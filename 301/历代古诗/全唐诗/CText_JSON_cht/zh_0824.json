[
  {
    "volume": 824,
    "sequence": 1,
    "title": "短歌行",
    "author": "子蘭",
    "content": [
      "日月何忙忙，出沒住不得。使我勇壯心，少年如頃刻。",
      "人生石火光，通時少於塞。四季倏往來，寒暑變為賊。",
      "偷人面上花，奪人頭上黑。"
    ]
  },
  {
    "volume": 824,
    "sequence": 2,
    "title": "飲馬長城窟",
    "author": "子蘭",
    "content": [
      "遊客長城下，飲馬長城窟。馬嘶聞水腥，為浸征人骨。",
      "豈不是流泉，終不成潺湲。洗盡骨上土，不洗骨中冤。",
      "骨若比流水，四海有還魂。空流嗚咽聲，聲中疑是言。"
    ]
  },
  {
    "volume": 824,
    "sequence": 3,
    "title": "夜直",
    "author": "子蘭",
    "content": [
      "大內隔重牆，多聞樂未央。燈明宮樹色，茶煮禁泉香。",
      "鳳輦通門靜，雞歌入漏長。宴榮陪禦席，話密近龍章。",
      "吟步彤庭月，眠分玉署涼。欲黏朱紱重，頻草白麻忙。",
      "筆力將群吏，人情在致唐。萬方瞻仰處，晨夕面吾皇。"
    ]
  },
  {
    "volume": 824,
    "sequence": 4,
    "title": "贈行腳僧",
    "author": "子蘭",
    "content": [
      "世界曾行遍，全無行可修。炎涼三衲共，生死一身休。",
      "片斷雲隨體，稀疏雪滿頭。此門無所著，不肯暫淹留。"
    ]
  },
  {
    "volume": 824,
    "sequence": 5,
    "title": "秋日思舊山",
    "author": "子蘭",
    "content": [
      "咸言上國繁華，豈謂帝城羈旅。十點五點殘螢，千聲萬聲秋雨。白雲江上故鄉，月下風前吟處。",
      "欲去不去遲遲，未展平生所佇。"
    ]
  },
  {
    "volume": 824,
    "sequence": 6,
    "title": "寄幹陵楊侍郎",
    "author": "子蘭",
    "content": [
      "冷落官資不畏貧，司曹且共內官分。步量野色成公案，點檢樵聲入奏聞。陵廟路因朝去掃，禦爐香每夜來焚。",
      "碑寒樹古神門上，管得無窮空白雲。"
    ]
  },
  {
    "volume": 824,
    "sequence": 7,
    "title": "登樓憶友",
    "author": "子蘭",
    "content": [
      "物象遠濛濛，周回極望中。帶煙千井樹，和磬一樓風。",
      "月色寒沈地，波聲夜颺空。登臨無限趣，恨不與君同。"
    ]
  },
  {
    "volume": 824,
    "sequence": 8,
    "title": "華嚴寺望樊川",
    "author": "子蘭",
    "content": [
      "萬木葉初紅，人家樹色中。疏鐘搖雨腳，秋水浸雲容。",
      "雪磧回寒雁，村燈促夜舂。舊山歸未得，生計欲何從。"
    ]
  },
  {
    "volume": 824,
    "sequence": 9,
    "title": "與道侶同於水陸寺會宿",
    "author": "子蘭",
    "content": [
      "論道窮心少有朋，此時清話昔年曾。柿凋紅葉鋪寒井，鵠墜霜毛著定僧。風遞遠聲秋澗水，竹穿深色夜房燈。",
      "出門儘是勞生者，只此長閑幾個能。"
    ]
  },
  {
    "volume": 824,
    "sequence": 10,
    "title": "城上吟",
    "author": "子蘭",
    "content": [
      "古塚密於草，新墳侵官道。城外無閑地，城中人又老。"
    ]
  },
  {
    "volume": 824,
    "sequence": 11,
    "title": "襄陽曲",
    "author": "子蘭",
    "content": [
      "為憶南遊人，移家大堤住。千帆萬帆來，盡過門前去。"
    ]
  },
  {
    "volume": 824,
    "sequence": 12,
    "title": "誡貪",
    "author": "子蘭",
    "content": [
      "多求待心足，未足旋傾覆。明知貪者心，求榮不求辱。"
    ]
  },
  {
    "volume": 824,
    "sequence": 13,
    "title": "蟬二首",
    "author": "子蘭",
    "content": [
      "獨蟬初唱古槐枝，委曲悲涼斷續遲。",
      "雨後忽聞誰最苦，異鄉孤館憶家時。",
      "衰柳蟬吟旁濁河，正當殘日角聲和。",
      "尋常不足少愁思，此際聞時愁更多。"
    ]
  },
  {
    "volume": 824,
    "sequence": 14,
    "title": "太平坊尋裴郎中故宅",
    "author": "子蘭",
    "content": [
      "不語淒涼無限情，荒階行盡又重行。",
      "昔年住此何人在，滿地槐花秋草生。"
    ]
  },
  {
    "volume": 824,
    "sequence": 15,
    "title": "登樓",
    "author": "子蘭",
    "content": [
      "邊邑鴻聲一例秋，大波平日繞山流。",
      "故人千里同明月，盡夕無言空倚樓。"
    ]
  },
  {
    "volume": 824,
    "sequence": 16,
    "title": "長安早秋",
    "author": "子蘭",
    "content": [
      "風舞槐花落禦溝，終南山色入城秋。",
      "門門走馬徵兵急，公子笙歌醉玉樓。"
    ]
  },
  {
    "volume": 824,
    "sequence": 17,
    "title": "對雪",
    "author": "子蘭",
    "content": [
      "密密無聲墜碧空，霏霏有韻舞微風。",
      "幽人吟望搜辭處，飄入窗來落硯中。"
    ]
  },
  {
    "volume": 824,
    "sequence": 18,
    "title": "鸚鵡",
    "author": "子蘭",
    "content": [
      "翠毛丹觜乍教時，終日無寥似憶歸。",
      "近來偷解人言語，亂向金籠說是非。"
    ]
  },
  {
    "volume": 824,
    "sequence": 19,
    "title": "晚景",
    "author": "子蘭",
    "content": [
      "池荷衰颯菊芬芳，策杖吟詩上草堂。",
      "滿目暮雲風卷盡，郡樓寒角數聲長。"
    ]
  },
  {
    "volume": 824,
    "sequence": 20,
    "title": "長安傷春",
    "author": "子蘭",
    "content": [
      "霜隕中春花半無，狂遊恣飲盡凶徒。",
      "年年賞玩公卿輩，今委溝塍骨漸枯。"
    ]
  },
  {
    "volume": 824,
    "sequence": 21,
    "title": "河梁晚望二首",
    "author": "子蘭",
    "content": [
      "水勢滔滔不可量，漁舟容易泛滄浪。",
      "連山翠靄籠沙漵，白鳥翩翩下夕陽。",
      "雨添一夜秋濤闊，極目茫茫似接天。",
      "不知龍物潛何處，魚躍蛙鳴滿檻前。"
    ]
  },
  {
    "volume": 824,
    "sequence": 22,
    "title": "悲長安",
    "author": "子蘭",
    "content": [
      "何事天時禍未回，生靈愁悴苦寒灰。",
      "豈知萬頃繁華地，強半今為瓦礫堆。"
    ]
  },
  {
    "volume": 824,
    "sequence": 23,
    "title": "千葉石榴花",
    "author": "子蘭",
    "content": [
      "一朵花開千葉紅，開時又不藉春風。",
      "若教移在香閨畔，定與佳人豔態同。"
    ]
  },
  {
    "volume": 824,
    "sequence": 24,
    "title": "觀棋",
    "author": "子蘭",
    "content": [
      "拂局盡消時，能因長路遲。點頭初得計，格手待無疑。",
      "寂默親遺景，凝神入過思。共藏多少意，不語兩相知。"
    ]
  }
]