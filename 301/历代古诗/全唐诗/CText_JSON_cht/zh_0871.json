[
  {
    "volume": 871,
    "sequence": 1,
    "title": "與王仙客互嘲",
    "author": "甘洽",
    "content": [
      "王，計爾應姓田。為你面撥獺，抽卻你兩邊。——甘洽",
      "甘，計爾應姓丹。為你頭不曲，回腳向上安。——仙客"
    ]
  },
  {
    "volume": 871,
    "sequence": 2,
    "title": "題濠州高塘館",
    "author": "閻敬愛",
    "content": [
      "借問襄王安在哉，山川此地勝陽臺。",
      "今宵寓宿高塘館，神女何曾入夢來。"
    ]
  },
  {
    "volume": 871,
    "sequence": 3,
    "title": "題敬愛詩後",
    "author": "李和風",
    "content": [
      "高唐不是這高塘，淮畔荊南各異方。",
      "若向此中求薦枕，參差笑殺楚襄王。"
    ]
  },
  {
    "volume": 871,
    "sequence": 4,
    "title": "答日休皮字詩",
    "author": "歸氏子",
    "content": [
      "八片尖裁浪作球，火中燖了水中揉。",
      "一包閒氣如長在，惹踢招拳卒未休。"
    ]
  },
  {
    "volume": 871,
    "sequence": 5,
    "title": "謔池亳二州賓佐兼寄宣武軍掌書記李晝",
    "author": "張魯封",
    "content": [
      "杜叟學仙輕蕙質，韋公事佛畏青娥。",
      "樂營卻是閒人管，兩地風情日漸多。"
    ]
  },
  {
    "volume": 871,
    "sequence": 6,
    "title": "戲酬張魯封",
    "author": "李晝",
    "content": [
      "秋浦亞卿顏叔子，譙都中憲老桑門。",
      "如今柳巷通車馬，唯恐他時立棘垣。"
    ]
  },
  {
    "volume": 871,
    "sequence": 7,
    "title": "即事",
    "author": "楊鸞",
    "content": [
      "白日蒼蠅滿飯盤，夜間蚊子又成團。",
      "每到更深人靜後，定來頭上咬楊鸞。"
    ]
  },
  {
    "volume": 871,
    "sequence": 8,
    "title": "嘲周顓",
    "author": "座客",
    "content": [
      "龍津掉尾十年勞，聲價當時鬥月高。",
      "惟有紅妝回舞手，似持霜刀向猿猱。"
    ]
  },
  {
    "volume": 871,
    "sequence": 9,
    "title": "和座客",
    "author": "周顓",
    "content": [
      "十載文場敢憚勞，宋都回鶂為風高。",
      "今朝甘被花枝笑，任道尊前愛縛猱。"
    ]
  },
  {
    "volume": 871,
    "sequence": 10,
    "title": "答或人",
    "author": "張鷟",
    "content": [
      "寧可且將朱唇飲酒，誰能逐你黑齒常之。"
    ]
  },
  {
    "volume": 871,
    "sequence": 11,
    "title": "嘲崔嘏",
    "author": "施肩吾",
    "content": [
      "二十九人及第，五十七眼看花。"
    ]
  },
  {
    "volume": 871,
    "sequence": 12,
    "title": "嶺南詩句",
    "author": "蘇芸",
    "content": [
      "郭裏多榕樹，街中足使君。"
    ]
  },
  {
    "volume": 871,
    "sequence": 13,
    "title": "諧詩逸句",
    "author": "包賀",
    "content": [
      "霧是山巾子，船為水靸鞋。",
      "棹搖船掠鬢，風動水槌胸。",
      "苦竹筍抽青橛子，石榴樹掛小瓶兒。"
    ]
  },
  {
    "volume": 871,
    "sequence": 14,
    "title": "題洞庭湖",
    "author": "蔡押衙",
    "content": [
      "可憐洞庭湖，恰到三冬無髭須。"
    ]
  },
  {
    "volume": 871,
    "sequence": 15,
    "title": "戲令狐相",
    "author": "溫庭筠",
    "content": [
      "自從元老登庸後，天下諸胡悉帶鈴。"
    ]
  },
  {
    "volume": 871,
    "sequence": 16,
    "title": "與羅隱互謔",
    "author": "顧雲",
    "content": [
      "青蠅被扇扇離席，——顧雲",
      "白澤遭釘釘在門。——羅隱"
    ]
  },
  {
    "volume": 871,
    "sequence": 17,
    "title": "引自落便宜句",
    "author": "孫光憲",
    "content": [
      "窗下有時留客宿，室中無事伴僧眠。"
    ]
  },
  {
    "volume": 871,
    "sequence": 18,
    "title": "嘲廩丘令丞",
    "author": "商則",
    "content": [
      "令丞俱動手，縣尉止回身。"
    ]
  },
  {
    "volume": 871,
    "sequence": 19,
    "title": "題漢祖廟",
    "author": "羅穎",
    "content": [
      "項羽英雄猶不懼，可憐容得辟陽侯。"
    ]
  },
  {
    "volume": 871,
    "sequence": 20,
    "title": "自賦催妝詩",
    "author": "陳嶠",
    "content": [
      "彭祖尚聞年八百，陳郎猶是小孩兒。"
    ]
  },
  {
    "volume": 871,
    "sequence": 21,
    "title": "戲為舉子對句",
    "author": "何承裕",
    "content": [
      "曉來犬吠張三婦，日暮猿啼呂四妻。"
    ]
  },
  {
    "volume": 871,
    "sequence": 22,
    "title": "答弟婦歇後語",
    "author": "李濤",
    "content": [
      "慚無竇建，愧作梁山。"
    ]
  },
  {
    "volume": 871,
    "sequence": 23,
    "title": "與釋惠江互謔",
    "author": "程紫霄",
    "content": [
      "僧錄琵琶腿，——程紫霄",
      "先生觱栗頭。——釋惠江"
    ]
  },
  {
    "volume": 871,
    "sequence": 24,
    "title": "與李榮互謔",
    "author": "僧法軌",
    "content": [
      "姓李應須禮，言榮又不榮。——僧法軌",
      "身長三尺半，頭毛猶未生。——李榮"
    ]
  }
]