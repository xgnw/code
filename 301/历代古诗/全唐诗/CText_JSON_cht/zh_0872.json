[
  {
    "volume": 872,
    "sequence": 1,
    "title": "廣州三樵歌",
    "author": "無名氏",
    "content": [
      "奉敕追三樵，隨侯傍道走。回頭語李郎，喚取爾朱九。"
    ]
  },
  {
    "volume": 872,
    "sequence": 2,
    "title": "三禦史詠",
    "author": "無名氏",
    "content": [
      "韋子凝而密，任生直且狂。可憐元福慶，也學坐凝床。"
    ]
  },
  {
    "volume": 872,
    "sequence": 3,
    "title": "台中裏行詠",
    "author": "無名氏",
    "content": [
      "柱下雖為史，台中未是官。何時聞必也，早晚見任端。"
    ]
  },
  {
    "volume": 872,
    "sequence": 4,
    "title": "譏裴休",
    "author": "無名氏",
    "content": [
      "趙氏兒皆尼氏女，師翁兒即晉公兒。",
      "卻教術士難推算，胎月分張與阿誰。"
    ]
  },
  {
    "volume": 872,
    "sequence": 5,
    "title": "嘲四相",
    "author": "無名氏",
    "content": [
      "確確無餘事，錢財總被收。商人都不管，貨賂幾時休。"
    ]
  },
  {
    "volume": 872,
    "sequence": 6,
    "title": "放榜詩",
    "author": "無名氏",
    "content": [
      "乞兒還有大通年，三十三人碗杖全。",
      "薛庶准前騎瘦馬，范酂依舊蓋番氈。"
    ]
  },
  {
    "volume": 872,
    "sequence": 7,
    "title": "改魏扶詩",
    "author": "無名氏",
    "content": [
      "葉落滿庭陰，朱門試院深。昔年辛苦地，今日負前心。"
    ]
  },
  {
    "volume": 872,
    "sequence": 8,
    "title": "嘲舉子騎驢",
    "author": "無名氏",
    "content": [
      "今年敕下盡騎驢，短軸長秋滿九衢。",
      "清瘦兒郎猶自可，就中愁殺鄭昌圖。"
    ]
  },
  {
    "volume": 872,
    "sequence": 9,
    "title": "嘲崔垂休",
    "author": "無名氏",
    "content": [
      "慈恩塔下親泥壁，滑膩光華玉不如。",
      "何事博陵崔四十，金陵腿上逞歐書。"
    ]
  },
  {
    "volume": 872,
    "sequence": 10,
    "title": "嘲主司崔澹",
    "author": "無名氏",
    "content": [
      "主司何事厭吾王，解把黃巢比武王。"
    ]
  },
  {
    "volume": 872,
    "sequence": 11,
    "title": "朝士戲任轂",
    "author": "無名氏",
    "content": [
      "雲林應訝鶴書遲，自入京來探事宜。",
      "從此見山須合眼，被山相賺已多時。"
    ]
  },
  {
    "volume": 872,
    "sequence": 12,
    "title": "題房魯題名後",
    "author": "無名氏",
    "content": [
      "姚家新婿是房郎，未解芳顏意欲狂。",
      "見說正調穿羽箭，莫教射破寺家牆。"
    ]
  },
  {
    "volume": 872,
    "sequence": 13,
    "title": "洛陽人嘲跋異",
    "author": "無名氏",
    "content": [
      "赫赫洛下，唯說異畫。張氏出頭，跋異無價。"
    ]
  },
  {
    "volume": 872,
    "sequence": 14,
    "title": "又嘲",
    "author": "無名氏",
    "content": [
      "李生來，跋君怕。不意今日卻增價，不畫羅漢畫駝馬。"
    ]
  },
  {
    "volume": 872,
    "sequence": 15,
    "title": "蜀選人嘲韓昭",
    "author": "無名氏",
    "content": [
      "嘉眉邛蜀，侍郎骨肉。導江青城，侍郎情親。",
      "果閬二州，侍郎自留。巴蓬集壁，侍郎不識。"
    ]
  },
  {
    "volume": 872,
    "sequence": 16,
    "title": "嘲傴僂人",
    "author": "無名氏",
    "content": [
      "拄杖欲似乃，播笏還似及。逆風蕩雨行，面幹頂額濕。",
      "著衣床上坐，肚緩脊皮急。城門爾許高，故自匍匐入。"
    ]
  },
  {
    "volume": 872,
    "sequence": 17,
    "title": "曲中唱語",
    "author": "無名氏",
    "content": [
      "張公吃酒李公顛，盛六生兒鄭九憐。",
      "捨下雄雞傷一德，南頭小鳳納三千。"
    ]
  },
  {
    "volume": 872,
    "sequence": 18,
    "title": "改唱",
    "author": "無名氏",
    "content": [
      "張公吃酒李公顛，盛六生兒鄭九憐。",
      "捨下雄雞失一足，街頭小福拉三拳。"
    ]
  },
  {
    "volume": 872,
    "sequence": 19,
    "title": "街中又唱",
    "author": "無名氏",
    "content": [
      "莫將龐大作荍團，龐大皮中的不幹。",
      "不怕鳳凰當額打，更將雞腳用筋纏。"
    ]
  },
  {
    "volume": 872,
    "sequence": 20,
    "title": "吹火詩",
    "author": "無名氏",
    "content": [
      "吹火朱唇動，添薪玉腕斜。遙看煙裏面，大似霧中花。",
      "吹火青唇動，添薪黑腕斜。遙看煙裏面，恰似鳩盤荼。"
    ]
  },
  {
    "volume": 872,
    "sequence": 21,
    "title": "劉黑闥解嘲人語",
    "author": "無名氏",
    "content": [
      "水惡，頭如鐮杓尾如鑿，河裏搦魚無僻錯。",
      "駱駝，項曲綠蹄，被他負物多。"
    ]
  },
  {
    "volume": 872,
    "sequence": 22,
    "title": "村人學解嘲人語",
    "author": "無名氏",
    "content": [
      "綿絹，割兩耳，只有面。"
    ]
  },
  {
    "volume": 872,
    "sequence": 23,
    "title": "嘲劉師老",
    "author": "無名氏",
    "content": [
      "大府朝天升穆老，尚書倒地落劉郎。"
    ]
  },
  {
    "volume": 872,
    "sequence": 24,
    "title": "嘲鄭熏",
    "author": "無名氏",
    "content": [
      "主司頭腦太冬烘，錯認顏標作魯公。"
    ]
  },
  {
    "volume": 872,
    "sequence": 25,
    "title": "嘲蔣蟠金丹",
    "author": "無名氏",
    "content": [
      "張鵠只消千馱絹，蔣蟠惟用一丸丹。"
    ]
  },
  {
    "volume": 872,
    "sequence": 26,
    "title": "注苗張二進士題名",
    "author": "無名氏",
    "content": [
      "一雙前進士，兩個阿孩兒。"
    ]
  },
  {
    "volume": 872,
    "sequence": 27,
    "title": "袁州人謔彭伉",
    "author": "無名氏",
    "content": [
      "湛賁及第，彭伉落驢。"
    ]
  },
  {
    "volume": 872,
    "sequence": 28,
    "title": "洛中人語",
    "author": "無名氏",
    "content": [
      "昔婁師德園，今袁德師樓。"
    ]
  },
  {
    "volume": 872,
    "sequence": 29,
    "title": "嘲毛炳、彭會",
    "author": "無名氏",
    "content": [
      "彭生作賦茶三片，毛氏傳詩酒半升。"
    ]
  },
  {
    "volume": 872,
    "sequence": 30,
    "title": "右威衛嘲語",
    "author": "無名氏",
    "content": [
      "門緣禦史塞，廳被校書侵。"
    ]
  },
  {
    "volume": 872,
    "sequence": 31,
    "title": "南唐伶人獻先主詞",
    "author": "無名氏",
    "content": [
      "惟願普天多瑞慶，柳條結絮鵝雙生。"
    ]
  },
  {
    "volume": 872,
    "sequence": 32,
    "title": "閩伶官戲主延政語",
    "author": "無名氏",
    "content": [
      "只聞有泗州和尚，不見有五縣天子。"
    ]
  },
  {
    "volume": 872,
    "sequence": 33,
    "title": "言志",
    "author": "無名氏",
    "content": [
      "腰纏十萬貫，騎鶴上揚州。"
    ]
  }
]