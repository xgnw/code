[
  {
    "volume": 761,
    "sequence": 1,
    "title": "題黃居寀秋山圖",
    "author": "徐光溥",
    "content": [
      "天與黃筌藝奇絕，筆精回感重瞳悅。運思潛通造化工，揮毫定得神仙訣。秋來奉詔寫秋山，寫在輕綃數幅間。",
      "高低向背無遺勢，重巒疊嶂何孱顏。目想心存妙尤極，研巧核能狀不得。珍禽異獸皆自馴，奇花怪木非因植。",
      "崎嶇石磴絕遊蹤，薄霧冥冥藏半峰。娑蘿掩映迷仙洞，薜荔累垂繳古松。月檻參橋□，僧老坐支筇。",
      "屈原江上嬋娟竹，陶潛籬下芳菲菊。良宵只恐鷓鴣啼，晴波但見鴛鴦浴。暮煙冪冪鎖村塢，一葉扁舟橫野渡。",
      "颯颯白蘋欲起風，黯黯紅蕉猶帶雨。曲沼芙蓉香馥鬱，長汀蘆荻花y1wL。雁過孤峰帖遠青，鹿傍小溪飲殘綠。",
      "秋山秀兮秋江靜，江光山色相輝映。雪迸飛泉濺釣磯，雲分落葉擁樵徑。張璪松石徒稱奇，邊鸞花鳥何足窺。",
      "白旻鷹逞淩風勢，薛稷鶴誇警露姿。方原畫山空巉岩，峭壁枯槎人見嫌。孫位畫水多洶湧，驚湍怒濤人見恐。",
      "若教對此定妍媸，必定伏膺懷愧悚。再三展向冕旒側。",
      "便是移山回澗力。大李小李滅聲華，獻之愷之無顏色。",
      "仿佛垂綸渭水濱，吾皇睹之思良臣。依稀荷鍤傅岩野，吾皇睹之求賢者。從茲仄展複懸旌，宵衣旰食安天下。",
      "才當老人星應候，願與南山俱獻壽。微臣稽首貢長歌，丹青景化同天和。"
    ]
  },
  {
    "volume": 761,
    "sequence": 2,
    "title": "同劉侍郎詠筍",
    "author": "徐光溥",
    "content": [
      "迸出班犀數十株，更添幽景向蓬壺。",
      "出來似有淩雲勢，用作丹梯得也無。"
    ]
  },
  {
    "volume": 761,
    "sequence": 3,
    "title": "貫休應夢羅漢畫歌",
    "author": "歐陽炯",
    "content": [
      "西嶽高僧名貫休，孤情峭拔淩清秋。天教水墨畫羅漢，魁岸古容生筆頭。時捎大絹泥高壁，閉目焚香坐禪室。",
      "忽然夢裏見真儀，脫下袈裟點神筆。高握節腕當空擲，窸窣毫端任狂逸。逡巡便是兩三軀，不似畫工虛費日。",
      "怪石安拂嵌複枯，真僧列坐連跏趺。形如瘦鶴精神健，頂似伏犀頭骨粗。倚松根，傍岩縫，曲錄腰身長欲動。",
      "看經弟子擬聞聲，瞌睡山童疑有夢。不知夏臘幾多年，一手支頤偏袒肩。口開或若共人語，身定複疑初坐禪。",
      "案前臥象低垂鼻，崖畔戲猿斜展臂。芭蕉花裏刷輕紅，苔蘚文中暈深翠。硬筇杖，矮松床，雪色眉毛一寸長。",
      "繩開梵夾兩三片，線補衲衣千萬行。林間亂葉紛紛墮，一印殘香斷煙火。皮穿木屐不曾拖，筍織蒲團鎮長坐。",
      "休公休公逸藝無人加，聲譽喧喧遍海涯。五七字句一千首，大小篆書三十家。唐朝歷歷多名士，蕭子雲兼吳道子。",
      "若將書畫比休公，只恐當時浪生死。",
      "休公休公始自江南來入秦，於今到蜀無交親。",
      "詩名畫手皆奇絕，覷你凡人爭是人。瓦棺寺裏維摩詰，舍衛城中辟支佛。若將此畫比量看，總在人間為第一。"
    ]
  },
  {
    "volume": 761,
    "sequence": 4,
    "title": "題景煥畫應天寺壁天王歌",
    "author": "歐陽炯",
    "content": [
      "錦城東北黃金地，故跡何人興此寺。白眉長老重名公，曾識會稽山處士。寺門左壁圖天王，威儀部從來何方。",
      "鬼神怪異滿壁走，當簷颯颯生秋光。我聞天王分理四天下，水晶宮殿琉璃瓦。彩仗時驅狒cf裝，金鞭頻策騏驎馬。",
      "毗沙大像何光輝，手擎巨塔淩雲飛。地神對出寶瓶子，天女倒披金縷衣。唐朝說著名公畫，周昉毫端善圖寫。",
      "張僧繇是有神人，吳道子稱無敵者。奇哉妙手傳孫公，能如此地留神蹤。斜窺小鬼怒雙目，直倚越狼高半胸。",
      "寶冠動總生威容，趨蹌左右來傾恭。臂橫鷹爪尖纖利，腰纏虎皮斑剝紅。飄飄但恐入雲中，步驟還疑歸海東。",
      "蟒蛇拖得渾身墮，精魅搦來雙眼空。當時此藝實難有，鎮在寶坊稱不朽。東邊畫了空西邊，留與後人教敵手。",
      "後人見者皆心驚，盡為名公不敢爭。誰知未滿三十載，或有異人來間生。匡山處士名稱朴，頭骨高奇連五嶽。",
      "曾持象簡累為官，又有蛇珠常在握。昔年長老遇奇蹤，今日門師識景公。興來便請泥高壁，亂搶筆頭如疾風。",
      "逡巡隊仗何顛逸，散漫奇形皆湧出。交加器械滿虛空，兩面或然如鬥敵。聖王怒色覽東西，劍刃一揮皆整齊。",
      "腕頭獅子咬金甲，腳底夜叉擊絡鞮。馬頭壯健多筋節，烏觜彎環如屈鐵。遍身蛇虺亂縱橫，繞頷髑髏幹孑裂。",
      "眉粗眼豎發如錐，怪異令人不可知。科頭巨卒欲生鬼，半面女郎安小兒。況聞此寺初興置，地脈沉沉當正氣。",
      "如何請得二山人，下筆咸成千古事。君不見明皇天寶年，畫龍致雨非偶然。包含萬象藏心裏，變現百般生眼前。",
      "後來畫品列名賢，唯此二人堪比肩。人間是物皆求得，此樣欲於何處傳。嘗憂壁底生雲霧，揭起寺門天上去。"
    ]
  },
  {
    "volume": 761,
    "sequence": 5,
    "title": "漁父歌二首",
    "author": "歐陽炯",
    "content": [
      "擺脫塵機上釣船，免教榮辱有流年。無系絆，沒愁煎，須信船中有散仙。",
      "風浩寒溪照膽明，小君山上玉蟾生。荷露墜，翠煙輕，撥剌遊魚幾處驚。"
    ]
  },
  {
    "volume": 761,
    "sequence": 6,
    "title": "大遊仙詩",
    "author": "歐陽炯",
    "content": [
      "赤城霞起武陵春，桐柏先生解守真。白石橋高曾縱步，朱陽館靜每存神。囊中隱訣多仙術，肘後方書濟俗人。",
      "自領蓬萊都水監，只憂滄海變成塵。"
    ]
  },
  {
    "volume": 761,
    "sequence": 7,
    "title": "楊柳枝",
    "author": "歐陽炯",
    "content": [
      "軟碧搖煙似送人，映花時把翠蛾嚬。",
      "青青自是風流主，慢颯金絲待洛神。"
    ]
  },
  {
    "volume": 761,
    "sequence": 8,
    "title": "句",
    "author": "歐陽炯",
    "content": [
      "古人重到今人愛，萬局都無一局同。（《賦棋》，見《韻語陽秋》）"
    ]
  },
  {
    "volume": 761,
    "sequence": 9,
    "title": "感懷詩",
    "author": "劉義度",
    "content": [
      "昨日方髽髻，如今滿頷髯。紫閣無心戀，青山有意潛。"
    ]
  },
  {
    "volume": 761,
    "sequence": 10,
    "title": "同徐學士詠筍",
    "author": "劉羲叟",
    "content": [
      "徐徐出土非人種，枝葉難投日月壺。",
      "為是因緣生此地，從他長養譬如無。"
    ]
  },
  {
    "volume": 761,
    "sequence": 11,
    "title": "複留侯從效問南漢劉岩改名龑字音義",
    "author": "詹敦仁",
    "content": [
      "伏羲初畫卦，蒼氏乃制字。點畫有偏旁，陰陽貴協比。",
      "古者不嫌名，周公始稱諱。始諱猶未酷，後習轉多忌。",
      "或援他代易，或變文回避。濫觴久滋蔓，傷心日益熾。",
      "孫休命子名，吳國尊王意。h1莔h2h3僻，h4昷h7h8異。",
      "梁複踵已非，時亦跡舊事。h5傑自其一，蜀闖是其二。",
      "鄙哉化h9名，陋矣hAha義。大唐有天下，武后擁神器。",
      "私制迄無取，古音實相類。hBhChb囝星，hDhd厓he埊。",
      "缶圀及曌hE，作史難詳備。唐祚值傾危，劉龑懷僭偽。",
      "籲嗟毒蛟輩，睥睨飛龍位。龑岩雖同音，形體殊乖致。",
      "廢學愧未弘，來問辱不棄。奇字難雄博，摛文伏韓智。",
      "因誦鄙所聞，敢布諸下吏。"
    ]
  },
  {
    "volume": 761,
    "sequence": 12,
    "title": "柳堤詩",
    "author": "詹敦仁",
    "content": [
      "種稻三十頃，種柳百餘株。稻可供饘粥，柳可爨庖廚。",
      "息耒柳陰下，讀書稻田隅。以樂堯舜道，同是耕莘夫。"
    ]
  },
  {
    "volume": 761,
    "sequence": 13,
    "title": "勸王氏入貢，寵予以官，作辭命篇",
    "author": "詹敦仁",
    "content": [
      "爭霸圖王事總非，中原失統可傷悲。往來賓主如郵傳，勝負干戈似局棋。周粟縱榮寧忍食，葛廬頻顧謾勞思。",
      "江山有待早歸去，好向鷦林擇一枝。"
    ]
  },
  {
    "volume": 761,
    "sequence": 14,
    "title": "餘遷泉山城，留侯招遊郡圃作此",
    "author": "詹敦仁",
    "content": [
      "當年巧匠制茅亭，台館翬飛匝郡城。萬灶貔貅戈甲散，千家羅綺管弦鳴。柳腰舞罷香風度，花臉妝勻酒暈生。",
      "試問亭前花與柳，幾番衰謝幾番榮。"
    ]
  },
  {
    "volume": 761,
    "sequence": 15,
    "title": "留侯受南唐節度使知郡事，辟予為屬，以詩謝之",
    "author": "詹敦仁",
    "content": [
      "晉江江畔趁春風，耕破雲山幾萬重。",
      "兩足一犁無外事，使君何啻五侯封。"
    ]
  },
  {
    "volume": 761,
    "sequence": 16,
    "title": "遣子訪劉乙",
    "author": "詹敦仁",
    "content": [
      "掃石耕山舊子真，布衣草履自隨身。",
      "石崖壁立題詩處，知是當年鳳閣人。"
    ]
  },
  {
    "volume": 761,
    "sequence": 17,
    "title": "永嘉亂，衣冠南渡，流落南泉，作憶昔吟",
    "author": "詹琲",
    "content": [
      "憶昔永嘉際，中原板蕩年。衣冠墜塗炭，輿輅染腥膻。",
      "國勢多危厄，宗人苦播遷。南來頻灑淚，渴驥每思泉。"
    ]
  },
  {
    "volume": 761,
    "sequence": 18,
    "title": "癸卯閩亂，從弟監察禦史敬凝迎仕別作",
    "author": "詹琲",
    "content": [
      "一別幾經春，棲遲晉水濱。鶺鴒長在念，鴻雁忽來賓。",
      "五鬥嫌腰折，朋山刺眼新。善辭如複我，四海五湖身。"
    ]
  },
  {
    "volume": 761,
    "sequence": 19,
    "title": "追和秦隱君辭薦之韻，上陳侯乞歸鳳山",
    "author": "詹琲",
    "content": [
      "誰言悅口是甘肥，獨酌鵝兒啖翠微。蠅利薄於青紙扇，羊裘暖甚紫羅衣。心隨倦鳥甘棲宿，目送征鴻遠奮飛。",
      "擊壤太平朝野客，鳳山深處□生輝。"
    ]
  },
  {
    "volume": 761,
    "sequence": 20,
    "title": "雲",
    "author": "幸夤遜",
    "content": [
      "因登巨石知來處，勃勃元生綠蘚痕。靜即等閒藏草木，動時頃刻遍乾坤。橫天未必朋元惡，捧日還曾瑞至尊。",
      "不獨朝朝在巫峽，楚王何事謾勞魂。"
    ]
  },
  {
    "volume": 761,
    "sequence": 21,
    "title": "句",
    "author": "幸夤遜",
    "content": [
      "苦教作鎮居中國，爭得泥金在泰山。（《岷山》，見《吟窗集錄》）",
      "才聞暖律先偷眼，既待和風始展眉。",
      "蒙君知重惠瓊實，薄起金刀釘玉深。",
      "嚼處春冰敲齒冷，咽時雪液沃心寒。（《梨》，以上見《事文類聚》）",
      "深妝玉瓦平無壟，亂拂蘆花細有聲。",
      "日回禽影穿疏木，風遞猿聲入小樓。"
    ]
  },
  {
    "volume": 761,
    "sequence": 22,
    "title": "詩",
    "author": "丁元和",
    "content": [
      "九重天子人中貴，五等諸侯閫外尊。",
      "爭似布衣雲水客，不將名字掛乾坤。"
    ]
  },
  {
    "volume": 761,
    "sequence": 23,
    "title": "詠蜀都城上芙蓉花",
    "author": "張立",
    "content": [
      "四十裏城花發時，錦囊高下照坤維。",
      "雖妝蜀國三秋色，難入豳風七月詩。"
    ]
  },
  {
    "volume": 761,
    "sequence": 24,
    "title": "又詠",
    "author": "張立",
    "content": [
      "去年今日到城都，城上芙蓉錦繡舒。",
      "今日重來舊遊處，此花憔悴不如初。"
    ]
  },
  {
    "volume": 761,
    "sequence": 25,
    "title": "句",
    "author": "張立",
    "content": [
      "朝廷不用憂巴蜀，稱霸何曾是蜀人。（《初唐明宗徙蜀",
      "豪傑入洛賦》）"
    ]
  }
]