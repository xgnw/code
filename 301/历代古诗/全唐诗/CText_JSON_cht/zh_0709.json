[
  {
    "volume": 709,
    "sequence": 1,
    "title": "西華",
    "author": "徐夤",
    "content": [
      "五千仞有餘神秀，一一排雲上泬。疊嶂出關分二陝，殘岡過水作中條。巨靈廟破生春草，毛女峰高入絳霄。",
      "拜祝金天乞陰德，為民求主降神堯。"
    ]
  },
  {
    "volume": 709,
    "sequence": 2,
    "title": "嵐似屏風",
    "author": "徐夤",
    "content": [
      "嵐似屏風草似茵，草邊時膾錦花鱗。山中宰相陶弘景，穀口耕夫鄭子真。宦達到頭思野逸，才多未必笑清貧。",
      "君看東洛平泉宅，只有年年百卉春。"
    ]
  },
  {
    "volume": 709,
    "sequence": 3,
    "title": "憶潼關",
    "author": "徐夤",
    "content": [
      "洞壑雙扉入到初，似從深阱睹高墟。天開白日臨軍國，山夾黃河護帝居。隋煬遠遊宜不反，奉春長策竟何如。",
      "須知皇漢能扃鐍，延得年過四百餘。"
    ]
  },
  {
    "volume": 709,
    "sequence": 4,
    "title": "憶潼關早行",
    "author": "徐夤",
    "content": [
      "行客起看仙掌月，落星斜照濁河泥。故山遠處高飛雁，去馬鳴時先早雞。關柳不知誰氏種，嶽碑猶見聖君題。",
      "芻蕘十軸僮三尺，豈謂青雲便有梯。"
    ]
  },
  {
    "volume": 709,
    "sequence": 5,
    "title": "鴻門",
    "author": "徐夤",
    "content": [
      "耨月耕煙水國春，薄徒應笑作農人。皇王尚法三推禮，白社寧忘四體勤。雨灑蓑衣芳草暗，鳥啼雲樹小村貧。",
      "猶勝墮力求飧者，五鬥低腰走世塵。"
    ]
  },
  {
    "volume": 709,
    "sequence": 6,
    "title": "憶長安行",
    "author": "徐夤",
    "content": [
      "舊曆關中憶廢興，僭奢須戒儉須憑。火光只是燒秦塚，賊眼何曾視灞陵。鐘鼓煎催人自急，侯王更換恨難勝。",
      "不如坐釣清溪月，心共寒潭一片澄。"
    ]
  },
  {
    "volume": 709,
    "sequence": 7,
    "title": "憶長安上省年",
    "author": "徐夤",
    "content": [
      "忽憶關中逐計車，曆坊騎馬信空虛。三秋病起見新雁，八月夜長思舊居。宗伯帳前曾獻賦，相君門下再投書。",
      "如今說著猶堪泣，兩宿都堂過歲除。"
    ]
  },
  {
    "volume": 709,
    "sequence": 8,
    "title": "長安述懷",
    "author": "徐夤",
    "content": [
      "黃河冰合尚來遊，知命知時肯躁求。詞賦有名堪自負，春風落第不曾羞。風塵色裏凋雙鬢，鼙鼓聲中曆幾州。",
      "十載公卿早言屈，何須課夏更冥搜。"
    ]
  },
  {
    "volume": 709,
    "sequence": 9,
    "title": "長安即事三首",
    "author": "徐夤",
    "content": [
      "拋擲清溪舊釣鉤，長安寒暑再環周。便隨鶯羽三春化，只說蟬聲一度愁。掃雪自憐窗紙照，上天寧愧海槎流。",
      "明時則待金門詔，肯羨班超萬戶侯。",
      "無酒窮愁結自舒，飲河求滿不求餘。身登霄漢平時第，家得干戈定後書。富貴敢期蘇季子，清貧方見馬相如。",
      "明時用即匡君去，不用何妨卻釣魚。",
      "拖紫腰金不要論，便堪歸隱白雲村。更無名籍強金榜，豈有花枝勝杏園。綺席促時皆國器，羽觥飛處盡王孫。",
      "高眠亦是前賢事，爭報春闈莫大恩。"
    ]
  },
  {
    "volume": 709,
    "sequence": 10,
    "title": "東京次新安道中",
    "author": "徐夤",
    "content": [
      "賊去兵來歲月長，野蒿空滿壞牆匡。旋從古轍成深谷，幾見金輿過上陽。洛水送年催代謝，嵩山擎日拂穹蒼。",
      "殊時異世為儒者，不見文皇與武皇。"
    ]
  },
  {
    "volume": 709,
    "sequence": 11,
    "title": "山陰故事",
    "author": "徐夤",
    "content": [
      "坦腹夫君不可逢，千年猶在播英風。紅鵝化鶴青天遠，彩筆成龍綠水空。愛竹只應憐直節，書裙多是為奇童。",
      "吹笙緱嶺登山後，東注清流豈有窮。"
    ]
  },
  {
    "volume": 709,
    "sequence": 12,
    "title": "溫陵即事",
    "author": "徐夤",
    "content": [
      "早年師友教為文，賣卻魚舟網典墳。國有安危期日諫，家無擔石暫從軍。非才豈合攀丹桂，多病猶堪伴白雲。",
      "爭得千鐘季孫粟，滄洲歸與故人分。"
    ]
  },
  {
    "volume": 709,
    "sequence": 13,
    "title": "溫陵殘臘書懷寄崔尚書",
    "author": "徐夤",
    "content": [
      "濟川無楫擬何為，三傑還從漢祖推。心學庭槐空發火，鬢同門柳即垂絲。中興未遇先懷策，除夜相催也課詩。",
      "江上年年接君子，一杯春酒一枰棋。"
    ]
  },
  {
    "volume": 709,
    "sequence": 14,
    "title": "義通裏寓居即事",
    "author": "徐夤",
    "content": [
      "家住寒梅翠嶺東，長安時節詠途窮。牡丹窠小春餘雨，楊柳絲疏夏足風。愁鬢已還年紀白，衰容寧藉酒杯紅。",
      "長卿甚有淩雲作，誰與清吟繞帝宮。"
    ]
  },
  {
    "volume": 709,
    "sequence": 15,
    "title": "上陽宮詞",
    "author": "徐夤",
    "content": [
      "點點苔錢上玉墀，日斜空望六龍西。妝台塵暗青鸞掩，宮樹月明黃鳥啼。庭草可憐分雨露，君恩深恨隔雲泥。",
      "銀蟾借與金波路，得入重輪伴羿妻。"
    ]
  },
  {
    "volume": 709,
    "sequence": 16,
    "title": "西寨寓居",
    "author": "徐夤",
    "content": [
      "閑讀南華對酒杯，醉攜筇竹畫蒼苔。豪門有利人爭去，陋巷無權客不來。解報可能醫病雀，重燃誰肯照寒灰。",
      "嚴陵萬古清風在，好棹東溪詠釣台。",
      "功智爭馳淡薄空，猶懷忠信擬何從。鴟鳶啄腐疑雛鳳，神鬼欺貧笑伯龍。烈日不融雙鬢雪，病身全仰竹枝筇。",
      "崇侯入輔嚴陵退，堪憶啼猿萬仞峰。"
    ]
  },
  {
    "volume": 709,
    "sequence": 17,
    "title": "題福州天王閣",
    "author": "徐夤",
    "content": [
      "絕境宜棲獨角仙，金張到此亦忘還。三門裏面千層閣，萬井中心一朵山。江拗碧灣盤洞府，石排青壁護禪關。",
      "有時海上看明月，輾出冰輪疊浪間。"
    ]
  },
  {
    "volume": 709,
    "sequence": 18,
    "title": "憶薦福寺南院",
    "author": "徐夤",
    "content": [
      "憶昔長安落第春，佛宮南院獨遊頻。燈前不動惟金像，壁上曾題盡古人。鶗鴂聲中雙闕雨，牡丹花際六街塵。",
      "啼猿溪上將歸去，合問升平詣秉鈞。"
    ]
  },
  {
    "volume": 709,
    "sequence": 19,
    "title": "塔院小屋，四壁皆是卿相題名，因成四韻",
    "author": "徐夤",
    "content": [
      "雁塔攙空映九衢，每看華宇每踟躕。題名儘是台衡跡，滿壁堪為宰輔圖。鸞鳳豈巢荊棘樹，虯龍多蟄帝王都。",
      "誰知遠客思歸夢，夜夜無船自過湖。"
    ]
  },
  {
    "volume": 709,
    "sequence": 20,
    "title": "題名琉璃院",
    "author": "徐夤",
    "content": [
      "一條溪繞翠岩隈，行腳僧言勝五台。農罷樹陰黃犢臥，齋時山下白衣來。松因往日門人種，路是前生長老開。",
      "三卷貝多金粟語，可能長誦免輪回。"
    ]
  },
  {
    "volume": 709,
    "sequence": 21,
    "title": "寺中偶題",
    "author": "徐夤",
    "content": [
      "聽話金仙眉相毫，每來皆得解塵勞。鶴棲雲路看方貴，僧倚松門見始高。名利罷燒心內火，雪霜偏垢鬢邊毛。",
      "銀蟾未出金烏在，更上層樓眺海濤。"
    ]
  },
  {
    "volume": 709,
    "sequence": 22,
    "title": "山寺寓居",
    "author": "徐夤",
    "content": [
      "高臥東林最上方，水聲山翠剔愁腸。白雲送雨籠僧閣，黃葉隨風入客堂。終去四明成大道，暫從雙鬢許秋霜。",
      "披緇學佛應無分，鶴氅談空亦不妨。"
    ]
  },
  {
    "volume": 709,
    "sequence": 23,
    "title": "寄僧寓題",
    "author": "徐夤",
    "content": [
      "佛頂抄經憶惠休，眾人皆謂我悠悠。浮生真個醉中夢，閒事莫添身外愁。百歲付於花暗落，四時隨卻水奔流。",
      "安眠靜笑思何報，日夜焚修祝郡侯。"
    ]
  },
  {
    "volume": 709,
    "sequence": 24,
    "title": "遊靈隱天竺二寺",
    "author": "徐夤",
    "content": [
      "丹井冷泉虛易到，兩山真界實難名。石和雲霧蓮華氣，月過樓臺桂子清。騰踏回橋巡像設，羅穿曲洞出龍城。",
      "更憐童子呼猿去，颯颯蕭蕭下樹行。"
    ]
  },
  {
    "volume": 709,
    "sequence": 25,
    "title": "醉題邑宰南塘屋壁",
    "author": "徐夤",
    "content": [
      "萬古清淮照遠天，黃河濁浪不相關。縣留東道三千客，宅鎖南塘一片山。草色淨經秋雨綠，燒痕寒入曉窗斑。",
      "閩王美錦求賢制，未許陶公解印還。"
    ]
  },
  {
    "volume": 709,
    "sequence": 26,
    "title": "題泗洲塔",
    "author": "徐夤",
    "content": [
      "十年前事已悠哉，旋被鐘聲早暮催。明月似師生又沒，白雲如客去還來。煙籠瑞閣僧經靜，風打虛窗佛幌開。",
      "惟有南邊山色在，重重依舊上高臺。"
    ]
  },
  {
    "volume": 709,
    "sequence": 27,
    "title": "東歸題屋壁",
    "author": "徐夤",
    "content": [
      "塵埃歸去五湖東，還是衡門一畝宮。舊業旋從征賦失，故人多逐亂離空。因悲盡室如懸罄，卻擬攜家學轉蓬。",
      "見說武王天上夢，無情曾與傅岩通。"
    ]
  },
  {
    "volume": 709,
    "sequence": 28,
    "title": "寓題",
    "author": "徐夤",
    "content": [
      "酒壺棋局似閒人，竹笏藍衫老此身。托客買書重得卷，愛山移宅近為鄰。鳴蛩閣上風吹病，落葉庭中月照貧。",
      "見說天池波浪闊，也應涓滴濺窮鱗。"
    ]
  },
  {
    "volume": 709,
    "sequence": 29,
    "title": "偶題",
    "author": "徐夤",
    "content": [
      "閑補亡書見廢興，偶然前古也填膺。秦宮猶自拜張祿，楚幕不知留範增。大道豈全關歷數，雄圖強半屬賢能。",
      "燕台財力知多少，誰築黃金到九層。"
    ]
  },
  {
    "volume": 709,
    "sequence": 30,
    "title": "寓題述懷",
    "author": "徐夤",
    "content": [
      "大道真風早晚還，妖訛成俗汙乾坤。宣尼既沒蘇張起，鳳鳥不來雞雀喧。芻少可能供驥子，草多誰複訪蘭蓀。",
      "堯廷忘卻征元凱，天闕重關十二門。"
    ]
  },
  {
    "volume": 709,
    "sequence": 31,
    "title": "將入城靈口道中作",
    "author": "徐夤",
    "content": [
      "路上長安惟咫尺，灞陵西望接秦源。依稀日下分天闕，隱映雲邊是國門。錦袖臂鷹河北客，青桑鳴雉渭南村。",
      "高風九萬程途近，與報滄洲欲化鯤。"
    ]
  },
  {
    "volume": 709,
    "sequence": 32,
    "title": "新屋",
    "author": "徐夤",
    "content": [
      "耳順何為土木勤，叔孫牆屋有前聞。縱然一世如紅葉，猶得十年吟白雲。性逸且圖稱野客，才難非敢傲明君。",
      "清甜數尺沙泉井，平與鄰家晝夜分。"
    ]
  },
  {
    "volume": 709,
    "sequence": 33,
    "title": "新葺茆堂",
    "author": "徐夤",
    "content": [
      "剪竹誅茆就水濱，靜中還得保天真。只聞神鬼害盈滿，不見古今爭賤貧。樹影便為廊廡屋，草香權當綺羅茵。",
      "階前一片泓澄水，借與汀禽活紫鱗。",
      "耨水耕山息故林，壯圖嘉話負前心。素絲鬢上分愁色，絡緯床頭和苦吟。筆研不才當付火，方書多誑罷燒金。",
      "同年二十八君子，游楚游秦斷好音。"
    ]
  },
  {
    "volume": 709,
    "sequence": 34,
    "title": "茆亭",
    "author": "徐夤",
    "content": [
      "鴛瓦虹梁計已疏，織茅編竹稱貧居。剪平恰似山僧笠，掃靜真同道者廬。秋晚捲簾看過雁，月明憑檻數跳魚。",
      "重門公子應相笑，四壁風霜老讀書。"
    ]
  },
  {
    "volume": 709,
    "sequence": 35,
    "title": "客廳",
    "author": "徐夤",
    "content": [
      "移卻松筠致客堂，淨泥環堵貯荷香。衡茅只要免風雨，藻棁不須高棟樑。豐蔀仲尼明演易，作歌五子恨雕牆。",
      "燕台漢閣王侯事，青史千年播耿光。"
    ]
  },
  {
    "volume": 709,
    "sequence": 36,
    "title": "詠寫真",
    "author": "徐夤",
    "content": [
      "寫得衰容似十全，閑開僧舍靜時懸。瘦于南國從軍日，老卻東堂射策年。潭底看身寧有異，鏡中引影更無偏。",
      "借將前輩真儀比，未愧金鑾李謫仙。"
    ]
  },
  {
    "volume": 709,
    "sequence": 37,
    "title": "放榜日",
    "author": "徐夤",
    "content": [
      "喧喧車馬欲朝天，人探東堂榜已懸。萬里便隨金鸑鷟，三台仍借玉連錢。花浮酒影彤霞爛，日照衫光瑞色鮮。",
      "十二街前樓閣上，捲簾誰不看神仙。"
    ]
  },
  {
    "volume": 709,
    "sequence": 38,
    "title": "曲江宴日呈諸同年",
    "author": "徐夤",
    "content": [
      "鷦鷯驚與鳳凰同，忽向中興遇至公。金榜連名升碧落，紫花封敕出瓊宮。天知惜日遲遲暮，春為催花旋旋紅。",
      "好是慈恩題瞭望，白雲飛盡塔連空。"
    ]
  },
  {
    "volume": 709,
    "sequence": 39,
    "title": "渤海賓貢高元固先輩閩中相訪雲本國人…屏障因而有贈",
    "author": "徐夤",
    "content": [
      "折桂何年下月中，閩山來問我雕蟲。肯銷金翠書屏上，誰把芻蕘過日東。郯子昔時遭孔聖，繇餘往代諷秦宮。",
      "嗟嗟大國金門士，幾個人能振素風。"
    ]
  },
  {
    "volume": 709,
    "sequence": 40,
    "title": "偶吟",
    "author": "徐夤",
    "content": [
      "千卷長書萬首詩，朝蒸藜藿暮烹葵。清時名立難皆我，晚歲途窮亦問誰。碧岸釣歸惟獨笑，青山耕遍亦何為。",
      "尋常抖擻懷中策，可便降他兩鬢絲。"
    ]
  },
  {
    "volume": 709,
    "sequence": 41,
    "title": "贈表弟黃校書輅",
    "author": "徐夤",
    "content": [
      "產破身窮為學儒，我家諸表愛詩書。嚴陵雖說臨溪隱，晏子還聞近市居。佳句麗偷紅菡萏，吟窗冷落白蟾蜍。",
      "閑來共話無生理，今古悠悠事總虛。"
    ]
  },
  {
    "volume": 709,
    "sequence": 42,
    "title": "輦下贈屯田何員外",
    "author": "徐夤",
    "content": [
      "封章頻得帝咨嗟，報國唯將直破邪。身到西山書幾達，官登南省鬢初華。廚非寒食還無火，菊待重陽擬泛茶。",
      "內翰好才兼好古，秋來應數到君家。"
    ]
  },
  {
    "volume": 709,
    "sequence": 43,
    "title": "贈月君",
    "author": "徐夤",
    "content": [
      "出水蓮花比性靈，三生塵夢一時醒。神傳尊勝陀羅咒，佛授金剛般若經。懿德好書添女誡，素容堪畫上銀屏。",
      "鳴梭軋軋纖纖手，窗戶流光織女星。"
    ]
  },
  {
    "volume": 709,
    "sequence": 44,
    "title": "贈垂光同年",
    "author": "徐夤",
    "content": [
      "丹桂攀來十七春，如今始見茜袍新。須知紅杏園中客，終作金鑾殿裏臣。逸少家風惟筆劄，玄成世業是陶鈞。",
      "他時黃閣朝元處，莫忘同年射策人。"
    ]
  },
  {
    "volume": 709,
    "sequence": 45,
    "title": "贈楊著",
    "author": "徐夤",
    "content": [
      "藻麗熒煌冠士林，白華榮養有曾參。十年去裏荊門改，八歲能詩相座吟。李廣不侯身漸老，子山操賦恨何深。",
      "釣魚臺上頻相訪，共說長安淚滿襟。"
    ]
  },
  {
    "volume": 709,
    "sequence": 46,
    "title": "贈黃校書先輩璞閒居",
    "author": "徐夤",
    "content": [
      "馭得驪龍第四珠，退依僧寺卜貧居。青山入眼不幹祿，白髮滿頭猶著書。東澗野香添碧沼，南園夜雨長秋蔬。",
      "月明掃石吟詩坐，諱卻全無儋石儲。"
    ]
  },
  {
    "volume": 709,
    "sequence": 47,
    "title": "尚書榮拜恩命夤疾中輒課惡詩二首以申攀贊",
    "author": "徐夤",
    "content": [
      "明公家鑿鳳凰池，弱冠封侯四海推。富貴有期天授早，關河多難敕來遲。昴星人傑當王佐，黃石仙翁識帝師。",
      "昨日詔書猶漏缺，未言商也最能詩。",
      "東郊迎入紫泥封，此日天仙下九重。三五月明臨闞澤，百千人眾看王恭。旗傍綠樹遙分影，馬蹋浮雲不見蹤。",
      "借問乘軺何處客，相庭雄幕卷芙蓉。"
    ]
  },
  {
    "volume": 709,
    "sequence": 48,
    "title": "府主僕射王摶生日",
    "author": "徐夤",
    "content": [
      "熊羆先兆慶垂休，天地氤氳瑞氣浮。李樹影籠周柱史，昴星光照漢酂侯。數鐘龜鶴千年算，律正乾坤八月秋。",
      "勳業定應歸鼎鼐，生靈豈獨化東甌。"
    ]
  },
  {
    "volume": 709,
    "sequence": 49,
    "title": "獻內翰楊侍郎",
    "author": "徐夤",
    "content": [
      "窗開青瑣見瑤台，冷拂星辰逼上臺。丹鳳詔成中使取，白龍香近聖君來。欲言溫署三緘口，閑賦宮詞八鬥才。",
      "莫擬吟雲避榮貴，廟堂玉鉉待鹽梅。"
    ]
  },
  {
    "volume": 709,
    "sequence": 50,
    "title": "送劉常侍",
    "author": "徐夤",
    "content": [
      "懷君何計更留連，忍送文星上碧天。杜預注通三十卷，漢皇枝紹幾千年。言端信義如明月，筆下篇章似湧泉。",
      "他日有書隨雁足，東溪無令訪漁船。"
    ]
  },
  {
    "volume": 709,
    "sequence": 51,
    "title": "送盧拾遺歸華山",
    "author": "徐夤",
    "content": [
      "紫殿諫多防佞口，清秋假滿別明君。惟憂急詔歸青瑣，不得經時臥白雲。千載茯苓攜鶴劚，一峰仙掌與僧分。",
      "門前舊客期相薦，猶望飛書及主文。"
    ]
  },
  {
    "volume": 709,
    "sequence": 52,
    "title": "春末送陳先輩之清源",
    "author": "徐夤",
    "content": [
      "貧中惟是長年華，每羨君行自歎嗟。歸日捧持明月寶，去時期刻刺桐花。春風避酒多遊寺，曉騎聽雞早入衙。",
      "千乘侯王若相問，飛書與報白雲家。"
    ]
  },
  {
    "volume": 709,
    "sequence": 53,
    "title": "上盧三拾遺以言見黜",
    "author": "徐夤",
    "content": [
      "骨鯁如君道尚存，近來人事不須論。疾危必厭神明藥，心惑多嫌正直言。冷眼靜看真好笑，傾懷與說卻為冤。",
      "因思周廟當時誡，金口三緘示後昆。"
    ]
  },
  {
    "volume": 709,
    "sequence": 54,
    "title": "送王校書往清源",
    "author": "徐夤",
    "content": [
      "南國賢侯待德風，長途仍借九花驄。清歌早貫驪龍頷，丹桂曾攀玉兔宮。楊柳堤邊梅雨熟，鷓鴣聲裏麥田空。",
      "吟詩臺上如相問，與說蟠溪直釣翁。"
    ]
  },
  {
    "volume": 709,
    "sequence": 55,
    "title": "嶽州端午日送人游郴連",
    "author": "徐夤",
    "content": [
      "五月巴陵值積陰，送君千里客於郴。北風吹雨黃梅落，西日過湖青草深。競渡岸傍人掛錦，采芳城上女遺簪。",
      "九嶷雲闊蒼梧暗，與說重華舊德音。"
    ]
  },
  {
    "volume": 709,
    "sequence": 56,
    "title": "賀清源太保王延彬",
    "author": "徐夤",
    "content": [
      "蕊珠宮裏謫神仙，八載溫陵萬戶閑。心地闊於雲夢澤，官資高卻太行山。姜牙兆寄熊羆內，陶侃文成掌握間。",
      "應笑清溪舊門吏，年年扶病掩柴關。",
      "武榮江畔蔭祥雲，寵拜天人慶郡人。五色鶴綾花上敕，九霄龍尾道邊臣。英雄達處誰言命，富貴來時自逼身。",
      "更待春風飛吉語，紫泥分付與陶鈞。"
    ]
  },
  {
    "volume": 709,
    "sequence": 57,
    "title": "病中春日即事寄主人尚書二首",
    "author": "徐夤",
    "content": [
      "身比秋荷覺漸枯，致君經國墮前圖。層冰照日猶能暖，病骨逢春卻未蘇。鏡裏白須撏又長，枝頭黃鳥靜還呼。",
      "庾樓恩化通神聖，何計能教擲得盧。",
      "風拍衰肌久未蠲，破窗頻見月團圓。更無舊日同人問，只有多情太守憐。臘內送將三折股，歲陰分與五銖錢。",
      "玄穹若假年齡在，願捧銅盤為國賢。"
    ]
  },
  {
    "volume": 709,
    "sequence": 58,
    "title": "寄華山司空侍郎二首",
    "author": "徐夤",
    "content": [
      "金闕爭權競獻功，獨逃征詔臥三峰。雞群未必容於鶴，蛛網何繇捕得龍。清論盡應書國史，靜籌皆可息邊烽。",
      "風霜落滿千林木，不近青青澗底松。",
      "非雲非鶴不從容，誰敢輕量傲世蹤。紫殿幾征王佐業，青山未拆詔書封。閑吟每待秋空月，早起長先野寺鐘。",
      "前古負材多為國，滿懷經濟欲何從。"
    ]
  },
  {
    "volume": 709,
    "sequence": 59,
    "title": "寄盧端公同年仁炯，時遷都洛陽，新立幼主",
    "author": "徐夤",
    "content": [
      "上陽宮闕翠華歸，百辟傷心序漢儀。昆嶽有炎瓊玉碎，洛川無竹鳳凰饑。須簪白筆匡明主，莫許黃tU博少師。",
      "惆悵宸居遠於日，長籲空摘鬢邊絲。"
    ]
  },
  {
    "volume": 709,
    "sequence": 60,
    "title": "寄天臺陳希畋",
    "author": "徐夤",
    "content": [
      "陰山冰凍嘗迎夏，蟄戶雲雷只待春。呂望豈嫌垂釣老，西施不恨浣紗貧。坐為羽獵車中相，飛作君王掌上身。",
      "拍手相思惟大笑，我曹寧比等閒人。"
    ]
  },
  {
    "volume": 709,
    "sequence": 61,
    "title": "寄兩浙羅書記",
    "author": "徐夤",
    "content": [
      "進即湮沈退卻升，錢塘風月過金陵。鴻才入貢無人換，白首從軍有詔征。博簿集成時輩罵，讒書編就薄徒憎。",
      "憐君道在名長在，不到慈恩最上層。"
    ]
  },
  {
    "volume": 709,
    "sequence": 62,
    "title": "邑宰相訪，翼日有寄",
    "author": "徐夤",
    "content": [
      "淵明深念郤詵貧，踏破莓苔看甑塵。碧沼共攀紅菡萏，金鞍不卸紫麒麟。殘陽妒害催歸客，薄酒甘嘗罰主人。",
      "夜半夢醒追複想，欲長攀接有何因。"
    ]
  },
  {
    "volume": 709,
    "sequence": 63,
    "title": "白酒兩瓶送崔侍禦",
    "author": "徐夤",
    "content": [
      "雪化霜融好潑醅，滿壺冰凍向春開。求從白石洞中得，攜向百花岩畔來。幾夕露珠寒貝齒，一泓銀水冷瓊杯。",
      "湖邊送與崔夫子，誰見嵇山盡日頹。"
    ]
  },
  {
    "volume": 709,
    "sequence": 64,
    "title": "依韻酬常循州",
    "author": "徐夤",
    "content": [
      "早年花縣拜潘郎，尋忝飛鳴出桂堂。日走登天長似箭，人同紅樹豈經霜。帆分南浦知離別，駕在東州更可傷。",
      "公論一麾將塞詔，且隨征令過瀟湘。"
    ]
  },
  {
    "volume": 709,
    "sequence": 65,
    "title": "謝主人惠綠酒白魚",
    "author": "徐夤",
    "content": [
      "早起雀聲送喜頻，白魚芳酒寄來珍。馨香乍揭春風甕，撥剌初辭夜雨津。樽闊最宜澄桂液，網疏殊未損霜鱗。",
      "不曾垂釣兼親醞，堪愧金台醉飽身。"
    ]
  }
]