[
  {
    "volume": 525,
    "sequence": 1,
    "title": "寓言",
    "author": "杜牧",
    "content": [
      "暖風遲日柳初含，顧影看身又自慚。",
      "何事明朝獨惆悵，杏花時節在江南。"
    ]
  },
  {
    "volume": 525,
    "sequence": 2,
    "title": "猿",
    "author": "杜牧",
    "content": [
      "月白煙青水暗流，孤猿銜恨叫中秋。",
      "三聲欲斷疑腸斷，饒是少年今白頭。"
    ]
  },
  {
    "volume": 525,
    "sequence": 3,
    "title": "懷歸",
    "author": "杜牧",
    "content": [
      "塵埃終日滿窗前，水態雲容思浩然。",
      "爭得便歸湘浦去，卻持竿上釣魚船。"
    ]
  },
  {
    "volume": 525,
    "sequence": 4,
    "title": "邊上晚秋",
    "author": "杜牧",
    "content": [
      "黑山南面更無州，馬放平沙夜不收。",
      "風送孤城臨晚角，一聲聲入客心愁。"
    ]
  },
  {
    "volume": 525,
    "sequence": 5,
    "title": "傷友人悼吹簫妓",
    "author": "杜牧",
    "content": [
      "玉簫聲斷沒流年，滿目春愁隴樹煙。",
      "豔質已隨雲雨散，鳳樓空鎖月明天。"
    ]
  },
  {
    "volume": 525,
    "sequence": 6,
    "title": "訪許顏",
    "author": "杜牧",
    "content": [
      "門近寒溪窗近山，枕山流水日潺潺。",
      "長嫌世上浮雲客，老向塵中不解顏。"
    ]
  },
  {
    "volume": 525,
    "sequence": 7,
    "title": "春日古道傍作",
    "author": "杜牧",
    "content": [
      "萬古榮華旦暮齊，樓臺春盡草萋萋。",
      "君看陌上何人墓，旋化紅塵送馬蹄。"
    ]
  },
  {
    "volume": 525,
    "sequence": 8,
    "title": "青塚",
    "author": "杜牧",
    "content": [
      "青塚前頭隴水流，燕支山上暮雲秋。",
      "蛾眉一墜窮泉路，夜夜孤魂月下愁。"
    ]
  },
  {
    "volume": 525,
    "sequence": 9,
    "title": "大夢上人自廬峰回",
    "author": "杜牧",
    "content": [
      "行腳尋常到寺稀，一枝藜杖一禪衣。",
      "開門滿院空秋色，新向廬峰過夏歸。"
    ]
  },
  {
    "volume": 525,
    "sequence": 10,
    "title": "洛中二首",
    "author": "杜牧",
    "content": [
      "柳動晴風拂路塵，年年宮闕鎖濃春。",
      "一從翠輦無巡幸，老卻蛾眉幾許人。",
      "風吹柳帶搖晴綠，蝶繞花枝戀暖香。",
      "多把芳菲泛春酒，直教愁色對愁腸。"
    ]
  },
  {
    "volume": 525,
    "sequence": 11,
    "title": "邊上聞笳三首",
    "author": "杜牧",
    "content": [
      "何處吹笳薄暮天，塞垣高鳥沒狼煙。",
      "遊人一聽頭堪白，蘇武爭禁十九年。",
      "海路無塵邊草新，榮枯不見綠楊春。",
      "白沙日暮愁雲起，獨感離鄉萬里人。",
      "胡雛吹笛上高臺，寒雁驚飛去不回。",
      "盡日春風吹不散，只應分付客愁來。"
    ]
  },
  {
    "volume": 525,
    "sequence": 12,
    "title": "春日寄許渾先輩",
    "author": "杜牧",
    "content": [
      "薊北雁初去，湘南春又歸。水流滄海急，人到白頭稀。",
      "塞路盡何處，我愁當落暉。終須接鴛鷺，霄漢共高飛。"
    ]
  },
  {
    "volume": 525,
    "sequence": 13,
    "title": "經闔閭城",
    "author": "杜牧",
    "content": [
      "遺蹤委衰草，行客思悠悠。昔日人何處，終年水自流。",
      "孤煙村戍遠，亂雨海門秋。吟罷獨歸去，煙雲盡慘愁。"
    ]
  },
  {
    "volume": 525,
    "sequence": 14,
    "title": "並州道中",
    "author": "杜牧",
    "content": [
      "行役我方倦，苦吟誰複聞。戍樓春帶雪，邊角暮吹雲。",
      "極目無人跡，回頭送雁群。如何遣公子，高臥醉醺醺。"
    ]
  },
  {
    "volume": 525,
    "sequence": 15,
    "title": "別懷",
    "author": "杜牧",
    "content": [
      "相別徒成泣，經過總是空。勞生慣離別，夜夢苦西東。",
      "去路三湘浪，歸程一片風。他年寄消息，書在鯉魚中。"
    ]
  },
  {
    "volume": 525,
    "sequence": 16,
    "title": "漁父",
    "author": "杜牧",
    "content": [
      "白髮滄浪上，全忘是與非。秋潭垂釣去，夜月叩船歸。",
      "煙影侵蘆岸，潮痕在竹扉。終年狎鷗鳥，來去且無機。"
    ]
  },
  {
    "volume": 525,
    "sequence": 17,
    "title": "秋夢",
    "author": "杜牧",
    "content": [
      "寒空動高吹，月色滿清砧。殘夢夜魂斷，美人邊思深。",
      "孤鴻秋出塞，一葉暗辭林。又寄征衣去，迢迢天外心。"
    ]
  },
  {
    "volume": 525,
    "sequence": 18,
    "title": "早秋客舍",
    "author": "杜牧",
    "content": [
      "風吹一片葉，萬物已驚秋。獨夜他鄉淚，年年為客愁。",
      "別離何處盡，搖落幾時休。不及磻溪叟，身閑長自由。"
    ]
  },
  {
    "volume": 525,
    "sequence": 19,
    "title": "逢故人",
    "author": "杜牧",
    "content": [
      "故交相見稀，相見倍依依。塵路事不盡，雲岩閑好歸。",
      "投人銷壯志，徇俗變真機。又落他鄉淚，風前一滿衣。"
    ]
  },
  {
    "volume": 525,
    "sequence": 20,
    "title": "秋晚江上遣懷",
    "author": "杜牧",
    "content": [
      "孤舟天際外，去路望中賒。貧病遠行客，夢魂多在家。",
      "蟬吟秋色樹，鴉噪夕陽沙。不擬徹雙鬢，他方擲歲華。"
    ]
  },
  {
    "volume": 525,
    "sequence": 21,
    "title": "長安夜月",
    "author": "杜牧",
    "content": [
      "寒光垂靜夜，皓彩滿重城。萬國盡分照，誰家無此明。",
      "古槐疏影薄，仙桂動秋聲。獨有長門裏，蛾眉對曉晴。"
    ]
  },
  {
    "volume": 525,
    "sequence": 22,
    "title": "雲",
    "author": "杜牧",
    "content": [
      "東西那有礙，出處豈虛心。曉入洞庭闊，暮歸巫峽深。",
      "渡江隨鳥影，擁樹隔猿吟。莫隱高唐去，枯苗待作霖。"
    ]
  },
  {
    "volume": 525,
    "sequence": 23,
    "title": "春懷",
    "author": "杜牧",
    "content": [
      "年光何太急，倏忽又青春。明月誰為主，江山暗換人。",
      "鶯花潛運老，榮樂漸成塵。遙憶朱門柳，別離應更頻。"
    ]
  },
  {
    "volume": 525,
    "sequence": 24,
    "title": "逢故人",
    "author": "杜牧",
    "content": [
      "年年不相見，相見卻成悲。教我淚如霰，嗟君發似絲。",
      "正傷攜手處，況值落花時。莫惜今宵醉，人間忽忽期。"
    ]
  },
  {
    "volume": 525,
    "sequence": 25,
    "title": "閑題",
    "author": "杜牧",
    "content": [
      "男兒所在即為家，百鎰黃金一朵花。",
      "借問春風何處好，綠楊深巷馬頭斜。"
    ]
  },
  {
    "volume": 525,
    "sequence": 26,
    "title": "金谷園",
    "author": "杜牧",
    "content": [
      "繁華事散逐香塵，流水無情草自春。",
      "日暮東風怨啼鳥，落花猶似墮樓人。"
    ]
  },
  {
    "volume": 525,
    "sequence": 27,
    "title": "重登科",
    "author": "杜牧",
    "content": [
      "星漢離宮月出輪，滿街含笑綺羅春。",
      "花前每被青蛾問，何事重來隻一人。"
    ]
  },
  {
    "volume": 525,
    "sequence": 28,
    "title": "游邊",
    "author": "杜牧",
    "content": [
      "黃沙連海路無塵，邊草長枯不見春。",
      "日暮拂雲堆下過，馬前逢著射雕人。"
    ]
  },
  {
    "volume": 525,
    "sequence": 29,
    "title": "將赴池州道中作",
    "author": "杜牧",
    "content": [
      "青陽雲水去年尋，黃絹歌詩出翰林。投轄暫停留酒客，絳帷斜系滿松陰。妖人笑我不相問，道者應知歸路心。",
      "南去南來盡鄉國，月明秋水只沉沉。"
    ]
  },
  {
    "volume": 525,
    "sequence": 30,
    "title": "隋宮春",
    "author": "杜牧",
    "content": [
      "龍舟東下事成空，蔓草萋萋滿故宮。",
      "亡國亡家為顏色，露桃猶自恨春風。"
    ]
  },
  {
    "volume": 525,
    "sequence": 31,
    "title": "蠻中醉",
    "author": "杜牧",
    "content": [
      "瘴塞蠻江入洞流，人家多在竹棚頭。",
      "青山海上無城郭，唯見松牌出象州。"
    ]
  },
  {
    "volume": 525,
    "sequence": 32,
    "title": "寓題",
    "author": "杜牧",
    "content": [
      "把酒直須判酩酊，逢花莫惜暫淹留。",
      "假如三萬六千日，半是悲哀半是愁。"
    ]
  },
  {
    "volume": 525,
    "sequence": 33,
    "title": "送趙十二赴舉",
    "author": "杜牧",
    "content": [
      "省事卻因多事力，無心翻似有心來。",
      "秋風郡閣殘花在，別後何人更一杯。"
    ]
  },
  {
    "volume": 525,
    "sequence": 34,
    "title": "偶呈鄭先輩",
    "author": "杜牧",
    "content": [
      "不語亭亭儼薄妝，畫裙雙鳳鬱金香。",
      "西京才子旁看取，何似喬家那窈娘。"
    ]
  },
  {
    "volume": 525,
    "sequence": 35,
    "title": "子規",
    "author": "杜牧",
    "content": [
      "蜀地曾聞子規鳥，宣城又見杜鵑花。",
      "一叫一回腸一斷，三春三月憶三巴。"
    ]
  },
  {
    "volume": 525,
    "sequence": 36,
    "title": "江樓",
    "author": "杜牧",
    "content": [
      "獨酌芳春酒，登樓已半醺。誰驚一行雁，沖斷過江雲。"
    ]
  },
  {
    "volume": 525,
    "sequence": 37,
    "title": "旅宿",
    "author": "杜牧",
    "content": [
      "旅館無良伴，凝情自悄然。寒燈思舊事，斷雁警愁眠。",
      "遠夢歸侵曉，家書到來年。湘江好煙月，門系釣魚船。"
    ]
  },
  {
    "volume": 525,
    "sequence": 38,
    "title": "杜鵑",
    "author": "杜牧",
    "content": [
      "杜宇竟何冤，年年叫蜀門。至今銜積恨，終古吊殘魂。",
      "芳草迷腸結，紅花染血痕。山川盡春色，嗚咽複誰論。"
    ]
  },
  {
    "volume": 525,
    "sequence": 39,
    "title": "聞蟬",
    "author": "杜牧",
    "content": [
      "火雲初似滅，曉角欲微清。故國行千里，新蟬忽數聲。",
      "時行仍仿佛，度日更分明。不敢頻傾耳，唯憂白髮生。"
    ]
  },
  {
    "volume": 525,
    "sequence": 40,
    "title": "送友人",
    "author": "杜牧",
    "content": [
      "十載名兼利，人皆與命爭。青春留不住，白髮自然生。",
      "夜雨滴鄉思，秋風從別情。都門五十裏，馳馬逐雞聲。"
    ]
  },
  {
    "volume": 525,
    "sequence": 41,
    "title": "旅情",
    "author": "杜牧",
    "content": [
      "窗虛枕簟涼，寢倦憶瀟湘。山色幾時老，人心終日忙。",
      "松風半夜雨，簾月滿堂霜。匹馬好歸去，江頭橘正香。"
    ]
  },
  {
    "volume": 525,
    "sequence": 42,
    "title": "曉望",
    "author": "杜牧",
    "content": [
      "獨起望山色，水雞鳴蓼洲。房星隨月曉，楚木向雲秋。",
      "曲渚疑江盡，平沙似浪浮。秦原在何處，澤國碧悠悠。"
    ]
  },
  {
    "volume": 525,
    "sequence": 43,
    "title": "貽友人",
    "author": "杜牧",
    "content": [
      "自是東西客，逢人又送人。不應相見老，只是別離頻。",
      "度日還知暮，平生未識春。儻無遷穀分，歸去養天真。"
    ]
  },
  {
    "volume": 525,
    "sequence": 44,
    "title": "書事",
    "author": "杜牧",
    "content": [
      "自笑走紅塵，流年舊複新。東風半夜雨，南國萬家春。",
      "失計拋魚艇，何門化涸鱗。是誰添歲月，老卻暗投人。"
    ]
  },
  {
    "volume": 525,
    "sequence": 45,
    "title": "別鶴",
    "author": "杜牧",
    "content": [
      "分飛共所從，六翮勢催風。聲斷碧雲外，影孤明月中。",
      "青田歸路遠，丹桂舊巢空。矯翼知何處，天涯不可窮。"
    ]
  },
  {
    "volume": 525,
    "sequence": 46,
    "title": "晚泊",
    "author": "杜牧",
    "content": [
      "帆濕去悠悠，停橈宿渡頭。亂煙迷野岸，獨鳥出中流。",
      "篷雨延鄉夢，江風阻暮秋。儻無身外事，甘老向扁舟。"
    ]
  },
  {
    "volume": 525,
    "sequence": 47,
    "title": "山寺",
    "author": "杜牧",
    "content": [
      "峭壁引行徑，截溪開石門。泉飛濺虛檻，雲起漲河軒。",
      "隔水看來路，疏籬見定猿。未閑難久住，歸去複何言。"
    ]
  },
  {
    "volume": 525,
    "sequence": 48,
    "title": "早行",
    "author": "杜牧",
    "content": [
      "垂鞭信馬行，數裏未雞鳴。林下帶殘夢，葉飛時忽驚。",
      "霜凝孤鶴迥，月曉遠山橫。僮僕休辭險，時平路複平。"
    ]
  },
  {
    "volume": 525,
    "sequence": 49,
    "title": "秋日偶題",
    "author": "杜牧",
    "content": [
      "荷花兼柳葉，彼此不勝秋。玉露滴初泣，金風吹更愁。",
      "綠眉甘棄墜，紅臉恨飄流。歎息是遊子，少年還白頭。"
    ]
  },
  {
    "volume": 525,
    "sequence": 50,
    "title": "憶歸",
    "author": "杜牧",
    "content": [
      "新城非故里，終日想柴扃。興罷花還落，愁來酒欲醒。",
      "何人初發白，幾處亂山青。遠憶湘江上，漁歌對月聽。"
    ]
  },
  {
    "volume": 525,
    "sequence": 51,
    "title": "偶見",
    "author": "杜牧",
    "content": [
      "朔風高緊掠河樓，白鼻騧郎白罽裘。",
      "有個當壚明似月，馬鞭斜揖笑回頭。"
    ]
  },
  {
    "volume": 525,
    "sequence": 52,
    "title": "醉倒",
    "author": "杜牧",
    "content": [
      "日晴空樂下仙雲，俱在涼亭送使君。",
      "莫辭一盞即相請，還是三年更不聞。"
    ]
  },
  {
    "volume": 525,
    "sequence": 53,
    "title": "酬許十三秀才兼依來韻",
    "author": "杜牧",
    "content": [
      "多為裁詩步竹軒，有時凝思過朝昏。篇成敢道懷金璞，吟苦唯應似嶺猿。迷興每慚花月夕，寄愁長在別離魂。",
      "憑君把卷侵寒燭，麗句時傳畫戟門。"
    ]
  },
  {
    "volume": 525,
    "sequence": 54,
    "title": "後池泛舟送王十秀才",
    "author": "杜牧",
    "content": [
      "城日晚悠悠，弦歌在碧流。夕風飄度曲，煙嶼隱行舟。",
      "問拍擬新令，憐香占彩球。當筵雖一醉，寧複緩離愁。"
    ]
  },
  {
    "volume": 525,
    "sequence": 55,
    "title": "書情",
    "author": "杜牧",
    "content": [
      "誰家洛浦神，十四五來人。媚發輕垂額，香衫軟著身。",
      "摘蓮紅袖濕，窺淥翠蛾頻。飛鵲徒來往，平陽公主親。"
    ]
  },
  {
    "volume": 525,
    "sequence": 56,
    "title": "兵部尚書席上作",
    "author": "杜牧",
    "content": [
      "華堂今日綺筵開，誰喚分司禦史來。",
      "偶發狂言驚滿坐，三重粉面一時回。"
    ]
  },
  {
    "volume": 525,
    "sequence": 57,
    "title": "驌驦阪",
    "author": "杜牧",
    "content": [
      "荊州一萬里，不如蒯易度。仰首望飛鳴，伊人何異趣。"
    ]
  }
]