[
  {
    "volume": 783,
    "sequence": 1,
    "title": "答王無功入長安詠秋蓬見示",
    "author": "辛學士",
    "content": [
      "托根雖異所，飄葉早相依。因風若有便，更共入雲飛。"
    ]
  },
  {
    "volume": 783,
    "sequence": 2,
    "title": "哭李遠",
    "author": "盧尚書",
    "content": [
      "昨日舟還浙水湄，今朝丹旐欲何為。才收北浦一竿釣，未了西齋半局棋。洛下已傳平子賦，臨川爭寫謝公詩。",
      "不堪舊裏經行處，風木蕭蕭鄰笛悲。"
    ]
  },
  {
    "volume": 783,
    "sequence": 3,
    "title": "湘中怨諷",
    "author": "鄭僕射",
    "content": [
      "青鷁苦幽獨，隔江相對稀。夜寒蘆葉雨，空作一聲歸。"
    ]
  },
  {
    "volume": 783,
    "sequence": 4,
    "title": "登汾上閣",
    "author": "鄭中丞",
    "content": [
      "汾桂秋水闊，宛似到閶門。惆悵江湖思，惟將南客論。"
    ]
  },
  {
    "volume": 783,
    "sequence": 5,
    "title": "為禦史銜命出關讞獄，道中看華山有詩",
    "author": "韓常侍",
    "content": [
      "野麋蒙象暫如犀，心不驚鷗角駭雞。",
      "一路好山無伴看，斷腸煙景寄猿啼。"
    ]
  },
  {
    "volume": 783,
    "sequence": 6,
    "title": "寄織錦篇與薛郎中",
    "author": "韓常侍",
    "content": [
      "錦字龍梭織錦篇，鳳凰文采間非煙。",
      "並他時世新花樣，虛費工夫不直錢。"
    ]
  },
  {
    "volume": 783,
    "sequence": 7,
    "title": "和人憶鶴",
    "author": "韓常侍",
    "content": [
      "拂拂雲衣冠紫煙，已為丁令一千年。",
      "留君且伴居山客，幸有松梢明月天。"
    ]
  },
  {
    "volume": 783,
    "sequence": 8,
    "title": "句",
    "author": "韓常侍",
    "content": [
      "情多不似家山水，夜夜聲聲旁枕流。（《憶山泉》，《詩話總龜》）"
    ]
  },
  {
    "volume": 783,
    "sequence": 9,
    "title": "贈米都知",
    "author": "梁補闕",
    "content": [
      "供奉三朝四十年，聖時流落發衰殘。",
      "貪將樂府歌明代，不把清吟換好官。"
    ]
  },
  {
    "volume": 783,
    "sequence": 10,
    "title": "題安國觀",
    "author": "盧尚書",
    "content": [
      "夕照紗窗起暗塵，青松繞殿不知春。",
      "君看白首誦經者，半是宮中歌舞人。"
    ]
  },
  {
    "volume": 783,
    "sequence": 11,
    "title": "自商山宿隱居",
    "author": "蘇廣文",
    "content": [
      "聞道桃源堪避秦，尋幽數日不逢人。煙霞洞裏無雞犬，風雨林中有鬼神。黃公石上三芝秀，陶令門前五柳春。",
      "醉臥白雲閑入夢，不知何物是吾身。"
    ]
  },
  {
    "volume": 783,
    "sequence": 12,
    "title": "夜歸華川因寄幕府",
    "author": "蘇廣文",
    "content": [
      "山村寥落野人稀，竹裏衡門掩翠微。溪路夜隨明月入，亭皋春伴白雲歸。嵇康懶慢仍耽酒，範蠡逋逃又拂衣。",
      "汀畔數鷗閑不起，只應知我已忘機。"
    ]
  },
  {
    "volume": 783,
    "sequence": 13,
    "title": "春日過田明府遇焦山人",
    "author": "蘇廣文",
    "content": [
      "陶公歸隱白雲溪，買得春泉溉藥畦。夜靜林間風虎嘯，月明竹上露禽棲。陳倉邑吏驚烽火，太白山人訝鼓鼙。",
      "相見只言秦漢事，武陵溪裏草萋萋。"
    ]
  },
  {
    "volume": 783,
    "sequence": 14,
    "title": "題升山",
    "author": "任生",
    "content": [
      "城外升山寺，城中望宛然。及登無半日，欲到已經年。"
    ]
  },
  {
    "volume": 783,
    "sequence": 15,
    "title": "投曹文姬詩",
    "author": "任生",
    "content": [
      "玉皇前殿掌書仙，一染塵心下九天。",
      "莫怪濃香熏骨膩，雲衣曾惹禦爐煙。"
    ]
  },
  {
    "volume": 783,
    "sequence": 16,
    "title": "絕句",
    "author": "吳公",
    "content": [
      "去國投茲土，編茅隱舊蹤。年年秋水上，獨對數株松。"
    ]
  },
  {
    "volume": 783,
    "sequence": 17,
    "title": "獻盧常侍",
    "author": "曹生",
    "content": [
      "拜玉亭前閑送客，此時孤恨感離鄉。",
      "尋思往歲絕纓事，肯向朱門泣夜長。"
    ]
  },
  {
    "volume": 783,
    "sequence": 18,
    "title": "賦新月",
    "author": "繆氏子",
    "content": [
      "初月如弓未上弦，分明掛在碧霄邊。",
      "時人莫道蛾眉小，三五團圓照滿天。"
    ]
  },
  {
    "volume": 783,
    "sequence": 19,
    "title": "悼妓詩",
    "author": "京兆韋氏子",
    "content": [
      "惆悵金泥簇蝶裙，春來猶見伴行雲。",
      "不教佈施剛留得，渾似初逢李少君。"
    ]
  }
]