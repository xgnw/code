[
  {
    "volume": 287,
    "sequence": 1,
    "title": "南充謝郡客遊澧州留贈宇文中丞",
    "author": "暢當",
    "content": [
      "僕本濩落人，辱當州郡使。量力頗及早，謝歸今即己。",
      "蕭蕭若淩虛，襟帶頓銷靡。車服率然來，涔陽作遊子。",
      "鬱鬱寡開顏，默默獨行李。忽逢平生友，一笑方在此。",
      "秋情寧風日，楚思浩雲水。為語弋林者，冥冥鴻遠矣。"
    ]
  },
  {
    "volume": 287,
    "sequence": 2,
    "title": "宿報恩寺精舍",
    "author": "暢當",
    "content": [
      "鐘梵送沈景，星多露漸光。風中蘭靡靡，月下樹蒼蒼。",
      "夜殿若山橫，深松如澗涼。羸然虎溪子，遲我一虛床。",
      "杳杳空寂舍，濛濛蓮桂香。擁褐依西壁，紗燈靄中央。"
    ]
  },
  {
    "volume": 287,
    "sequence": 3,
    "title": "自平陽館赴郡",
    "author": "暢當",
    "content": [
      "晨興平陽館，見月沈江水。溶溶山霧披，肅肅沙鷺起。",
      "奉恩謬符竹，伏軾省頑鄙。何當施教化，愧迎小郡吏。",
      "寥落火耕俗，征途青冥裏。德綏及吾民，不德將鹿矣。",
      "擒奸非性能，多湣會衰齒。恭承共理詔，恒懼墜諸地。"
    ]
  },
  {
    "volume": 287,
    "sequence": 4,
    "title": "天柱隱所重答江州應物",
    "author": "暢當",
    "content": [
      "寂寞一悵望，秋風山景清。此中惟草色，翻意見人行。",
      "荒徑饒松子，深蘿絕鳥聲。陽崖全帶日，寬嶂偶通耕。",
      "拙昧難容世，貧寒別有情。煩君瓊玖贈，幽懶百無成。"
    ]
  },
  {
    "volume": 287,
    "sequence": 5,
    "title": "山居酬韋蘇州見寄",
    "author": "暢當",
    "content": [
      "孤柴泄煙處，此中山叟居。觀雲寧有事，耽酒詎知餘。",
      "水定鶴翻去，松歌峰儼如。猶煩使君問，更欲結深廬。"
    ]
  },
  {
    "volume": 287,
    "sequence": 6,
    "title": "春日過奉誠園",
    "author": "暢當",
    "content": [
      "帝裏陽和日，遊人到禦園。暖催新景氣，春認舊蘭蓀。",
      "詠德先臣沒，成蹊大樹存。見桐猶近井，看柳尚依門。",
      "獻地非更宅，遺忠永奉恩。又期攀桂後，來賞百花繁。"
    ]
  },
  {
    "volume": 287,
    "sequence": 7,
    "title": "軍中醉飲寄沈八劉叟",
    "author": "暢當",
    "content": [
      "酒渴愛江清，餘酣漱晚汀。軟莎欹坐穩，冷石醉眠醒。",
      "野膳隨行帳，華音發從伶。數杯君不見，都已遣沈冥。"
    ]
  },
  {
    "volume": 287,
    "sequence": 8,
    "title": "偶宴西蜀摩訶池",
    "author": "暢當",
    "content": [
      "珍木郁清池，風荷左右披。淺觴寧及醉，慢舸不知移。",
      "蔭簟流光冷，凝簪照影欹。胡為獨羈者，雪涕向漣漪。"
    ]
  },
  {
    "volume": 287,
    "sequence": 9,
    "title": "奉送杜中丞赴洪州",
    "author": "暢當",
    "content": [
      "詔出鳳凰宮，新恩連帥雄。江湖經戰陣，草木待仁風。",
      "豪右貪威愛，紆繁德簡通。多慚君子顧，攀餞路塵中。"
    ]
  },
  {
    "volume": 287,
    "sequence": 10,
    "title": "九日陪皇甫使君泛江宴赤岸亭",
    "author": "暢當",
    "content": [
      "羈旅逢佳節，逍遙忽見招。同傾菊花酒，緩棹木蘭橈。",
      "平楚堪愁思，長江去寂寥。猿啼不離峽，灘沸鎮如潮。",
      "舉目關山異，傷心鄉國遙。徒言歡滿座，誰覺客魂消。"
    ]
  },
  {
    "volume": 287,
    "sequence": 11,
    "title": "蒲中道中二首",
    "author": "暢當",
    "content": [
      "蒼蒼中條山，厥形極奇磈。我欲涉其崖，濯足黃河水。",
      "古刹棲柿林，綠陰覆蒼瓦。歲晏來品題，拾葉總堪寫。"
    ]
  },
  {
    "volume": 287,
    "sequence": 12,
    "title": "登鸛雀樓",
    "author": "暢當",
    "content": [
      "迥臨飛鳥上，高出世塵間。天勢圍平野，河流入斷山。"
    ]
  },
  {
    "volume": 287,
    "sequence": 13,
    "title": "宿潭上二首",
    "author": "暢當",
    "content": [
      "夜潭有仙舸，與月當水中。嘉賓愛明月，遊子驚秋風。",
      "青蒲野陂水，白露明月天。中夜秋風起，心事坐潸然。"
    ]
  },
  {
    "volume": 287,
    "sequence": 14,
    "title": "別盧綸",
    "author": "暢當",
    "content": [
      "故交君獨在，又欲與君離。我有新秋淚，非關宋玉悲。"
    ]
  },
  {
    "volume": 287,
    "sequence": 15,
    "title": "題沈八齋",
    "author": "暢當",
    "content": [
      "江齋一入何亭亭，因寄淪漣心杳冥。",
      "綠綺琴彈白雪引，烏絲絹勒黃庭經。"
    ]
  },
  {
    "volume": 287,
    "sequence": 16,
    "title": "早春",
    "author": "暢諸",
    "content": [
      "獻歲春猶淺，園林未盡開。雪和新雨落，風帶舊寒來。",
      "聽鳥聞歸雁，看花識早梅。生涯知幾日，更被一年催。"
    ]
  }
]