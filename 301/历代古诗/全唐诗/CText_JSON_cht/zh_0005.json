[
  {
    "volume": 5,
    "sequence": 1,
    "title": "春遊曲",
    "author": "長孫氏",
    "content": [
      "上苑桃花朝日明，蘭閨豔妾動春情。井上新桃偷面色，簷邊嫩柳學身輕。花中來去看舞蝶，樹上長短聽啼鶯。",
      "林下何須遠借問，出眾風流舊有名。"
    ]
  },
  {
    "volume": 5,
    "sequence": 2,
    "title": "曳鼎歌",
    "author": "武則天",
    "content": [
      "羲農首出，軒昊膺期。唐虞繼踵，湯禹乘時。",
      "天下光宅，海內雍熙。上玄降鑒，方建隆基。"
    ]
  },
  {
    "volume": 5,
    "sequence": 3,
    "title": "唐享昊天樂：第一",
    "author": "武則天",
    "content": [
      "太陰凝至化，真耀蘊軒儀。德邁娥台敞，仁高姒幄披。",
      "捫天遂啟極，夢日乃升曦。"
    ]
  },
  {
    "volume": 5,
    "sequence": 4,
    "title": "唐享昊天樂：第二",
    "author": "武則天",
    "content": [
      "瞻紫極，望玄穹。翹至懇，罄深衷。",
      "聽雖遠，誠必通。垂厚澤，降雲宮。"
    ]
  },
  {
    "volume": 5,
    "sequence": 5,
    "title": "唐享昊天樂：第三",
    "author": "武則天",
    "content": [
      "幹儀混成沖邃，天道下濟高明，闓陽晨披紫闕，太一曉降黃庭。圜壇敢申昭報，方璧冀展虔情。",
      "丹襟式敷衷懇，玄鑒庶察微誠。"
    ]
  },
  {
    "volume": 5,
    "sequence": 6,
    "title": "唐享昊天樂：第四",
    "author": "武則天",
    "content": [
      "巍巍睿業廣，赫赫聖基隆。菲德承先顧，禎符萃眇躬。",
      "銘開武岩側，圖薦洛川中。微誠詎幽感，景命忽昭融。",
      "有懷慚紫極，無以謝玄穹。"
    ]
  },
  {
    "volume": 5,
    "sequence": 7,
    "title": "唐享昊天樂：第五",
    "author": "武則天",
    "content": [
      "朝壇霧卷，曙嶺煙沉。爰設筐幣，式表誠心。",
      "筵輝麗璧，樂暢和音。仰惟靈鑒，俯察翹襟。"
    ]
  },
  {
    "volume": 5,
    "sequence": 8,
    "title": "唐享昊天樂：第六",
    "author": "武則天",
    "content": [
      "昭昭上帝，穆穆下臨。禮崇備物，樂奏鏘金。",
      "蘭羞委薦，桂醑盈斟。敢希明德，幸罄莊心。"
    ]
  },
  {
    "volume": 5,
    "sequence": 9,
    "title": "唐享昊天樂：第七",
    "author": "武則天",
    "content": [
      "尊浮九醞，禮備三周。陳誠菲奠，契福神猷。"
    ]
  },
  {
    "volume": 5,
    "sequence": 10,
    "title": "唐享昊天樂：第八",
    "author": "武則天",
    "content": [
      "奠璧郊壇昭大禮，鏘金拊石表虔誠。",
      "始奏承雲娛帝賞，複歌調露暢韶英。"
    ]
  },
  {
    "volume": 5,
    "sequence": 11,
    "title": "唐享昊天樂：第九",
    "author": "武則天",
    "content": [
      "荷恩承顧托，執契恭臨撫。廟略靜邊荒，天兵曜神武。",
      "有截資先化，無為遵舊矩。禎符降昊穹，大業光寰宇。"
    ]
  },
  {
    "volume": 5,
    "sequence": 12,
    "title": "唐享昊天樂：第十",
    "author": "武則天",
    "content": [
      "肅肅祀典，邕邕禮秩。三獻已周，九成斯畢。",
      "爰撤其俎，載遷其實。或升或降，惟誠惟質。"
    ]
  },
  {
    "volume": 5,
    "sequence": 13,
    "title": "唐享昊天樂：第十一",
    "author": "武則天",
    "content": [
      "禮終肆類，樂闋九成。仰惟明德，敢薦非馨。",
      "顧慚菲奠，久馳雲輧。瞻荷靈澤，悚戀兼盈。"
    ]
  },
  {
    "volume": 5,
    "sequence": 14,
    "title": "唐享昊天樂：第十二",
    "author": "武則天",
    "content": [
      "式乾路，辟天扉。回日馭，動雲衣。",
      "登金闕，入紫微。望仙駕，仰恩徽。"
    ]
  },
  {
    "volume": 5,
    "sequence": 15,
    "title": "唐明堂樂章：外辦將出",
    "author": "武則天",
    "content": [
      "總章陳昔典，衢室禮惟神。巨集規則天地，神用葉陶鈞。",
      "負扆三春旦，充庭萬宇賓。顧己誠虛薄，空慚馭兆人。"
    ]
  },
  {
    "volume": 5,
    "sequence": 16,
    "title": "唐明堂樂章：皇帝行",
    "author": "武則天",
    "content": [
      "仰膺歷數，俯順謳歌。遠安邇肅，俗阜時和。",
      "化光玉鏡，訟息金科。方興典禮，永戢干戈。"
    ]
  },
  {
    "volume": 5,
    "sequence": 17,
    "title": "唐明堂樂章：皇嗣出入升降",
    "author": "武則天",
    "content": [
      "至人光俗，大孝通神。謙以表性，恭惟立身。",
      "洪規載啟，茂典方陳。譽隆三善，祥開萬春。"
    ]
  },
  {
    "volume": 5,
    "sequence": 18,
    "title": "唐明堂樂章：迎送王公",
    "author": "武則天",
    "content": [
      "千官肅事，萬國朝宗。載延百辟，爰集三宮。",
      "君臣德合，魚水斯同。睿圖方永，周曆長隆。"
    ]
  },
  {
    "volume": 5,
    "sequence": 19,
    "title": "唐明堂樂章：登歌",
    "author": "武則天",
    "content": [
      "禮崇宗祀，志表嚴禋。笙鏞合奏，文物惟新。",
      "敬遵茂典，敢擇良辰。絜誠斯著，奠謁方申。"
    ]
  },
  {
    "volume": 5,
    "sequence": 20,
    "title": "唐明堂樂章：配饗",
    "author": "武則天",
    "content": [
      "笙鏞間玉宇，文物昭清輝。晬影臨芳奠，休光下太微。",
      "孝思期有感，明絜庶無違。"
    ]
  },
  {
    "volume": 5,
    "sequence": 21,
    "title": "唐明堂樂章：宮音",
    "author": "武則天",
    "content": [
      "履艮包群望，居中冠百靈。萬方資廣運，庶品荷財成。",
      "神功諒匪測，盛德實難名。藻奠申誠敬，恭祀表惟馨。"
    ]
  },
  {
    "volume": 5,
    "sequence": 22,
    "title": "唐明堂樂章：角音",
    "author": "武則天",
    "content": [
      "出震位，開平秩。扇條風，乘甲乙。",
      "龍德盛，鳥星出。薦珪篚，陳誠實。"
    ]
  },
  {
    "volume": 5,
    "sequence": 23,
    "title": "唐明堂樂章：征音",
    "author": "武則天",
    "content": [
      "赫赫離精禦炎陸，滔滔熾景開隆暑。",
      "冀延神鑒俯蘭尊，式表虔襟陳桂俎。"
    ]
  },
  {
    "volume": 5,
    "sequence": 24,
    "title": "唐明堂樂章：商音",
    "author": "武則天",
    "content": [
      "律中夷則，序應收成。功宣建武，義表惟明。",
      "爰申禮奠，庶展翹誠。九秋是式，百穀斯盈。"
    ]
  },
  {
    "volume": 5,
    "sequence": 25,
    "title": "唐明堂樂章：羽音",
    "author": "武則天",
    "content": [
      "葭律肇啟隆冬，蘋藻攸陳饗祭。",
      "黃鐘既陳玉燭，紅粒方殷稔歲。"
    ]
  },
  {
    "volume": 5,
    "sequence": 26,
    "title": "唐大饗拜洛樂章：昭和",
    "author": "武則天",
    "content": [
      "九玄眷命，三聖基隆。奉成先旨，明台畢功。",
      "宗祀展敬，冀表深衷。永昌帝業，式播淳風。"
    ]
  },
  {
    "volume": 5,
    "sequence": 27,
    "title": "唐大饗拜洛樂章：致和",
    "author": "武則天",
    "content": [
      "神功不測兮運陰陽，包藏萬宇兮孕八荒。",
      "天符既出兮帝業昌，願臨明祀兮降禎祥。"
    ]
  },
  {
    "volume": 5,
    "sequence": 28,
    "title": "唐大饗拜洛樂章：咸和",
    "author": "武則天",
    "content": [
      "坎澤祠容備舉，坤壇祭典爰申。靈眷遙行秘躅，嘉貺薦委殊珍。肅禮恭禋載展，翹襟邈志逾殷。",
      "方期交際懸應。"
    ]
  },
  {
    "volume": 5,
    "sequence": 29,
    "title": "唐大饗拜洛樂章：九和",
    "author": "武則天",
    "content": [
      "祗荷坤德，欽若干靈。慚惕罔置，興居匪寧。",
      "恭崇禮則，肅奉儀形。惟憑展敬，敢薦非馨。"
    ]
  },
  {
    "volume": 5,
    "sequence": 30,
    "title": "唐大饗拜洛樂章：拜洛",
    "author": "武則天",
    "content": [
      "菲躬承睿顧，薄德忝坤儀。幹幹遵後命，翼翼奉先規。",
      "撫俗勤雖切，還淳化尚虧。未能弘至道，何以契明祇。"
    ]
  },
  {
    "volume": 5,
    "sequence": 31,
    "title": "唐大饗拜洛樂章：顯和",
    "author": "武則天",
    "content": [
      "顧德有慚虛菲，明祇屢降禎符。汜水初呈秘象，溫洛薦表昌圖。玄澤流恩載洽，丹襟荷渥增愉。"
    ]
  },
  {
    "volume": 5,
    "sequence": 32,
    "title": "唐大饗拜洛樂章：昭和",
    "author": "武則天",
    "content": [
      "舒雲致養，合大資生。德以恒固，功由永貞。",
      "升歌薦序，垂幣翹誠。虹開玉照，鳳引金聲。"
    ]
  },
  {
    "volume": 5,
    "sequence": 33,
    "title": "唐大饗拜洛樂章：敬和",
    "author": "武則天",
    "content": [
      "蘭俎既升，蘋羞可薦。金石載設，咸英已變。",
      "林澤斯總，山川是遍。敢用敷誠，實惟忘倦。"
    ]
  },
  {
    "volume": 5,
    "sequence": 34,
    "title": "唐大饗拜洛樂章：齊和",
    "author": "武則天",
    "content": [
      "沉潛演貺分三極，廣大凝禎總萬方。",
      "既薦羽旌文化啟，還呈幹戚武威揚。"
    ]
  },
  {
    "volume": 5,
    "sequence": 35,
    "title": "唐大饗拜洛樂章：德和",
    "author": "武則天",
    "content": [
      "夕惕同龍契，晨兢當鳳扆。崇儒習舊規，偃伯循先旨。",
      "絕壤飛冠蓋，遐區麗山水。幸承三聖餘，忻屬千年始。"
    ]
  },
  {
    "volume": 5,
    "sequence": 36,
    "title": "唐大饗拜洛樂章：禋和",
    "author": "武則天",
    "content": [
      "百禮崇容，千官肅事。靈降舞兆，神凝有粹。",
      "奠享咸周，威儀畢備。奏夏登列，歌雍撤肆。"
    ]
  },
  {
    "volume": 5,
    "sequence": 37,
    "title": "唐大饗拜洛樂章：通和",
    "author": "武則天",
    "content": [
      "皇皇靈眷，穆穆神心。暫動凝質，還歸積陰。",
      "功玄樞紐，理寂高深。銜恩佩德，聳志翹襟。"
    ]
  },
  {
    "volume": 5,
    "sequence": 38,
    "title": "唐大饗拜洛樂章：歸和",
    "author": "武則天",
    "content": [
      "言旋雲洞兮躡煙塗，永寧中宇兮安下都。",
      "包涵動植兮順榮枯，長貽寶貺兮贊璿圖。"
    ]
  },
  {
    "volume": 5,
    "sequence": 39,
    "title": "唐大饗拜洛樂章：歸和",
    "author": "武則天",
    "content": [
      "調雲闋兮神座興，驂雲駕兮儼將升。",
      "騰絳霄兮垂景祜，翹丹懇兮荷休征。"
    ]
  },
  {
    "volume": 5,
    "sequence": 40,
    "title": "唐武氏享先廟樂章",
    "author": "武則天",
    "content": [
      "先德謙撝冠昔，嚴規節素超今。奉國忠誠每竭，承家至孝純深。追崇懼乖尊意，顯號恐玷徽音。",
      "既迫王公屢請，方乃俯遂群心。有限無由展敬，奠醑每闕親斟。大禮虔申典冊，蘋藻敬薦翹襟。"
    ]
  },
  {
    "volume": 5,
    "sequence": 41,
    "title": "早春夜宴",
    "author": "武則天",
    "content": [
      "九春開上節，千門敞夜扉。蘭燈吐新焰，桂魄朗圓輝。",
      "送酒惟須滿，流杯不用稀。務使霞漿興，方乘泛洛歸。"
    ]
  },
  {
    "volume": 5,
    "sequence": 42,
    "title": "游九龍潭",
    "author": "武則天",
    "content": [
      "山窗游玉女，澗戶對瓊峰。岩頂翔雙鳳，潭心倒九龍。",
      "酒中浮竹葉，杯上寫芙蓉。故驗家山賞，惟有風入松。"
    ]
  },
  {
    "volume": 5,
    "sequence": 43,
    "title": "贈胡天師",
    "author": "武則天",
    "content": [
      "高人葉高志，山服往山家。迢迢間風月，去去隔煙霞。",
      "碧岫窺玄洞，玉灶煉丹砂。今日星津上，延首望靈槎。"
    ]
  },
  {
    "volume": 5,
    "sequence": 44,
    "title": "從駕幸少林寺",
    "author": "武則天",
    "content": [
      "陪鑾游禁苑，侍賞出蘭闈。雲偃攢峰蓋，霞低插浪旗。",
      "日宮疏澗戶，月殿啟岩扉。金輪轉金地，香閣曳香衣。",
      "鐸吟輕吹發，幡搖薄霧霏。昔遇焚芝火，山紅連野飛。",
      "花台無半影，蓮塔有全輝。實賴能仁力，攸資善世威。",
      "慈緣興福緒，於此罄歸依。風枝不可靜，泣血竟何追。"
    ]
  },
  {
    "volume": 5,
    "sequence": 45,
    "title": "石淙",
    "author": "武則天",
    "content": [
      "三山十洞光玄籙，玉嶠金巒鎮紫微。均露均霜標勝壤，交風交雨列皇畿。萬仞高岩藏日色，千尋幽澗浴雲衣。",
      "且駐歡筵賞仁智，雕鞍薄晚雜塵飛。"
    ]
  },
  {
    "volume": 5,
    "sequence": 46,
    "title": "臘日宣詔幸上苑",
    "author": "武則天",
    "content": [
      "明朝游上苑，火急報春知。花須連夜發，莫待曉風吹。"
    ]
  },
  {
    "volume": 5,
    "sequence": 47,
    "title": "如意娘",
    "author": "武則天",
    "content": [
      "看朱成碧思紛紛，憔悴支離為憶君。",
      "不信比來長下淚，開箱驗取石榴裙。"
    ]
  },
  {
    "volume": 5,
    "sequence": 48,
    "title": "制袍字賜狄仁傑",
    "author": "武則天",
    "content": [
      "敷政術，守清勤。升顯位，勵相臣。"
    ]
  },
  {
    "volume": 5,
    "sequence": 49,
    "title": "擬小山篇",
    "author": "徐賢妃",
    "content": [
      "仰幽岩而流盼，撫桂枝以凝想。",
      "將千齡兮此遇，荃何為兮獨往。"
    ]
  },
  {
    "volume": 5,
    "sequence": 50,
    "title": "長門怨",
    "author": "徐賢妃",
    "content": [
      "舊愛柏梁台，新寵昭陽殿。守分辭芳輦，含情泣團扇。",
      "一朝歌舞榮，夙昔詩書賤。頹恩誠已矣，覆水難重薦。"
    ]
  },
  {
    "volume": 5,
    "sequence": 51,
    "title": "秋風函谷應詔",
    "author": "徐賢妃",
    "content": [
      "秋風起函穀，勁氣動河山。偃松千嶺上，雜雨二陵間。",
      "低雲愁廣隰，落日慘重關。此時飄紫氣，應驗真人還。"
    ]
  },
  {
    "volume": 5,
    "sequence": 52,
    "title": "賦得北方有佳人",
    "author": "徐賢妃",
    "content": [
      "由來稱獨立，本自號傾城。柳葉眉間發，桃花臉上生。",
      "腕搖金釧響，步轉玉環鳴。纖腰宜寶襪，紅衫豔織成。",
      "懸知一顧重，別覺舞腰輕。"
    ]
  },
  {
    "volume": 5,
    "sequence": 53,
    "title": "進太宗",
    "author": "徐賢妃",
    "content": [
      "朝來臨鏡臺，妝罷暫裴回。千金始一笑，一召詎能來。"
    ]
  },
  {
    "volume": 5,
    "sequence": 54,
    "title": "奉和聖制立春日侍宴內殿出翦彩花應制",
    "author": "上官昭容",
    "content": [
      "密葉因裁吐，新花逐翦舒。攀條雖不謬，摘蕊詎知虛。",
      "春至由來發，秋還未肯疏。借問桃將李，相亂欲何如。"
    ]
  },
  {
    "volume": 5,
    "sequence": 55,
    "title": "九月九日上幸慈恩寺登浮圖，群臣上菊花壽酒",
    "author": "上官昭容",
    "content": [
      "帝裏重陽節，香園萬乘來。卻邪萸入佩，獻壽菊傳杯。",
      "塔類承天湧，門疑待佛開。睿詞懸日月，長得仰昭回。"
    ]
  },
  {
    "volume": 5,
    "sequence": 56,
    "title": "彩書怨",
    "author": "上官昭容",
    "content": [
      "葉下洞庭初，思君萬里餘。露濃香被冷，月落錦屏虛。",
      "欲奏江南曲，貪封薊北書。書中無別意，惟悵久離居。"
    ]
  },
  {
    "volume": 5,
    "sequence": 57,
    "title": "駕幸三會寺應制",
    "author": "上官昭容",
    "content": [
      "釋子談經處，軒臣刻字留。故台遺老識，殘簡聖皇求。",
      "駐蹕懷千古，開襟望九州。四山緣塞合，二水夾城流。",
      "宸翰陪瞻仰，天杯接獻酬。太平詞藻盛，長願紀鴻休。"
    ]
  },
  {
    "volume": 5,
    "sequence": 58,
    "title": "駕幸新豐溫泉宮獻詩三首",
    "author": "上官昭容",
    "content": [
      "三冬季月景龍年，萬乘觀風出灞川。",
      "遙看電躍龍為馬，回矚霜原玉作田。",
      "鸞旗掣曳拂空回，羽騎驂驔躡景來。",
      "隱隱驪山雲外聳，迢迢禦帳日邊開。",
      "翠幕珠幃敞月營，金罍玉斝泛蘭英。",
      "歲歲年年常扈蹕，長長久久樂升平。"
    ]
  },
  {
    "volume": 5,
    "sequence": 59,
    "title": "游長寧公主流杯池二十五首",
    "author": "上官昭容",
    "content": [
      "逐仙賞，展幽情，逾昆閬，邁蓬瀛。",
      "游魯館，陟秦台。汙山壁，愧瓊瑰。",
      "檀欒竹影，飆f2松聲。不煩歌吹，自足娛情。",
      "仰循茅宇，俯眄喬枝。煙霞問訊，風月相知。",
      "枝條鬱鬱，文質彬彬。山林作伴，松桂為鄰。",
      "清波洶湧，碧樹冥蒙。莫怪留步，因攀桂叢。",
      "莫論圓嶠，休說方壺。何如魯館，即是仙都。",
      "玉環騰遠創，金埒荷殊榮。弗玩珠璣飾，仍留仁智情。",
      "鑿山便作室，憑樹即為楹。公輸與班爾，從此遂韜聲。",
      "登山一長望，正遇九春初。結駟填街術，閭閻滿邑居。",
      "鬥雪梅先吐，驚風柳未舒。直愁斜日落，不畏酒尊虛。",
      "霽曉氣清和，披襟賞薜蘿。玳瑁凝春色，琉璃漾水波。",
      "跂石聊長嘯，攀松乍短歌。除非物外者，誰就此經過。",
      "暫爾遊山第，淹留惜未歸。霞窗明月滿，澗戶白雲飛。",
      "書引藤為架，人將薜作衣。此真攀玩所，臨睨賞光輝。",
      "放曠出煙雲，蕭條自不群。漱流清意府，隱幾避囂氛。",
      "石畫妝苔色，風梭織水文。山室何為貴，唯餘蘭桂熏。",
      "策杖臨霞岫，危步下霜蹊。志逐深山靜，途隨曲澗迷。",
      "漸覺心神逸，俄看雲霧低。莫怪人題樹，只為賞幽棲。",
      "攀藤招逸客，偃桂協幽情。水中看樹影，風裏聽松聲。",
      "攜琴侍叔夜，負局訪安期。不應題石壁，為記賞山時。",
      "泉石多仙趣，岩壑寫奇形。欲知堪悅耳，唯聽水泠泠。",
      "岩壑恣登臨，瑩目複怡心。風篁類長笛，流水當鳴琴。",
      "懶步天臺路，惟登地肺山。幽岩仙桂滿，今日恣情攀。",
      "暫游仁智所，蕭然松桂情。寄言棲遁客，勿複訪蓬瀛。",
      "瀑溜晴疑雨，叢篁晝似昏。山中真可玩，暫請報王孫。",
      "傍池聊試筆，倚石旋題詩。豫彈山水調，終擬從鐘期。",
      "橫鋪豹皮褥，側帶鹿胎巾。借問何為者，山中有逸人。",
      "沁水田園先自多，齊城樓觀更無過。",
      "倩語張騫莫辛苦，人今從此識天河。",
      "參差碧岫聳蓮花，潺湲綠水瑩金沙。",
      "何須遠訪三山路，人今已到九仙家。",
      "憑高瞰險足怡心，菌閣桃源不暇尋。",
      "餘雪依林成玉樹，殘霙點岫即瑤岑。"
    ]
  },
  {
    "volume": 5,
    "sequence": 60,
    "title": "句",
    "author": "上官昭容",
    "content": [
      "勢如連璧友，心似臭蘭人。"
    ]
  },
  {
    "volume": 5,
    "sequence": 61,
    "title": "贈張雲容舞",
    "author": "楊玉環",
    "content": [
      "羅袖動香香不已，紅蕖嫋嫋秋煙裏。",
      "輕雲嶺上乍搖風，嫩柳池邊初拂水。"
    ]
  },
  {
    "volume": 5,
    "sequence": 62,
    "title": "謝賜珍珠",
    "author": "江妃",
    "content": [
      "桂葉雙眉久不描，殘妝和淚汙紅綃。",
      "長門盡日無梳洗，何必珍珠慰寂寥。"
    ]
  }
]