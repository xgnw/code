[
  {
    "volume": 549,
    "sequence": 1,
    "title": "汾上宴別",
    "author": "趙嘏",
    "content": [
      "雲物如故鄉，山川知異路。年來未歸客，馬上春色暮。",
      "一尊花下酒，殘日水西樹。不待管弦終，搖鞭背花去。"
    ]
  },
  {
    "volume": 549,
    "sequence": 2,
    "title": "書齋雪後",
    "author": "趙嘏",
    "content": [
      "擁褐坐茅簷，春晴喜初日。微風入桃徑，爽氣歸縹帙。",
      "頻時苦風雪，就景理巾櫛。樹暖高鳥來，窗閑曙雲出。",
      "鄉遙路難越，道蹇時易失。欲靜又不能，東山負芝朮。"
    ]
  },
  {
    "volume": 549,
    "sequence": 3,
    "title": "寄道者",
    "author": "趙嘏",
    "content": [
      "洞庭先生歸路長，海雲望極春茫茫。",
      "別來幾度向蓬島，自傍瑤台折靈草。"
    ]
  },
  {
    "volume": 549,
    "sequence": 4,
    "title": "虎丘寺贈漁處士",
    "author": "趙嘏",
    "content": [
      "蘭若雲深處，前年客重過。岩空秋色動，水闊夕陽多。",
      "早負江湖志，今如鬢髮何。唯思閑勝我，釣艇在煙波。"
    ]
  },
  {
    "volume": 549,
    "sequence": 5,
    "title": "陪崔璞侍禦和崔gC春日有懷",
    "author": "趙嘏",
    "content": [
      "詩家本多感，況值廣陵春。暖駐含窗日，香餘醉袖塵。",
      "浮名皆有分，一笑最關身。自此容依託，清才兩故人。"
    ]
  },
  {
    "volume": 549,
    "sequence": 6,
    "title": "昔昔鹽二十首：垂柳覆金堤",
    "author": "趙嘏",
    "content": [
      "新年垂柳色，嫋嫋對空閨。不畏芳菲好，自緣離別啼。",
      "因風飄玉戶，向日映金堤。驛使何時度，還將贈隴西。"
    ]
  },
  {
    "volume": 549,
    "sequence": 7,
    "title": "昔昔鹽二十首：蘼蕪葉複齊",
    "author": "趙嘏",
    "content": [
      "提筐紅葉下，度日采蘼蕪。掬翠香盈袖，看花憶故夫。",
      "葉齊誰複見，風暖恨偏孤。一被春光累，容顏與昔殊。"
    ]
  },
  {
    "volume": 549,
    "sequence": 8,
    "title": "昔昔鹽二十首：水溢芙蓉沼",
    "author": "趙嘏",
    "content": [
      "淥沼春光後，青青草色濃。綺羅驚翡翠，暗粉妒芙蓉。",
      "雲遍窗前見，荷翻鏡裏逢。將心托流水，終日渺無從。"
    ]
  },
  {
    "volume": 549,
    "sequence": 9,
    "title": "昔昔鹽二十首：花飛桃李蹊",
    "author": "趙嘏",
    "content": [
      "遠期難可托，桃李自依依。花徑無容跡，戎裘未下機。",
      "隨風開又落，度日掃還飛。欲折枝枝贈，那知歸不歸。"
    ]
  },
  {
    "volume": 549,
    "sequence": 10,
    "title": "昔昔鹽二十首：采桑秦氏女",
    "author": "趙嘏",
    "content": [
      "南陌采桑出，誰知妾姓秦。獨憐傾國貌，不負早鶯春。",
      "珠履蕩花濕，龍鉤折桂新。使君那駐馬，自有侍中人。"
    ]
  },
  {
    "volume": 549,
    "sequence": 11,
    "title": "昔昔鹽二十首：織錦竇家妻",
    "author": "趙嘏",
    "content": [
      "當年誰不羨，分作竇家妻。錦字行行苦，羅幃日日啼。",
      "豈知登隴遠，只恨下機迷。直候陽關使，殷勤寄海西。"
    ]
  },
  {
    "volume": 549,
    "sequence": 12,
    "title": "昔昔鹽二十首：關山別蕩子",
    "author": "趙嘏",
    "content": [
      "那堪聞蕩子，迢遞涉關山。腸為馬嘶斷，衣從淚滴斑。",
      "愁看塞上路，詎惜鏡中顏。儻見征西雁，應傳一字還。"
    ]
  },
  {
    "volume": 549,
    "sequence": 13,
    "title": "昔昔鹽二十首：風月守空閨",
    "author": "趙嘏",
    "content": [
      "良人猶遠戍，耿耿夜閨空。繡戶流宵月，羅幃坐晚風。",
      "魂飛沙帳北，腸斷玉關中。尚自無消息，錦衾那得同。"
    ]
  },
  {
    "volume": 549,
    "sequence": 14,
    "title": "昔昔鹽二十首：恒斂千金笑",
    "author": "趙嘏",
    "content": [
      "玉顏恒自斂，羞出鏡臺前。早惑陽城客，今悲華錦筵。",
      "從軍人更遠，投喜鵲空傳。夫婿交河北，迢迢路幾千。"
    ]
  },
  {
    "volume": 549,
    "sequence": 15,
    "title": "昔昔鹽二十首：長垂雙玉啼",
    "author": "趙嘏",
    "content": [
      "雙雙紅淚墮，度日暗中啼。雁出居延北，人猶遼海西。",
      "向燈垂玉枕，對月灑金閨。不惜羅衣濕，惟愁歸意迷。"
    ]
  },
  {
    "volume": 549,
    "sequence": 16,
    "title": "昔昔鹽二十首：蟠龍隨鏡隱",
    "author": "趙嘏",
    "content": [
      "鸞鏡無由照，蛾眉豈忍看。不知愁發換，空見隱龍蟠。",
      "那愜紅顏改，偏傷白日殘。今朝窺玉匣，雙淚落闌幹。"
    ]
  },
  {
    "volume": 549,
    "sequence": 17,
    "title": "昔昔鹽二十首：彩鳳逐帷低",
    "author": "趙嘏",
    "content": [
      "巧繡雙飛鳳，朝朝伴下帷。春花那見照，暮色已頻欺。",
      "欲卷思君處，將啼裛淚時。何年征戍客，傳語報佳期。"
    ]
  },
  {
    "volume": 549,
    "sequence": 18,
    "title": "昔昔鹽二十首：驚魂同夜鵲",
    "author": "趙嘏",
    "content": [
      "萬里無人見，眾情難與論。思君常入夢，同鵲屢驚魂。",
      "孤寢紅羅帳，雙啼玉箸痕。妾心甘自保，豈複暫忘恩。"
    ]
  },
  {
    "volume": 549,
    "sequence": 19,
    "title": "昔昔鹽二十首：倦寢聽晨雞",
    "author": "趙嘏",
    "content": [
      "去去邊城騎，愁眠掩夜閨。披衣窺落月，拭淚待鳴雞。",
      "不憤連年別，那看長夜啼。功成應自恨，早晚發遼西。"
    ]
  },
  {
    "volume": 549,
    "sequence": 20,
    "title": "昔昔鹽二十首：暗牖懸蛛網",
    "author": "趙嘏",
    "content": [
      "暗中蛛網織，曆亂綺窗前。萬里終無信，一條徒自懸。",
      "分從珠露滴，愁見隙風牽。妾意何聊賴，看看劇斷弦。"
    ]
  },
  {
    "volume": 549,
    "sequence": 21,
    "title": "昔昔鹽二十首：空梁落燕泥",
    "author": "趙嘏",
    "content": [
      "春至今朝燕，花時伴獨啼。飛斜珠箔隔，語近畫梁低。",
      "帷卷閑窺戶，床空暗落泥。誰能長對此，雙去複雙棲。"
    ]
  },
  {
    "volume": 549,
    "sequence": 22,
    "title": "昔昔鹽二十首：前年過代北",
    "author": "趙嘏",
    "content": [
      "代北幾千里，前年又複經。燕山雲自合，胡塞草應青。",
      "鐵馬喧鼙鼓，蛾眉怨錦屏。不知羌笛曲，掩淚若為聽。"
    ]
  },
  {
    "volume": 549,
    "sequence": 23,
    "title": "昔昔鹽二十首：今歲往遼西",
    "author": "趙嘏",
    "content": [
      "萬里飛書至，聞君已渡遼。只諳新別苦，忘卻舊時嬌。",
      "烽戍年將老，紅顏日向凋。胡沙兼漢苑，相望幾迢迢。"
    ]
  },
  {
    "volume": 549,
    "sequence": 24,
    "title": "昔昔鹽二十首：一去無還意",
    "author": "趙嘏",
    "content": [
      "良人征絕域，一去不言還。百戰攻胡虜，三冬阻玉關。",
      "蕭蕭邊馬思，獵獵戍旗閑。獨抱千重恨，連年未解顏。"
    ]
  },
  {
    "volume": 549,
    "sequence": 25,
    "title": "昔昔鹽二十首：那能惜馬蹄",
    "author": "趙嘏",
    "content": [
      "雲中路杳杳，江畔草淒淒。妾久垂珠淚，君何惜馬蹄。",
      "邊風悲曉角，營月怨春鼙。未道休征戰，愁眉又複低。"
    ]
  },
  {
    "volume": 549,
    "sequence": 26,
    "title": "送韋處士歸省朔方",
    "author": "趙嘏",
    "content": [
      "映柳見行色，故山當落暉。青雲知已歿，白首一身歸。",
      "滿袖蕭關雨，連沙塞雁飛。到家翻有喜，借取老萊衣。"
    ]
  },
  {
    "volume": 549,
    "sequence": 27,
    "title": "送權先輩歸覲信安",
    "author": "趙嘏",
    "content": [
      "衣彩獨歸去，一枝蘭更香。馬嘶芳草渡，門掩百花塘。",
      "野色亭台晚，灘聲枕簟涼。小齋松島上，重葉覆書堂。"
    ]
  },
  {
    "volume": 549,
    "sequence": 28,
    "title": "風蟬",
    "author": "趙嘏",
    "content": [
      "風蟬旦夕鳴，伴夜送秋聲。故里客歸盡，水邊身獨行。",
      "噪軒高樹合，驚枕暮山橫。聽處無人見，塵埃滿甑生。"
    ]
  },
  {
    "volume": 549,
    "sequence": 29,
    "title": "重寄盧中丞",
    "author": "趙嘏",
    "content": [
      "賤子來還去，何人伴使君。放歌迎晚醉，指路上高雲。",
      "此夜雁初至，空山雨獨聞。別多頭欲白，惆悵惜餘醺。"
    ]
  },
  {
    "volume": 549,
    "sequence": 30,
    "title": "曉發",
    "author": "趙嘏",
    "content": [
      "旅行宜早發，況複是南歸。月影緣山盡，鐘聲隔浦微。",
      "星殘螢共映，葉落鳥驚飛。去去渡南渚，村深人出稀。"
    ]
  },
  {
    "volume": 549,
    "sequence": 31,
    "title": "送友人鄭州歸覲",
    "author": "趙嘏",
    "content": [
      "為有趨庭戀，應忘道路賒。風消滎澤凍，雨靜圃田沙。",
      "古陌人來遠，遙天雁勢斜。園林新到日，春酒酌梨花。"
    ]
  },
  {
    "volume": 549,
    "sequence": 32,
    "title": "洛中逢盧郢石歸覲",
    "author": "趙嘏",
    "content": [
      "不堪俱失意，相送出東周。緣切倚門戀，倍添為客愁。",
      "春山和雪靜，寒水帶冰流。別後期君處，靈源紫閣秋。"
    ]
  },
  {
    "volume": 549,
    "sequence": 33,
    "title": "贈越客",
    "author": "趙嘏",
    "content": [
      "故國波濤隔，明時心久留。獻書雙闕晚，看月五陵秋。",
      "南棹何當返，長江憶共遊。定知釣魚伴，相望在汀州。"
    ]
  },
  {
    "volume": 549,
    "sequence": 34,
    "title": "經無錫縣醉後吟",
    "author": "趙嘏",
    "content": [
      "客過無名姓，扁舟系柳陰。窮秋南國淚，殘日故鄉心。",
      "京洛衣塵在，江湖酒病深。何須覓陶令，乘醉自橫琴。"
    ]
  },
  {
    "volume": 549,
    "sequence": 35,
    "title": "東歸道中二首",
    "author": "趙嘏",
    "content": [
      "平生事行役，今日始知非。歲月老將至，江湖春未歸。",
      "傳家有天爵，主祭用儒衣。何必勞知己，無名亦息機。",
      "未明喚僮僕，江上憶殘春。風雨落花夜，山川驅馬人。",
      "星星一鏡發，草草百年身。此日念前事，滄洲情更親。"
    ]
  },
  {
    "volume": 549,
    "sequence": 36,
    "title": "旅次商山",
    "author": "趙嘏",
    "content": [
      "役役依山水，何曾似問津。斷崖如避馬，芳樹欲留人。",
      "日夕猿鳥伴，古今京洛塵。一枝甘已失，辜負故園春。"
    ]
  },
  {
    "volume": 549,
    "sequence": 37,
    "title": "長洲",
    "author": "趙嘏",
    "content": [
      "扁舟殊不系，浩蕩路才分。范蠡湖中樹，吳王苑外雲。",
      "悲心人望月，獨夜雁離群。明發還驅馬，關城見日曛。"
    ]
  },
  {
    "volume": 549,
    "sequence": 38,
    "title": "江邊",
    "author": "趙嘏",
    "content": [
      "終日勞車馬，江邊款行扉。殘花春浪闊，小酒故人稀。",
      "戍鼓客帆遠，津雲夕照微。何由兄與弟，俱及暮春歸。"
    ]
  },
  {
    "volume": 549,
    "sequence": 39,
    "title": "宿靈岩寺",
    "author": "趙嘏",
    "content": [
      "明月溪頭寺，蟲聲滿橘洲。倚欄香徑晚，移石太湖秋。",
      "古樹雲歸盡，荒台水更流。無人見惆悵，獨上最高樓。"
    ]
  },
  {
    "volume": 549,
    "sequence": 40,
    "title": "越中寺居",
    "author": "趙嘏",
    "content": [
      "遲客疏林下，斜溪小艇通。野橋連寺月，高竹半樓風。",
      "水靜魚吹浪，枝閑鳥下空。數峰相向綠，日夕郡城東。"
    ]
  },
  {
    "volume": 549,
    "sequence": 41,
    "title": "贈金剛三藏",
    "author": "趙嘏",
    "content": [
      "心法雲無住，流沙歸複來。錫隨山鳥動，經附海船回。",
      "洗足柳遮寺，坐禪花委苔。惟將一童子，又欲過天臺。"
    ]
  },
  {
    "volume": 549,
    "sequence": 42,
    "title": "長安晚秋",
    "author": "趙嘏",
    "content": [
      "雲物淒涼拂曙流，漢家宮闕動高秋。殘星幾點雁橫塞，長笛一聲人倚樓。紫豔半開籬菊靜，紅衣落盡渚蓮愁。",
      "鱸魚正美不歸去，空戴南冠學楚囚。"
    ]
  },
  {
    "volume": 549,
    "sequence": 43,
    "title": "齊安早秋",
    "author": "趙嘏",
    "content": [
      "流年堪惜又堪驚，砧杵風來滿郡城。高鳥過時秋色動，征帆落處暮雲平。思家正歎江南景，聽角仍含塞北情。",
      "此日沾襟念岐路，不知何處是前程。"
    ]
  },
  {
    "volume": 549,
    "sequence": 44,
    "title": "東望",
    "author": "趙嘏",
    "content": [
      "楚江橫在草堂前，楊柳洲西載酒船。兩見梨花歸不得，每逢寒食一潸然。斜陽映閣山當寺，微綠含風月滿川。",
      "同郡故人攀桂盡，把詩吟向泬寥天。"
    ]
  },
  {
    "volume": 549,
    "sequence": 45,
    "title": "長安月夜與友人話故山",
    "author": "趙嘏",
    "content": [
      "宅邊秋水浸苔磯，日日持竿去不歸。楊柳風多潮未落，蒹葭霜冷雁初飛。重嘶匹馬吟紅葉，卻聽疏鐘憶翠微。",
      "今夜秦城滿樓月，故人相見一沾衣。"
    ]
  },
  {
    "volume": 549,
    "sequence": 46,
    "title": "題橫水驛雙峰院松",
    "author": "趙嘏",
    "content": [
      "故園溪上雪中別，野館門前雲外逢。白髮漸多何事苦，清陰長在好相容。迎風幾拂朝天騎，帶月猶含度嶺鐘。",
      "更憶葛洪丹井畔，數株臨水欲成龍。"
    ]
  },
  {
    "volume": 549,
    "sequence": 47,
    "title": "發剡中",
    "author": "趙嘏",
    "content": [
      "正懷何謝俯長流，更覽餘封識嵊州。樹色老依官舍晚，溪聲涼傍客衣秋。南岩氣爽橫郛郭，天姥雲晴拂寺樓。",
      "日暮不堪還上馬，蓼花風起路悠悠。"
    ]
  },
  {
    "volume": 549,
    "sequence": 48,
    "title": "登安陸西樓",
    "author": "趙嘏",
    "content": [
      "樓上華筵日日開，眼前人事只堪哀。征車自入紅塵去，遠水長穿綠樹來。雲雨暗更歌舞伴，山川不盡別離杯。",
      "無由並寫春風恨，欲下鄖城首重回。"
    ]
  },
  {
    "volume": 549,
    "sequence": 49,
    "title": "九日陪越州元相燕龜山寺",
    "author": "趙嘏",
    "content": [
      "佳晨何處泛花游，丞相筵開水上頭。雙影旆搖山雨霽，一聲歌動寺雲秋。林光靜帶高城晚，湖色寒分半檻流。",
      "共賀萬家逢此節，可憐風物似荊州。"
    ]
  },
  {
    "volume": 549,
    "sequence": 50,
    "title": "經漢武泉",
    "author": "趙嘏",
    "content": [
      "芙蓉苑裏起清秋，漢武泉聲落禦溝。他日江山映蓬鬢，二年楊柳別漁舟。竹間駐馬題詩去，物外何人識醉遊。",
      "盡把歸心付紅葉，晚來隨水向東流。"
    ]
  },
  {
    "volume": 549,
    "sequence": 51,
    "title": "曲江春望懷江南故人",
    "author": "趙嘏",
    "content": [
      "杜若洲邊人未歸，水寒煙暖想柴扉。故園何處風吹柳，新雁南來雪滿衣。目極思隨原草遍，浪高書到海門稀。",
      "此時愁望情多少，萬里春流繞釣磯。"
    ]
  },
  {
    "volume": 549,
    "sequence": 52,
    "title": "上令狐相公",
    "author": "趙嘏",
    "content": [
      "鶚在卿雲冰在壺，代天才業奉籲謨。榮同伊陟傳朱戶，秀比王商入畫圖。昨夜星辰回劍履，前年風月滿江湖。",
      "不知機務時多暇，猶許詩家屬和無。"
    ]
  },
  {
    "volume": 549,
    "sequence": 53,
    "title": "憶山陽",
    "author": "趙嘏",
    "content": [
      "家在枚皋舊宅邊，竹軒晴與楚坡連。芰荷香繞垂鞭袖，楊柳風橫弄笛船。城礙十洲煙島路，寺臨千頃夕陽川。",
      "可憐時節堪歸去，花落猿啼又一年。"
    ]
  },
  {
    "volume": 549,
    "sequence": 54,
    "title": "二",
    "author": "趙嘏",
    "content": [
      "折柳城邊起暮愁，可憐春色獨懷憂。傷心正歎人間事，回首更慚江上鷗。鶗鴂聲中寒食雨，芙蓉花外夕陽樓。",
      "憑高滿眼送清渭，去傍故山山下流。"
    ]
  },
  {
    "volume": 549,
    "sequence": 55,
    "title": "送僧歸廬山",
    "author": "趙嘏",
    "content": [
      "禪棲忽憶五峰遊，去著方袍謝列侯。經啟樓臺千葉曙，錫含風雨一枝秋。題詩片石侵雲在，洗缽香泉覆菊流。",
      "卻憶前年別師處，馬嘶殘月虎溪頭。"
    ]
  },
  {
    "volume": 549,
    "sequence": 56,
    "title": "贈天卿寺神亮上人",
    "author": "趙嘏",
    "content": [
      "五看春盡此江濆，花自飄零日自曛。空有慈悲隨物念，已無蹤跡在人群。迎秋日色簷前見，入夜鐘聲竹外聞。",
      "笑指白蓮心自得，世間煩惱是浮雲。"
    ]
  },
  {
    "volume": 549,
    "sequence": 57,
    "title": "降虜",
    "author": "趙嘏",
    "content": [
      "廣武溪頭降虜稀，一聲寒角怨金微。河湟不在春風地，歌舞空裁雪夜衣。鐵馬半嘶邊草去，狼煙高映塞鴻飛。",
      "揚雄尚白相如吃，今日何人從獵歸。"
    ]
  },
  {
    "volume": 549,
    "sequence": 58,
    "title": "平戎",
    "author": "趙嘏",
    "content": [
      "邊聲一夜殷秋鼙，牙帳連烽擁萬蹄。武帝未能忘塞北，董生才足使膠西。冰橫曉渡胡兵合，雪滿窮沙漢騎迷。",
      "自古平戎有良策，將軍不用倚雲梯。"
    ]
  },
  {
    "volume": 549,
    "sequence": 59,
    "title": "宿楚國寺有懷",
    "author": "趙嘏",
    "content": [
      "風動衰荷寂寞香，斷煙殘月共蒼蒼。寒生晚寺波搖壁，紅墮疏林葉滿床。起雁似驚南浦棹，陰雲欲護北樓霜。",
      "江邊松菊荒應盡，八月長安夜正長。"
    ]
  },
  {
    "volume": 549,
    "sequence": 60,
    "title": "早發剡中石城寺",
    "author": "趙嘏",
    "content": [
      "暫息勞生樹色間，平明機慮又相關。吟辭宿處煙霞去，心負秋來水石閑。竹戶半開鐘未絕，松枝靜霽鶴初還。",
      "明朝一倍堪惆悵，回首塵中見此山。"
    ]
  },
  {
    "volume": 549,
    "sequence": 61,
    "title": "寄歸",
    "author": "趙嘏",
    "content": [
      "三年踏盡化衣塵，只見長安不見春。馬過雪街天未曙，客迷關路淚空頻。桃花塢接啼猿寺，野竹庭通畫鷁津。",
      "早晚相酬身事了，水邊歸去一閒人。"
    ]
  },
  {
    "volume": 549,
    "sequence": 62,
    "title": "獻淮南李相公",
    "author": "趙嘏",
    "content": [
      "傅岩高靜見台星，廟略當時討不庭。萬里有雲歸碧落，百川無浪到滄溟。軍中老將傳兵術，江上諸侯受政經。",
      "聞道國人思再入，熔金新鑄鶴儀形。"
    ]
  },
  {
    "volume": 549,
    "sequence": 63,
    "title": "宛陵寓居上沈大夫二首",
    "author": "趙嘏",
    "content": [
      "滿耳歌謠滿眼山，宛陵城郭翠微間。人情已覺春長在，溪戶仍將水共閑。曉色入樓紅藹藹，夜聲尋砌碧潺潺。",
      "幽雲高鳥俱無事，晚伴西風醉客還。",
      "溪樹參差綠可攀，謝家雲水滿東山。能忘天上他年貴，來結林中一日閑。醉叩玉盤歌嫋嫋，暖鳴幽澗鳥關關。",
      "觥籌不盡須歸去，路在春風縹緲間。"
    ]
  },
  {
    "volume": 549,
    "sequence": 64,
    "title": "淮信賀滕邁台州",
    "author": "趙嘏",
    "content": [
      "凋瘵民思太古風，上賢綏輯副宸衷。舟移清鏡禹祠北，路轉翠屏天姥東。旌旆影前橫竹馬，詠歌聲裏樂樵童。",
      "遙知到郡滄波晏，三島離離一望中。"
    ]
  },
  {
    "volume": 549,
    "sequence": 65,
    "title": "下第寄宣城幕中諸公",
    "author": "趙嘏",
    "content": [
      "一醉曾將萬事齊，暫陪歡去便如泥。黃花李白墓前路，碧浪桓彝宅後溪。九月霜中隨計吏，十年江上灌春畦。",
      "莫言春盡不惆悵，自有閑眠到日西。"
    ]
  },
  {
    "volume": 549,
    "sequence": 66,
    "title": "送令狐郎中赴郢州",
    "author": "趙嘏",
    "content": [
      "佐幕才多始拜侯，一門清貴動神州。霜蹄曉駐秦雲斷，野旆晴翻郢樹秋。幾處塵生隨候騎，半江帆盡見分流。",
      "大馮罷相吟詩地，莫惜頻登白雪樓。"
    ]
  },
  {
    "volume": 549,
    "sequence": 67,
    "title": "送盧緘歸揚州",
    "author": "趙嘏",
    "content": [
      "曾向雷塘寄掩扉，荀家燈火有餘輝。關河日暮望空極，楊柳渡頭人獨歸。隋苑荒颱風嫋嫋，灞陵殘雨夢依依。",
      "今年春色還相誤，為我江邊謝釣磯。"
    ]
  },
  {
    "volume": 549,
    "sequence": 68,
    "title": "送李裴評事",
    "author": "趙嘏",
    "content": [
      "塞垣從事識兵機，只擬平戎不擬歸。入夜笳聲含白髮，報秋榆葉落征衣。城臨戰壘黃雲晚，馬渡寒沙夕照微。",
      "此別不應書斷絕，滿天霜雪有鴻飛。"
    ]
  },
  {
    "volume": 549,
    "sequence": 69,
    "title": "別麻氏",
    "author": "趙嘏",
    "content": [
      "曉哭呱呱動四鄰，於君我作負心人。出門便涉東西路，回首初驚枕席塵。滿眼淚珠和語咽，舊窗風月更誰親。",
      "分離況值花時節，從此東風不似春。"
    ]
  },
  {
    "volume": 549,
    "sequence": 70,
    "title": "代人贈別",
    "author": "趙嘏",
    "content": [
      "月自斜窗夢自驚，衷腸中有萬愁生。清猿處處三聲盡，碧落悠悠一水橫。平子定情詞麗絕，詩人匪石誓分明。",
      "會須攜手乘鸞去，簫史樓臺在玉京。"
    ]
  },
  {
    "volume": 549,
    "sequence": 71,
    "title": "寒食新豐別友人",
    "author": "趙嘏",
    "content": [
      "一百五日家未歸，新豐雞犬獨依依。滿樓春色傍人醉，半夜雨聲前計非。繚繞溝塍含綠晚，荒涼樹石向川微。",
      "東風吹淚對花落，憔悴故交相見稀。"
    ]
  },
  {
    "volume": 549,
    "sequence": 72,
    "title": "李侍禦歸山同宿華嚴寺",
    "author": "趙嘏",
    "content": [
      "家有青山近玉京，風流柱史早知名。園林手植自含綠，霄漢眼看當去程。處處白雲迷駐馬，家家紅樹近流鶯。",
      "相逢一宿最高寺，夜夜翠微泉落聲。"
    ]
  },
  {
    "volume": 549,
    "sequence": 73,
    "title": "今年新先輩以遏密之際每有宴集必資清談書此奉賀",
    "author": "趙嘏",
    "content": [
      "天上高高月桂叢，分明三十一枝風。滿懷春色向人動，遮路亂花迎馬紅。鶴馭回飄雲雨外，蘭亭不在管弦中。",
      "居然自是前賢事，何必青樓倚翠空。"
    ]
  },
  {
    "volume": 549,
    "sequence": 74,
    "title": "自遣",
    "author": "趙嘏",
    "content": [
      "晚樹疏蟬起別愁，遠人回首憶滄洲。江連故國無窮恨，日帶殘雲一片秋。久客轉諳時態薄，多情只共酒淹留。",
      "到頭生長煙霞者，須向煙霞老始休。"
    ]
  },
  {
    "volume": 549,
    "sequence": 75,
    "title": "浙東陪元相公游雲門寺",
    "author": "趙嘏",
    "content": [
      "松下山前一徑通，燭迎千騎滿山紅。溪雲乍斂幽岩雨，曉氣初高大旆風。小檻宴花容客醉，上方看竹與僧同。",
      "歸來吹盡岩城角，路轉橫塘亂水東。"
    ]
  },
  {
    "volume": 549,
    "sequence": 76,
    "title": "陪韋中丞宴扈都頭花園",
    "author": "趙嘏",
    "content": [
      "門下煙橫載酒船，謝家攜客醉華筵。尋花偶坐將軍樹，飲水方重刺史天。幾曲豔歌春色裏，斷行高鳥暮雲邊。",
      "分明聽得輿人語，願及行春更一年。"
    ]
  },
  {
    "volume": 549,
    "sequence": 77,
    "title": "花園即事呈常",
    "author": "趙嘏",
    "content": [
      "煙暖池塘柳覆台，百花園裏看花來。燒衣焰席三千樹，破鼻醒愁一萬杯。不肯為歌隨拍落，卻因令舞帶香回。",
      "山公仰爾延賓客，好傍春風次第開。"
    ]
  },
  {
    "volume": 549,
    "sequence": 78,
    "title": "宿何書記先輩延福新居",
    "author": "趙嘏",
    "content": [
      "松下有琴閑未收，一燈高為石叢留。詩情似到山家夜，樹色輕含禦水秋。小榼提攜終永日，半斑容鬢漫生愁。",
      "因君撫掌問時俗，紫閣堆簷不舉頭。"
    ]
  },
  {
    "volume": 549,
    "sequence": 79,
    "title": "秦中逢王處士",
    "author": "趙嘏",
    "content": [
      "萬水東流去不回，先生獨自負仙才。蕊宮橫浪海邊別，鶴翅駐雲天上來。幾處吹簫森羽衛，誰家殘月下樓臺。",
      "春風正好分瓊液，乞取當時白玉杯。"
    ]
  },
  {
    "volume": 549,
    "sequence": 80,
    "title": "江上逢許逸人",
    "author": "趙嘏",
    "content": [
      "是非處處生塵埃，唯君襟抱無嫌猜。收帆依雁湓浦宿，帶雨別僧衡嶽回。芳樽稍駐落日唱，醉袖更拂長雲開。",
      "清秋華髮好相似，卻把釣竿歸去來。"
    ]
  },
  {
    "volume": 549,
    "sequence": 81,
    "title": "和令狐補闕春日獨遊西街",
    "author": "趙嘏",
    "content": [
      "左掖初辭近侍班，馬嘶尋得過街閑。映鞭柳色微遮水，隨步花枝欲礙山。暖泛鳥聲來席上，醉從詩句落人間。",
      "此時失意哀吟客，更覺風流不可攀。"
    ]
  },
  {
    "volume": 549,
    "sequence": 82,
    "title": "廣陵答崔琛",
    "author": "趙嘏",
    "content": [
      "棹倚隋家舊院牆，柳金梅雪撲簷香。朱樓映日重重晚，碧水含光灩灩長。八鬥已聞傳姓字，一枝何足計行藏。",
      "聲名官職應前定，且把旌麾入醉鄉。"
    ]
  },
  {
    "volume": 549,
    "sequence": 83,
    "title": "答友人",
    "author": "趙嘏",
    "content": [
      "詩家才子酒家仙，游宦曾依積水邊。窗戶動搖三島樹，琴尊安穩五湖船。羅浮道士分瓊液，錦席佳人豔楚蓮。",
      "今日相逢朗吟罷，滿城砧杵一燈前。"
    ]
  },
  {
    "volume": 549,
    "sequence": 84,
    "title": "送張又新除溫州",
    "author": "趙嘏",
    "content": [
      "東晉江山稱永嘉，莫辭紅旆向天涯。凝弦夜醉松亭月，歇馬曉尋溪寺花。地與剡川分水石，境將蓬島共煙霞。",
      "卻愁明詔征非晚，不得秋來見海槎。"
    ]
  },
  {
    "volume": 549,
    "sequence": 85,
    "title": "送滕邁郎中赴睦州",
    "author": "趙嘏",
    "content": [
      "郡齋秋盡一江橫，頻命郎官地更清。星月去隨新詔動，旌旗遙映故山明。詩尋片石依依晚，帆掛孤雲杳杳輕。",
      "想到釣台逢竹馬，只應歌詠伴猿聲。"
    ]
  },
  {
    "volume": 549,
    "sequence": 86,
    "title": "送剡客",
    "author": "趙嘏",
    "content": [
      "兩重江外片帆斜，數裏林塘繞一家。門掩右軍餘水石，路橫諸謝舊煙霞。扁舟幾處逢溪雪，長笛何人怨柳花。",
      "若到天臺洞陽觀，葛洪丹井在雲涯。"
    ]
  },
  {
    "volume": 549,
    "sequence": 87,
    "title": "李先輩擢第東歸有贈送",
    "author": "趙嘏",
    "content": [
      "金榜前頭無是非，平人分得一枝歸。正憐日暖雲飄路，何處宴回風滿衣。門掩長淮心更遠，渡連芳草馬如飛。",
      "茂陵自笑猶多病，空有書齋在翠微。"
    ]
  },
  {
    "volume": 549,
    "sequence": 88,
    "title": "送同年鄭祥先輩歸漢南",
    "author": "趙嘏",
    "content": [
      "年來驚喜兩心知，高處同攀次第枝。人倚繡屏閑賞夜，馬嘶花徑醉歸時。聲名本是文章得，藩閫曾勞筆硯隨。",
      "家去恩門四千里，只應從此夢旌旗。"
    ]
  },
  {
    "volume": 549,
    "sequence": 89,
    "title": "送沈單作尉江都",
    "author": "趙嘏",
    "content": [
      "煬帝都城春水邊，笙歌夜上木蘭船。三千宮女自塗地，十萬人家如洞天。焰焰花枝官舍晚，重重雲影寺牆連。",
      "少年作尉須矜慎，莫向樓前墜馬鞭。"
    ]
  },
  {
    "volume": 549,
    "sequence": 90,
    "title": "送李蘊赴鄭州因獻盧郎中俶",
    "author": "趙嘏",
    "content": [
      "僕射陂西想到時，滿川晴色見旌旗。馬融閑臥笛聲遠，王粲醉吟樓影移。幾日賦詩秋水寺，經年草詔白雲司。",
      "唯君此去人多羨，卻是恩深自不知。"
    ]
  },
  {
    "volume": 549,
    "sequence": 91,
    "title": "送韓絳歸淮南寄韓綽先輩",
    "author": "趙嘏",
    "content": [
      "島上花枝系釣船，隋家宮畔水連天。江帆自落鳥飛外，月觀靜依春色邊。門巷草生車轍在，朝廷恩及雁行聯。",
      "相逢且問昭州事，曾鼓莊盆對逝川。"
    ]
  },
  {
    "volume": 549,
    "sequence": 92,
    "title": "送薛耽先輩歸謁漢南",
    "author": "趙嘏",
    "content": [
      "雪繞千峰驛路長，謝家聯句待檀郎。手持碧落新攀桂，月在東軒舊選床。幾日旌幢延駿馬，到時冰玉動華堂。",
      "孔門多少風流處，不遣顏回識醉鄉。"
    ]
  },
  {
    "volume": 549,
    "sequence": 93,
    "title": "送陳嘏登第作尉歸覲",
    "author": "趙嘏",
    "content": [
      "千峰歸去舊林塘，溪縣門前即故鄉。曾把桂誇春裏巷，重憐身稱錦衣裳。洲迷翠羽雲遮檻，露濕紅蕉月滿廊。",
      "就養舉朝人共羨，清資讓卻校書郎。"
    ]
  },
  {
    "volume": 549,
    "sequence": 94,
    "title": "送裴延翰下第歸覲滁州",
    "author": "趙嘏",
    "content": [
      "失意何曾恨解攜，問安歸去秣陵西。郡斜楊柳春風岸，山映樓臺明月溪。江上詩書懸素業，日邊門戶倚丹梯。",
      "一枝攀折回頭是，莫向清秋惜馬蹄。"
    ]
  },
  {
    "volume": 549,
    "sequence": 95,
    "title": "題崇聖寺簡雲端僧錄",
    "author": "趙嘏",
    "content": [
      "暮塵飄盡客愁長，來扣禪關月滿廊。宋玉逢秋空雪涕，淨名無地可容床。高雲覆檻千岩樹，疏磬含風一夜霜。",
      "回首故園紅葉外，只將多病告醫王。"
    ]
  },
  {
    "volume": 549,
    "sequence": 96,
    "title": "越中寺居寄上主人",
    "author": "趙嘏",
    "content": [
      "野寺初容訪靜來，晚晴江上見樓臺。中林有路到花盡，一日無人看竹回。自曬詩書經雨後，別留門戶為僧開。",
      "苦心若是酬恩事，不敢吟春憶酒杯。"
    ]
  },
  {
    "volume": 549,
    "sequence": 97,
    "title": "早出洞仙觀",
    "author": "趙嘏",
    "content": [
      "露濃如水灑蒼苔，洞口煙蘿密不開。殘月色低當戶後，曉鐘聲迥隔山來。春生藥圃芝猶短，夜醮齋壇鶴未回。",
      "愁是獨尋歸路去，人間步步是塵埃。"
    ]
  },
  {
    "volume": 549,
    "sequence": 98,
    "title": "題昭應王明府溪亭",
    "author": "趙嘏",
    "content": [
      "靖節何須彭澤逢，菊洲松島水悠溶。行人自折門前柳，高鳥不離溪畔峰。曉渭度簷帆的的，晚原含雨樹重重。",
      "軒車過盡無公事，枕上一聲長樂鐘。"
    ]
  },
  {
    "volume": 549,
    "sequence": 99,
    "title": "贈王先生",
    "author": "趙嘏",
    "content": [
      "太一真人隱翠霞，早年曾降蔡經家。羽衣使者峭于鶴，鳥爪侍娘飄若花。九鼎欄幹歸馬齒，三山窕窈步雲涯。",
      "時因弟子偷靈藥，散落人間駐物華。"
    ]
  },
  {
    "volume": 549,
    "sequence": 100,
    "title": "贈道者",
    "author": "趙嘏",
    "content": [
      "華蓋飄飄綠鬢翁，往來朝謁蕊珠宮。幾年山下陰陽鼎，盡日澗邊桃李風。野跡似雲無處著，仙容如水與誰同。",
      "應憐有客外妻子，思在長生一顧中。"
    ]
  },
  {
    "volume": 549,
    "sequence": 101,
    "title": "王先生不別而去",
    "author": "趙嘏",
    "content": [
      "仙翁歸袖拂煙霓，一卷素書還獨攜。劚藥滿囊身不病，抱琴何處鶴同棲。沾衣盡日看山坐，搔首殘春向路迷。",
      "樹樹白雲幽徑絕，短船空倚武陵溪。"
    ]
  },
  {
    "volume": 549,
    "sequence": 102,
    "title": "山陽盧明府以雙鶴寄遺，白氏以詩回答，因寄和",
    "author": "趙嘏",
    "content": [
      "緱山雙去羽翰輕，應為仙家好弟兄。茅固枕前秋對舞，陸雲溪上夜同鳴。紫泥封處曾回首，碧落歸時莫問程。",
      "自笑滄江一漁叟，何由似爾到層城。"
    ]
  },
  {
    "volume": 549,
    "sequence": 103,
    "title": "贈李秘書",
    "author": "趙嘏",
    "content": [
      "束帶臨風氣調新，孔門才業獨誰倫。杉松韻冷雪溪暗，鸞鶴勢高天路春。美玉韞來休問價，芳枝攀去正無塵。",
      "莫將芸閣輕科第，須作人間第一人。"
    ]
  },
  {
    "volume": 549,
    "sequence": 104,
    "title": "回於道中寄舒州李玨相公",
    "author": "趙嘏",
    "content": [
      "都無鄙吝隔塵埃，昨日丘門避席來。靜語乍臨清廟瑟，披風如在九層台。幾煩命妓浮溪棹，再許論詩注酒杯。",
      "從此微塵知感戀，七真臺上望三台。"
    ]
  },
  {
    "volume": 549,
    "sequence": 105,
    "title": "舒州獻李相公",
    "author": "趙嘏",
    "content": [
      "野人留得五湖船，丞相興歌郡國年。醉筆倚風飄澗雪，靜襟披月坐樓天。鶴歸華表山河在，氣返青雲雨露全。",
      "聞說萬方思舊德，一時傾望重陶甄。"
    ]
  },
  {
    "volume": 549,
    "sequence": 106,
    "title": "成名年獻座主僕射兼呈同年",
    "author": "趙嘏",
    "content": [
      "拂煙披月羽毛新，千里初辭九陌塵。曾失玄珠求象罔，不將雙耳負伶倫。賈嵩詞賦相如手，楊乘歌篇李白身。",
      "除卻今年仙侶外，堂堂又見兩三春。"
    ]
  },
  {
    "volume": 549,
    "sequence": 107,
    "title": "抒懷上歙州盧中丞宣州杜侍郎",
    "author": "趙嘏",
    "content": [
      "東來珠履與旌旗，前者登朝亦一時。竹馬迎呼逢稚子，柏台長告見男兒。花飄舞袖樓相倚，角送歸軒客盡隨。",
      "獨有賤夫懷感激，十年兩地負恩知。"
    ]
  },
  {
    "volume": 549,
    "sequence": 108,
    "title": "山陽韋中丞罷郡因獻",
    "author": "趙嘏",
    "content": [
      "笙歌只是舊笙歌，腸斷風流奈別何。照物二年春色在，感恩千室淚痕多。盡將魂夢隨西去，猶望旌旗暫一過。",
      "今日尊前無限思，萬重雲月隔煙波。"
    ]
  },
  {
    "volume": 549,
    "sequence": 109,
    "title": "山陽即席獻裴中丞",
    "author": "趙嘏",
    "content": [
      "早年天上見清塵，今日樓中醉一春。暫肯剖符臨水石，幾曾焚筆動星辰。瓊台雪映迢迢鶴，蓬島波橫浩浩津。",
      "好是仙家羽衣使，欲教垂涕問何人。"
    ]
  },
  {
    "volume": 549,
    "sequence": 110,
    "title": "西峰即事獻沈大夫",
    "author": "趙嘏",
    "content": [
      "松竹閒遊道路身，衣襟落盡往來塵。山連謝宅餘霞在，水映琴溪舊浪春。拂榻從容今有地，酬恩寂寞久無人。",
      "安知不及屠沽者，曾對青萍淚滿巾。"
    ]
  },
  {
    "volume": 549,
    "sequence": 111,
    "title": "杜陵貽杜牧侍禦",
    "author": "趙嘏",
    "content": [
      "紫陌塵多不可尋，南溪酒熟一披襟。山高晝枕石床隱，泉落夜窗煙樹深。白首尋人嗟問計，青雲無路覓知音。",
      "唯君懷抱安如水，他日門牆許醉吟。"
    ]
  },
  {
    "volume": 549,
    "sequence": 112,
    "title": "下第後上李中丞",
    "author": "趙嘏",
    "content": [
      "落第逢人慟哭初，平生志業欲何如。鬢毛灑盡一枝桂，淚血滴來千里書。谷外風高摧羽翮，江邊春在憶樵漁。",
      "唯應感激知恩地，不待功成死有餘。"
    ]
  },
  {
    "volume": 549,
    "sequence": 113,
    "title": "浙東贈李副使員外",
    "author": "趙嘏",
    "content": [
      "妙盡戎機佐上臺，少年清苦自霜台。馬嘶深竹閑宜貴，花拂朱衣美稱才。早入半緣分務重，晚吟多是看山回。",
      "名高漸少翻飛伴，幾度煙霄獨去來。"
    ]
  },
  {
    "volume": 549,
    "sequence": 114,
    "title": "寄淮南幕中劉員外",
    "author": "趙嘏",
    "content": [
      "郎官何遜最風流，愛月憐山不下樓。三佐戎旃換朱紱，一辭蘭省見清秋。桂生岩石本瀟灑，鶴到煙空更自由。",
      "休向西齋久閑臥，滿朝傾蓋是依劉。"
    ]
  },
  {
    "volume": 549,
    "sequence": 115,
    "title": "薛廷范從事自宣城至因贈",
    "author": "趙嘏",
    "content": [
      "少年從事霍嫖姚，來自楓林度柳橋。金管別筵樓灼灼，玉溪回首馬蕭蕭。清風氣調真君輩，知己風流滿聖朝。",
      "獨有故人愁欲死，晚簷疏雨動空瓢。"
    ]
  },
  {
    "volume": 549,
    "sequence": 116,
    "title": "寄潯陽趙校書",
    "author": "趙嘏",
    "content": [
      "簾下秋江夜影空，倚樓人在月明中。不將行止問朝列，唯脫衣裳與釣翁。幾處別巢悲去燕，十年回首送歸鴻。",
      "那應更結廬山社，見說心閑勝遠公。"
    ]
  },
  {
    "volume": 549,
    "sequence": 117,
    "title": "贈李從貴",
    "author": "趙嘏",
    "content": [
      "白馬嘶風何處還，鞭梢拂地看南山。珠簾卷盡不回首，春色欲闌休閉關。花外鳥歸殘雨暮，竹邊人語夕陽閑。",
      "知君舊隱嵩雲下，岩桂從今幾更攀。"
    ]
  },
  {
    "volume": 549,
    "sequence": 118,
    "title": "贈陳正字",
    "author": "趙嘏",
    "content": [
      "魯儒今日意何如，名掛春官選籍初。野艇幾曾尋水去，故山從此與雲疏。吟憐受露花陰足，行覺嘶風馬力餘。",
      "聞說晚心心更靜，竹間依舊臥看書。"
    ]
  },
  {
    "volume": 549,
    "sequence": 119,
    "title": "洞庭寄所思",
    "author": "趙嘏",
    "content": [
      "日斷蘭台空望歸，錦衾香冷夢來稀。書中自報刀頭約，天上三看破鏡飛。孤浪謾疑紅臉笑，輕雲忽似舞羅衣。",
      "遙知不語坐相憶，寂寞洞房寒燭微。"
    ]
  },
  {
    "volume": 549,
    "sequence": 120,
    "title": "代人贈杜牧侍禦",
    "author": "趙嘏",
    "content": [
      "郎作東台禦史時，妾長西望斂雙眉。一從詔下人皆羨，豈料恩衰不自知。高闕如天縈曉夢，華筵似水隔秋期。",
      "坐來情態猶無限，更向樓前舞柘枝。"
    ]
  },
  {
    "volume": 549,
    "sequence": 121,
    "title": "旅館聞雁別友人",
    "author": "趙嘏",
    "content": [
      "路繞秋塘首獨搔，背群燕雁正呼號。故關何處重相失，碧落有雲終自高。旅宿去緘他日恨，單飛誰見此生勞。",
      "行衣濕盡千山雪，腸斷金籠好羽毛。"
    ]
  },
  {
    "volume": 549,
    "sequence": 122,
    "title": "泊鳧磯江館",
    "author": "趙嘏",
    "content": [
      "風雪晴來歲欲除，孤舟晚下意何如。月當軒色湖平後，雁斷雲聲夜起初。傍曉管弦何處靜，犯寒楊柳繞津疏。",
      "三間茅屋東溪上，歸去生涯竹與書。"
    ]
  },
  {
    "volume": 549,
    "sequence": 123,
    "title": "春盡獨遊慈恩寺南池",
    "author": "趙嘏",
    "content": [
      "竹外池塘煙雨收，送春無伴亦遲留。秦城馬上半年客，潘鬢水邊今日愁。氣變晚雲紅映闕，風含高樹碧遮樓。",
      "杏園花落遊人盡，獨為圭峰一舉頭。"
    ]
  },
  {
    "volume": 549,
    "sequence": 124,
    "title": "重游楚國寺",
    "author": "趙嘏",
    "content": [
      "往事飄然去不回，空餘山色在樓臺。池塘風暖雁尋去，松桂寺高人獨來。莊叟著書真達者，賈生揮涕信悠哉。",
      "老僧心地閑于水，猶被流年日日催。"
    ]
  },
  {
    "volume": 549,
    "sequence": 125,
    "title": "三像寺酬元秘書",
    "author": "趙嘏",
    "content": [
      "官總芸香閣署崇，可憐詩句落春風。偶然侍坐水聲裏，還許醉吟松影中。車馬照來紅樹合，煙霞詠盡翠微空。",
      "不因高寺閑回首，誰識飄飄一寒翁。"
    ]
  },
  {
    "volume": 549,
    "sequence": 126,
    "title": "獻淮南李僕射",
    "author": "趙嘏",
    "content": [
      "早年曾謁富民侯，今日難甘失鵠羞。新諾似山無力負，舊恩如水滿身流。馬嘶紅葉蕭蕭晚，日照長江灩灩秋。",
      "功德萬重知不惜，一言拋得百生愁。"
    ]
  },
  {
    "volume": 549,
    "sequence": 127,
    "title": "江亭晚望",
    "author": "趙嘏",
    "content": [
      "碧江涼冷雁來疏，閑望江雲思有餘。秋館池亭荷葉歇，野人籬落豆花初。無愁自得仙翁術，多病能忘太史書。",
      "聞說故園香稻熟，片帆歸去就鱸魚。"
    ]
  },
  {
    "volume": 549,
    "sequence": 128,
    "title": "贈曹處士幽居",
    "author": "趙嘏",
    "content": [
      "勾漏先生冰玉然，曾將八石問群仙。中山暫醉一千日，南苑往來三百年。棋局不收花滿洞，霓旌欲別浪翻天。",
      "何須更學鴟夷子，頭白江湖一短船。"
    ]
  },
  {
    "volume": 549,
    "sequence": 129,
    "title": "重陽日示舍弟",
    "author": "趙嘏",
    "content": [
      "多少鄉心入酒杯，野塘今日菊花開。新霜何處雁初下，故國窮秋首正回。漸老向人空感激，一生驅馬傍塵埃。",
      "侯門無路提攜爾，虛共扁舟萬里來。"
    ]
  },
  {
    "volume": 549,
    "sequence": 130,
    "title": "客至",
    "author": "趙嘏",
    "content": [
      "得路逢津更俊才，可憐鞍馬照春來。殘花幾日小齋閉，大笑一聲幽抱開。袖拂碧溪寒繚繞，冠欹紅樹晚裴回。",
      "相逢少別更堪恨，何必秋風江上臺。"
    ]
  }
]