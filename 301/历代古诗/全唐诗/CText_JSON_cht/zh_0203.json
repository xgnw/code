[
  {
    "volume": 203,
    "sequence": 1,
    "title": "客中作",
    "author": "杜儼",
    "content": [
      "書劍催人不暫閑，洛陽羈旅複秦關。",
      "容顏歲歲愁邊改，鄉國時時夢裏還。"
    ]
  },
  {
    "volume": 203,
    "sequence": 2,
    "title": "三月三日曲江侍宴",
    "author": "趙良器",
    "content": [
      "聖祖發神謀，靈符葉帝求。一人光錫命，萬國荷時休。",
      "雷解圜丘畢，雲需曲水遊。岸花迎步輦，仙仗擁行舟。",
      "睿藻天中降，恩波海外流。小臣同品物，陪此樂皇猷。"
    ]
  },
  {
    "volume": 203,
    "sequence": 3,
    "title": "鄭國夫人挽歌詞",
    "author": "趙良器",
    "content": [
      "淑德延公胄，宜家接帝姻。桂宮男掌僕，蘭殿女升嬪。",
      "恩澤昭前命，盈虛變此辰。萬年今已矣，彤管列何人。"
    ]
  },
  {
    "volume": 203,
    "sequence": 4,
    "title": "郡中客舍",
    "author": "黃麟",
    "content": [
      "蟲響亂啾啾，更人正數籌。魂歸洞庭夜，霜臥洛陽秋。",
      "微月有時隱，長河到曉流。起來還囑雁，鄉信在吳洲。"
    ]
  },
  {
    "volume": 203,
    "sequence": 5,
    "title": "途中口號",
    "author": "郭向",
    "content": [
      "抱玉三朝楚，懷書十上秦。年年洛陽陌，花鳥弄歸人。"
    ]
  },
  {
    "volume": 203,
    "sequence": 6,
    "title": "題李將軍山亭",
    "author": "郭良",
    "content": [
      "鳳轄將軍位，龍門司隸家。衣冠為隱逸，山水作繁華。",
      "徑出重林草，池搖兩岸花。誰知貴公第，亭院有煙霞。"
    ]
  },
  {
    "volume": 203,
    "sequence": 7,
    "title": "早行",
    "author": "郭良",
    "content": [
      "早行星尚在，數裏未天明。不辨雲林色，空聞風水聲。",
      "月從山上落，河入鬥間橫。漸至重門外，依稀見洛城。"
    ]
  },
  {
    "volume": 203,
    "sequence": 8,
    "title": "過故人舊宅",
    "author": "王喬",
    "content": [
      "故人軒騎罷歸來，舊宅園林閑不開。",
      "唯餘挾瑟樓中婦，哭向平生歌舞台。"
    ]
  },
  {
    "volume": 203,
    "sequence": 9,
    "title": "關山月",
    "author": "徐九皋",
    "content": [
      "玉塞抵長城，金徽映高闕。遙心萬餘裏，直望三邊月。",
      "霜靜影逾懸，露晞光漸沒。思君不可見，空歎將焉歇。"
    ]
  },
  {
    "volume": 203,
    "sequence": 10,
    "title": "戰城南",
    "author": "徐九皋",
    "content": [
      "塞北狂胡旅，城南敵漢圍。巉岩一鼓氣，拔利五兵威。",
      "虜騎瞻山哭，王師拓地飛。不應須寵戰，當遂勒金徽。"
    ]
  },
  {
    "volume": 203,
    "sequence": 11,
    "title": "詠史",
    "author": "徐九皋",
    "content": [
      "亡國秦韓代，榮身劉項年。金槌擊政後，玉鬥碎增前。",
      "聖主稱三傑，明離保四賢。已申黃石祭，方慕赤松仙。"
    ]
  },
  {
    "volume": 203,
    "sequence": 12,
    "title": "途中覽鏡",
    "author": "徐九皋",
    "content": [
      "四海遊長倦，百年愁半侵。賴窺明鏡裏，時見丈夫心。"
    ]
  },
  {
    "volume": 203,
    "sequence": 13,
    "title": "送部四鎮人往單于別知故",
    "author": "徐九皋",
    "content": [
      "天下今無事，雲中獨未寧。忝驅更戍卒，方遠送邊庭。",
      "馬飲長城水，軍占太白星。國恩行可報，何必守經營。"
    ]
  },
  {
    "volume": 203,
    "sequence": 14,
    "title": "松滋江北阻風",
    "author": "閻寬",
    "content": [
      "江風久未歇，山雨複相仍。巨浪天涯起，餘寒川上凝。",
      "憂人勞夕惕，鄉事憊晨興。遠聽知音駭，誠哉不可陵。"
    ]
  },
  {
    "volume": 203,
    "sequence": 15,
    "title": "曉入宜都渚",
    "author": "閻寬",
    "content": [
      "問俗周楚甸，川行眇江潯。興隨曉光發，道會春言深。",
      "回眺佳氣象，遠懷得山林。佇應舟楫用，曷務歸閒心。"
    ]
  },
  {
    "volume": 203,
    "sequence": 16,
    "title": "古意",
    "author": "閻寬",
    "content": [
      "庭樹發華滋，瑤草複葳蕤。好鳥飛相從，愁人深此時。",
      "天中有靈匹，日夕嚬蛾眉。願逐飄風花，千里入遙帷。",
      "心逝愛不見，空歌悲莫悲。"
    ]
  },
  {
    "volume": 203,
    "sequence": 17,
    "title": "春宵覽月",
    "author": "閻寬",
    "content": [
      "月生東荒外，天雲收夕陰。愛見澄清景，象吾虛白心。",
      "耳目靜無嘩，神超道性深。乘興得至樂，寓言因永吟。"
    ]
  },
  {
    "volume": 203,
    "sequence": 18,
    "title": "秋懷",
    "author": "閻寬",
    "content": [
      "下帷長日盡，虛館早涼生。芳草猶未薦，如何蜻蛚鳴。",
      "秋風已振衣，客去何時歸。為問當途者，寧知心有違。"
    ]
  },
  {
    "volume": 203,
    "sequence": 19,
    "title": "和中書侍郎院壁畫雲",
    "author": "李收",
    "content": [
      "粉壁畫雲成，如能上太清。影從霄漢發，光照掖垣明。",
      "映筱多幽趣，臨軒得野情。獨思作霖雨，流潤及生靈。"
    ]
  },
  {
    "volume": 203,
    "sequence": 20,
    "title": "幽情",
    "author": "李收",
    "content": [
      "幽人惜春暮，潭上折芳草。佳期何時還，欲寄千里道。"
    ]
  },
  {
    "volume": 203,
    "sequence": 21,
    "title": "懷魯",
    "author": "程彌綸",
    "content": [
      "曲阜國，尼丘山。周公邈難問，夫子猶啟關。",
      "履風雩兮若見，游夏興兮魯顏。天孫天孫，何為今兮學且難，負星明而東遊閑閑。"
    ]
  },
  {
    "volume": 203,
    "sequence": 22,
    "title": "燕歌行",
    "author": "屈同仙",
    "content": [
      "君不見漁陽八月塞草腓，征人相對並思歸。",
      "雲和朔氣連天黑，蓬雜驚沙散野飛。是時天地陰埃遍，瀚海龍城皆習戰。兩軍鼓角暗相聞，四面旌旗看不見。",
      "昭君遠嫁已年多，戎狄無厭不復和。漢兵候月秋防塞，胡騎乘冰夜渡河。河塞東西萬餘裏，地與京華不相似。",
      "燕支山下少春暉，黃沙磧裏無流水。金戈玉劍十年征，紅粉青樓多怨情。厭向殊鄉久離別，秋來愁聽擣衣聲。"
    ]
  },
  {
    "volume": 203,
    "sequence": 23,
    "title": "烏江女",
    "author": "屈同仙",
    "content": [
      "越豔誰家女，朝遊江岸傍。青春猶未嫁，紅粉舊來娼。",
      "錦袖盛朱橘，銀鉤摘紫房。見人羞不語，回艇入溪藏。"
    ]
  },
  {
    "volume": 203,
    "sequence": 24,
    "title": "昌年宮之作",
    "author": "豆盧複",
    "content": [
      "但有離宮處，君王每不居。旗門芳草合，輦路小槐疏。",
      "殿閉山煙滿，窗凝野靄虛。豐年多望幸，春色待鑾輿。"
    ]
  },
  {
    "volume": 203,
    "sequence": 25,
    "title": "落第歸鄉留別長安主人",
    "author": "豆盧複",
    "content": [
      "客裏愁多不記春，聞鶯始歎柳條新。",
      "年年下第東歸去，羞見長安舊主人。"
    ]
  },
  {
    "volume": 203,
    "sequence": 26,
    "title": "奉試詠青",
    "author": "荊冬倩",
    "content": [
      "路辟天光遠，春還月道臨。草濃河畔色，槐結路邊陰。",
      "未映君王史，先標胄子襟。經明如可拾，自有致雲心。"
    ]
  },
  {
    "volume": 203,
    "sequence": 27,
    "title": "觀漢水",
    "author": "梁洽",
    "content": [
      "發源自嶓塚，東注經襄陽。一道入溟渤，別流為滄浪。",
      "求思詠遊女，投吊悲昭王。水濱不可問，日暮空湯湯。"
    ]
  },
  {
    "volume": 203,
    "sequence": 28,
    "title": "遊越溪",
    "author": "鄭紹",
    "content": [
      "溪水碧悠悠，猿聲斷客愁。漁潭逢釣楫，月浦值孤舟。",
      "訪泊隨煙火，迷途視鬥牛。今宵越鄉意，還取醉忘憂。"
    ]
  },
  {
    "volume": 203,
    "sequence": 29,
    "title": "登樓",
    "author": "朱斌",
    "content": [
      "白日依山盡，黃河入海流。欲窮千里目，更上一重樓。"
    ]
  },
  {
    "volume": 203,
    "sequence": 30,
    "title": "感寓二首",
    "author": "梁德裕",
    "content": [
      "彩雲呈瑞質，五色發人寰。獨作龍虎狀，孤飛天地間。",
      "隱隱臨北極，峨峨象南山。恨在帝鄉外，不逢枝葉攀。",
      "幽澗生蕙若，幽渚老江蘺。榮落人不見，芳香徒爾為。",
      "不及綠萍草，生君紅蓮池。左右美人弄，朝夕春風吹。",
      "葉洗玉泉水，珠清湛露滋。心亦願如此，托君君不知。"
    ]
  },
  {
    "volume": 203,
    "sequence": 31,
    "title": "詠談容娘",
    "author": "常非月",
    "content": [
      "舉手整花鈿，翻身舞錦筵。馬圍行處匝，人壓看場圓。",
      "歌要齊聲和，情教細語傳。不知心大小，容得許多憐。"
    ]
  },
  {
    "volume": 203,
    "sequence": 32,
    "title": "覽史",
    "author": "張良璞",
    "content": [
      "享年八十已，歷數窮蒼生。七虎門源上，咆哮關內鳴。",
      "建都用鶉宿，設險因金城。舜曲煙火起，汾河珠翠明。",
      "海雲引天仗，朔雪留邊兵。作孽人怨久，其亡鬼信盈。",
      "素靈感劉季，白馬從子嬰。昏虐不務德，百代無芳聲。"
    ]
  },
  {
    "volume": 203,
    "sequence": 33,
    "title": "奉試冷井詩",
    "author": "孫欣",
    "content": [
      "仙闈井初鑿，靈液沁成泉。色湛青苔裏，寒凝紫綆邊。",
      "銅瓶向影落，玉甃抱虛圓。永願調神鼎，堯時泰萬年。"
    ]
  },
  {
    "volume": 203,
    "sequence": 34,
    "title": "都中閒居",
    "author": "王羨門",
    "content": [
      "君王巡海內，北闕下明台。雲物天中少，煙花歲後來。",
      "河從御苑出，山向國門開。寂寞東京裏，空留賈誼才。"
    ]
  },
  {
    "volume": 203,
    "sequence": 35,
    "title": "江南弄",
    "author": "芮挺章",
    "content": [
      "春江可憐事，最在美人家。鸚鵡能言鳥，芙蓉巧笑花。",
      "地銜金作埒，水抱玉為沙。薄晚青絲騎，長鞭赴狹斜。"
    ]
  },
  {
    "volume": 203,
    "sequence": 36,
    "title": "少年行",
    "author": "芮挺章",
    "content": [
      "任氣稱張放，銜恩在少年。玉階朝就日，金屋夜升天。",
      "軒騎青雲際，笙歌綠水邊。建章明月好，留醉伴風煙。"
    ]
  },
  {
    "volume": 203,
    "sequence": 37,
    "title": "伊水門",
    "author": "樓穎",
    "content": [
      "朝涉伊水門，伊水入門流。愜心乃成興，澹然泛孤舟。",
      "霏微傍青靄，容與隨白鷗。竹陰交前浦，柳花媚中洲。",
      "日落陰雲生，彌覺茲路幽。聊以恣所適，此外知何求。"
    ]
  },
  {
    "volume": 203,
    "sequence": 38,
    "title": "東郊納涼，憶左威衛李錄事收昆季、太原崔參軍三首",
    "author": "樓穎",
    "content": [
      "水竹誰家宅，幽庭向苑門。今知季倫沼，舊是辟疆園。",
      "饑鷺窺魚靜，鳴鴉帶子喧。興成隻自適，欲白返忘言。",
      "納涼每選地，近是青門東。林與繚垣接，池將沁水通。",
      "枝交帝女樹，橋映美人虹。想是忘機者，悠悠在興中。",
      "林間求適意，池上得清飆。稍稍斜回楫，時時一度橋。",
      "水光壁際動，山影浪中搖。不見李元禮，神仙何處要。"
    ]
  },
  {
    "volume": 203,
    "sequence": 39,
    "title": "西施石",
    "author": "樓穎",
    "content": [
      "西施昔日浣紗津，石上青苔思殺人。",
      "一去姑蘇不復返，岸旁桃李為誰春。"
    ]
  },
  {
    "volume": 203,
    "sequence": 40,
    "title": "江南行",
    "author": "李康成",
    "content": [
      "楊柳青青鶯欲啼，風光搖盪綠蘋齊，金陰城頭日色低。",
      "日色低，情難極，水中鳧鷖雙比翼。"
    ]
  },
  {
    "volume": 203,
    "sequence": 41,
    "title": "採蓮曲",
    "author": "李康成",
    "content": [
      "採蓮去，月沒春江曙。翠鈿紅袖水中央，青荷蓮子雜衣香，雲起風生歸路長。歸路長，那得久。",
      "各回船，兩搖手。"
    ]
  },
  {
    "volume": 203,
    "sequence": 42,
    "title": "玉華仙子歌",
    "author": "李康成",
    "content": [
      "紫陽仙子名玉華，珠盤承露餌丹砂。轉態凝情五雲裏，嬌顏千歲芙蓉花。紫陽彩女矜無數，遙見玉華皆掩嫭。",
      "高堂初日不成妍，洛渚流風徒自憐。璿階霓綺閣，碧題霜羅幕。仙娥桂樹長自春，王母桃花未嘗落。",
      "上元夫人賓上清，深宮寂曆厭層城。解佩空憐鄭交甫，吹簫不逐許飛瓊。溶溶紫庭步，渺渺瀛台路。",
      "蘭陵貴士謝相逢，濟北風生尚回顧。滄洲傲吏愛金丹，清心回望雲之端。羽蓋霓裳一相識，傳情寫念長無極。",
      "長無極，永相隨。攀霄曆金闕，弄影下瑤池。",
      "夕宿紫府雲母帳，朝餐玄圃昆侖芝。不學蘭香中道絕，卻教青鳥報相思。"
    ]
  },
  {
    "volume": 203,
    "sequence": 43,
    "title": "自君之出矣",
    "author": "李康成",
    "content": [
      "自君之出矣，弦吹絕無聲。思君如百草，撩亂逐春生。"
    ]
  },
  {
    "volume": 203,
    "sequence": 44,
    "title": "句",
    "author": "李康成",
    "content": [
      "因緣苟會合，萬里猶同鄉。運命倘不諧，隔壁無津梁。",
      "（《經籍考》雲：康成編《玉台後集》，中間自載其",
      "詩八首，如《河陽居家女》長篇一首，押五十二韻，若欲與《木蘭》及《孔雀東南飛》之作方駕者，末四句云云，亦佳）"
    ]
  }
]