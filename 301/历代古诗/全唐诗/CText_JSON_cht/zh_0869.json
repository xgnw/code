[
  {
    "volume": 869,
    "sequence": 1,
    "title": "嘲蘇世長",
    "author": "李淵",
    "content": [
      "名長意短，口正心邪。棄忠貞于鄭國，忘信義於吾家。"
    ]
  },
  {
    "volume": 869,
    "sequence": 2,
    "title": "戲題畫",
    "author": "李旦",
    "content": [
      "喚出眼，何用苦深藏。縮卻鼻，何畏不聞香。"
    ]
  },
  {
    "volume": 869,
    "sequence": 3,
    "title": "嘲蕭瑀射",
    "author": "歐陽詢",
    "content": [
      "急風吹緩箭，弱手馭強弓。欲高翻複下，應西還更東。",
      "十回俱著地，兩手並擎空。借問誰為此，乃應是宋公。"
    ]
  },
  {
    "volume": 869,
    "sequence": 4,
    "title": "與歐陽詢互嘲",
    "author": "長孫無忌",
    "content": [
      "聳膊成山字，埋肩不出頭。誰家麟角上，畫此一獼猴。"
    ]
  },
  {
    "volume": 869,
    "sequence": 5,
    "title": "與歐陽詢互嘲",
    "author": "歐陽詢",
    "content": [
      "索頭連背暖，漫襠畏肚寒。只因心渾渾，所以麵團團。"
    ]
  },
  {
    "volume": 869,
    "sequence": 6,
    "title": "為溫僕射嘲竹",
    "author": "裴略",
    "content": [
      "竹，風吹青肅肅。淩冬葉不凋，經春子不熟。",
      "虛心未得待國士，皮上何須生節目。"
    ]
  },
  {
    "volume": 869,
    "sequence": 7,
    "title": "又嘲屏牆",
    "author": "裴略",
    "content": [
      "高下八九尺，東西六七步。突兀當廳坐，幾許遮賢路。"
    ]
  },
  {
    "volume": 869,
    "sequence": 8,
    "title": "嘲崔左丞",
    "author": "省吏",
    "content": [
      "崔子曲如鉤，隨例得封侯。髆上全無項，胸前別有頭。"
    ]
  },
  {
    "volume": 869,
    "sequence": 9,
    "title": "嘲高士廉木履",
    "author": "選人",
    "content": [
      "刺鼻何曾嚏，蹋面不知嗔。高生兩個齒，自謂得勝人。"
    ]
  },
  {
    "volume": 869,
    "sequence": 10,
    "title": "書化度藏院壁",
    "author": "裴玄智",
    "content": [
      "將肉遣狼守，置骨向狗頭。自非阿羅漢，焉能免得偷。"
    ]
  },
  {
    "volume": 869,
    "sequence": 11,
    "title": "嘲許子儒",
    "author": "竇昉",
    "content": [
      "不能專習禮，虛心強覓階。一年辭爵弁，半歲履麻鞋。",
      "瓦惡頻蒙cv，牆虛屢被叉。映樹便側睡，過匱即放乖。",
      "歲暮良工畢，言是越朋儕。今日綸言降，方知愚計喎。"
    ]
  },
  {
    "volume": 869,
    "sequence": 12,
    "title": "與趙神德互嘲",
    "author": "梁寶",
    "content": [
      "趙神德，天上既無雲，閃電何以無準則？——梁寶",
      "向者入門來，案後惟見一挺墨。——趙神德",
      "官裏料朱砂，半眼供一國。——梁寶",
      "磨公小拇指，塗得太社北。——趙神德"
    ]
  },
  {
    "volume": 869,
    "sequence": 13,
    "title": "與講師互謔",
    "author": "釋元康",
    "content": [
      "甘桃不結實，苦李壓低枝。——釋元康",
      "輪王千個子，巷伯勿孫兒。——講師"
    ]
  },
  {
    "volume": 869,
    "sequence": 14,
    "title": "詠興善寺佛殿災",
    "author": "李榮",
    "content": [
      "道善何曾善，言興且不興。如來燒赤盡，惟有一群僧。"
    ]
  },
  {
    "volume": 869,
    "sequence": 15,
    "title": "敘可笑事",
    "author": "張元一",
    "content": [
      "朱前疑著綠，逯仁傑著朱。閻知微騎馬，馬吉甫騎驢。",
      "將名作姓李千里，將姓作名吳棲梧。左台胡禦史，右台禦史胡。"
    ]
  },
  {
    "volume": 869,
    "sequence": 16,
    "title": "嘲武懿宗",
    "author": "張元一",
    "content": [
      "長弓短度箭，蜀馬臨階騙。去賊七百里，隈牆獨自戰。",
      "忽然逢著賊，騎豬向南r2。"
    ]
  },
  {
    "volume": 869,
    "sequence": 17,
    "title": "又嘲",
    "author": "張元一",
    "content": [
      "裹頭極草草，掠鬢不菶菶。未見桃花面皮，漫作杏子眼孔。"
    ]
  },
  {
    "volume": 869,
    "sequence": 18,
    "title": "詠靜樂縣主",
    "author": "張元一",
    "content": [
      "馬帶桃花錦，裙銜綠草羅。定知幃帽底，儀容似大哥。"
    ]
  },
  {
    "volume": 869,
    "sequence": 19,
    "title": "嘲格輔元",
    "author": "杜易簡",
    "content": [
      "有恥宿龍門，精彩先瞰渾。眼瘦呈近店，睡響徹遙林。",
      "埒囊將舊識，制被異新婚。誰言驄馬使，翻作蟄熊蹲。"
    ]
  },
  {
    "volume": 869,
    "sequence": 20,
    "title": "始平諧詩",
    "author": "石抱忠",
    "content": [
      "平明發始平，薄暮至何城。庫塔朝雲上，晃池夜月明。",
      "略彴橋頭逢長史，欞星門外揖司兵，一群縣尉驢騾驟，數個參軍鵝鴨行。"
    ]
  },
  {
    "volume": 869,
    "sequence": 21,
    "title": "詠傅岩監祠",
    "author": "梁載言",
    "content": [
      "聞道監中溜，初言是大祠。很傍索傳馬，傯動出安徽。",
      "衛司無帟幕，供膳乏鮮肥。形容消瘦盡，空往復空歸。"
    ]
  },
  {
    "volume": 869,
    "sequence": 22,
    "title": "嘲崔生",
    "author": "劉行敏",
    "content": [
      "崔生犯夜行，武候正嚴更。襆頭拳下落，高髻掌中擎。",
      "杖跡胸前出，繩文腕後生。愁人不惜夜，隨意曉參橫。"
    ]
  },
  {
    "volume": 869,
    "sequence": 23,
    "title": "又嘲楊文瓘",
    "author": "劉行敏",
    "content": [
      "武陵敬愛客，終宴不知疲。遣共渾王飲，錯宴延陀兒。",
      "始被鴻臚識，終蒙禦史知。精神既如此，長歎複何為。"
    ]
  },
  {
    "volume": 869,
    "sequence": 24,
    "title": "嘲李叔慎、賀蘭僧伽、杜善賢",
    "author": "劉行敏",
    "content": [
      "叔慎騎烏馬，僧伽把漆弓。喚取長安令，共獵北山熊。"
    ]
  },
  {
    "volume": 869,
    "sequence": 25,
    "title": "嘲父",
    "author": "陸子",
    "content": [
      "陸餘慶，筆頭無力觜頭硬。一朝受辭訟，十日判不竟。"
    ]
  },
  {
    "volume": 869,
    "sequence": 26,
    "title": "回波詞",
    "author": "楊廷玉",
    "content": [
      "回波爾時廷玉，打獠取錢未足。",
      "阿姑婆見作天子，傍人不得棖觸。"
    ]
  },
  {
    "volume": 869,
    "sequence": 27,
    "title": "回波詞",
    "author": "中宗朝優人",
    "content": [
      "回波爾時栲栳，怕婦也是大好。",
      "外邊只有裴談，內裏無過李老。"
    ]
  },
  {
    "volume": 869,
    "sequence": 28,
    "title": "乞金魚詞",
    "author": "崔日用",
    "content": [
      "台中鼠子直須諳，信足跳樑上壁龕。倚翻燈脂汙張五，還來齧帶報韓三。莫浪語，直王相。大家必若賜金龜，賣卻貓兒相報賞。"
    ]
  },
  {
    "volume": 869,
    "sequence": 29,
    "title": "又賜宴自歌",
    "author": "崔日用",
    "content": [
      "東館總是鵷鸞，南台自多杞梓。日用讀書萬卷，何忍不蒙學士。墨制簾下出來，微臣眼看喜死。"
    ]
  },
  {
    "volume": 869,
    "sequence": 30,
    "title": "詠癡",
    "author": "吳人",
    "content": [
      "榆兒複榆婦，造屋兼造車。十七八九夜，還書複借書。"
    ]
  },
  {
    "volume": 869,
    "sequence": 31,
    "title": "歇後",
    "author": "封抱一",
    "content": [
      "面作天地玄，鼻有雁門紫。既無左達承，何勞罔談彼。"
    ]
  },
  {
    "volume": 869,
    "sequence": 32,
    "title": "送司功入京",
    "author": "麹崇裕",
    "content": [
      "崇裕有幸會，得遇明流行。司士向京去，曠野哭聲哀。"
    ]
  },
  {
    "volume": 869,
    "sequence": 33,
    "title": "嶺南歸後獻詩",
    "author": "權龍褒",
    "content": [
      "龍褒有何罪，天恩放嶺南。敕知無罪過，追來與將軍。"
    ]
  },
  {
    "volume": 869,
    "sequence": 34,
    "title": "初到滄州呈州官",
    "author": "權龍褒",
    "content": [
      "遙看滄海城，楊柳鬱青青。中央一群漢，聚坐打杯觥。"
    ]
  },
  {
    "volume": 869,
    "sequence": 35,
    "title": "秋日述懷",
    "author": "權龍褒",
    "content": [
      "簷前飛七百，雪白後園強。飽食房裏側，家糞集野螂。"
    ]
  },
  {
    "volume": 869,
    "sequence": 36,
    "title": "喜雨",
    "author": "權龍褒",
    "content": [
      "暗去也沒雨，明來也沒雲。日頭赫赤出，地上綠氤氳。"
    ]
  },
  {
    "volume": 869,
    "sequence": 37,
    "title": "皇太子夏日賜宴詩",
    "author": "權龍褒",
    "content": [
      "嚴霜白浩浩，明月赤團團。"
    ]
  },
  {
    "volume": 869,
    "sequence": 38,
    "title": "哭李嶠詩",
    "author": "崔泰之",
    "content": [
      "台閣神仙地，衣冠君子鄉。昨朝猶對坐，今日忽雲亡。",
      "魂隨司命鬼，魄逐見閻王。此時罷歡笑，無複向朝堂。"
    ]
  },
  {
    "volume": 869,
    "sequence": 39,
    "title": "詠尹字",
    "author": "蘇頲",
    "content": [
      "醜雖有足，甲不全身。見君無口，知伊少人。"
    ]
  },
  {
    "volume": 869,
    "sequence": 40,
    "title": "詠王主敬",
    "author": "張敬忠",
    "content": [
      "有意嫌兵部，專心望考功。誰知腳踜蹬，卻落省牆東。"
    ]
  },
  {
    "volume": 869,
    "sequence": 41,
    "title": "嘲邵景、蕭嵩",
    "author": "韋鏗",
    "content": [
      "一雙鬍子著緋袍，一個須多一鼻高。",
      "相對廳前捺且立，自慚身品世間毛。"
    ]
  },
  {
    "volume": 869,
    "sequence": 42,
    "title": "嘲韋鏗",
    "author": "邵景",
    "content": [
      "飄風忽起團團旋，倒地還如著腳z2。莫怪殿上空行事，卻為元非五品才。"
    ]
  },
  {
    "volume": 869,
    "sequence": 43,
    "title": "詠毀天樞",
    "author": "李休烈",
    "content": [
      "天門街上倒天樞，火急先須卸火珠。",
      "計合一條麻線挽，何勞兩縣索人夫。"
    ]
  },
  {
    "volume": 869,
    "sequence": 44,
    "title": "與李全交詩",
    "author": "石惠泰",
    "content": [
      "禦史非常任，參軍不久居。待君遷轉後，此職還到餘。"
    ]
  },
  {
    "volume": 869,
    "sequence": 45,
    "title": "嘲劉文樹",
    "author": "黃幡綽",
    "content": [
      "可憐好個劉文樹，髭須共頦頤別住。",
      "文樹面孔不似猢猻，猢猻面孔強似文樹。"
    ]
  },
  {
    "volume": 869,
    "sequence": 46,
    "title": "尚書省門吟",
    "author": "祖詠",
    "content": [
      "落去他，兩兩三三戴帽子。",
      "日暮祖侯吟一聲，長安竹柏皆枯死。"
    ]
  },
  {
    "volume": 869,
    "sequence": 47,
    "title": "上馬當山神",
    "author": "王昌齡",
    "content": [
      "青驄一匹昆侖牽，奏上大王不取錢。",
      "直為猛風波滾驟，莫怪昌齡不下船。"
    ]
  },
  {
    "volume": 869,
    "sequence": 48,
    "title": "竊李義府詩",
    "author": "張懷慶",
    "content": [
      "生情鏤月為歌扇，出性裁雲作舞衣。",
      "照鏡自憐回雪影，來時好取洛川歸。"
    ]
  },
  {
    "volume": 869,
    "sequence": 49,
    "title": "答朝士",
    "author": "賀知章",
    "content": [
      "fk鏤銀盤盛蛤蜊，鏡湖蓴菜亂如絲。",
      "鄉曲近來佳此味，遮渠不道是吳兒。"
    ]
  },
  {
    "volume": 869,
    "sequence": 50,
    "title": "和知章詩",
    "author": "顧況",
    "content": [
      "fk鏤銀盤盛炒蝦，鏡湖蓴菜亂如麻。",
      "漢兒女嫁吳兒婦，吳兒儘是漢兒爺。"
    ]
  },
  {
    "volume": 869,
    "sequence": 51,
    "title": "續茅山秀才吟",
    "author": "顧況",
    "content": [
      "駐馬上山阿，風來屎氣多。"
    ]
  },
  {
    "volume": 869,
    "sequence": 52,
    "title": "櫻桃子詩",
    "author": "史思明",
    "content": [
      "櫻桃子，半赤半已黃。一半與懷王，一半與周至。"
    ]
  }
]