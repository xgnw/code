[
  {
    "volume": 880,
    "sequence": 1,
    "title": "城陽公主卜繇",
    "content": [
      "二火皆食，始同榮，末同戚。"
    ]
  },
  {
    "volume": 880,
    "sequence": 2,
    "title": "馮存澄為明皇占",
    "content": [
      "合因斬關，鑄印乘軒。始當果斷，終得嗣天。"
    ]
  },
  {
    "volume": 880,
    "sequence": 3,
    "title": "錢知微卜賣天津橋",
    "content": [
      "兩頭點土，中心虛懸。人足踏跋，不肯下錢。"
    ]
  },
  {
    "volume": 880,
    "sequence": 4,
    "title": "王山人為李衛公按冥",
    "content": [
      "位極人臣，壽六十四。"
    ]
  },
  {
    "volume": 880,
    "sequence": 5,
    "title": "鐘傳客占曆日包橘",
    "content": [
      "太歲當頭坐，諸神不敢當。其中有一物，常帶洞庭香。"
    ]
  },
  {
    "volume": 880,
    "sequence": 6,
    "title": "馬重績占隨卦繇辭",
    "content": [
      "南瞻析木，木不自續。虛而動之，動隨其覆。"
    ]
  },
  {
    "volume": 880,
    "sequence": 7,
    "title": "方龜精為錢元懿蔔詞",
    "content": [
      "太乙接天河，金華寶貝多。郡侯六十六，別處不經過。"
    ]
  },
  {
    "volume": 880,
    "sequence": 8,
    "title": "葉簡占失牛",
    "content": [
      "占失牛，已被家邊載上州。欲知賊姓一斤求，欲知賊名十幹頭。"
    ]
  },
  {
    "volume": 880,
    "sequence": 9,
    "title": "又射覆橘子",
    "content": [
      "圓似珠，色如丹。儻能擘破同分吃，爭不慚愧洞庭山。"
    ]
  },
  {
    "volume": 880,
    "sequence": 10,
    "title": "射覆巾子",
    "content": [
      "近來好裹束，各自競尖新。秤無三五兩，因何號一斤。"
    ]
  },
  {
    "volume": 880,
    "sequence": 11,
    "title": "射覆二雞子",
    "content": [
      "此物不難知，一雄兼一雌。誰將打破看，方明混沌時。"
    ]
  },
  {
    "volume": 880,
    "sequence": 12,
    "title": "天沖星占",
    "content": [
      "天沖抱極泣帝前，血濁霧下天下冤。"
    ]
  },
  {
    "volume": 880,
    "sequence": 13,
    "title": "占月語",
    "content": [
      "月如彎弓，少雨多風。月如仰瓦，不求自下。"
    ]
  },
  {
    "volume": 880,
    "sequence": 14,
    "title": "占雨",
    "content": [
      "幹星照濕土，明日依舊雨。",
      "雲行西，星照泥。",
      "朝霞不出門，暮霞行千里。",
      "天將雨，鳩逐婦。"
    ]
  },
  {
    "volume": 880,
    "sequence": 15,
    "title": "占四時甲子雨",
    "content": [
      "春雨甲子，赤地千里。夏雨甲子，乘船入市。秋雨甲子，禾頭生耳。冬雨甲子，牛羊凍死。鵲巢下地，其年大水。"
    ]
  },
  {
    "volume": 880,
    "sequence": 16,
    "title": "占年",
    "content": [
      "要見麥，見三白。",
      "正月三白，田公笑赫赫。"
    ]
  },
  {
    "volume": 880,
    "sequence": 17,
    "title": "樹稼諺",
    "content": [
      "樹稼，達官怕。"
    ]
  },
  {
    "volume": 880,
    "sequence": 18,
    "title": "相書語",
    "content": [
      "目有四白，五夫守宅。"
    ]
  },
  {
    "volume": 880,
    "sequence": 19,
    "title": "葬書語",
    "content": [
      "葬壓龍角，其棺必斫。",
      "朱雀和鳴，子孫盛榮。",
      "朱雀悲哀，棺中見灰。",
      "安龍頭，枕龍角。不三年，自消鑠。",
      "安龍頭，枕龍耳。不三年，萬乘至。"
    ]
  },
  {
    "volume": 880,
    "sequence": 20,
    "title": "陰陽書語",
    "content": [
      "喬木先枯，眾子必孤。"
    ]
  },
  {
    "volume": 880,
    "sequence": 21,
    "title": "本草采萍時日歌",
    "content": [
      "不在山，不在岸，采我之時七月半。選甚癱風與緩風，些小微風都不算。豆淋酒內下三丸，鐵襆頭上也出汗。"
    ]
  },
  {
    "volume": 880,
    "sequence": 22,
    "title": "和劑方補骨脂丸方詩",
    "content": [
      "三年時節向邊隅，人信方知藥力殊。",
      "奪得春光來在手，青娥休笑白髭須。"
    ]
  },
  {
    "volume": 880,
    "sequence": 23,
    "title": "李廷珪藏墨訣",
    "content": [
      "贈爾烏玉玦，泉清研須潔。避暑懸葛囊，臨風度梅月。"
    ]
  }
]