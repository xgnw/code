[
  {
    "volume": 394,
    "sequence": 1,
    "title": "南園",
    "author": "李賀",
    "content": [
      "方領蕙帶折角巾，杜若已老蘭苕春。南山削秀藍玉合，小雨歸去飛涼雲。熟杏暖香梨葉老，草梢竹柵鎖池痕。",
      "鄭公鄉老開酒尊，坐泛楚奏吟招魂。"
    ]
  },
  {
    "volume": 394,
    "sequence": 2,
    "title": "假龍吟歌",
    "author": "李賀",
    "content": [
      "石軋銅杯，吟詠枯瘁。蒼鷹擺血，白鳳下肺。桂子自落，雲弄車蓋。木死沙崩惡溪島，阿母得仙今不老。",
      "窞中跳汰截清涎，隈壖臥水埋金爪。崖蹬蒼苔吊石發，江君掩帳筼簹折。蓮花去國一千年，雨後聞腥猶帶鐵。"
    ]
  },
  {
    "volume": 394,
    "sequence": 3,
    "title": "感諷六首",
    "author": "李賀",
    "content": [
      "人間春蕩蕩，帳暖香揚揚。飛光染幽紅，誇嬌來洞房。",
      "舞席泥金蛇，桐竹羅花床。眼逐春瞑醉，粉隨淚色黃。",
      "王子下馬來，曲沼鳴鴛鴦。焉知腸車轉，一夕巡九方。",
      "苦風吹朔寒，沙驚秦木折。舞影逐空天，畫鼓餘清節。",
      "蜀書秋信斷，黑水朝波咽。嬌魂從回風，死處懸鄉月。",
      "雜雜胡馬塵，森森邊士戟。天教胡馬戰，曉雲皆血色。",
      "婦人攜漢卒，箭箙囊巾幗。不慚金印重，踉蹌腰鞬力。",
      "恂恂鄉門老，昨夜試鋒鏑。走馬遣書勳，誰能分粉墨。",
      "青門放彈去，馬色連空郊。何年帝家物，玉裝鞍上搖。",
      "去去走犬歸，來來坐烹羔。千金不了饌，狢肉稱盤臊。",
      "試問誰家子，乃老能佩刀。西山白蓋下，賢俊寒蕭蕭。",
      "曉菊泫寒露，似悲團扇風。秋涼經漢殿，班子泣衰紅。",
      "本無辭輦意，豈見入空宮。腰衱佩珠斷，灰蝶生陰松。",
      "蝶飛紅粉台，柳掃吹笙道。十日懸戶庭，九秋無衰草。",
      "調歌送風轉，杯池白魚小。水宴截香腴，菱科映青罩。",
      "zv蒙梨花滿，春昏弄長嘯。唯愁苦花落，不悟世衰到。",
      "撫舊唯銷魂，南山坐悲峭。"
    ]
  },
  {
    "volume": 394,
    "sequence": 4,
    "title": "莫愁曲",
    "author": "李賀",
    "content": [
      "草生龍坡下，鴉噪城堞頭。何人此城裏，城角栽石榴。",
      "青絲系五馬，黃金絡雙牛。白魚駕蓮船，夜作十裏遊。",
      "歸來無人識，暗上沈香樓。羅床倚瑤瑟，殘月傾簾鉤。",
      "今日槿花落，明朝桐樹秋。莫負平生意，何名何莫愁。"
    ]
  },
  {
    "volume": 394,
    "sequence": 5,
    "title": "夜來樂",
    "author": "李賀",
    "content": [
      "紅羅複帳金流蘇，華燈九枝懸鯉魚。麗人映月開銅鋪，春水滴酒猩猩沽。重一篋，香十株，赤金瓜子兼雜麩。",
      "五絲封青鳧，阿侯此笑千萬餘。南軒漢轉簾影疏，桐林啞啞挾子烏。劍崖鞭節青石珠，白騧吹湍凝霜須。",
      "漏長送佩承明廬，倡樓嵯峨明月孤。新客下馬故客去，綠蟬秀黛重拂梳。"
    ]
  },
  {
    "volume": 394,
    "sequence": 6,
    "title": "嘲雪",
    "author": "李賀",
    "content": [
      "昨日發蔥嶺，今朝下蘭渚。喜從千里來，亂笑含春語。",
      "龍沙濕漢旗，鳳扇迎秦素。久別遼城鶴，毛衣已應故。"
    ]
  },
  {
    "volume": 394,
    "sequence": 7,
    "title": "春懷引",
    "author": "李賀",
    "content": [
      "芳蹊密影成花洞，柳結濃煙花帶重。蟾蜍碾玉掛明弓，捍撥裝金打仙鳳。寶枕垂雲選春夢，鈿合碧寒龍腦凍。",
      "阿侯系錦覓周郎，憑仗東風好相送。"
    ]
  },
  {
    "volume": 394,
    "sequence": 8,
    "title": "白虎行",
    "author": "李賀",
    "content": [
      "火烏日暗崩騰雲，秦皇虎視蒼生群。燒書滅國無暇日，鑄劍佩玦惟將軍。玉壇設醮思沖天，一世二世當萬年。",
      "燒丹未得不死藥，拏舟海上尋神仙。鯨魚張鬣海波沸，耕人半作征人鬼。雄豪氣猛如焰煙，無人為決天河水。",
      "誰最苦兮誰最苦，報人義士深相許。漸離擊築荊卿歌，荊卿把酒燕丹語。劍如霜兮膽如鐵，出燕城兮望秦月。",
      "天授秦封祚未移，袞龍衣點荊卿血。朱旗卓地白虎死，漢皇知是真天子。"
    ]
  },
  {
    "volume": 394,
    "sequence": 9,
    "title": "有所思",
    "author": "李賀",
    "content": [
      "去年陌上歌離曲，今日君書遠遊蜀。簾外花開二月風，台前淚滴千行竹。琴心與妾腸，此夜斷還續。",
      "想君白馬懸雕弓，世間何處無春風。君心未肯鎮如石，妾顏不久如花紅。夜殘高碧橫長河，河上無梁空白波。",
      "西風未起悲龍梭，年年織素攢雙蛾。江山迢遞無休絕，淚眼看燈乍明滅。自從孤館深鎖窗，桂花幾度圓還缺。",
      "鴉鴉向曉鳴森木，風過池塘響叢玉。白日蕭條夢不成，橋南更問仙人卜。"
    ]
  },
  {
    "volume": 394,
    "sequence": 10,
    "title": "啁少年",
    "author": "李賀",
    "content": [
      "青驄馬肥金鞍光，龍腦入縷羅衫香。美人狹坐飛瓊觴，貧人喚雲天上郎。別起高樓臨碧筱，絲曳紅鱗出深沼。",
      "有時半醉百花前，背把金丸落飛鳥。自說生來未為客，一身美妾過三百。豈知劚地種苗家，官稅頻催勿人織。",
      "長得積玉誇豪毅，每揖閒人多意氣。生來不讀半行書，只把黃金買身貴。少年安得長少年，海波尚變為桑田。",
      "榮枯遞傳急如箭，天公不肯於公偏。莫道韶華鎮長在，發白麵皺專相待。"
    ]
  },
  {
    "volume": 394,
    "sequence": 11,
    "title": "高平縣東私路",
    "author": "李賀",
    "content": [
      "侵侵槲葉香，木花滯寒雨。今夕山上秋，永謝無人處。",
      "石溪遠荒澀，棠實懸辛苦。古者定幽尋，呼君作私路。"
    ]
  },
  {
    "volume": 394,
    "sequence": 12,
    "title": "神仙曲",
    "author": "李賀",
    "content": [
      "碧峰海面藏靈書，上帝揀作神仙居。清明笑語聞空虛，鬥乘巨浪騎鯨魚。春羅書字邀王母，共宴紅樓最深處。",
      "鶴羽沖風過海遲，不如卻使青龍去。猶疑王母不相許，垂露娃鬟更傳語。"
    ]
  },
  {
    "volume": 394,
    "sequence": 13,
    "title": "龍夜吟",
    "author": "李賀",
    "content": [
      "捲髮胡兒眼睛綠，高樓夜靜吹橫竹。一聲似向天上來，月下美人望鄉哭。直排七點星藏指，暗合清風調宮征。",
      "蜀道秋深雲滿林，湘江半夜龍驚起。玉堂美人邊塞情，碧窗皓月愁中聽。寒砧能搗百尺練，粉淚凝珠滴紅線。",
      "胡兒莫作隴頭吟，隔窗暗結愁人心。"
    ]
  },
  {
    "volume": 394,
    "sequence": 14,
    "title": "昆侖使者",
    "author": "李賀",
    "content": [
      "昆侖使者無消息，茂陵煙樹生愁色。金盤玉露自淋漓，元氣茫茫收不得。麒麟背上石文裂，虯龍鱗下紅枝折。",
      "何處偏傷萬國心，中天夜久高明月。"
    ]
  },
  {
    "volume": 394,
    "sequence": 15,
    "title": "漢唐姬飲酒歌",
    "author": "李賀",
    "content": [
      "禦服沾霜露，天衢長蓁棘。金隱秋塵姿，無人為帶飾。",
      "玉堂歌聲寢，芳林煙樹隔。雲陽臺上歌，鬼哭複何益。",
      "鐵劍常光光，至凶威屢逼。強梟噬母心，奔厲索人魄。",
      "相看兩相泣，淚下如波激。寧用清酒為，欲作黃泉客。",
      "不說玉山頹，且無飲中色。勉從天帝訴，天上寡沈厄。",
      "無處張繐帷，如何望松柏。妾身晝團團，君魂夜寂寂。",
      "蛾眉自覺長，頸粉誰憐白。矜持昭陽意，不肯看南陌。"
    ]
  },
  {
    "volume": 394,
    "sequence": 16,
    "title": "聽穎師琴歌",
    "author": "李賀",
    "content": [
      "別浦雲歸桂花渚，蜀國弦中雙鳳語。芙蓉葉落秋鸞離，越王夜起遊天姥。暗佩清臣敲水玉，渡海蛾眉牽白鹿。",
      "誰看挾劍赴長橋，誰看浸發題春竹。竺僧前立當吾門，梵宮真相眉棱尊。古琴大軫長八尺，嶧陽老樹非桐孫。",
      "涼館聞弦驚病客，藥囊暫別龍須席。請歌直請卿相歌，奉禮官卑複何益。"
    ]
  },
  {
    "volume": 394,
    "sequence": 17,
    "title": "謠俗",
    "author": "李賀",
    "content": [
      "上林蝴蝶小，試伴漢家君。飛向南城去，誤落石榴裙。",
      "脈脈花滿樹，翾翾燕繞雲。出門不識路，羞問陌頭人。"
    ]
  },
  {
    "volume": 394,
    "sequence": 18,
    "title": "靜女春曙曲",
    "author": "李賀",
    "content": [
      "嫩葉憐芳抱新蕊，泣露枝枝滴夭淚。粉窗香咽頹曉雲，錦堆花密藏春睡。戀屏孔雀搖金尾，鶯舌分明呼婢子。",
      "冰洞寒龍半匣水，一隻商鸞逐煙起。"
    ]
  },
  {
    "volume": 394,
    "sequence": 19,
    "title": "少年樂",
    "author": "李賀",
    "content": [
      "芳草落花如錦地，二十長遊醉鄉裏。紅纓不動白馬驕，垂柳金絲香拂水。吳娥未笑花不開，綠鬢聳墮蘭雲起。",
      "陸郎倚醉牽羅袂，奪得寶釵金翡翠。"
    ]
  },
  {
    "volume": 394,
    "sequence": 20,
    "title": "句",
    "author": "李賀",
    "content": [
      "不見山巔樹，摧杌下為薪。日睹井中泥，上出作埃塵。",
      "情知一丘趣，不謝千里印。",
      "倚劍登高台，悠悠送春目。"
    ]
  }
]