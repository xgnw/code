[
  {
    "volume": 616,
    "sequence": 1,
    "title": "苦雨雜言寄魯望",
    "author": "皮日休",
    "content": [
      "吳中十日涔涔雨，歊蒸庳下豪家苦。可憐臨頓陸先生，獨自翛然守環堵。兒饑僕病漏空廚，無人肯典破衣裾。",
      "eQ蠃時時上幾案，蛙黽往往跳琴書。桃花米鬥半百錢，枯荒濕壞炊不然。兩床苮席一素幾，仰臥高聲吟太玄。",
      "知君志氣如鐵石，甌冶雖神銷不得。乃知苦雨不復侵，枉費畢星無限力。鹿門人作州從事，周章似鼠唯知醉。",
      "府金廩粟虛請來，憶著先生便知愧。愧多饋少真徒然，相見唯知攜酒錢。豪華滿眼語不信，不如直上天公箋。",
      "天公箋，方修次，且榜鳴篷來一醉。"
    ]
  },
  {
    "volume": 616,
    "sequence": 2,
    "title": "奉和魯望齊梁怨別次韻",
    "author": "皮日休",
    "content": [
      "芙蓉泣恨紅鉛落，一朵別時煙似幕。",
      "鴛鴦剛解惱離心，夜夜飛來棹邊泊。"
    ]
  },
  {
    "volume": 616,
    "sequence": 3,
    "title": "奉和魯望曉起回文",
    "author": "皮日休",
    "content": [
      "孤煙曉起初原曲，碎樹微分半浪中。湖後釣筒移夜雨，竹傍眠幾側晨風。圖梅帶潤輕沾墨，畫蘚經蒸半失紅。",
      "無事有杯持永日，共君惟好隱牆東。"
    ]
  },
  {
    "volume": 616,
    "sequence": 4,
    "title": "奉酬魯望夏日四聲四首：平聲",
    "author": "皮日休",
    "content": [
      "塘平芙蓉低，庭閑梧桐高。清煙埋陽烏，藍空含秋毫。",
      "冠傾慵移簪，杯幹將餔糟。翛然非隨時，夫君真吾曹。"
    ]
  },
  {
    "volume": 616,
    "sequence": 5,
    "title": "奉酬魯望夏日四聲四首：平上聲",
    "author": "皮日休",
    "content": [
      "溝渠通疏荷，浦嶼隱淺筱。舟閑攢輕蘋，槳動起靜鳥。",
      "陰稀餘桑閑，縷盡晚繭小。吾徒當斯時，此道可以了。"
    ]
  },
  {
    "volume": 616,
    "sequence": 6,
    "title": "奉酬魯望夏日四聲四首：平去聲",
    "author": "皮日休",
    "content": [
      "怡神時高吟，快意乍四顧。村深啼愁鵑，浪霽醒睡鷺。",
      "書疲行終朝，罩困臥至暮。籲嗟當今交，暫貴便異路。"
    ]
  },
  {
    "volume": 616,
    "sequence": 7,
    "title": "奉酬魯望夏日四聲四首：平入聲",
    "author": "皮日休",
    "content": [
      "先生何違時，一室習寂曆。松聲將飄堂，嶽色欲壓席。",
      "彈琴奔玄雲，劚藥折白石。如教題君詩，若得劄玉冊。"
    ]
  },
  {
    "volume": 616,
    "sequence": 8,
    "title": "苦雨中又作四聲詩寄魯望：平聲",
    "author": "皮日休",
    "content": [
      "涔涔將經旬，昏昏空迷天。鸕鷀成群嬉，芙蓉相偎眠。",
      "魚通蓑衣城，帆過菱花田。秋收吾無望，悲之真徒然。"
    ]
  },
  {
    "volume": 616,
    "sequence": 9,
    "title": "苦雨中又作四聲詩寄魯望：平上聲",
    "author": "皮日休",
    "content": [
      "河平州橋危，壘晚水鳥上。沖崖搜松根，點沼寫芡響。",
      "舟輕通縈紆，棧墮阻指掌。攜橈將尋君，渚滿坐可往。"
    ]
  },
  {
    "volume": 616,
    "sequence": 10,
    "title": "苦雨中又作四聲詩寄魯望：平去聲",
    "author": "皮日休",
    "content": [
      "狂霖昏悲吟，瘦桂對病臥。簷虛能彯斜，舍蠹易漏破。",
      "宵愁將琴攻，晝悶用睡過。堆書仍傾觴，富貴未換個。"
    ]
  },
  {
    "volume": 616,
    "sequence": 11,
    "title": "苦雨中又作四聲詩寄魯望：平入聲",
    "author": "皮日休",
    "content": [
      "羈棲愁霖中，缺宅屋木惡。荷傾還驚魚，竹滴複觸鶴。",
      "閑僧千聲琴，宿客一笈藥。悠然思夫君，忽憶蠟屐著。"
    ]
  },
  {
    "volume": 616,
    "sequence": 12,
    "title": "奉和魯望疊韻雙聲二首：疊韻山中吟",
    "author": "皮日休",
    "content": [
      "穿煙泉潺湲，觸竹犢觳觫。荒篁香牆匡，熟鹿伏屋曲。"
    ]
  },
  {
    "volume": 616,
    "sequence": 13,
    "title": "奉和魯望疊韻雙聲二首：雙聲溪上思",
    "author": "皮日休",
    "content": [
      "疏杉低通灘，冷鷺立亂浪。草彩欲夷猶，雲容空淡蕩。"
    ]
  },
  {
    "volume": 616,
    "sequence": 14,
    "title": "奉和魯望疊韻吳宮詞二首",
    "author": "皮日休",
    "content": [
      "侵深尋嶔岑，勢厲衛睥睨。荒王將鄉亡，細麗蔽袂逝。",
      "枍栺替制曳，康莊傷荒涼。主虜部伍苦，嬙亡房廊香。"
    ]
  },
  {
    "volume": 616,
    "sequence": 15,
    "title": "奉和魯望閒居雜題五首：晚秋吟",
    "author": "皮日休",
    "content": [
      "東皋煙雨歸耕日，免去玄冠手刈禾。",
      "火滿酒爐詩在口，今人無計奈儂何。"
    ]
  },
  {
    "volume": 616,
    "sequence": 16,
    "title": "奉和魯望閒居雜題五首：好詩景",
    "author": "皮日休",
    "content": [
      "青盤香露傾荷女，子墨風流更不言。",
      "寺寺雲蘿堪度日，京塵到死撲侯門。"
    ]
  },
  {
    "volume": 616,
    "sequence": 17,
    "title": "奉和魯望閒居雜題五首：醒聞檜",
    "author": "皮日休",
    "content": [
      "解洗餘酲晨半酉，星星仙吹起雲門。",
      "耳根無厭聽佳木，會盡山中寂靜源。"
    ]
  },
  {
    "volume": 616,
    "sequence": 18,
    "title": "奉和魯望閒居雜題五首：寺鐘暝",
    "author": "皮日休",
    "content": [
      "百緣鬥藪無塵土，寸地章煌欲布金。",
      "重擊蒲牢唅山日，冥冥煙樹睹棲禽。"
    ]
  },
  {
    "volume": 616,
    "sequence": 19,
    "title": "奉和魯望閒居雜題五首：砌思步",
    "author": "皮日休",
    "content": [
      "襹襹古薜繃危石，切切陰螿應晚田。",
      "心事萬端何處止，少夷峰下舊雲泉。"
    ]
  },
  {
    "volume": 616,
    "sequence": 20,
    "title": "奉和魯望藥名離合夏月即事三首",
    "author": "皮日休",
    "content": [
      "季春人病拋芳杜，仲夏溪波繞壞垣。",
      "衣典濁醪身倚桂，心中無事到雲昏。",
      "數曲急溪沖細竹，葉舟來往盡能通。",
      "草香石冷無辭遠，志在天臺一遇中。",
      "桂葉似茸含露紫，葛花如綬蘸溪黃。",
      "連雲更入幽深地，骨錄閑攜相獵郎。"
    ]
  },
  {
    "volume": 616,
    "sequence": 21,
    "title": "懷錫山藥名離合二首",
    "author": "皮日休",
    "content": [
      "暗竇養泉容決決，明園護桂放亭亭。",
      "曆山居處當天半，夏裏松風盡足聽。",
      "曉景半和山氣白，薇香清淨雜纖雲。",
      "實頭自是眠平石，腦側空林看虎群。"
    ]
  },
  {
    "volume": 616,
    "sequence": 22,
    "title": "懷鹿門縣名離合二首",
    "author": "皮日休",
    "content": [
      "山瘦更培秋後桂，溪澄閑數晚來魚。",
      "台前過雁盈千百，泉石無情不寄書。",
      "十裏松蘿陰亂石，門前幽事雨來新。",
      "野霜濃處憐殘菊，潭上花開不見人。"
    ]
  },
  {
    "volume": 616,
    "sequence": 23,
    "title": "奉和魯望寒日古人名一絕",
    "author": "皮日休",
    "content": [
      "北顧歡游悲沈宋，南徐陵寢歎齊梁。",
      "水邊韶景無窮柳，寒被江淹一半黃。"
    ]
  },
  {
    "volume": 616,
    "sequence": 24,
    "title": "胥口即事六言二首",
    "author": "皮日休",
    "content": [
      "波光杳杳不極，霽景澹澹初斜。黑蛺蝶粘蓮蕊，紅蜻蜓嫋菱花。鴛鴦一處兩處，舴艋三家五家。",
      "會把酒船偎荻，共君作個生涯。",
      "拂釣清風細麗，飄蓑暑雨霏微。湖雲欲散未散，嶼鳥將飛不飛。換酒帩頭把看，載蓮艇子撐歸。",
      "斯人到死還樂，誰道剛須用機？"
    ]
  },
  {
    "volume": 616,
    "sequence": 25,
    "title": "夜會問答十",
    "author": "皮日休",
    "content": [
      "寒夜清，簾外迢迢星斗明。況有蕭閑洞中客，吟為紫鳳呼凰聲。",
      "癭木杯，杉贅楠瘤刳得來。莫怪家人畔邊笑，渠心只愛黃金罍。",
      "落霞琴，寥寥山水揚清音。玉皇仙馭碧雲遠，空使松風終日吟。",
      "蓮花燭，亭亭嫩蕊生紅玉。不知含淚怨何人，欲問無由得心曲。",
      "金火障，紅獸飛來射羅幌。夜來斜展掩深爐，半睡芙蓉香蕩漾。",
      "憶山月，前溪後溪清複絕。看看又及桂花時，空寄子規啼處血。",
      "錦鯨薦，碧香紅膩承君宴。幾度閑眠卻覺來，彩鱗飛出雲濤面。",
      "懷溪雲，漠漠閑籠鷗鷺群。有時日暮碧將合，還被魚舟來觸分。",
      "霜中笛，落梅一曲瑤華滴。不知青女是何人，三奏未終頭已白。",
      "月下橋，風外拂殘衰柳條。倚欄杆處獨自立，青翰何人吹玉簫？"
    ]
  }
]