[
  {
    "volume": 27,
    "sequence": 1,
    "title": "雜曲歌辭：遼東行",
    "author": "王建",
    "content": [
      "遼東萬里遼水曲，古戍無城複無屋。黃雲蓋地雪作山，不惜黃金買衣服。戰回各自收弓箭，正西回面家鄉遠。",
      "年年郡縣送征人，將與遼東作丘阪。寧為草木鄉中生，有身不向遼東行。"
    ]
  },
  {
    "volume": 27,
    "sequence": 2,
    "title": "雜曲歌辭：渡遼水",
    "author": "王建",
    "content": [
      "渡遼水，此去咸陽五千里。來時父母知隔生，重著衣裳如送死。亦有白骨歸咸陽，營家各與題本鄉。",
      "身在應無回渡日，駐馬相看遼水傍。"
    ]
  },
  {
    "volume": 27,
    "sequence": 3,
    "title": "雜曲歌辭：昔昔鹽：垂柳覆金堤",
    "author": "趙嘏",
    "content": [
      "新年垂柳色，嫋嫋對空閨。不畏芳菲好，自緣離別啼。",
      "因風飄玉戶，向日映金堤。驛使何時度，還將贈隴西。"
    ]
  },
  {
    "volume": 27,
    "sequence": 4,
    "title": "雜曲歌辭：昔昔鹽：蘼蕪葉複齊",
    "author": "趙嘏",
    "content": [
      "提筐紅葉下，度日采蘼蕪。掬翠香盈袖，看花憶故夫。",
      "葉齊誰複見，風暖恨偏孤。一被春光累，容顏與昔殊。"
    ]
  },
  {
    "volume": 27,
    "sequence": 5,
    "title": "雜曲歌辭：昔昔鹽：水溢芙蓉沼",
    "author": "趙嘏",
    "content": [
      "淥沼春光後，青青草色濃。綺羅驚翡翠，暗粉妒芙蓉。",
      "雲遍窗前見，荷翻鏡裏逢。將心托流水，終日渺無從。"
    ]
  },
  {
    "volume": 27,
    "sequence": 6,
    "title": "雜曲歌辭：昔昔鹽：花飛桃李蹊",
    "author": "趙嘏",
    "content": [
      "遠期難可托，桃李自依依。花徑無容跡，戎裘未下機。",
      "隨風開又落，度日掃還飛。欲折枝枝贈，那知歸不歸。"
    ]
  },
  {
    "volume": 27,
    "sequence": 7,
    "title": "雜曲歌辭：昔昔鹽：采桑秦氏女",
    "author": "趙嘏",
    "content": [
      "南陌采桑出，誰知妾姓秦。獨憐傾國貌，不負早鶯春。",
      "珠履蕩花濕，龍鉤折桂新。使君那駐馬，自有侍中人。"
    ]
  },
  {
    "volume": 27,
    "sequence": 8,
    "title": "雜曲歌辭：昔昔鹽：織錦竇家妻",
    "author": "趙嘏",
    "content": [
      "當年誰不羨，分作竇家妻。錦字行行苦，羅帷日日啼。",
      "豈知登隴遠，只恨下機迷。直候陽關使，殷勤寄海西。"
    ]
  },
  {
    "volume": 27,
    "sequence": 9,
    "title": "雜曲歌辭：昔昔鹽：關山別蕩子",
    "author": "趙嘏",
    "content": [
      "那堪聞蕩子，迢遞涉關山。腸為馬嘶斷，衣從淚滴斑。",
      "愁看塞上路，詎惜鏡中顏。儻見征西雁，應傳一字還。"
    ]
  },
  {
    "volume": 27,
    "sequence": 10,
    "title": "雜曲歌辭：昔昔鹽：風月守空閨",
    "author": "趙嘏",
    "content": [
      "良人猶遠戍，耿耿夜閨空。繡戶流宵月，羅帷坐曉風。",
      "魂飛沙帳北，腸斷玉關中。尚自無消息，錦衾那得同。"
    ]
  },
  {
    "volume": 27,
    "sequence": 11,
    "title": "雜曲歌辭：昔昔鹽：恒斂千金笑",
    "author": "趙嘏",
    "content": [
      "玉顏恒自斂，羞出鏡臺前。早惑陽城客，今悲華錦筵。",
      "從軍人更遠，投喜鵲空傳。夫婿交河北，迢迢路幾千。"
    ]
  },
  {
    "volume": 27,
    "sequence": 12,
    "title": "雜曲歌辭：昔昔鹽：長垂雙玉啼",
    "author": "趙嘏",
    "content": [
      "雙雙紅淚墮，度日暗中啼。雁出居延北，人猶遼海西。",
      "向燈垂玉枕，對月灑金閨。不惜羅衣濕，惟愁歸意迷。"
    ]
  },
  {
    "volume": 27,
    "sequence": 13,
    "title": "雜曲歌辭：昔昔鹽：蟠龍隨鏡隱",
    "author": "趙嘏",
    "content": [
      "鸞鏡無由照，蛾眉豈忍看。不知愁發換，空見隱龍蟠。",
      "那愜紅顏改，偏傷白日殘。今朝窺玉匣，雙淚落闌幹。"
    ]
  },
  {
    "volume": 27,
    "sequence": 14,
    "title": "雜曲歌辭：昔昔鹽：彩鳳逐帷低",
    "author": "趙嘏",
    "content": [
      "巧繡雙飛鳳，朝朝伴下帷。春花那見照，暮色已頻欺。",
      "欲卷思君處，將啼裛淚時。何年征戍客，傳語報佳期。"
    ]
  },
  {
    "volume": 27,
    "sequence": 15,
    "title": "雜曲歌辭：昔昔鹽：驚魂同夜鵲",
    "author": "趙嘏",
    "content": [
      "萬里無人見，眾情難與論。思君常入夢，同鵲屢驚魂。",
      "孤寢紅羅帳，雙啼玉箸痕。妾心甘自保，豈複暫忘恩。"
    ]
  },
  {
    "volume": 27,
    "sequence": 16,
    "title": "雜曲歌辭：昔昔鹽：倦寢聽晨雞",
    "author": "趙嘏",
    "content": [
      "去去邊城騎，愁眠掩夜閨。披衣窺落月，拭淚待鳴雞。",
      "不憤連年別，那堪長夜啼。功成應自恨，早晚發遼西。"
    ]
  },
  {
    "volume": 27,
    "sequence": 17,
    "title": "雜曲歌辭：昔昔鹽：暗牖懸蛛網",
    "author": "趙嘏",
    "content": [
      "暗中蛛網織，曆亂綺窗前。萬里終無信，一條徒自懸。",
      "分從珠露滴，愁見隙風牽。妾意何聊賴，看看劇斷弦。"
    ]
  },
  {
    "volume": 27,
    "sequence": 18,
    "title": "雜曲歌辭：昔昔鹽：空梁落燕泥",
    "author": "趙嘏",
    "content": [
      "春至今朝燕，花時伴獨啼。飛斜珠箔隔，語近畫梁低。",
      "帷卷閑窺戶，床空暗落泥。誰能長對此，雙去複雙棲。"
    ]
  },
  {
    "volume": 27,
    "sequence": 19,
    "title": "雜曲歌辭：昔昔鹽：前年過代北",
    "author": "趙嘏",
    "content": [
      "代北幾千里，前年又複經。燕山雲自合，胡塞草應青。",
      "鐵馬喧鼙鼓，蛾眉怨錦屏。不知羌笛曲，掩淚若為聽。"
    ]
  },
  {
    "volume": 27,
    "sequence": 20,
    "title": "雜曲歌辭：昔昔鹽：今歲往遼西",
    "author": "趙嘏",
    "content": [
      "萬里飛書至，聞君已渡遼。只諳新別苦，忘卻舊時嬌。",
      "烽戍年將老，紅顏日向凋。胡沙兼漢苑，相望幾迢迢。"
    ]
  },
  {
    "volume": 27,
    "sequence": 21,
    "title": "雜曲歌辭：昔昔鹽：一去無還意",
    "author": "趙嘏",
    "content": [
      "良人征絕域，一去不言還。百戰攻胡虜，三冬阻玉關。",
      "蕭蕭邊馬思，獵獵戍旗閑。獨把千重恨，連年未解顏。"
    ]
  },
  {
    "volume": 27,
    "sequence": 22,
    "title": "雜曲歌辭：昔昔鹽：那能惜馬蹄",
    "author": "趙嘏",
    "content": [
      "雲中路杳杳，江畔草萋萋。妾久垂珠淚，君何惜馬蹄。",
      "邊風悲曉角，營月怨春鼙。未道休征戰，愁眉又複低。"
    ]
  },
  {
    "volume": 27,
    "sequence": 23,
    "title": "雜曲歌辭：水調歌第一",
    "content": [
      "平沙落日大荒西，隴上明星高複低。",
      "孤山幾處看烽火，壯士連營候鼓鼙。"
    ]
  },
  {
    "volume": 27,
    "sequence": 24,
    "title": "雜曲歌辭：水調歌第二",
    "content": [
      "猛將關西意氣多，能騎駿馬弄雕戈。",
      "金鞍寶鉸精神出，笛倚新翻水調歌。"
    ]
  },
  {
    "volume": 27,
    "sequence": 25,
    "title": "雜曲歌辭：水調歌第三",
    "content": [
      "王孫別上綠珠輪，不羨名公樂此身。",
      "戶外碧潭春洗馬，樓前紅燭夜迎人。"
    ]
  },
  {
    "volume": 27,
    "sequence": 26,
    "title": "雜曲歌辭：水調歌第四",
    "content": [
      "隴頭一段氣長秋，舉目蕭條總是愁。",
      "只為征人多下淚，年年添作斷腸流。"
    ]
  },
  {
    "volume": 27,
    "sequence": 27,
    "title": "雜曲歌辭：水調歌第五",
    "content": [
      "雙帶仍分影，同心巧結香。不應須換彩，意欲媚濃妝。"
    ]
  },
  {
    "volume": 27,
    "sequence": 28,
    "title": "雜曲歌辭：入破第一",
    "content": [
      "細草河邊一雁飛，黃龍關裏掛戎衣。",
      "為受明王恩寵甚，從事經年不復歸。"
    ]
  },
  {
    "volume": 27,
    "sequence": 29,
    "title": "雜曲歌辭：入破第二",
    "content": [
      "錦城絲管日紛紛，半入江風半入雲。",
      "此曲只應天上去，人間能得幾回聞。"
    ]
  },
  {
    "volume": 27,
    "sequence": 30,
    "title": "雜曲歌辭：入破第三",
    "content": [
      "昨夜遙歡出建章，今朝綴賞度昭陽。",
      "傳聲莫閉黃金屋，為報先開白玉堂。"
    ]
  },
  {
    "volume": 27,
    "sequence": 31,
    "title": "雜曲歌辭：入破第四",
    "content": [
      "日晚笳聲咽戍樓，隴雲漫漫水東流。",
      "行人萬里向西去，滿目關山空恨愁。"
    ]
  },
  {
    "volume": 27,
    "sequence": 32,
    "title": "雜曲歌辭：入破第五",
    "content": [
      "千年一遇聖明朝，願對君王舞細腰。",
      "乍可當熊任生死，誰能伴鳳上雲霄。"
    ]
  },
  {
    "volume": 27,
    "sequence": 33,
    "title": "雜曲歌辭：第六徹",
    "content": [
      "閨燭無人影，羅屏有夢魂。近來音耗絕，終日望君門。"
    ]
  },
  {
    "volume": 27,
    "sequence": 34,
    "title": "雜曲歌辭：水調",
    "author": "吳融",
    "content": [
      "鑿河千里走黃沙，浮殿西來動日華。",
      "可道新聲是亡國，且貪惆悵後庭花。"
    ]
  },
  {
    "volume": 27,
    "sequence": 35,
    "title": "雜曲歌辭：堂堂",
    "author": "李義府",
    "content": [
      "鏤月成歌扇，裁雲作舞衣。自憐回雪影，好取洛川歸。",
      "懶正鴛鴦被，羞褰玳瑁床。春風別有意，密處也尋香。"
    ]
  },
  {
    "volume": 27,
    "sequence": 36,
    "title": "雜曲歌辭：堂堂",
    "author": "李義府",
    "content": [
      "堂堂複堂堂，紅脫梅灰香。十年粉蠹生畫梁，饑蟲不食推碎黃。蕙花已老桃葉長，禁院懸簾隔禦光。",
      "華清源中iJ石湯，裴回百鳳隨君王。"
    ]
  },
  {
    "volume": 27,
    "sequence": 37,
    "title": "雜曲歌辭：涼州歌第一",
    "content": [
      "漢家宮裏柳如絲，上苑桃花連碧池。",
      "聖壽已傳千歲酒，天文更賞百僚詩。"
    ]
  },
  {
    "volume": 27,
    "sequence": 38,
    "title": "雜曲歌辭：涼州歌第二",
    "content": [
      "朔風吹葉雁門秋，萬里煙塵昏戍樓。",
      "征馬長思青海北，胡笳夜聽隴山頭。"
    ]
  },
  {
    "volume": 27,
    "sequence": 39,
    "title": "雜曲歌辭：涼州歌第三",
    "content": [
      "開篋淚沾襦，見君前日書。夜台空寂寞，猶見紫雲車。"
    ]
  },
  {
    "volume": 27,
    "sequence": 40,
    "title": "雜曲歌辭：排遍第一",
    "content": [
      "三秋陌上早霜飛，羽獵平田淺草齊。",
      "錦背蒼鷹初出按，五花驄馬喂來肥。"
    ]
  },
  {
    "volume": 27,
    "sequence": 41,
    "title": "雜曲歌辭：排遍第二",
    "content": [
      "鴛鴦殿裏笙歌起，翡翠樓前出舞人。",
      "喚上紫微三五夕，聖明方壽一千春。"
    ]
  },
  {
    "volume": 27,
    "sequence": 42,
    "title": "雜曲歌辭：涼州詞",
    "author": "耿湋",
    "content": [
      "國使翩翩隨旆旌，隴西岐路足荒城。",
      "氈裘牧馬胡雛小，日暮蕃歌三兩聲。"
    ]
  },
  {
    "volume": 27,
    "sequence": 43,
    "title": "雜曲歌辭：涼州詞",
    "author": "張籍",
    "content": [
      "邊城暮雨雁飛低，蘆筍初生漸欲齊。",
      "無數鈴聲遙過磧，應馱白練到安西。",
      "古鎮城門白磧開，胡兵往往傍沙堆。",
      "巡邊使客行應早，每待平安火到來。",
      "鳳林關裏水東流，白草黃榆六十秋。",
      "邊將皆承主恩澤，無人解道取涼州。"
    ]
  },
  {
    "volume": 27,
    "sequence": 44,
    "title": "雜曲歌辭：涼州詞",
    "author": "薛逢",
    "content": [
      "昨夜蕃兵報國仇，沙州都護破涼州。",
      "黃河九曲今歸漢，塞外縱橫戰血流。"
    ]
  },
  {
    "volume": 27,
    "sequence": 45,
    "title": "雜曲歌辭：太和第一",
    "content": [
      "國門卿相舊山莊，聖主移來宴綠芳。",
      "簾外輾為車馬路，花間踏出舞人場。"
    ]
  },
  {
    "volume": 27,
    "sequence": 46,
    "title": "雜曲歌辭：太和第二",
    "content": [
      "國鳥尚含天樂轉，寒風猶帶禦衣香。",
      "為報碧潭明月夜，會須留賞待君王。"
    ]
  },
  {
    "volume": 27,
    "sequence": 47,
    "title": "雜曲歌辭：太和第三",
    "content": [
      "庭前鵲繞相思樹，井上鶯歌爭刺桐。",
      "含情少婦悲春草，多是良人學轉蓬。"
    ]
  },
  {
    "volume": 27,
    "sequence": 48,
    "title": "雜曲歌辭：太和第四",
    "content": [
      "塞北江南共一家，何須淚落怨黃沙。",
      "春酒半酣千日醉，庭前還有落梅花。"
    ]
  },
  {
    "volume": 27,
    "sequence": 49,
    "title": "雜曲歌辭：太和第五徹",
    "content": [
      "我皇膺運太平年，四海朝宗會百川。",
      "自古幾多明聖主，不如今帝勝堯天。"
    ]
  },
  {
    "volume": 27,
    "sequence": 50,
    "title": "雜曲歌辭：伊川歌第一",
    "content": [
      "秋風明月獨離居，蕩子從戎十載餘。",
      "征人去日殷勤屬，歸雁來時數寄書。"
    ]
  },
  {
    "volume": 27,
    "sequence": 51,
    "title": "雜曲歌辭：伊川歌第二",
    "content": [
      "彤闈曉辟萬鞍回，玉輅春遊薄晚開。",
      "渭北清光搖草樹，州南嘉景入樓臺。"
    ]
  },
  {
    "volume": 27,
    "sequence": 52,
    "title": "雜曲歌辭：伊川歌第三",
    "content": [
      "聞道黃花戍，頻年不解兵。可憐閨裏月，偏照漢家營。"
    ]
  },
  {
    "volume": 27,
    "sequence": 53,
    "title": "雜曲歌辭：伊川歌第四",
    "content": [
      "千里東歸客，無心憶舊遊。掛帆遊白水，高枕到青州。"
    ]
  },
  {
    "volume": 27,
    "sequence": 54,
    "title": "雜曲歌辭：伊川歌第五",
    "content": [
      "桂殿江烏對，雕屏海燕重。只應多釀酒，醉罷樂高鐘。"
    ]
  },
  {
    "volume": 27,
    "sequence": 55,
    "title": "雜曲歌辭：入破第一",
    "content": [
      "千門今夜曉初晴，萬里天河徹帝京。",
      "璨璨繁星駕秋色，棱棱霜氣韻鐘聲。"
    ]
  },
  {
    "volume": 27,
    "sequence": 56,
    "title": "雜曲歌辭：入破第二",
    "content": [
      "長安二月柳依依，西出流沙路漸微。",
      "閼氏山上春光少，相府庭邊驛使稀。"
    ]
  },
  {
    "volume": 27,
    "sequence": 57,
    "title": "雜曲歌辭：入破第三",
    "content": [
      "三秋大漠冷溪山，八月嚴霜變草顏。",
      "卷旆風行宵渡磧，銜枚電掃曉應還。"
    ]
  },
  {
    "volume": 27,
    "sequence": 58,
    "title": "雜曲歌辭：入破第四",
    "content": [
      "行樂三陽早，芳菲二月春。閨中紅粉態，陌上看花人。"
    ]
  },
  {
    "volume": 27,
    "sequence": 59,
    "title": "雜曲歌辭：入破第五",
    "content": [
      "君住孤山下，煙深夜徑長。轅門渡綠水，游苑繞垂楊。"
    ]
  },
  {
    "volume": 27,
    "sequence": 60,
    "title": "雜曲歌辭：陸州歌第一",
    "content": [
      "分野中峰變，陰晴眾壑殊。欲投人處宿，隔浦問樵夫。"
    ]
  },
  {
    "volume": 27,
    "sequence": 61,
    "title": "雜曲歌辭：陸州歌第二",
    "content": [
      "共得煙霞徑，東歸山水遊。蕭蕭望林夜，寂寂坐中秋。"
    ]
  },
  {
    "volume": 27,
    "sequence": 62,
    "title": "雜曲歌辭：陸州歌第三",
    "content": [
      "香氣傳空滿，妝花映薄紅。歌聲天仗外，舞態禦樓中。"
    ]
  },
  {
    "volume": 27,
    "sequence": 63,
    "title": "雜曲歌辭：排遍第一",
    "content": [
      "樹發花如錦，鶯啼柳若絲。更逢歡宴地，愁見別離時。"
    ]
  },
  {
    "volume": 27,
    "sequence": 64,
    "title": "雜曲歌辭：排遍第二",
    "content": [
      "明月照秋葉，西風響夜砧。強言徒自亂，往事不堪尋。"
    ]
  },
  {
    "volume": 27,
    "sequence": 65,
    "title": "雜曲歌辭：排遍第三",
    "content": [
      "坐對銀釭曉，停留玉箸痕。君門常不見，無處謝前恩。"
    ]
  },
  {
    "volume": 27,
    "sequence": 66,
    "title": "雜曲歌辭：排遍第四",
    "content": [
      "曙月當窗滿，征人出塞遙。畫樓終日閉，清管為誰調。"
    ]
  },
  {
    "volume": 27,
    "sequence": 67,
    "title": "雜曲歌辭：簇拍陸州",
    "content": [
      "西去輪台萬里餘，故鄉音耗日應疏。",
      "隴山鸚鵡能言語，為報閨人數寄書。"
    ]
  },
  {
    "volume": 27,
    "sequence": 68,
    "title": "雜曲歌辭：石州",
    "content": [
      "自從君去遠巡邊，終日羅幃獨自眠。看花情轉切，攬鏡淚如泉。一自離君後，啼多雙臉穿。",
      "何時狂虜滅，免得更留連。"
    ]
  },
  {
    "volume": 27,
    "sequence": 69,
    "title": "雜曲歌辭：蓋羅縫",
    "content": [
      "秦時明月漢時關，萬里征人尚未還。",
      "但願龍庭神將在，不教胡馬渡陰山。",
      "音書杜絕白狼西，桃李無顏黃鳥啼。",
      "寒鳥春深歸去盡，出門腸斷草萋萋。"
    ]
  },
  {
    "volume": 27,
    "sequence": 70,
    "title": "雜曲歌辭：雙帶子",
    "content": [
      "私言切語誰人會，海燕雙飛繞畫梁。",
      "君學秋胡不相識，妾亦無心去采桑。"
    ]
  },
  {
    "volume": 27,
    "sequence": 71,
    "title": "雜曲歌辭：昆侖子",
    "content": [
      "揚子譚經去，淮王載酒過。醉來啼鳥喚，坐久落花多。"
    ]
  },
  {
    "volume": 27,
    "sequence": 72,
    "title": "雜曲歌辭：祓禊曲",
    "content": [
      "昨見春條綠，那知秋葉黃。蟬聲猶未斷，寒雁已成行。",
      "金谷園中柳，春來已舞腰。那堪好風景，獨上洛陽橋。",
      "何處堪愁思，花間長樂宮。君王不重客，泣淚向春風。"
    ]
  },
  {
    "volume": 27,
    "sequence": 73,
    "title": "雜曲歌辭：上巳樂",
    "author": "張祜",
    "content": [
      "猩猩血彩系頭標，天上齊聲舉畫橈。",
      "卻是內人爭意切，六宮羅袖一時招。"
    ]
  },
  {
    "volume": 27,
    "sequence": 74,
    "title": "雜曲歌辭：穆護砂",
    "content": [
      "玉管朝朝弄，清歌日日新。折花當驛路，寄與隴頭人。"
    ]
  },
  {
    "volume": 27,
    "sequence": 75,
    "title": "雜曲歌辭：思歸樂",
    "content": [
      "晚日催弦管，春風入綺羅。杏花如有意，偏落舞衫多。",
      "萬里春應盡，三江雁亦稀。連天漢水廣，孤客未言歸。"
    ]
  },
  {
    "volume": 27,
    "sequence": 76,
    "title": "雜曲歌辭：金殿樂",
    "content": [
      "入夜秋砧動，千門起四鄰。不緣樓上月，應為隴頭人。"
    ]
  },
  {
    "volume": 27,
    "sequence": 77,
    "title": "雜曲歌辭：胡渭州",
    "content": [
      "亭亭孤月照行舟，寂寂長江萬里流。",
      "鄉國不知何處是，雲山漫漫使人愁。",
      "楊柳千尋色，桃花一苑芳。風吹入簾裏，惟有惹衣香。"
    ]
  },
  {
    "volume": 27,
    "sequence": 78,
    "title": "雜曲歌辭：戎渾",
    "content": [
      "風勁角弓鳴，將軍獵渭城。草枯鷹眼疾，雪盡馬蹄輕。"
    ]
  },
  {
    "volume": 27,
    "sequence": 79,
    "title": "雜曲歌辭：牆頭花",
    "content": [
      "蟋蟀鳴洞房，梧桐落金井。為君裁舞衣，天寒剪刀冷。",
      "妾有羅衣裳，秦王在時作。為舞春風多，秋來不堪著。"
    ]
  },
  {
    "volume": 27,
    "sequence": 80,
    "title": "雜曲歌辭：采桑",
    "content": [
      "自古多征戰，由來尚甲兵。長驅千里去，一舉兩蕃平。",
      "按劍從沙漠，歌謠滿帝京。寄言天下將，須立武功名。"
    ]
  },
  {
    "volume": 27,
    "sequence": 81,
    "title": "雜曲歌辭：楊下采桑",
    "content": [
      "飛絲惹綠塵，軟葉對孤輪。今朝入園去，物色強看人。"
    ]
  },
  {
    "volume": 27,
    "sequence": 82,
    "title": "雜曲歌辭：破陣樂",
    "content": [
      "秋來四面足風沙，塞外征人暫別家。",
      "千里不辭行路遠，時光早晚到天涯。",
      "漢兵出頓金微，照日明光鐵衣。百里火幡焰焰，千行雲騎騑騑。蹙踏遼河自竭，鼓噪燕山可飛。",
      "正屬四方朝賀，端知萬舞皇威。",
      "少年膽氣淩雲，共許驍雄出群。匹馬城南挑戰，單刀薊北從軍。一鼓鮮卑送款，五餌單于解紛。",
      "誓欲成名報國，羞將開口論勳。"
    ]
  },
  {
    "volume": 27,
    "sequence": 83,
    "title": "雜曲歌辭：戰勝樂",
    "content": [
      "百戰得功名，天兵意氣生。三邊永不戰，此是我皇英。"
    ]
  },
  {
    "volume": 27,
    "sequence": 84,
    "title": "雜曲歌辭：劍南臣",
    "content": [
      "不分君恩斷，觀妝視鏡中。容華尚春日，嬌愛已秋風。",
      "枕席臨窗曉，屏帷對月空。年年後庭樹，芳悴在深宮。"
    ]
  },
  {
    "volume": 27,
    "sequence": 85,
    "title": "雜曲歌辭：征步郎",
    "content": [
      "塞外虜塵飛，頻年度磧西。死生隨玉劍，辛苦向金微。"
    ]
  },
  {
    "volume": 27,
    "sequence": 86,
    "title": "雜曲歌辭：歎疆場",
    "content": [
      "聞道行人至，妝梳對鏡臺。淚痕猶尚在，笑靨自然開。"
    ]
  },
  {
    "volume": 27,
    "sequence": 87,
    "title": "雜曲歌辭：塞姑",
    "content": [
      "昨日盧梅塞口，整見諸人鎮守。",
      "都護三年不歸，折盡江邊楊柳。"
    ]
  },
  {
    "volume": 27,
    "sequence": 88,
    "title": "雜曲歌辭：水鼓子",
    "content": [
      "雕弓白羽獵初回，薄夜牛羊複下來。",
      "夢水河邊秋草合，黑山峰外陣雲開。"
    ]
  },
  {
    "volume": 27,
    "sequence": 89,
    "title": "雜曲歌辭：婆羅門",
    "content": [
      "回樂峰前沙似雪，受降城外月如霜。",
      "不知何處吹蘆管，一夜征人盡望鄉。"
    ]
  },
  {
    "volume": 27,
    "sequence": 90,
    "title": "雜曲歌辭：浣沙女",
    "content": [
      "南陌春風早，東鄰去日斜。千花開瑞錦，香撲美人車。",
      "長樂青門外，宜春小苑東。樓開萬戶上，人向百花中。"
    ]
  },
  {
    "volume": 27,
    "sequence": 91,
    "title": "雜曲歌辭：鎮西",
    "content": [
      "天邊物色更無春，只有羊群與馬群。",
      "誰家營裏吹羌笛，哀怨教人不忍聞。",
      "歲去年來拜聖朝，更無山闕對溪橋。",
      "九門楊柳渾無半，猶自千條與萬條。"
    ]
  },
  {
    "volume": 27,
    "sequence": 92,
    "title": "雜曲歌辭：回紇",
    "content": [
      "曾聞瀚海使難通，幽閨少婦罷裁縫。緬想邊庭征戰苦，誰能對鏡治愁容。久戍人將老，須臾變作白頭翁。"
    ]
  },
  {
    "volume": 27,
    "sequence": 93,
    "title": "雜曲歌辭：長命女",
    "content": [
      "雲送關西雨，風傳渭北秋。孤燈然客夢，寒杵搗鄉愁。"
    ]
  },
  {
    "volume": 27,
    "sequence": 94,
    "title": "雜曲歌辭：醉公子",
    "content": [
      "昨日春園飲，今朝倒接z5。誰人扶上馬，不省下樓時。"
    ]
  },
  {
    "volume": 27,
    "sequence": 95,
    "title": "雜曲歌辭：一片子",
    "content": [
      "柳色青山映，梨花雪鳥藏。綠窗桃李下，閑坐歎春芳。"
    ]
  },
  {
    "volume": 27,
    "sequence": 96,
    "title": "雜曲歌辭：甘州",
    "content": [
      "欲使傳消息，空書意不任。寄君明月鏡，偏照故人心。"
    ]
  },
  {
    "volume": 27,
    "sequence": 97,
    "title": "雜曲歌辭：濮陽女",
    "content": [
      "雁來書不至，月照獨眠房。賤妾多愁思，不堪秋夜長。"
    ]
  },
  {
    "volume": 27,
    "sequence": 98,
    "title": "雜曲歌辭：相府蓮",
    "content": [
      "夜聞鄰婦泣，切切有餘哀。即問緣何事，征人戰未回。"
    ]
  },
  {
    "volume": 27,
    "sequence": 99,
    "title": "雜曲歌辭：簇拍相府蓮",
    "content": [
      "莫以今時寵，寧無舊日恩。看花滿眼淚，不共楚王言。",
      "閨燭無人影，羅屏有夢魂。近來音耗絕，終日望應門。"
    ]
  },
  {
    "volume": 27,
    "sequence": 100,
    "title": "雜曲歌辭：離別難",
    "content": [
      "此別難重陳，花深複變人。來時梅覆雪，去日柳含春。",
      "物候催行客，歸途淑氣新。剡川今已遠，魂夢暗相親。"
    ]
  },
  {
    "volume": 27,
    "sequence": 101,
    "title": "雜曲歌辭：離別難",
    "author": "白居易",
    "content": [
      "綠楊陌上送行人，馬去車回一望塵。",
      "不覺別時紅淚盡，歸來無淚可沾巾。"
    ]
  },
  {
    "volume": 27,
    "sequence": 102,
    "title": "雜曲歌辭：山鷓鴣",
    "content": [
      "玉關征戍久，空閨人獨愁。寒露濕青苔，別來蓬鬢秋。",
      "人坐青樓晚，鶯語百花時。愁人多自老，腸斷君不知。"
    ]
  },
  {
    "volume": 27,
    "sequence": 103,
    "title": "雜曲歌辭：鷓鴣詞",
    "author": "李益",
    "content": [
      "湘江斑竹枝，錦翼鷓鴣飛。處處湘陰合，郎從何處歸。"
    ]
  },
  {
    "volume": 27,
    "sequence": 104,
    "title": "雜曲歌辭：鷓鴣詞",
    "author": "李涉",
    "content": [
      "湘江煙水深，沙岸隔楓林。何處鷓鴣飛，日斜斑竹陰。",
      "二女虛垂淚，三閭枉自沉。惟有鷓鴣鳥，獨傷行客心。",
      "越岡連越井，越鳥更南飛。何處鷓鴣啼，夕煙東嶺歸。",
      "嶺頭行人少，天涯北客稀。鷓鴣啼別處，相對淚沾衣。"
    ]
  },
  {
    "volume": 27,
    "sequence": 105,
    "title": "雜曲歌辭：樂世",
    "author": "白居易",
    "content": [
      "管急絲繁拍漸稠，綠腰宛轉曲終頭。",
      "誠知樂世聲聲樂，老病人聽未免愁。"
    ]
  },
  {
    "volume": 27,
    "sequence": 106,
    "title": "雜曲歌辭：急樂世",
    "author": "白居易",
    "content": [
      "正抽碧線繡紅羅，忽聽黃鶯斂翠蛾。",
      "秋思冬愁春恨望，大都不得意時多。"
    ]
  },
  {
    "volume": 27,
    "sequence": 107,
    "title": "雜曲歌辭：何滿子",
    "author": "白居易",
    "content": [
      "世傳滿子是人名，臨就刑時曲始成。",
      "一曲四詞歌八疊，從頭便是斷腸聲。"
    ]
  },
  {
    "volume": 27,
    "sequence": 108,
    "title": "雜曲歌辭：何滿子",
    "author": "薛逢",
    "content": [
      "系馬宮槐老，持懷店菊黃。故交今不見，流恨滿川光。"
    ]
  },
  {
    "volume": 27,
    "sequence": 109,
    "title": "雜曲歌辭：清平調",
    "author": "李白",
    "content": [
      "雲想衣裳花想容，春風拂檻露華濃。",
      "若非群玉山頭見，會向瑤台月下逢。",
      "一枝紅豔露凝香，雲雨巫山枉斷腸。",
      "借問漢宮誰得似，可憐飛燕倚新妝。",
      "名花傾國兩相歡，長得君王帶笑看。",
      "解釋春風無限恨，沉香亭北倚闌幹。"
    ]
  },
  {
    "volume": 27,
    "sequence": 110,
    "title": "雜曲歌辭：回波樂",
    "author": "李景伯",
    "content": [
      "回波爾時酒卮，微臣職在箴規。",
      "侍宴既過三爵，喧嘩竊恐非儀。"
    ]
  },
  {
    "volume": 27,
    "sequence": 111,
    "title": "雜曲歌辭：聖明樂",
    "author": "張仲素",
    "content": [
      "玉帛殊方至，歌鐘比屋聞。華夷今一貫，同賀聖明君。",
      "九陌祥煙合，千春瑞月明。宮花將苑柳，先發鳳凰城。"
    ]
  },
  {
    "volume": 27,
    "sequence": 112,
    "title": "雜曲歌辭：聖明樂",
    "author": "令狐楚",
    "content": [
      "海浪恬丹徼，邊塵靖黑山。從今萬里外，不復鎮蕭關。"
    ]
  },
  {
    "volume": 27,
    "sequence": 113,
    "title": "雜曲歌辭：大酺樂",
    "content": [
      "淚滴珠難盡，容殘玉易銷。儻隨明月去，莫道夢魂遙。"
    ]
  },
  {
    "volume": 27,
    "sequence": 114,
    "title": "雜曲歌辭：大酺樂",
    "author": "杜審言",
    "content": [
      "聖後乘幹日，皇明禦曆辰。紫宮初啟坐，蒼璧正臨春。",
      "雷雨垂膏澤，金錢賜下人。詔酺歡賞遍，交泰睹惟新。",
      "毗陵震澤九州通，士女歡娛萬國同。伐鼓撞鐘驚海上，新妝袨服照江東。梅花落處疑殘雪，柳葉開時任好風。",
      "大德不官逢道泰，天長地久屬年豐。"
    ]
  },
  {
    "volume": 27,
    "sequence": 115,
    "title": "雜曲歌辭：大酺樂",
    "author": "張祜",
    "content": [
      "車駕東來值太平，大酺三日洛陽城。",
      "小兒一伎竿頭絕，天下傳呼萬歲聲。",
      "紫陌酺歸日欲斜，紅塵開路薛王家。",
      "雙鬟前說樓前鼓，兩伎爭輪好結花。"
    ]
  },
  {
    "volume": 27,
    "sequence": 116,
    "title": "雜曲歌辭：千秋樂",
    "author": "張祜",
    "content": [
      "八月平時花萼樓，萬方同樂奏千秋。",
      "傾城人看長竿出，一伎初成趙解愁。"
    ]
  },
  {
    "volume": 27,
    "sequence": 117,
    "title": "雜曲歌辭：火鳳辭",
    "author": "李百藥",
    "content": [
      "歌聲扇裏出，妝影扇中輕。未能令掩笑，何處欲鄣聲。",
      "知音自不惑，得念是分明。莫見雙嚬斂，疑人含笑情。",
      "佳人靚晚妝，清唱動蘭房。影入含風扇，聲飛照日梁。",
      "嬌嚬眉際斂，逸韻口中香。自有橫陳分，應憐秋夜長。"
    ]
  },
  {
    "volume": 27,
    "sequence": 118,
    "title": "雜曲歌辭：熱戲樂",
    "author": "張祜",
    "content": [
      "熱戲爭心劇火燒，銅槌暗執不相饒。",
      "上皇失喜甯王笑，百尺幢竿果動搖。"
    ]
  },
  {
    "volume": 27,
    "sequence": 119,
    "title": "雜曲歌辭：春鶯囀",
    "author": "張祜",
    "content": [
      "興慶池南柳未開，太真先把一枝梅。",
      "內人已唱春鶯囀，花下傞傞軟舞來。"
    ]
  },
  {
    "volume": 27,
    "sequence": 120,
    "title": "雜曲歌辭：達摩支",
    "author": "溫庭筠",
    "content": [
      "搗麝成塵香不滅，拗蓮作寸絲難絕。紅淚文姬洛水春，白頭蘇武天山雪。君不見無愁高緯花漫漫，漳浦宴餘清露寒。一旦臣僚共囚虜，欲吹羌管先汍瀾。",
      "舊臣頭鬢霜華早，可惜雄心醉中老。萬古春歸夢不歸，鄴城風雨連天草。"
    ]
  },
  {
    "volume": 27,
    "sequence": 121,
    "title": "雜曲歌辭：如意娘",
    "author": "武則天",
    "content": [
      "看朱成碧思紛紛，憔悴支離為憶君。",
      "不信比來長下淚，開箱驗取石榴裙。"
    ]
  },
  {
    "volume": 27,
    "sequence": 122,
    "title": "雜曲歌辭：雨霖鈴",
    "author": "張祜",
    "content": [
      "雨霖鈴夜卻歸秦，猶是張徽一曲新。",
      "長說上皇垂淚教，月明南內更無人。"
    ]
  },
  {
    "volume": 27,
    "sequence": 123,
    "title": "雜曲歌辭：桂花曲",
    "content": [
      "可憐天上桂花孤，試問姮娥更要無。",
      "月宮幸有閒田地，何不中央種兩株。"
    ]
  },
  {
    "volume": 27,
    "sequence": 124,
    "title": "雜曲歌辭：渭城曲",
    "author": "王維",
    "content": [
      "渭城朝雨浥輕塵，客舍青青柳色春。",
      "勸君更盡一杯酒，西出陽關無故人。"
    ]
  }
]