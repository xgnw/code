[
  {
    "volume": 865,
    "sequence": 1,
    "title": "塚上答太宗",
    "author": "慕容垂",
    "content": [
      "我昔勝君昔，君今勝我今。榮華各異代，何用苦追尋。"
    ]
  },
  {
    "volume": 865,
    "sequence": 2,
    "title": "遺畫工詩",
    "author": "釋明解",
    "content": [
      "握手不能別，撫膺聊自傷。痛矣時陰短，悲哉泉路長。",
      "松林驚野吹，荒隧落寒霜。言離何以贈，留心內典章。"
    ]
  },
  {
    "volume": 865,
    "sequence": 3,
    "title": "夜吟",
    "author": "巴峽鬼",
    "content": [
      "秋徑填黃葉，寒摧露草根。猿聲一叫斷，客淚數重痕。"
    ]
  },
  {
    "volume": 865,
    "sequence": 4,
    "title": "愧謝詩",
    "author": "河湄鬼",
    "content": [
      "我本邯鄲士，祇役死河湄。不得家人哭，勞君行路悲。"
    ]
  },
  {
    "volume": 865,
    "sequence": 5,
    "title": "擲裴武公詩",
    "author": "介胄鬼",
    "content": [
      "屢策羸驂曆亂峋，叢嵐映日晝如曛。長橋駕險浮天漢，危棧通岐觸岫雲。卻念淮陰空得計，又嗟忠武不堪聞。",
      "廢興盡系前生數，休衒英雄勇冠軍。"
    ]
  },
  {
    "volume": 865,
    "sequence": 6,
    "title": "死後詩",
    "author": "李叔霽",
    "content": [
      "忽作無期別，沈冥恨有餘。長安雖不遠，無信可傳書。"
    ]
  },
  {
    "volume": 865,
    "sequence": 7,
    "title": "洋州館夜吟",
    "author": "竇裕",
    "content": [
      "門依楚水岸，身寄洋州館。望月獨相思，塵襟淚痕滿。"
    ]
  },
  {
    "volume": 865,
    "sequence": 8,
    "title": "獻元載",
    "author": "書生",
    "content": [
      "城東城西舊居處，城裏飛花亂如絮。",
      "海燕銜泥欲下來，屋裏無人卻飛去。"
    ]
  },
  {
    "volume": 865,
    "sequence": 9,
    "title": "詩二首",
    "author": "虎丘石壁鬼",
    "content": [
      "高松多悲風，蕭蕭清且哀。南山接幽壟，幽壟空崔嵬。",
      "白日徒昭昭，不照長夜台。雖知生者樂，魂魄安能回。",
      "況複念所親，慟哭心肝摧。慟哭更何言，哀哉複哀哉。",
      "神仙不可學，形化空遊魂。白日非我朝，青松為我門。",
      "雖複隔幽顯，猶知念子孫。何以遣悲惋，萬物歸其根。",
      "寄語世上人，莫厭臨芳尊。莊生問枯骨，三樂成虛言。"
    ]
  },
  {
    "volume": 865,
    "sequence": 10,
    "title": "祭後見石上詩",
    "author": "虎丘石壁鬼",
    "content": [
      "幽明雖異路，平昔忝攻文。欲知潛昧處，山北兩孤墳。"
    ]
  },
  {
    "volume": 865,
    "sequence": 11,
    "title": "詠浮雲",
    "author": "陸憑",
    "content": [
      "虛虛複空空，瞬息天地中。假合成此像，吾亦非吾躬。"
    ]
  },
  {
    "volume": 865,
    "sequence": 12,
    "title": "呈李續",
    "author": "韓弇",
    "content": [
      "我有敵國讎，無人可為雪。每至秦隴頭，遊魂自嗚咽。"
    ]
  },
  {
    "volume": 865,
    "sequence": 13,
    "title": "和崔侍禦",
    "author": "尉佗",
    "content": [
      "千歲荒台隳路隅，一煩太守重椒塗。",
      "感君拂拭意何極，贈爾美婦與明珠。"
    ]
  },
  {
    "volume": 865,
    "sequence": 14,
    "title": "贈竇丞",
    "author": "劉溉",
    "content": [
      "冥路杳杳人不知，不用苦說使人悲。",
      "喜得逢君傳家信，後會茫茫何處期。"
    ]
  },
  {
    "volume": 865,
    "sequence": 15,
    "title": "敘幽冤",
    "author": "鄭瓊羅",
    "content": [
      "痛填心兮不能語，寸斷腸兮訴何處。",
      "春生萬物妾不生，更恨香魂不相遇。"
    ]
  },
  {
    "volume": 865,
    "sequence": 16,
    "title": "過台城感舊",
    "author": "沈青箱",
    "content": [
      "六代舊山川，興亡幾百年。繁華今寂寞，朝市昔喧闐。",
      "夜月琉璃水，春風卵色天。傷時與懷古，垂淚國門前。"
    ]
  },
  {
    "volume": 865,
    "sequence": 17,
    "title": "詩",
    "author": "襄陽舉人",
    "content": [
      "流水涓涓芹努芽，織烏西飛客還家。",
      "荒村無人作寒食，殯宮空對棠梨花。"
    ]
  },
  {
    "volume": 865,
    "sequence": 18,
    "title": "踏歌",
    "author": "河中鬼",
    "content": [
      "河水流溷溷，山頭種蕎麥。兩個胡孫門底來，東家阿嫂決一百。"
    ]
  },
  {
    "volume": 865,
    "sequence": 19,
    "title": "題少陵別墅",
    "author": "蕭微",
    "content": [
      "新構茅齋野澗東，松楸交影足悲風。",
      "人間歲月如流水，何事頻行此路中。"
    ]
  },
  {
    "volume": 865,
    "sequence": 20,
    "title": "夢張垂贈詩",
    "author": "張省躬",
    "content": [
      "戚戚複戚戚，秋堂百年色。而我獨茫茫，荒郊遇寒食。"
    ]
  },
  {
    "volume": 865,
    "sequence": 21,
    "title": "秋月聯句",
    "author": "商山三丈夫",
    "content": [
      "秋月圓如鏡，——王步兵",
      "秋風利似刀。——蕭中郎",
      "秋雲輕比絮，——梁璟",
      "秋草細如毛。——諸葛長史"
    ]
  },
  {
    "volume": 865,
    "sequence": 22,
    "title": "天明聯句",
    "content": [
      "幽樹高高影，——蕭中郎",
      "山花寂寂香。——王步兵",
      "山天遙歷歷，——諸葛長史",
      "山水急湯湯。——梁璟"
    ]
  },
  {
    "volume": 865,
    "sequence": 23,
    "title": "贈張珽",
    "author": "鄭適",
    "content": [
      "昔為吟風嘯月人，今為吟風嘯月身。",
      "塚壞路邊吟嘯罷，安知今日又勞神。"
    ]
  },
  {
    "volume": 865,
    "sequence": 24,
    "title": "西軒詩",
    "author": "甘露寺鬼",
    "content": [
      "趙壹能為賦，鄒陽解獻書。可惜西江水，不救轍中魚。",
      "偉哉橫海鱗，壯矣垂天翼。一旦失風水，翻為螻蟻食。",
      "功遂侔昔人，保退無智力。既涉太行險，茲路信難陟。",
      "握裏龍蛇紙上鸞，逡巡千幅不將難。",
      "顧雲已往羅隱耄，更有何人逞筆端。"
    ]
  },
  {
    "volume": 865,
    "sequence": 25,
    "title": "降巫詩",
    "author": "邵謁",
    "content": [
      "青山山下少年郎，失意當時別故鄉。",
      "惆悵不堪回首望，隔溪遙見舊書堂。"
    ]
  },
  {
    "volume": 865,
    "sequence": 26,
    "title": "贈雷殿直",
    "author": "石恪",
    "content": [
      "衡陽去此正三年，一路程途甚坦然。深邃門牆三楚外，清風池館五峰前。西邊市井來商客，東岸汀洲簇釣船。",
      "公退只應無別事，朱陵後洞看神仙。"
    ]
  },
  {
    "volume": 865,
    "sequence": 27,
    "title": "吟",
    "author": "富春沙際鬼",
    "content": [
      "陊江三十年，潮打形骸朽。家人都不知，何處奠杯酒。"
    ]
  },
  {
    "volume": 865,
    "sequence": 28,
    "title": "又吟",
    "author": "富春沙際鬼",
    "content": [
      "莫問我姓名，向君言亦空。潮生沙骨冷，魂魄悲秋風。"
    ]
  },
  {
    "volume": 865,
    "sequence": 29,
    "title": "獻高駢",
    "author": "趙z7",
    "content": [
      "我昔勝君昔，君今勝我今。人生一世事，何用苦相侵。"
    ]
  }
]