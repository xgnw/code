[
  {
    "volume": 870,
    "sequence": 1,
    "title": "譏元載詩",
    "author": "高亭",
    "content": [
      "上元官吏務剝削，江淮之人皆白著。"
    ]
  },
  {
    "volume": 870,
    "sequence": 2,
    "title": "嘲趙謙光",
    "author": "賀遂涉",
    "content": [
      "員外由來美，郎中望亦優。寧知粉署裏，翻作土山頭。"
    ]
  },
  {
    "volume": 870,
    "sequence": 3,
    "title": "答賀遂涉",
    "author": "趙謙光",
    "content": [
      "錦帳隨情設，金爐任意熏。唯愁員外置，不應列星文。"
    ]
  },
  {
    "volume": 870,
    "sequence": 4,
    "title": "上浙東孟尚書",
    "author": "孔顒",
    "content": [
      "有個將軍不得名，唯教健卒喝書生。",
      "尚書近日清如鏡，天子官街不許行。"
    ]
  },
  {
    "volume": 870,
    "sequence": 5,
    "title": "嘲柳州柳子厚",
    "author": "呂溫",
    "content": [
      "柳州柳刺史，種柳柳江邊。柳管依然在，千秋柳拂天。"
    ]
  },
  {
    "volume": 870,
    "sequence": 6,
    "title": "嘲黔南觀察南卓",
    "author": "呂溫",
    "content": [
      "終南南太守，南郡在雲南。閑向南亭醉，南風變俗談。"
    ]
  },
  {
    "volume": 870,
    "sequence": 7,
    "title": "戲簡朱壇詩",
    "author": "張祜",
    "content": [
      "昔人有玉碗，擊之千里鳴。今日睹斯文，碗有當時聲。"
    ]
  },
  {
    "volume": 870,
    "sequence": 8,
    "title": "戲顏郎官騎獵詩",
    "author": "張祜",
    "content": [
      "忽聞射獵出軍城，人著戎衣馬帶纓。",
      "倒把角弓呈一箭，滿山狐兔當頭行。"
    ]
  },
  {
    "volume": 870,
    "sequence": 9,
    "title": "嘲張祜",
    "author": "朱沖和",
    "content": [
      "白在東都元已薨，蘭台鳳閣少人登。",
      "冬瓜堰下逢張祜，牛屎堆邊說我能。"
    ]
  },
  {
    "volume": 870,
    "sequence": 10,
    "title": "嘲妓",
    "author": "崔涯",
    "content": [
      "雖得蘇方木，猶貪玳瑁皮。懷胎十個月，生下昆侖兒。",
      "布袍披襖火燒氈，紙補箜篌麻接弦。",
      "更著一雙皮屐子，紇梯紇榻出門前。"
    ]
  },
  {
    "volume": 870,
    "sequence": 11,
    "title": "嘲李端端",
    "author": "崔涯",
    "content": [
      "黃昏不語不知行，鼻似煙窗耳似鐺。",
      "獨把象牙梳插鬢，昆侖山上月初明。",
      "覓得黃騮鞁繡鞍，善和坊裏取端端。",
      "揚州近日渾成差，一朵能行白牡丹。"
    ]
  },
  {
    "volume": 870,
    "sequence": 12,
    "title": "詠崔雲娘",
    "author": "李宣古",
    "content": [
      "何事最堪悲，雲娘只首奇。瘦拳拋令急，長嘯出歌遲。",
      "只見肩侵鬢，唯憂骨透皮。不須當戶立，頭上有鍾馗。"
    ]
  },
  {
    "volume": 870,
    "sequence": 13,
    "title": "嘲妓",
    "author": "杜牧",
    "content": [
      "盤古當時有遠孫，尚令今日逞家門。一車白土將泥項，十幅紅旗補破褌。瓦官寺裏逢行跡，華嶽山前見掌痕。",
      "不須惆悵憂難嫁，待與將書問樂坤。"
    ]
  },
  {
    "volume": 870,
    "sequence": 14,
    "title": "嘲遊使君",
    "author": "盧肇",
    "content": [
      "白帝城頭二月時，忍教清醒看花枝。",
      "莫言世上無袁許，客子由來是相師。"
    ]
  },
  {
    "volume": 870,
    "sequence": 15,
    "title": "嘲李瑒題名",
    "author": "韋蟾",
    "content": [
      "渭水秦山照眼明，希仁何事寡詩情。",
      "只因學得虞姬婿，書字才能記姓名。"
    ]
  },
  {
    "volume": 870,
    "sequence": 16,
    "title": "聞鹿鳴互謔",
    "author": "嚴震",
    "content": [
      "釜戴山中鹿又鳴，——中表",
      "此際多應到表兄。——嚴震",
      "表兄不是嚴家子，合是三兄與四兄。——中表"
    ]
  },
  {
    "volume": 870,
    "sequence": 17,
    "title": "及第後寄李紳",
    "author": "章孝標",
    "content": [
      "及第全勝十政官，金鞍鍍了出長安。",
      "馬頭漸入揚州郭，為報時人洗眼看。"
    ]
  },
  {
    "volume": 870,
    "sequence": 18,
    "title": "答章孝標",
    "author": "李紳",
    "content": [
      "假金只用真金鍍，若是真金不鍍金。",
      "十載長安得一第，何須空腹用高心。"
    ]
  },
  {
    "volume": 870,
    "sequence": 19,
    "title": "戲柳棠",
    "author": "楊汝士",
    "content": [
      "文章漫道能吞鳳，杯酒何曾解吃魚。",
      "今日梓州張社會，應須遭這老尚書。"
    ]
  },
  {
    "volume": 870,
    "sequence": 20,
    "title": "答楊尚書",
    "author": "柳棠",
    "content": [
      "未向燕台逢厚禮，幸因社會接餘歡。",
      "一魚吃了終無愧，鯤化為鵬也不難。"
    ]
  },
  {
    "volume": 870,
    "sequence": 21,
    "title": "又忤楊尚書詩",
    "author": "柳棠",
    "content": [
      "莫言名位未相儔，風月何曾阻獻酬。",
      "前輩不須輕後輩，靖安今日在衡州。"
    ]
  },
  {
    "volume": 870,
    "sequence": 22,
    "title": "嘲郭凝素",
    "author": "朱澤",
    "content": [
      "三春桃李本無言，苦被殘陽鳥雀喧。",
      "借問東鄰效西子，何如郭素擬王軒。"
    ]
  },
  {
    "volume": 870,
    "sequence": 23,
    "title": "紀中表試案",
    "author": "鄭光業",
    "content": [
      "新糊案子，其白如銀。入試出試，千春萬春。"
    ]
  },
  {
    "volume": 870,
    "sequence": 24,
    "title": "醉題廣州使院",
    "author": "鄭愚",
    "content": [
      "數年百姓受饑荒，太守貪殘似虎狼。",
      "今日海隅魚米賤，大須慚愧石榴黃。"
    ]
  },
  {
    "volume": 870,
    "sequence": 25,
    "title": "擬權龍褒體贈鄠縣李令及寄朝右",
    "author": "鄭愚",
    "content": [
      "鄠縣李長官，橫琴膝上弄。不聞有政聲，但見手子動。"
    ]
  },
  {
    "volume": 870,
    "sequence": 26,
    "title": "題滄浪峽榜",
    "author": "鄭仁表",
    "content": [
      "分峽東西路正長，行人名利火然湯。",
      "路傍著板滄浪峽，真是將閑攪撩忙。"
    ]
  },
  {
    "volume": 870,
    "sequence": 27,
    "title": "戲妻族語不正",
    "author": "胡曾",
    "content": [
      "呼十卻為石，喚針將作真。忽然雲雨至，總道是天因。"
    ]
  },
  {
    "volume": 870,
    "sequence": 28,
    "title": "婢僕詩",
    "author": "李昌符",
    "content": [
      "春娘愛上酒家樓，不怕歸遲總不憂。",
      "推道那家娘子臥，且留教住待梳頭。",
      "不論秋菊與春花，個個能噇空腹茶。",
      "無事莫教頻入庫，一名閑物要些些。"
    ]
  },
  {
    "volume": 870,
    "sequence": 29,
    "title": "嘲鄭傪妓",
    "author": "孫子多",
    "content": [
      "相公經文複經武，常侍好今兼好古。",
      "昔人曾聞阿武婆，今日親見阿婆舞。"
    ]
  },
  {
    "volume": 870,
    "sequence": 30,
    "title": "嘲趙璘",
    "author": "薛能",
    "content": [
      "巡關每傍摴蒲局，望月還登乞巧樓。",
      "第一莫教嬌太過，緣人衣帶上人頭。",
      "不知原在鞍轎裏，將謂空馱席帽歸。",
      "火爐床上平身立，便與夫人作鏡臺。"
    ]
  },
  {
    "volume": 870,
    "sequence": 31,
    "title": "口號",
    "author": "薛能",
    "content": [
      "素脊鳴秋杖，烏靴響暮廳。——薛能",
      "刃飛三尺雪，白日落文星。——秦宗權"
    ]
  },
  {
    "volume": 870,
    "sequence": 32,
    "title": "嘲歸仁紹龜詩",
    "author": "皮日休",
    "content": [
      "硬骨殘形知幾秋，屍骸終是不風流。",
      "頑皮死後鑽須遍，都為平生不出頭。"
    ]
  },
  {
    "volume": 870,
    "sequence": 33,
    "title": "詠螃蟹呈浙西從事",
    "author": "皮日休",
    "content": [
      "未游滄海早知名，有骨還從肉上生。",
      "莫道無心畏雷電，海龍王處也橫行。"
    ]
  },
  {
    "volume": 870,
    "sequence": 34,
    "title": "題中書壁",
    "author": "鄭綮",
    "content": [
      "側坡蛆蜫蜦，蟻子競來拖。一朝白雨中，無鈍無嘍羅。"
    ]
  },
  {
    "volume": 870,
    "sequence": 35,
    "title": "別廬州郡人",
    "author": "鄭綮",
    "content": [
      "唯有兩行公廨淚，一時灑向渡頭風。"
    ]
  },
  {
    "volume": 870,
    "sequence": 36,
    "title": "戲答成汭",
    "author": "徐彥若",
    "content": [
      "南海黃茅瘴，不死成和尚。"
    ]
  },
  {
    "volume": 870,
    "sequence": 37,
    "title": "醉中謔浙江廉使",
    "author": "崔立言",
    "content": [
      "山夫留意向丹梯，連帥邀來出藥畦。",
      "常見浙東誇鏡水，鏡湖元在浙江西。"
    ]
  },
  {
    "volume": 870,
    "sequence": 38,
    "title": "戲題盱眙邵明府壁",
    "author": "韋鵬翼",
    "content": [
      "豈肯閑尋竹徑行，卻嫌絲管好蛙聲。",
      "自從煮鶴燒琴後，背卻青山臥月明。"
    ]
  },
  {
    "volume": 870,
    "sequence": 39,
    "title": "題大樑臨汴驛",
    "author": "姚嶸",
    "content": [
      "近日侯門不重才，莫將文藝擬為媒。",
      "相逢若要如膠漆，不是紅妝即撥灰。"
    ]
  },
  {
    "volume": 870,
    "sequence": 40,
    "title": "題仙娥驛",
    "author": "李日新",
    "content": [
      "商山食店大悠悠，陳鶡z2鑼古ie頭。",
      "更有台中牛肉炙，尚盤數臠紫光球。"
    ]
  },
  {
    "volume": 870,
    "sequence": 41,
    "title": "嘲染家",
    "author": "柳逢",
    "content": [
      "紫綠終朝染，因何不識非。莆田竹木貴，背負十柴歸。"
    ]
  },
  {
    "volume": 870,
    "sequence": 42,
    "title": "贈漳州崔使君鄉飲翻韻詩",
    "author": "黎瓘",
    "content": [
      "慣向溪邊折柳楊，因循行客到州漳。",
      "無端觸忤王衙押，不得今朝看飲鄉。"
    ]
  },
  {
    "volume": 870,
    "sequence": 43,
    "title": "示妓榜子",
    "author": "張保胤",
    "content": [
      "綠羅裙下標三棒，紅粉腮邊淚兩行。",
      "叉手向前咨大使，這回不敢惱兒郎。"
    ]
  },
  {
    "volume": 870,
    "sequence": 44,
    "title": "又留別同院",
    "author": "張保胤",
    "content": [
      "憶昔當年富貴時，如今頭腦尚依稀。布袍破後思宮內，錦袴穿時憶禦衣。鶻子背鑽高力士，嬋娟翻畫太真妃。",
      "如今憔悴離南海，恰似當時幸蜀時。"
    ]
  },
  {
    "volume": 870,
    "sequence": 45,
    "title": "桂州筵上贈胡予女",
    "author": "陸岩夢",
    "content": [
      "自道風流不可攀，卻堪蹙額更頹顏。眼睛深卻湘江水，鼻孔高於華嶽山。舞態固難居掌上，歌聲應不繞梁間。",
      "孟陽死後欲千載，猶在佳人覓往還。"
    ]
  },
  {
    "volume": 870,
    "sequence": 46,
    "title": "戲答朝士",
    "author": "李都",
    "content": [
      "華緘千里到荊門，章草縱橫任意論。應笑鐘張虛用力，卻教羲獻枉勞魂。惟堪愛惜為珍寶，不敢傳留誤子孫。",
      "深荷故人相厚處，天行時氣許教吞。"
    ]
  },
  {
    "volume": 870,
    "sequence": 47,
    "title": "嘲僧惟恭",
    "author": "荊人",
    "content": [
      "靈巋作盡業，惟恭繼其跡。地獄千萬重，莫厭排頭入。"
    ]
  },
  {
    "volume": 870,
    "sequence": 48,
    "title": "題酒戶修孔廟狀",
    "author": "馮道幕客",
    "content": [
      "槐影參差覆杏壇，儒門子弟盡高官。",
      "卻教酒戶重修廟，覓我慚惶也不難。"
    ]
  },
  {
    "volume": 870,
    "sequence": 49,
    "title": "孔廟口號",
    "author": "李花開",
    "content": [
      "破落三間屋，蕭條一旅人。不知負何事，生死厄于陳。"
    ]
  },
  {
    "volume": 870,
    "sequence": 50,
    "title": "答妻",
    "author": "馮暉",
    "content": [
      "休說辦不辦，且看甕裏飛出雁。"
    ]
  },
  {
    "volume": 870,
    "sequence": 51,
    "title": "題僧院",
    "author": "李濤",
    "content": [
      "走卻坐禪客，移將不動尊。世間顛倒事，八萬四千門。"
    ]
  },
  {
    "volume": 870,
    "sequence": 52,
    "title": "詠垂絲蜘蛛嘲雲辨僧",
    "author": "楊苧蘿",
    "content": [
      "吃得肚嬰撐，尋思繞寺行。空中設羅網，只待殺眾生。"
    ]
  },
  {
    "volume": 870,
    "sequence": 53,
    "title": "自嘲絕句",
    "author": "馮涓",
    "content": [
      "取水郎中何日了，破柴員外幾時休。",
      "早知蜀地區娵與，悔不長安大比丘。"
    ]
  },
  {
    "volume": 870,
    "sequence": 54,
    "title": "哭亡將詩",
    "author": "盧延讓",
    "content": [
      "自是硇砂發，非幹駭石傷。牒高身上職，碗大背邊創。"
    ]
  },
  {
    "volume": 870,
    "sequence": 55,
    "title": "詠王給事",
    "author": "蔣貽恭",
    "content": [
      "厥父元非道郡奴，允光何事太侏儒。",
      "可中與個皮褌著，擎得天王左腳無。"
    ]
  },
  {
    "volume": 870,
    "sequence": 56,
    "title": "詠金剛",
    "author": "蔣貽恭",
    "content": [
      "揚眉鬥目惡精神，捏合將來恰似真。",
      "剛被時流借拳勢，不知身自是泥人。"
    ]
  },
  {
    "volume": 870,
    "sequence": 57,
    "title": "詠傴背子",
    "author": "蔣貽恭",
    "content": [
      "出得門來背拄天，同行難可與差肩。",
      "若教倚向閑窗下，恰似箜篌不著弦。"
    ]
  },
  {
    "volume": 870,
    "sequence": 58,
    "title": "詠安仁宰搗蒜",
    "author": "蔣貽恭",
    "content": [
      "安仁縣令好誅求，百姓脂膏滿面流。半破磁缸成醋酒，死牛腸肚作饅頭。帳生歲取餐三頓，鄉老盤庚犯五甌。",
      "半醉半醒齊出縣，共傷塗炭不勝愁。"
    ]
  },
  {
    "volume": 870,
    "sequence": 59,
    "title": "五門街望有題",
    "author": "蔣貽恭",
    "content": [
      "我皇開國十餘年，一輩超升炙手歡。",
      "閑向五門樓下望，衙官騎馬使衙官。"
    ]
  },
  {
    "volume": 870,
    "sequence": 60,
    "title": "謝郎中惠茶",
    "author": "蔣貽恭",
    "content": [
      "三斤綠茗賜貽恭，一種頒沾事不同。",
      "想料腸懷無答處，披毛戴角謝郎中。"
    ]
  },
  {
    "volume": 870,
    "sequence": 61,
    "title": "詠蝦蟆",
    "author": "蔣貽恭",
    "content": [
      "坐臥兼行總一般，向人努眼太無端。",
      "欲知自己形骸小，試就蹄涔照影看。"
    ]
  },
  {
    "volume": 870,
    "sequence": 62,
    "title": "住名山日陳情上府主高太保",
    "author": "蔣貽恭",
    "content": [
      "名山主簿實堪愁，難咬他家大骨頭。",
      "米納功南錢納府，只看江面水東流。"
    ]
  },
  {
    "volume": 870,
    "sequence": 63,
    "title": "詠刺蝟",
    "author": "李貞白",
    "content": [
      "行似針氈動，臥若栗球圓。莫欺如此大，誰敢便行拳。"
    ]
  },
  {
    "volume": 870,
    "sequence": 64,
    "title": "謁貴公子，不禮，書格子屏風",
    "author": "李貞白",
    "content": [
      "道格何曾格，言糊又不糊。渾身總是眼，還解識人無。"
    ]
  },
  {
    "volume": 870,
    "sequence": 65,
    "title": "詠月",
    "author": "李貞白",
    "content": [
      "當塗當塗見，蕪湖蕪湖見。八月十五夜，一似沒柄扇。"
    ]
  },
  {
    "volume": 870,
    "sequence": 66,
    "title": "詠狗蚤",
    "author": "李貞白",
    "content": [
      "與虱都來不較多，zh挑筋斗太嘍羅。",
      "忽然管著一籃子，有甚心情那你何。"
    ]
  },
  {
    "volume": 870,
    "sequence": 67,
    "title": "詠罌粟子",
    "author": "李貞白",
    "content": [
      "倒排雙陸子，希插碧牙籌。既似犧牛乳，又如鈴馬兜。",
      "鼓捶並瀑箭，直是有來由。"
    ]
  },
  {
    "volume": 870,
    "sequence": 68,
    "title": "詠蟹",
    "author": "李貞白",
    "content": [
      "蟬眼龜形腳似蛛，未曾正面向人趨。",
      "如今飣在盤筵上，得似江湖亂走無。"
    ]
  },
  {
    "volume": 870,
    "sequence": 69,
    "title": "示女詩",
    "author": "郫城令",
    "content": [
      "深宮富貴事風流，莫忘生身老骨頭。",
      "因與太師歡笑處，為吾方便覓彭州。"
    ]
  },
  {
    "volume": 870,
    "sequence": 70,
    "title": "寄女",
    "author": "李令",
    "content": [
      "有人教我向衡陽，一度思歸欲斷腸。",
      "為報豔妻兼少女，與吾覓取朗州場。"
    ]
  },
  {
    "volume": 870,
    "sequence": 71,
    "title": "諷劉炎索賄詩",
    "author": "太守",
    "content": [
      "未到桃源時，長憶出家景。及到桃源了，還似鑒中影。"
    ]
  },
  {
    "volume": 870,
    "sequence": 72,
    "title": "被按自悔詩",
    "author": "劉炎",
    "content": [
      "早知太守如狼虎，獵取膏粱以啖之。"
    ]
  }
]