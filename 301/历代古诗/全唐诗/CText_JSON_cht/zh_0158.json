[
  {
    "volume": 158,
    "sequence": 1,
    "title": "聞笛",
    "author": "張巡",
    "content": [
      "岧嶢試一臨，虜騎附城陰。不辨風塵色，安知天地心。",
      "營開邊月近，戰苦陣雲深。旦夕更樓上，遙聞橫笛音。"
    ]
  },
  {
    "volume": 158,
    "sequence": 2,
    "title": "守睢陽作",
    "author": "張巡",
    "content": [
      "接戰春來苦，孤城日漸危。合圍侔月暈，分守若魚麗。",
      "屢厭黃塵起，時將白羽揮。裹瘡猶出陣，飲血更登陴。",
      "忠信應難敵，堅貞諒不移。無人報天子，心計欲何施。"
    ]
  },
  {
    "volume": 158,
    "sequence": 3,
    "title": "題衡陽泗州寺",
    "author": "張抃",
    "content": [
      "一水悠悠百粵通，片帆無奈信秋風。幾層峽浪寒舂月，盡日江天雨打篷。漂泊漸搖青草外，鄉關誰念雪園東。",
      "未知今夜依何處，一點漁燈出葦叢。"
    ]
  },
  {
    "volume": 158,
    "sequence": 4,
    "title": "古意二首",
    "author": "賀蘭進明",
    "content": [
      "秦庭初指鹿，群盜滿山東。忤意皆誅死，所言誰肯忠。",
      "武關猶未啟，兵入望夷宮。為祟非涇水，人君道自窮。",
      "崇蘭生澗底，香氣滿幽林。采采欲為贈，何人是同心。",
      "日暮徒盈把，裴回憂思深。慨然紉雜佩，重奏丘中琴。"
    ]
  },
  {
    "volume": 158,
    "sequence": 5,
    "title": "行路難五首",
    "author": "賀蘭進明",
    "content": [
      "君不見岩下井，百尺不及泉。君不見山上苗，數寸淩雲煙。人生賦命亦如此，何苦太息自憂煎。",
      "但願親友長含笑，相逢不乏杖頭錢。寒夜邀歡須秉燭，豈得常思花柳年。",
      "君不見門前柳，榮耀暫時蕭索久。君不見陌上花，狂風吹去落誰家。鄰家思婦見之歎，蓬首不梳心曆亂。",
      "盛年夫婿長別離，歲暮相逢色已換。",
      "君不見芳樹枝，春花落盡蜂不窺。君不見梁上泥，秋風始高燕不棲。蕩子從軍事征戰，蛾眉嬋娟守空閨。",
      "獨宿自然堪下淚，況複時聞烏夜啼。",
      "君不見雲中月，暫盈還複缺。君不見林下風，聲遠意難窮。親故平生或聚散，歡娛未盡尊酒空。",
      "歎息青青陵上柏，歲寒能有幾人同。",
      "君不見東流水，一去無窮已。君不見西郊雲，日夕空氛氳。群雁裴回不能去，一雁悲鳴複失群。",
      "人生結交在終始，莫以升沈中路分。"
    ]
  },
  {
    "volume": 158,
    "sequence": 6,
    "title": "夜渡江",
    "author": "閭丘曉",
    "content": [
      "舟人自相報，落日下芳潭。夜火連淮市，春風滿客帆。",
      "水窮滄海畔，路盡小山南。且喜鄉園近，言榮意未甘。"
    ]
  },
  {
    "volume": 158,
    "sequence": 7,
    "title": "奉和劉採訪縉雲南嶺作",
    "author": "庾光先",
    "content": [
      "百越城池枕海圻，永嘉山水複相依。懸蘿弱筱垂清淺，宿雨朝暾和翠微。鳥訝山經傳不盡，花隨月令數仍稀。",
      "幸陪謝客題詩句，誰與王孫此地歸。"
    ]
  },
  {
    "volume": 158,
    "sequence": 8,
    "title": "思歸，寄東林澈上人",
    "author": "韋丹",
    "content": [
      "王事紛紛無暇日，浮生冉冉只如雲。",
      "已為平子歸休計，五老岩前必共聞。"
    ]
  },
  {
    "volume": 158,
    "sequence": 9,
    "title": "答澈公",
    "author": "韋丹",
    "content": [
      "空山泉落松窗靜，閑地草生春日遲。",
      "白髮漸多身未退，依依常在永禪師。"
    ]
  },
  {
    "volume": 158,
    "sequence": 10,
    "title": "洛出書",
    "author": "蕭昕",
    "content": [
      "海內昔凋瘵，天網斯浡潏。龜靈啟聖圖，龍馬負書出。",
      "大哉明德盛，遠矣彝倫秩。地敷作乂功，人免為魚恤。",
      "既彰千國理，豈止百川溢。永賴至於今，疇庸未雲畢。"
    ]
  },
  {
    "volume": 158,
    "sequence": 11,
    "title": "臨風舒錦",
    "author": "蕭昕",
    "content": [
      "麗錦匹雲終，襜襜展向風。花開翻覆翠，色亂動搖紅。",
      "縷散悠揚裏，文回照灼中。低垂疑步障，吹起作晴虹。",
      "既與丘遲夢，深知卓氏功。還鄉將制服，從此表亨通。"
    ]
  },
  {
    "volume": 158,
    "sequence": 12,
    "title": "東皇太一詞",
    "author": "李希仲",
    "content": [
      "吉日初齊戒，靈巫穆上皇。焚香布瑤席，鳴佩奠椒漿。",
      "緩舞花飛滿，清歌水去長。回波送神曲，雲雨滿瀟湘。"
    ]
  },
  {
    "volume": 158,
    "sequence": 13,
    "title": "薊北行二首",
    "author": "李希仲",
    "content": [
      "旄頭有精芒，胡騎獵秋草。羽檄南渡河，邊庭用兵早。",
      "漢家愛征戰，宿將今已老。辛苦羽林兒，從戎榆關道。",
      "一身救邊速，烽火通薊門。前軍飛鳥斷，格鬥塵沙昏。",
      "寒日鼓聲急，單于夜將奔。當須徇忠義，身死報國恩。"
    ]
  },
  {
    "volume": 158,
    "sequence": 14,
    "title": "送妻",
    "author": "楊志堅",
    "content": [
      "平生志業在琴詩，頭上如今有二絲。漁父尚知溪穀暗，山妻不信出身遲。荊釵任意撩新鬢，明鏡從他別畫眉。",
      "今日便同行路客，相逢即是下山時。"
    ]
  }
]