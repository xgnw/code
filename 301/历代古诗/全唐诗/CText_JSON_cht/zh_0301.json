[
  {
    "volume": 301,
    "sequence": 1,
    "title": "題柏岩禪師影堂",
    "author": "王建",
    "content": [
      "山中磚塔閉，松下影堂新。恨不生前識，今朝禮畫身。"
    ]
  },
  {
    "volume": 301,
    "sequence": 2,
    "title": "送人",
    "author": "王建",
    "content": [
      "河亭收酒器，語盡各西東。回首不相見，行車秋雨中。"
    ]
  },
  {
    "volume": 301,
    "sequence": 3,
    "title": "春意二首",
    "author": "王建",
    "content": [
      "去日丁寧別，情知寒食歸。緣逢好天氣，教熨看花衣。",
      "誰是杏園主，一枝臨古岐。從傷早春意，乞取欲開枝。"
    ]
  },
  {
    "volume": 301,
    "sequence": 4,
    "title": "夜聞子規",
    "author": "王建",
    "content": [
      "子規啼不歇，到曉口應穿。況是不眠夜，聲聲在耳邊。"
    ]
  },
  {
    "volume": 301,
    "sequence": 5,
    "title": "四望驛松",
    "author": "王建",
    "content": [
      "當初北澗別，直至此庭中。何意聞鞞耳，聽君枝上風。"
    ]
  },
  {
    "volume": 301,
    "sequence": 6,
    "title": "江館",
    "author": "王建",
    "content": [
      "水面細風生，菱歌慢慢聲。客亭臨小市，燈火夜妝明。"
    ]
  },
  {
    "volume": 301,
    "sequence": 7,
    "title": "題江台驛",
    "author": "王建",
    "content": [
      "水北金台路，年年行客稀。近聞天子使，多取雁門歸。"
    ]
  },
  {
    "volume": 301,
    "sequence": 8,
    "title": "贈謫者",
    "author": "王建",
    "content": [
      "何罪過長沙，年年北望家。重封嶺頭信，一樹海邊花。"
    ]
  },
  {
    "volume": 301,
    "sequence": 9,
    "title": "戲酬盧秘書",
    "author": "王建",
    "content": [
      "芸香閣裏人，採摘禦園春。取此和仙藥，猶治老病身。"
    ]
  },
  {
    "volume": 301,
    "sequence": 10,
    "title": "小松",
    "author": "王建",
    "content": [
      "小松初數尺，未有直生枝。閑即傍邊立，看多長卻遲。"
    ]
  },
  {
    "volume": 301,
    "sequence": 11,
    "title": "秋夜",
    "author": "王建",
    "content": [
      "夜久葉露滴，秋蟲入戶飛。臥多骨髓冷，起覆舊綿衣。"
    ]
  },
  {
    "volume": 301,
    "sequence": 12,
    "title": "水精",
    "author": "王建",
    "content": [
      "映水色不別，向月光還度。傾在荷葉中，有時看是露。"
    ]
  },
  {
    "volume": 301,
    "sequence": 13,
    "title": "香印",
    "author": "王建",
    "content": [
      "閑坐燒印香，滿戶松柏氣。火盡轉分明，青苔碑上字。"
    ]
  },
  {
    "volume": 301,
    "sequence": 14,
    "title": "秋燈",
    "author": "王建",
    "content": [
      "向壁暖悠悠，羅幃寒寂寂。斜照碧山圖，松間一片石。"
    ]
  },
  {
    "volume": 301,
    "sequence": 15,
    "title": "落葉",
    "author": "王建",
    "content": [
      "陳綠向參差，初紅已重疊。中庭初掃地，繞樹三兩葉。"
    ]
  },
  {
    "volume": 301,
    "sequence": 16,
    "title": "園果",
    "author": "王建",
    "content": [
      "雨中梨果病，每樹無數個。小兒出入看，一半鳥啄破。"
    ]
  },
  {
    "volume": 301,
    "sequence": 17,
    "title": "野菊",
    "author": "王建",
    "content": [
      "晚豔出荒籬，冷香著秋水。憶向山中見，伴蛩石壁裏。"
    ]
  },
  {
    "volume": 301,
    "sequence": 18,
    "title": "荒園",
    "author": "王建",
    "content": [
      "朝日滿園霜，牛沖籬落壞。掃掠黃葉中，時時一窠薤。"
    ]
  },
  {
    "volume": 301,
    "sequence": 19,
    "title": "南澗",
    "author": "王建",
    "content": [
      "野桂香滿溪，石莎寒覆水。愛此南澗頭，終日潺湲裏。"
    ]
  },
  {
    "volume": 301,
    "sequence": 20,
    "title": "晚蝶",
    "author": "王建",
    "content": [
      "粉翅嫩如水，繞砌乍依風。日高山露解，飛入菊花中。"
    ]
  },
  {
    "volume": 301,
    "sequence": 21,
    "title": "田家",
    "author": "王建",
    "content": [
      "啾啾雀滿樹，靄靄東坡雨。田家夜無食，水中摘禾黍。"
    ]
  },
  {
    "volume": 301,
    "sequence": 22,
    "title": "新嫁娘詞三首",
    "author": "王建",
    "content": [
      "鄰家人未識，床上坐堆堆。郎來傍門戶，滿口索錢財。",
      "錦幛兩邊橫，遮掩侍娘行。遣郎鋪簟席，相並拜親情。",
      "三日入廚下，洗手作羹湯。未諳姑食性，先遣小姑嘗。"
    ]
  },
  {
    "volume": 301,
    "sequence": 23,
    "title": "故行宮",
    "author": "王建",
    "content": [
      "寥落古行宮，宮花寂寞紅。白頭宮女在，閑坐說玄宗。"
    ]
  },
  {
    "volume": 301,
    "sequence": 24,
    "title": "酬從侄再看詩本",
    "author": "王建",
    "content": [
      "眼暗沒功夫，慵來剪刻粗。自看花樣古，稱得少年無。"
    ]
  },
  {
    "volume": 301,
    "sequence": 25,
    "title": "別自栽小樹",
    "author": "王建",
    "content": [
      "去年今日栽，臨去見花開。好住守空院，夜間人不來。"
    ]
  },
  {
    "volume": 301,
    "sequence": 26,
    "title": "早發汾南",
    "author": "王建",
    "content": [
      "橋上車馬發，橋南煙樹開。青山斜不斷，迢遞故鄉來。"
    ]
  },
  {
    "volume": 301,
    "sequence": 27,
    "title": "宮中三臺詞二首",
    "author": "王建",
    "content": [
      "魚藻池邊射鴨，芙蓉園裏看花。",
      "日色柘袍相似，不著紅鸞扇遮。",
      "池北池南草綠，殿前殿后花紅。",
      "天子千年萬歲，未央明月清風。"
    ]
  },
  {
    "volume": 301,
    "sequence": 28,
    "title": "江南三臺詞四首",
    "author": "王建",
    "content": [
      "揚州橋邊少婦，長安城裏商人。",
      "二年不得消息，各自拜鬼求神。",
      "青草湖邊草色，飛猿嶺上猿聲。",
      "萬里湘江客到，有風有雨人行。",
      "樹頭花落花開，道上人去人來。",
      "朝愁暮愁即老，百年幾度三台。",
      "聞身強健且為，頭白齒落難追。",
      "准擬百年千歲，能得幾許多時。"
    ]
  },
  {
    "volume": 301,
    "sequence": 29,
    "title": "禦獵",
    "author": "王建",
    "content": [
      "青山直繞鳳城頭，滻水斜分入禦溝。",
      "新教內人唯射鴨，長隨天子苑東游。"
    ]
  },
  {
    "volume": 301,
    "sequence": 30,
    "title": "長門燭",
    "author": "王建",
    "content": [
      "秋夜床前蠟燭微，銅壺滴盡曉鐘遲。",
      "殘光欲滅還吹著，年少宮人未睡時。"
    ]
  },
  {
    "volume": 301,
    "sequence": 31,
    "title": "過綺岫宮",
    "author": "王建",
    "content": [
      "玉樓傾倒粉牆空，重疊青山繞故宮。",
      "武帝去來羅袖盡，野花黃蝶領春風。"
    ]
  },
  {
    "volume": 301,
    "sequence": 32,
    "title": "朝天詞十首寄上魏博田侍中",
    "author": "王建",
    "content": [
      "山川初展國圖寬，未識龍顏坐不安。",
      "風動白髯旌節下，過時天子禦樓看。",
      "相感君臣總淚流，恩深舞蹈不知休。",
      "初從戰地來無物，唯奏新添十八州。",
      "催修水殿宴沂公，與別諸侯總不同。",
      "隔月太常先習樂，金書牌纛彩雲中。",
      "無人敢奪在先籌，天子門邊送與球。",
      "遙索彩箱新樣錦，內人舁出馬前頭。",
      "禦馬牽來親自試，珠球到處玉蹄知。",
      "殿頭宣賜連催上，未解紅纓不敢騎。",
      "老作三公經獻壽，臨時猶自語差池。",
      "私從班裏來長跪，捧上金杯便合儀。",
      "四海無波乞放閑，三封手疏犯龍顏。",
      "他時若有邊塵動，不待天書自出山。",
      "胡馬悠悠未盡歸，玉關猶隔吐蕃旗。",
      "老臣一表求高臥，邊事從今欲問誰。",
      "威容難畫改頻頻，眉目分毫恐不真。",
      "有詔別圖書閣上，先教粉本定風神。",
      "重賜弓刀內宴回，看人城外滿樓臺。",
      "君臣不作多時別，收盡邊旗當日來。"
    ]
  },
  {
    "volume": 301,
    "sequence": 33,
    "title": "霓裳詞十首",
    "author": "王建",
    "content": [
      "弟子部中留一色，聽風聽水作霓裳。",
      "散聲未足重來授，直到床前見上皇。",
      "中管五弦初半曲，遙教合上隔簾聽。",
      "一聲聲向天頭落，效得仙人夜唱經。",
      "自直梨園得出稀，更番上曲不教歸。",
      "一時跪拜霓裳徹，立地階前賜紫衣。",
      "旋翻新譜聲初足，除卻梨園未教人。",
      "宣與書家分手寫，中官走馬賜功臣。",
      "伴教霓裳有貴妃，從初直到曲成時。",
      "日長耳裏聞聲熟，拍數分毫錯總知。",
      "弦索摐摐隔彩雲，五更初發一山聞。",
      "武皇自送西王母，新換霓裳月色裙。",
      "敕賜宮人澡浴回，遙看美女院門開。",
      "一山星月霓裳動，好字先從殿裏來。",
      "傳呼法部按霓裳，新得承恩別作行。",
      "應是貴妃樓上看，內人舁下彩羅箱。",
      "朝元閣上山風起，夜聽霓裳玉露寒。",
      "宮女月中更替立，黃金梯滑並行難。",
      "知向華清年月滿，山頭山底種長生。",
      "去時留下霓裳曲，總是離宮別館聲。"
    ]
  },
  {
    "volume": 301,
    "sequence": 34,
    "title": "宮前早春",
    "author": "王建",
    "content": [
      "酒幔高樓一百家，宮前楊柳寺前花。",
      "內園分得溫湯水，二月中旬已進瓜。"
    ]
  },
  {
    "volume": 301,
    "sequence": 35,
    "title": "奉同曾郎中題石甕寺得嵌韻",
    "author": "王建",
    "content": [
      "寺門連內繞丹岩，下界雲開數過帆。",
      "遙指上皇翻曲處，百官題字滿西嵌。"
    ]
  },
  {
    "volume": 301,
    "sequence": 36,
    "title": "舊宮人",
    "author": "王建",
    "content": [
      "先帝舊宮宮女在，亂絲猶掛鳳凰釵。",
      "霓裳法曲渾拋卻，獨自花間掃玉階。"
    ]
  },
  {
    "volume": 301,
    "sequence": 37,
    "title": "新授戒尼師",
    "author": "王建",
    "content": [
      "新短方裙疊作棱，聽鐘洗缽繞青蠅。",
      "自知戒相分明後，先出壇場禮大僧。"
    ]
  },
  {
    "volume": 301,
    "sequence": 38,
    "title": "太和公主和蕃",
    "author": "王建",
    "content": [
      "塞黑雲黃欲渡河，風沙眯眼雪相和。",
      "琵琶淚濕行聲小，斷得人腸不在多。"
    ]
  },
  {
    "volume": 301,
    "sequence": 39,
    "title": "元太守同游七泉寺",
    "author": "王建",
    "content": [
      "盤磴回廊古塔深，紫芝紅藥入雲尋。",
      "晚吹簫管秋山裏，引得獮猴出象林。"
    ]
  },
  {
    "volume": 301,
    "sequence": 40,
    "title": "望定州寺",
    "author": "王建",
    "content": [
      "回看佛閣青山半，三四年前到上頭。",
      "省得老僧留不住，重尋更可有因由。"
    ]
  },
  {
    "volume": 301,
    "sequence": 41,
    "title": "道中寄杜書記",
    "author": "王建",
    "content": [
      "西南東北暮天斜，巴字江邊楚樹花。",
      "珍重荊州杜書記，閒時多在廣師家。"
    ]
  },
  {
    "volume": 301,
    "sequence": 42,
    "title": "聽琴",
    "author": "王建",
    "content": [
      "無事此身離白雲，松風溪水不曾聞。",
      "至心聽著仙翁引，今看青山圍繞君。"
    ]
  },
  {
    "volume": 301,
    "sequence": 43,
    "title": "贈陳評事",
    "author": "王建",
    "content": [
      "識君雖向歌鐘會，說事不離雲水間。",
      "春夜酒醒長起坐，燈前一紙洞庭山。"
    ]
  },
  {
    "volume": 301,
    "sequence": 44,
    "title": "寄畫松僧",
    "author": "王建",
    "content": [
      "天香寺裏古松僧，不畫枯松落石層。",
      "最愛臨江兩三樹，水禽棲處解無藤。"
    ]
  },
  {
    "volume": 301,
    "sequence": 45,
    "title": "花褐裘",
    "author": "王建",
    "content": [
      "對織芭蕉雪毳新，長縫雙袖窄裁身。",
      "到頭須向邊城著，消殺秋風稱獵塵。"
    ]
  },
  {
    "volume": 301,
    "sequence": 46,
    "title": "夜看美人宮棋",
    "author": "王建",
    "content": [
      "宮棋佈局不依經，黑白分明子數停。",
      "巡拾玉沙天漢曉，猶殘織女兩三星。"
    ]
  },
  {
    "volume": 301,
    "sequence": 47,
    "title": "上田僕射",
    "author": "王建",
    "content": [
      "一方新地隔河煙，曾接諸生聽管弦。",
      "卻憶去年寒食會，看花猶在水堂前。"
    ]
  },
  {
    "volume": 301,
    "sequence": 48,
    "title": "江陵道中",
    "author": "王建",
    "content": [
      "菱葉參差萍葉重，新蒲半折夜來風。",
      "江村水落平地出，溪畔漁船青草中。"
    ]
  },
  {
    "volume": 301,
    "sequence": 49,
    "title": "冬至後招于秀才",
    "author": "王建",
    "content": [
      "日近山紅暖氣新，一陽先入禦溝春。",
      "聞閑立馬重來此，沐浴明年稱意身。"
    ]
  },
  {
    "volume": 301,
    "sequence": 50,
    "title": "別曲",
    "author": "王建",
    "content": [
      "毒蛇在腸瘡滿背，去年別家今別弟。",
      "馬頭對哭各東西，天邊柳絮無根蒂。"
    ]
  },
  {
    "volume": 301,
    "sequence": 51,
    "title": "長安別",
    "author": "王建",
    "content": [
      "長安清明好時節，只宜相送不宜別。",
      "噁心床上銅片明，照見離人白頭發。"
    ]
  },
  {
    "volume": 301,
    "sequence": 52,
    "title": "宮人斜",
    "author": "王建",
    "content": [
      "未央牆西青草路，宮人斜裏紅妝墓。",
      "一邊載出一邊來，更衣不減尋常數。"
    ]
  },
  {
    "volume": 301,
    "sequence": 53,
    "title": "春詞",
    "author": "王建",
    "content": [
      "良人朝早半夜起，櫻桃如珠露如水。",
      "下堂把火送郎回，移枕重眠曉窗裏。"
    ]
  },
  {
    "volume": 301,
    "sequence": 54,
    "title": "野池",
    "author": "王建",
    "content": [
      "野池水滿連秋堤，菱花結實蒲葉齊。",
      "川口雨晴風複止，蜻蜓上下魚東西。"
    ]
  },
  {
    "volume": 301,
    "sequence": 55,
    "title": "題崔秀才裏居",
    "author": "王建",
    "content": [
      "自知名出休呈卷，愛去人家遠處居。",
      "時複打門無別事，鋪頭來索買殘書。"
    ]
  },
  {
    "volume": 301,
    "sequence": 56,
    "title": "酬柏侍禦答酒",
    "author": "王建",
    "content": [
      "茱萸酒法大家同，好是盛來白碗中。",
      "這度自知顏色重，不消詩里弄溪翁。"
    ]
  },
  {
    "volume": 301,
    "sequence": 57,
    "title": "別藥欄",
    "author": "王建",
    "content": [
      "芍藥丁香手裏栽，臨行一日繞千回。",
      "外人應怪難辭別，總是山中自取來。"
    ]
  },
  {
    "volume": 301,
    "sequence": 58,
    "title": "長門",
    "author": "王建",
    "content": [
      "長門閉定不求生，燒卻頭花卸卻箏。",
      "病臥玉窗秋雨下，遙聞別院喚人聲。"
    ]
  },
  {
    "volume": 301,
    "sequence": 59,
    "title": "題渭亭",
    "author": "王建",
    "content": [
      "雲開遠水傍秋天，沙岸蒲帆隔野煙。",
      "一片蔡州青草色，日西鋪在古台邊。"
    ]
  },
  {
    "volume": 301,
    "sequence": 60,
    "title": "過喜祥山館",
    "author": "王建",
    "content": [
      "夜過深山算驛程，三回黑地聽泉聲。",
      "自離軍馬身輕健，得向溪邊盡足行。"
    ]
  },
  {
    "volume": 301,
    "sequence": 61,
    "title": "送遷客",
    "author": "王建",
    "content": [
      "萬里潮州一逐臣，悠悠青草海邊春。",
      "天涯莫道無回日，上嶺還逢向北人。"
    ]
  },
  {
    "volume": 301,
    "sequence": 62,
    "title": "廢寺",
    "author": "王建",
    "content": [
      "廢寺亂來為縣驛，荒松老柏不生煙。",
      "空廊屋漏畫僧盡，梁上猶書天寶年。"
    ]
  },
  {
    "volume": 301,
    "sequence": 63,
    "title": "題禪師房",
    "author": "王建",
    "content": [
      "浮生不住葉隨風，填海移山總是空。",
      "長向人間愁老病，誰來閑坐此房中。"
    ]
  },
  {
    "volume": 301,
    "sequence": 64,
    "title": "看石楠花",
    "author": "王建",
    "content": [
      "留得行人忘卻歸，雨中須是石楠枝。",
      "明朝獨上銅台路，容見花開少許時。"
    ]
  },
  {
    "volume": 301,
    "sequence": 65,
    "title": "長安縣後亭看畫",
    "author": "王建",
    "content": [
      "水凍橫橋雪滿池，新排石筍繞巴籬。",
      "縣門斜掩無人吏，看畫雙飛白鷺鷥。"
    ]
  },
  {
    "volume": 301,
    "sequence": 66,
    "title": "華嶽廟二首",
    "author": "王建",
    "content": [
      "女巫遮客買神盤，爭取琵琶廟裏彈。",
      "聞有馬蹄生拍樹，路人來去向南看。",
      "自移西嶽門長鎖，一個行人一遍開。",
      "上廟參天今見在，夜頭風起覺神來。"
    ]
  },
  {
    "volume": 301,
    "sequence": 67,
    "title": "酬趙侍禦",
    "author": "王建",
    "content": [
      "年少同為鄴下游，閑尋野寺醉登樓。",
      "別來衣馬從勝舊，爭向邊塵滿白頭。"
    ]
  },
  {
    "volume": 301,
    "sequence": 68,
    "title": "鑷白",
    "author": "王建",
    "content": [
      "總道老來無用處，何須白髮在前生。",
      "如今不用偷年少，拔卻三莖又五莖。"
    ]
  },
  {
    "volume": 301,
    "sequence": 69,
    "title": "送山人二首",
    "author": "王建",
    "content": [
      "嵩山古寺離來久，回見溪橋野葉黃。",
      "辛苦老師看守處，為懸秋藥閉空房。",
      "山客狂來跨白驢，袖中遺卻潁陽書。",
      "人間亦有妻兒在，拋向嵩陽古觀居。"
    ]
  },
  {
    "volume": 301,
    "sequence": 70,
    "title": "揚州尋張籍不見",
    "author": "王建",
    "content": [
      "別後知君在楚城，揚州寺裏覓君名。",
      "西江水闊吳山遠，卻打船頭向北行。"
    ]
  },
  {
    "volume": 301,
    "sequence": 71,
    "title": "宿長安縣後齋",
    "author": "王建",
    "content": [
      "新向金階奏罷兵，長安縣裏繞池行。",
      "喜歡得伴山僧宿，看雪吟詩直到明。"
    ]
  },
  {
    "volume": 301,
    "sequence": 72,
    "title": "夜看揚州市",
    "author": "王建",
    "content": [
      "夜市千燈照碧雲，高樓紅袖客紛紛。",
      "如今不似時平日，猶自笙歌徹曉聞。"
    ]
  },
  {
    "volume": 301,
    "sequence": 73,
    "title": "寄韋諫議",
    "author": "王建",
    "content": [
      "百年看似暫時間，頭白求官亦未閑。",
      "獨有龍門韋諫議，三征不起戀青山。"
    ]
  },
  {
    "volume": 301,
    "sequence": 74,
    "title": "尋補闕舊宅",
    "author": "王建",
    "content": [
      "知得清名二十年，登山上阪乞新篇。",
      "除書近拜侍臣去，空院鳥啼風竹前。"
    ]
  },
  {
    "volume": 301,
    "sequence": 75,
    "title": "初冬旅遊",
    "author": "王建",
    "content": [
      "遠投人宿趁房遲，僮僕傷寒馬亦饑。",
      "為客悠悠十月盡，莊頭栽竹已過時。"
    ]
  },
  {
    "volume": 301,
    "sequence": 76,
    "title": "江館對雨",
    "author": "王建",
    "content": [
      "鳥聲愁雨似秋天，病客思家一向眠。",
      "草館門臨廣州路，夜聞蠻語小江邊。"
    ]
  },
  {
    "volume": 301,
    "sequence": 77,
    "title": "雨過山村",
    "author": "王建",
    "content": [
      "雨裏雞鳴一兩家，竹溪村路板橋斜。",
      "婦姑相喚浴蠶去，閑看中庭梔子花。"
    ]
  },
  {
    "volume": 301,
    "sequence": 78,
    "title": "山店",
    "author": "王建",
    "content": [
      "登登石路何時盡，決決溪泉到處聞。",
      "風動葉聲山犬吠，一家松火隔秋雲。"
    ]
  },
  {
    "volume": 301,
    "sequence": 79,
    "title": "雨中寄東溪韋處士",
    "author": "王建",
    "content": [
      "雨中溪破無干地，浸著床頭濕著書。",
      "一個月來山水隔，不知茅屋若為居。"
    ]
  },
  {
    "volume": 301,
    "sequence": 80,
    "title": "乞竹",
    "author": "王建",
    "content": [
      "乞取池西三兩竿，房前栽著病時看。",
      "亦知自惜難判割，猶勝橫根引出欄。"
    ]
  },
  {
    "volume": 301,
    "sequence": 81,
    "title": "人家看花",
    "author": "王建",
    "content": [
      "年少狂疏逐君馬，去來憔悴到京華。",
      "恨無閑地栽仙藥，長傍人家看好花。"
    ]
  },
  {
    "volume": 301,
    "sequence": 82,
    "title": "未央風",
    "author": "王建",
    "content": [
      "五更先起玉階東，漸入千門萬戶中。",
      "總向高樓吹舞袖，秋風還不及春風。"
    ]
  },
  {
    "volume": 301,
    "sequence": 83,
    "title": "歸山莊",
    "author": "王建",
    "content": [
      "長安寄食半年餘，重向人邊乞薦書。",
      "山路獨歸沖夜雪，落斜騎馬避柴車。"
    ]
  },
  {
    "volume": 301,
    "sequence": 84,
    "title": "寒食憶歸",
    "author": "王建",
    "content": [
      "京中曹局無多事，寒食貧兒要在家。",
      "遮莫杏園勝別處，亦須歸看傍村花。"
    ]
  },
  {
    "volume": 301,
    "sequence": 85,
    "title": "留別張廣文",
    "author": "王建",
    "content": [
      "謝恩新入鳳凰城，亂定相逢合眼明。",
      "千萬求方好將息，杏花寒食的同行。"
    ]
  },
  {
    "volume": 301,
    "sequence": 86,
    "title": "送鄭山人歸山",
    "author": "王建",
    "content": [
      "玉作車轅蒲作輪，當初不起潁陽人。",
      "一家總入嵩山去，天子何因得諫臣。"
    ]
  },
  {
    "volume": 301,
    "sequence": 87,
    "title": "傷墮水烏",
    "author": "王建",
    "content": [
      "一烏墮水百烏啼，相吊相號繞故堤。",
      "眼見行人車輾過，不妨同伴各東西。"
    ]
  },
  {
    "volume": 301,
    "sequence": 88,
    "title": "看棋",
    "author": "王建",
    "content": [
      "彼此抽先局勢平，傍人道死的還生。",
      "兩邊對坐無言語，盡日時聞下子聲。"
    ]
  },
  {
    "volume": 301,
    "sequence": 89,
    "title": "設酒寄獨孤少府",
    "author": "王建",
    "content": [
      "自看和釀一依方，緣看松花色較黃。",
      "不分君家新酒熟，好詩收得被回將。"
    ]
  },
  {
    "volume": 301,
    "sequence": 90,
    "title": "贈人二首",
    "author": "王建",
    "content": [
      "金爐煙裏要班頭，欲得歸山可自由。",
      "每度報朝愁入閣，在先教示小千牛。",
      "多在蓬萊少在家，越緋衫上有紅霞。",
      "朝回不向諸餘處，騎馬城西檢校花。"
    ]
  },
  {
    "volume": 301,
    "sequence": 91,
    "title": "樓前",
    "author": "王建",
    "content": [
      "天寶年前勤政樓，每年三日作千秋。",
      "飛龍老馬曾教舞，聞著音聲總舉頭。"
    ]
  },
  {
    "volume": 301,
    "sequence": 92,
    "title": "寄劉蕡問疾",
    "author": "王建",
    "content": [
      "年少病多應為酒，誰家將息過今春。",
      "賒來半夏重熏盡，投著山中舊主人。"
    ]
  },
  {
    "volume": 301,
    "sequence": 93,
    "title": "聽雨",
    "author": "王建",
    "content": [
      "半夜思家睡裏愁，雨聲落落屋簷頭。",
      "照泥星出依前黑，淹爛庭花不肯休。"
    ]
  },
  {
    "volume": 301,
    "sequence": 94,
    "title": "新晴",
    "author": "王建",
    "content": [
      "夏夜新晴星校少，雨收殘水入天河。",
      "簷前熟著衣裳坐，風冷渾無撲火蛾。"
    ]
  },
  {
    "volume": 301,
    "sequence": 95,
    "title": "秋日後",
    "author": "王建",
    "content": [
      "住處近山常足雨，聞晴z4曝舊芳茵。",
      "立秋日後無多熱，漸覺生衣不著身。"
    ]
  },
  {
    "volume": 301,
    "sequence": 96,
    "title": "哭孟東野二首",
    "author": "王建",
    "content": [
      "吟損秋天月不明，蘭無香氣鶴無聲。",
      "自從東野先生死，側近雲山得散行。",
      "老松臨死不生枝，東野先生早哭兒。",
      "但是洛陽城裏客，家傳一本杏殤詩。"
    ]
  },
  {
    "volume": 301,
    "sequence": 97,
    "title": "寄蜀中薛濤校書",
    "author": "王建",
    "content": [
      "萬里橋邊女校書，枇杷花裏閉門居。",
      "掃眉才子於今少，管領春風總不如。"
    ]
  },
  {
    "volume": 301,
    "sequence": 98,
    "title": "路中上田尚書",
    "author": "王建",
    "content": [
      "去路何詞見六親，手中刀尺不如人。",
      "可憐池閣秋風夜，愁綠嬌紅一遍新。"
    ]
  },
  {
    "volume": 301,
    "sequence": 99,
    "title": "於主簿廳看花",
    "author": "王建",
    "content": [
      "小葉稠枝粉壓摧，暖風吹動鶴翎開。",
      "若無別事為留滯，應便拋家宿看來。"
    ]
  },
  {
    "volume": 301,
    "sequence": 100,
    "title": "江樓對雨寄杜書記",
    "author": "王建",
    "content": [
      "竹煙花雨細相和，看著閒書睡更多。",
      "好是主人無事日，應持小酒按新歌。"
    ]
  },
  {
    "volume": 301,
    "sequence": 101,
    "title": "觀蠻妓",
    "author": "王建",
    "content": [
      "欲說昭君斂翠蛾，清聲委曲怨於歌。",
      "誰家年少春風裏，拋與金錢唱好多。"
    ]
  },
  {
    "volume": 301,
    "sequence": 102,
    "title": "送顧非熊秀才歸丹陽",
    "author": "王建",
    "content": [
      "江城柳色海門煙，欲到茅山始下船。",
      "知道君家當瀑布，菖蒲潭在草堂前。"
    ]
  },
  {
    "volume": 301,
    "sequence": 103,
    "title": "老人歌",
    "author": "王建",
    "content": [
      "白髮老人垂淚行，上皇生日出京城。",
      "如今供奉多新意，錯唱當時一半聲。"
    ]
  },
  {
    "volume": 301,
    "sequence": 104,
    "title": "和元郎中從八月十二至十五夜玩月五首",
    "author": "王建",
    "content": [
      "半秋初入中旬夜，已向階前守月明。",
      "從未圓時看卻好，一分分見傍輪生。",
      "亂雲遮卻台東月，不許教依次第看。",
      "莫為詩家先見鏡，被他籠與作艱難。",
      "今夜月明勝昨夜，新添桂樹近東枝。",
      "立多地濕舁床坐，看過牆西寸寸遲。",
      "月似圓來色漸凝，玉盆盛水欲侵棱。",
      "夜深盡放家人睡，直到天明不炷燈。",
      "合望月時常望月，分明不得似今年。",
      "仰頭五夜風中立，從未圓時直到圓。"
    ]
  },
  {
    "volume": 301,
    "sequence": 105,
    "title": "對酒",
    "author": "王建",
    "content": [
      "為病比來渾斷絕，緣花不免卻知聞。",
      "從來事事關身少，主領春風只在君。"
    ]
  },
  {
    "volume": 301,
    "sequence": 106,
    "title": "曉望華清宮",
    "author": "王建",
    "content": [
      "曉來樓閣更鮮明，日出闌幹見鹿行。",
      "武帝自知身不死，看修玉殿號長生。"
    ]
  },
  {
    "volume": 301,
    "sequence": 107,
    "title": "贈李愬僕射二首",
    "author": "王建",
    "content": [
      "和雪翻營一夜行，神旗凍定馬無聲。",
      "遙看火號連營赤，知是先鋒已上城。",
      "旗幡四面下營稠，手詔頻來老將憂。",
      "每日城南空挑戰，不知生縛入唐州。"
    ]
  },
  {
    "volume": 301,
    "sequence": 108,
    "title": "秋夜對雨寄石甕寺二秀才",
    "author": "王建",
    "content": [
      "夜山秋雨滴空廊，燈照堂前樹葉光。",
      "對坐讀書終卷後，自披衣被掃僧房。"
    ]
  },
  {
    "volume": 301,
    "sequence": 109,
    "title": "華清宮前柳",
    "author": "王建",
    "content": [
      "楊柳宮前忽地春，在先驚動探春人。",
      "曉來唯欠驪山雨，洗卻枝頭綠上塵。"
    ]
  },
  {
    "volume": 301,
    "sequence": 110,
    "title": "別楊校書",
    "author": "王建",
    "content": [
      "從軍秣馬十三年，白髮營中聽早蟬。",
      "故作老丞身不避，縣名昭應管山泉。"
    ]
  },
  {
    "volume": 301,
    "sequence": 111,
    "title": "和門下武相公春曉聞鶯",
    "author": "王建",
    "content": [
      "侵黑行飛一兩聲，春寒囀小未分明。",
      "若教更解諸餘語，應向宮花不惜情。"
    ]
  },
  {
    "volume": 301,
    "sequence": 112,
    "title": "田侍郎歸鎮",
    "author": "王建",
    "content": [
      "去處長將決勝籌，回回身在陣前頭。",
      "賊城破後先鋒入，看著紅妝不敢收。",
      "熨帖朝衣拋戰袍，夔龍班裏侍中高。",
      "對時先奏牙間將，次第天恩與節旄。",
      "踏著家鄉馬腳輕，暮山秋色眼前明。",
      "老人上酒齊頭拜，得侍中來盡再生。",
      "功成誰不擁藩方，富貴還須是本鄉。",
      "萬里雙旌汾水上，玉鞭遙指白雲莊。",
      "鼓吹幡旗道兩邊，行男走女喜駢闐。",
      "舊交省得當時別，指點如今卻少年。",
      "廣場破陣樂初休，彩纛高於百尺樓。",
      "老將氣雄爭起舞，管弦回作大纏頭。",
      "笳聲萬里動燕山，草白天清塞馬閑。",
      "觸處不如別處樂，可憐秋月照江關。",
      "將士請衣忘卻貧，綠窗紅燭酒樓新。",
      "家家盡踏還鄉曲，明月街中不絕人。"
    ]
  },
  {
    "volume": 301,
    "sequence": 113,
    "title": "寄廣文張博士",
    "author": "王建",
    "content": [
      "春明門外作卑官，病友經年不得看。",
      "莫道長安近於日，升天卻易到城難。"
    ]
  },
  {
    "volume": 301,
    "sequence": 114,
    "title": "早春書情",
    "author": "王建",
    "content": [
      "漸老風光不著人，花溪柳陌早逢春。",
      "近來行到門前少，趁暖閑眠似病人。"
    ]
  },
  {
    "volume": 301,
    "sequence": 115,
    "title": "唐昌觀玉蕊花",
    "author": "王建",
    "content": [
      "一樹籠松玉刻成，飄廊點地色輕輕。",
      "女冠夜覓香來處，唯見階前碎月明。"
    ]
  },
  {
    "volume": 301,
    "sequence": 116,
    "title": "眼病寄同官",
    "author": "王建",
    "content": [
      "天寒眼痛少心情，隔霧看人夜裏行。",
      "年少往來常不住，牆西凍地馬蹄聲。"
    ]
  },
  {
    "volume": 301,
    "sequence": 117,
    "title": "九日登叢台",
    "author": "王建",
    "content": [
      "平原池閣在誰家，雙塔叢台野菊花。",
      "零落故宮無入路，西來澗水繞城斜。"
    ]
  },
  {
    "volume": 301,
    "sequence": 118,
    "title": "題酸棗縣蔡中郎碑",
    "author": "王建",
    "content": [
      "蒼苔滿字土埋龜，風雨銷磨絕妙詞。",
      "不向圖經中舊見，無人知是蔡邕碑。"
    ]
  },
  {
    "volume": 301,
    "sequence": 119,
    "title": "江陵使至汝州",
    "author": "王建",
    "content": [
      "回看巴路在雲間，寒食離家麥熟還。",
      "日暮數峰青似染，商人說是汝州山。"
    ]
  },
  {
    "volume": 301,
    "sequence": 120,
    "title": "十五夜望月寄杜郎中",
    "author": "王建",
    "content": [
      "中庭地白樹棲鴉，冷露無聲濕桂花。",
      "今夜月明人盡望，不知秋思在誰家。"
    ]
  },
  {
    "volume": 301,
    "sequence": 121,
    "title": "寄同州田長史",
    "author": "王建",
    "content": [
      "除聽好語耳常聾，不見詩人眼底空。",
      "莫怪出城為長史，總緣山在白雲中。"
    ]
  },
  {
    "volume": 301,
    "sequence": 122,
    "title": "外按",
    "author": "王建",
    "content": [
      "夾城門向野田開，白鹿非時出洞來。",
      "日暮秦陵塵土起，從東外按使初回。"
    ]
  }
]