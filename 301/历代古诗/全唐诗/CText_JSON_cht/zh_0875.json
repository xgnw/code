[
  {
    "volume": 875,
    "sequence": 1,
    "title": "唐受命讖",
    "content": [
      "法律存，道德在，白旗天子出東海。",
      "桃李子，莫浪語。黃鵠繞山飛，宛轉花園裏。",
      "桃花園，宛轉屬旌幡。",
      "桃李子，鴻鵠繞陽山，宛轉花林裏。莫浪語，誰道許。",
      "桃李子，洪水繞楊山。",
      "江南楊柳樹，江北李花榮。楊柳飛綿何處去，李花結果自然成。"
    ]
  },
  {
    "volume": 875,
    "sequence": 2,
    "title": "勸進疏引讖",
    "content": [
      "東海十八子，八井喚三軍。手持雙白雀，頭上戴紫雲。",
      "丁醜語甲子，深藏八堂裏。何意坐堂裏，中央有天子。",
      "西北天火照，龍山昭童子。赤光連北斗，童子木上懸白幡。",
      "胡兵紛紛滿前後，拍手唱堂堂，驅羊向南走。",
      "胡兵未濟漢不整，治中都護有八井。",
      "興伍伍，仁義行武。得九九，得聲名。童子木底百丈水，東家井裏五色星。我語不可信，問取衛先生。",
      "戌亥君臣亂，子醜破城隍。寅卯如欲定，龍蛇伏四方。",
      "十八成男子，洪水主刀傍。市朝義歸政，人寧俱不荒。",
      "人言有恆性，也複道非常。為君好思量，何□□禹湯。",
      "桃源花□□，李樹起堂堂。只看寅卯歲，深水沒黃楊。"
    ]
  },
  {
    "volume": 875,
    "sequence": 3,
    "title": "符鳳引讖",
    "content": [
      "黑衣神孫披天裳。"
    ]
  },
  {
    "volume": 875,
    "sequence": 4,
    "title": "安祿山古讖",
    "content": [
      "兩角女子綠衣裳，端坐太行邀君王，一止之月必消亡。"
    ]
  },
  {
    "volume": 875,
    "sequence": 5,
    "title": "普滿題潞州佛舍",
    "content": [
      "此水連涇水，雙珠血滿川。青牛將赤虎，還號太平年。"
    ]
  },
  {
    "volume": 875,
    "sequence": 6,
    "title": "南省北街人吟",
    "content": [
      "放榜只應三月暮，登科又校一年遲。"
    ]
  },
  {
    "volume": 875,
    "sequence": 7,
    "title": "盧求榜讖",
    "content": [
      "裴頭黃尾，三求六李。"
    ]
  },
  {
    "volume": 875,
    "sequence": 8,
    "title": "清僧示趙宗儒",
    "content": [
      "梨花發後杏花初，甸邑南來慶有餘。"
    ]
  },
  {
    "volume": 875,
    "sequence": 9,
    "title": "又示段文昌",
    "content": [
      "去日既逢梅蕊綻，來時應見杏花開。"
    ]
  },
  {
    "volume": 875,
    "sequence": 10,
    "title": "洛城五鳳樓中歌",
    "content": [
      "天津橋畔火光起，魏王堤上看洪水。"
    ]
  },
  {
    "volume": 875,
    "sequence": 11,
    "title": "延和閣詩",
    "content": [
      "延和高閣上幹雲，小語猶疑太乙聞。",
      "燒盡降真無一事，開門迎得畢將軍。"
    ]
  },
  {
    "volume": 875,
    "sequence": 12,
    "title": "唐舊讖",
    "content": [
      "兔子上金床。"
    ]
  },
  {
    "volume": 875,
    "sequence": 13,
    "title": "越中狂生題旗亭",
    "content": [
      "日日草重生，悠悠傍素城。諸侯逐兔白，夏滿鏡湖平。"
    ]
  },
  {
    "volume": 875,
    "sequence": 14,
    "title": "清泰三年歌",
    "content": [
      "丙申年，數在五樓前。但看八九月，胡虜亂中原。"
    ]
  },
  {
    "volume": 875,
    "sequence": 15,
    "title": "蜀王氏讖文",
    "content": [
      "李祜西王逢吉昌，上德兌興丹莫當。"
    ]
  },
  {
    "volume": 875,
    "sequence": 16,
    "title": "黃萬祜題蜀宮壁",
    "content": [
      "莫交牽動青豬足，動即炎炎不可撲。",
      "鷙獸不欲兩頭黃，黃即其年天下哭。"
    ]
  },
  {
    "volume": 875,
    "sequence": 17,
    "title": "孟蜀丐者語",
    "content": [
      "不得登，登便倒。"
    ]
  },
  {
    "volume": 875,
    "sequence": 18,
    "title": "孟蜀桃符詩",
    "content": [
      "新年納餘慶，嘉節號長春。"
    ]
  },
  {
    "volume": 875,
    "sequence": 19,
    "title": "上藍和尚晉漢二代讖",
    "content": [
      "石榴花發石榴開。"
    ]
  },
  {
    "volume": 875,
    "sequence": 20,
    "title": "又遺鐘傳偈",
    "content": [
      "但看來年二三月，柳條堪作打鐘槌。"
    ]
  },
  {
    "volume": 875,
    "sequence": 21,
    "title": "又報王審知十字讖",
    "content": [
      "不怕羊入屋，只怕錢入腹。"
    ]
  },
  {
    "volume": 875,
    "sequence": 22,
    "title": "錢處士李氏讖",
    "content": [
      "仿佛之間一倍楊。"
    ]
  },
  {
    "volume": 875,
    "sequence": 23,
    "title": "孫咸題廬山神廟詩",
    "content": [
      "獨入玄宮禮至真，焚香不為賤貧身。秦淮兩岸沙埋骨，湓浦千家血染塵。廬阜煙霞誰是主，虎溪風月屬何人。",
      "九江太守勤王室，好放天兵渡要津。"
    ]
  },
  {
    "volume": 875,
    "sequence": 24,
    "title": "南唐江州風墜詩",
    "content": [
      "由來秉節世無雙，獨守孤城死不降。",
      "何似知機早回首，免教流血滿長江。"
    ]
  },
  {
    "volume": 875,
    "sequence": 25,
    "title": "杭州還鄉和尚唱",
    "content": [
      "還鄉寂寂杳無蹤，不掛征帆水陸通。",
      "蹋得故鄉回地穩，更無南北與西東。"
    ]
  },
  {
    "volume": 875,
    "sequence": 26,
    "title": "福州記",
    "content": [
      "潮水來，岩頭沒。潮水去，矢口出。"
    ]
  },
  {
    "volume": 875,
    "sequence": 27,
    "title": "黃涅盤讖",
    "content": [
      "先打南，後打北，留取清源作佛國。"
    ]
  },
  {
    "volume": 875,
    "sequence": 28,
    "title": "陳智廣讖",
    "content": [
      "騎馬來，騎馬去。"
    ]
  },
  {
    "volume": 875,
    "sequence": 29,
    "title": "又讖",
    "content": [
      "功下田，力交連。井底坐，二十年。"
    ]
  },
  {
    "volume": 875,
    "sequence": 30,
    "title": "僧緘示王處厚",
    "content": [
      "周士同成，二王殊名。王居一焉，百日為程。"
    ]
  },
  {
    "volume": 875,
    "sequence": 31,
    "title": "任叟書授劉生",
    "content": [
      "承欲往梁宋，梁宋災方重，旦夕為人訟。",
      "承欲訪鄭生，鄭生將有厄。即為千里客，兼亦變衫色。"
    ]
  },
  {
    "volume": 875,
    "sequence": 32,
    "title": "昌明裏中讖",
    "content": [
      "欲知修續者，腳下是生毛。"
    ]
  },
  {
    "volume": 875,
    "sequence": 33,
    "title": "宋善威詩",
    "content": [
      "月落三株樹，日映九重天。良夜歡宴罷，暫別庚申年。"
    ]
  },
  {
    "volume": 875,
    "sequence": 34,
    "title": "田承嗣誑李寶臣偽讖",
    "content": [
      "二帝同功勢萬全，將田作伴入幽燕。"
    ]
  },
  {
    "volume": 875,
    "sequence": 35,
    "title": "皮日休造黃巢讖",
    "content": [
      "欲知聖人姓，田八二十一。欲知聖人名，果頭三屈律。"
    ]
  },
  {
    "volume": 875,
    "sequence": 36,
    "title": "附：上元初嵩山石記",
    "content": [
      "木子當天下，止戈龍。李代代不移宗，中鼎顯真容，基千萬歲。"
    ]
  },
  {
    "volume": 875,
    "sequence": 37,
    "title": "上陽銅器篆",
    "content": [
      "長宜子孫。"
    ]
  },
  {
    "volume": 875,
    "sequence": 38,
    "title": "永安渠石銘",
    "content": [
      "百年為市後為池。"
    ]
  },
  {
    "volume": 875,
    "sequence": 39,
    "title": "漳泉分地神篆",
    "content": [
      "漳泉兩州，分地太平。永安龍溪，山高氣清。",
      "千年不惑，萬古作程。"
    ]
  },
  {
    "volume": 875,
    "sequence": 40,
    "title": "含元殿丹石隱語",
    "content": [
      "天漢二年，赤光生栗。木下有子，傷心遇酷。"
    ]
  },
  {
    "volume": 875,
    "sequence": 41,
    "title": "長安空宅銘篆",
    "content": [
      "夏天子紫金三十斤，賜有德者。"
    ]
  },
  {
    "volume": 875,
    "sequence": 42,
    "title": "莆田石記",
    "content": [
      "石敢當，鎮百鬼，壓災殃。官吏福，百姓康。",
      "風教盛，禮樂昌。"
    ]
  },
  {
    "volume": 875,
    "sequence": 43,
    "title": "符離樹穴中石篆",
    "content": [
      "旁有水，上有道，八百年中逢栲栳。"
    ]
  },
  {
    "volume": 875,
    "sequence": 44,
    "title": "淮西池濠石銘",
    "content": [
      "井底一竿竹，竹色深綠綠。雞未肥，酒未熟，障車兒郎且須縮。"
    ]
  },
  {
    "volume": 875,
    "sequence": 45,
    "title": "羅池石刻",
    "content": [
      "龍城柳，神所守。驅厲鬼，山左首。福土氓，制九醜。"
    ]
  },
  {
    "volume": 875,
    "sequence": 46,
    "title": "道者遺記",
    "content": [
      "武之在卯，堯王八季。我棄其寢，我去其扆。深深然，高高然。人不吾知，又不吾謂。由今之後，二百餘祀。",
      "焰焰其光，和和其始。東方有兔，小首元尾。經過吾道，來至吾裏。飲吾泉以醉，登吾榻而寐。刻乎其壁，奧乎其義。人誰以辨，其東平子。"
    ]
  },
  {
    "volume": 875,
    "sequence": 47,
    "title": "王璠石銘",
    "content": [
      "山有石，石有玉。玉有瑕，即休也。"
    ]
  },
  {
    "volume": 875,
    "sequence": 48,
    "title": "玄元觀棟桁記",
    "content": [
      "山水誰無言，元年有福重修。"
    ]
  },
  {
    "volume": 875,
    "sequence": 49,
    "title": "天臺觀石簡記",
    "content": [
      "海水竭，臺山缺，皇家寶祚無休歇。"
    ]
  },
  {
    "volume": 875,
    "sequence": 50,
    "title": "成都羅城北門石記",
    "content": [
      "五五複五五，五五逾重數。浮世若浮雲，金石一如故。",
      "與君相見時，杳杳非今土。"
    ]
  },
  {
    "volume": 875,
    "sequence": 51,
    "title": "青羊宮磚記",
    "content": [
      "太平平中元災。"
    ]
  },
  {
    "volume": 875,
    "sequence": 52,
    "title": "銅雀台玉板篆",
    "content": [
      "上土巴灰除虛除，伊尹東北八九餘。秦趙多應分五玉，絲竹木子世世居。但看六六百中外，世主難留如國如。"
    ]
  },
  {
    "volume": 875,
    "sequence": 53,
    "title": "顯德道宮石記",
    "content": [
      "瑞雲靈跡鎮梁東，他日多應與古同。",
      "歲月遷移人事改，再來閑處又興功。"
    ]
  },
  {
    "volume": 875,
    "sequence": 54,
    "title": "南唐升元殿基下石記",
    "content": [
      "莫問江南事，江南事可憑。抱雞升寶位，跨犬出金陵。",
      "子建司南位，安仁秉夜燈。東鄰嬌小女，騎虎渡河冰。"
    ]
  },
  {
    "volume": 875,
    "sequence": 55,
    "title": "馬殷浚城石碣篆",
    "content": [
      "龍舉頭，猳掉尾。羊為兄，猴作弟。羊歸穴，猴離次。"
    ]
  },
  {
    "volume": 875,
    "sequence": 56,
    "title": "王霸仙壇磚刻",
    "content": [
      "樹枯不用伐，壇壞不須結。未滿一千歲，自有系孫列。",
      "後來是三皇，潮水蕩禍殃。岩逢二乍間，未免有消亡。",
      "子孫依吾道，代代封閩疆。"
    ]
  },
  {
    "volume": 875,
    "sequence": 57,
    "title": "劉龑石讖",
    "content": [
      "人人有一，山山值牛。兔絲吞骨，蓋海承劉。"
    ]
  },
  {
    "volume": 875,
    "sequence": 58,
    "title": "南漢羅浮古劍篆文",
    "content": [
      "丁與水同宮，王將耳口同。尹來居口上，山岫獲重重。"
    ]
  },
  {
    "volume": 875,
    "sequence": 59,
    "title": "司馬承禎含象鑒文",
    "content": [
      "天地含象，日月貞明。寫規萬物，洞鑒百靈。",
      "龜自蔔，鏡自照。吉可募，光不曜。",
      "青蓋作鏡大吉昌，巧工刊之成文章。左龍右虎辟不祥，朱鳥玄武順於旁，子孫富貴居中央。"
    ]
  },
  {
    "volume": 875,
    "sequence": 60,
    "title": "景震劍文",
    "content": [
      "撝雷電，運玄星。摧兇惡，亨利貞。",
      "幹降精，坤應靈。日月象，嶽瀆形。"
    ]
  },
  {
    "volume": 875,
    "sequence": 61,
    "title": "高麗鏡文",
    "content": [
      "三水中，四維下，上帝降子于辰馬。先操雞，後搏鴨。",
      "己年中，二龍見。一則藏身青木中，一則見形黑金東。"
    ]
  },
  {
    "volume": 875,
    "sequence": 62,
    "title": "京西市放生池墓銘",
    "content": [
      "龜言市，蓍言水。"
    ]
  },
  {
    "volume": 875,
    "sequence": 63,
    "title": "古墓蔔地詞",
    "content": [
      "爾後一千歲，此地化為泉。賴逢鄔侍禦，移我向高原。"
    ]
  },
  {
    "volume": 875,
    "sequence": 64,
    "title": "衛先生墓銘",
    "content": [
      "姜師度，更移向南三五步。"
    ]
  },
  {
    "volume": 875,
    "sequence": 65,
    "title": "隱者瘞男銘",
    "content": [
      "神真煉形年未足，化為我子功相續。",
      "丞相瘞之刻玄玉，仙路何長死何促。"
    ]
  },
  {
    "volume": 875,
    "sequence": 66,
    "title": "烏氏葬碑",
    "content": [
      "牛領岡頭，紅簫籠下。葬用兩日，手板相亞。"
    ]
  },
  {
    "volume": 875,
    "sequence": 67,
    "title": "岩腹棺銘",
    "content": [
      "欲墮不墮逢王果，五百年中重收我。"
    ]
  },
  {
    "volume": 875,
    "sequence": 68,
    "title": "古棺石銘",
    "content": [
      "欲陷不陷被藤縛，欲落不落被沙閣，五百年後遇熊博。"
    ]
  },
  {
    "volume": 875,
    "sequence": 69,
    "title": "漣水古塚瓶文",
    "content": [
      "一雙青烏子，飛來五兩頭。借問船輕重，寄信到揚州。"
    ]
  },
  {
    "volume": 875,
    "sequence": 70,
    "title": "沈彬壙篆",
    "content": [
      "佳城今已開，雖開不葬埋。漆燈猶未滅，留待沈彬來。"
    ]
  },
  {
    "volume": 875,
    "sequence": 71,
    "title": "廣陵古塚石刻",
    "content": [
      "日為箭兮月為弓，四時躬人兮無窮。但得天將明月死，不覺人隨流水空。山川秀兮碧穹窿，崇夫人墓兮直其中。",
      "猿啼鳥嘯煙濛濛，千年萬年松柏風。"
    ]
  },
  {
    "volume": 875,
    "sequence": 72,
    "title": "王承檢掘得墓銘",
    "content": [
      "車道之北，邽山之陽。深深葬玉，鬱鬱埋香。刻斯貞石，煥乎遺芳。地變陵穀，嶮列城隍。幹德丙年，壞者合郎。"
    ]
  },
  {
    "volume": 875,
    "sequence": 73,
    "title": "馬希振葬地碣",
    "content": [
      "亂石之壤，絕世之岡。谷變庚戌，馬氏無王。"
    ]
  }
]