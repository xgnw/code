[
  {
    "volume": 784,
    "sequence": 1,
    "title": "長寧公主宅流杯",
    "author": "景龍文館士",
    "content": [
      "憑高瞰迥足怡心，菌閣桃源不暇尋。",
      "餘雪依林成玉樹，殘霙點岫即瑤岑。"
    ]
  },
  {
    "volume": 784,
    "sequence": 2,
    "title": "侍宴桃花園詠桃花應制",
    "author": "神龍從臣",
    "content": [
      "源水叢花無數開，丹跗紅萼間青梅。",
      "從今結子三千歲，預喜仙遊複摘來。"
    ]
  },
  {
    "volume": 784,
    "sequence": 3,
    "title": "玉龍子詩",
    "author": "天寶時人",
    "content": [
      "聖運潛符瑞玉龍，自興雲雨更無蹤。",
      "不如渭水沙中得，爭保鑾輿複九重。"
    ]
  },
  {
    "volume": 784,
    "sequence": 4,
    "title": "寄兄",
    "author": "僖宗北省官",
    "content": [
      "涉江今日恨偏多，援筆長籲欲奈何。",
      "倘使淚流西去得，便應添作錦江波。"
    ]
  },
  {
    "volume": 784,
    "sequence": 5,
    "title": "題屈原祠",
    "author": "洪州將軍",
    "content": [
      "蒼藤古木幾經春，舊祀祠堂小水濱。",
      "行客謾陳三酎酒，大夫元是獨醒人。"
    ]
  },
  {
    "volume": 784,
    "sequence": 6,
    "title": "題端正樹",
    "author": "貞元文士",
    "content": [
      "昔日偏沾雨露榮，德皇西幸賜嘉名。",
      "馬嵬此去無多地，合向楊妃塚上生。"
    ]
  },
  {
    "volume": 784,
    "sequence": 7,
    "title": "寄內詩",
    "author": "河北士人",
    "content": [
      "握筆題詩易，荷戈征戍難。慣從鴛被暖，怯向雁門寒。",
      "瘦盡寬衣帶，啼多漬枕檀。試留青黛著，回日畫眉看。"
    ]
  },
  {
    "volume": 784,
    "sequence": 8,
    "title": "代妻答詩",
    "author": "河北士人",
    "content": [
      "蓬鬢荊釵世所稀，布裙猶是嫁時衣。",
      "胡麻好種無人種，合是歸時底不歸。"
    ]
  },
  {
    "volume": 784,
    "sequence": 9,
    "title": "丙申歲詩",
    "author": "元和舉子",
    "content": [
      "元和天子丙申年，三十三人同得仙。",
      "袍似爛銀文似錦，相將白日上青天。"
    ]
  },
  {
    "volume": 784,
    "sequence": 10,
    "title": "刺安南事詩",
    "author": "懿宗朝舉子",
    "content": [
      "南荒不擇吏，致我交趾覆。聯綿三四年，致我交趾辱。",
      "懦者鬥則退，武者兵益黷。軍容滿天下，戰將多金玉。",
      "刮得齊民瘡，分為猛士祿。雄雄許昌師，忠武冠其族。",
      "去為萬騎風，住為一川肉。時有殘卒回，千門萬戶哭。",
      "哀聲動閭裏，怨氣成山谷。誰能聽鼓聲，不忍看金鏃。",
      "念此堪淚流，悠悠潁川綠。"
    ]
  },
  {
    "volume": 784,
    "sequence": 11,
    "title": "歌",
    "author": "白衫舉子",
    "content": [
      "執板狂歌乞個錢，塵中流浪且隨緣。",
      "直饒到老常如此，猶勝危時弄化權。"
    ]
  },
  {
    "volume": 784,
    "sequence": 12,
    "title": "睹野花思京師舊游",
    "author": "唐末朝士",
    "content": [
      "曾過街西看牡丹，牡丹才謝便心闌。",
      "如今變作村園眼，鼓子花開也喜歡。"
    ]
  },
  {
    "volume": 784,
    "sequence": 13,
    "title": "哥舒歌",
    "author": "西鄙人",
    "content": [
      "北斗七星高，哥舒夜帶刀。至今窺牧馬，不敢過臨洮。"
    ]
  },
  {
    "volume": 784,
    "sequence": 14,
    "title": "答人",
    "author": "太上隱者",
    "content": [
      "偶來松樹下，高枕石頭眠。山中無曆日，寒盡不知年。"
    ]
  },
  {
    "volume": 784,
    "sequence": 15,
    "title": "向竹吟",
    "author": "黃山隱",
    "content": [
      "積塵為太山，掬水成東海。富貴有時乖，希夷無日改。",
      "絳節出崆峒，霓衣發光彩。古者有七賢，六個今何在。"
    ]
  },
  {
    "volume": 784,
    "sequence": 16,
    "title": "歌",
    "author": "婺州山中人",
    "content": [
      "靜居青嶂裏，高嘯紫煙中。塵世連仙界，瓊田前路通。"
    ]
  },
  {
    "volume": 784,
    "sequence": 17,
    "title": "五子之歌",
    "author": "同穀子",
    "content": [
      "邦惟固本自安寧，臨下常須馭朽驚。",
      "何事十旬遊不返，禍胎從此召殷兵。",
      "酒色聲禽號四荒，那堪峻宇又雕牆。",
      "靜思今古為君者，未或因茲不滅亡。",
      "唯彼陶唐有冀方，少年都不解思量。",
      "如今算得當時事，首為盤游亂紀綱。",
      "明明我祖萬邦君，典則貽將示子孫。",
      "惆悵太康荒墜後，覆宗絕祀滅其門。",
      "仇讎萬姓遂無依，顏厚何曾解忸怩。",
      "五子既歌邦已失，一場前事悔難追。"
    ]
  },
  {
    "volume": 784,
    "sequence": 18,
    "title": "獻公佐詩",
    "author": "崔公佐客",
    "content": [
      "破額襆頭衫也穿，使君猶許對華筵。",
      "今朝幸倚文章守，遮莫青蛾笑揭天。"
    ]
  },
  {
    "volume": 784,
    "sequence": 19,
    "title": "贈妓茂英",
    "author": "洛中舉子",
    "content": [
      "憶昔當初過柳樓，茂英年小尚嬌羞。隔窗未省聞高語，對鏡曾窺學上頭。一別中原俱老大，再來南國見風流。",
      "彈弦酌酒話前事，零落碧雲生暮愁。"
    ]
  },
  {
    "volume": 784,
    "sequence": 20,
    "title": "又贈",
    "author": "洛中舉子",
    "content": [
      "少插花枝少下籌，須防女伴妒風流。",
      "坐中若打占相令，除卻尚書莫點頭。"
    ]
  },
  {
    "volume": 784,
    "sequence": 21,
    "title": "寄故姬",
    "author": "江陵士子",
    "content": [
      "陰雲冪冪下陽臺，惹著襄王更不回。五度看花空有淚，一心如結不曾開。纖蘿自合依芳樹，覆水寧思返舊杯。",
      "惆悵高麗坡底宅，春光無複下山來。"
    ]
  },
  {
    "volume": 784,
    "sequence": 22,
    "title": "吟",
    "author": "織錦人",
    "content": [
      "學織繚綾功未多，亂拈機杼錯拋梭。",
      "莫教官錦行家見，把此文章笑殺他。"
    ]
  },
  {
    "volume": 784,
    "sequence": 23,
    "title": "句",
    "author": "織錦人",
    "content": [
      "如今不重文章士，莫把文章誇向人。"
    ]
  },
  {
    "volume": 784,
    "sequence": 24,
    "title": "送南中尉",
    "author": "吏部選人",
    "content": [
      "羨君初拜職，嗟我獨無名。且是正員尉，全勝兼試卿。"
    ]
  },
  {
    "volume": 784,
    "sequence": 25,
    "title": "題紫微觀",
    "author": "建業蔔者",
    "content": [
      "昨日朝天過紫微，醮壇風冷杏花稀。",
      "碧桃泥我傳消息，何事人間更不歸。"
    ]
  },
  {
    "volume": 784,
    "sequence": 26,
    "title": "題鄧仙客墓",
    "author": "天嶠遊人",
    "content": [
      "鶴老芝田雞在籠，上清那與俗塵同。",
      "既言白日升仙去，何事人間有殯宮。"
    ]
  },
  {
    "volume": 784,
    "sequence": 27,
    "title": "題故翠微宮",
    "author": "驪山遊人",
    "content": [
      "翠微寺本翠微宮，樓閣亭台幾十重。",
      "天子不來僧又去，樵夫時倒一株松。"
    ]
  },
  {
    "volume": 784,
    "sequence": 28,
    "title": "吟",
    "author": "衡州舟子",
    "content": [
      "野鵲灘西一棹孤，月光遙接洞庭湖。",
      "堪嗟回雁峰前過，望斷家山一字無。"
    ]
  },
  {
    "volume": 784,
    "sequence": 29,
    "title": "月夜",
    "author": "華山老人",
    "content": [
      "澗水泠泠聲不絕，溪流茫茫野花發。",
      "自去自來人不知，歸時常對空山月。"
    ]
  },
  {
    "volume": 784,
    "sequence": 30,
    "title": "終南",
    "author": "終南山翁",
    "content": [
      "霜鶴鳴時夕風急，亂鴉又向寒林集。",
      "此君輟棹悲且吟，獨對蓮花一峰立。"
    ]
  },
  {
    "volume": 784,
    "sequence": 31,
    "title": "大慶堂賜宴元璫有詩呈吳越王",
    "author": "吳越人",
    "content": [
      "非為親賢展綺筵，恒常甯敢恣遊盤。綠搓楊柳綿初軟，紅暈櫻桃粉未幹。穀鳥乍啼聲似澀，甘霖方霽景猶寒。",
      "笙歌風緊人酣醉，卻繞珍叢爛熳看。"
    ]
  },
  {
    "volume": 784,
    "sequence": 32,
    "title": "又和",
    "author": "吳越人",
    "content": [
      "櫻桃花下會親賢，風遠銅壺轉露盤。蝶下粉牆梅乍折，蟻浮金斝酒難幹。雲和緩奏泉聲咽，珠箔低垂水影寒。",
      "狂簡斐然吟詠足，卻邀群彥重吟看。"
    ]
  },
  {
    "volume": 784,
    "sequence": 33,
    "title": "再和",
    "author": "吳越人",
    "content": [
      "我有嘉賓宴乍歡，畫簾紋細鳳雙盤。影籠沼沚修篁密，聲透笙歌羯鼓幹。散後便依書篋寐，渴來潛想玉壺寒。",
      "櫻桃零落紅桃媚，更俟旬餘共醉看。"
    ]
  },
  {
    "volume": 784,
    "sequence": 34,
    "title": "重和",
    "author": "吳越人",
    "content": [
      "冷宴殷勤展小園，舞鞇柔軟彩虯盤。篸花盡日疑頭重，病酒經宵覺口幹。嘉樹倚樓青瑣暗，晚雲藏雨碧山寒。",
      "文章天子文章別，八采盧郎未可看。"
    ]
  },
  {
    "volume": 784,
    "sequence": 35,
    "title": "禦制春遊長句",
    "author": "吳越人",
    "content": [
      "天意分明道已光，春遊嘉景勝仙鄉。玉爐煙直風初靜，銀漢雲銷日正長。柳帶似眉全展綠，杏苞似臉半開香。",
      "黃鶯歷歷啼紅樹，紫燕關關語畫梁。低檻晚晴籠翡翠，小池波暖浴鴛鴦。馬嘶廣陌貪新草，人醉花堤怕夕陽。",
      "比屋管弦呈妙曲，連營羅綺鬥時妝。全吳霸越千年後，獨此升平顯萬方。"
    ]
  }
]