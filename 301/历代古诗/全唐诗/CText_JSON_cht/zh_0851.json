[
  {
    "volume": 851,
    "sequence": 1,
    "title": "和禦制遊慈恩寺",
    "author": "慈恩寺沙門",
    "content": [
      "皇風扇祇樹，至德茂禪林。仙華曜日彩，神幡曳遠陰。",
      "綺殿籠霞影，飛閣出雲心。細草希慈澤，恩光重更深。"
    ]
  },
  {
    "volume": 851,
    "sequence": 2,
    "title": "贈賈松先輩",
    "author": "水心寺僧",
    "content": [
      "嵯峨山上石，歲歲色長新。若使盡成寶，誰為知己人。"
    ]
  },
  {
    "volume": 851,
    "sequence": 3,
    "title": "古梅",
    "author": "無名釋",
    "content": [
      "火虐風饕水漬根，霜皴雪皺古苔痕。",
      "東風未肯隨寒暑，又蘖清香與返魂。"
    ]
  },
  {
    "volume": 851,
    "sequence": 4,
    "title": "月",
    "author": "南唐失名僧",
    "content": [
      "徐徐東海出，漸漸上天衢。此夜一輪滿，清光何處無。"
    ]
  },
  {
    "volume": 851,
    "sequence": 5,
    "title": "武肅王有旨，石橋設齋會，進一詩，共六首",
    "author": "吳越僧",
    "content": [
      "南有天臺事可尊，孕靈含秀獨超群。重重曲澗侵危石，步步層岩踏碎雲。金雀每從雲裏現，異香多向夜深聞。",
      "當知此界非凡界，一道幽奇各自分。",
      "仙源佛窟有天臺，今古嘉名遍九垓。石磴嵌空神匠出，瀑泉雄壯雨聲來。景強偏感高僧上，地勝能令遠思開。",
      "一等翹誠依此處，自然靈貺作梯媒。",
      "智泉福海莫能逾，親自王恩運睿謨。感現盡冥心境界，資持全固道根株。石樑低翥紅鸚鵡，煙嶺高翔碧鷓鴣。",
      "勝妙重重惟禱祝，永資軍庶息災虞。",
      "淩晨迎請倍精誠，親散鮮花異處清。羅漢攀枝呈梵相，岩僧倚樹現真形。神幡雙出紅霞動，寶塔全開白氣生。",
      "都為王心標意切，滿空盈月瑞分明。",
      "幡花寶蓋滿青川，祈禱迎來聖半千。莫道勝緣無影響，須知嘉會有因緣。空中長似聞天樂，岩畔常疑有地仙。",
      "何必更尋兜率去，重重靈應事昭然。",
      "登雲步嶺涉煙程，好景隨心次第生。聖者已符祥瑞事，地靈全副禱祈情。洞深重疊拖雲濕，灘淺潺湲漱水清。",
      "願滿事圓歸去路，便風相送片帆輕。"
    ]
  },
  {
    "volume": 851,
    "sequence": 6,
    "title": "題戶詩",
    "author": "唐末僧",
    "content": [
      "枕有思鄉淚，門無問疾人。塵埋床下履，風動架頭巾。"
    ]
  },
  {
    "volume": 851,
    "sequence": 7,
    "title": "句",
    "author": "神迥",
    "content": [
      "鴉鳴東牖曙，草秀南湖春。"
    ]
  },
  {
    "volume": 851,
    "sequence": 8,
    "title": "句",
    "author": "可隆",
    "content": [
      "萬般思後行，一失廢前功。"
    ]
  },
  {
    "volume": 851,
    "sequence": 9,
    "title": "句",
    "author": "爾鳥",
    "content": [
      "鯨目光燒半海紅，鼇頭浪蹙掀天白。"
    ]
  },
  {
    "volume": 851,
    "sequence": 10,
    "title": "句",
    "author": "元礎",
    "content": [
      "寺隔殘潮去。",
      "采藥過泉聲。",
      "林塘秋半宿，風雨夜深來。"
    ]
  },
  {
    "volume": 851,
    "sequence": 11,
    "title": "句",
    "author": "悟清",
    "content": [
      "鳥歸花影動，魚沒浪痕圓。"
    ]
  },
  {
    "volume": 851,
    "sequence": 12,
    "title": "句",
    "author": "契盈",
    "content": [
      "三千裏外一條水，十二時中兩度潮。"
    ]
  },
  {
    "volume": 851,
    "sequence": 13,
    "title": "句",
    "author": "淡然",
    "content": [
      "到處自鑿井，不能飲常流。"
    ]
  },
  {
    "volume": 851,
    "sequence": 14,
    "title": "句",
    "author": "庭實",
    "content": [
      "吟中雙鬢白，笑裏一生貧。"
    ]
  },
  {
    "volume": 851,
    "sequence": 15,
    "title": "句",
    "author": "知業",
    "content": [
      "接岸橋通何處路，倚欄人是阿誰家。"
    ]
  },
  {
    "volume": 851,
    "sequence": 16,
    "title": "句",
    "author": "雲容",
    "content": [
      "木末上明星。"
    ]
  },
  {
    "volume": 851,
    "sequence": 17,
    "title": "句",
    "author": "玄幽",
    "content": [
      "三萬蓮經三十春，半生不蹋院門塵。"
    ]
  },
  {
    "volume": 851,
    "sequence": 18,
    "title": "句",
    "author": "志定",
    "content": [
      "惟有樽前今夜月，當時曾照墮樓人。",
      "梧桐葉老蟬聲死，一夜洞庭波上風。"
    ]
  },
  {
    "volume": 851,
    "sequence": 19,
    "title": "句",
    "author": "靈准",
    "content": [
      "晴看漢水廣，秋覺峴山高。"
    ]
  },
  {
    "volume": 851,
    "sequence": 20,
    "title": "句",
    "author": "荊州僧",
    "content": [
      "犬熟護鄰房。"
    ]
  }
]