[
  {
    "volume": 878,
    "sequence": 1,
    "title": "牛口謠",
    "content": [
      "豆入牛口，勢不得久。"
    ]
  },
  {
    "volume": 878,
    "sequence": 2,
    "title": "高昌童謠",
    "content": [
      "高昌兵馬如霜雪，漢家兵馬如日月。日月照霜雪。",
      "回首自消滅。"
    ]
  },
  {
    "volume": 878,
    "sequence": 3,
    "title": "咸亨後謠",
    "content": [
      "莫浪語，阿婆嗔，三叔聞時笑殺人。"
    ]
  },
  {
    "volume": 878,
    "sequence": 4,
    "title": "調露初京城民謠",
    "content": [
      "側堂堂，撓堂堂。"
    ]
  },
  {
    "volume": 878,
    "sequence": 5,
    "title": "嵩嶽童謠",
    "content": [
      "嵩山凡幾層，不畏登不得，只畏不得登。",
      "三度徵兵馬，傍道打騰騰。"
    ]
  },
  {
    "volume": 878,
    "sequence": 6,
    "title": "李敬玄謠",
    "content": [
      "洮河李阿婆，鄯州王伯母。見賊不敢鬥，總由曹新婦。"
    ]
  },
  {
    "volume": 878,
    "sequence": 7,
    "title": "永淳中童謠",
    "content": [
      "新禾不入箱，新麥不入場。迨及八九月，狗吠空垣牆。"
    ]
  },
  {
    "volume": 878,
    "sequence": 8,
    "title": "楊柳謠",
    "content": [
      "楊柳楊柳漫頭駝。"
    ]
  },
  {
    "volume": 878,
    "sequence": 9,
    "title": "裴炎謠",
    "content": [
      "一片火，兩片火，緋衣小兒當殿坐。"
    ]
  },
  {
    "volume": 878,
    "sequence": 10,
    "title": "武后長壽元年民間謠",
    "content": [
      "補闕連車載，拾遺平鬥量。欔槌侍御史，碗脫侍中郎。"
    ]
  },
  {
    "volume": 878,
    "sequence": 11,
    "title": "續謠",
    "content": [
      "評事不讀律，博士不尋章。糊心宣撫使，眯目聖神皇。"
    ]
  },
  {
    "volume": 878,
    "sequence": 12,
    "title": "天樞謠",
    "content": [
      "一條麻索挽，天樞絕去也。"
    ]
  },
  {
    "volume": 878,
    "sequence": 13,
    "title": "武后時謠",
    "content": [
      "張公吃酒李公醉。"
    ]
  },
  {
    "volume": 878,
    "sequence": 14,
    "title": "武后時童謠",
    "content": [
      "紅綠複裙長，千里萬里猶香。"
    ]
  },
  {
    "volume": 878,
    "sequence": 15,
    "title": "神龍後烏鵲窠謠",
    "content": [
      "山南烏鵲窠，山北金駱駝。鐮柯不鑿孔，斧子不施柯。"
    ]
  },
  {
    "volume": 878,
    "sequence": 16,
    "title": "吏部謠",
    "content": [
      "岑愔獠子後，崔湜令公孫。三人相比校，莫賀咄骨渾。"
    ]
  },
  {
    "volume": 878,
    "sequence": 17,
    "title": "黃犢子謠",
    "content": [
      "黃fd犢子挽紖斷，兩腳蹋地鞋bV斷。"
    ]
  },
  {
    "volume": 878,
    "sequence": 18,
    "title": "安樂寺童謠",
    "content": [
      "可憐安樂寺，了了樹頭懸。"
    ]
  },
  {
    "volume": 878,
    "sequence": 19,
    "title": "鯉魚兒謠",
    "content": [
      "可憐聖善寺，身著綠毛衣。牽來河裏飲，蹋殺鯉魚兒。"
    ]
  },
  {
    "volume": 878,
    "sequence": 20,
    "title": "羊頭山謠",
    "content": [
      "羊頭山北作朝堂。"
    ]
  },
  {
    "volume": 878,
    "sequence": 21,
    "title": "金橋童謠",
    "content": [
      "聖人執節度金橋。"
    ]
  },
  {
    "volume": 878,
    "sequence": 22,
    "title": "天寶中京兆謠",
    "content": [
      "欲得米麥賤，無過追李峴。"
    ]
  },
  {
    "volume": 878,
    "sequence": 23,
    "title": "天寶初語",
    "content": [
      "義髻拋河裏，黃裙逐水流。"
    ]
  },
  {
    "volume": 878,
    "sequence": 24,
    "title": "楊氏謠",
    "content": [
      "男不封侯女作妃，君看女卻是門楣。"
    ]
  },
  {
    "volume": 878,
    "sequence": 25,
    "title": "神雞童謠",
    "content": [
      "生兒不用識文字。鬥雞走馬勝讀書。賈家小兒年十三，富貴榮華代不如。能令金距期勝負，白羅繡衫隨軟輿。",
      "父死長安千裏外，差夫治道挽喪車。"
    ]
  },
  {
    "volume": 878,
    "sequence": 26,
    "title": "燕燕謠",
    "content": [
      "燕燕，飛上天。天上女兒鋪白氈，氈上有千錢。"
    ]
  },
  {
    "volume": 878,
    "sequence": 27,
    "title": "幽州謠",
    "content": [
      "舊來誇戴竿，今日不堪看。但看五月裏，清水河邊見契丹。"
    ]
  },
  {
    "volume": 878,
    "sequence": 28,
    "title": "兩京童謠",
    "content": [
      "不怕上蘭單，惟愁答辨難。無錢求案典，生死任都官。"
    ]
  },
  {
    "volume": 878,
    "sequence": 29,
    "title": "兩頭朱童謠",
    "content": [
      "一隻箸，兩頭朱，五六月化為膽。"
    ]
  },
  {
    "volume": 878,
    "sequence": 30,
    "title": "打麥謠",
    "content": [
      "打麥，麥打。三三三，舞了也。"
    ]
  },
  {
    "volume": 878,
    "sequence": 31,
    "title": "張權輿作裴度偽謠",
    "content": [
      "非衣小兒坦其腹，天上有口被驅逐。"
    ]
  },
  {
    "volume": 878,
    "sequence": 32,
    "title": "馬僕射謠",
    "content": [
      "齋鐘動也，和尚不上堂。"
    ]
  },
  {
    "volume": 878,
    "sequence": 33,
    "title": "咸通七年童謠",
    "content": [
      "草青青，被嚴霜。鵲始巢，複看顛狂。"
    ]
  },
  {
    "volume": 878,
    "sequence": 34,
    "title": "咸通十四年成都謠",
    "content": [
      "咸通癸巳，出無所之。蛇去馬來，道路稍開。",
      "頭無片瓦，地有殘灰。"
    ]
  },
  {
    "volume": 878,
    "sequence": 35,
    "title": "幹符六年童謠",
    "content": [
      "八月無霜塞草青，將軍騎馬出空城。",
      "漢家天子西巡狩，猶向江東更索兵。"
    ]
  },
  {
    "volume": 878,
    "sequence": 36,
    "title": "僖宗時童謠",
    "content": [
      "金色蝦蟆爭努眼，翻卻曹州天下反。"
    ]
  },
  {
    "volume": 878,
    "sequence": 37,
    "title": "黃巢軍中謠",
    "content": [
      "逢儒則肉師必覆。"
    ]
  },
  {
    "volume": 878,
    "sequence": 38,
    "title": "中和初童謠",
    "content": [
      "黃巢走，泰山東，死在翁家翁。"
    ]
  },
  {
    "volume": 878,
    "sequence": 39,
    "title": "山陰老人偽謠",
    "content": [
      "欲識聖人姓，千里草青青。欲識聖人名，日從日上生。"
    ]
  },
  {
    "volume": 878,
    "sequence": 40,
    "title": "胡楚賓謠",
    "content": [
      "胡楚賓，李翰林。詞同三峽水，字值雙南金。"
    ]
  },
  {
    "volume": 878,
    "sequence": 41,
    "title": "後唐軍士謠",
    "content": [
      "除去菩薩，扶立生鐵。"
    ]
  },
  {
    "volume": 878,
    "sequence": 42,
    "title": "周顯德中齊州謠",
    "content": [
      "蹋陽春，人間二月雨和塵。陽春蹋盡西風起，腸斷人間白髮人。"
    ]
  },
  {
    "volume": 878,
    "sequence": 43,
    "title": "天佑中江南童謠",
    "content": [
      "東海鯉魚飛上天。"
    ]
  },
  {
    "volume": 878,
    "sequence": 44,
    "title": "真人謠",
    "content": [
      "有一真人在冀川，開口持弓向外邊。"
    ]
  },
  {
    "volume": 878,
    "sequence": 45,
    "title": "李後主童謠",
    "content": [
      "索得娘來忘卻家，後園桃李不生花。",
      "豬兒狗兒都死盡，養得貓兒患赤瘕。"
    ]
  },
  {
    "volume": 878,
    "sequence": 46,
    "title": "秦人竹o9謠",
    "content": [
      "o9々引黑牛，天差不自由。但看戊寅歲，揚在蜀江頭。"
    ]
  },
  {
    "volume": 878,
    "sequence": 47,
    "title": "蜀人謠",
    "content": [
      "黑牛無系絆，棕繩一時斷。"
    ]
  },
  {
    "volume": 878,
    "sequence": 48,
    "title": "秦城芭蕉謠",
    "content": [
      "花開來裏，花謝也裏。"
    ]
  },
  {
    "volume": 878,
    "sequence": 49,
    "title": "蜀童謠",
    "content": [
      "我有一帖藥，其名曰阿魏，賣與十八子。"
    ]
  },
  {
    "volume": 878,
    "sequence": 50,
    "title": "蜀中掃地和尚",
    "content": [
      "水行仙，怕秦川。"
    ]
  },
  {
    "volume": 878,
    "sequence": 51,
    "title": "福州謠",
    "content": [
      "騎馬來，騎馬去。"
    ]
  },
  {
    "volume": 878,
    "sequence": 52,
    "title": "閩人謠",
    "content": [
      "風吹楊菜鼓山下，不得錢郎戈不罷。"
    ]
  },
  {
    "volume": 878,
    "sequence": 53,
    "title": "廣州童謠",
    "content": [
      "羊頭二四，白天雨至。"
    ]
  },
  {
    "volume": 878,
    "sequence": 54,
    "title": "桂管童謠",
    "content": [
      "大蟲來。"
    ]
  },
  {
    "volume": 878,
    "sequence": 55,
    "title": "湖南童謠",
    "content": [
      "湖南城郭好長街，竟栽柳樹不栽槐。",
      "百姓奔竄無一事，只是椎芒織草鞋。"
    ]
  },
  {
    "volume": 878,
    "sequence": 56,
    "title": "長沙童謠",
    "content": [
      "鞭打馬，馬急走。"
    ]
  },
  {
    "volume": 878,
    "sequence": 57,
    "title": "湘中童謠",
    "content": [
      "馬去不用鞭，咬牙過今年。"
    ]
  },
  {
    "volume": 878,
    "sequence": 58,
    "title": "長沙童謠",
    "content": [
      "三羊五馬，馬子離群，羊子無舍。"
    ]
  },
  {
    "volume": 878,
    "sequence": 59,
    "title": "丹陽語",
    "content": [
      "待錢來，待錢來。"
    ]
  },
  {
    "volume": 878,
    "sequence": 60,
    "title": "遼述律後謠",
    "content": [
      "青牛嫗，曾避路。"
    ]
  }
]