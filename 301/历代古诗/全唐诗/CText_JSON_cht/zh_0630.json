[
  {
    "volume": 630,
    "sequence": 1,
    "title": "水國詩",
    "author": "陸龜蒙",
    "content": [
      "水國不堪旱，斯民生甚微。直至葭菼少，敢言魚蟹肥。",
      "我到荒村無食啖，對案又非梁謝覽。況是幹苗結子疏，歸時只得藜羹糝。"
    ]
  },
  {
    "volume": 630,
    "sequence": 2,
    "title": "井上桐",
    "author": "陸龜蒙",
    "content": [
      "美人傷別離，汲井長待曉。愁因轆轤轉，驚起雙棲鳥。",
      "獨立傍銀床，碧桐風嫋嫋。"
    ]
  },
  {
    "volume": 630,
    "sequence": 3,
    "title": "門前路",
    "author": "陸龜蒙",
    "content": [
      "門前向城路，一直複一曲。曲去日中還，直行日暮宿。",
      "何必日中還，曲途荊棘間。"
    ]
  },
  {
    "volume": 630,
    "sequence": 4,
    "title": "彼農二章",
    "author": "陸龜蒙",
    "content": [
      "世路澆險，淳風蕩除。彼農家流，猶存厥初。槁焉而席，茨焉而居。首亂如葆，形枯若腒。大耋既鮐，童子未cE。",
      "以負以載，悉薅悉鉏，我慕聖道，我耽古書。小倦于學，時遊汝廬。有飯一盛，莫鹽莫蔬。有繻一緹，不襟不祛。",
      "所謂饑寒，汝何逭歟。",
      "禹貢厥田，上下各異。善人為邦，民受其賜。去年西成，野有遺穗。今夏南畝，旱氣赤地。遭其豐凶，概斂無二。",
      "退輸弗供，進訴弗視。號於旻天，以血為淚。孟子有言，王無罪歲。詩之窮辭，以嫉悍吏。"
    ]
  },
  {
    "volume": 630,
    "sequence": 5,
    "title": "奉酬襲美苦雨見寄",
    "author": "陸龜蒙",
    "content": [
      "松篁交加午陰黑，別是江南煙靄國。頑雲猛雨更相欺，聲似虓號色如墨。茅茨裛爛簷生衣，夜夜化為螢火飛。",
      "螢飛漸多屋漸薄，一注愁霖當面落。愁霖愁霖爾何錯，滅頂于余奚所作。既不能賦似陳思王，又不能詩似謝康樂。",
      "昔年嘗過杜子美，亦得高歌破印紙。慣曾掀攪大筆多，為我才情也如此。高揖愁霖詞未已，披文忽自皮夫子。",
      "哀弦怨柱合為吟，cL我窮棲蓬藋裏。初悲濕翼何由起，末欲箋天叩天耳。其如玉女正投壺，笑電霏霏作天喜。",
      "我本曾無一棱田，平生嘯傲空漁船。有時赤腳弄明月，踏破五湖光底天。去歲王師東下急，輸兵粟盡民相泣。",
      "伊予不戰不耕人，敢怨烝黎無糝粒。不然受性圓如規，千姿萬態分毫釐。唾壺虎子盡能執，舐痔折枝無所辭。",
      "有頭強方心強直，撐拄頹風不量力。自愛垂名野史中，寧論抱困荒城側。唯君浩歎非庸人，分衣輟飲來相親。",
      "橫眠木榻忘華薦，對食露葵輕八珍。欲窮玄，鳳未白。",
      "欲懷仙，鯨尚隔。不如驅入醉鄉中，只恐醉鄉田地窄。"
    ]
  },
  {
    "volume": 630,
    "sequence": 6,
    "title": "夏日閒居作四聲詩寄襲美：平聲",
    "author": "陸龜蒙",
    "content": [
      "荒池菰蒲深，閑階莓苔平。江邊松篁多，人家簾櫳清。",
      "為書淩遺編，調弦誇新聲。求歡雖殊途，探幽聊怡情。"
    ]
  },
  {
    "volume": 630,
    "sequence": 7,
    "title": "夏日閒居作四聲詩寄襲美：平上聲",
    "author": "陸龜蒙",
    "content": [
      "朝煙涵樓臺，晚雨染島嶼。漁童驚狂歌，艇子喜野語。",
      "山容堪停杯，柳影好隱暑。年華如飛鴻，鬥酒幸且舉。"
    ]
  },
  {
    "volume": 630,
    "sequence": 8,
    "title": "夏日閒居作四聲詩寄襲美：平去聲",
    "author": "陸龜蒙",
    "content": [
      "新開窗猶偏，自種蕙未遍。書簽風搖聞，釣榭霧破見。",
      "耕耘閑之資，嘯詠性最便。希夷全天真，詎要問貴賤。"
    ]
  },
  {
    "volume": 630,
    "sequence": 9,
    "title": "夏日閒居作四聲詩寄襲美：平入聲",
    "author": "陸龜蒙",
    "content": [
      "端居愁無涯，一夕發欲白。因為鸞章吟，忽憶鶴骨客。",
      "手披丹台文，腳著赤玉舄。如蒙清音酬，若渴吸月液。"
    ]
  },
  {
    "volume": 630,
    "sequence": 10,
    "title": "奉酬襲美苦雨四聲重寄三十二句：平聲",
    "author": "陸龜蒙",
    "content": [
      "幽棲眠疏窗，豪居憑高樓。浮漚驚跳丸，寒聲思重裘。",
      "床前垂文竿，巢邊登輕舟。雖無東皋田，還生魚乎憂。"
    ]
  },
  {
    "volume": 630,
    "sequence": 11,
    "title": "奉酬襲美苦雨四聲重寄三十二句：平上聲",
    "author": "陸龜蒙",
    "content": [
      "層雲愁天低，久雨倚檻冷。絲禽藏荷香，錦鯉繞島影。",
      "心將時人乖，道與隱者靜。桐陰無深泉，所以逞短綆。"
    ]
  },
  {
    "volume": 630,
    "sequence": 12,
    "title": "奉酬襲美苦雨四聲重寄三十二句：平去聲",
    "author": "陸龜蒙",
    "content": [
      "烏蟾俱沈光，晝夜恨暗度。何當乘雲螭，面見上帝訴。",
      "臣言陰雲欺，詔用利劍付。回車誅群奸，自散萬籟怒。"
    ]
  },
  {
    "volume": 630,
    "sequence": 13,
    "title": "奉酬襲美苦雨四聲重寄三十二句：平入聲",
    "author": "陸龜蒙",
    "content": [
      "危簷仍空階，十日滴不歇。青莎看成狂，白菊即欲沒。",
      "吳王荒金尊，越妾挾玉瑟。當時雖愁霖，亦若惜落月。"
    ]
  },
  {
    "volume": 630,
    "sequence": 14,
    "title": "曉起即事因成回文寄襲美",
    "author": "陸龜蒙",
    "content": [
      "平波落月吟閑景，暗幌浮煙思起人。清露曉垂花謝半，遠風微動蕙抽新。城荒上處樵童小，石蘚分來宿鷺馴。",
      "晴寺野尋同去好，古碑苔字細書勻。"
    ]
  },
  {
    "volume": 630,
    "sequence": 15,
    "title": "回文",
    "author": "陸龜蒙",
    "content": [
      "靜煙臨碧樹，殘雪背晴樓。冷天侵極戍，寒月對行舟。"
    ]
  },
  {
    "volume": 630,
    "sequence": 16,
    "title": "疊韻山中吟",
    "author": "陸龜蒙",
    "content": [
      "瓊英輕明生，石脈滴瀝碧。玄鉛仙偏憐，白幘客亦惜。"
    ]
  },
  {
    "volume": 630,
    "sequence": 17,
    "title": "雙聲溪上思",
    "author": "陸龜蒙",
    "content": [
      "溪空唯容雲，木密不隕雨。迎漁隱映間，安問謳雅櫓。"
    ]
  },
  {
    "volume": 630,
    "sequence": 18,
    "title": "疊韻吳宮詞二首",
    "author": "陸龜蒙",
    "content": [
      "膚愉吳都姝，眷戀便殿宴。逡巡新春人，轉面見戰箭。",
      "紅櫳通東風，翠珥醉易墜。平明兵盈城，棄置遂至地。"
    ]
  },
  {
    "volume": 630,
    "sequence": 19,
    "title": "和胥口即事",
    "author": "陸龜蒙",
    "content": [
      "雨後山容若動，天寒樹色如消。目送回汀隱隱，心隨掛鹿搖搖。白蔣知秋露裛，青楓欲暮煙饒。",
      "莫問吳趨行樂，酒旗竿倚河橋。",
      "把釣絲隨浪遠，採蓮衣染香濃。綠倒紅飄欲盡，風斜雨細相逢。斷岸沈漁uNuO，鄰村送客fsfp。",
      "即是清霜剖野，乘閑莫厭來重。"
    ]
  },
  {
    "volume": 630,
    "sequence": 20,
    "title": "齊梁怨別",
    "author": "陸龜蒙",
    "content": [
      "寥寥缺月看將落，簷外霜華染羅幕。",
      "不知蘭棹到何山，應倚相思樹邊泊。"
    ]
  },
  {
    "volume": 630,
    "sequence": 21,
    "title": "閒居雜題五首：鳴蜩早",
    "author": "陸龜蒙",
    "content": [
      "閑來倚杖柴門口，鳥下深枝啄晚蟲。",
      "周步一池銷半日，十年聽此鬢如蓬。"
    ]
  },
  {
    "volume": 630,
    "sequence": 22,
    "title": "閒居雜題五首：野態真",
    "author": "陸龜蒙",
    "content": [
      "君如有意耽田裏，予亦無機向藝能。",
      "心跡所便唯是直，人間聞道最先憎。"
    ]
  },
  {
    "volume": 630,
    "sequence": 23,
    "title": "閒居雜題五首：松間斟",
    "author": "陸龜蒙",
    "content": [
      "子山園靜憐幽木，公幹詞清詠蓽門。",
      "月上風微蕭灑甚，鬥醪何惜置盈尊。"
    ]
  },
  {
    "volume": 630,
    "sequence": 24,
    "title": "閒居雜題五首：飲岩泉",
    "author": "陸龜蒙",
    "content": [
      "已甘茅洞三君食，欠買桐江一朵山。",
      "嚴子瀨高秋浪白，水禽飛盡釣舟還。"
    ]
  },
  {
    "volume": 630,
    "sequence": 25,
    "title": "閒居雜題五首：當軒鶴",
    "author": "陸龜蒙",
    "content": [
      "自笑與人乖好尚，田家山客共柴車。",
      "幹時未似棲廬雀，鳥道閑攜相爾書。"
    ]
  },
  {
    "volume": 630,
    "sequence": 26,
    "title": "藥名離合夏日即事三首",
    "author": "陸龜蒙",
    "content": [
      "乘屐著來幽砌滑，石罌煎得遠泉甘。",
      "草堂只待新秋景，天色微涼酒半酣。",
      "避暑最須從朴野，葛巾筠席更相當。",
      "歸來又好乘涼釣，藤蔓陰陰著雨香。",
      "窗外曉簾還自卷，柏煙蘭露思晴空。",
      "青箱有意終須續，斷簡遺編一半通。"
    ]
  },
  {
    "volume": 630,
    "sequence": 27,
    "title": "和襲美懷錫山藥名離合二首",
    "author": "陸龜蒙",
    "content": [
      "鶴伴前溪栽白杏，人來陰洞寫枯松。",
      "蘿深境靜日欲落，石上未眠聞遠鐘。",
      "佳句成來誰不伏，神丹偷去亦須防。",
      "風前莫怪攜詩槁，本是吳吟蕩槳郎。"
    ]
  },
  {
    "volume": 630,
    "sequence": 28,
    "title": "和襲美懷鹿門縣名離合二首",
    "author": "陸龜蒙",
    "content": [
      "雲容覆枕無非白，水色侵磯直是藍。",
      "田種紫芝餐可壽，春來何事戀江南。",
      "竹溪深處猿同宿，松閣秋來客共登。",
      "封徑古苔侵石鹿，城中誰解訪山僧。"
    ]
  },
  {
    "volume": 630,
    "sequence": 29,
    "title": "寒日古人名",
    "author": "陸龜蒙",
    "content": [
      "初寒朗詠裴回立，欲謝玄關早晚開。",
      "昨日登樓望江色，魚梁鴻雁幾多來。"
    ]
  },
  {
    "volume": 630,
    "sequence": 30,
    "title": "句",
    "author": "陸龜蒙",
    "content": [
      "幾點社翁雨，一番花信風。",
      "水鳥歌婦女，衣襟便佞舌。",
      "溪山自是清涼國，松竹合封蕭灑侯。",
      "山上花明水上曛，一橈青翰破霞文。",
      "白帝霜輿欲禦秋。",
      "但說漱流並枕石，不辭蟬腹與龜腸。",
      "頭方不會王門事，塵土空緇白苧衣。",
      "秋來懶上向吳亭。"
    ]
  }
]