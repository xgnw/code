[
  {
    "volume": 366,
    "sequence": 1,
    "title": "山亭懷古",
    "author": "張弘靖",
    "content": [
      "叢石依古城，懸泉灑清池。高低袤丈內，衡霍相蔽虧。",
      "歸田竟何因，為郡豈所宜。誰能辨人野，寄適聊在斯。"
    ]
  },
  {
    "volume": 366,
    "sequence": 2,
    "title": "和張相公太原山亭懷古詩",
    "author": "韓察",
    "content": [
      "公府政多暇，思與仁智全。為山想岩穴，引水聽潺湲。",
      "軒冕跡自逸，塵俗無由牽。蒼生方矚望，詎得賦歸田。"
    ]
  },
  {
    "volume": 366,
    "sequence": 3,
    "title": "和張相公太原山亭懷古詩",
    "author": "崔恭",
    "content": [
      "高情樂閑放，寄跡山水中。朝霞鋪座右，虛白貯清風。",
      "潛竇激飛泉，石路躋且崇。步武有勝概，不與俗情同。"
    ]
  },
  {
    "volume": 366,
    "sequence": 4,
    "title": "和張相公太原山亭懷古詩",
    "author": "陸瀍",
    "content": [
      "激水瀉飛瀑，寄懷良在茲。如何謝安石，要結東山期。",
      "入座蘭蕙馥，當軒松桂滋。於焉悟幽道，境寂心自怡。"
    ]
  },
  {
    "volume": 366,
    "sequence": 5,
    "title": "和張相公太原亭懷古詩",
    "author": "胡證",
    "content": [
      "飛泉天臺狀，峭石蓬萊姿。潺湲與青翠，咫尺當幽奇。",
      "居然盡精道，得以書妍詞。豈無他山勝，懿此清軒墀。"
    ]
  },
  {
    "volume": 366,
    "sequence": 6,
    "title": "句",
    "author": "胡證",
    "content": [
      "詩書入京國，旌旆過鄉關。（《因話錄》雲：證拜振武節",
      "度使，道河中。時趙宗儒為帥，證備桑梓禮入謁，持刺稱百姓，獻趙公詩云云。州裏榮之）"
    ]
  },
  {
    "volume": 366,
    "sequence": 7,
    "title": "和太原山亭懷古詩",
    "author": "張賈",
    "content": [
      "中庭起崖谷，漱玉下漣漪。丹丘誰雲遠，寓象得心期。",
      "豈不貴鐘鼎，至懷在希夷。唯當蓬萊閣，靈鳳複來儀。"
    ]
  },
  {
    "volume": 366,
    "sequence": 8,
    "title": "和裴司空答張秘書贈馬詩",
    "author": "張賈",
    "content": [
      "閣下從容舊客卿，寄來駿馬賞高情。任追煙景騎仍醉，知有文章倚便成。步步自憐春日影，蕭蕭猶起朔風聲。",
      "須知上宰吹噓意，送入天門上路行。"
    ]
  },
  {
    "volume": 366,
    "sequence": 9,
    "title": "句",
    "author": "張賈",
    "content": [
      "夫子生知者，相期妙理中。。"
    ]
  },
  {
    "volume": 366,
    "sequence": 10,
    "title": "吳興三絕",
    "author": "張文規",
    "content": [
      "蘋洲須覺池沼俗，苧布直勝羅紈輕。清風樓下草初出，明月峽中茶始生。吳興三絕不可舍，勸子強為吳會行。"
    ]
  },
  {
    "volume": 366,
    "sequence": 11,
    "title": "湖州貢焙新茶",
    "author": "張文規",
    "content": [
      "鳳輦尋春半醉回，仙娥進水禦簾開。",
      "牡丹花笑金鈿動，傳奏吳興紫筍來。"
    ]
  },
  {
    "volume": 366,
    "sequence": 12,
    "title": "句",
    "author": "張文規",
    "content": [
      "誰雲隼旟吏，長對虎頭岩。。"
    ]
  }
]