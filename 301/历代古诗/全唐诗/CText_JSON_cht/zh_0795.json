[
  {
    "volume": 795,
    "sequence": 1,
    "title": "佚句",
    "content": [
      "所願暫知居者樂，無使時稱主者勞。（中宗幸安樂公主第，從官賦詩，日知卒章，獨存規誡，識者多之）",
      "令乘驄馬去，丞脫繡衣來。（《贈上蔡令潘好禮拜禦史》，見《朝野僉載》）",
      "魂逐東流水，墳依獨坐山。",
      "三代掌綸誥，一身能唱歌。",
      "明月飛出海，黃河流上天。",
      "芙蓉初出水，桃李忽無言。",
      "夜夜月為青塚鏡，年年雪作黑山花。",
      "雁影數行秋半逢，漁歌一聲夜深發。",
      "忽睹邢武辭，泠其金石備。（《宣城總集》雲：",
      "唐開元甲子，武平一同河間邢巨同遊涇川琴溪，題絕句，古刻尚存。後一紀，杜偉自柱史謫掾宣城，陪連帥班景倩來觀，題句云云。餘逸）",
      "霜添柏樹冷，氣拂桂林寒。",
      "八十年前棠樹陰，竟陵太守公先人。（願與竟陵陸羽",
      "嘗佐嶺南連帥李複幕府。後願刺竟陵，則複已捐館，而羽亦前謝。複父齋物先亦為竟陵守，願因為七言詩陳事。",
      "見《方輿勝覽》）",
      "陰天聞斷雁，夜浦送歸人。",
      "誰言百人會，兄弟也沾陪。",
      "刻舟尋已化，彈鋏未酬恩。（河西騎將宋青春有劍，是青龍精。刃所及，若叩銅鐵。青春死，為廣琛所得。",
      "或風雨後迸光出室，環燭方丈。哥舒翰求易以他寶，廣琛不與，因贈詩。見《酉陽雜俎》）",
      "夢裏換春秋。",
      "莫言閒話是閒話，往往事從閒話來。",
      "何必剃頭為弟子，無家便是出家人。",
      "常願追禪理，安能挹化源。（鴻漸酷好浮屠道，晚年樂退靜，常悠然賦句，朝士多屬和之。見本傳）",
      "因緣三紀異，契分四般同。（摯與李行敏同姓，同甲子、",
      "同年登第，俱二十五歲，又同門，故雲。見《紀事》）",
      "在室愧屋漏。（綬子溫疾革，誦綬此句曰：",
      "「今不負斯誡矣。」見《唐書》）",
      "桃花浪裏成龍去，竹葉山頭退鷁飛。（《贈柳棠及第》，見《紀事》）",
      "庾嶺東邊吏隱州，溪山竹樹亦清幽。",
      "地靈無俗草，岩靜有仙禽。（《等慈寺北岩》，見《方輿勝覽》）",
      "白鳥遠行樹，玉虹孤飲潭。",
      "四五片霞生絕壁，兩三行雁過疏鬆。",
      "拋芥子降顛狒狒，折楊枝灑醉猩猩。",
      "山近衡陽雖少雁，水連巴蜀豈無魚。（敬之甥雍陶，蜀川",
      "上第後，薄於親友，不寄書。敬之讓焉，陶得詩愧赧）",
      "水聲長在耳，山色不離門。",
      "掃地樹留影，拂床琴有聲。",
      "落日長安道，秋槐滿地花。",
      "中丞為國拔賢才，寒俊欣逢藻鑒開。（《贈知貢舉陳商》，見《池陽志》）",
      "莫將韋監同殷監，錯認容身是保身。（懿宗朝，澳為吏部侍郎，不受請托，為執政所惡，出為邠寧節度。",
      "時宰復發其部事，罷鎮，以秘書監分司東都。",
      "嘗戲吟此句，京師權幸聞而尤怒之。見《唐書》）",
      "珠箔卷繁星，金樽瀉月明。",
      "身死為修劉稹表，名高因讓陸洿書。（《吊歐陽秬》。",
      "秬，詹從子，開成中擢第。司勳郎中陸洿棄官隱吳中，後赴召複出，秬移書讓之，因不出。秬名益聞，竟赴澤潞劉稹幕辟。稹表指斥時政，朝廷疑秬所草，流崖州，賜死）",
      "塵飛遺恨盡，花落古宮平。",
      "紅粉笙歌人代遠，月明陵樹水東流。",
      "露團沙鶴起，人臥釣船流。",
      "只向國門安四海，不離鄉井拜三公。（《贈王重榮》。",
      "《紀事》：重榮鎮河中，燕投此詩，甚加禮敬。",
      "竟以淩轢諸從事，受正平之禍）",
      "芍藥花開菩薩面，棕閭葉散野人頭。（璘與李群玉相遇",
      "嶽麓寺，群玉待之甚淺。曰：「請與公聯句。」破題而",
      "授之，璘略不佇思，繼之云云。群玉遂屈。見《紀事》）",
      "虛心纖質雁銜餘，鳳吹龍吟定不如。（薛陽陶善吹蘆管。",
      "蔚鎮淮海，陽陶為浙右小校，監押度支。運米至，蔚召，令出蘆管，於賞心亭奏之。蔚大嘉賞，贈詩此其終篇也）",
      "今朝拜貢盈襟淚，不進新芽是進心。（常州舊貢陽羨茶。",
      "僖宗幸蜀，枳間關馳貢，故有此句。見《常州志》）",
      "萬蘊千牌次碧牙，縹箋金字間明霞。（賨善楷書。",
      "天複中，挈家自華至陳，未嘗廢詞翰。其題經藏有此句，見《宣和書譜》）",
      "一箭不中鵠，五湖歸釣魚。",
      "煙隨紅焰斷，化作白雲飛。（七歲時詠野燒，識者知其為青雲器）",
      "隔岸水牛浮鼻渡，傍溪沙鳥點頭行。",
      "綺羅因片葉，桃李謾同時。",
      "都緣心似水，故以缽為舟。",
      "路指丹陽分虎節，心存雙闕戀龍顏。（《赴潤州鎮賜餞》，見《江表志》）",
      "甜於泉水茶須信，狂似楊花蝶未知。",
      "半窗月在猶煎藥，幾夜燈閑不照書。（《病中》，並見《江表志》）",
      "至人無夢夢不到，天道惡盈盈有餘。",
      "龍髯已斷嬪嬙老，豹尾不來岐路長。",
      "翻身騰白浪，探爪擢明珠。（永新令請題屏畫戲珠龍。",
      "令好受饋遺，元龜寫意譏之。令悟，追捕，遂亡入金陵）",
      "因借夢書過竹寺，學耕秋粟繞茆原。",
      "芭蕉葉上無愁雨，自是多情聽斷腸。（戎昱詩有",
      "「一夜不眠孤客耳，主人門外有芭蕉。」代為之答）",
      "風雨揭卻屋，全家醉不知。",
      "孤猿叫落中岩月，野客吟殘半夜燈。",
      "雁飛南浦砧初斷，月滿西樓酒半醒。",
      "曉來羸駟依前去，目斷遙山數點清。（《宿江城》，並見《錦繡萬花穀》）",
      "邁古文章金鸑鷟，出群行止玉麒麟。（《贈邵拙》，見《馬令書》）",
      "風便磬聲遠，日斜樓影長。",
      "好是晚來香雨裏，擔簦親送綺羅人。",
      "蓮中花更好，雲裏月常新。（南唐宮嬪窅娘善舞，後主作金蓮，令窅娘纏足作新月狀，舞蓮中。",
      "鎬詩因窅娘作也。見《道山清話》）",
      "天下傳將舞馬賦，門前迎得跨驢賓。",
      "硯貯寒泉碧，庭堆敗葉紅。",
      "燕掠琴弦穿靜院，吏收詩草下閒庭。（《贈徐學士》，見《雅言系述》）",
      "年年聞爾者，未有不傷情。",
      "出得風塵者，合知岐路人。",
      "拂榻燈未來，開門月先入。",
      "忽生雲是匣，高以月為台。",
      "入夜雖無傷物意，向明還有動人心。（《畫虎》，並見《吟窗雜錄》）",
      "金莖來白露，玉宇起清風。",
      "紅旆渡江霞蘸水，青蛇出匣雪侵衣。",
      "雲散便凝千里望，日斜長占半城陰。",
      "只住此山甯有意，向來求佛本無心。",
      "萬國不得雨，孤雲猶在山。",
      "先生不在此，千載只空山。",
      "建水舊傳劉夜坐，螺川新有夏江城。（劉洞有《夜坐》詩，夏寶松有《宿江城》詩皆見稱一時，號劉夜坐、夏江城雲）",
      "一雨洗殘暑，萬家生早涼。",
      "暮鳥歸巢急，寒牛下隴遲。",
      "算吟千百首，方得兩三聯。",
      "清時不作登龍客，綠鬢閑梳傍草堂。（《贈黃岩》，並《雅言系述》）",
      "淮船分蟻隊，江市聚蠅聲。（《夜宿金山》，見《古今詩話》）",
      "人間不見月，天外自分明。（《中秋不見月》，見《大定錄》）",
      "燒平樵路出，潮落海山高。",
      "行人折柳和輕絮，飛燕銜泥帶落花。",
      "輕身都是義，殉主始為忠。",
      "滿堂羅綺兼朱紫，四代兒孫奉老翁。（德昭理家以孝愛聞，每時序置酒，環列幾席者凡四從，故其詩雲。",
      "見《備史》）",
      "雪浦二月江湖闊，花發千山道路香。",
      "海邊紅日半離水，天外暖風輕到花。",
      "雨聲鞭自禁門出，一簇人從天上來。（《贈王樞密處回》，見《異聞錄》）",
      "十字水中分島嶼，數重花外見樓臺。（浣花溪江皆創亭榭，孟昶遊之，曰：「曲江金殿鎖千門，未及此。」",
      "廷珪賦句，昶稱善。見《蜀檮杌》）",
      "無錢將乞樊知客，名紙生毛不為通。（彬初投謁馬殷，知客樊姓者索賄不得，不與通。後為《九州歌》幹之，又不問，因入蜀。見《南部新書》）",
      "桑柘殘陽裏，兒孫落葉中。（彬有子稚齒，作《田父詩》",
      "云云。廖凝見之，知其不壽，尋果卒。見《郡閣雅談》）",
      "向外疑無地，其中別有天。",
      "方外共推為道友，關中獨自占詩家。",
      "炎暑鬱蒸無處避，涼風消息幾時來。",
      "月沈湘浦冷，花謝漢宮秋。（《挽馬希范夫人》，見《五代史補》）",
      "須把咽喉吞世界，蓋因奢侈致危亡。",
      "若須拋卻便拋卻，莫待風高更亦深。（並《漁父》篇。",
      "見《五代史補》）",
      "夜長燈影滅，天繞鶴聲孤。",
      "金筈離弦三尺電，星髇破的一聲雷。",
      "背日流泉生凍早，逆風歸鳥入巢遲。（《山中即事》，見《雅言系述》）",
      "勝日登樓望，山川一半春。",
      "也知別有風光主，花蕾枝枝似去年。（《題藏舟浦花》，見《南部新書》）",
      "金殿聖人看縱筆，玉堂詞客盡裁詩。",
      "菱葉乍翻人采後，芰荷初沒舸行時。",
      "春寒酒力遲，冉冉生微紅。",
      "自然草木性，誰祝元化功。",
      "湓浦風生破膽愁。",
      "血染劍花明帳幕，三千車馬出漁陽。",
      "入門堪笑複堪憐，三徑苔荒一釣船。",
      "小橋風月年年事，爭奈潘郎去□何。",
      "清猿啼遠木，白鳥下前灘。",
      "鶴歸秋漢遠，人去草堂空。",
      "雖當南北路，不礙往來人。",
      "釣叟無機沙鳥睡，禪師入定白牛閑。",
      "天涯故友無來信，窗外拒霜空落花。（《暮秋懷故人》，並見《雅言雜載》）",
      "雨壁長秋菌，風枝落病蟬。",
      "老筇支瘦影，寒木憑吟身。",
      "詩債到春無處避，離愁因醉暫時無。",
      "茶香解睡磨鐺煮，山色牽懷著屐登。",
      "身閑不恨辭官早，詩好常甘得句遲。（《贈致仕黃損》，見《雅言系述》）",
      "白日故鄉遠，青山佳句中。",
      "冥雲生易滿，秋草長難高。",
      "落星一石幾千年，門外何人扣漢川。",
      "五千里地望皆見，七十二峰中最高。",
      "花燒落第眼，雨破到家程。",
      "架上紫衣閑不著，案頭金字坐長看。（《贈溫州大雲",
      "寺僧鴻楚》，見《高僧傳》）",
      "溪從沮水流嶓塚，嶺接青泥入劍天。",
      "但存方寸地，留與子孫耕。",
      "小旗村店酒，微雨野塘花。",
      "地偏雲自去，日暮山更深。",
      "恰似傳花人飲散，空拋床下最繁枝。",
      "豔魄香魂如有在，還應羞見墮樓人。",
      "掃葉隨風便，澆花趁日陰。",
      "閑雲生不雨，病葉落非秋。",
      "三月能辭千日醉，一生能得幾回看。",
      "最是五更留不住，向人枕畔著衣裳。（熙載婢妾甚多，不為防閑，往往私出侍客，客賦詩云云。見《南唐近事》）",
      "懸心秋夜月，萬里照鄉關。",
      "玉排複道珊瑚殿，金錯危椆翡翠樓。",
      "此花不與眾花同，為感高僧護法功。（《大慈寺芍藥》，並《吟窗雜錄》）"
    ]
  }
]