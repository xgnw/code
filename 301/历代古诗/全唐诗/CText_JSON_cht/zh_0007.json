[
  {
    "volume": 7,
    "sequence": 1,
    "title": "虛池驛題屏風",
    "author": "宜芬公主",
    "content": [
      "出嫁辭鄉國，由來此別難。聖恩愁遠道，行路泣相看。",
      "沙塞容顏盡，邊隅粉黛殘。妾心何所斷，他日望長安。"
    ]
  },
  {
    "volume": 7,
    "sequence": 2,
    "title": "嘲陸暢",
    "author": "宋若華",
    "content": [
      "十二層樓倚翠空，鳳鸞相對立梧桐。",
      "雙成走報監門衛，莫使吳歈入漢宮。"
    ]
  },
  {
    "volume": 7,
    "sequence": 3,
    "title": "奉和禦制麟德殿宴百僚應制",
    "author": "宋若昭",
    "content": [
      "垂衣臨八極，肅穆四門通。自是無為化，非關輔弼功。",
      "修文招隱伏，尚武殄妖凶。德炳韶光熾，恩沾雨露濃。",
      "衣冠陪禦宴，禮樂盛朝宗。萬壽稱觴舉，千年信一同。"
    ]
  },
  {
    "volume": 7,
    "sequence": 4,
    "title": "奉和禦制麟德殿宴百官",
    "author": "宋若憲",
    "content": [
      "端拱承休命，時清荷聖皇。四聰聞受諫，五服遠朝王。",
      "景媚鶯初囀，春殘日更長。命筵多濟濟，盛樂複鏘鏘。",
      "酆鎬誰將敵，橫汾未可方。願齊山嶽壽，祉福永無疆。"
    ]
  },
  {
    "volume": 7,
    "sequence": 5,
    "title": "奉和麟德殿宴百僚應制",
    "author": "鮑君徽",
    "content": [
      "睿澤先寰海，功成展武韶。戈鋋清外壘，文物盛中朝。",
      "聖祚山河固，宸章日月昭。玉筵鸞鵠集，仙管鳳凰調。",
      "禦柳新低綠，宮鶯乍囀嬌。願將億兆慶，千祀奉神堯。"
    ]
  },
  {
    "volume": 7,
    "sequence": 6,
    "title": "關山月",
    "author": "鮑君徽",
    "content": [
      "高高秋月明，北照遼陽城。塞迥光初滿，風多暈更生。",
      "征人望鄉思，戰馬聞鼙驚。朔風悲邊草，胡沙暗虜營。",
      "霜凝匣中劍，風憊原上旌。早晚謁金闕，不聞刁鬥聲。"
    ]
  },
  {
    "volume": 7,
    "sequence": 7,
    "title": "惜花吟",
    "author": "鮑君徽",
    "content": [
      "枝上花，花下人，可憐顏色俱青春。昨日看花花灼灼，今朝看花花欲落。不如盡此花下歡，莫待春風總吹卻。",
      "鶯歌蝶舞韶光長，紅爐煮茗松花香。妝成罷吟恣遊後，獨把芳枝歸洞房。"
    ]
  },
  {
    "volume": 7,
    "sequence": 8,
    "title": "東亭茶宴",
    "author": "鮑君徽",
    "content": [
      "閑朝向曉出簾櫳，茗宴東亭四望通。遠眺城池山色裏，俯聆弦管水聲中。幽篁引沼新抽翠，芳槿低簷欲吐紅。",
      "坐久此中無限興，更憐團扇起清風。"
    ]
  },
  {
    "volume": 7,
    "sequence": 9,
    "title": "夜夢",
    "author": "蕭妃",
    "content": [
      "昨日夢君歸，賤妾下鳴機。極知意氣薄，不著去時衣。",
      "故言如夢裏，賴得雁書飛。"
    ]
  }
]