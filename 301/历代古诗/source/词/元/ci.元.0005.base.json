[
  {
    "id": "c16655dfff08805a305ecd06aaa64fc1",
    "title": "乌夜啼",
    "authorName": "刘迎",
    "authorId": "c16655dfff08805ad1457b726eb6e75f",
    "dynasty": "元",
    "content": [
      "菱鉴玉篦秋月，蕙炉银叶朝云。宿酲人困屏山梦，烟树小江村。",
      "翠甲未消兰恨，粉香不断梅魂。离愁分付残春雨，花外泣黄昏。"
    ]
  },
  {
    "id": "c16655dfff08805af155c73e36cc3e35",
    "title": "锦堂春西湖",
    "authorName": "刘迎",
    "authorId": "c16655dfff08805ad1457b726eb6e75f",
    "dynasty": "元",
    "content": [
      "水漫汀洲新绿，云开崦嶂微青。残红不见成阴后，鶗鴂寂无声。",
      "笑傲坡公一梦，风流杜牧三生。西湖依旧人中意，来去竟难凭。"
    ]
  },
  {
    "id": "c16655dfff2d53e1beda27daac86b37f",
    "title": "清平乐·题碧梧苍石图",
    "authorName": "刘则梅",
    "authorId": "c16655dfff2d53e1d1457b72d1457b72",
    "dynasty": "元",
    "content": [
      "杨枝歌断。春老莺莺岸。可笑杨花飞漫漫。却作芦花孤雁。",
      "国春欲赋难成。向来错怨轻卿。纵使此心如石，不禁梧叶离声。"
    ]
  },
  {
    "id": "c16655dfffedd9b24b26e6278749bdb7",
    "title": "风流子",
    "authorName": "仆散汝弼",
    "authorId": "c16655dfffedd9b2d1457b72d1457b72",
    "dynasty": "元",
    "content": [
      "三郎年少客，风流梦、乡岭蛊瑶环。看浴酒发春，海棠睡暖，笑波生媚，荔子浆寒。况此际、曲江人不见，偃月事无端。羯鼓数声，打开蜀道，霓裳一曲，舞破潼关。",
      "马嵬西云路，愁来无会处，但泪满关山。赖有紫囊来进，锦袜传看。叹玉笛声沉，楼头月下，金钗信杳，天上人间。几度秋风渭水，落叶长安。"
    ]
  }
]