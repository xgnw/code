[
  {
    "id": "adcfe4db80aa35819a529e7cf1927c82",
    "title": "水龙吟·题廖裴舟茂才雨窗怀友图",
    "authorName": "归懋仪",
    "authorId": "adcfe4db80aa3581d1457b72d1457b72",
    "dynasty": "清",
    "content": [
      "分明梦到巴山，潇潇一片商声满。昏灯一穗，离愁万种，和谁同剪。瘦竹枝支，残荷叶碎，败蕉心颤。把锦笺擘了，新诗题就，商量觅、传书雁。",
      "休道山长水远。但凝思、侬人如见。芝兰臭味，云霞交谊，见犹嫌晚。一别三秋，抚今感旧，水流云散。问何年此夕，联床共听，诉离居愁。"
    ]
  },
  {
    "id": "adcfe4db80aa358152ab22f6fb236444",
    "title": "百字令病起即事",
    "authorName": "归懋仪",
    "authorId": "adcfe4db80aa3581d1457b72d1457b72",
    "dynasty": "清",
    "content": [
      "节过重九，负登临、怕见遥峰秋色。刚擘云笺书数字，病起十分无力。任尔聪明，凭他解脱，那跳愁城出。秋天难曙，听残虫语啾唧。",
      "追忆一枕邯郸，黄粱未熟，缥缈梯琼级。玉女瑶姬齐笑我，久向红尘逃匿。月引珠宫，花招蓬岛，满袖天香袭。鸡声惊醒，纸窗初放微白。"
    ]
  },
  {
    "id": "adcfe4db80aa35813e93c71e8fa723ab",
    "title": "沁园春·题画",
    "authorName": "归懋仪",
    "authorId": "adcfe4db80aa3581d1457b72d1457b72",
    "dynasty": "清",
    "content": [
      "春满蓬壶，簇拥群真，绣幰降庭。看朝霞映雪，神光不定，远山横黛，逸韵横生。一片聪明，十分慧解，妙手龙瞑画不成。怜娇小，但樱唇才启，玉颊微赪。",
      "知音最惜惺惺。算侥幸、三生风聚萍。叹荣华绮句，徒传倩影，太真玉镜，总是虚名。碗染脂痕，盂留香泽，陈迹空馀无限情。将身代，化彩云万朵，围住卿卿。"
    ]
  },
  {
    "id": "adcfe4db80aa3581b145385911d5ba2c",
    "title": "清平乐·十六夜听雨，次圭斋妹春月之韵",
    "authorName": "归懋仪",
    "authorId": "adcfe4db80aa3581d1457b72d1457b72",
    "dynasty": "清",
    "content": [
      "夕阳西下。月向檐前挂。香霭空蒙花梦惹。此景宜诗宜画。",
      "清寒一缕穿寮。夜深沉水添烧。桦烛清尊昨夜，昏灯冷雨今宵。"
    ]
  },
  {
    "id": "adcfe4db80aa35811d7699ffec126425",
    "title": "金缕曲·新凉",
    "authorName": "归懋仪",
    "authorId": "adcfe4db80aa3581d1457b72d1457b72",
    "dynasty": "清",
    "content": [
      "海国秋生早。向晚来、潇潇疏雨，蒙蒙斜照。不耐罗衣凉似水，弹指中元过了。添一种、悲秋怀抱。往事凄凉频入梦，梦回时、彻夜虫声闹。灯焰小，窗纸晓。",
      "愁来窗下翻残稿。感知音、般般怜惜，同心同调。天半龙门高许入，也算三生修到。□到此、闲愁都扫。准备花前联雅集，算良辰、只有中秋好。金缕奏，玉尊倒。"
    ]
  },
  {
    "id": "adcfe4db80aa35813a50096a518e2132",
    "title": "探春令",
    "authorName": "归懋仪",
    "authorId": "adcfe4db80aa3581d1457b72d1457b72",
    "dynasty": "清",
    "content": [
      "疏灯一点闪窗棂，触万千情绪。忆前宵、听呀呀学语。犹伴我、吟诗句。",
      "明珠入掌留难住。乳燕辞巢去。恍啼声、在耳霎时分，散梦也、无寻处。"
    ]
  },
  {
    "id": "adcfe4db80dbcb28e429ae7901786c88",
    "title": "如梦令",
    "authorName": "陆幽光",
    "authorId": "adcfe4db80dbcb28d1457b72d1457b72",
    "dynasty": "清",
    "content": [
      "几欲把愁推去。却被双眉锁住。细软语情郎，何事千情万绪。",
      "无味。无味。牵惹柔肠如许。"
    ]
  },
  {
    "id": "adcfe4db80dbcb28fe1e1b97be736660",
    "title": "重叠金秋恨",
    "authorName": "陆幽光",
    "authorId": "adcfe4db80dbcb28d1457b72d1457b72",
    "dynasty": "清",
    "content": [
      "爽气西山来画栋。檐马叮当惊午梦。高揭起湘帘。晚霞拥玉蟾。",
      "蛩声鸣断续。雁字排长幅。欲诉可怜秋。秋深日日愁。"
    ]
  },
  {
    "id": "adcfe4db811de8535602aa71f1ca45fe",
    "title": "点绛唇·咏梅蕊",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "春到孤山，满山密糁胭脂颗。翠禽啼过。只恐繁英堕。",
      "细萼如椒，鬓角簪应可。东风裹。圆苞紧锁。不许芳心破。"
    ]
  },
  {
    "id": "adcfe4db811de85309e79452c31cb3c7",
    "title": "柳梢青·新柳",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "望里魂销。和烟和雨，绿遍亭皋。半拂征尘，半牵离恨，乱逐风飘。",
      "踏青才过花朝。听一路、莺声画桥。浅蹙颦眉，微开倦眼，低舞纤腰。"
    ]
  },
  {
    "id": "adcfe4db811de8535bf22f8d62b812ca",
    "title": "浣溪沙·夏日闺思",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "冰簟银床暑不侵。绿阴满地一蝉吟。帘栊如水昼愔愔。",
      "紫蕙初开堪作佩，红莲虽好未宜簪。闲评花谱惯停针。"
    ]
  },
  {
    "id": "adcfe4db811de85310b560177987fbd9",
    "title": "南柯子·秋夜遣怀，和陆芝仙",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "借病常耽睡，贪闲易惹愁。旧时影事到心头。叹息韶华如水、付东流。",
      "香烬还重炷，帘垂不上钩。一星灯火黯妆楼。偏是风风雨雨、作深秋。"
    ]
  },
  {
    "id": "adcfe4db811de85392ef1ac78e3f022a",
    "title": "眼儿媚·清明时节馀寒殢人，燕子不来，悄然有感",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "停针无语倚妆台。花信费疑猜。山桃未破，海棠犹睡，林杏初开。",
      "今年毕竟春寒重，梁燕不曾来。清明时节，阴晴气候，懊恼情怀。"
    ]
  },
  {
    "id": "adcfe4db811de8537507fe97541316b8",
    "title": "蝶恋花·秋夜不寐，枕上口占",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "银汉无声珠露湿。一抹秋痕，沁透诗人骨。冰簟凉生清梦惬。枕边茉莉花如雪。",
      "风扬罗帷灯欲灭。切切凄凄，向曙啼蛩急。远寺钟鸣催落月。纱窗微透东方白。"
    ]
  },
  {
    "id": "adcfe4db811de8532859ae1be2a96f49",
    "title": "唐多令·外子客海昌，以词见寄，谱小令答之",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "芳事倏将残。新愁镜里看。薄罗衣、尚怯馀寒。不为伤春非中酒，将一味、病阑珊。",
      "咫尺阻云山。音书寄便难。报高堂、两字平安。琐屑家常君莫问，须努力、劝加餐。"
    ]
  },
  {
    "id": "adcfe4db811de85369bd88dce0a5ca13",
    "title": "踏莎行·花朝",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "芳草侵阶，落花辞树。韶光一半随流去。杏饧门巷又清明，踏青试约邻家女。",
      "旅燕初归，流莺欲语。垂杨绿遍闲庭宇。二分春色一分阴，一分不定晴和雨。"
    ]
  },
  {
    "id": "adcfe4db811de8538d8b86ee7589675d",
    "title": "清平乐·题家书后寄外",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "宵深倦绣。细数铜壶漏。剔尽釭花红似豆。人比影儿还瘦。",
      "窗前悔种梧桐。飘摇易感秋风。欲写音书寄远，天边盼断飞鸿。"
    ]
  },
  {
    "id": "adcfe4db811de85307f69f2a832e6383",
    "title": "鹧鸪天·春晚",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "幕底层阴黯绮栊。柳枝摇曳怨东风。鹧鸪声里春将晚，满地苍苔糁落红。",
      "情默默，恨重重。一年芳事惜匆匆。縻芜远道无消息，肠断零烟剩雨中。"
    ]
  },
  {
    "id": "adcfe4db811de853c00f912fb94fbfc6",
    "title": "采桑子·丁已寒食",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "饧箫声里逢寒食，花映重帘。柳插高檐。芳草萋萋绿似烟。",
      "踏青怕上西湖路，莺语堤边。鹃泣山前。麦饭家家扫墓田。"
    ]
  },
  {
    "id": "adcfe4db811de853c1bf9116aa81b540",
    "title": "减字木兰花·题孙蘋桥画木兰从军图",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "弓刀结束。戎装貌出人如玉。单骑从征。也学男儿愿请缨。",
      "嗟嗟奇事。深闺姓氏垂青史。绝塞冰天。只比看羊少七年。"
    ]
  },
  {
    "id": "adcfe4db811de853331c38545c72aeef",
    "title": "南乡子·题赵君兰碧桃仙馆词",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "彩笔炫风神。谱入金荃认不真。如此才华谁比拟，前身。应是钟陵写韵人。",
      "题遍镜湖春。缕雪裁冰句崭新。除却花帘称敌手，纷纷。巾帼论词合让君。"
    ]
  },
  {
    "id": "adcfe4db811de853b891a8d2da3e02d8",
    "title": "浪淘沙·枕上杂闻秋声，谱成此解",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "铁马颤楼阴。风撼疏林。荒烟满地乱蛩吟。街鼓迢迢更漏转，月色将沉。",
      "何处捣寒砧。捣碎秋心。天边孤雁递哀音。啼彻城乌鸡动野，好梦难成。"
    ]
  },
  {
    "id": "adcfe4db811de853fafd6a1caf99650a",
    "title": "长相思·春日湖上",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "苏堤长。白堤长。百卉齐开斗艳阳。莺莺燕燕忙。",
      "桃花香。柳花香。画舫笙歌满岸傍。销金锅未荒。"
    ]
  },
  {
    "id": "adcfe4db811de853639210dbfb7a9f4f",
    "title": "虞美人·题美人扑蝶图",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "云鬟装就娇模样。罗带风前扬。手拈花朵下瑶阶。引得一双蝴蝶、过墙来。",
      "寻香摘艳来还去。欲住何曾住。飞飞飞傍玉搔头。好把轻罗小扇、向前兜。"
    ]
  },
  {
    "id": "adcfe4db811de853f70a2b5920e53985",
    "title": "如梦令·春尽日闻杜宇声有感",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "试问春归何处。几度欲留不住。楼上子规啼，似向东风说与。",
      "归去。归去。满院落红如雨。"
    ]
  },
  {
    "id": "adcfe4db811de8534d4dcc2154bc78c3",
    "title": "蝶恋花·戊午秋晚寄外沪城",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "菊瘦黄荒秋意老。记得临行，曾说归期早。转眼重阳都过了。刀环数遍愁怀悄。",
      "别后双娥慵不扫。盼煞音书，喜听□尼报。况说他乡知己少。远游争似家居好。"
    ]
  },
  {
    "id": "adcfe4db811de853558fcd3efdfd4281",
    "title": "好事近·己未冬月得外子崇川见寄词，知有归意，即用原韵为答",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "风雪近残年。恁受别离滋味。梦中倘许相随，奈关山迢递。",
      "亏它征雁带书来，珍重万金抵。料得羁愁难遣，早商量归计。"
    ]
  },
  {
    "id": "adcfe4db811de853c478f3d6c2552c34",
    "title": "洞仙歌",
    "authorName": "陈嘉",
    "authorId": "adcfe4db811de853d1457b72d523773c",
    "dynasty": "清",
    "content": [
      "钱江东去，荡一枝柔橹。大好溪山快重睹。算全家数口、同上租船，凝眺处，隔岸峰青无数。",
      "桃源今尚在，黄发垂髫，不识人间战争苦。即此是仙乡，千百年来，看鸡犬、桑麻如故。问何日、扁舟赋归欤，待扫尽欃枪、片帆重度。"
    ]
  },
  {
    "id": "adcfe4db8124a898253862cbb9b13395",
    "title": "洞庭春色·梦山题壁",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "醒眼蘧蘧。青山有约，转入华胥。听天鸡叫曙，庄周还我，大千秋色，泪满襟裾。屈子问天天语否，抱信美、文章赋索居。烟霞外，漫心悬霄汉，赤日轮扶。",
      "平生著几緉屐，原不惜、寻仙路迂。看回峦起伏，都如龙虎，危峰偃蹇，比我清癯。凉路湿衣孤月白，正万树、松楸啼夜乌。聊题句，待归来五岳，囊括秦吴。"
    ]
  },
  {
    "id": "adcfe4db8124a8987069978d6070bf70",
    "title": "金明池·自题肖影",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "照眼无书，横腰没剑，一领白衣当暑。把素扇、团团如月，原不是、挥军白羽。总科头、怕误儒冠，笑跌宕风流，旦评应许。但中酒情怀，狂歌意态，都付倒挽眉宇。",
      "浩气不磨中各贮。荷节义双肩，烈烈今古。相君面、直封侯耳，须运应、五星奎聚。等昂藏、七尺男儿，有黻舄精神，千秋快睹。任图上麒麟，呼为牛马，与留稿谱。"
    ]
  },
  {
    "id": "adcfe4db8124a89846febb88cbab7fb7",
    "title": "满江红·武昌纪游",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "诗句摩空，既留得、白云黄鹤。又几辈、金戈铁马，英灵磅礴。此派江山忒侥幸，我怀天地同牢落。且振衣、禹稷古行宫，晴川阁。",
      "形胜地，通侯博。凭吊处，丰碑卓。顾瘦怯书生，茜纱衫薄。懒和髯苏说风月，欲寻小范言忧乐。笑经年、三食武昌鱼，流霞嚼。"
    ]
  },
  {
    "id": "adcfe4db8124a898e25459c01ca84b8d",
    "title": "如此江山·戊戌北上",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "东风着意催帆挂，妒杀一庭欢聚。元夕灯红，金尊酒碧，刚寿坡公初度。淋漓激楚。笑十载荒唐，请缨无路。花好长安，等闲色养高堂负。",
      "且唱大江东去。怅澜翻渤澥，澄清谁许。万里计偕，祖鞭争著，欲答太平时数。苍茫北顾。慨王气葱茏，半迷尘土。知道诸君，各有金门赋。"
    ]
  },
  {
    "id": "adcfe4db8124a898495099972a23e98a",
    "title": "念奴娇·扬州平山堂",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "上清沦谪，莽乾坤、赢得二分明月。几度客星淮海畔，寂寞江都相业。铁骨冰心，忠魂寄托，梅岭今萧瑟。蕃釐观在，天人一例香歇。",
      "午瓯清茗寒泉，何须浊酒，翠袖襟尘泼。六代江山趋眼底，全胜淮东揽得。烟雨楼台，风流人物，几换红羊劫。御题留处，南朝旧恨休说。"
    ]
  },
  {
    "id": "adcfe4db8124a8983a1e355df59b3954",
    "title": "金缕曲·梅花岭瞻史公遗像",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "心共朝衫赤。岸乌纱、临淮空障，东南半壁。惨变先皇臣欲殉，眉宇久无人色。况肠断、高堂永诀。黯淡精神横泪眼，陡辛酸、动我心如铁。迟不去，日方昃。",
      "调停四镇真诚竭。枉整顿、朝廷小小，内奸牵掣。付与孤忠成结局，浩气沧溟应塞。又何必、钟山埋骨。精魄倘逢留后约，怅燕云、几洒忧时血。更莫问，扬州月。"
    ]
  },
  {
    "id": "adcfe4db8124a898a12c04a0c49cc125",
    "title": "满庭芳·题江云卿墨梅册子，并送调宰德化",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "香满阎浮，孤山春早，有人珍重花枝。寻诗驴背，云暗楚天低。剩得生绡一幅，凭君读、墨沈淋漓。须认取，冰心铁骨，惆怅岁寒时。",
      "粉披。笑官阁，精神惨淡，色相支离。问何似昭阳，雨湿胭脂。也识太行秋色，渐添来、五凤栖西。浔江冷，几枝霜菊，消息访东篱。"
    ]
  },
  {
    "id": "adcfe4db8124a8981b6506bf80dab59e",
    "title": "贺新凉·癸丑九月答黄申甫留别，用辛幼安寄陈同父原调并韵",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "此会君能说。是死生、西山孤竹，南阳诸葛。一卷农书题野老，恨未髯霜鬓雪。叹末路、千钧一发。破碎山河闲甲子，能几番、收泣谈风月。送君去，秋萧瑟。",
      "悲欢付与河梁别。极苍茫、风掀海立，云低宙合。孤楫江心愁士雅，难肉中原白骨。姑勿许、虞弦响绝。五季沙陀存正朔，怅销沉、莫数铮铮铁。且袖手，看天裂。"
    ]
  },
  {
    "id": "adcfe4db8124a898764141bfed8ea6ac",
    "title": "浪淘沙·甲寅中秋",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "不复问沧洲。老我西畴。阳春何日换霜秋。一卷丹青千古事，谁付谁收。",
      "浊酒自为酬。茅屋低头。元龙百尺更无楼。颇怪天边曾弄月，不照吾愁。"
    ]
  },
  {
    "id": "adcfe4db8124a8980ef07599ea909c28",
    "title": "瑞鹤仙·丙辰正月寿逸兄六十",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "信有千秋业。漫吟望低垂，平居故国。当年悔轻出。",
      "竟无补丝毫，手残萧律。江南江北。幸司马、文章助得。",
      "到而今、破碎苍茫，老眼揩来皆血。",
      "春色。浓于新酒，六十韶光，都成陈迹。天街风月。并辔火城灯夕。",
      "剩疏篱围住，数椽三径，换取舞筵歌席。且掀髯上寿，尊前新词晚节。"
    ]
  },
  {
    "id": "adcfe4db8124a898ed0c56ec46fcbe88",
    "title": "瑞鹤仙",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "忍说平成业。直我亦何辞，大夫亡国。带经荷锄出。",
      "原不问新来，谁调凤律。东西南北。算尘鞅、欲归便得。",
      "恨指谈、半百年华，剩有鬓丝腔血。",
      "草色。门前新绿，取次原无，马尘车迹。灌园岁月。谁共莺花晨夕。",
      "喜春来健在，先生杖履，笑置后车前席。有东轩长老，年年来陪佳节。"
    ]
  },
  {
    "id": "adcfe4db8124a898e8c7e4eaf0613679",
    "title": "沁园春·寿申甫五十",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "沧海横流，结屋溪山，归去来兮。况纵横前史，忍寻覆局，苍茫老眼，聊看枯棋。余子纷纷，星辰听履，尽起萑苻拥节麾。横长剑，尽雄心激荡，猿鸟休疑。",
      "青山日较崔嵬。且破涕为欢尽一卮。甚春花阅遍，韶光半晌，苍松多寿，霜雪难欺。我本逃秦，君原与操，八表何曾著一丝。斜阳外，剩渔歌樵唱，已艾须眉。"
    ]
  },
  {
    "id": "adcfe4db8124a8981e42922c006df88d",
    "title": "满江红·题叶鹤巢写相，时归自青岛。与于复辟之役，几为流弹所毙",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "鹤骨松心，丹青手、君应属我。二十载、胸中藏稿，写来泪堕。坎𡒄官随时作寂，间关事与心相左。幸归来、不索画图看，枪林过。",
      "空激切，家山破。休点缀，林泉卧。算画中放下，肩头担荷。留取豹皮名不朽，总缘马革尸拚裹。愿余生、击壤续衢歌，君当和。"
    ]
  },
  {
    "id": "adcfe4db8124a898b731f127aed4dde5",
    "title": "解连环·题熊粟海忆旧图",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "梧桐庭院。对花曾解语，游骢系倦。逗聪明、窣地帘垂，浑不是旗亭，酒边歌畔。明月窥人，刚移得、窗纱绿满。岂当前能料，写入生绡，景情都换。",
      "太息彩云易散。忆望中缥缈，玉楼天半。闹春红、看遍长安，奈廿四番风，飘零空怨。薄幸樊川，也赢得、三山梦断。问旧人、得似荷戡，灯前重见。"
    ]
  },
  {
    "id": "adcfe4db8124a89860f0f43619b98ef6",
    "title": "诉衷情·居京养疴，考功旧役，远来丐见。义分依依，为之怅然，时吏部易为警署",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "重寻好梦已无痕。妆阁换帘旌。檀郎襟上尘涴，小婢尚依人。",
      "锦瑟畔，玉钗声。到而今。相思刻骨，泪落无言，空对朝昏。"
    ]
  },
  {
    "id": "adcfe4db8124a8987aed0ea421fcf5ea",
    "title": "蝶恋花·观女剧",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "急管繁弦朝复暮。节促音哀，换予霓裳谱。多少师师携举举。可怜谁与教歌舞。",
      "粉墨无端眉黛污。伎奏西凉，又羯渔阳鼓。人海茫茫回首处。酒边几度听金缕。"
    ]
  },
  {
    "id": "adcfe4db8124a898543550a7a3ee27bc",
    "title": "水龙吟·中央公园，规社稷坛四周为之。坛殿无恙，古今图书动植各物咸备",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "万株古柏参天，宫鸦依旧声声噪。平沙浅草，盘筵占地，当年驰道。方土分明，社原未屋，夕阳犹照。仰皇居咫尺，梦迷阊阖，黍离恨，翻新稿。",
      "九载江湖枯槁。染缁尘、酒襟诗抱。凉阴却坐，游人细数，谅无同调。花鸟闲情，图书结习，平生剩有。奈苍茫老眼，踌躇禁闼，荷心评校。"
    ]
  },
  {
    "id": "adcfe4db8124a898458e7b5432df46dd",
    "title": "高阳台·己酉赴官，偕黄子雅萧瘦棱绕道游西湖，就江山妓船作端午胜游留滞，逸兄为赋高阳台词速之。国变以后，雅瘦相继逝去，回首十年，支身故国，蒲尊枨触，谱寄潜园",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "花酿曾沽，乐天襟上，旧痕犹带余杭。频袖低鬟，歌吟倚遍蓬窗。尘踪剩得儒冠老，忆同游、墓草斜阳。佐清觞。角黍榴花，几转愁肠。",
      "填词为寄苏堤柳，说多时添炷，画省炉香。留客湖山，殷勤怪底钱塘。天边雁序人人字，忍寻思、陛戟鹓行。远相望。泪洒觚棱，梦冷柴桑。"
    ]
  },
  {
    "id": "adcfe4db8124a8982b738b877c169bc0",
    "title": "百字令·城南公园夏夜纳凉。园址即先农坛，具种种嬉剧，而野景半之",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "画图分展，是祈年旧日，翠华莅止。几面新妆回倦眼，羞入绮罗丛里。矮树编栏，平沙糁径，夜色凉如水。孤行淡月，照人一榻愁倚。",
      "耳畔豪竹哀丝，声声入破，拍手成狂喜。光怒长庚谁看取，剪剪芦苗风起。古木惊鸦，荒塍趯兔，半作萧森意。草遮磴吟，怀索向何处。"
    ]
  },
  {
    "id": "adcfe4db8124a898b7781f1ab204add0",
    "title": "千秋岁·挽鲁达生同年",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "晨星又摘。千里惊孤客。回首处，槐阴碧。燕云清梦断，湘水归帆急。双鬓白。年来已是悲凉极。",
      "中岁支离日。未许茅檐蛰。祝我语，墨犹湿。故人何以报，皎皎间关迹。愁万叠，死生离别天南北。"
    ]
  },
  {
    "id": "adcfe4db8124a898068d1463193d0adc",
    "title": "浪淘沙·岁暮病中",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "多病遏流年。撼户风森。铁函事史不须传。堪叹贱儒身手健，荒冢争穿。",
      "谁与斗尊前。检点平生。足根空带九州烟。三尺桄榔寒曳杖，暄负南檐。"
    ]
  },
  {
    "id": "adcfe4db8124a898154effbdfda8444e",
    "title": "浪淘沙",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "沧海恨难填。目极幽燕。汉家陵阙梦魂牵。记得边愁衙放晚，弄影花砖。",
      "野哭遍江天。疮痏谁怜。放怀道德五千言。太华峰头卑五季，聊睡陈抟。"
    ]
  },
  {
    "id": "adcfe4db8124a89860d16aee063e2abe",
    "title": "满庭芳·惕忱七十初度，逸兄为谱满庭芳词，并属赓和，书以寿之",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "零落霜毫，南窗珍重，拈来又祝诗人。声存操变，玉轸唱泠泠。唤起冰车铁马，江天外、一抹难平。休孤负，明珠照席，沉醉梦无痕。",
      "新新。有覆盎，长安哭遍，八表同昏。对庭花冉冉，泪共年深。却羡春归杖履，掀髯笑、性僻耽吟。滔滔是，孔门季次，终不作家臣。"
    ]
  },
  {
    "id": "adcfe4db8124a8981bfc6c2cd6dfb939",
    "title": "浪淘沙·挽鹤巢",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "事去病支床。云树相望。章流剑合作重阳。破涕为欢成永诀，此恨茫茫。",
      "局局愿丰庄。鬓点新霜。九霄弧矢失天狼。一息尚存争气数，万劫难荒。"
    ]
  },
  {
    "id": "adcfe4db8124a8984ae6ce15a231983a",
    "title": "采桑子·题逸兄补写五十三龄小像",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "江天寂寞留光焰，身后文章。眼底沧桑。梦绕觚棱泪满裳。",
      "一襟萧洒官袍弛，人海深藏。羽扇邀凉。惊见疑闻画省香。"
    ]
  },
  {
    "id": "adcfe4db8124a898c9dd321d25ef9e3a",
    "title": "鹧鸪天·甲子元日，用白石丁巳元日原调并韵",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "贺岁迎来袯襫新。桃源端不负秦人。先生诗兴浓于酒，分付庭花报早春。",
      "扶短策，倚衡门。十年收得此闲身。望中息壤盟长在，梦里蓬山记不真。"
    ]
  },
  {
    "id": "adcfe4db8124a89873f48536e5c6e65c",
    "title": "水调歌头",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "明月不照夕，灯火乱星球。一片娇波沈碧，短艇小虹桥。夜久阑干倚遍，安得铜琵铁板，水调唱歌头。切切小弦语，欸乃一声遥。",
      "空俯仰，廿年事，一浮沤。堤柳多应相识，涴地不禁秋。远忆苏翁菜圃，聊拥卧龙尘榻，不是宝钗楼。丹灶起无地，长揖谢浮邱。"
    ]
  },
  {
    "id": "adcfe4db8124a8984b2583366717c194",
    "title": "浪淘沙·挽持庵",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "削迹遁于诗。离黍空悲。冥冥弱羽怅差池。山色临川无恙在，魂魄何之。",
      "收泣向天涯。三复明夷。沧江瘦影拥支离。北望卢龙宁忍卖，周有遗黎。"
    ]
  },
  {
    "id": "adcfe4db8124a8982d1326eb9b00e563",
    "title": "水龙吟·丙寅夏夜",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "归来海上成连，著身浩淼空无际。狂哉河伯，望而兴叹，未容私喜。星火中天，宵深嬴得，听风听水。笑宛邱屋小，蛟氛四面，中一缕，龙吟细。",
      "片片哀鸿尽起。祝苟车、豚蹄空祭。蛙生沈灶，家浮宅泛，流离转徙。天发杀机，干戈南北，日寻未已。叹宋家文靖，水旱盗贼，敷陈无地。"
    ]
  },
  {
    "id": "adcfe4db8124a8987f0028de853e2101",
    "title": "蝶恋花·丁卯上元。用东坡密州上元原调并韵。东坡此词不胜今昔之感，予之所感，重足哀者",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "宝炬华灯城不夜。手板天街，不用严安画。光满银蟾香散麝。骄嘶倦控深宵马。",
      "旧事蓬莱如梦也。收泣新亭，中酒逃莲社。袖手祈年灯影下。东风拂面来平野。"
    ]
  },
  {
    "id": "adcfe4db8124a8981718a312820450f5",
    "title": "浪淘沙·重九潜园夜话",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "扶病倚南窗。风雨重阳。妖氛一道亘河湟。闻说遗黎歌复旦，何日重光。",
      "相对鬓毛苍。一味新凉。蕉龛容我作僧房。安得霜螯兼菊酒，聊话沧桑。"
    ]
  },
  {
    "id": "adcfe4db8124a89883dd6e0286abc3b6",
    "title": "鹧鸪天·戊辰元日，再用白石原调并韵",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "江草萋萋雨露新。金盘泪满淡铜人。开关欲讼中央帝，知否人间怕见春。",
      "耕栗里，啸苏门。娑婆劫外定中身。朝来濯发晞余目，一卷黄庭草不真。"
    ]
  },
  {
    "id": "adcfe4db8124a8986682bee74e725c4b",
    "title": "齐天乐·恭题唐郑国文贞公御赞遗像及御铭象笏",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "悲怀历览孤忠像，文史须眉惨变。妩媚丰神，凌烟黻舄，何意千秋惊见。薇香手盥。更象笏摩挲，奎章炳焕。什袭云礽，章江神物应呵殿。",
      "当年出民水火，有太原金甲，窦充归献。佐命风云，批鳞肝胆，蔚矣治成贞观。天方瘥荐。尽盗贩黥髡，裂冠毁冕。血洒元黄，恨野无龙战。"
    ]
  },
  {
    "id": "adcfe4db8124a898a988ac9af17f9c9a",
    "title": "采桑子·己巳庚午自冬徂春，霜雪严凝，继以风雨，逸兄闷苦，有词。依调赓和",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "平生爱蹈孤山雪，木落江空。柳絮因风。一倍精神长化工。",
      "帘栊深窣庭轩敞，君拥炉红。我倚书丛。六十翁怜七十翁。"
    ]
  },
  {
    "id": "adcfe4db8124a898f02891a4deedc8e5",
    "title": "采桑子",
    "authorName": "魏元戴",
    "authorId": "adcfe4db8124a898d1457b72d1457b72",
    "dynasty": "清",
    "content": [
      "茫茫天意何须问，多事灵均。杳矣南冥。倏忽何如浑沌情。",
      "树犹如此花无奈，老去春心。遁去天形。风雨偏宜午夜闻。"
    ]
  },
  {
    "id": "adcfe4db8141363225eb6af70d0b6b5e",
    "title": "清平乐",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "冷红吟遍，梦绕芙蓉苑。银汉恹恹清更浅，风动云华微卷。",
      "水边处处珠帘，月明时按歌弦。不是一声秋雁，秋声那到人间。"
    ]
  },
  {
    "id": "adcfe4db814136329981fbf7dd0b92b4",
    "title": "百字令排云殿清慈禧后画像",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "排云深处，写婵娟一幅。翚衣耀羽。禁得兴亡千古恨，剑样英英眉妩。遮罩边疆，京垓金币，纤手轻输去。游魂地下，羞逢汉雉唐鹉。",
      "为问此地湖山，珠庭启处，犹是尘寰否。玉树歌残萤火黯，天子无愁有女。避暑庄荒，采香径冷，芳艳空尘土。西风残照，游人还赋禾黍。"
    ]
  },
  {
    "id": "adcfe4db814136323ffbd75c3fe902d8",
    "title": "江城梅花引·日内瓦Geneve湖畔樱花如海，赋此以状其盛",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "搴霞扶梦下苍穹。怨东风，问东风。底事朱唇，催点费天工。已是春痕嫌太艳，还织就，花一枝，波一重。",
      "一重一重摇远空。波影红，花影融。数也数也，数不尽、密朵繁丛。恼煞吟魂，颠倒粉围中。谁放蜂儿逃色界，花历乱，水凄迷，无路通。"
    ]
  },
  {
    "id": "adcfe4db814136324346a2b65b273124",
    "title": "多丽·大风雪中渡英海峡",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "海潮多。彤云乱拥逶迤。打孤舷、雪花如掌，漫空飞卷婆娑。落瑶簪、妆残龙女，挥银剑、舞困天魔。怒飓鸣骹，急帆驰箭，骞槎无恙渡银河。叹些许、夏腰瀛尾，咫翠有惊波。",
      "更休间，稽天大浸，夷险如何？念伊谁、探梅孤岭，灞桥驴背清哦。越溪游、琼枝俊倚，谢庭咏、粉絮轻罗。迢递三山，间关万里，浪游归计苦蹉跎。待看取、晦霾消尽，晞发向阳阿。将舣岸，蜃楼灯火，射缬穿梭。"
    ]
  },
  {
    "id": "adcfe4db81413632b923d5286f4f5436",
    "title": "玲珑玉阿尔伯士雪山游者多乘雪橇飞越高山，其疾如风，雅戏也",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "谁斗寒姿，正青素、乍试轻盈。飞云溜屧，朔风回舞流霙。羞拟临波步弱，任长空奔电，恣汝纵横。峥嵘。诧瑶峰、时自送迎。",
      "望及山河幂缟，警梅魂初返，鹤梦频惊。俏碾银沙，只飞琼、惯屧坚冰。休愁人间险途，有仙掌、为调玉髓，逶迤填平。怅晚归，又谯楼、红灿冻檠。"
    ]
  },
  {
    "id": "adcfe4db8141363232718676e762a7e2",
    "title": "八声甘州·游马勒梅桑Malmaison吊拿破伦之后后约瑟芬",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "望娟娟之水锁妆楼，千秋想容光。怅翚衣褪彩，螭奁滞粉，犹认柔乡。未稳栖香双燕，戎马正仓皇。剪烛传军牒，常伴君王。",
      "见说蘼芜遗恨，逐东风上苑，也到椒房。道名花无子，何祚继天潢。谱离鸾、马嵬终付，算薄情、不数李三郎。游人去，女墙扃翠，娥月渲黄。"
    ]
  },
  {
    "id": "adcfe4db81413632f8adfa3a4a9aea69",
    "title": "兰陵王·秋柳",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "乱鸦集，写入芜城秋色。隋堤畔，无限夕阳，红到枝头黯成碧。宵来猛郁抑，愁压眉痕更窄。怜憔悴，零落旧妆，付于西风弄梳掠。春华去谁惜。忆帘卷朱楼，处处烟幂。朦胧尽是相思缬。",
      "更茜雪相映，小桃争发，曾遮骢马踏艳屑，只今两陈迹。凄恻，诉漂泊。又唱彻阳关，魂断桥侧。霜条待共梅枝折。望故国千里，暮云愁隔。归心何许，托笛语，问旧驿。"
    ]
  },
  {
    "id": "adcfe4db814136328a943637bdda5a4c",
    "title": "小重山",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "铃响牛羊下翠峰。悬崖山果熟，坠霜红。霞蒸秋蔼入西浓。天垂处，罨画夕阳中。",
      "回首暮云封。故乡萧寺晚，荡疏钟。不劳身到梵王宫。心期在，一念万缘空。"
    ]
  },
  {
    "id": "adcfe4db8141363269f68191fa562452",
    "title": "长亭怨慢欧战启后，遵海而南，谋归故土，止于国门之外",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "问绀海、弄珠游女。几度桑尘，悄迷星睫。侬约巢痕，倦云来去两凄绝。汉家陵阙，恨绕树鸟啼歇。咫翠涩宫沟，荡不返、年时零叶。",
      "愁切。忆娇雷四起，人在芙蓉塘角。霞烽流艳。尽明日、阴晴难说。掩袂忍回车，花落江南时节。"
    ]
  },
  {
    "id": "adcfe4db814136329061d51afe7ca189",
    "title": "霜叶飞",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "十年迁客沧波外，孤云心事谁省。兰成词赋已无多，觉首丘期近。",
      "望故国，兵尘正警。幽栖忍说山林隐。听夜语胡沙，似暗和，长安乱叶，远处霜讯。",
      "不分红海归来，朱颜转逝，驻景孤负明镜。但赢岩雪溅秋寒，上茂陵丝鬓。",
      "算一样、邯郸梦醒。生憎多事游仙枕。指驿亭，无归路。",
      "马首云横，锁蓝关瞑。"
    ]
  },
  {
    "id": "adcfe4db81413632d56911fa1f0ee631",
    "title": "绛都春",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "禅天妙谛，证大道涅槃，薪传谁继。世外避秦，那有惊心咸阳燧。飙轮怒碾丹砂地，弄千丈红尘春翳。倦飞孤鹜，几番错认，赤城霞起。",
      "凝睇，镌冰斫雪，指隔浦、迤逦瑶峰曾寄。火浣五铢，姑射仙人翔游袂，流金铄石都无忌。算世态，炎凉游戏。任教烧蜡成灰，早乾艳泪。"
    ]
  },
  {
    "id": "adcfe4db81413632e429ae793793cff9",
    "title": "如梦令",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "夜久蜡堆红泪，渐觉新寒侵被。冷雨更凄风，又是去年滋味。",
      "无寐，无寐，画角南楼吹未。"
    ]
  },
  {
    "id": "adcfe4db81413632c2ebbe3b66ddb978",
    "title": "鹧鸪天",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "一桁帘漪荡晚烟，青琴弹冷碧云天。井栏梧叶传凉讯，指下秋风起素弦。",
      "怜皓魄，未归眠。桂花摇影露涓涓。销魂最是初三夜，一握幺蟾瘦可怜。"
    ]
  },
  {
    "id": "adcfe4db814136324ea31c66c3ad89a1",
    "title": "苏幕遮·拟周美成",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "理鹍弦，移雁柱。欲诉琴心，心事成灰炬。浥透鲛绡痕万缕。泪雨何时，晴到梨花树。",
      "诵骚词，吟洛赋。艳殢香顽，那信婵娟误。一点春魂无著处。便化蛾蚕，也斗长眉妩。"
    ]
  },
  {
    "id": "adcfe4db814136328e9bed3e746d1ecd",
    "title": "浣溪纱",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "风籁鸣哀起翠条，撩人心绪涨秋潮，仙源回望转无聊。",
      "去去莫教重顾影，行行何必更停桡，愁山怨水一身遥。"
    ]
  },
  {
    "id": "adcfe4db81413632602d2d9e8e24a392",
    "title": "高阳台",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "啼鸟惊魂，飞花溅泪，山河愁锁春深。倦旅天涯，依然憔悴行吟。几番海燕传书到，道烽烟，故国冥冥。忍消他，缘醑金卮，红萼瑶簪。",
      "牙旗锦帐风光好，奈万家闺梦，凄入荒砧。血沃平芜，可堪废垒重寻。生怜野火延烧处，遍江南，草尽红心。更休谈，虫化沙场，鹤返辽阴。"
    ]
  },
  {
    "id": "adcfe4db8141363282791341717f5c64",
    "title": "生查子",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "清明烟雨浓，上巳莺花好。游侣渐凋零，追忆成烦恼。",
      "当年拾翠时，共说春光好。六幅画罗裙，拂遍江南草。"
    ]
  },
  {
    "id": "adcfe4db81413632154effbd5e15f021",
    "title": "浪淘沙",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "寒意透云帱，宝篆烟浮。夜深听雨小红楼。姹紫嫣红零落否，人替花愁。",
      "临远怕凝眸，草腻波柔。隔帘咫尺是西洲。来日送春兼送别，花替人愁。"
    ]
  },
  {
    "id": "adcfe4db814136329c70a6d823d16ae0",
    "title": "踏莎行",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "水绕孤村，树明残照，荒凉古道秋风早。今宵何处驻征鞍，一鞭遥指青山小。",
      "漠漠长空，离离衰草，欲黄重绿情难了。韶华有限恨无穷，人生暗向愁中老。"
    ]
  },
  {
    "id": "adcfe4db8141363235b53bef90dbbf80",
    "title": "谒金门·桂",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "风露洗，花满华严界里。三十六天秋似水，冷香收不起。",
      "谁见靓妆初倚，常伴玉钗金蕊。良夜弈娥寒不寐，一枝和影对。"
    ]
  },
  {
    "id": "adcfe4db81413632d5cf24b1426a090c",
    "title": "相见欢",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "闻鸡起舞吾庐，读奇书。记得年时拔剑斫珊瑚。",
      "乡雁断，乌云暗，锁荒居。听尽海潮悽壮心孤。"
    ]
  },
  {
    "id": "adcfe4db81413632439cca51b394c67b",
    "title": "陌上花瑞士见月",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "十年吟管，五洲游屐，水遥云暝。碧海青天，犹见故宫眉晕。含颦凝睇追随遍，莫避尹邢妆靓。又今宵依约，水晶帘下，梦痕堪印。",
      "话前身何许，万千哀怨，付与瑶台笛韵。旧谱霓裳，悽断人间芳讯。婵娟共影谁长在，只是坡仙词俊。更低回，怕说桂林，疏雨茂陵秋病。"
    ]
  },
  {
    "id": "adcfe4db814136323adf1fc9ab42307b",
    "title": "澡兰香",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "芜城惹赋，金谷迷香，梦里旧游暗引。飙轮掣电，逝水回澜，犹写落花馀韵。记衰音、撩乱萦弦，琴心因谁绝轸。半摺吟笺，箧底尘封重认。",
      "还又仙都小寄，波腻风柔，琐窗人静。云鬓荡影，缟袂兜春，沾遍杏烟樱粉。最无端、艳冶年光，付与愁围病枕。问怎把、永昼恹恹，艰难消尽。"
    ]
  },
  {
    "id": "adcfe4db814136329b02ba6de83dc81c",
    "title": "菩萨蛮",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "舞衣叶叶馀香在，欢场了却繁华债。往事梦钧天，梦回情惘然。",
      "疏枝霜后柳，病骨如人瘦。来岁柳飞绵，楼空谁卷帘。"
    ]
  },
  {
    "id": "adcfe4db814136325587448a47036aff",
    "title": "尉迟杯",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "春骀荡。奈着眼、处处成惆怅。无端暗引柔丝，自把吟魂密网。香心枉费，漫闲倚、银屏笑周昉。算词人、生带愁来，玉颜空许相抗。",
      "征衫倦拍芳尘，望朱雀乌衣，何处门巷。旧苑凄凉更谁见，珠泪涴、铜仙露掌。早料理、移宫换羽，和海水、天风咽断响。任纵他、罗绮轻盈，翠軿花外来往。"
    ]
  },
  {
    "id": "adcfe4db81413632606d191edb42cf5f",
    "title": "青玉案",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "樱云冷压银漪边，春满了，澄湖面。十二瑶峰来阆苑，眉痕敛黛，霞痕渲雪，山也如花艳。登楼懒赋王郎怨。",
      "回首神州似天远。休道年年飘泊惯。随风去住，随波舒卷，人也如鸥倦。"
    ]
  },
  {
    "id": "adcfe4db814136324c71d622cf72e8ca",
    "title": "转应曲",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "春晚，春晚，弱絮轻花飞满。朱楼欢度华年，暮暮朝朝管弦。",
      "弦管，弦管，底事哀音撩乱。"
    ]
  },
  {
    "id": "adcfe4db814136324c71d6223dd448fd",
    "title": "转应曲",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "憔悴，憔悴，懒向花间回睇。湘皋无限春寒，人远谁闻佩环。",
      "环佩，环佩，冷落明珠莹翠。"
    ]
  },
  {
    "id": "adcfe4db814136329b02ba6d0756e1c7",
    "title": "菩萨蛮",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "韡纹皱碧波千顷，几痕疏雪摇秋影。鸥梦入苍茫，仙乡即水乡。",
      "轻烟笼晚翠，山意慵如睡。何处避秦人，行吟独苦辛。"
    ]
  },
  {
    "id": "adcfe4db814136325765948458194c0c",
    "title": "长相思",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "风潇潇，雨潇潇，天末秋魂不可招，凄凉渡晚潮。",
      "醒无聊，睡无聊，闲倚江楼擪玉箫，红灯影自摇。"
    ]
  },
  {
    "id": "adcfe4db81413632415d41bd19ef07cf",
    "title": "谒金门",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "春睡起，先探阴晴天气。帘卷春空天似水，晓云拖凤尾。",
      "架上乱书慵理，且向小栏闲倚。鸟踏庭花飞更坠，满枝红雨碎。"
    ]
  },
  {
    "id": "adcfe4db814136323b299cc2f8ac6dad",
    "title": "满庭芳·日内瓦湖畔残夜闻歌有感",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "倦枕欹愁，重衾滞梦，小楼深锁春寒。笙歌绕院，咫尺送喧阗。想见华筵初散，怎禁得、酒冷香残。空剩了，深宵暗雨，淅沥洗馀欢。",
      "愁看，佳丽地，帷灯匣剑，玉敦珠盘。怕人事年光，一样阑珊。慢说霓裳调好，秋坟唱、禅味同参。疏帘外，银澜弄晓，江上数峰闲。"
    ]
  },
  {
    "id": "adcfe4db81413632bd949cf9133eb486",
    "title": "一枝春",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "深院愔愔。破苔痕，寂寞独寻幽径。东风僝僽，还共晚烟吹暝。缟衣轻曳，问谁向、玉阑偷凭。惊认作、粉魅窥人，却是老梅摇影。",
      "孤芳素心堪印。奈花非解语，闷怀难讯。疏枝残雪，寒到翠禽都噤。低徊往事，忆情话、小窗灯晕。知甚处、驿使重逢，暗香折赠。"
    ]
  },
  {
    "id": "adcfe4db81413632d61274072565f217",
    "title": "好事近",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "云气满乾坤，做尽荒寒高洁。一寸盈盈小影，入乱峰层叠。",
      "万松排翠接遥天，天籁也沉寂。未忍游踪远去，怕诗魂孤绝。"
    ]
  },
  {
    "id": "adcfe4db814136322eabdb0f67f2cc09",
    "title": "忆秦娥",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "金丝织。春衫织就金鸂鶒。金鸂鶒，舞场初试。",
      "万波回睩。旧欢如梦休重说，秾华忏尽今非昨。今非昨，白莲香里，缟衣参佛。"
    ]
  },
  {
    "id": "adcfe4db814136321749ee1e7b120344",
    "title": "六丑",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "警银屏好梦，蓦别院、繁弦凄咽。试回倦眸，瀛波涵枕角。水远烟阔。问几多金粉，大千抛遍，赚众生哀乐。秾华苦短凭谁说。沟外桃英，篱边絮雪，旧时莺燕能识。叹流光草草，催换今昨。黄梁乍觉。",
      "有灵犀清澈。待把闲愁怨，都忏却。仙娥破茧舒翼。莫温黁更染，艳丝重织。望缥缈、步虚非隔。指碧落、别有星寰可许，倩魂长托。高寒处、良夜休怯。折芙蓉、在手天风外，铢衣控鹤。"
    ]
  },
  {
    "id": "adcfe4db81413632316ff0076212011b",
    "title": "绛都春·日内瓦湖习桨",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "淩波学步。试扶上小舟，轻移柔橹。弱腕乍扬，已觉吟魂消银浦。低昂一叶从回溯。似蘸渌、蜻蜓栩栩。半湾新涨，盈襟绀影，悄然来去。",
      "休误。烟霞无价，供欣赏、说甚他乡吾土。几许梦痕，濯入沧浪慵回顾。仙踪况许壶天住。尽水佩、风裳容与。西洋正恋瑶峰。赤晶认取。"
    ]
  },
  {
    "id": "adcfe4db8141363239d469264d809b8b",
    "title": "丑奴儿慢",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "雕阑几曲，月影盈盈初上。泻一抹银辉如水，冷浸花魂。悄倚孤梅，素心商略共温存。寒翎戢翠，臒虬缀雪，伴定黄昏。",
      "漏尽更阑，幽沉万籁，静掩千门。正遥想、欢场春好，玉笑珠颦。歌舞谁家，华灯红闹锦屏人。凝情伫久，疏林落蕊，轻点苔痕。"
    ]
  },
  {
    "id": "adcfe4db81413632f32f182ec3407cb2",
    "title": "浣溪沙",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "景色何心说故乡，朱楼依旧见垂杨。禁他冶叶不回肠。",
      "凤翙有声锵紫塞，燕归无计认雕梁。三千弱水溯中央。"
    ]
  },
  {
    "id": "adcfe4db81413632f32f182e8568de34",
    "title": "浣溪沙",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "蕙带荷衣惜旧香，梦回禁得水云凉。鱼书迢递诉愁肠。",
      "已是槎浮通碧汉，更闻人语隔红墙。星源由自见欃枪。"
    ]
  },
  {
    "id": "adcfe4db81413632f32f182e606cb1ef",
    "title": "浣溪沙",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "不信山林可赋闲，艳于金粉腻于烟。莺花无赖自年年。",
      "碎碾青琼成蓓蕾，乱抛红豆寄缠绵。初禅怕住有情天。"
    ]
  },
  {
    "id": "adcfe4db81413632f29ff18e500a6cfc",
    "title": "点绛唇",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "万叶鏖风，绿天凉闹山楼雨。初收残暑，蓦地秋如许。",
      "舟塔淩空，一点摇红炬。心休怖，黝溟黟雾，也有光明路。"
    ]
  },
  {
    "id": "adcfe4db8141363235cdeddc5699ea7c",
    "title": "翠楼吟",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "艳骨冰清，仙心雪亮，羞看等闲罗绮。柔乡羁素袜，指洛浦、芝田双寄。淩波回睇。任玉质金相，西来梳洗。韶光里，盈盈欲语，通词谁试。",
      "恰是，群玉山头，望有娀无恙，瑶台迤逦。相逢悲隔世，洒千点，如铅香泪。首邱容倚，写砑粉银笺，花铭同瘗。归无计，只怜孤负，故山梅蕊。"
    ]
  },
  {
    "id": "adcfe4db814136321b781303f455d51f",
    "title": "风蝶令",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "烟霭三山远，沧溟万里迷。身非双翼凤凰儿，已是与天相近与人离。",
      "金粉衣难染，风花梦岂疑。步虚来去几多时，除却瀛光岚影更谁知。"
    ]
  },
  {
    "id": "adcfe4db814136320d41dc27091a4839",
    "title": "南楼令",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "叶落见城厢，疏枝恨早霜。喜山林、乍换秋妆。多谢倪郎传画笔，渲绛赭、点苍黄。",
      "桥影恋残阳，沙痕引岸长。锁羁愁、十里清湘。著个诗人孤似雁，云黯淡，水微茫。"
    ]
  },
  {
    "id": "adcfe4db81413632e7f619ebb38509fe",
    "title": "解连环·巴黎铁塔",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "万红深坞。怕香魂易散，九洲先铸。铸千寻、铁网淩空，把花气轻兜，珠光团聚。连袂人来，似宛转、蛛丝牵度。认云烟缥缈，远共海风，吹入虚步。",
      "铜标别番旧谱。借云斤月斧，幻起仙宇。问谁将、绕指柔网，作一柱擎天，近衔羲驭？绣市低环，瞰如蚁、钿车来去。更凄迷、斜阳写影，半捎茜雾。"
    ]
  },
  {
    "id": "adcfe4db81413632ba8fd0782a818d39",
    "title": "玲珑四犯",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "一片斜阳，认古甃颓垣，蝌篆苔翳。倦影铜驼，催入野花秋睡。尽教残梦沉酣，浑不管、劫馀何世。看凄迷、废垒萝蔓，犹似绮罗交曳。",
      "艳尘空指前游地，黯销凝、屧香黏蕊。大秦西望苍烟远，谁解明珠佩。重溯故国旧闻，记八骏、曾驰周辔。惹赋情绵邈，春痕长晕，穆瑶池际。"
    ]
  },
  {
    "id": "adcfe4db814136324334969f34e338d6",
    "title": "蝶恋花",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "彗尾腾光明月缺，天地悠悠，问我将安托。一自鲁连高蹈绝，千年碧海无颜色。",
      "容易欢场成落寞，道是消愁，试取金尊酌。泪迸尊前无计遏，回肠得酒哀逾烈。"
    ]
  },
  {
    "id": "adcfe4db814136324334969f8b298a72",
    "title": "蝶恋花",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "海上秋来人不识，仙籁横空，只许仙心觉。小立瑶台挥羽箑，新凉情绪凭谁说。",
      "不用宫纱笼麝爝，帝网千珠，分作家家月。惟愿冰轮常皎洁，何妨火伞颓西极。"
    ]
  },
  {
    "id": "adcfe4db814136324334969faad5c95a",
    "title": "蝶恋花",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "迤逦湖堤光似砑，汉女湘姚，尽态争游冶。为避钿车行陌野，清吟却怕衣香惹。",
      "别溥凝阴风定也，芦笛萧萧，濠濮间情写。双占水天光上下，一凫对影成图画。"
    ]
  },
  {
    "id": "adcfe4db81413632d3457f898c38cc88",
    "title": "花犯·日内瓦湖畔牡丹数株，看花已二度，为题此阕",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "炫芳丛，鞓红欧碧，年华又如此。玄都观里，谁省识重来，赢得憔悴。已谙世态浮云味，吟怀懒料理。算也似、粉樱三见，归期犹未计。",
      "风流弄绝塞胡妆，依然未减却、天姿名贵。闲徙倚，问可是、洛阳迁地。尽消受、蛮花顶礼，引十万、红云渡海水。还怕说，宝栏春晚，宵来风雨洗。"
    ]
  },
  {
    "id": "adcfe4db8141363225eb6af791952cfd",
    "title": "清平乐",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "寻寻觅觅，印遍芳洲迹。故国愁云横远碧，莫问梅枝消息。",
      "异乡消得凭栏，身闲便觉天宽。野柽红迷古堡，海棕青过沙湾。"
    ]
  },
  {
    "id": "adcfe4db8141363225eb6af7c89ed082",
    "title": "清平乐",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "锦屏曾隔，胡越同舟识。花叶谁书传素翼，还待象胥重译。",
      "前番山水因缘，今番盘敦联欢。尽狎江湖凫雁，遍瞻万国衣冠。"
    ]
  },
  {
    "id": "adcfe4db81413632ce1b353520aa4bdb",
    "title": "庆春宫·雪后",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "山市驰橇，冰坛竞屐，胡天朔雪初干。已霁仍严，将融又结，疏林惯写萧闲。风裁争峻，指松柏、相期岁寒。飘零休诉，人远天涯，树老江潭。",
      "年时苦忆长安。云斗尖叉，吟兴遍酣。官阁梅花，梁园宾客，梦痕一样阑珊。暮秋千叠，拥云气、横遮乱山。凄迷谁见，鸿爪西洲，马首蓝关。"
    ]
  },
  {
    "id": "adcfe4db8141363236f09884d67864c7",
    "title": "金缕曲",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "孰肯黄金市。叹荒邱、尘封峻骨，一棺犹寄。知否恩如花梢露，花谢露痕晞矣。况幻影、游龙清戏。人海茫茫银波外，问欢场、若个矜风义。原惯态，是非异。",
      "征轺曾访鸣珂里，黯馀春、小桃零落，绮窗深闭。旧梦凄迷无寻处，消息翠禽重递。算吟债、今番堪抵。记取仙槎西来夜，荐灵风、倦枕惊涛里。残酒醒，绛灯灺。"
    ]
  },
  {
    "id": "adcfe4db81413632f32f182e678cd84e",
    "title": "浣溪沙",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "处处烟波锁画桥，梦中犹自倦双桡。仙源常寄转无聊。",
      "欹枕乡心惊断雁，卷帘秋影见层嶕。欲随风雨入中条。"
    ]
  },
  {
    "id": "adcfe4db81413632c8a7e08dbcea2ebd",
    "title": "瑞鹤仙·散步日内瓦公园即景",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "屐痕侵败藓。自寻寻觅觅，岁阑心眼。霜林弄秋绚。挟西来金气，别严妆面。乔松翠健。羡只许、寒禽高占，似宣和、画本偷传，虬影鸷姿重见。",
      "还看。山眉愁倚，薄黛含颦，倦鬟堆怨。美人骚畹。迨迟暮，转凄艳。尚依然绿遍，平芜如此，岂必花时堪恋。对西风，料理清吟，赋情自远。"
    ]
  },
  {
    "id": "adcfe4db81413632f82db59556325006",
    "title": "望湘人",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "送征帆远去，孤馆悄归，只怜排闷无计。绣椅空时，锦茵凹处，坐久馀温犹腻。银褪糖衣，灰残芋尾，分明眼底。恰匆匆、如梦相逢，那信伊人千里。",
      "红萼新词漫拟，怅伶俜倦旅，岁阑心事。听笑语谁家，暖人翠樽芳褉。尚逢驿使，梅枝折寄。冰雪邮程西比。不辞化、一缕离魂，黏入缃苞寒蕊。"
    ]
  },
  {
    "id": "adcfe4db81413632c478f3d6a5b09391",
    "title": "洞仙歌",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "何人袖手，对横流沧海，一样无情似湘水。任山留云住，浪挟天旋，争忍说、身世两忘如此。千秋悲屈贾，数到婵娟，我亦年来尽堪拟。",
      "遗恨满仙源，无尽阑干，更无尽、瀛光岚翠。又变徵遥闻动苍凉。倚画里新声，万松清吹。"
    ]
  },
  {
    "id": "adcfe4db8141363246408bd9730a1787",
    "title": "玉楼春",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "人间那是消魂处，咫尺西洲成小住。翠澜三面绕妆楼，柔橹一双摇梦雨。",
      "清歌叠引公无渡，休向枝头听杜宇。从教憔悴滞天涯，肯说高寒愁玉宇。"
    ]
  },
  {
    "id": "adcfe4db81413632f32f182e64d3decf",
    "title": "浣溪沙",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "知是仙游是梦游，春痕依约彩笺收。芳尘回首恨悠悠。",
      "山水有缘温旧迹，钗钿无敌证新愁。伤心何独牡丹侯。"
    ]
  },
  {
    "id": "adcfe4db814136325bfdfca49fbf31a4",
    "title": "月华清",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "雕影横秋，人烟破暝，诗怀一昔催换。境入荒寒，恰好素襟堪浣。伴哀蛩、新句重商，撷晚菊、旧情仍恋。缓缓。向林皋石磴，等闲寻遍。",
      "何处巫云吹卷。指依样嵚崎，蜀峰攒剑。倦旅登临，赢得几番凄黯。和樵歌、松籁凄锵，弄灯影、雪窗红颤。宛宛。但苍龙四走，暮山无断。"
    ]
  },
  {
    "id": "adcfe4db814136321e4e2f32ab14a764",
    "title": "丁香结",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "妙相波莹，华鬘风袅。一笑拈花弹指。记年时桑梓，传旧影、蘸渌裁缃摩拟。梦中寻断梦，梦飘断，水驿海澨。无端还见，墨晕化入盈盈澜翠。",
      "凝思。又劫历诸天，黯怯清游迤逦。尘障消残，春花惜遍，此情难寄。遥瀚低掠倦羽，自返莲台底。有菡心灵净，依样污泥不滓。"
    ]
  },
  {
    "id": "adcfe4db814136322774c17eaa79fc8c",
    "title": "金盏子",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "芳褉停修，花叶慵书，一年春晚。怜病蝶依依，相婉娩、同是梦中虚艳。隔帘小影凄迷，倚珍丛寒浅。黄昏又、风雨洗残，梨粉早成秋苑。",
      "法曲绝弦按。弄繁会、哀音尽拂乱。禁他曲终易变，怕音尾、一唱更赢三叹。众里先避华筵，当笙歌未散。更休待、银烛殒风，满堂花黯。"
    ]
  },
  {
    "id": "adcfe4db81413632bab42326ba77a16b",
    "title": "喜迁莺·令",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "燕衔泥，泥涣雪，南陌早关情。寻芳宜唱踏莎行，莫问雨和晴。",
      "枝绽花，花褪萼，几日便分今昨。今年灯市已前尘，何况去年人。"
    ]
  },
  {
    "id": "adcfe4db8141363212f4d5da0b7e0383",
    "title": "卜算子",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "闲趁艳阳天，悄访栖真处。一水盈盈不见舟，只许仙禽渡。",
      "门巷落花深，岭嶂春阴聚。红是缃桃白是云，遮断来时路。"
    ]
  },
  {
    "id": "adcfe4db8141363207d45e3e139e95c6",
    "title": "望江南八首",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "瀛州好，知是甚星寰。冠盖都非如隔世，晨昏相背不同天。",
      "尘梦委香烟。"
    ]
  },
  {
    "id": "adcfe4db8141363295078bf943ebfcc7",
    "title": "月下笛",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "吟管搴芳，仙裳蘸渌，俊游还再。几曾孤负，鸥鹭湖边相待。遍人间、笙歌正酣，冷香杜芷闲自采。谢题襟旧侣，玉珰缄札，赋情犹在。",
      "桑田变否，试问讯麻姑，朱颜暗改。渭流脂腻，愁渡西戎红海。劝灵源、春痕秘留，碧桃且莫漂片蕊。渺心期，又见三山，半落青昊外。"
    ]
  },
  {
    "id": "adcfe4db81413632070f5c5c7474670b",
    "title": "齐天乐·吾楼对白琅克冰山MontBlanc，晨观日出山顶，赋此",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "曜灵初破鸿蒙色，长空一轮端丽。霞暖镕金，云苏泻玉，蓦发天硎新砺。冰峦峻倚。更反射皑皑，银辉腾绮。尽斗寒暄，素韬飞弩恼神羿。",
      "莺声残梦唤起。绣帘先自卷，偏惯凝睇。光满瑶峰，春溶碧海，慵顾姮娥梳洗。羲鞭漫指。怕渐近黄昏，短英雄气。影恋花枝，断红谁共系。"
    ]
  },
  {
    "id": "adcfe4db814136325cce95863f774a19",
    "title": "破阵乐",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "混沌乍启，风雷暗坼，横插天柱。骇翠排空窥碧海，直与狂澜争怒。光闪阴阳，云为潮汐，自成朝暮。认游踪、只许飞车到，便红丝远系，飙轮难驻。一角孤分，花明玉井，冰莲初吐。",
      "延伫。拂藓镌岩，调宫按羽，问华夏，衡今古。十万年来空谷里，可有粉妆题赋。写蛮笺，传心契，惟吾与汝。省识浮生弹指，此日青峰，前番白雪，他时黄土。且证世外因缘，山灵感遇。"
    ]
  },
  {
    "id": "adcfe4db81413632dc41f87c9c5be5aa",
    "title": "木兰花慢",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "赋情传雁羽，素笺展，黛眉颦。尽溯海寻桑，看朱成碧，欲记难真。荻花又吹疏雪，黯西溪、无处认秋痕。依约前游似梦，飘零旧侣如云。逡巡。",
      "楚些招魂。悁菊瘁，惋兰熏。怕众芳消歇，新词织锦，留印心纹。未来更兼过去，问芸芸、谁是古今人。一样夕阳花影，商量莫负黄昏。"
    ]
  },
  {
    "id": "adcfe4db81413632f32f182e93a27033",
    "title": "浣溪沙",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "已信潮音是梵音，沧浪淘洗去来今。百年身世此沉吟。",
      "揭地蛮烟谁扣马，稽天狂海待填禽。楼船高处怕登临。"
    ]
  },
  {
    "id": "adcfe4db81413632473b502935f858cd",
    "title": "浣溪沙·残雪皑皑晓日红",
    "authorName": "吕碧城",
    "authorId": "adcfe4db81413632d1457b72d1457b72",
    "dynasty": "清",
    "content": [
      "残雪皑皑晓日红，寒山颜色旧时同。断魂何处问飞蓬。",
      "地转天旋千万劫，人间只此一回逢。当时何似莫匆匆。"
    ]
  },
  {
    "id": "adcfe4db8181199d5648de4b9419708f",
    "title": "梦江南湖上春早二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "郎有约，草草画双蛾。行到西陵松柏下，游人争似蜜蜂多。",
      "偷眼送春波。"
    ]
  },
  {
    "id": "adcfe4db8181199d5648de4b5a419dbb",
    "title": "梦江南湖上春早二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "妆阁外，一带绿杨烟。冶叶倡条今尽矣，春来那得到三眠。",
      "何处系郎船。"
    ]
  },
  {
    "id": "adcfe4db8181199dff692331342b9e59",
    "title": "忆王孙·菊花有名二乔者一朵中紫白各半盖异种也",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "前身曾喜嫁周郎。近托柴桑处士庄。姊妹争如斗草强。",
      "效鸳鸯。偷得徐娘半面妆。"
    ]
  },
  {
    "id": "adcfe4db8181199d7cc2c5eef9ce27e7",
    "title": "忆王孙·闺怨四首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "丝丝娇柳逐风斜。晓日瞳胧掩碧纱。强起还慵理鬓鸦。",
      "白杨花。犹自多情入妾家。"
    ]
  },
  {
    "id": "adcfe4db8181199d7cc2c5ee3b3f850e",
    "title": "忆王孙·闺怨四首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "越来溪上采莲舟。偷照蛾眉向浅流。女伴相呼怕举头。",
      "羡沙鸥。飞去飞来只自由。"
    ]
  },
  {
    "id": "adcfe4db8181199d7cc2c5ee9d96753a",
    "title": "忆王孙·闺怨四首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "儿家门对白蘋洲。夫婿经年事远游。杨柳青青古渡头。",
      "恨轻舟。不载郎归载妾愁。"
    ]
  },
  {
    "id": "adcfe4db8181199d7cc2c5eed00bb18e",
    "title": "忆王孙·闺怨四首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "空房胆怯梦多讹。长向花前敛翠蛾。幽恨诗成懒去歌。",
      "背吟哦。闷倚朱栏教八哥。"
    ]
  },
  {
    "id": "adcfe4db8181199d48b6664cf19e674e",
    "title": "如梦令·离情四首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "刚到凤凰台上。无那骊驹三唱。愿作博山炉，魂逐沈烟游扬。",
      "罗帐。罗帐。高筑愁城千丈。"
    ]
  },
  {
    "id": "adcfe4db8181199d48b6664cfdb6a00e",
    "title": "如梦令·离情四首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "织女黄姑月月。偏受天公磨折。正尔拜双星，蓦地燕南越北。",
      "新月。新月。乍缺乍圆似妾。"
    ]
  },
  {
    "id": "adcfe4db8181199d48b6664cd4a8f752",
    "title": "如梦令·离情四首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "小胆空房多悸。那更鸟啼蛩嚏。帘卷看银河，心与繁星俱碎。",
      "红泪。红泪。长浸合欢翠被。"
    ]
  },
  {
    "id": "adcfe4db8181199d48b6664c1e2411a5",
    "title": "如梦令·离情四首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "别后云鬟慵整。蛛网鞶囊金镜。罗袜步空阶，几曲雕栏独凭。",
      "花影。花影。满地月明清冷。"
    ]
  },
  {
    "id": "adcfe4db8181199de24700e5a397f269",
    "title": "长相思·吴门夜泊",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "大江东。五湖东。地主今无皋伯通。谁人许赁舂。",
      "听来鸿。送归鸿。夜雨霏霏舴艋中。寒山寺里钟。"
    ]
  },
  {
    "id": "adcfe4db8181199d6c907dfe1c2edf34",
    "title": "生查子·春闺俱戏用药名",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "明日杏初红，新来黄白瘦。栀子几时回，验取丁香扣。",
      "兔丝蔓已长，枳壳花开又。结哽画双蛾，青黛眉儿皱。"
    ]
  },
  {
    "id": "adcfe4db8181199d0a21ec91084d8fff",
    "title": "生查子·夏闺",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "二月算当归，于今将半夏。谁与醉菖蒲，芍药吹残也。",
      "啼鸟宿纱窗，清泪珍珠泻。红豆尽抛残，笑把林禽打。"
    ]
  },
  {
    "id": "adcfe4db8181199debd8b76302c3ca96",
    "title": "生查子·秋闺",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "凉夜正悬参，贪看牵牛卧。欲睡复防风，故纸窗棂破。",
      "晓起郁金堂，篆里沉香盉。纤手泛茱萸，满地黄金涴。"
    ]
  },
  {
    "id": "adcfe4db8181199de5f2b1dae54208fc",
    "title": "生查子·冬闺",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "人言欢欲来，续断庞儿吠。寒夜转相思，相思增五倍。",
      "侬似款冬花，心为檀郎翠。十斛买香醪，此夕因沉醉。"
    ]
  },
  {
    "id": "adcfe4db8181199d275cc7e81a1890c2",
    "title": "点绛唇·刘峻度席上听女郎度曲",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "子夜清歌，隔帘疑在青天外。琼箫玉管。莫把莺喉碍。",
      "纱帽笼头，卸却残妆戴。娇羞坏。广场无奈。初学男儿拜。"
    ]
  },
  {
    "id": "adcfe4db8181199d48584c295d4e668b",
    "title": "点绛唇·简陆元见徵士",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "牧竖樵儿，斧斤渐逼筼筜谷。梅花有福，逃入幽人屋。甫里先生，邀我供茶粥。",
      "频来熟。丹经同读。床下眠麋鹿。"
    ]
  },
  {
    "id": "adcfe4db8181199d5f8dd96945527342",
    "title": "浣溪沙·其二芳草",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "乍暖犹寒二月天。玉楼长抱博山眠。沉香火冷少人添。",
      "残雪才消春鸟哢，画阑干外草芊绵。几时青得到郎边。"
    ]
  },
  {
    "id": "adcfe4db8181199da750884e24f17762",
    "title": "卜算子·榆荚钱四首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "良冶让天工，不怕铜山匮。铸就青蚨亿万缗，乱向枝头寄。",
      "鹅眼易飘零，贯朽还垂地。欲付新丰旧酒楼，少个开元字。"
    ]
  },
  {
    "id": "adcfe4db8181199da750884e5be80565",
    "title": "卜算子·榆荚钱四首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "不见鼓洪炉，但见泉刀泻。袅袅垂杨欲聘梅，千万春风价。",
      "撒漫古城边，暴富田翁舍。斗草儿童扑满轮，一掷斜阳下。"
    ]
  },
  {
    "id": "adcfe4db8181199da750884e46ab2f20",
    "title": "卜算子·榆荚钱四首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "宜向库中藏，却向林端挂。荡子东君不作家，散作莺花债。",
      "万选绕丛悬，赤仄连青霭。满地残英谁主人，贱把春光卖。"
    ]
  },
  {
    "id": "adcfe4db8181199da750884e467d1065",
    "title": "卜算子·榆荚钱四首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "花作五铢衣，偏被桃花哂。女伴闲将归信占，恨杀无凭准。",
      "树也有贫时，俄看枝头窘。不信东风解爱钱，一夜偷将尽。"
    ]
  },
  {
    "id": "adcfe4db8181199d5eeb6667fadd7ee5",
    "title": "采桑子·其二舟中见雁有感",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "今春曾送回乡雁，欲赋归欤。欲赋归欤。为报闺人扫敝庐。",
      "今秋又见南飞雁，岁聿其除。岁聿其除。却悔今春枉寄书。"
    ]
  },
  {
    "id": "adcfe4db8181199d12ab63f394b4f442",
    "title": "采桑子·梅花",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "试将风格闲评品，谁得相宜。谁得相宜。除却湘妃定洛妃。",
      "枝头只许栖幽鸟，燕子来迟。燕子来迟。不见云英未嫁时。"
    ]
  },
  {
    "id": "adcfe4db8181199d64945adb8c8e5fd0",
    "title": "减字木兰花·招友人游湖",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "孤山之下。雨中正好看花也。待得晴时。杏嫁梅娠绿满枝。",
      "空囊乌有。三百青铜难贳酒。亟典春衣。莫待东君致政归。"
    ]
  },
  {
    "id": "adcfe4db8181199da963e0ab3aafacf3",
    "title": "菩萨蛮·闺情再用药名二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "桃腮杏靥春风面。车前马上曾相见。蝉鬓退鸦黄。氤氲苏合香。",
      "泪光云母惨。絮絮灯心短。螺黛麝兰膏。凭谁赠阿娇。"
    ]
  },
  {
    "id": "adcfe4db8181199da963e0abd1e5ea75",
    "title": "菩萨蛮·闺情再用药名二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "天门东畔天涯远。摧残豆蔻香痕浅。懊恼不留行。连敲砧杵声。",
      "细心挑锦字。远志侬愁记。翠钿共犀梳。封题好寄奴。"
    ]
  },
  {
    "id": "adcfe4db8181199d3bbd09044376de03",
    "title": "清平乐·春怨",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "杨花飞雪，荡子心肠铁。恨杀嫦娥圆复缺。不管人间离别。",
      "怕簪碧玉搔头。妆成懒下朱楼。楼上衔泥双燕，呢喃似替人愁。"
    ]
  },
  {
    "id": "adcfe4db8181199d85c349de2631315e",
    "title": "清平乐·辇上故人有为予劝驾者作此词谢之",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "鼠肝虫臂。总是君王赐。一曲狂歌千日醉。管领鸥班鹭队。",
      "故人天上吹嘘。劝予重整簪裾。只恐山中毛颖，于今老不中书。"
    ]
  },
  {
    "id": "adcfe4db8181199d10d22f6bf97ee5a9",
    "title": "忆秦娥·秋感",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "梧桐落。秋来客睡何曾著。何曾著。万家砧杵，月明乌鹊。",
      "人间信有风波恶。纷纷世俗成轻薄。成轻薄。五陵裘马，少年同学。"
    ]
  },
  {
    "id": "adcfe4db8181199d7b0d74657a734369",
    "title": "鹧鸪天·赠说书韩修龄",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "豹尾班中侍从频。滑稽似尔绝无伦。投壶那得天颜笑，只为恢谐郭舍人。",
      "枫欲落、雁来宾。芜城明月恰逢君。开元供奉今谁在，抵掌雍门泪满巾。"
    ]
  },
  {
    "id": "adcfe4db8181199d9fc31fc95efe0459",
    "title": "鹧鸪天·贺相者陈我白生子",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "闻道明珠入掌中。充闾佳气霭融融。君家妙手如唐举，摩顶何须宝志公。",
      "金作埒、玉为骢。凤毛五色自超宗。弄璋错写休辞罚，试听啼声问阿翁。"
    ]
  },
  {
    "id": "adcfe4db8181199dedca2981b78900b4",
    "title": "鹧鸪天·同人约看玄墓梅花以雨不果返棹云间阻风四日舟中拨闷戏呈吴仲徵广文",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "邓尉梅花二月天。欲携竹杖醉花边。无端甲子冥冥雨，不为游人巧作缘。",
      "三泖路、九峰烟。石尤风起缆难牵。轻帆半幅如飞鸟，羡杀东来鸭嘴船。"
    ]
  },
  {
    "id": "adcfe4db8181199d7671e0ef971d3aa0",
    "title": "鹧鸪天·题樊会公小像",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "曾向车中看璧人。金丸珠勒冶城春。只今老作青溪长，犹是当时折角巾。",
      "姿卓荦、骨嶙峋。画师摩诘是前身。知君埋照饶深意，新筑糟丘号酒民。"
    ]
  },
  {
    "id": "adcfe4db8181199d245bba1b64a3e6c9",
    "title": "鹧鸪天·题佟寿民方伯三世图",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "作砺为舟社稷臣。衮衣应许近星辰。黑头宰相黄扉客，曾是维摩座上人。",
      "锵剑佩、握丝纶。安排图画到麒麟。梦回须记青莲句，金粟如来是后身。"
    ]
  },
  {
    "id": "adcfe4db8181199ded81f04763e5bd1e",
    "title": "鹧鸪天·遣怀",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "咄咄书空唤奈何，自怜身世转蹉跎。长卿已倦秋风客。坡老休嗔春梦婆。",
      "朝梵夹，暮渔蓑，闲中岁月易消磨。谁言白发无根蒂，只为穷愁种得多。"
    ]
  },
  {
    "id": "adcfe4db8181199dbeabe816a0ccf665",
    "title": "虞美人·赋莉远游长儿子",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "殊方流落频生子。舐犊真堪喜。寻医觅乳费商量。何况他年婚嫁为他忙。",
      "生长东吴同燕旅。不解齐人语。故因犹有旧柴桑。待得青春作伴好还乡。"
    ]
  },
  {
    "id": "adcfe4db8181199d0b3e135be016506b",
    "title": "虞美人·看花作",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "朱朱粉粉东风面。一夜开将遍。花神料得是针神。绣出枝枝叶叶一番新。",
      "黄鹂似向风姨诉。莫把花枝妒。赵家姊妹易相嗔。试看南枝如笑北枝颦。"
    ]
  },
  {
    "id": "adcfe4db8181199ddaa2e4e9abd60e23",
    "title": "虞美人·遣怀",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "一从勘破邯郸梦。遇饮长须痛。醉乡只道可藏愁。却被塞鸿呼起又从头。",
      "吴头楚尾经年寓。岸上牵船住。非关王粲怯登楼。自是吾家家法善悲秋。"
    ]
  },
  {
    "id": "adcfe4db8181199daeaa793107a91d6a",
    "title": "虞美人·过锡山秦园访留仙太史不遇作",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "辟疆园傍春申曲。翠壑喷哀玉。画桥宛转客来稀。惊起一双鸂鶒破烟飞。",
      "钓船空系垂杨下。兴尽须归也。蒋家新酿不曾酤。却笑酒杯也似故人疏。"
    ]
  },
  {
    "id": "adcfe4db8181199d215f3794cbb52747",
    "title": "鹊桥仙·井蛙",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "草际持颐，泥中啮齿，别号虫中裸族。一讴群和为公平，偏则向、人前怒目。",
      "雄踞东陂，长吟下里，宛矣公孙在蜀。董生何事懒窥园，看不耐、汝曹边幅。"
    ]
  },
  {
    "id": "adcfe4db8181199d332dcbc112e119cb",
    "title": "鹊桥仙·长安邸舍初罢稽勋作",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "钧天在耳，晨开阊阖，无奈浮云蔽日。嵇康曾答巨源书，道臣也、不堪有七。",
      "玉珂雕马，莫来莫往，尽是平生胶漆。孝标著论一何愚，笑劝百、何曾讽一。"
    ]
  },
  {
    "id": "adcfe4db8181199d72de7a0be160bbf7",
    "title": "鹊桥仙·雨中宿笑隐庵示笑鲁和尚",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "沙鸥睡稳，雨声惊起，竹里双扉开合。南屏一缕白云生，早失却、雷峰残塔。",
      "青苔妨屐，黄柑伴茗，松老应同僧腊。西风萧瑟柁楼寒，向弥勒、龛中下榻。"
    ]
  },
  {
    "id": "adcfe4db8181199d14f4b95a4f4952fe",
    "title": "鹊桥仙·寓园海棠",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "东君忒巧，调朱搓粉，绣出红霞几幅。朝来细雨一丝丝，似妃子、温泉初沐。",
      "风前欲语，烟中如睡，只合锦禽双宿。枝闲啼罢不能巢，燕燕说、莺莺无福。"
    ]
  },
  {
    "id": "adcfe4db8181199d2692c58d26178d9a",
    "title": "踏莎行·雁",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "枫落潇湘，雪深幽冀。霜风吹老芦花穗。捣衣时节却飞来，一声才断千行泪。",
      "带雨还飞，飘零无次。萧萧清影和云坠。郎边莫道少书来，长空写尽相思字。"
    ]
  },
  {
    "id": "adcfe4db8181199ddef3d480b1309e5a",
    "title": "踏莎行·虎丘试剑石",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "光淬芙蓉，魂惊魑魅。青苔石上娲皇泪。自从双剑作龙飞，空闻白虎眠幽隧。",
      "歌舞方酣，越人兵至。水犀惊醒夫差醉。鸱夷葬后馆娃空，镯镂似比干将利。"
    ]
  },
  {
    "id": "adcfe4db8181199d075b6d9d4c80299e",
    "title": "临江仙·曹顾庵归自楚中闻余在白门不及晤而去留书为别赋此词奉答",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "忆在劳劳亭上别，吴江三落丹枫。洞庭西望水连空。共谁过赤壁，高唱大江东。",
      "准拟开樽还痛饮，小楼同听疏钟。布帆归去似飞鸿。寄将黄雀鲊，须趁鲤鱼风。"
    ]
  },
  {
    "id": "adcfe4db8181199d16a033cce7951f1a",
    "title": "临江仙·艾石五兄纳姬白门善解琴书携之入蜀催妆赋此",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "桃叶桃根艳冶，巫山巫峡嶙峋。高唐云雨昔曾闻。赋才今宋玉，臣梦果然真。",
      "十样眉夸螺黛，七弦琴拂龙唇。薛涛笺写洛川神。小窗图笔阵，亲学卫夫人。"
    ]
  },
  {
    "id": "adcfe4db8181199d7cdc7ef91580c218",
    "title": "临江仙·赠少年客",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "韦曲城南天尺五，翩翩公子豪奢。小平津外绿杨斜。金鞍雄百骑，蛮鼓醉三挝。",
      "一掷枭卢输百万，吴钩光闪龙蛇。春衣夜宿杜陵花。情人刘碧玉，侠客鲁朱家。"
    ]
  },
  {
    "id": "adcfe4db8181199d73b67e8945b6b699",
    "title": "唐多令·孤馆",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "窗外雨澌澌，凉飙戛竹枝。赖征鸿、唤起魂痴。安得波斯千里镜，重照见、晓妆时。",
      "孤馆被秋欺。啼螀搅梦思。写离愁、空费乌丝。纵有金针五色线，穿不起、泪珠儿。"
    ]
  },
  {
    "id": "adcfe4db8181199dc1484d4bb09309db",
    "title": "鹊桥仙·五人墓",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "扬旗击鼓，斩蛟射虎，头颅碎黄麻天使。鱄诸匕首信豪雄，信当日、一人而已。",
      "华表崔巍，松杉森肃，壮士千秋不死。从来忠义出屠沽，惭愧杀、干儿义子。"
    ]
  },
  {
    "id": "adcfe4db8181199d0253d3835d50751f",
    "title": "蝶恋花·桃叶渡旧用小舟乱流而济今易以桥往来差便而名实不符虑往迹之湮也作此词",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "一曲清淮围画阁。桃叶桃根，髻子新梳掠。不畏风波江上作。长篙自有王郎捉。",
      "谁向津头施略彴。高架虹梁，偃卧青龙角。寄语黄姑依样学。填河不复劳乌鹊。"
    ]
  },
  {
    "id": "adcfe4db8181199d08a735282335a9e1",
    "title": "蝶恋花·相思鸟",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "两两文禽长并宿。浅碧殷红，毛羽如新沐。共命迦陵真眷属。雕笼合用连枝木。",
      "飞去衔花归啄粟。雄往雌来，似恋黄金屋。毕竟斑鸠鹰眼毒。晴时相唤阴时逐。"
    ]
  },
  {
    "id": "adcfe4db8181199d357546d828719aee",
    "title": "蝶恋花·闺中秋月",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "恨杀广寒宫里兔。闯入纱窗，无计驱他去。若是嫦娥怜妾苦。只应长伴愁人住。",
      "无奈团圆才十五。渐渐亏来，做出愁眉妩。说向天边儿女语。人间薄命侬和汝。"
    ]
  },
  {
    "id": "adcfe4db8181199d59a5f4c620ff46a0",
    "title": "蝶恋花·旅月怀人",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "月去疏帘才几尺。乌鹊惊飞，一片伤心白。万里故人关塞隔，南楼谁弄梅花笛。",
      "蟋蟀灯前欺病客。清影徘徊，欲睡何由得。墙角芭蕉风瑟瑟，生憎遮掩窗儿黑。"
    ]
  },
  {
    "id": "adcfe4db8181199d0d4d0f1969a34587",
    "title": "蝶恋花·送春",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "借问东君何所似。骀荡风流，性格如游子。才过清明兼上巳。暼然兴尽思乡里。",
      "万树娇红千树紫。那忍相抛，便付东流水。春风也恐多情死。杜鹃声里潜归矣。"
    ]
  },
  {
    "id": "adcfe4db8181199d35d7a37764e559e7",
    "title": "一剪梅·梅花",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "浅碧深红拥素裳。楚楚晨妆。淡淡残妆。霜姨雪姊伴昏黄。月在回廊。影在回廊。",
      "寂寞孤山处士庄。漠漠湖光。剪剪云光。思量谁将配孤芳。风里兰香，篆里沉香。"
    ]
  },
  {
    "id": "adcfe4db8181199d4dcf2218a79767ae",
    "title": "一剪梅·梨花",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "静女仙姝澹不群。猜作湘君。唤作文君。轻风娇雨护香温。朝展眉痕。夕带啼痕。",
      "欲谢还开映水纹。开是停云。谢是行云。几枝斜倚绿杨村。莺也销魂。燕也销魂。"
    ]
  },
  {
    "id": "adcfe4db8181199d16698d23eedc348e",
    "title": "一剪梅·思家作",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "飘泊东南剧可怜。朝采菱船。暮打渔船。愁中看遍好山川。莺脰湖边。罨画溪边。",
      "问余何日赋归田。说道今年。又是明年。故园消息久茫然。春燕来前。秋雁来前。"
    ]
  },
  {
    "id": "adcfe4db8181199d8c90f4a372eb9a9c",
    "title": "破阵子·关山道中",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "拔地千盘深黑，插天一线青冥。行旅远从鱼贯入，樵牧深穿虎穴行，高高秋月明。",
      "半紫半红山树，如歌如哭泉声。六月阴崖残雪在，千骑宵征画角清，丹青似李成。"
    ]
  },
  {
    "id": "adcfe4db8181199dac94e5c93156b345",
    "title": "苏幕遮·过广陵赵都宪故居怀友沂中翰泫然而作",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "竹西亭，歌吹地。廿四桥头，曾系青丝骑。坐上秋娘兼季次。侠客名姝，夜夜春风醉。",
      "孝廉船，丞相第。弦管凄凉，苔老朱门闭。燕子新从王谢例。太息回车，无限羊昙泪。"
    ]
  },
  {
    "id": "adcfe4db8181199d75b9209deda6f0c3",
    "title": "感皇恩·冤系二年一朝解网感荷天恩歌以代泣时癸卯十一月朔三日也",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "雪窖与冰天，孤臣泣血。鱼钥沉沉隔双阙。修罗劫满，等到乌头如雪。九重消息好，皋陶曰。",
      "幡下驺虞，鸡竿载揭。喜极沾巾转呜咽。妻孥相告，今日鹳鸣于垤。黄粱刚梦醒，炊还热。"
    ]
  },
  {
    "id": "adcfe4db8181199d3fa52a33e29e5a69",
    "title": "旧雨来自度曲客金陵雨中作",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "曾记当年雨后，门前冠盖客，一何多。银烛西窗萤火乱，听枯荷。",
      "直到睛时方去，湿鸣珂。今日雨声犹昨。萧条三径里，有谁过。",
      "料得故人无疾病，却因何。只把天公埋怨，太滂沱。"
    ]
  },
  {
    "id": "adcfe4db8181199db091445275fc56d0",
    "title": "千秋岁·为吴门袁生题霜哺篇册",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "袁生至孝。乡国人争道。身既隐，亲将耄。鸳雏依膝下，瑞映金光草。五十载慈颜，今日方成笑。",
      "殊有超宗肖。骨相生来好。竹马戏，斑衣导。骅骝驰上苑，圭璧登天庙。羡只羡重堂，百岁九熊教。"
    ]
  },
  {
    "id": "adcfe4db8181199dbb0891f8a423b3a8",
    "title": "风入松·淳于棼墓",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "大槐安国旧邦基。蚁垤尚垒垒。麒麟高冢祁连象，繁华梦、一枕龟兹。为问秦楼公主，琼箫曾否相随。",
      "朱轓皂盖画熊旗。千里罢征鼙。策勋带砺今何在，羊开府、身后同悲。吾欲题君隧道，南柯太守之碑。"
    ]
  },
  {
    "id": "adcfe4db8181199d9376df9a1d2b424d",
    "title": "风入松·访张瑶星于松风阁不遇",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "雨花台畔访紫荆。匹练大江横。钟山紫翠斜阳外，虬龙影、几阵松声。曾共庐山高衲，小楼明月吹笙。",
      "短筇重过石头城。怀旧不胜情。徵君旧刹栖霞寺，梧桐老、白鹤相迎。为道二乡居士，来寻三影先生。"
    ]
  },
  {
    "id": "adcfe4db8181199de35d7280bdb3ee0f",
    "title": "满路花·胭脂井",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "红牙歌玉树，翠袖翻金缕。临春梳洗罢、调鹦鹉。陈家狎客，惯把江山赌。楼船天堑渡。床下军书，锦笺催写新句。",
      "旧宫眢井，栏外青苔古。明眸秋水绿、为黄土。海棠花落，一片胭脂雨。环佩归何处。泉下芳魂，至今遗恨擒虎。"
    ]
  },
  {
    "id": "adcfe4db8181199dcac45dbd780fee1f",
    "title": "千秋岁引·题长松柱石图为李含馥运长寿",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "怪石眠云，孤松偃盖。亭亭千尺连青霭。五粒曾沾仙掌露，一拳欲下南宫拜。谪仙人，元是李，蟠根大。",
      "伊吕功名方未艾。何事丹砂句漏外。邓禹封侯喜将届。梦松之占今验矣，黑头堪羡风云会。紫泥书，丹山凤，衔来快。"
    ]
  },
  {
    "id": "adcfe4db8181199da81d4c0f3e82dad5",
    "title": "意难忘为施校书宛西作",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "洗尽铅华。记苎萝西畔，曾浣溪纱。徵歌莺语滑，学舞燕飞斜。携暮雨，掩朝霞。别馆贮娇娃。采莲歌、魂销千载，何况夫差。",
      "婵娟偏在君家。羡朱楼罨画，杨柳藏鸦。鶤弦时一弄，羯鼓醉三挞。无限恨，向梅花。清泪染琵琶。待学他、鸱夷少伯，共泛仙槎。"
    ]
  },
  {
    "id": "adcfe4db8181199d6f5e31d616a28e76",
    "title": "满江红·燕台怀古",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "易水东流，与西去、荆卿长别。祖帐处、三千宾客，衣冠如雪。督亢图中雷电作，咸阳殿上襟裾绝。恨夫人、匕首竟何为，同顽铁。",
      "渐离筑，笙歌咽。博浪铁，车轮折。纵奇功未竟，祖龙褫魄。一死翻令燕国蹙，九原悔与田光诀。叹千年、寒水尚萧萧，虹霓灭。"
    ]
  },
  {
    "id": "adcfe4db8181199d610dadf3f3b9a3a4",
    "title": "满江红·王西樵客游武林曹顾庵赋词志喜属予和之",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "花落钱塘，江流阔、潮痕初涨。问足下、何由至此，布帆无恙。倏尔波涛如梦里，跫然屐齿来天上。恰湘湖、莼菜十分肥，为君饷。",
      "西湖畔，春波漾。疏柳外，归樵唱。有青油画舫，鸟程佳酿。风暖遥传灵隐磬，天晴急策韬光杖。倚危栏、百尺看银塘，龙蛇状。"
    ]
  },
  {
    "id": "adcfe4db8181199d610dadf3b6a14915",
    "title": "满江红·王西樵客游武林曹顾庵赋词志喜属予和之",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "痛定追思，衢塘峡、怒涛飞涨。叹北寺、皋陶庙侧，何期无恙。庄舄悲歌燕市外，灵钧憔悴江潭上。问绨袍、高谊有还无，谁曾饷。",
      "愁万斛，东流漾。五噫句，春间唱。恨埋忧无地，中山须酿。故态狂奴仍未减，尊前甘蔗还堪杖。笑邯郸、梦醒恰三人，无殊状。"
    ]
  },
  {
    "id": "adcfe4db8181199d610dadf3d0d77765",
    "title": "满江红·王西樵客游武林曹顾庵赋词志喜属予和之",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "北固城头，兼天涌、银涛奔涨。登览处、频经战伐，金焦无恙。鼓枻鼋鼍深窟畔，振衣鹳雀危巢上。手摩挲、瘗鹤古残碑，为馀饷。",
      "弓样月，波中漾。欸乃曲，桥边唱。望乡心倍切，浓于春酿。禽庆欲偕名岳屦，李邕幸免金吾杖。笑马迁、货殖强裁书，无聊状。"
    ]
  },
  {
    "id": "adcfe4db8181199d610dadf3dedd1c9d",
    "title": "满江红·王西樵客游武林曹顾庵赋词志喜属予和之",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "春色阑珊，繁花谢、红销绿涨。山一似、西施瘦损，捧心微恙。堤上长吟苏白句，楼头高话羲黄上。喜清斋、久已绝猪肝，何须饷。",
      "风乍卷，轻销漾。烟欲瞑，金衣唱。爱信陵作达，沉埋醉酿。禹穴天台春正好，裹粮且办青藤杖。倩君侯、彩笔代丹青，云霞状。"
    ]
  },
  {
    "id": "adcfe4db8181199d610dadf385e2b672",
    "title": "满江红·王西樵客游武林曹顾庵赋词志喜属予和之",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "伏枕吴山，羁愁共、桐江春涨。喜邂逅、客星忽聚，酒徒无恙。杨恽南山歌太苦，邹阳北阙书难上。向精蓝、深处问枯禅，伊蒲饷。",
      "双燕外，游丝漾。六桥侧，红牙唱。惜杜康骨朽，无人能酿。我愧老饕难戒肉，君方强健何须杖。看白衣、苍狗任他忙，浮云状。"
    ]
  },
  {
    "id": "adcfe4db8181199d610dadf37a9735d3",
    "title": "满江红·王西樵客游武林曹顾庵赋词志喜属予和之",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "吾道榛芜，狂澜倒、百川争涨。赖砥柱、君家伯仲，安流无恙。龟策何劳詹尹卜，龙矕远过黄初上。况陈思、才藻气如虹，诗堪饷。",
      "请室耗，心旌漾。击瓦缶，乌乌唱。看霜侵两鬓，穷蒸愁酿。放逐谁怜亭伯困，登临愿借卢敖杖。坐西窗、剪烛话通宵，悲欢状。"
    ]
  },
  {
    "id": "adcfe4db8181199d610dadf3f5654bed",
    "title": "满江红·王西樵客游武林曹顾庵赋词志喜属予和之",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "古陌邯郸，轮蹄路、红尘飞涨。恰半晌、卢生醒矣，龟兹无恙。三岛神仙游戏外，百年卿相蘧庐上。叹人间、难熟是黄粱，谁能饷。",
      "沧海曲，桃花漾。茅店内，黄鸡唱。阅今来古往，一杯新酿。蒲类海边征伐碣，云阳市上修罗杖。笑吾侪、半本未收场，如斯状。"
    ]
  },
  {
    "id": "adcfe4db8181199d610dadf39966d7a4",
    "title": "满江红·王西樵客游武林曹顾庵赋词志喜属予和之",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "归去来兮，东皋下、锦秋湖涨。有不腆、敝庐海曲，年来多恙。避地人辞金马后，游仙伴我方壶上。羡冰桃、火枣大如瓜，麻姑饷。",
      "微雨过，清溪漾。行乐耳，提壶唱。喜儿童学灌，山妻能酿。处士三间容膝屋，仙人九节齐眉杖。恨衰年、脚疾耳将聋，新来状。"
    ]
  },
  {
    "id": "adcfe4db8181199d15d88d4d7c0a2d31",
    "title": "满江红·其二小女归次淮北举第三子真州闻报口占志喜寄五文婿",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "齐女门前，送归鹢、心旌摇漾。忽报导、石麟坠地，言观其韔。阿大中郎谁得似，吾家宅第非虚相。羡鸠车、竹马烂如云，乌衣巷。",
      "驹千里，龙媒贶。赉朱汗，精俶傥。喜元灯耿耿，后来能亢。蚌老珠胎应有验，渭阳滚滚肩相望。伴老夫、醉里蹋青山，扶筇杖。"
    ]
  },
  {
    "id": "adcfe4db8181199d1eaee9523e5fc4af",
    "title": "满江红·赠既庭弟",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "玉磬山房，西窗下、论文剪烛。儿女辈、挽衣问讯，酒浆相续。往事堪惊如噩梦，新愁欲话难更仆。怅登山临水送将归，吾家玉。",
      "春草句，劳心曲。隋苑外，逢南菊。叹雪中鸿爪，去来何速。才子从来悲失路，斯人岂合栖空谷。约明春、邓尉看梅花，支公屋。"
    ]
  },
  {
    "id": "adcfe4db8181199d83eecb53cfd353e1",
    "title": "满江红·其二贺冯郡丞公子秋捷",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "甬上簪缨，羡家世、夔龙相继。歌颂遍、青州父老，白门子弟。共道平反阴德盛，高车驷马于公第。果仙郎、高折一枝归，瑶台桂。",
      "丹凤翮，青麟罽。龙为友，神英锐。看追风籋电，腾骧天际。笛策江东偕计日，论年高密封侯岁。问传胪、第一属何人，凭当世。"
    ]
  },
  {
    "id": "adcfe4db8181199dcae611efc31badcc",
    "title": "满江红·寿方山其二时年五十有一",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "齐鲁之间，许君是、须眉男子。歌伏枥、壮怀消灭，减肉生髀。草檄百蛮功未展，裹粮五岳游方始。算春秋、三万六千场，平分矣。",
      "鸿鹄志，谁能拟。姜桂质，终难徙。肯随他、逾淮卢橘，化而为枳。孔北海豪杯斝在，孟东野老诗篇美。倚江楼、秋夜共吹箫，鱼龙起。"
    ]
  },
  {
    "id": "adcfe4db8181199dd5c48f82a6196049",
    "title": "满江红·从姜九绮季索画",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "公子才华，问骠骑、何如第五。几席上、千岩万壑，丹青佳谱。不分胸中藏岳渎，无端笔底惊烟雨。叹虎头、神妙米公颠，今其伍。",
      "神禹庙，松杉古。西子里，荆榛斧。记兰亭曲水，依稀曾睹。拙宦长惭疏屐齿，后游恨不生毛羽。爱云门寺与赤城霞，须君补。"
    ]
  },
  {
    "id": "adcfe4db8181199d7fc391702aede026",
    "title": "满江红·旅夜闻蟋蟀声作",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "试问哀蛩，缘底事、终宵呜咽。料得汝、前身多是，臣孤子孽。青琐闼边璎珞草，碧纱窗外玲珑月。况兼他、万户捣衣声，同凄切。",
      "梧叶落，西风冽。莲漏滴，征鸿灭。似杜鹃春怨，年年啼血。千里黄云关塞客，三秋纨扇长门妾。背银釭、和泪共伊愁，床前说。"
    ]
  },
  {
    "id": "adcfe4db8181199dbc2d6cd4132cd335",
    "title": "满江红·有感",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "白眼看人，谁作俑、嗣宗为虐。从此后、争相模仿，传来衣钵。许史府中饶结驷，翟公门外堪罗雀。把乘车、戴笠旧时盟，成高阁。",
      "交道丧，多轻薄。思管鲍，何由作。笑云翻雨覆，一邱之貉。对面九疑谁得料，填胸五岳安能凿。愿休将、腐鼠吓鹓雏，翔寥廓。"
    ]
  },
  {
    "id": "adcfe4db8181199dca477619f7f4ed19",
    "title": "汉宫春·秋日同姜如农给谏散步城隅欧阳公集有真州东园记此其遗址也",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "白露苍烟，忆醉翁椽笔，曾记东园。高台画舫安在，风物依然。重阳近也，觅黄花、共倚危栏。枫林外，澄江如练，寒鸦千点飞翻。",
      "颇怪并州旧尹，早莼鲈梦断，偃卧邱樊。故乡乌衣门巷，衰草荒阡。干戈满地，何从问、盘谷斜川。君笑曰、无如此处，濠梁秋水之间。"
    ]
  },
  {
    "id": "adcfe4db8181199d038fd3b3280012e4",
    "title": "双双燕·题佟汇白中丞伯仲渔樵图",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "皤然二老，似江左风流，惠连康乐。纶竿七尺，雨笠风蓑同著。长啸东临海若，携手入、天台采药。从公看弈仙家，拚取斧柯遗却。行脚。",
      "苍岩翠壑。笑肩拍洪崖，弟酬兄酢。山中留客，童子一双驯鹤。休恋烟霞高卧，看早晚、蒲轮西洛。须倩妙手长康，重画麒麟高阁。"
    ]
  },
  {
    "id": "adcfe4db8181199d93c488f81355d0b7",
    "title": "高阳台·为朱鹤庵侍史王郎作",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "何处逢君，落花时节，嫩杨乍啭莺簧。小阁深沉，鄂君绣被生香。红牙按罢浑无力，倚东风、更换霓裳。背兰缸、横波偷展，低问周郎。",
      "东君为汝彷徨。倩珊瑚作枕，玳瑁为梁。海燕同栖，一时娇艳无双。从此蛾眉参意画，应见惯、不辩鸾凰。漫猜他，佳人碧玉，夫婿王昌。"
    ]
  },
  {
    "id": "adcfe4db8181199d4c8a93e928c371ee",
    "title": "念奴娇·郭璞墓",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "弘农太守，挽羲轮三舍，乃心王室。龟策如神撩虿尾，臣命尽于今日。气作长虹，魂归华表，骨葬金鳌脊。冯夷舞罢，数声欸乃渔笛。",
      "安得温峤怀中，通天犀借我，下窥龙国。江左夷吾今在否，石马沉埋荆棘。铁瓮旌旗，金山钟磬，阅尽兴亡迹。中泠满酌，一帆高挂遥碧。"
    ]
  },
  {
    "id": "adcfe4db8181199dddc394b90ab39730",
    "title": "念奴娇·重过汪氏荣园",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "辟疆池馆，是谁剪、瓜步江流馀沚。放逐馀生双不借，重看水穷云起。怪石㟏岈，孤亭窈窕，萝薜藏山鬼。行行且止，呼童为摘苍耳。",
      "堪叹沧海桑田，洛阳金谷，转眼荆榛里。舞榭歌台真可惜，愁杀乌衣燕子。百顷清潭，十围灌木，酮又生孙矣。故人携手，为言树犹如此。"
    ]
  },
  {
    "id": "adcfe4db8181199d635e05f8fdc5155c",
    "title": "念奴娇·九日王西樵姜如农程穆倩王尔调家伯献登慧光阁",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "昔人多事，把今日、名以佳名重九。青女连宵渲染作，浅碧深黄林薮。杰阁千寻，长江一泻，瓜步晴如豆。帆樯飞下，夕阳还系堤柳。",
      "休问高会龙山，参军同幕府，其人存否。古往今来属我侪，复共天涯杯酒。目闼飞鸿，诗成戏马，莫放持螯手。远公微笑，醉中应恕狂叟。"
    ]
  },
  {
    "id": "adcfe4db8181199dbcac5b113eb8face",
    "title": "念奴娇·馆金陵驯象门今廿二年孙道宣以词见示赋此",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "长干西畔，记鸦藏新柳，朱楼之下。问是卢家年十五，娇小莫愁未嫁。鹦鹉笼边，侍儿教演，曾把髯奴骂。秋千时节，玉箫声在帘罅。",
      "惆怅司马清狂，横琴三弄却，凤求凰也。鼙鼓揭来人世换，都付水流花谢。修竹依然，画栏何在，俯仰馀悲咤。唾壶敲缺，不禁清泪如泻。"
    ]
  },
  {
    "id": "adcfe4db8181199df745e5b2ad0d4bbd",
    "title": "念奴娇·丙午小春善伯希韩招诸同人宴集红桥之韩园分韵",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "玉钩斜畔，最伤心游子，断肠难续。佳丽繁华谁领略，惟有清狂杜牧。我辈重来，为欢苦短，急办三条烛。天寒木落，佳人同倚修竹。",
      "况乃词客都豪，雍容车骑，落笔云烟族。乐莫乐兮今夕会，莫学阮公痴哭。绿酒黄橙，银筝翠袖，偷送初成目。朦胧别后，知他何处金屋。"
    ]
  },
  {
    "id": "adcfe4db8181199d5b3459b85c7f148e",
    "title": "水龙吟·乙巳除日得家报新置木峪山庄慨然有终老之意而赋此",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "几年鼎镬风波赋，初衣菟裘才筑。白云万叠，苍松千笏，清溪一曲。归去来兮，临流设钓，登山驱犊。谢邻翁问讯，丁宁寄语，第一事，多栽竹。",
      "人世竟同蕉鹿。梦惊回、黄粱方熟。天公赐与，一邱一壑，数椽茅屋。急办长镵，早营圆笠，乐吾盘谷。笑三闾多事，此身将隐，何劳龟卜。"
    ]
  },
  {
    "id": "adcfe4db8181199da71bc1c2004138a1",
    "title": "贺新郎·为杨汉人纳姬作",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "宝镜娇鸾舞。恰兰舟、迎来桃叶，香凝金缕。八月广陵秋色好，吹上远山眉妩。问今夕、三星在户。廿四桥头明月在，倩红牙翠管翻新谱。情定句，为郎补。",
      "妆成倦倚梅花坞。问檀郎、未谙心性，偷询鹦鹉。咫尺蓬山谁得到，长是君家为主。算只有、信陵公子。一片雄心无处寄，向温柔队里寻乡土。歌且醉，戍筹五。"
    ]
  },
  {
    "id": "adcfe4db8181199d3a7f5392921e880a",
    "title": "贺新郎·萧山任千之成进士归里作此词以赠之",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "我爱任公子。把珊瑚、纶竿垂处，六鳌连起。三百人中君最少，赋奏天颜有喜。暂劳汝、烹鲜妙指。杏苑看花青丝骑，敧帽檐、蹋遍长安市。喧骤贵，洛阳纸。",
      "宫袍画锦高阳里。恰湘湖、莼丝正熟，故人来止。一笑登堂开家酿，盘有青梅朱李。鸡再唱、老夫醉矣。万里长风方破浪，羡龚黄、事业从兹始。天下士，独卿耳。"
    ]
  },
  {
    "id": "adcfe4db8181199dafde8f32db01070c",
    "title": "贺新郎·为侍御杨琢庵题像",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "野鹤昂藏意。是当年、弹文柱后，杨球司隶。骢马连钱霄汉上，骑出五侯争避。谁通道、蛾眉见忌。飘泊东南天地外，长五湖、不待官家赐。逢醉尉，防其詈。",
      "虎头妙笔真无二。写元龙、豪举不似，三闾憔悴。历遍九州夷险路，惟有醉乡堪寄。更许我、入林把臂。二八婵娟弹锦瑟，傅尊前、暂阁英雄泪。歌既阕，唾壶碎。"
    ]
  },
  {
    "id": "adcfe4db8181199d18312c61f412627b",
    "title": "贺新郎·吴园次太守五十初度",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "山水菰城好。算从来、风流刺史，柳颜双表。君自玉皇香案吏，谪向方壶员峤。隼旟至、豺狼立扫。鸣鼓放衙无个事，对堂中、六客摅长啸。谁唤起，孙莘老。",
      "骈阗士女欢相告。道吾君、今年称艾，朱颜弥皎。百榼千觚齐拜舞，不似醉翁潦倒。佳客有、邹枚颜鲍。洗盏高台临翠巘，任觥筹、历乱霜天晓。何足羡，中书考。"
    ]
  },
  {
    "id": "adcfe4db8181199d0803813aba9246fb",
    "title": "贺新郎·题松鹤图为金镇远宪长寿",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "甲第谁能亚。一堂中、谢家珠树，鲍家骢马。善体重华钦恤意，清问先于矜寡。早贯索、光芒退舍。父老扶筇来献兕，道驺虞、幡下无冤者。天赐与，万间厦。",
      "蹁跹双鹤孤山下。似君侯、雄姿磊落，风其潇洒。松底茯苓千岁外，堪佐锦堂杯斝。且莫把、玉山颓也。三竺六桥新雨后，恰笙歌、画舫公馀暇。游秉烛，留佳话。"
    ]
  },
  {
    "id": "adcfe4db8181199d97e56debf5c4aae7",
    "title": "贺新郎·方绣山同年长郎新娶",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "海燕雕梁语。认乌衣、旧家宅巷，双栖偕旅。小谢翩翩如逸少，千里骅骝初举。羡孔雀、屏风开处。家在凤凰台畔住，紫鸾车、族拥吹箫侣。天付与，元霜杵。",
      "阿翁早解渊明组。记摩挲、掌中英物，石麟夸汝。佳妇佳儿双白璧，诗奏兰陔华黍。刘表男儿才尺许。欲倩蹇修他日后，卜西邻、勉娶田家女。呼老友，烹肥羜。"
    ]
  },
  {
    "id": "adcfe4db8181199dac3282bec51beb54",
    "title": "贺新郎·杨商贤病起话旧赋此志感",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "吾辈今衰也。忆当年、偕游诸子，天街跃马。跋扈飞扬惊四座，况有祢衡善骂。同醉酒、昭王台下。袒裼高楼呼五白，和悲歌、旁若无人者。怀古昔，追风雅。",
      "回头万事成飘瓦。况新来、友仁凋丧，船馀书画。恻鎗山阳思旧赋，邻笛何堪中夜。算只有、穷愁东野。桃叶渡头聊卜筑，问秋娘、尚复能妖冶。君不语，泪盈把。"
    ]
  },
  {
    "id": "adcfe4db8181199d5511e255694e305f",
    "title": "贺新郎·登燕子矶阁望大江作",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "绝壁衔飞阁。倚寒空、嶒嵘窈窕，是谁雕琢。六代兴亡如逝水，烟冷千寻铁索。梦不到、乌衣帘箔。结绮临春歌舞散，大江流、尚绕青山郭。悲自语，檐边铎。",
      "滔滔东下风涛作。俯层阑、鼋鼍出没，雪山喷薄。况是清秋明月夜，何处船楼吹角。早惊起、南飞乌鹊。估客船从巴蜀下，看帆樯、半向青天落。吾欲醉，骑黄鹤。"
    ]
  },
  {
    "id": "adcfe4db8181199d99c773c063de1591",
    "title": "沁园春·谓白髭",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "叹息吾衰，两两三三，霜雪盈颏。怪素丝若练，偷描病态，银茎如戟，硬作愁媒。面目生疏，主人讶客，何所闻而不速来。还防汝，入宫见妒，朋辈嫌猜。",
      "况逢贝锦蚊雷。更颠倒雌黄蛇与虺。叹黑云突起，九阍难叫，青蝇欲吊，只影堪哀。不自我先，不自我后，汝乃乘危得我灾。炎凉态，笑星星髯也，果小人哉。"
    ]
  },
  {
    "id": "adcfe4db8181199dbb6bb1b4b7fd54d5",
    "title": "沁园春·代髭问答",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "兀坐支颐，童子前来，再拜致词。告先生颊上，荒芜不治，非其种者，锄而去之。鼻垩须斤，眼翳须刮，兰茝当门亦见耔。先生曰，姑徐徐点染，化白为缁。",
      "须言君请无疑。念交绝何须口有疵。试数君素友，丹鸡白水，岁寒有几，能比松枝。我独怜卿，卿何弃我，患难周旋不暂离。吾知愧，谢叟诚长者，下榻于兹。"
    ]
  },
  {
    "id": "adcfe4db8181199d9bc297aea89ef8f9",
    "title": "沁园春·题李考叔闻鸡起舞小像",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "有客于□，长剑巍峨，殆奇士欤。忆请缨北阙，曾驰鹿塞，上书幕府，亲历无闾。伏枥兴嗟，投竿空老，三竺桥边有敝庐。杯阑后，任唾壶敲缺，一枕蘧蘧。",
      "当年士稚何如。试酹酒荒原吊望诸。叹元龙湖海，徒眠高阁，侯王甲第，懒曳长裾。击筑狂歌，登楼悲愤，变作银钩虿尾书。掀髯笑，倩羊欣白练，挥洒无馀。"
    ]
  },
  {
    "id": "adcfe4db8181199d9b2f882fbac7432e",
    "title": "沁园春·同缪湘芷前辈及王仲昭诸子看郭园牡丹",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "惆怅梅花，几日飘零，青子累累。喜盈盈欲笑，洛川游女，亭亭未嫁，溪畔西施。狡狯东君，揉铅搓粉，倾国妆成第一枝。端详处，待绿烟灭后，明月来时。",
      "丁宁再拜封姨。向锦石雕栏好护持。羡池边嬿婉，一双燕子，香中眠食，百队蜂儿。座客皆豪，主人拚醉，争看山公倒接䍦。重游数，教柴扉休掩，来往无期。"
    ]
  },
  {
    "id": "adcfe4db8181199dbc4396383e448117",
    "title": "沁园春·程穆倩六十初度作木兰花慢自寿中借禽虫为喻索题赋此",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "何以觞君，非狷非狂，石户之农。更高怀磊磊，如求旦鸟，孤踪踽踽，号可怜虫。六十平头，自嘲自寿，炙毂雕笼总未工。斯人也，信谐方曼倩，癖似张融。",
      "寓言十九朦胧。笑蜾蠃鹪鹩趣不同。看华胥世界，魂游燕国，南柯太守，腹坦槐宫。铜雀崔巍，金貂富贵，乌有先生亡是公。三杯后，任蛮争角左，虱走裈中。"
    ]
  },
  {
    "id": "adcfe4db8181199d9b204f18367333c2",
    "title": "沁园春·题陈其年乌丝词",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "天上张星，游戏人间，我幸见之。羡高阳里第，门才旋马，西园公子，赋必采骊。八斗才华，五陵逸气，齑臼争传绝妙辞。旗亭上，有诸伶按拍，玉笛金徽。",
      "奚囊白雪霏霏。信此曲从来和者稀。似秦邮太史，风流旖旎，渭南老子，浑脱雄奇。扬子涛深，洞庭月冷，应有鱼龙骇且飞。观止矣，待曹王敌手，险韵重题。"
    ]
  },
  {
    "id": "adcfe4db8181199d194e94bab0c5febc",
    "title": "沁园春·其二题陈希夷大书寿字为同年张蓼匪祝",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "西岳崚嶒，有仙人高卧，曾跨青牛。见山荪亭畔，苍苔石室，云台观里，素榜银钩。夭矫游龙，蹁跹舞凤，笔阵钟王未可俦。装潢了，向锦堂高挂，第一箕畴。",
      "使君文采风流。赋归去来兮尚黑头。羡玉燕开祥，前身昴宿，金貂累叶，家世留侯。甲子初周，须眉未艾，种菊栽松乐事稠。将进酒，唤希夷睡醒，同醉金瓯。"
    ]
  },
  {
    "id": "adcfe4db8181199da05d36c41807f63c",
    "title": "沁园春·题陈蛰庵三一一三图",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "所谓伊人，玉貌颀然，碧瞳紫髯。羡荷裳蕙带，五陵公子，黄冠葛屦，丈室瞿昙。鹤立仙姿，虎头妙笔，颊上添毫一二三。参同契，任洪崖把臂，弥勒同龛。",
      "飘萧素发鬖鬖。似柱下犹龙问老聃。向世出世闲，先窥太极，用无用处，椎破连环。形影交忘，画图三昩，白板枯禅不待参。从君老，愿担簦五岳，结制精蓝。"
    ]
  },
  {
    "id": "adcfe4db8181199d72bbdaac904d7265",
    "title": "沁园春·题王婿五文小像",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "楚楚五郎，有美清扬，杂佩琼瑛。羡白玉床边，右军坦腹，乌衣巷口，小女提罂。二十年来，居诸荏苒，惊见儿曹项领成。还听得，惹旁人争说，玉润冰清。",
      "更怜磊落英英。似遏末封胡旧有名。喜蜡屐重来，同探禹穴，貂裘垂敝，且住吴城。伏枥悲歌，题桥壮志，千里骅骝待一鸣。吾衰矣，赖门楣有客，归老柴荆。"
    ]
  },
  {
    "id": "adcfe4db8181199ddde79d981efba64b",
    "title": "汉宫春·哭方尔止",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "吾友方干，果贫如赵壹，赋类相如。平生傲睨成癖，偏爱狂奴。卢龙塞上，践冰霜、曾策疲驴。堪下酒，泺河鲜鲫，君言胜四腮鲈。",
      "犹记长干握手，贺更生再世，清泪沾裾。何图此别千载，邻笛愁馀。传经有女，问何如、六尺遗孤。肠断处，重开巾笥，未裁刘秣陵书。"
    ]
  },
  {
    "id": "adcfe4db8181199dca4eff81e0e1c4d5",
    "title": "满江红·三首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "木末亭边，听山鬼、啾啾宵哭。阳九厄、衣冠道尽，伤哉臣仆！七国肯因晃错解，先生祸比温舒酷。讶当年、碧血溅蘼芜，今无绿。",
      "鱼服泣，君主逐，瓜蔓杀，门生族。叹诗书种绝，何人能续？简牍空馀南史恨，松杉已见长陵秃。酹荒祠、灯火尚青荧，金瓯覆。"
    ]
  },
  {
    "id": "adcfe4db8181199dca4eff81c085256e",
    "title": "满江红·三首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "谁赋芜城，到今日、堪悲鲍照。凋瘵后、急须和扁，刀圭立效。御马善称东野毕，投巫人羡西门豹。有淮南、父老诧河清，如公笑。",
      "书下考，仍长啸，辞五斗，从吾好。忽九宵丹凤，衔来温诏。旷曲河阳容借冠，提封古驿原名邵。问悬鱼、挂壁尚依然，庖丁道。"
    ]
  },
  {
    "id": "adcfe4db8181199dca4eff810ed51f64",
    "title": "满江红·三首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "白晰虬髯，论标格、鸡群之鹤。堪想像、虎头椽笔，解衣盘礡。剧孟差堪为伯仲，幼舆暂许栖丘壑。怪新来、金甲绿沉枪，浑抛却。",
      "桥上叟，曾相约，囊底智，今何若？任花眠柳醉，风嘲月谑。方外求羊随杖履，禁中颇牧思韬略。看他年、长剑倚崆峒，图麟阁。"
    ]
  },
  {
    "id": "adcfe4db8181199d154effbd11b4a154",
    "title": "浪淘沙",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "何处可销愁？乡是温柔。梦为蝴蝶入西楼。生怕玉人珊枕上，带怒佯羞。",
      "残月挂帘钩，被冷香篝。笑看织女与牵牛。脉脉银河才咫尺，不驾轻舟。"
    ]
  },
  {
    "id": "adcfe4db8181199dcd904e632335e2cb",
    "title": "忆王孙·三首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "花枝袅袅玉亭亭，云母窗深倚翠屏。消得横波目乍成，负卿卿，帐底分明隔锦城。"
    ]
  },
  {
    "id": "adcfe4db8181199dcd904e63cf2cf7dd",
    "title": "忆王孙·三首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "吾家宋玉自多才，曾赋高唐神女来。赚得襄玉梦不回。",
      "楚阳台，幻雨荒云总费猜。"
    ]
  },
  {
    "id": "adcfe4db8181199dcd904e63588d446b",
    "title": "忆王孙·三首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "青山层叠水潆洄，千树桃花绕涧开。刚进胡麻饭一杯。",
      "问天台，知否刘郎敢再来。"
    ]
  },
  {
    "id": "adcfe4db8181199dcddc06fce7821b08",
    "title": "沁园春·三首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "把酒花前，俯仰乾坤，犹剩吾曹。忆西清奉引，曾陪汲黯，南冠憔悴，同祭皋陶。谏草空焚，钓竿长把，三径荒芜仲蔚蒿。长安道，叹东门黄犬，几度悲号。",
      "于今华发萧萧，但痛饮狂歌兴未消。向莲社参禅，无人能解，醉乡娱老，有脱而逃。白眼看他，飞扬跋扈，蜾裸螟蛉之二豪。三年后，看两家儿子，谁似枚皋？"
    ]
  },
  {
    "id": "adcfe4db8181199dcddc06fcf55de078",
    "title": "沁园春·三首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "柳暗柴门，苔深竹径，芍药初红。羡烟霞高卧，结庐水曲，鹿麋为伴，避世墙东。女子知名，儿童拍手，笑指韩康药满笼。吾何幸，向绳床井灶，正日相从。",
      "朝来睡起初慵，恰神女飞来第几峰。看博山炉底，双眠翡翠，绿纱窗外，并蒂芙蓉。我辈钟情，温柔堪老，鹤似精神玉似容。催妆赋，校陈琳檄草，立愈头风。"
    ]
  },
  {
    "id": "adcfe4db8181199dcddc06fca0e274d8",
    "title": "沁园春·三首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "正日思归，临水登山，云胡不归？羡君诚高士，堪五湖长，予其逋客，愧北山移。结遍贤豪，厌闻歌管，十载扬州梦已非。家何在？有珠帘云海，雪窦烟扉。",
      "年年车马逶迟，空折尽隋堤柳几枝。笑故园三径，桂兰频老，层峦万叠，猿鹤长啼。或问先生，笑而不答，待满词人饯别诗。真归矣，任山灵见诮，百罚奚辞？"
    ]
  },
  {
    "id": "adcfe4db8181199d46cb896534846eab",
    "title": "鹧鸪天·五首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "谁守柴门是野鸥，花边菜臼竹间楼。古人偏爱陶元亮，祭酒咸推陈太丘。",
      "九节杖，一扁舟。布衣焉敢谒诸侯。老人未鲠何须祝，且往前村饭㹀牛。"
    ]
  },
  {
    "id": "adcfe4db8181199d46cb89650bb34670",
    "title": "鹧鸪天·五首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "细雨浓烟彴略横，渔灯几点灭还明。山如好友初谋面，路似生人未识名。",
      "风力缓，布帆轻。舻声伊轧杂鸥声。画师纵有王摩诘，一片空蒙写不成。"
    ]
  },
  {
    "id": "adcfe4db8181199d46cb8965b503c851",
    "title": "鹧鸪天·五首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "俯仰乾坤一草亭，科头箕踞眼还青。休妨南郭先生睡，不羡东吴处士星。",
      "泥药灶，护花铃。春来蜂蝶共经营。儿孙功课无他事，熟读龟蒙耒耜经。"
    ]
  },
  {
    "id": "adcfe4db8181199d46cb89658bfced46",
    "title": "鹧鸪天·五首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "门外垂杨隐约船，醉来留客大床眠。风前铁笛谁三弄？壁上雷琴剩一弦。",
      "颜沃若，室萧然。盟欧狎路费周旋。笼中娇鸟歌偏好，辛苦教成十二年。"
    ]
  },
  {
    "id": "adcfe4db8181199d46cb8965d6b906a7",
    "title": "鹧鸪天·五首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "且系兰舟上小坡，闲看春社杖横拖。数家白板鱼鳞屋，几道青渠燕尾波。",
      "灯烂漫，舞婆娑。朱颜暂借酒微酡。小儿何似香山妪，爱听衰翁赤壁歌。"
    ]
  },
  {
    "id": "adcfe4db8181199d0c5c2e7dcbfbee03",
    "title": "念奴娇",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "武安湖畔，问当日、秦七遗踪何处？水啮城根葭苇乱，鹅鸭纷纷无数。词客云亡，无人解道，山抹微云句。停桡沽酒，一樽欲酹君墓。",
      "乐府名擅无双，乌丝写罢，檀板歌金缕。同调东坡居士在，高唱大江东去。红豆抛残，白杨凋尽，郭外渔舟鼓。流萤千点，月明还绕烟树。"
    ]
  },
  {
    "id": "adcfe4db8181199d5bcc351c21479cd5",
    "title": "贺新郎·二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "双桨将鸣也。投半刺、汝南叔度，丰姿闲雅。倒屣延君居上座，谈笑风生朱夏。长太息、娉婷未嫁！袖出明珠三百斛，是元和、而上开元下。堪把臂，远公社。",
      "相思久矣相逢乍，立斯须、回帆羯鼓，为君重打。同学少年多不贱，强半五陵裘马。谁通道黄钟喑哑？载酒陈琳荒冢畔，是当年、曾遇知音者。千载后，尔其亚。"
    ]
  },
  {
    "id": "adcfe4db8181199d5bcc351c2187c07f",
    "title": "贺新郎·二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "白雪诗盈卷，笑微躯、未堪众嫭，几从严谴。公也缨冠骖欲解，知己感恩双泫。身已似、三眠残茧。洛下重来刘梦得，问种桃、道士花深浅。陪剑履，两肩展。",
      "丹心皎皎风雷显。佐天家、醴资曲蘖，医需和扁。社稷臣元推汲黯，过眼白衣苍犬。清礼数今宵都免。龙马精神方健在，补宗彝、藻火垂虞典。歌进酒，烛频剪。"
    ]
  },
  {
    "id": "adcfe4db8181199d593afb83bfa41de4",
    "title": "水调歌头·二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "卮酒为酒寿，四座请无暄。岁星应是方朔，聊复谪仙人间。叹息佳人空谷，天遣平章风月，暇菜五湖船。月下雪儿唱，新谱小游仙。",
      "泛沧海，窥禹穴，梦邯郸。绿瞳华发，先生骨貌转翛然。放迹烟霞之外，高卧羲皇以上，笑拍葛洪肩。莫向方壶去，少驻一千年。"
    ]
  },
  {
    "id": "adcfe4db8181199d593afb83a7f1f77f",
    "title": "水调歌头·二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "谁写翠虹影，腾攫上轻绡。只应西岳峰顶，仙掌共高标。下有茯苓千岁，阅尽秦封汉代，甲子等昏朝。仿佛度清籁，中夜奏箫韶。",
      "荣三秀，擎五粒，势岧峣。龙门岋嶪，穹然东控海门潮。已兆松生腹上，伫起东山安石，玉烛待公调。寿域九州遍，方许访王乔。"
    ]
  },
  {
    "id": "adcfe4db8181199d4b26e627fb2bf5e1",
    "title": "风流子",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "竹西歌吹地，樊川客、杜牧擅风流。问坛坫主盟，谁操牛耳？",
      "孝标苗裔，豪迈无俦。身将隐、簪裾如敝屣，丘壑信优游。",
      "二八莺喉，娇歌子夜，十三雁柱，低按凉州。",
      "兰亭高会罢，纱窗频剪烛，历乱觥筹。为道须眉如此，笑拂吴钩。",
      "叹锦瑟华年，是乡堪老，青州从事，此外都休。更喜火攻阿弟，五凤能修。"
    ]
  },
  {
    "id": "adcfe4db8181199d606d191ed51e1541",
    "title": "青玉案",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "玉环飞燕方娇小，看叶叶，轻霞袅。蛱蝶蜂儿忙在晓，带露含啼，临风偷笑，莫待都开了。",
      "花神欲酹须醇醥，最爱君家曲生好。早起衣裳浑欲倒。",
      "画栏凭处，提壶频唤，愿作花间鸟。"
    ]
  },
  {
    "id": "adcfe4db8181199d97b5b8daea5a5016",
    "title": "满庭芳",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "圃号秋霞，人如琼榭，新来鹤发鬖鬖。华封人祝，惟尔一身兼。佳气充闾瑞霭，石麟降蓬矢新添。孙枝好，荀龙有八，薛凤又成三。",
      "华堂临曲水，阶翻红药，杯映银蟾。更高烧桦烛，低按鶤弦，此日书祥太史，报君家象纬频占。分汤饼，花前起舞，词客老江淹。"
    ]
  },
  {
    "id": "adcfe4db8181199d68c07e9ff4cd9ee8",
    "title": "离亭燕",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "野鹤翩翩闲雅，风度如君潇洒。白眼科头天地外，此意无人知者。何处觅行踪？长在远公莲社。",
      "孝笋曾生堂下，旦晚徵书来也。布袜青鞋游五岳，懒问向平婚嫁。若个写丹青，应是将军曹霸。"
    ]
  },
  {
    "id": "adcfe4db8181199d6e59c981209a523c",
    "title": "蓦山溪",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "乌衣王谢，两世交情好。记在莫愁湖，把君手、方成一笑。风流张绪，杨柳正三春，看玉树，送仙舟，沿岸人围绕。",
      "虎头妙笔，宛尔丰神肖。金粟应前身，早朝回、翛然学道。高横尘尾，衣带御炉烟，须认取，画图人，直历中书考。"
    ]
  },
  {
    "id": "adcfe4db8181199dba910b8b9b18193e",
    "title": "浣溪沙·题余澹心五十小像四首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "白发平头五十人。依然居士净名身。盟鸥狎鹭有谁嗔。",
      "伯玉行年非已断，少陵垂老懒逾真。冶城花月乐千春。"
    ]
  },
  {
    "id": "adcfe4db8181199d3894b709d65bf346",
    "title": "采桑子·赠歌者陈郎并东西樵二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "樱桃时节樱桃郑，改作崔徽。夺得莺鎞。轻燕翩翩掌上飞。",
      "红牙按罢黄金缕，卸却罗衣。一段娇痴。羞杀西楼穆素辉。"
    ]
  },
  {
    "id": "adcfe4db8181199d3894b709b8962da3",
    "title": "采桑子·赠歌者陈郎并东西樵二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "灯前倦倚娇无力，臂作匡床。重理清商。一串骊珠绕画梁。",
      "暮云朝雨今宵梦，错赋催妆。何物王郎。醉里温柔更有乡。"
    ]
  },
  {
    "id": "adcfe4db8181199d229c73c2d38d63d1",
    "title": "满江红·赠赵千门谪官武陵二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "竹马鸠居，游嬉日、追随里巷。九万里、风搏羊角，相期同上。作赋无过潘岳敏，论年颇愧袁丝长。记蜃楼、影里望蓬莱，心何壮。",
      "八叉手，谁能两。三舍退，予非让。惜蛾眉嫁晚，仙宫蕊榜。一柱观头堪拄笏，匡庐飞瀑三千丈。羡滕王、高阁醉凭栏，王恭氅。"
    ]
  },
  {
    "id": "adcfe4db8181199d229c73c202020f4b",
    "title": "满江红·赠赵千门谪官武陵二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "古郡洪都，平反借、经纶妙手。游刃处、昆刀并剪，氓冤立剖。九曲羊肠真险绝，蘼芜何事捐新妇。叹樽前、涕泪染琵琶，青衫袖。",
      "湖水畔，吴山岫。白傅再，苏髯又。更穷愁诗好，外孙齑臼。长笛倚楼谁解道，旗亭歌遍诸伶口。向六朝、烟雨晚寻春，从君后。"
    ]
  },
  {
    "id": "adcfe4db8181199d8f02990d15829d64",
    "title": "满江红·题尤展成小像二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "赋奏淩云，真才子、至尊曾许。长太息、文章憎命，骅骝失主。放逐身随麋鹿伴，英雄志偃蛟龙雨。记锦裘、跃马出榆关，题诗处。",
      "白莲社，谁偕与。石渠阁，曾凝伫。且南窗寄傲，东篱高踞。五岳梦游禽庆屐，三挝醉弄祢衡鼓。笑韩陵、一片石崚嶒，差堪语。"
    ]
  },
  {
    "id": "adcfe4db8181199d8f02990da33ce45f",
    "title": "满江红·题尤展成小像二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "陶令归来，三径外、栽松种柳。遥集者、湘潭屈子，漆园庄叟。木柄长镵常在握，竹皮圆笠新加首。置斯人、一壑一丘间，然乎否。",
      "白雪调，无双手。晓风句，诸伶口。但应门遣子，烹葵呼妇。秘笈已窥林屋洞，新篘且醉兰陵酒。问朱门、高盖几人存，东门狗。"
    ]
  },
  {
    "id": "adcfe4db8181199d57b2614f79ce6668",
    "title": "满江红·李方山归自滇中喜而有赠二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "西子湖头，送君日、杨花飞雪。一万里、蛮烟瘴雨，朱门空谒。雁字不传滇海路，芦花正映清溪月。向莫愁、村畔话离愁，真奇绝。",
      "磨盾志，空悲咽。题柱愿，能消歇。惜白头成错，六州之铁。乡里儿曹偏面冷，丈夫拓落因肠热。取囊中、诗卷共青萍，灯前阅。"
    ]
  },
  {
    "id": "adcfe4db8181199d57b2614fc7227ba3",
    "title": "满江红·李方山归自滇中喜而有赠二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "抱瑟归来，叹游子、飘零南国。君贺我、商瞿有子，狂歌浮白。大者才能呼父执，黄鸡绿酒娱今夕。但无如、琼树倚阶前，夸双璧。",
      "吹玉笛，长干陌。携蜡屐，江淹宅。曰身将隐矣，北山之北。远害且寻麋鹿伴，那能老作诸侯客。况竹溪、六逸尚堪招，徂徕侧。"
    ]
  },
  {
    "id": "adcfe4db8181199d7163331ac2e0de69",
    "title": "沁园春·题孙坦夫想想园二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "达者庄生，寓言十九，天地蘧庐。叹世人劳攘，求田问舍，经营惨澹，种柳栽蒲。金谷豪奢，平泉佳胜，鱼鸟楼台总画图。今安在，见雕梁去燕，寒树啼乌。",
      "先生晚狎樵渔。早悟却浮生是梦欤。看朱甍画栋，都成泡影，丹邱碧海，随处吾庐。结构徒工，后人诮拙，千顷何须觅木奴。非非想，向羲皇高卧，彭羡为徒。"
    ]
  },
  {
    "id": "adcfe4db8181199d7163331adba5be13",
    "title": "沁园春·题孙坦夫想想园二首",
    "authorName": "宋琬",
    "authorId": "adcfe4db8181199de9fd7c2c757f843a",
    "dynasty": "清",
    "content": [
      "乌有园林，幻耶真耶，其如墨庄。问陈家结绮，空余眢井，隋宫锦树，但有垂杨。孝子追思，悲深肯构，杖履依稀不暂忘。归来些，在阆风之圃，广漠之乡。",
      "谁言大壑舟藏。况电马飙车鲜定方。譬生前嗜芰，无忘屈到，没而尸祝，不替庚桑。神所凭依，精魂来往，月榭风轩白石床。真佳话，似桃源鸡犬，未是荒唐。"
    ]
  },
  {
    "id": "adcfe4db81a77a961c43293996c9cf9e",
    "title": "忆王孙·短长亭子短长桥",
    "authorName": "钱枚",
    "authorId": "adcfe4db81a77a967283518d3fab5890",
    "dynasty": "清",
    "content": [
      "短长亭子短长桥，桥外垂杨一万条。那回临别两魂销，恨迢迢，双桨春风打暮潮。"
    ],
    "intro": "此词构思新颖，词风自然流畅。层层写来，极富情韵。 "
  },
  {
    "id": "adcfe4db81c59248abd23cee3d808c47",
    "title": "虞美人·回文",
    "authorName": "朱杏孙",
    "authorId": "adcfe4db81c59248d1457b72d1457b72",
    "dynasty": "清",
    "content": [
      "孤楼倚梦寒灯隔，细雨梧窗逼。冷风珠露扑钗虫，络索玉环圆鬓、凤玲珑。",
      "肤凝薄粉残妆悄，影对疏栏小。院空芜绿引香浓，冉冉近黄昏月、映帘红。"
    ],
    "intro": "清代朱杏孙有一首《虞美人》词，词本身是回文，同时又能标点为七言律诗，亦可倒读，可资欣赏。\n正读：\n孤楼倚梦寒灯隔，细雨梧窗逼。冷风珠露扑钗虫，络索玉环圆鬓、凤玲珑。 \n肤凝薄粉残妆悄，影对疏栏小。院空芜绿引香浓，冉冉近黄昏月、映帘红。 \n倒读也是调寄《虞美人》：\n红帘映月昏黄近，冉冉浓香引。绿芜空院小栏疏，对影悄妆残粉、薄凝肤。\n珑玲凤鬓圆环玉，索络虫钗扑。露珠风冷逼窗梧，雨细隔灯寒梦、倚楼孤。\n\n可成七律一首： \n孤楼倚梦寒灯隔， 细雨梧窗逼冷风。\n珠露扑钗虫络索， 玉环圆鬓凤玲珑。\n肤凝薄粉残妆悄， 影对疏栏小院空。\n芜绿引香浓冉冉， 近黄昏月映帘红。\n七律倒读为：\n红帘映月昏黄近， 冉冉浓香引绿芜。\n空院小栏疏对影， 悄妆残粉薄凝肤。\n珑玲凤鬓圆环玉， 索络虫钗扑露珠。\n风冷逼窗梧雨细， 隔灯寒梦倚楼孤。 \n\n由于字数、格律限制，如此回环诵读皆可成文的诗词颇不多见，可见作者构思之巧了。"
  },
  {
    "id": "adcfe4db82561f9091a5537ec19061b5",
    "title": "明月斜夜坐",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "篆烟红，泪花绿。银汉迢迢堕入怀，黄河万里响心曲。"
    ]
  },
  {
    "id": "adcfe4db82561f90a8e02f8add41e72f",
    "title": "闲中好·别意",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "闲中好。别意生庭草。",
      "含泪向窗纱。残痕照落花。"
    ]
  },
  {
    "id": "adcfe4db82561f90eab35922d81ffd48",
    "title": "南歌子·闺怨",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "侬取冰为枕，侬持檗作衾。一夜苦寒侵。五更天欲曙，涕淫淫。"
    ]
  },
  {
    "id": "adcfe4db82561f90eab3592289ca3f6d",
    "title": "南歌子·闺怨",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "郎似江边水，侬如江上花。花落水无涯。东风吹欲起，逐风斜。"
    ]
  },
  {
    "id": "adcfe4db82561f901fc16f199d5856e7",
    "title": "三台·令洞庭杂兴",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "万顷平湖似镜，千峰列嶂如环。处处倪迂范缓，家家雾髻云鬟。"
    ]
  },
  {
    "id": "adcfe4db82561f901fc16f191a57107d",
    "title": "三台·令洞庭杂兴",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "策杖丹梯翠巘，肩舆绿意红情。籍草争来献茗，提壶忽地听莺。"
    ]
  },
  {
    "id": "adcfe4db82561f901fc16f19641111d5",
    "title": "三台·令洞庭杂兴",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "幽是包山林屋，高为飘渺仙峰。揽胜石公石姆，探奇大龙小龙。"
    ]
  },
  {
    "id": "adcfe4db82561f901fc16f19c8154bea",
    "title": "三台·令洞庭杂兴",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "锦泛千层桃浪，光摇万树梨花。树树红飞白雪，层层碧映朱霞。"
    ]
  },
  {
    "id": "adcfe4db82561f901fc16f19ea73694a",
    "title": "三台·令洞庭杂兴",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "销夏山林城市，中春剖橘搓橙。一叶舟浮个个，前帆阁带盈盈。"
    ]
  },
  {
    "id": "adcfe4db82561f901fc16f19ccd21f85",
    "title": "三台·令洞庭杂兴",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "宅有鸱彝少伯，巷传角里先生。山果赧颜可摘，湖鱼缩项旋烹。"
    ]
  },
  {
    "id": "adcfe4db82561f901fc16f1954e875f0",
    "title": "三台·令洞庭杂兴",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "日落山空响梵，风来树杪生涛。一卷洞中周易，三杯醉后离骚。"
    ]
  },
  {
    "id": "adcfe4db82561f90e922ba1f24726c60",
    "title": "摘得新·闺思",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "烛灭时。思郎泪暗垂。",
      "相思谁与共，月明知。月明照出相思字，是郎诗。"
    ]
  },
  {
    "id": "adcfe4db82561f90e922ba1f6520267f",
    "title": "摘得新·闺思",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "白玉簪，瑶池月影临。搔头斜照水，鬓云侵。阿谁不放愁心展，正多心。"
    ]
  },
  {
    "id": "adcfe4db82561f9026a030cb26f9870e",
    "title": "荷叶杯·闺夜",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "卷起一帘清景。孤影。小胆怯空庭。",
      "乱竹萧萧响画屏。听么听。听么听。"
    ]
  },
  {
    "id": "adcfe4db82561f904422c5688de3331b",
    "title": "花非花·古意",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "黄檗篱，合欢树。树成蹊，篱当户。侬身不共合欢时，侬心偏见生离苦。"
    ]
  },
  {
    "id": "adcfe4db82561f904422c568f21b8461",
    "title": "花非花·古意",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "柳缄愁，蕉结恨。恨千条，愁一寸。郎行终日无舒时，郎来一夜都开尽。"
    ]
  },
  {
    "id": "adcfe4db82561f904422c568f8c2b323",
    "title": "花非花·古意",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "舍东畦，霜后圃。比青篘，舒翠缕。知君昨夜故人来，为我殷勤剪春雨。"
    ]
  },
  {
    "id": "adcfe4db82561f9022cecda02346d678",
    "title": "南歌子·闺绣",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "螺笔描新样，金针倚绣床。深情却悔绣鸳鸯。绣出无情蛱蝶，又成双。"
    ]
  },
  {
    "id": "adcfe4db82561f9022cecda0dec7548d",
    "title": "南歌子·闺绣",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "泪落吹成絮，愁多乱似丝。偎人刚道莫相思。却是相思此夜，起头时。"
    ]
  },
  {
    "id": "adcfe4db82561f9022cecda00eea860f",
    "title": "南歌子·闺绣",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "绛蜡啼千箸，冰蚕搅万丝。空房香烬欲消时。冷暖争如宝鸭，腹中知。"
    ]
  },
  {
    "id": "adcfe4db82561f908c8adbc34b52692b",
    "title": "望江南啜茶十咏",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "茶坞胜，阳羡郁层峦。月峡涧流生雀舌，石岩雾晓出龙团。",
      "仙掌片峰寒。"
    ]
  },
  {
    "id": "adcfe4db82561f908c8adbc3b2555d1a",
    "title": "望江南啜茶十咏",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "茶笋别，罗岕胜乌程。庙后结花垂绿脚，渚前分露种红英。",
      "秀色带烟轻。"
    ]
  },
  {
    "id": "adcfe4db82561f908c8adbc3eab2f91c",
    "title": "望江南啜茶十咏",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "茶籯满，叶叶占先春。翠霭撷齐双鬓冷，青丝笼就两枪新。",
      "衣惹暗香尘。"
    ]
  },
  {
    "id": "adcfe4db82561f908c8adbc32f688641",
    "title": "望江南啜茶十咏",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "茶舍小，石径卧云斜。斑驳苔生青嶂影，婆娑树老绿阴遮。",
      "竹里看煎茶。"
    ]
  },
  {
    "id": "adcfe4db82561f908c8adbc37edc1ddf",
    "title": "望江南啜茶十咏",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "茶灶冷，溪鸟逐烟光。瑟瑟波沉霞脚碎，轻轻色泛乳花香。",
      "翠釜合先尝。"
    ]
  },
  {
    "id": "adcfe4db82561f908c8adbc31da0322b",
    "title": "望江南啜茶十咏",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "茶焙暖，沆瀣碧波融。编竹候随文武火，开缄叶里建城笼。",
      "一纸隔春风。"
    ]
  },
  {
    "id": "adcfe4db82561f908c8adbc3d52705f9",
    "title": "望江南啜茶十咏",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "茶泉沸，第二擅中泠。旋沫翻成鱼眼动，腾波声作老龙听。",
      "涧底觅樵青。"
    ]
  },
  {
    "id": "adcfe4db82561f908c8adbc3764b4446",
    "title": "望江南啜茶十咏",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "茶瓯洁，碧碗醉春醪。翠影香浮卢氏碗，素瓷圆胜谢家窑。",
      "丝柳拂长条。"
    ]
  },
  {
    "id": "adcfe4db82561f908c8adbc30d0e2c24",
    "title": "望江南啜茶十咏",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "茶品绝，缀玉复含珠。三十绫文酬博士，两篇《茶录》问君谟。",
      "疏月下庭梧。"
    ]
  },
  {
    "id": "adcfe4db82561f908c8adbc3e54523eb",
    "title": "望江南啜茶十咏",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "茶候静，帘卷日初长。片甲味分蝉翼薄，丹丘阴益簟纹凉。",
      "应唤醒羲皇。"
    ]
  },
  {
    "id": "adcfe4db82561f908c8adbc397f4bf04",
    "title": "望江南啜茶十咏",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "红桥好，联骑出城闉。映日游丝萦曲径，扑天飞絮惹香尘。",
      "胜地占芳辰。"
    ]
  },
  {
    "id": "adcfe4db82561f908c8adbc353d70c33",
    "title": "望江南啜茶十咏",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "虹桥好，挈伴踏青游。紫陌骄嘶金勒马，碧波斜蘸绿杨楼。",
      "高会尽风流。"
    ]
  },
  {
    "id": "adcfe4db82561f908c8adbc3adbde531",
    "title": "望江南啜茶十咏",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "青墩好，别业号苍梧。万树浓荫含雾雨，满园空翠映菰蒲。",
      "一幅辋川图。"
    ]
  },
  {
    "id": "adcfe4db82561f902164f2f756a0f4c0",
    "title": "字字双欢情",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "一枝容膝安复安。金风玉露寒复寒。",
      "连呼侬字欢复欢。欢情如月看复看。"
    ]
  },
  {
    "id": "adcfe4db82561f90549658234fd4c20a",
    "title": "潇湘神·四女祠",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "四女祠。四女祠。",
      "白发红颜未嫁时。但使宁亲成孝子，不愁天下少男儿。"
    ]
  },
  {
    "id": "adcfe4db82561f90549658239c398992",
    "title": "潇湘神·四女祠",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "杨柳枝。杨柳枝。",
      "碧瓦飘风散雨丝。一树棠梨春社后，千年留得几行诗。"
    ]
  },
  {
    "id": "adcfe4db82561f9034d729f9dcce307a",
    "title": "一叶落秋忆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "一叶落。伤漂泊。寸心万里阑干角。",
      "天边望断鸿，枝头问灵鹊。问灵鹊。几度浑如昨。"
    ]
  },
  {
    "id": "adcfe4db82561f90899ebf720ae218cc",
    "title": "捣练子·和内寄原韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "愁脉脉，水盈盈。握手临歧无限情。揾着啼痕双袖泪，笑从花里送郎行。"
    ]
  },
  {
    "id": "adcfe4db82561f90899ebf7283ea8e99",
    "title": "捣练子·和内寄原韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "江树隔，岭云开。历尽东风未遣回。惆怅五更孤枕上，与卿刚在梦中来。"
    ]
  },
  {
    "id": "adcfe4db82561f90899ebf727fefce53",
    "title": "捣练子·和内寄原韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "消永夜，剔残缸。暖语分明向绮窗。留得别时千点泪，罗衣犹未浣春江。"
    ]
  },
  {
    "id": "adcfe4db82561f90660636421a87cde1",
    "title": "忆王孙·江上",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "一江江水阅兴亡。花月春江事渺茫。江上风吹雁两行。",
      "泪沾裳。江北江南总断肠。"
    ]
  },
  {
    "id": "adcfe4db82561f906606364233549fae",
    "title": "忆王孙·江上",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "二泉初汲碾旗枪。火沸松声路沁香。郑重双鬟手自将。",
      "敢先尝。春风滋味怯萧郎。"
    ]
  },
  {
    "id": "adcfe4db82561f90fbadf9c4db68153c",
    "title": "归自谣归梦",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "东风急。携手罗帏情脉脉。分明悄语莺花夕。",
      "梦回依旧关山隔。空相忆。春云遮断春归迹。"
    ]
  },
  {
    "id": "adcfe4db82561f90f88e68c2d7c49ed0",
    "title": "转应曲送别",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "相送。相送。门外远钟残梦。千山万水郎程。",
      "一夜五更月明。明月。明月。偏是照人离别。"
    ]
  },
  {
    "id": "adcfe4db82561f90f88e68c2094eb9a7",
    "title": "转应曲送别",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "双燕。双燕。春色衔来一片。爱伊画阁多情。",
      "打散枝头晓莺。莺晓。莺晓。又听子规啼早。"
    ]
  },
  {
    "id": "adcfe4db82561f90fba581f4ec199a38",
    "title": "望江怨·闺怨",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "春云晚。妾泪朝朝长在眼。影动湘裙展。",
      "平湖绿水明如剪。难消遣。一夜正愁深，东风忽吹浅。"
    ]
  },
  {
    "id": "adcfe4db82561f90f8f760c8054131d3",
    "title": "如梦令·梦后",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "枝上啼鹃如诉。唤起离愁无数。曲径古云深，隔岸梦中来路。",
      "回顾。回顾。月约花阴西度。"
    ]
  },
  {
    "id": "adcfe4db82561f90f8f760c83110bd95",
    "title": "如梦令·梦后",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "忽地披衣起坐。梦也分明真个。梦后更凄凉，生怕梦来难躲。",
      "无那。无那。守着影儿伴我。"
    ]
  },
  {
    "id": "adcfe4db82561f90f8f760c85f13d18a",
    "title": "如梦令·梦后",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "半枕别时残梦。一纸离愁新咏。昨夜月明中，几处小桥霜冻。",
      "相送。相送。泪湿轻衫寒重。"
    ]
  },
  {
    "id": "adcfe4db82561f90389db1d1ba932092",
    "title": "定西番·春暮，集唐词",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "隐映画屏开处，莺对语，蝶飞狂。惜韶光。",
      "罗袂从风轻举，波影满池塘。高卷水晶帘额，衬斜阳。"
    ]
  },
  {
    "id": "adcfe4db82561f90525c70740c1aa5dd",
    "title": "相见欢·鸳鸯",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "珍禽两两回翔。狎芳塘。惹得多情儿女，绣罗裳。",
      "嗔伊并，惊伊散，忽分行。刚到荷花深处，又双双。"
    ]
  },
  {
    "id": "adcfe4db82561f90d0aad47c78be36f9",
    "title": "减字木兰花·浴温泉",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "九龙汤沸。范阳水设鱼龙戏。洗罢奚儿。翻作奚儿洗马池。",
      "仓皇西幸。马嵬坡下长生竟。河水汤汤。南内无人有寿王。"
    ]
  },
  {
    "id": "adcfe4db82561f90d0aad47c9bf27e76",
    "title": "减字木兰花·浴温泉",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "夜深清影。芳草不生泉欲冷。绣岭花开。尽逐东流去不回。",
      "梨园按曲。羯鼓声中鼙鼓蹙。红粉成灰。村笛还吹阿滥堆。"
    ]
  },
  {
    "id": "adcfe4db82561f90feaeb5ba0e030dde",
    "title": "谒金门·湖舫同内泛雨",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "烟舫织。荡破满湖轻碧。一片楼台空翠滴。两峰连树失。",
      "帘外荷香堪裛。槛底鱼游争识。钗漾菱花鬟影湿。镜里随风入。"
    ]
  },
  {
    "id": "adcfe4db82561f90a8e8769918140486",
    "title": "好事近·薰笼",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "数缕气氤氲，微透玲珑湘竹。小玉频添鹊脑，比衔花箫局。",
      "半薰绣幔半笼裙，尽放馀烟续。一任帘前被底，长共香奁宿。"
    ]
  },
  {
    "id": "adcfe4db82561f905df1bba641897ce7",
    "title": "丑奴儿令别情",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "匆匆帘影惊分处，蓦别萧郎。自别萧郎。风雨忧愁一半妨。",
      "从今谙禁愁滋味，总不思量。却又思量。日日车轮更转肠。"
    ]
  },
  {
    "id": "adcfe4db82561f905df1bba6f40003df",
    "title": "丑奴儿令别情",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "我似个人伊似我，伊自知愁。我更多愁。两颊啼痕一处留。",
      "春来总与伊同瘦，伊在眉头。我在心头。一点横波两处流。"
    ]
  },
  {
    "id": "adcfe4db82561f90a00293c4787925ae",
    "title": "柳含烟·至日韶阳见柳",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "韶阳柳，季冬时。摇曳青青如许，添来宫线织成丝。舞腰肢。",
      "寒塘绿映春波晓。镇日黛眉颦笑。不吹风雪却吹烟。曲江边。"
    ]
  },
  {
    "id": "adcfe4db82561f906d40a92a6ca8ea7e",
    "title": "好时光杨妃山茶",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "一捻指痕轻染，千片汗色微销。乍醒沉香亭上梦，芳魂带叶飘。",
      "照耀临池处，恍上马映多娇。疑向三郎语，时作舞纤腰。"
    ]
  },
  {
    "id": "adcfe4db82561f90524e41f30a6bc922",
    "title": "一落索·咏风鸢",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "鸷鸟凭空而起。云霄堪致。青春一线上青天，禁得无声堕地。",
      "怪底轻狂可喜。欲飞还止。十年前事忆儿童，此日依然故纸。"
    ]
  },
  {
    "id": "adcfe4db82561f902c9b07f1833dffe7",
    "title": "忆秦娥·湖楼和内",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "妆楼悄。锦塘风送闻啼鸟。闻啼鸟。湖光如梦，乱云缭绕。",
      "六桥裙带飘芳草。两峰高画春山小。春山小。珠帘初卷，画船多少。"
    ]
  },
  {
    "id": "adcfe4db82561f902c9b07f1b4d5617d",
    "title": "忆秦娥·湖楼和内",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "伤心极。年年惯作天涯客。天涯客。留他不住，送他不得。",
      "不如归去啼声咽。不归休记归时节。归时节。未容言语，又成离别。"
    ]
  },
  {
    "id": "adcfe4db82561f906814bdb3e08d0dff",
    "title": "误佳期湖楼月夜，和龚芝麓先生韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "月色初穿帘幕。掩映玉人绰约。满身花影倩扶持，几处清砧作。",
      "香销玉臂寒，雾冷金钗落。醉擘银筝信手弹，一曲秋云薄。"
    ]
  },
  {
    "id": "adcfe4db82561f90722d7d780f08c7fe",
    "title": "更漏子·寄忆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "旧愁人，新愁月。同是黄昏时节。人不见，月偏明。除非倩梦寻。",
      "寒衾拥。愁难送。不到四更无梦。莲漏滴，乳鸦啼。梦儿能几时。"
    ]
  },
  {
    "id": "adcfe4db82561f90722d7d7806e29e35",
    "title": "更漏子·寄忆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "雨初晴，帘半卷。叠损罗衣金线。绡幌碧，粉屏空。灯花结碎红。",
      "思无穷，情未了。一炷后庭香袅。春如剪，雨如丝。风摇夜合枝。"
    ]
  },
  {
    "id": "adcfe4db82561f90722d7d784c5013e5",
    "title": "更漏子·寄忆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "绣帘垂，幽沼渌。倚遍阑干几曲。蘋叶软，草烟低。绿窗残梦迷。",
      "玉纤轻，凤箫歇。梦觉半床残月。兰烛灺，柳条空。此情千万重。"
    ]
  },
  {
    "id": "adcfe4db82561f90722d7d78ea5462d5",
    "title": "更漏子·寄忆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "晚妆残，春态浅。远岫参差迷眼。千万恨，在心头。秋波横欲流。",
      "燕双双，人悄悄。残月光沉树杪。烟雾冷，画屏幽。吴山点点愁。"
    ]
  },
  {
    "id": "adcfe4db82561f90442b2a352fac4b3b",
    "title": "相思引·烧香曲",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "暖语红窗体自芬，笑添沉水更氤氲。语香花气，常共夜深闻。",
      "一缕轻烟遮不住，剪来银叶衬还薰。炙成心字，双守鹊炉温。"
    ]
  },
  {
    "id": "adcfe4db82561f90cfbe3663190d15a5",
    "title": "清平乐·端午闺中词健人",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "缕丝裁绢。小小人名健。但得一心常缱绻。两好时时对面。",
      "临风故作娉婷。看花想像仪形。任取钗横鬓乱，年年祝向芳龄。"
    ]
  },
  {
    "id": "adcfe4db82561f90cfbe3663739b4d84",
    "title": "清平乐·端午闺中词健人",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "冰蚕细茧。纤手亲裁剪。刻画爪牙眉与眼。一笑从风细转。",
      "有时彩笔描真。何须插艾为人。飘向玉钗头上，儿童竞取相亲。"
    ]
  },
  {
    "id": "adcfe4db82561f90cfbe3663c752d410",
    "title": "清平乐·端午闺中词健人",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "谁能续命。五色交相映。浪说辟兵还压胜。茧馆珠囊堪赠。",
      "不须绕户高悬。料应妆臂同缠。愿取一丝一岁，与郎情绪绵绵。"
    ]
  },
  {
    "id": "adcfe4db82561f90cfbe36631c2faf57",
    "title": "清平乐·端午闺中词健人",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "心前笑抚。神印穿金缕。销得五兵刚二五。好共钗头艾虎。",
      "依依插鬓宜春。翩翩佩带宜人。全仗赤符厮守，不教胆怯空庭。"
    ]
  },
  {
    "id": "adcfe4db82561f90cfbe36634df6646c",
    "title": "清平乐·端午闺中词健人",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "萦丝楚粽。巧借针神缝。杂俎轻镂花影动。却比菰蒲郑重。",
      "陋他九子殊名。随他百索殊形。好是餐他秀色，鬓边袅袅婷婷。"
    ]
  },
  {
    "id": "adcfe4db82561f90cfbe36631490c9b3",
    "title": "清平乐·端午闺中词健人",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "花阴午直。旋把菖蒲刻。依样雕锼纤指劈。细认灵根九节。",
      "五丝撷向霓裳。一樽醉泛瑶觞。共喜兰汤浴罢，携来倍觉芬芳。"
    ]
  },
  {
    "id": "adcfe4db82561f9023c69deea00f7fd7",
    "title": "忆少年·春闺",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "春尘如雨，春风如醉，春光如梦。春花独对也，只春波微动。",
      "剪破春阴春色好，更春情落红催送。萋萋春草碧，恰补春愁空。"
    ]
  },
  {
    "id": "adcfe4db82561f90d7aa016c896ae8c7",
    "title": "荆州亭登望湖亭",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "咫尺烟云万状。摇曳帆樯百丈。放眼是江南，隔断一湖波浪。",
      "碧浸芙蓉春涨。白映楚天空漾。愿借马当风，安稳行人无恙。"
    ]
  },
  {
    "id": "adcfe4db82561f9028a719a38eeb6b6f",
    "title": "眉峰碧画眉",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "早展菱花待。昨试轻螺在。盈盈斜印两春山，恰与秋波厮对。",
      "深浅还应配。浓淡都堪爱。不知何处送愁来，蛾弯两笔愁难载。"
    ]
  },
  {
    "id": "adcfe4db82561f908059c426fd44a972",
    "title": "阮郎归·窗前",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "簸钱年纪只些些。垂鬟鬓未鸦。别来几度海桐花。窗前细认他。",
      "奁镜畔，绣帘遮。妆成覆额纱。一枝春色落谁家。眉边散晓霞。"
    ]
  },
  {
    "id": "adcfe4db82561f9089dd30ff3a743864",
    "title": "玉连环夜落金钱",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "银屏碧锁空云叆。金绯绚彩。豫州赌胜掷红幺，试比青蚨几倍。",
      "纤手折来相对。五铢堪爱。秋光也自到贫家，一线斜阳难卖。"
    ]
  },
  {
    "id": "adcfe4db82561f901958520f60ff455f",
    "title": "桃源忆故人寄忆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "春寒泪滴罗衾暖。料峭湘帘初卷。昨夜玉人窗畔。悄悄闻低唤。",
      "寻思却是天涯远。此际柔肠千转。便有南归鱼雁。极目关河断。"
    ]
  },
  {
    "id": "adcfe4db82561f9015206f31e686d29a",
    "title": "画堂春·蝴蝶花",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "春烟春雨染浓芳。丝丝绣出春光。映阶碧草学轻狂。舞遍东墙。",
      "栩栩欲迷庄子，翩翩胜拓滕王。穿花潜入此花藏。细认钗梁。"
    ]
  },
  {
    "id": "adcfe4db82561f9015206f31c1288633",
    "title": "画堂春·蝴蝶花",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "天然一色绮罗丛。妆成并倚东风。秦姨总与虢姨同。玉质烟笼。",
      "馥馥幽香密蕊，姗姗淡白轻红。相携竞入翠薇宫。不妒芳容。"
    ]
  },
  {
    "id": "adcfe4db82561f9015206f31548e1c89",
    "title": "画堂春·蝴蝶花",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "东风无力锦屏遮。依稀露软烟斜。繁华满径拂窗纱。翠剪明霞。",
      "高处牵衣欲语，低边弄影交加。一帘月色浸荷花。绿水人家。"
    ]
  },
  {
    "id": "adcfe4db82561f906038c08470c4b806",
    "title": "锦堂春饮史子蒙晚香亭",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "盆种珊瑚作串，篱编茉莉成丛。穷冬桃李争春色，花影漾帘栊。",
      "椰子杯浓泛绿，荔枝蜜渍生红。别来莫问家园事，细说岭南风。"
    ]
  },
  {
    "id": "adcfe4db82561f908cd7690ceaaf9fe2",
    "title": "海棠春·闺词，和王阮亭先生韵晓妆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "枕棱斜溜金钗响。人倦起、日高朱网。揽镜怯梳头，一点情波漾。",
      "牡丹新髻翻时样。怪陌上、游郎争赏。鬌试残妆，日暖云鬟敞。"
    ]
  },
  {
    "id": "adcfe4db82561f908cd7690cf49fa3c4",
    "title": "海棠春·闺词，和王阮亭先生韵晓妆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "海棠花下春风足。停针线、忽萦心曲。晓梦未分明，还向鸳鸯褥。",
      "簟纹碧映红生肉。瞤睡眼、醉花柔玉。惊认是朝晖，影落湘妃竹。"
    ]
  },
  {
    "id": "adcfe4db82561f908cd7690c028abe8e",
    "title": "海棠春·闺词，和王阮亭先生韵晓妆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "玉盘水浸金钿影。清波映、红潮微醒。娇艳体生香，露湿梨花冷。",
      "起来唤婢移奁镜。忙掩敛、罗裙先整。风袅水沉烟，更爇龙涎饼。"
    ]
  },
  {
    "id": "adcfe4db82561f908cd7690c850cc050",
    "title": "海棠春·闺词，和王阮亭先生韵晓妆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "空阶碎滴芭蕉雨。听叶叶、愁和砧杵。剪泪问灯花，泪落花无语。",
      "夜寒还倩飞鸿去。空望断、天边河鼓。暗忆碧窗南，玉柄同挥麈。"
    ]
  },
  {
    "id": "adcfe4db82561f90bf08aad3301f6d91",
    "title": "朝中措·题张真人鹤归亭，用欧公韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "当年虚靖已凌空。胜迹古亭中。萝洞昼栖云雾，石坛时响松风。",
      "每闻猿啸，惊飞鹤驾，暮鼓晨钟。便有药炉丹井，尘湖几见仙翁。"
    ]
  },
  {
    "id": "adcfe4db82561f905ea9fa944319e80b",
    "title": "眼儿媚·秋海棠",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "一帘花色写秋容。低映碧窗红。胭脂冷落，似颦无语，欲笑还慵。",
      "断肠心事谁承问，旖旎不禁风。泪痕染遍，亭亭倩影，点点芳丛。"
    ]
  },
  {
    "id": "adcfe4db82561f9016f63cc1cd061ac6",
    "title": "三字令·贞娘墓",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "云悄悄，灯荧荧。雨泠泠。凭吊处，惜娉婷。烟为鬟，雾为鬓，归无形。",
      "幽篁碧，晚枫青。恨千龄。玉箫歇，寒蛩鸣。辛夷襦，芙蓉席，飞残萤。"
    ]
  },
  {
    "id": "adcfe4db82561f9016f63cc14cbe6e8b",
    "title": "三字令·贞娘墓",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "香阁掩，泣残红。绿阴浓。花淡薄，月朦胧。人去去，云杳杳，恨忡忡。",
      "空相忆，画楼东。此时逢。消息远，锦书通。万般心，千点泪，一时封。"
    ]
  },
  {
    "id": "adcfe4db82561f90673a04bc5f185a50",
    "title": "喜团圆·将到家作",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "依稀又见，兰陵城郭，远火垂杨。忽逢野老偏相识，惊问鬓毛苍。",
      "遥知窗外，柳开新眼，梅送余香。牵衣大妇，挽须小女，争拂风霜。"
    ]
  },
  {
    "id": "adcfe4db82561f906e7063c02dbde4c1",
    "title": "河渎神·题二妃庙壁",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "落叶满鸣条。柏宫方冢岧峣。二妃遗像枕寒潮。珠衣玉佩飘摇。",
      "河流不向湘流绕。泪痕此地多少。恨与苍梧俱杳。平阳亦有香草。"
    ]
  },
  {
    "id": "adcfe4db82561f909759eee340e8ecf6",
    "title": "摊破浣溪沙闺情",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "荡漾馀花落镜奁。终朝唤婢镇垂帘。私幸向来凄闷惯，只恹恹。",
      "手划阑干私自语，髻拖针线总慵拈。别有关心人不觉，到眉尖。"
    ]
  },
  {
    "id": "adcfe4db82561f909759eee316e0737e",
    "title": "摊破浣溪沙闺情",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "处处风波暗未休。晓来听雨替花忧。想到碧窗携手地，忽凝眸。",
      "半吐樱桃开靥晕，欲眠杨柳放眉愁。懊恨一春憔悴甚，只如秋。"
    ]
  },
  {
    "id": "adcfe4db82561f9032c64245e524b270",
    "title": "阳台梦·纪梦",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "个人悄倚银屏立。唾花衣袖朦胧碧。眼波才动已知心，笑向纱幮侧。",
      "隔帘声暗认，低唤枕函亲切。睡情欲上忽三更，听姊规凄咽。"
    ]
  },
  {
    "id": "adcfe4db82561f904cdb2f7ddbba2415",
    "title": "贺圣朝·西江送富云麓学士入都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "柳遮铃索西江路。花唱骊驹暮。鸾坡不借，片帆悬向，马当飞度。",
      "连空水远举头日，近傍玉清风露。故人天上讯狂生，只疏慵如故。"
    ]
  },
  {
    "id": "adcfe4db82561f90298ae04171262e32",
    "title": "醉乡春·断桥月夜，同内饮荷花深处，和秦少游韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "内外湖边人悄。南北峰顶天晓。摇翠盖，拥红妆，一夜幽香多少。",
      "镜里迎风如笑。篙底清阴堪舀。金樽满，玉绳低，一杯共我浇苏小。"
    ]
  },
  {
    "id": "adcfe4db82561f90298ae041df50ff16",
    "title": "醉乡春·断桥月夜，同内饮荷花深处，和秦少游韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "波动一轮声悄。水浸一天秋晓。台榭冷，佩环寒，此际知心原少。",
      "欲折柳丝低笑。频向荷风轻舀。香雾湿，淡烟笼，扶疏影乱痕小。"
    ]
  },
  {
    "id": "adcfe4db82561f90bbf802f38e47a748",
    "title": "茶瓶儿王半焽江楼留饮岕线",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "新制凌家岕线。碾玉尘、月团千片。倾琼蕊色香兼擅。映入幽兰葱茜。",
      "寒泉溅、乳花泫。冰瓷春满。松风小啜过阳羡。月冷空、江声断。"
    ]
  },
  {
    "id": "adcfe4db82561f90b13bcc23a844cf7b",
    "title": "柳梢青·杨花",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "午院春深。玉楼微度，画阁低侵。乱卷愁来，轻沾恨去，一片伤心。",
      "飘零幽梦难寻。偏冷落、珠帘绣衾。燕子争衔，罗衣暗惹，消息沉沉。"
    ]
  },
  {
    "id": "adcfe4db82561f90b13bcc2313cb45ad",
    "title": "柳梢青·杨花",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "无限凭栏。一泓秋水，两点春山。照影轻盈，盘龙新髻，青雀丫鬟。",
      "柔枝煞是堪攀。憨笑处、琵琶暗弹。白草黄沙，昏鸦冷雁，曾否开颜。"
    ]
  },
  {
    "id": "adcfe4db82561f908dd00603eaaa429d",
    "title": "少年游·江楼秋怀，和柳屯田韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "十年旧事上心头。残月下江楼。玉露初零，金风乍起，吹动一天愁。",
      "衣香手粉曾留处，仿佛忆同游。眼泪如潮，枕痕似水，终夜尽情流。"
    ]
  },
  {
    "id": "adcfe4db82561f907f27528e64fe84ae",
    "title": "偷声木兰花·嵩台岁暮，题家书尾，寄闺人",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "碧桃花发人离别。匆匆又见花时节。细数花前。恰值花开未一年。",
      "惊心蜡尽逢春暮。朔雪严风春里度。屈指春光。轻暖轻寒到艳阳。"
    ]
  },
  {
    "id": "adcfe4db82561f907f27528ef7743f8a",
    "title": "偷声木兰花·嵩台岁暮，题家书尾，寄闺人",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "去年笠泽浮家去。缥缈莫釐卿共住。杨柳丝丝。满箧登楼唱和诗。",
      "而今零落荆钗伴。憔悴罗襟红泪满。地阔天长。蛮雨蛮烟总断肠。"
    ]
  },
  {
    "id": "adcfe4db82561f907f27528e3be49e59",
    "title": "偷声木兰花·嵩台岁暮，题家书尾，寄闺人",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "长江渺渺芙蓉渡。横浦重重梅岭路。万水千山。唱尽新词行路难。",
      "海南霜雪从无信。点点偏催游子鬓。玉臂云鬟。懊恼三秋人未还。"
    ]
  },
  {
    "id": "adcfe4db82561f907f27528e290d9e77",
    "title": "偷声木兰花·嵩台岁暮，题家书尾，寄闺人",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "男儿意气差无苦。累汝兼持门与户。典尽空箱。泪裹珍珠仔细藏。",
      "遥闻薄产丰年熟。来岁官逋先赋足。事事关心。别有关心愁更深。"
    ]
  },
  {
    "id": "adcfe4db82561f907f27528e9aac4dba",
    "title": "偷声木兰花·嵩台岁暮，题家书尾，寄闺人",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "迢迢客路谁为主，纵是在家如逆旅。飘泊天涯。谁道天涯胜似家。",
      "一年暂别休悲涕。暂别百年能有几。此后归来。老我柔乡傍镜台。"
    ]
  },
  {
    "id": "adcfe4db82561f9098368961000d6a0d",
    "title": "西江月·过苏秦故里",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "不是秦邦金尽，那能赵印功高。揣摩欲过洛阳桥，富贵徒欺妻嫂。",
      "箧里阴符羞看，夜深刺股徒劳。青溪休说寿松乔，笑尔车中难保。"
    ]
  },
  {
    "id": "adcfe4db82561f9098368961a5392c9a",
    "title": "西江月·过苏秦故里",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "照处石泉晓镜，卷时山月帘钩。隔窗小婢侍梳头。不语暗垂红袖。",
      "细听枝间唤妇，相随竹里登楼。布帆影漾绿杨舟。昨夜溪边泛酒。"
    ]
  },
  {
    "id": "adcfe4db82561f90beb981b03b38af58",
    "title": "惜分飞·胆瓶中梅菊",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "冬尽平芜芳草绿。开到春梅秋菊。黄白新妆束。亭亭一样人如玉。",
      "淡月横斜疑影独。却伴晚霜高躅。风味看俱足。林逋合傍陶潜宿。"
    ]
  },
  {
    "id": "adcfe4db82561f9008c8dbe56485635e",
    "title": "满宫花酴醾",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "绿阴垂，鲛帕展。满架浓香开遍。凭栏索笑倩人扶，斗帐流苏初卷。",
      "玉容娇，檀晕浅。睡起日高犹倦。不禁酒力不禁风，消得一枝春软。"
    ]
  },
  {
    "id": "adcfe4db82561f9008c8dbe5f288da9d",
    "title": "满宫花酴醾",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "春欲暮，遥相顾。花暗柳浓何处。西风回首不胜悲，帘卷晚天疏雨。",
      "春已去，颦不语。双鬓翠霞金缕。旧欢新梦觉来时，泪滴枕檀无数。"
    ]
  },
  {
    "id": "adcfe4db82561f904d63a1bc2e0be095",
    "title": "忆汉月岭南芭蕉",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "终岁青青如许。结就累累堪数。绿阴满地绿天田，种熟万千丝缕。",
      "细把愁心展，费几夜、春情机杼。故乡风动北窗时，更着蕉衣销暑。"
    ]
  },
  {
    "id": "adcfe4db82561f9022e5d0bd25090d9b",
    "title": "应天长·秋闺，集唐词",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "玉京人去秋萧索。愁眉敛翠春烟薄。倚兰桡，卷珠箔。前事岂堪重想着。",
      "酒醒情怀恶。灯背小窗高阁。离魂何处飘泊。柳阴烟漠漠。"
    ]
  },
  {
    "id": "adcfe4db82561f9022e5d0bd9fe3258c",
    "title": "应天长·秋闺，集唐词",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "水精帘卷东风院。枝上流莺声百啭。绿窗轻，香梦软。清泪朝朝曾洗面。",
      "砌痕深，花样浅。出水芙蕖波溅。绣到鸳鸯偏倦。恼乱针和线。"
    ]
  },
  {
    "id": "adcfe4db82561f90f00e67657f0813f8",
    "title": "月中行春情，和周清真韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "葡萄斟满晕流红。初卸蜡光融。游丝轻惹罥雕栊。冷露湿金虫。",
      "褪残花事春归去，消几度残月疏钟。罗裙微动骂东风。小立画屏中。"
    ]
  },
  {
    "id": "adcfe4db82561f902188f9bd64e46655",
    "title": "滴滴金咏腊梅花",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "玉人栀貌天然别。换冰肌，涂娇额。磬口檀心两奇绝。",
      "映东篱颜色。移来真蜡霜姿洁。点酡酥，酿蜂蜜。暖癸幽香擅冬日，逗春工消息。"
    ]
  },
  {
    "id": "adcfe4db82561f902c25b98dadd6817e",
    "title": "思越人·杜圻寻范少伯宅",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "笠湖滨，包山麓，人传一舸西施。消夏湾头曾醉倚，同游羞杀鸱夷。黄金铸就谁堪羡。",
      "霸越平吴功显。纵是计然三策善。独嗟爱子难免。"
    ]
  },
  {
    "id": "adcfe4db82561f90578b32528370cc87",
    "title": "思远人·得闲信，和晏小山韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "劈开双鲤妆台信，报与平安客。相思一点，伤心两字，远寄何由得。",
      "东风泪裹珍珠滴。和入乌丝墨。染处忽惊红，似浓如淡，映桃花笺色。"
    ]
  },
  {
    "id": "adcfe4db82561f90e77f2239ea635d29",
    "title": "南柯子·春闺",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "柳影笼蛛网。蕉阴映绮窗。朝晖错认是残阳。又是一番残梦，费思量。",
      "清镜慵开匣，青衫慢爇香。惊魂风里絮悠扬。恰趁花间蝴蝶，过东墙。"
    ]
  },
  {
    "id": "adcfe4db82561f9005f854d6b4ec48f2",
    "title": "醉红妆灯夜纪艳",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "相携女伴怯风凉。欲添衣，又进房。朝来新样绣鞋帮。更换着，是谁长。",
      "就中眉鬓独窥郎。狂眼看，一时忙。拾得玉彄犀合子，难暗认，试猜详。"
    ]
  },
  {
    "id": "adcfe4db82561f90c8cc1cf13ff25325",
    "title": "青门引·咏玉茎兰",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "九畹芳菲节。绿玉丛中堆雪。湘潭月冷楚烟微，嫣然独对，不遣遗芳歇。",
      "看来啼眼幽姿洁。香色都清绝。粉痕欲印翠袖，轻携一笑佳人折。"
    ]
  },
  {
    "id": "adcfe4db82561f90d12059af12501995",
    "title": "醉花阴·九日饮豫章城楼，和李清照重阳韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "城隅渌水明于昼。烟霭笼晴兽。无恙是黄花，不奈西风，吹入征衫透。",
      "一樽那管身前后。好挹浮丘袖。莫更去登高，满眼江山，赚得人清瘦。"
    ],
    "annotation": [
      "昼：亦有“画”字版本，此处选用“昼”是缘于题目中点明的“和李清照重阳韵”，易安原句“薄雾浓云愁永昼”韵字即为“昼”。另有“画”字版本应是因二字繁体字形相似导致的误传。"
    ]
  },
  {
    "id": "adcfe4db82561f90cf58235302f87f2d",
    "title": "玉团儿·咏猫",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "深闺驯绕闲时节，卧花茵，香团白雪，爪住湘裙，回身欲捕，绣成双蝶。",
      "春来更惹人怜惜，怪无端、鱼羹虚设。暗响金铃，乱翻鸳瓦，把人抛撒。"
    ]
  },
  {
    "id": "adcfe4db82561f90dd1c25afc9307edc",
    "title": "寻芳草·咏草",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "深院望王孙，看几处、平芜春草。正萋萋、南浦西堂悄。苔痕印、湘裙扫。",
      "绿遍短长亭，断送尽、行人多少。共愁生、一夜如丝绕。芳茵外、东风晓。"
    ]
  },
  {
    "id": "adcfe4db82561f90c4e6f1678a28eff3",
    "title": "江月晃重山月下江行",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "楚尾平铺银浪，吴头稳挂轻帆。江波不动镜光涵。推蓬望，清露湿征衫。",
      "树色遥提影翠，山容漱水挼蓝。六朝如梦鸟呢喃。模糊处，回首忆江南。"
    ]
  },
  {
    "id": "adcfe4db82561f90015e6f60594c2f13",
    "title": "杏花天·咏千叶杏花",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "千丝雨湿东风剪。短墙外、红轻翠软。绛绡重叠胭脂浅。艳夺桃花人面。",
      "倚云栽、日边开遍。和笑折、明霞舒卷。一枝妒杀红儿见。沽酒这家庭院。"
    ]
  },
  {
    "id": "adcfe4db82561f903363ed60e7051fa7",
    "title": "怨王孙春闺雪夜，和李清照韵二首",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "钟静香悄。酒欺花恼。疏竹轻巧，琐窗洞晓。倦倚兽炭围红。隔帘风。",
      "撒盐萦絮弥漫处。吹春去。似把青春负。最爱玲珑，纤软仿佛轻云。共文君。"
    ]
  },
  {
    "id": "adcfe4db82561f903363ed607bde8dc4",
    "title": "怨王孙春闺雪夜，和李清照韵二首",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "玉楼初晚。银篝小院。著处魂消，偎时梦断。相对郢曲难传。话缠绵。",
      "湔裙时节偏萦惹。将侬舍。恰又愁来也。无恨伤春，情性整整斜斜。乱杨花。"
    ]
  },
  {
    "id": "adcfe4db82561f90856bdbae83058149",
    "title": "浪淘沙·七夕新月一弓弯，乌鹊桥圜，云帡缥缈度银湾。天上恐无莲漏滴，忘却更残",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "莫为见时难，锦泪潸潸。有人犹自独凭阑。若果一年真一度，还胜人间。"
    ]
  },
  {
    "id": "adcfe4db82561f90a910ca2c3f37d3c0",
    "title": "摘红英美人饲金鱼",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "晴光漏。清阴昼。风吹细縠双纹皱。春波影，秋波映。一片香云，游鱼惯认。",
      "横钗溜。连钱覆。殷勤粉饵烦纤手。波痕定。波心并。嗔郎惊散，邀郎闲凭。"
    ]
  },
  {
    "id": "adcfe4db82561f909bbc38e6a9325d5f",
    "title": "风马儿秋闺",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "悲哉秋气夜寥寥。奈风又潇潇。雨又潇潇。欹枕孤帏，虚度可怜宵。迢迢。",
      "惊闻雁阵影嘹嘹。更灯影摇摇。竹影摇摇。千里关山，著处梦魂飘。朝朝。"
    ]
  },
  {
    "id": "adcfe4db82561f9030fb5cf2ff71df7d",
    "title": "芳草渡·松陵舟中送别",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "吴江碧，吴山青。兰风起，满洞庭。骊歌愁绝不堪听。从兹去，郎乘马，妾扬舲。",
      "还则愿。尘吹转。辙迹随郎近远。怀明月，指双星。相向冥。郎抱影。妾倚形。"
    ]
  },
  {
    "id": "adcfe4db82561f90841246829f5f7172",
    "title": "金凤钩咏绣鞋",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "昨宵绣，幕曾近。怪花底、湘帘初褪。纤如钩月，柔如削玉，掌上看来越韵。",
      "莲踪一捻莲痕印。向洛浦、香尘微衬。双双彩雀，盈盈罗袜，稳称凌波身分。"
    ]
  },
  {
    "id": "adcfe4db82561f90174b326bdd5dcecf",
    "title": "双调望江南西湖曲十首",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "湖上水，风起浪纹平。几叶丝垂鹅子淡，半篙烟染鸭头清。镜里放船行。",
      "珠帘卷，初映晓妆成。翠聚两峰眉黛簇，碧含一水眼波明。荇藻更交横。"
    ]
  },
  {
    "id": "adcfe4db82561f90174b326b3c5ff2e9",
    "title": "双调望江南西湖曲十首",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "湖上月，风露满身幽。银汉直垂千顷碧，琉璃冷浸一天秋。长啸倚楼头。",
      "三潭好，辍棹且夷犹。弄影欲骑鹏翼去，清光偏共酒樽留。易值此宵不。"
    ]
  },
  {
    "id": "adcfe4db82561f90174b326bbc1d5af1",
    "title": "双调望江南西湖曲十首",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "湖上柳，低傍六桥移。罗幔暗窥慵望眼，画帘高卷细舒眉。玉笛不胜吹。",
      "谁攀折，才起欲眠时。乱掷莺梭惊两两，轻翻燕剪几丝丝。肠断柳枝词。"
    ]
  },
  {
    "id": "adcfe4db82561f90174b326b193d5c64",
    "title": "双调望江南西湖曲十首",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "湖上花，掩映绿窗纱。曲院风摇仙子步，苏堤春醉美人家。烂漫自交加。",
      "堪竞赏，开遍海棠花。晓起一枝和露折，午阴几树带溪斜。十里灿晴霞。"
    ]
  },
  {
    "id": "adcfe4db82561f90174b326bfc1b8635",
    "title": "双调望江南西湖曲十首",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "湖上女，三五唤同群。浮渲梳头花样髻，轻拖窣地月华裙。低拜岳王坟。",
      "回步屧，敛袂向湖滨。力怯却嫌夫婿隔，路欹微向侍儿嗔。宜笑总宜颦。"
    ]
  },
  {
    "id": "adcfe4db82561f90174b326bdf53a19e",
    "title": "双调望江南西湖曲十首",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "湖上草，漠漠复迢迢。绣陌浓铺罗绮席，香尘暗惹绿裙腰。凭遍木兰桡。",
      "寒食近，第一映波桥。斜影铁嘶金勒动，泪痕珠送纸钱烧。著处梦魂消。"
    ]
  },
  {
    "id": "adcfe4db82561f90174b326b52fc1376",
    "title": "双调望江南西湖曲十首",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "湖上雨，景色淡空蒙。几处楼台迷倒影，满溪烟树失高峰。曲港小船通。",
      "西泠路，千涧响淙淙。破竹泉高天界水，翻经声和上方钟。游屐片云封。"
    ]
  },
  {
    "id": "adcfe4db82561f90174b326b39f3f580",
    "title": "双调望江南西湖曲十首",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "湖上舫，红粉漾晴空。绣幕微褰清影里，纱窗半启碧波中。小泊断桥东。",
      "凭栏望，心事暗惺忪。六曲银屏妆镜晓，一帘春水黛痕浓。摇入藕花丛。"
    ]
  },
  {
    "id": "adcfe4db82561f90174b326b7c4f957f",
    "title": "双调望江南西湖曲十首",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "湖上酒，日带杖头钱。竹叶杯浮桃叶伎，梨花春酿杏花天。一醉酒家眠。",
      "停觞处，珍重客中餐。底事沉吟又如笑，几回温却又重寒。愁绪忽漫漫。"
    ]
  },
  {
    "id": "adcfe4db82561f90174b326bce3c0638",
    "title": "双调望江南西湖曲十首",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "湖上雪，六出正弥漫。白尽青山绿鬓改，银装琼砌玉楼寒。翠袖倚栏杆。",
      "乘兴去，凄断六桥湾。苏小梦迷油壁杳，林逋魂绕暗香闲。斜湿酒旗还。"
    ]
  },
  {
    "id": "adcfe4db82561f9032cbc7c9a96299ea",
    "title": "鹧鸪天·灯前花影",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "醒写精神醉写容。柔枝无力倚帘栊。衬将皓月分肥瘦，笼得轻烟别淡浓。",
      "青镜畔，碧纱中。兰膏烧彻转玲珑。欲教移入罗帏里，好把红缸照院东。"
    ]
  },
  {
    "id": "adcfe4db82561f9032cbc7c95a3d3d86",
    "title": "鹧鸪天·灯前花影",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "金波滟滟玉缸融。碧蕊离离白路浓。笑剔芳心凝兔影，暗添喜色映蟾宫。",
      "银汉北，画堂东。花开偏照百花丛。嫦娥此夜休垂泪，落尽垂珠一穗中。"
    ]
  },
  {
    "id": "adcfe4db82561f90b9ac33073bab119d",
    "title": "瑞鹧鸪·闺情，集唐诗",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "日照深红几树丝。只应闲看一枝枝。孤溪月满维舟夜，分隔休灯灭烛时。",
      "多为过防成后悔，谁怜梦好转相思。纤腰舞尽春杨柳，惟有春风仔细知。"
    ]
  },
  {
    "id": "adcfe4db82561f9054ef1c15b7f34e6f",
    "title": "鹧鸪天·闻鹧鸪",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "楚水吴山何限情。透花窥鸟最分明。惟奈瘴烟笼饮啄，亦悔梅岭阻归程。",
      "一片雨，五音清。无那春风欲送行。秦人只解歌为曲，歌按秦楼梦不成。"
    ]
  },
  {
    "id": "adcfe4db82561f9054ef1c15c6064b78",
    "title": "鹧鸪天·闻鹧鸪",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "弱柳千条杏一枝。已凉天气未寒时。故将别泪和乡泪，莫遣佳期更后期。",
      "两不见，暗相思。浅深更漏妾偏知。低头闷把衣襟撚，为报春风且莫吹。"
    ]
  },
  {
    "id": "adcfe4db82561f9054ef1c15227cac74",
    "title": "鹧鸪天·闻鹧鸪",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "远客辞家月再圆。绿杨如发雨如烟。梁间燕子闻长叹，楼上花枝照独眠。",
      "兴又寝，倚阑干。各自当情各自欢。回身泣向寥天月，恰漏清光落枕边。"
    ]
  },
  {
    "id": "adcfe4db82561f9054ef1c15f8ae90fe",
    "title": "鹧鸪天·闻鹧鸪",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "山槛晴归漠漠烟。绿窗红泪冷涓涓。长疑好事皆虚事，可得潸然是偶然。",
      "兰烛烬，江波连。当时惆怅不曾眠。起来自擘纱窗破，病眼开时月正圆。"
    ]
  },
  {
    "id": "adcfe4db82561f9054ef1c15535b1123",
    "title": "鹧鸪天·闻鹧鸪",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "莫怪频频上此台。翠萝深处遍苍苔。能令瀑水清人境，更取峰霞入酒杯。",
      "堤柳动，野荭开。林下轻风待落梅。从来此地黄昏散，往事空成半醉来。"
    ]
  },
  {
    "id": "adcfe4db82561f90f49ec67efc3daf30",
    "title": "南乡子·秋闺月夜",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "极目海天空。碾就冰轮照碧峰。渐有清光穿入户，玲珑。玉臂云鬟素影中。",
      "独自倚梧桐。怅望银河待好风。夜半若随千里梦，相逢。皎洁随君处处同。"
    ]
  },
  {
    "id": "adcfe4db82561f9016e1bec5500adcef",
    "title": "玉楼春·春怀",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "丈夫飘荡今如此。更上江楼望江水。论交却忆十年时，怀袖未消三岁字。",
      "江柳影寒新雨地。无限幽芳徒欲寄。二月春风最断肠，一梦不须追往事。"
    ]
  },
  {
    "id": "adcfe4db82561f9016e1bec506240162",
    "title": "玉楼春·春怀",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "闻道毗陵诗酒兴。何事经年断书信。相期共斗管弦来，今日知音一留听。",
      "玉漏声长灯耿耿。星汉渐移庭竹影。寒林晓际别生春，暗数残更不成寝。"
    ]
  },
  {
    "id": "adcfe4db82561f9016e1bec51db24549",
    "title": "玉楼春·春怀",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "帘卷青山巫峡晓。红艳影多风袅袅。今日残花昨日开，月色更添春色好。",
      "蝴蝶晴连池岸草。客枕幽单看春老。夜深微雨醉初醒，惆怅旧游无复到。"
    ]
  },
  {
    "id": "adcfe4db82561f9016e1bec5a7640b4f",
    "title": "玉楼春·春怀",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "年年纵有春风便。楚竹离声为君变。点破繁华四五枝，零落胭脂两三片。",
      "未解多情梦梁殿。几度相思不相见。为他人作嫁衣裳，粉泪凝珠滴红线。"
    ]
  },
  {
    "id": "adcfe4db82561f9016e1bec5294701e4",
    "title": "玉楼春·春怀",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "日暮东风芳草绿。衰柳寒芜绕茅屋。百树鸡桑半顷麻，数尺丝纶一竿竹。",
      "此处挂冠凉自足。黄菊倚风村酒熟。有时新月傍帘钩，唱到白蘋洲畔曲。"
    ]
  },
  {
    "id": "adcfe4db82561f9016e1bec5de6db92b",
    "title": "玉楼春·春怀",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "京邑旧游劳梦想。中岳深林人独往。数村残照半岩阴，十亩春蔬一藜杖。",
      "一度相思一惆怅。心在君家辘轳上。随风好去落谁家，杨柳败梢飞叶响。"
    ]
  },
  {
    "id": "adcfe4db82561f90bbc9d9cadee0ebe3",
    "title": "瑞鹧鸪·赋得春雪梅花，和东坡韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "元辰稷雪雨廉纤。春色寒威分外严。冷蕊半成云母树，冰盘疑贮水晶盐。",
      "集衣似觉凝香艳，索笑还宜卧画檐。不道笛中歌一曲，东风吹彻万山尖。"
    ]
  },
  {
    "id": "adcfe4db82561f90bbc9d9cab9e67783",
    "title": "瑞鹧鸪·赋得春雪梅花，和东坡韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "寒光初积暗金鸦。九陌争传咏雪车。上苑有香堪共影，群山无数独开花。",
      "黄昏月动王恭氅，缟带烟迷苏小家。应是争春梅雪共，广平新赋手频叉。"
    ]
  },
  {
    "id": "adcfe4db82561f90bbc9d9cad4d2a4ba",
    "title": "瑞鹧鸪·赋得春雪梅花，和东坡韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "仙人剪水合秾纤。洒竹侵松势更严。入户只应飞玉女，卷帘讵是刻无盐。",
      "孤根欲暖霜滋晓，五出无尘月挂檐。何事满空飘瑞叶，一枝斜压还峰尖。"
    ]
  },
  {
    "id": "adcfe4db82561f90bbc9d9ca0054dd9c",
    "title": "瑞鹧鸪·赋得春雪梅花，和东坡韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "涂窗谁识暮栖鸦。和雨和烟畏日车。春到江南花是雪，月残辽海雪成花。",
      "天因不夜银千顷，水更无声玉万家。便使剡溪乘兴去，横枝遥见酒旗叉。"
    ]
  },
  {
    "id": "adcfe4db82561f901b326886f1d5e9f1",
    "title": "南乡子·下第别诸同年出都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "春别洛阳城，又见新书甲乙名。国器旧知收片玉，登瀛。历历银钩指下生。",
      "斜月入前楹。心仰莲峰望太清。春色年来谁是主，无成。半在云霄觉更荣。"
    ]
  },
  {
    "id": "adcfe4db82561f901b32688664f1452c",
    "title": "南乡子·下第别诸同年出都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "残月下寒沙。北斗阑干南斗斜。千里不辞行路远，天涯。独自狂夫不忆家。",
      "何处得停车。又见秦城换物华。白雪却嫌春色晚，飞花。深掩虚窗卧碧纱。"
    ]
  },
  {
    "id": "adcfe4db82561f901b326886bbbbe4d9",
    "title": "南乡子·下第别诸同年出都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "文苑振金声。竹绕琴堂水绕城。愿以深心留善政，高名。朝野咸推重太平。",
      "县鼓应鸡鸣。桥上春风绿野明。若使巢由同此意，簪缨。笑引江帆带月行。"
    ]
  },
  {
    "id": "adcfe4db82561f901b3268864fb6606d",
    "title": "南乡子·下第别诸同年出都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "月色白如霜。一片山花落笔床。检得旧书三四纸，成行。惟到樽前似故乡。",
      "不是少清光。依旧明朝在路旁。莫道蓟门秋信少，衡阳。转觉愁随夜夜长。"
    ]
  },
  {
    "id": "adcfe4db82561f901b3268869ec3170e",
    "title": "南乡子·下第别诸同年出都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "归棹隐孤舟。水带离声入梦流。锦字织成添别恨，悠悠。笑摘青梅叫阿侯。",
      "红烛乍迎秋。风物凄凄宿雨收。山色正来衔小苑，高楼。莫向银台半夜游。"
    ]
  },
  {
    "id": "adcfe4db82561f901b3268869f0b479a",
    "title": "南乡子·下第别诸同年出都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "谷鸟一声幽。莫遣杨花笑白头。先向红妆添晓梦，新愁。云物凄清拂曙流。",
      "共作草堂游。次第看花直到秋。况是故园摇落夜，登楼。罗绮晴骄绿水洲。"
    ]
  },
  {
    "id": "adcfe4db82561f901b326886a8dd1dfe",
    "title": "南乡子·下第别诸同年出都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "惊起欲栖乌。骏马翩翩新虎符。五凤街头闲勒辔，金吾。犹暇怜诗爱酒无。",
      "渺渺戍烟孤。笑倚春风杖辘轳。相忆杏花坛上去，樗蒲。只有挼莎更一呼。"
    ]
  },
  {
    "id": "adcfe4db82561f901b3268865fdd83e7",
    "title": "南乡子·下第别诸同年出都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "江静晚烟浓。二十年来万事同。夜半酒醒人不觉，秋风。晓月当帘挂玉弓。",
      "不复旧时容。砚匣留尘尽日封。汉水楚云千万里，无穷。半在邯郸驿树中。"
    ]
  },
  {
    "id": "adcfe4db82561f901b3268867a90741a",
    "title": "南乡子·下第别诸同年出都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "岚翠湿人衣。或棹轻舟或杖藜。一院落花无客醉，莺啼。逸处能高怨处低。",
      "夜妒燕双栖。回看池塘影渐稀。唯有教坊南畔草，萋萋。空使王孙见即迷。"
    ]
  },
  {
    "id": "adcfe4db82561f901b326886a904f52c",
    "title": "南乡子·下第别诸同年出都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "更遣几年回。石径春风长绿苔。此夜断肠人不见，徘徊。昨夜缘何入梦来。",
      "江上落残梅。莫惜芳时醉酒杯。心似百花开未得，春催。坐对寒松手自栽。"
    ]
  },
  {
    "id": "adcfe4db82561f901b32688618c40b63",
    "title": "南乡子·下第别诸同年出都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "莫道梦魂遥。六出飞花处处飘。独倚破帘闲怅望，春朝。雪满长安酒价高。",
      "跃马上河桥。菰叶风翻绿剪刀。为近都门多送别，长条。力不禁风旋旋销。"
    ]
  },
  {
    "id": "adcfe4db82561f901b32688687496416",
    "title": "南乡子·下第别诸同年出都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "乘兴且长歌。身外功名一任他。自欲放怀犹未得，如何。寂历秋花野意多。",
      "芳草渐成窠。镜水无风也自波。纵有邻人解吹笛，谁过。空苑凫鹥占浅莎。"
    ]
  },
  {
    "id": "adcfe4db82561f901b32688616adb2c8",
    "title": "南乡子·下第别诸同年出都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "香桂折新柯。紫陌金堤映绮罗。莫是长安行乐地，蹉跎。旧路依然此重过。",
      "顾影逗轻波。到处闲门长薜萝。休唱开元供奉曲，无多。落叶纷纷暮雨和。"
    ]
  },
  {
    "id": "adcfe4db82561f901b326886a05073c0",
    "title": "南乡子·下第别诸同年出都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "相亿一欣然。何处韶光最可怜。别后依依寒食里，东田。沙岸蒲帆隔野烟。",
      "湓水暮连天。愁见孤城落日边。共说京华旧游地，潸然。明日春风又一年。"
    ]
  },
  {
    "id": "adcfe4db82561f901b326886b80635ae",
    "title": "南乡子·下第别诸同年出都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "长望涕沾巾，深院无人独倚门。惆怅春归留不得，黄昏。静夜名香手自焚。",
      "邀我对芳樽。蝉翅低从两鬓分。唯有风光与踪迹，销魂。图遗萧郎问泪痕。"
    ]
  },
  {
    "id": "adcfe4db82561f901b326886a5e0a0d9",
    "title": "南乡子·下第别诸同年出都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "格磔鹧鸪啼。暖戏平芜锦翼齐。日晚长烟高岸近，峰低。苦竹岭头人未归。",
      "此路不堪迷。一向南飞又北飞。惆怅一年春又去，依依。莫动哀吟易惨凄。"
    ]
  },
  {
    "id": "adcfe4db82561f901b326886be39c210",
    "title": "南乡子·下第别诸同年出都",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "俯首视烟霞。云蔽长安路更赊。藜杖移时挑细药，幽花。洞口人家日易斜。",
      "不得问丹砂。席上馀杯对早茶。销得人间无限事，南华。斗觉霜毛一半加。"
    ]
  },
  {
    "id": "adcfe4db82561f9014853700d992de19",
    "title": "南乡子·闺情，集李义山句",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "恼带拂鸳鸯。又入卢家妒玉堂。见我佯羞频照影，游郎。不信年华有断肠。",
      "金斗熨沉香。玉殿秋来夜正长。直道相思了无益，轻狂。欲拂尘时簟竟床。"
    ]
  },
  {
    "id": "adcfe4db82561f903576f25c5f896035",
    "title": "南乡子·江楼",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "飒飒鬓毛苍。北望伤神坐北窗。厚禄故人书断绝，凄凉。日满楼前江雾黄。",
      "恩岂布衣忘。青史无劳数赵张。虚阁卷帘图画里，潇湘。指点银瓶索酒尝。"
    ]
  },
  {
    "id": "adcfe4db82561f903576f25c5a35b1c1",
    "title": "南乡子·江楼",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "春色泪痕边。日短江湖白发前。锦席淹留还出浦，回船。忽漫相逢是别筵。",
      "万一故人怜。老去新诗谁与传。古往今来皆涕泪，风烟。信有人间行路难。"
    ]
  },
  {
    "id": "adcfe4db82561f903576f25c861f7d83",
    "title": "南乡子·江楼",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "容易失沉沦。路难悠悠常傍人。不为困穷宁有此，须亲。白水青山空复春。",
      "对酒满壶频。户牖凭高发兴新。正是江南好风景，逢君。更恐归飞隔暮云。"
    ]
  },
  {
    "id": "adcfe4db82561f90c67992f774f94bd7",
    "title": "南乡子·微泉阁遣怀，呈家叔",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "倚杖小池边。半采红莲半白莲。辜负春风杨柳曲，今年。犹有些些旧管弦。",
      "相对一陶然。半醉行歌半坐禅。绿竹挂衣凉处歇，时眠。免被饥寒婚嫁牵。"
    ]
  },
  {
    "id": "adcfe4db82561f90c67992f7b67752e7",
    "title": "南乡子·微泉阁遣怀，呈家叔",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "非病亦非眠。况是秋阴欲雨天。惟觅少年心不得，依然。老后谁能惜酒钱。",
      "久结静中缘。满地槐花满树蝉。何处曾经同望月，堂前。池畔犹应泊旧船。"
    ]
  },
  {
    "id": "adcfe4db82561f90faccb19455fd0da6",
    "title": "南乡子·春闺",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "鹦鹉伴人愁。情绪牵人不自由。正是落花寒食夜，南楼。半镜随郎葬杜邮。",
      "敛笑慢回头。韩寿香焦亦任偷。此际别人应未觉，风流。眼意心期卒未休。"
    ]
  },
  {
    "id": "adcfe4db82561f90faccb1943ea738db",
    "title": "南乡子·春闺",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "闲画两鸳鸯。院宇秋明日日长。蜀纸麝煤沾笔兴，茶香。懒对菱花晕晓妆。",
      "怯见上空床。半夜潜身入洞房。光景旋销惆怅在，凄凉。风月应知暗断肠。"
    ]
  },
  {
    "id": "adcfe4db82561f906febe9dde281857f",
    "title": "春去也春愁",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "春来风雨侬愁做。送得春归，却是愁来路。愁来原是共春来，春归不带愁同去。",
      "愁欲留春少驻。春竟抛愁独去。何如索性不逢春，一年长在愁边住。"
    ]
  },
  {
    "id": "adcfe4db82561f90a7f8556fbe2c3b7b",
    "title": "虞美人·本意",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "霜花溅血乌江路。的是君王误。鸿门玉斗怪当年。不教虞兮舞剑、向樽前。",
      "芳魂随向江东渡。犹作花枝舞。彘也堪怜雉也妖。笑问汉王遗恨、几时消。"
    ]
  },
  {
    "id": "adcfe4db82561f90a7f8556f611a3a12",
    "title": "虞美人·本意",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "孤坟遥枕荒祠右。过客频回首。帐中夜舞不胜情。化作千年舞草、尚如生。",
      "八千只有虞兮在。儿女英雄概。刘郎宫寝付寒烟。留取美人黄土、大王前。"
    ]
  },
  {
    "id": "adcfe4db82561f90fa7ca0203474c955",
    "title": "虞美人·闺情",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "玉炉香暖频添炷。起坐浑无绪。堕阶萦藓舞愁红。薄晚春寒无奈、落花风。",
      "楼高不见章台路。更引流莺妒。数声和月到帘栊。惊破碧窗残梦、花屏空。"
    ]
  },
  {
    "id": "adcfe4db82561f90fa7ca020f63ed5f8",
    "title": "虞美人·闺情",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "南园满地堆轻絮。梁燕双来去。归时休照烛花红。楼上月明三五、琐窗中。",
      "好是向人柔弱处。一梦云兼雨。觉来枕畔怯晨钟。还是去年今日、恨应同。"
    ]
  },
  {
    "id": "adcfe4db82561f90fa7ca020ca96793f",
    "title": "虞美人·闺情",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "已知前事无寻处。春恨如何去。晓莺帘外语花枝。说尽人间天上、两心知。",
      "枕上夜长长似岁。思梦时时醒。越罗衣褪郁金黄。髻慢钗横无力、纵猖狂。"
    ]
  },
  {
    "id": "adcfe4db82561f90b14664a7d789f689",
    "title": "醉落魄秋夜",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "竹摇月碎。一声破柝惊初睡。瑟瑟秋风欺薄醉。断雁寒螀，催促人憔悴。",
      "遍将往事思量。再安排几度浑无奈。谁道玉楼人不在。夜夜寻侬，稳坐心儿内。"
    ]
  },
  {
    "id": "adcfe4db82561f9072c9a1777c77f10e",
    "title": "鹊桥仙·七夕柬范龙仙",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "蛛丝暗卜，彩线频穿，此夜倚栏多少。纵教痴绝似牵牛，偏消受、天孙机巧。",
      "百子池边，长生殿里，一点梦魂难到。被驱原只为逋钱，料天也、应须一笑。"
    ]
  },
  {
    "id": "adcfe4db82561f9072c9a1774363cf6f",
    "title": "鹊桥仙·七夕柬范龙仙",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "文园妙手，词坛骏足，兼擅谁如卿者。横吹铁笛问婵娟，又何减、君家思话。",
      "弦歌城外，射书濠畔，到处溪山如画。凭阑永夜听清谈，看亹亹、从天而下。"
    ]
  },
  {
    "id": "adcfe4db82561f9079ef2bb36fb293d4",
    "title": "一斛珠·闺戏",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "鸟歌花舞。倦人天气槐阴午。闷来自照春山膴。却有谁过，花下呼鹦鹉。",
      "女伴相携人四五。斗完芳草翻棋谱。憨时笑拔金钗赌。些事关心，输却钗双股。"
    ]
  },
  {
    "id": "adcfe4db82561f907a63f7748bf8b958",
    "title": "夜行船·咏萤",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "露冷纱窗梧影暗。却数点、疏星零乱。叶底轻沾，花梢低映，长向琴书作伴。",
      "飞上钗梁云影畔。偏照出、晚妆娇情。带雨才来，随风忽去，恐惹多情纨扇。"
    ]
  },
  {
    "id": "adcfe4db82561f907a63f774a872c41d",
    "title": "夜行船·咏萤",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "一点丹良只自抱。休浪说、宵行熠耀。微时能化，幽处偏明，敢向纤阿争耀。",
      "三十六宫曾误到。悔误作、隋宫腐草。漂泊年年，流辉耿耿，摇弄客床残照。"
    ]
  },
  {
    "id": "adcfe4db82561f90eea6dbb1d9c0f9dc",
    "title": "小重山·花下",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "晓起相携花下嫣。折来和露插、乱云边。绕身一步更堪怜。还却立，故向侍儿前。",
      "分手各凄然。百花生日日、恨年年。落花如雨雨如烟。关心记，好梦总难全。"
    ]
  },
  {
    "id": "adcfe4db82561f90024528b061f3922b",
    "title": "踏莎行·新燕",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "杏苑烟稠，梨亭云软。凭栏一望春尘远。去年燕子定归来，风前试把帘儿卷。",
      "约约双飞，生生细剪。商量似说春巢浅。初来不为哺雏忙，经时才见衔泥转。"
    ]
  },
  {
    "id": "adcfe4db82561f905bfdf2a53cef6d77",
    "title": "惜分钗美人藏钩",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "梨云榭。梧阴下。翠袖娟娟凉月夜。近瑶台。映金罍。鹅儿酒满，钩弋拳开。猜。猜。",
      "张灯灺。分曹射。暗动横波鬟影泻。故迟徊。更佯推。被侬单算，轮与双枚。杯。杯。"
    ]
  },
  {
    "id": "adcfe4db82561f90aa83f9867cd14389",
    "title": "七娘子过露箸祠",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "平湖卷起寒波泻。淡烟吹散横塘洒。五夜冰心，千年玉骨。几人巾帼如卿者。",
      "停桡试问灵旗下。拂衣争向题诗罢。燕子不来，棠梨欲谢。芳魂今日犹生也。"
    ]
  },
  {
    "id": "adcfe4db82561f90593166ec608de40a",
    "title": "东坡引·手镜",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "清光憔悴久。情绪消磨有。菱花新样频携手。泪痕犹在否。泪痕犹在否。",
      "从郎别后。时时昏黝。长只共夫人争瘦。团圆两字今番又。相依堪白首。相依堪白首。"
    ]
  },
  {
    "id": "adcfe4db82561f90593166ecb1cc9d61",
    "title": "东坡引·手镜",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "绣奁晴色换。飞絮东风满。郎来好试并州看。情丝千种乱。情丝千种乱。",
      "夜深频放，有愁相伴。共画阁玉人春倦。朦胧一缕裁难断。双鸳谁剪半。双鸳谁剪半。"
    ]
  },
  {
    "id": "adcfe4db82561f90593166ec29a4a2a9",
    "title": "东坡引·手镜",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "夜来能暗认。乞巧谁能信。琢成双眼锋芒迅。漫将丝线引。漫将丝线引。",
      "欲吞如刺，啼痕隐隐。敢辜负粉郎私赠。临行曾记郎衣准。归来还自忖。归来还自忖。"
    ]
  },
  {
    "id": "adcfe4db82561f90593166ec8d547171",
    "title": "东坡引·手镜",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "暖金云影溜。彩缕芙蓉绣。端溪新致丁香扣。怜伊清影瘦。怜伊清影瘦。",
      "罗襦半解，那时时候。只两点横波晕透。朝来牢系鸳鸯纽。莫教消息漏。莫教消息漏。"
    ]
  },
  {
    "id": "adcfe4db82561f90593166ece3bb33e5",
    "title": "东坡引·手镜",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "红蕤光欲耀。紫树云争绕。携来岭海邯郸道。得人怜惜早。得人怜惜早。",
      "玉绳低处，罗帷未晓。却此际情深多少。从今消受檀郎抱。一宵残梦了。一宵残梦了。"
    ]
  },
  {
    "id": "adcfe4db82561f90593166ec3c4784a2",
    "title": "东坡引·手镜",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "滑如霜薤叶。细似湘纹节。琉璃黄映消肌雪。匡床凭拂拭。匡床凭拂拭。",
      "孤眠此夜，偏生欹仄。较不似昨宵宁贴。思量几度重铺设。与郎随转侧。与郎随转侧。"
    ]
  },
  {
    "id": "adcfe4db82561f90d9be515a15c1009e",
    "title": "蝶恋花·花朝和内",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "屈指春光将过半。又是花朝，花信春莺唤。情绪繁花花影乱。护花花下将花看。",
      "拈花笑倩如花伴。细读花间，花也应肠断。花落花开花事换。编成花史山妻管。"
    ]
  },
  {
    "id": "adcfe4db82561f90ad9986f086e0c443",
    "title": "临江仙·过百花洲怀古，用鹿虔扆韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "独向百花洲上望，凄迷衰草连空。鸡城貕巷杳无踪。几丝杨柳，摇漾锦帆风。",
      "只有胥江江畔水，潺潺犹响吴宫。不教流入粉塘中。数声清磬，细雨带轻红。"
    ]
  },
  {
    "id": "adcfe4db82561f90ad9986f0adf8a850",
    "title": "临江仙·过百花洲怀古，用鹿虔扆韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "半卷半垂帘幕，半村半郭人家。半开半落野棠花。半床堆古画，半碗试新茶。",
      "半树老藤夭娇，半间野屋横斜。平分春半半春华。半樽凭醒醉，半枕足生涯。"
    ]
  },
  {
    "id": "adcfe4db82561f90ad9986f0114f21c0",
    "title": "临江仙·过百花洲怀古，用鹿虔扆韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "一阁一亭新筑，一丘一壑都宜。一天风月一帘知。一窗梧影动，一榻柳阴移。",
      "有酒一壶堪饮，有书一卷堪持。一琴一鹤更相随。一痴从我好，一醉任人嗤。"
    ]
  },
  {
    "id": "adcfe4db82561f90ad9986f05b4aa6a8",
    "title": "临江仙·过百花洲怀古，用鹿虔扆韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "一骑红尘飞昔梦，片帆两地西风。到今怀抱小芙蓉。出门终古望，吾党素心同。",
      "天柱峰高仙子住，五弦目送归鸿。锦囊词句刬虚空。旧时烧佛处，只在晚霞中。"
    ]
  },
  {
    "id": "adcfe4db82561f90ad9986f03847b828",
    "title": "临江仙·过百花洲怀古，用鹿虔扆韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "终古灵奇恢禹绩，中流河渎平分。云沙浩浩水粼粼。黄牛如断岸，白马暗通痕。",
      "南北维舟争报赛，九州万派知遵。安澜直自到天津。河清应献颂，海若尽称臣。"
    ]
  },
  {
    "id": "adcfe4db82561f90d9f2744dd7fd9295",
    "title": "遐方怨·别情",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "钗影乱，鬓云横。五更钟易晓，一夜月偏清。匆匆未诉别离情。别离滋味又分明。",
      "芳草路，短长亭。低回千万意，将息两三声。临行细细问郎程。梦中还拟傍郎行。"
    ]
  },
  {
    "id": "adcfe4db82561f9096368b063fb2053f",
    "title": "临江仙·秋晚",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "客路不归秋又晚，孤舟日暮行迟。绿潭红树影参差。荒城临古渡，惊月练梳枝。",
      "隔年拟待春消息，花开花谢相思。莫愁还自有愁时。寸心言不尽，一种乱如丝。"
    ]
  },
  {
    "id": "adcfe4db82561f9096368b06c1ed2236",
    "title": "临江仙·秋晚",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "好去出门休落泪，津头日日人行。晚添山雨作江声。几回惊妾梦，十里断孤城。",
      "总然一夜风吹去，秋河怅望平明。多情却恨似无情。空馀庭草色，不遣柳条青。"
    ]
  },
  {
    "id": "adcfe4db82561f9096368b0647d7121e",
    "title": "临江仙·秋晚",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "闻折海棠看更撚，前欢休更思量。小钗横戴一枝芳。野芜平似剪，鸾镜掩休妆。",
      "画堂昨夜西风过，银蟾影挂潇湘。欲凭危槛恨偏长。罗帷愁独入，红蜡泪飘香。"
    ]
  },
  {
    "id": "adcfe4db82561f9096368b065b3b0533",
    "title": "临江仙·秋晚",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "因想玉郎何处去，渡头三两人家。但凭魂梦访天涯。愁匀红粉泪，帘卷玉钩斜。",
      "一饷凭阑人不见，芙蓉苑里看花。闲池初涸草侵沙。金盘珠露滴，山掩小屏霞。"
    ]
  },
  {
    "id": "adcfe4db82561f9096368b06a7cca5da",
    "title": "临江仙·秋晚",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "风里落花谁是主，江潭春草萋萋。严妆初罢啭黄鹂。似应知妾恨，更与尽情啼。",
      "终是疏狂留不住，与郎终日东西。门前杨柳绿阴齐。征帆何处客，惆怅暮云迷。"
    ]
  },
  {
    "id": "adcfe4db82561f900a601fc9690ccf2b",
    "title": "蝶恋花·闺情，集唐诗",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "钿合钗寒龙脑冻。衫薄香销，舞怯铢衣重。疑是落花还碧洞。银筝夜久殷勤弄。",
      "愁捻银针信手缝。翠帐云屏，一夕秋砧动。凭仗东风好相送。只应添得清宵梦。"
    ]
  },
  {
    "id": "adcfe4db82561f900a601fc925fa06b2",
    "title": "蝶恋花·闺情，集唐诗",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "白日当天三月半。各自无聊，妆好方长叹。紫燕衔花向庭满。花前拭泪情无限。",
      "衣带相思日应缓。风雨萧萧，吹我梦魂断。今夜偏知春气暖。纱窗只有灯相伴。"
    ]
  },
  {
    "id": "adcfe4db82561f9053205c77e2edc94f",
    "title": "后庭宴过东皋故址",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "燕麦争飞，兔葵如簇。斜阳影外伤心目。十年此地盛楼台，繁华一瞬惊吹烛。",
      "几丝垂柳寒塘，稳睡双双属玉。樵歌鱼笛，恍听当时曲。草色月凄迷，铃声风断续。"
    ]
  },
  {
    "id": "adcfe4db82561f9053205c77e90aefd6",
    "title": "后庭宴过东皋故址",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "滚滚洪涛，潇潇暮雨。春云遮住春归路。片云岭外是江南，岭中尚隔千重雾。",
      "长年稳挂轻帆，欲趁东风飞去。滩高溜急，不放扁舟度。共是别离人，又添肠断句。"
    ]
  },
  {
    "id": "adcfe4db82561f90d93e91fabbc31937",
    "title": "钗头凤个侬",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "清光昼。花阴覆。个侬俏立黄昏后。携手地。偏经意，万千欲语，全无一字。记。记。记。",
      "红烛透。金钗溜。销魂又到魂销候。柔乡味。衣香气。纱窗忽曙，星眸惊睇。未。未。未。"
    ]
  },
  {
    "id": "adcfe4db82561f90d93e91fa1e6310cf",
    "title": "钗头凤个侬",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "纱窗口。银屏后。阿郎记得当时否。人犹在。期难再。相逢蓦地，却将伊背。悔。悔。悔。",
      "心头有。眉头皱。樽前故故持郎酒。欢相爱。嗔相碍。横波斜送，又将伊怪。待。待。待。"
    ]
  },
  {
    "id": "adcfe4db82561f901011e6afbf9c364e",
    "title": "锦帐春·看婢绣芙蓉",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "两两相扶，亭亭独立。映渌水冯彝捧出。影遥临、娇欲语，似若耶初入，鲛绡还湿。",
      "彩缕千丝，银针万叠。红潮晕、黛朱添色。靥盈盈、情脉脉，向田田池侧。更宜鸂鶒。"
    ]
  },
  {
    "id": "adcfe4db82561f90c097f4c7ca4ae01a",
    "title": "唐多令·月夜代忆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "香雾湿帘栊。长波漾碧空。恨天涯两地难逢。一点关山人共远，郎只在，月明中。",
      "千里寸心通。尺书双泪封。好将情绪寄东风。却恐东风吹不去，和妾梦，付归鸿。"
    ]
  },
  {
    "id": "adcfe4db82561f90c097f4c7a8fd2299",
    "title": "唐多令·月夜代忆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "岱色入青湖。晴光漾白凫。映芙蕖百里平铺。似放弱耶溪畔棹，摩诘画，辋川图。",
      "风景补方壶。临流万派舒。濯尘缨细鉴头颅。偏忆故园烟水外，乘小艇，泛菱蒲。"
    ]
  },
  {
    "id": "adcfe4db82561f908e19b109d0f5bbf9",
    "title": "系裙腰题月华裙",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "怪看窣地缕金花。新匀染，拂轻纱。浅深颜色随浓淡，彩晕交加。云拖水，月生华。",
      "五铢细熨湘纹褶，襞来皱，处偏佳。嫦娥碧海微尘步，低映晴霞。东风摇漾，绣屏遮。"
    ]
  },
  {
    "id": "adcfe4db82561f905f4a02adebfa665f",
    "title": "一剪梅·春怨",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "空闺无奈日长时。朝也迟迟。暮也迟迟。春心百尺绕游丝。草也丝丝。柳也丝丝。",
      "天遣多情不自持。嗔也谁知。喜也谁知。一回踪迹几回思。坐也堪思。立也堪思。"
    ]
  },
  {
    "id": "adcfe4db82561f905f4a02ad24fee752",
    "title": "一剪梅·春怨",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "少年豪气欲先民。卦有容民。数有司民。岂期编户作齐名。畜我恒民。荣我中民。",
      "长吟陇亩一遗民。高阳贱民。襄阳酒民。相忘总是葛天民。不是尧民。还是舜民。"
    ]
  },
  {
    "id": "adcfe4db82561f9004332175485530cb",
    "title": "定风波·淮阴侯钓台有感",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "当时国土总无双。寂寂荒台卧夕阳。逐鹿追猴真善斗。奔走。山河提取送刘郎。",
      "不及野鸡烹国狗。低首。妇人谋定胜齐王。生死皆由女子手。谁咎。悔教一饭重相将。"
    ]
  },
  {
    "id": "adcfe4db82561f907217245449c820fd",
    "title": "破阵子·有感",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "老去忽思戈甲，春来欲卧沙场。红散桃花衔紫勒，白映梨花点绿枪。新推六郡良。",
      "帐下惊穿虎节，军前初试鱼肠。鹳鹤一呼金马动，鼓角千山玉案长。横行道夜郎。"
    ]
  },
  {
    "id": "adcfe4db82561f90fb0718a2334acba8",
    "title": "金蕉叶·酬内寄新茶",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "蚕房细把旗枪别。乳花蹴起磁瓯雪。珍重关山，曾经纤手摩挲怯。寄与文园消渴。",
      "泪波暗送春风隔。含颦斜倚人愁绝。万里归来，一枝碾破愁千结。好共二泉同啜。"
    ]
  },
  {
    "id": "adcfe4db82561f90e8b30d0bb703d310",
    "title": "渔家傲·题曹雪鸿荆溪钓隐图",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "曹子家居荆水畔。一蓑烟雨堂中见。玉洞桃花看欲遍。谁兼擅。磻溪写入鹅溪绢。",
      "明月为钩虹作线。虚舟一任频回转。与世浮沉山水愿。将图展。风波此地从君便。"
    ]
  },
  {
    "id": "adcfe4db82561f90e8b30d0b48397b47",
    "title": "渔家傲·题曹雪鸿荆溪钓隐图",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "碧柳垂丝花满树。池楼高下任城路。胜迹千年传李杜。谁留住。江山留得诗人处。",
      "满目悲风嗟日暮。萦阶点点飘红素。入海莫随烟雾去。悠然遇。光芒万丈云天曙。"
    ]
  },
  {
    "id": "adcfe4db82561f90e8b30d0b16fdb512",
    "title": "渔家傲·题曹雪鸿荆溪钓隐图",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "正月村居梅信早。轻澌解冻清溪绕。影动游鱼翻荇藻。春寒峭。隔村几处啼春鸟。",
      "城市喧春灯正好。数声横笛闲庭悄。入夜凄清圆月皎。东风巧。小烟弄柳晴光晓。"
    ]
  },
  {
    "id": "adcfe4db82561f90e8b30d0b9214c147",
    "title": "渔家傲·题曹雪鸿荆溪钓隐图",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "二月风和春满院。游丝雨歇朝寒浅。细草平铺芳径软。湘帘卷。新巢絮语双双燕。",
      "红杏倚墙开欲遍。落梅委地香千片。蝴蝶纷飞鶗鴂啭。清樽劝。日斜绣阁停针线。"
    ]
  },
  {
    "id": "adcfe4db82561f90e8b30d0b81f4635d",
    "title": "渔家傲·题曹雪鸿荆溪钓隐图",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "三月艳阳晴气候。百花烂漫开清昼。万紫千红铺锦绣。携纤手。繁香点点盈衣袖。",
      "摇曳沿溪千树柳。扑天飞絮春塘皱。小艇载诗兼载酒。桃源口。疏林月出人归后。"
    ]
  },
  {
    "id": "adcfe4db82561f90e8b30d0b02022f78",
    "title": "渔家傲·题曹雪鸿荆溪钓隐图",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "四月清和风景淑。浓阴万树围新绿。麦穗垂垂豌豆熟。浓睡足。黄鹂唤起惊相逐。",
      "结子樱桃檐畔簇。满林新笋篱边矗。压架蔷薇花覆屋。西溪曲。半篙荡碎波纹縠。"
    ]
  },
  {
    "id": "adcfe4db82561f90e8b30d0b8843460e",
    "title": "渔家傲·题曹雪鸿荆溪钓隐图",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "五月沟塍新水涨。海榴照眼葵花放。徙倚柴门闲策杖。秧针漾。平畴翠剪千层浪。",
      "赤日场平镰架响。黄云䆉稏人熙攘。万点鱼苗临水饷。层潭上。亭亭绿柄风摇扬。"
    ]
  },
  {
    "id": "adcfe4db82561f90e8b30d0b298453f5",
    "title": "渔家傲·题曹雪鸿荆溪钓隐图",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "六月炎蒸三伏节。古槐日午蝉声咽。绿水红蕖相映澈。人清绝。惊回午梦松风冽。",
      "槛畔闽兰和露折。帘间茉莉堆香雪。浴罢晚凉吹木末。新茗啜。凭栏又送纤纤月。"
    ]
  },
  {
    "id": "adcfe4db82561f90e8b30d0be00c807b",
    "title": "渔家傲·题曹雪鸿荆溪钓隐图",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "七月新凉风淡沱。曝衣时节陈瓜果。一叶梧桐秋色堕。情无那。扑萤戏对双星卧。",
      "菱角朝搴青万朵。鸡头手擘珠千颗。不袜不巾乘小舸。新雨过。白鸥飞点溪烟破。"
    ]
  },
  {
    "id": "adcfe4db82561f90e8b30d0b3f7e424a",
    "title": "渔家傲·题曹雪鸿荆溪钓隐图",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "八月风高珠露冷。蓼红芦白装秋景。皓魄一轮明似镜。波光映。空庭万顷琉璃净。",
      "老桂吹香芳满径。樛枝密叶晴云瞑。夜永乱飘金粟影。幽梦醒。人间亦有清虚境。"
    ]
  },
  {
    "id": "adcfe4db82561f90e8b30d0bad48ca5d",
    "title": "渔家傲·题曹雪鸿荆溪钓隐图",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "九月轻霜拂商素。纷披黄菊篱边吐。把酒持螯斜日暮。闲凝伫。迷离衰草粘云树。",
      "醉里茱萸应细数。江山转瞬悲今古。目断西风江上路。登高处。青墩旧是吴兴墓。"
    ]
  },
  {
    "id": "adcfe4db82561f90e8b30d0ba13e5f1b",
    "title": "渔家傲·题曹雪鸿荆溪钓隐图",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "十月小春粳稻获。堆场囷廪鸡声喔。拾穗儿童争雀跃。开缸酌。新篘酿就田家乐。",
      "鸦舅霜酣红灼灼。闲花点缀丛林薄。风急一行寒雁落。惊剥啄。筚门客至无人诺。"
    ]
  },
  {
    "id": "adcfe4db82561f90e8b30d0bca65587a",
    "title": "渔家傲·题曹雪鸿荆溪钓隐图",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "十一月履长添绣线。如船小阁拥炉暖。榾柮烧红浊酒满。银烛短。读完几上残书卷。",
      "向晓霏霏飘雪霰。浦银堆粉江山换。独上鹤楼迷望眼。人不见。渔蓑隐约前溪岸。"
    ]
  },
  {
    "id": "adcfe4db82561f90e8b30d0b895875bd",
    "title": "渔家傲·题曹雪鸿荆溪钓隐图",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "十二月月穷阴遍野。小桥曲径门低亚。曝背茅檐朝旭晒。真潇洒。天然一笔营丘画。",
      "枯树饥乌声哑哑。匡床僵卧曾楼下。冰箸寒凝樽懒把。迎年夜。灯前妻女团圞话。"
    ]
  },
  {
    "id": "adcfe4db82561f90a11a6f1457ab305f",
    "title": "青杏儿独夜",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "独自倚山楼。孤云晚、簟縠纹流。一天愁绪千行泪，丝丝点点，旧愁如雨，新雨如愁。",
      "灯影怕凝眸。人影寂、衾影还留。雁声嘹呖蛩声怨，竹声凄切，泉声呜咽，齐到心头。"
    ]
  },
  {
    "id": "adcfe4db82561f908e9e552d9d5b4b9c",
    "title": "苏幕遮·读倦，夜分婢进新茗，戏用王敬美韵赠之",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "漏声残，蕉雨碎。半榻灯荧，不照江郎睡。两两双鬟偏解意。泉响松风，剪烛添沉水。",
      "展磁瓯，斟玉醑。恐怕来朝，晓梦莺催起。脉脉此情谁得似。情胜初尝，好试春滋味。"
    ]
  },
  {
    "id": "adcfe4db82561f907b5c209cd5b7fd4f",
    "title": "落灯风闺情，集唐诗",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "五更惆怅回孤枕，玉容惊觉浓睡醒。梳洗懒无情，荆钗任意撩新鬓。拂匣光临镜。",
      "忍使芳魂愁夜永，珍珠帘外梧桐影。天寒入剪刀，叶下绮窗银烛冷。裁缝无处等。"
    ]
  },
  {
    "id": "adcfe4db82561f90d8ec4674ccdafa56",
    "title": "甘州遍阅江楼观射，和唐人毛文锡韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "嵩台暖，斜日海天低。角弓齐。雁行阵里，风轮丝上，危楼百尺听鸣鼙。营帐北，女墙西。",
      "报道右晴初注，惝恍意犹迷。遥嘶影，碧草趁霜蹄。靖蛮奚。何须铁骑，一矢上云梯。"
    ]
  },
  {
    "id": "adcfe4db82561f90210cbe73f0aaafe2",
    "title": "凤衔杯端溪任兵备席上，赠沉香杯",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "秋水片帆明似箭。又映带烟峦葱茜。有垂钓任公，鸣筝挟瑟开芳宴。还共举，梨花盏。",
      "质崚嶒，气清远。泛玻瓈、鹧鸪斑擅。拚一饮香浮，醉中海国壶中选。应胜似，涪阳篆。"
    ]
  },
  {
    "id": "adcfe4db82561f900152e890181ef8b7",
    "title": "风中柳宿西溪精舍，和陈眉公韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "天地蘧庐，檐底白云留宿。绕清流、几间茅屋。板桥几曲。蒲帆几幅。漾晴光，一帘新绿。",
      "细笋丛生，删去短墙孙竹。觅荒园、煮些溪簌。青樽未足。黄粱已熟。享人间塞翁真福。"
    ]
  },
  {
    "id": "adcfe4db82561f908194531a6490350d",
    "title": "麦秀两歧罗岕焙茶",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "罗岕旗枪别。庙后奇芬绝。趁晴天，齐采撷。仙掌兰苕折。携来轻篓枝和叶。异香清冽。",
      "细入筠盘列。拍向斑笼爇。火初红，泉新汲。焙就春风隔。制成玉乳光莹洁。金茎消渴。"
    ]
  },
  {
    "id": "adcfe4db82561f9057653939bc78b96e",
    "title": "醉春风即事",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "屈指三春尽。重亿三秋信。萧郎何事别经年，问。问。问。欲语还停，一杯残酒，一天幽恨。",
      "臂约黄金褪。泪剪银缸晕。萧娘对面隔天涯，近。近。近。促坐藏钩，并肩倚笑，满怀风韵。"
    ]
  },
  {
    "id": "adcfe4db82561f90576539397346e2a7",
    "title": "醉春风即事",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "帘外梨云冷。帘内兰膏永。碧阑干畔有人行，等。等。等。绣幕风轻，纱窗月暗，芳心耿耿。",
      "往事重思省。未饮先酩酊。悄闻侍女唤低声，请。请。请。三载相思，办校良会，从今便肯。"
    ]
  },
  {
    "id": "adcfe4db82561f9057653939039699a8",
    "title": "醉春风即事",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "清影微含态。红玉偏生黛。侍儿浅覆夜深杯，怪。怪。怪。五夜才分，三更欲别，一尊堂在。",
      "醉里常相爱。醒后谁相对。风光瞥去剩销魂，再。再。再。此夜离愁，今番况味，满船须载。"
    ]
  },
  {
    "id": "adcfe4db82561f905eb527dfbc216f4a",
    "title": "芭蕉雨雨中种芭蕉",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "草帝擅名幽谷。却移来种向、阑干曲。过雨秋容新沐。一任风里题笺，天边挂绿。",
      "点点盈阶断续。似恨潇湘独。怯初寒怕著、蕉丝服。闲徙倚、恁无聊，为谁卷尽芳心，千重似束。"
    ]
  },
  {
    "id": "adcfe4db82561f907f3ca859ea74a532",
    "title": "品令罗岕苦雨寄内",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "万里归来后。恨离别、今还又。自从分手，千行清泪，一天消瘦。屈指端阳，最是伤心时候。",
      "情怀非旧。叹往事、休回首。奈他几叠，青山遮断，玉人翠袖。岕茗亲携，好待北窗晴昼。"
    ]
  },
  {
    "id": "adcfe4db82561f90da36d846fe88829c",
    "title": "酷相思·两江代内",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "帘卷帘垂朝复暮。断送落红无数。想杜鹃声里人何处。春山也、留君住。秋山也、留君住。",
      "两峰三竺西泠渡。旧是同行路。总叮咛燕子浑无据。春江也、随君去。秋江也、随君去。"
    ]
  },
  {
    "id": "adcfe4db82561f90da36d8465a476312",
    "title": "酷相思·两江代内",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "小院深深帘影悄。心字篆烟微袅。听琵琶、欲拨相思调。花前也、微微笑。樽前也、微微笑。",
      "到得而今分散了。腊泪溶溶晓。便梦中、有路浑难到。春风也、侬知道。春雨也、侬知道。"
    ]
  },
  {
    "id": "adcfe4db82561f901ed2ac8a5ef7089f",
    "title": "玉梅令·曹溪折梅花有感",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "玉人风韵。洗铅华都尽。曹溪滴水罗浮近。看巡檐索笑，折取一枝枝，白雪轻携，红英微衬。",
      "岭头香满，涧边月印。偏隔断、江南春信。只无根零落，更素影凄凉，争似我、天涯幽恨。"
    ]
  },
  {
    "id": "adcfe4db82561f90e42e43e0af26c503",
    "title": "声声令风雨阻黄浦，忆弘载不得晤",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "滔滔江涌，猎猎风狂。暗吹疏雨打蓬窗。盈盈一水，洒不住、泪千行。看咫尺烟波混茫。",
      "荒岸桃花，花外雾映红妆。青藤低卷带垂杨。孤帆飘泊，书半卷，酒盈觞。还留得、远梦凄凉。"
    ]
  },
  {
    "id": "adcfe4db82561f90cd9a9272e1c0013d",
    "title": "行香子·湖滨即事",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "青霭蒙蒙。碧浪溶溶。小桥环影漾晴空。数间茅屋，一带层峰。更几竿竹，几枝柳，几株松。",
      "左呼欢伯，右抚孤桐。吟成残句付奚童。闲时泛棹，醉后支筇。有杏花烟，桃花雨，楝花风。"
    ]
  },
  {
    "id": "adcfe4db82561f90cd9a927275d8fdd8",
    "title": "行香子·湖滨即事",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "水抱孤村。篱掩闲门。似柴桑隔断红尘。岚光澹淡，草色缤纷。",
      "恰花为友，石为丈，竹为君。乌程酿酒，紫笋翻春，觉翛然鱼鸟相亲。更邀野老，共与评论。但一炉烟，一钩月，一帘云。"
    ]
  },
  {
    "id": "adcfe4db82561f90e7d53fe1add62905",
    "title": "锦缠道·泛太湖",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "万顷琉璃，著我扁舟一叶。溯流光、高歌击楫。恍疑天上乘槎入。",
      "破浪凭虚，稳泛鱼龙宅。",
      "望苕霅烟迷，洞庭云黑。任滔滔、五湖南北。听榜人遥起渔歌指，风波处处，总付霜天笛。"
    ]
  },
  {
    "id": "adcfe4db82561f90f1d8954f415b72e5",
    "title": "卖花声春晚，和纪伯紫韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "落尽樱桃，万点花飞一片。绣窗闲、初停针线。无情蜂蝶，争趁芳尘软。下香阶，欲扶还倦。",
      "游丝飞絮，好任东风吹转。恨垂杨、空庭又晚。遥山暮雨，泪染春江面。倚妆楼，罗帷频卷。"
    ]
  },
  {
    "id": "adcfe4db82561f9051b82ecd50374ca6",
    "title": "解佩令·咏柳",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "波纹漾漾，春阴楚楚。看青青、青垂树树。暖暖寒寒，酝酿出、花花絮絮。又难禁、风风雨雨。",
      "棱棱腰瘦，纤纤眉妩，恨依依、飘飘如许。点点飞飞，肠断绝、丝丝缕缕。却无端、朝朝暮暮。"
    ]
  },
  {
    "id": "adcfe4db82561f9060f681ec7fadf7e2",
    "title": "感皇恩·感悟",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "江海一微尘，长安棋局。莫向槐安论荣辱。轻肥跃马，四十三年何速。黑甜馀半枕、黄粱熟。",
      "安步当车，晚食当肉。五柳七松并孤竹。楞伽堆案，任彼辕驹局促。萧然束缚去、荒山足。"
    ]
  },
  {
    "id": "adcfe4db82561f909137dfd1ceb7a251",
    "title": "看花回饮李太史维饶庭中赏桂",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "司马家声旧谪仙。才藻翩翩。广寒宫里飘金粟，向小山新撤金莲。无声清露冷，香满晴天。",
      "独招隐士共婵娟。绮席琼筵。绿映雕盘黄映酒，殷勤刻烛抽笺。自惭偃蹇客，烂醉花砖。"
    ]
  },
  {
    "id": "adcfe4db82561f90447d7a73278e8834",
    "title": "青玉案·蓉湖蟹",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "芙蓉零落秋光断。深巷初成曲簖。郭索横行清水岸。无肠应月，有心附火，芒稻输筐满。",
      "文登十二原无算。此处蝤蛑堪与伴。斫雪含黄名独冠。携来玉爪，持来左手，风味东篱畔。"
    ]
  },
  {
    "id": "adcfe4db82561f90447d7a7334d8a3f4",
    "title": "青玉案·蓉湖蟹",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "湖波万顷明如练。虾菜寻常堪贱。水母空教无目见。编诸绳缕，牵来笭网，早向冰盘荐。",
      "为姑为妾应红遍。偏此处沙虹色变。玉鬣冰肌风格擅。真堪佐酒，还宜下箸，好共霜橙片。"
    ]
  },
  {
    "id": "adcfe4db82561f90447d7a73ec14e222",
    "title": "青玉案·蓉湖蟹",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "片帆日落孤云细。野岸扁舟同系。岱色云迷峰影翠。断垣荒藓，古祠深树，极目烟波际。",
      "沧州沽酒依稀记。曾几日都成往事。草屋斜扉灯火蔽。青帘高卷，玉绳低度，难博村醪醉。"
    ]
  },
  {
    "id": "adcfe4db82561f90f694d2c7316d0885",
    "title": "殢人娇春雨",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "无限春情，细雨丝丝如织。带瞑连阴天做黑。红尘紫陌，染就迷离色。阑干外、困柳欺花无力。",
      "此际佳人，泪痕同湿。低飞燕子偏怜惜。乍眠还醒，往事难重忆。频怅望、芳草王孙消息。"
    ]
  },
  {
    "id": "adcfe4db82561f90f4a9ba3e014ccbc8",
    "title": "两同心得内寄诗",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "双鸿郑重，尺鲤殷勤。乌丝展、寄来清泪，银钩划、蹄隐残痕。还反覆，模糊小篆，依约螺纹。",
      "读罢别离情绪，字字销魂。黄姑恨、曲拈红豆，绿窗语、烛映青樽。每记得，客函时启，粉墨常新。"
    ]
  },
  {
    "id": "adcfe4db82561f9040f343c56c049374",
    "title": "凤凰阁闺忆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "记海棠开后，别郎时节。郎归经岁无消息。那更春城烽火，伤心行客。揾珠泪、梦魂愁绝。",
      "寄语平安，犹自离肠百结。堪怜一纸千山隔。地北天南，处处暮云萧瑟。又不禁、杜鹃声咽。"
    ]
  },
  {
    "id": "adcfe4db82561f9040f343c5c46530b3",
    "title": "凤凰阁闺忆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "恰平分风月，半瓢孙子。沧州半壁堆图史。只为求全，莫必得半而止。算容膝、只应如此。",
      "廉让之间，着我于中位置。我生适志耳。瓠落无成，剖尽茫茫底事。君莫笑、一枝足矣。"
    ]
  },
  {
    "id": "adcfe4db82561f90a95ef871882ceec9",
    "title": "佳人醉本事",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "绣户轻绡低卷。翠帐春情难遣。正一樽引满。四肢微入，玉慵香软。倒镜红潮初晕，溜横波、粉腻桃花片。",
      "鬓松钗亸。娇倚郎扶，憨嫌婢见，笑影流苏颤。春流浅。频携茗碗。好梦今宵未选。"
    ]
  },
  {
    "id": "adcfe4db82561f904bd0270f6d5e4267",
    "title": "月上海棠·送别",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "杜鹃声里垂杨暮。恨匆匆、远送郎行处。握手临岐，欲将双泪啼为雨。留君住。博得片时欢聚。",
      "片时无计堪留住。奈东风、反把郎吹去。妾靠东风，今朝却被东风误。落花飞絮。都是相思路。"
    ]
  },
  {
    "id": "adcfe4db82561f902f3c844f72e833c6",
    "title": "天仙子·闺情，集唐诗",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "二八三五闺心切。行拾落花比容色。却愁红粉泪痕生，长思忆。何可得。惟有风光与踪迹。",
      "夜半酒醒凭槛立。暗想仪形执刀尺。谁怜梦好转相思，魂欲绝。涕如雪。凉月清辉满床席。"
    ]
  },
  {
    "id": "adcfe4db82561f902f3c844f83c49b6c",
    "title": "天仙子·闺情，集唐诗",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "红蜡半销残焰短。欹枕钗横云鬓乱。好天良月尽伤心，纱窗暖。金樽满。何事狂夫音信断。",
      "低语前欢频转面。却怕良宵重梦见。玉炉空袅寂寥香，珠帘卷。芳草远。旧恨年年秋不管。"
    ]
  },
  {
    "id": "adcfe4db82561f9099a8c5238958a753",
    "title": "江城子·江城寄内",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "当时携手绿窗纱。月初斜。酒交加。闲说离人，莫自到天涯。真个天涯今更远，寻好梦，梦还赊。",
      "万重烟水万重沙。眺飞霞。听归鸦。节物惊心，两鬓点霜华。折得春来消息至，凭驿使，语梅花。"
    ]
  },
  {
    "id": "adcfe4db82561f90ccddec410e382c68",
    "title": "小桃红咏小桃红菊花",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "种擅秋花俊。色比春花嫩。拂拂丹葩，斑斑红雨，一天孤韵。向徵君篱下问津来，错把桃源认。",
      "气暖秋风困。霜点春风晕。带醉低开，和莺吹折，鬓边斜衬。算高人晚节助幽人，销得佳人恨。"
    ]
  },
  {
    "id": "adcfe4db82561f90a2e1fa4a93e0b24b",
    "title": "连理枝题蜀花宛酒之轩",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "山色松鳞老。树影泉声杪。斑筠密致，湘帘低映，满轩风筱。把东川西域总移来，听南窗高啸。",
      "珠帐青阴晓。锦石红巾绕。离离马乳，声声杜宇，露垂烟袅。醉凉州细认蜀宫时，齐怡情花鸟。"
    ]
  },
  {
    "id": "adcfe4db82561f90d4e7db8e70963fde",
    "title": "离亭燕旅燕",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "拂水衔花一片。恰睹双双轻燕。问尔故巢何处是，似向主人依恋。飞去又飞来，恐被秋风吹倦。",
      "谁系红绡堪羡。谁寄锦书如面。冷落江南烟水候，曾到旧家庭院。我自故乡遥梦，入关河愁断。"
    ]
  },
  {
    "id": "adcfe4db82561f905146a4dfd6dcbe22",
    "title": "西施游西施山",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "镜湖春水影溶溶。一棹小桥通。稽山回映处，石径碧玲珑。为想苎萝村畔，才离却，恰向土城中。",
      "浣纱当日原无伴，偏邀郑旦相同。还堪笑、去笄填土孰为容。刚得教成歌舞如花艳，送入馆娃宫。"
    ]
  },
  {
    "id": "adcfe4db82561f90d68b8ed1d544494e",
    "title": "千秋岁·夏日湖村偶咏",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "湖波开朗。曲岸溪流响。新畦润，松风漾。短扉炎似火，老圃平于掌。登场后，仓烟翠积黄云上。",
      "斗斛夸丰穰。姑妇争劳攘。揎袖起，倾缸酿。芦塘微月映，茅舍田歌唱。更深后，提灯又欲叉鱼往。"
    ]
  },
  {
    "id": "adcfe4db82561f90d68b8ed177d875bb",
    "title": "千秋岁·夏日湖村偶咏",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "沟塍新涨。乐岁今年广。三五伴，携车往。桔槔欣蘸水，天汉齐飞浪。平畴满，插匀千顷如针线。",
      "雨过增微爽。泥滑愁朝饷。看馌妇，依依状。加餐隔岁米，薄酒前宵酿。临欲去，低回怕过欹桥上。"
    ]
  },
  {
    "id": "adcfe4db82561f90e6813c6abe876923",
    "title": "隔浦莲近拍醉后入滆湖，和陆放翁韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "扁舟远泛暮景。薄醉凉飙醒。似隔深深浦，幽香引入清境。低锁云万顷。芳蕖净。渌水明于镜。",
      "金波冷。玉人凭槛，鸦翎乱挽犹整。一船皓月，斜送满身花影。斗转参横闲夜永。风静。梦回应到巫岭。"
    ]
  },
  {
    "id": "adcfe4db82561f90cb98cb2eeeff4477",
    "title": "师师令·席上赠晦仙",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "烛光红透。映玉人罗袖。冰盘荐处拨银筝，听一缕、新词谱就。莫惯娇嗔常阿母。倩当筵消受。",
      "停歌又把钩儿覆。抵换纤纤手。暗将星眼掷儿郎，钗影动、眉梢春漏。底事因郎争饷酒。郎莫杯空否。"
    ]
  },
  {
    "id": "adcfe4db82561f90987b92d97f9991c0",
    "title": "隔帘听咏弹筝",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "正是恹恹天气，十五盈盈女。十三弦上情千缕。看玉比蝉钿，银排雁柱。弹再鼓。动春纤、当窗手语。音如诉。",
      "含宫嚼羽。婉转歌喉吐。斜搊慢撚相思谱。空闺似入，湘江凄楚。潇潇雨。偷将泪丝重数。"
    ]
  },
  {
    "id": "adcfe4db82561f9038115b9f194f4c7d",
    "title": "风入松·归忆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "钗痕横月簟横秋。香冷衾裯。分明有个人欢笑，惊回首、烛影虚留。更待续完残梦，起来寻忆难休。",
      "一番滋味一番愁。闲倚妆楼。眼前便倩知心伴，才提起、欲诉无由。愿得情如流水，流侬直向江州。"
    ]
  },
  {
    "id": "adcfe4db82561f90bd77bdaefb4908c5",
    "title": "传言玉女·雪夜，为邻女催妆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "春晕微红，消得绣帘微雪。殷勤青女，绾同心双结。吴盐轻撒，咏絮风情亲切。纱笼对引，碎琼铺设。",
      "说嫁心惊，镇日妆台痴绝。娇嗔阿母，夫婿尤怜惜。小捉养娘，私向窗前低说。玉郎莫见，簸钱时节。"
    ]
  },
  {
    "id": "adcfe4db82561f90d04e189410b8c3f1",
    "title": "何满子娄江月夜，追忆先二兄文友",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "天上依然皎皎，人间一别茫茫。仿佛娄江曾共被，相携共倒壶觞。转眼青樽红烛，回头宿草衰杨。",
      "留得遗文千卷，空教泪落琴床。想到孤坟今夜月，谁存复壁馀光。夜雨机丝寡嫂，春风书馆儿郎。"
    ]
  },
  {
    "id": "adcfe4db82561f90b4d1635120cb5f4d",
    "title": "百媚娘·美人秋千",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "梦入春愁难妥。日漾清阴深锁。红绳画板旗双飐，欲上翩然婀娜。绣雀棱棱蝉翼亸。掩映垂杨左。",
      "燕剪晴波频堕。鹘舞回风轻过。云曳香绵摇彩柱，糁落一庭花朵。促罢遗钗花下坐。怯向花茵卧。"
    ]
  },
  {
    "id": "adcfe4db82561f9088c91f587c442e7b",
    "title": "解蹀躞·雨中过小孤山",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "滚滚江流万折，突立波心上。一峰崒嵂，任惊涛巨浪。却怜神女生涯，变作小姑暮雨，遍将云酿。堪想像。",
      "谁谓无郎孤况。有彭郎相傍。盈盈一水，脉脉徒遥望。那更晚色迷离，赢得无限凄凉，行人俯仰。"
    ]
  },
  {
    "id": "adcfe4db82561f900c4a4bedcef01b7f",
    "title": "剔银灯咏灯花",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "绣阁深沉人静。仗一点兰膏凝。滟滟玉缸，垂垂金蕊，似与枝头开竞。芳心不定。却笑把、灯花厮并。",
      "昨夜妆台辉映。空倚熏篝潜等。牙蒜凄清，莲筹寂寞，耽误银屏漏水。从今思省。再不向、灯花侥幸。"
    ]
  },
  {
    "id": "adcfe4db82561f9013709ff202ad586f",
    "title": "婆罗门引·赠竹夫人",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "系传渭水，汉加凉郡职称尊。青奴命好犹存。不羡昭华秾李，潇洒出风尘。却中空无物，热不因人。",
      "冰雪为身。此生骨节嶙峋。总任翻云覆雨，婉转相亲。秋风一起，君心欢爱已更新。莫无端、便发娇嗔。"
    ]
  },
  {
    "id": "adcfe4db82561f90fef7361ef9feada4",
    "title": "荔枝香·吴道贤携赠蜜荔枝",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "新岁松关高卧。谁相过。吾友满袖烟霞，携饷炎州果。倾来白玉明肌，露滴瑶浆破。奚必黛叶、湘枝绛囊裹。",
      "想五月，星缀珠排如火。凤爪龙牙，津液酸甜颗颗。陈紫遗芳，色味经时隔江左。好待熏风鼓柁。"
    ]
  },
  {
    "id": "adcfe4db82561f9041279c9e107bc3a9",
    "title": "拍阑干咏阑干",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "回廊曲井。垂杨摇漾空庭景。十二帘低清昼永。掩映朱文，斜覆湘文冷。",
      "亚字玲珑梵字影。折折周周，春恨重重省。疏星淡月微风静。",
      "只为多情，近水常相称。玉人徙倚还频凭，几遍沉吟，敲断玉钗不应。"
    ]
  },
  {
    "id": "adcfe4db82561f90b393c57ad5c5d4c2",
    "title": "祝英台近·访祝英台故宅，用辛稼轩韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "碧鲜庵，画溪渡。目断鸳鸯浦。庭院深深，尽日飞红雨。望中鸟啄游丝，蝶粘飞絮。仿佛与芳魂同住。",
      "更愁觑。禁得一树棠梨，暗把春光数。生死情缘，听尽流莺语。总教妆阁钟声，香奁佛火，长则任、精灵来去。"
    ]
  },
  {
    "id": "adcfe4db82561f90df3a1fa3c7976192",
    "title": "扑蝴蝶咏蝶",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "紫燕黄鹂，凤子群相趁。香国翩跹，自小生来韵。韩凭绿径沾愁，宋玉红墙牵恨。镇日桃花门巷。",
      "轻狂尽。漆园晓梦方酣，不管人春困。罗巾扑后，怪粉残香褪。拖时裙钗难分，飞上钗梁欲晕。恐被多情错认。"
    ]
  },
  {
    "id": "adcfe4db82561f90459fdfa714aeca6d",
    "title": "于飞乐为梁大司农咏白鹦鹉",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "正珠江，春晓也，使节遥临。看画堂、银母屏深。听雕栏，声乍啭，吉了清音。怕施朱翠，只携来、白雪横襟。",
      "想雪衣，名独擅，索影沉沉。展黄冠、初晕檀心。羽翩跹，冰檐畔，诗句高吟。玉奴梦醒，伴梨花、和月相寻。"
    ]
  },
  {
    "id": "adcfe4db82561f90459fdfa7bfd25255",
    "title": "于飞乐为梁大司农咏白鹦鹉",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "更奇毛，难自秘，时乐名闻。记湘州、尚炳遗文。体金精，含火德，羽翼缤纷。秦宫入后，锁深笼、一片红云。",
      "想玉壶，曾浴处，色染灵芸。正翩翩、琥珀缨裙。语分明，情婉转，报主恩勤。春多忆侣，喜丹丘、赤凤为群。"
    ]
  },
  {
    "id": "adcfe4db82561f903e00dd61c1d8a940",
    "title": "侧犯·杨秋屏舅偕饮芙蓉庵，用周清真韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "茅庵负郭，一池渌水明妆靓。波定。恰玉女凌波映奁镜。暗香飘曲槛，飞霭摇芳径。风静。娇欲语，亭亭弄妆影。",
      "横塘雨过，微洒尘心莹。应共省。尽壶觞，录事严觥令。良辰胜友，同归酩酊。任他月落碧梧金井。"
    ]
  },
  {
    "id": "adcfe4db82561f907a7c452f0b8821b0",
    "title": "四园竹罗岕坐新竹下作",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "筼筜幽谷，树树翠琅玕。和烟滴露，负日凌云，清节巑岏。旧梢长，新箨解、东风弄巧，一宵补尽残山。忽惊看。",
      "参差迸石穿篱，吹添碧玉千竿。晚色斜侵书帙，响借鸣泉素影寒。还试听，龙吟凤啸，空林月又团。"
    ]
  },
  {
    "id": "adcfe4db82561f9057d3458481883c79",
    "title": "一丛花·咏玫瑰花",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "玉人晓起惜春残。花事正阑珊。卖花声送妆台畔，开篮处、艳紫浓殷。万朵氤氲，一枝芬郁，和露撚来看。",
      "檀郎昨向鬓边安。镇日对红颜。从今揉得花魂碎，细匀入、湘摺罗纨。别样风流，馀香旖旎，犹拟傍云鬟。"
    ]
  },
  {
    "id": "adcfe4db82561f90144b3e6abd09552c",
    "title": "送我入门来咏美人泪",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "玉箸初垂，鲛珠初结，依稀非雾非霞。一声河满，肠断雨如麻。隔窗暗滴帘前竹，却唾袖、偏生石上花。",
      "忆自萧郎去后，长向星前月下，拥髻嗟呀。好倩飞鸿，缄寄与天涯。秋波流共春波远，总万点封成一缕纱。"
    ]
  },
  {
    "id": "adcfe4db82561f904246940afc2ef651",
    "title": "御街行·王仔园同年招饮小辋川，同吴天篆、潘原白、程穆倩",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "辋川路转红桥下。巷僻多车马。牙签玉轴富装潢，堆绕一庭书画。薜萝牵屋，烟花满砌，曲院真潇洒。",
      "宜城细酿杯频把。侍立都闲雅。行厨雪片斫吴羹，银烛冰盘高驾。分曹戏采，挥毫觅句，烂醉须今夜。"
    ]
  },
  {
    "id": "adcfe4db82561f904246940a55cef5ae",
    "title": "御街行·王仔园同年招饮小辋川，同吴天篆、潘原白、程穆倩",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "百枝火树千金屧，宝马香尘不绝。飞琼结伴试灯来，忍把檀郎轻别。一回佯怒，一回微笑，小婢扶行怯。",
      "石桥路滑缃钩蹑，向阿母低低说。妲娥此夜悔还无？怕入广寒宫阙。不如归去，难忘畴昔，总是团圆月。"
    ]
  },
  {
    "id": "adcfe4db82561f9052c8885500b60c6b",
    "title": "镇西逾黄芦岭，度金锁关",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "汾阳西指，有插天垠崿。亘石栈、冈峦纷错。蹑芒屩。看峰回径转，亥磴螺盘，羊肠路恶。两崖去天如削。",
      "列城郭。倚崇墉绝顶，险同剑阁。剩荒垣、断云残角。谁疏凿。自一夫荷戟，百万临关梭巡，前却河山，数重扃钥。"
    ]
  },
  {
    "id": "adcfe4db82561f90a4f956227218991b",
    "title": "金人捧露盘·骊山怀古",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "遍骊山，云杳杳，路漫漫。恨古今、成败无端。周原烽火，还留祸水响潺湲。西风落叶，惊回首、一炬烟寒。",
      "几何时，英雄泪，枫叶染，晓霜丹。总萧条、绣岭花残。五陵无树，依然明月照秦关。还试问，金钗玉笛，天上人间。"
    ]
  },
  {
    "id": "adcfe4db82561f90862bfe8bcdf6debb",
    "title": "过涧歇过三十九涧，逾襄王岭，入罗岕",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "山叠叠，溪流曲曲。大似雷轰，细似琮琤，碎玉声声续。",
      "天际倒悬三峡，波漾千竿竹。石齿冷，入手寒香沁新绿。",
      "更耸身直上，鸟道清泉，羊肠翠麓。扶杖云生足。小憩松风，看摘春纤，轻携碧篓，村火几处茶初熟。"
    ]
  },
  {
    "id": "adcfe4db82561f90862bfe8b976eb760",
    "title": "过涧歇过三十九涧，逾襄王岭，入罗岕",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "山拔地，巍然平陆。峭壁飞崖，北斗兀立，南澳灵光矗。",
      "无数神工鬼斧，斫就玲珑屋。烟霄迥，玉宇琼楼遍空谷。",
      "拔萝穿窦入，箭筈斜通，波涛乱蹴。紫翠怡心目。蹑蹬抠衣，钟乳垂珠，苔花叠锦，一枕潺湲傍岩宿。"
    ]
  },
  {
    "id": "adcfe4db82561f90862bfe8b16b51ceb",
    "title": "过涧歇过三十九涧，逾襄王岭，入罗岕",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "高台上，矗立孤塔。下俯银河，直接飞流，三峡声闛鞳。",
      "乱落万山深处，众响俱相答。惊惝恍，黯黮蛟龙湿云合。",
      "西峰偏突起，狮子崚嶒，怒涛低压。耳畔风萧飒。最上携筇，翠黛澄鲜，朱光煜爚，此景真得巨然法。"
    ]
  },
  {
    "id": "adcfe4db82561f90498f50bc3e87ddef",
    "title": "红林檎近咏佛手柑花",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "南海春工早，西天秋意凉。翠叶压霜橘，素葩发幽光。散来雪山花瓣，淡扫佛国严妆。清绝绮阁琼窗。",
      "夜静梦魂香。皓月澄疏影，冷蕊促飞觞。匀膏渍粉，曾经共沐芬芳。恰轻拈微笑，东风屈指，合掌云屏伴法王。"
    ]
  },
  {
    "id": "adcfe4db82561f90515feff5a2f60465",
    "title": "踏青游娄东清明",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "北郭寻青，闲向百家坟畔。总零落、秋千池馆。新火累累新冢，荒草萋萋荒岸。风送榆钱无算。共阴风纸钱吹乱。",
      "最是伤心，绣阁孤帷魂断。恨春光、轻寒轻暖。奈一别泉台，忍把流莺唤。泪痕飞絮满。暮雨潇潇愁伴。"
    ]
  },
  {
    "id": "adcfe4db82561f9099f31b98c693c33e",
    "title": "柳初新·本意，和丁飞涛韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "柔条欲挽春光住。嫩绿半含半吐。捼蓝漱水，轻黄弄色，染就满溪花雾。十五盈盈楚楚。最销魂、章台初去。多少莺歌燕语。",
      "织春愁、万丝千缕。愁眉乍展，纤腰学舞，怎禁得、欺烟困雨。好向妆台共倚，任东风、一帘香絮。"
    ]
  },
  {
    "id": "adcfe4db82561f9025dc8620c1044661",
    "title": "斗百花·腊月桃花",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "晓放端溪棹稳。似与武陵溪近。波含腊月寒晖，树发艳阳春信。开遍桃花，到处间柳遮梅，仿佛烟斜雾嫩。",
      "细把侬芳认。临水倚墙，紫陌红尘相映。无言忽笑，小立东风微晕。绣线初添，美人欲赚崔郎，拗上一枝云鬓。"
    ]
  },
  {
    "id": "adcfe4db82561f9036a54d17fa914d92",
    "title": "蓦山溪·宿栖云精舍",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "参天黛色，染遍湖波绿。无数乱峰横，辨三径、吾庐修竹。开扉猿鸟，花雨过疏钟，清泉麓。朱阑曲。流水和云宿。",
      "一瓶一钵。白日消棋局。香积腐儒餐，更随分、山肴野蔌。六时寂寂，万壑变晴阴，张公谷。君迁木。梅老茶初熟。"
    ]
  },
  {
    "id": "adcfe4db82561f909c7aba5d88c05098",
    "title": "早梅芳·咏青梅",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "玉肌清，冰魂瘦。忽见浓阴覆。深深庭院，一树垂垂伴晴昼。枝头青子结，叶底繁英透。试凌波微展，小摘纤纤手。",
      "缀如珠，匀似豆。曾撚妆台石。晶盘初荐，较前酸楚应非旧。盐和商相鼎，齿软吴姬口。问东风、并蒂犹存否。"
    ]
  },
  {
    "id": "adcfe4db82561f90e63fec521cc7aea8",
    "title": "新荷叶·夏景",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "翠竹高梧，浓阴绿树婆娑。昼永闲庭，燕雏莺友相过。玉人此际，无情绪、初试轻罗。微摇纨扇，好风蹙动湘波。",
      "斜倚阑干，碧珠乱点池荷。密簟疏帘，水纹一枕凉多。素馨香满，新浴罢、重画双蛾。流萤戏扑，坐看夜影明河。"
    ]
  },
  {
    "id": "adcfe4db82561f90d491eb38e864a132",
    "title": "爪茉莉客中秋病，和陈其年韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "飒飒蛩鸣，萧萧叶响。悲哉秋气，西来朝爽。四时作客，恰三秋、心情微恙。那更禁泪湿琵琶，江上数峰高唱。",
      "乡关何处，万叠云山相向。阅不尽惊涛骇浪。此身原拟似浮萍，真凄怆。只一七神楼，三杯浮蚁，便是元灵玉酱。"
    ]
  },
  {
    "id": "adcfe4db82561f90affd74a795d7b5af",
    "title": "拂霓裳·观兰语堂女乐",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "蕙风天。幽兰欲语气如烟。帘幕静，画堂珍重启芳筵。银丝镂雪鲙，玉茗泻冰泉。月娟娟。一行行、红粉拥神仙。",
      "明珰翠袖，不羡锦瑟华年。歌喉细，紫绡绛树斗妖妍。檀槽催按拍，竹肉应鸣弦。舞翩跹。暗销魂、醉倚百花前。"
    ]
  },
  {
    "id": "adcfe4db82561f90ff87a522a282c3d7",
    "title": "千秋岁引·寿许节母",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "霞泛青鸾，风飘紫燕。绛帐女宗人争羡。熊丸素娴班氏管，轩车时剉陶家荐。汝南龙，河东凤，皆邦彦。",
      "有母兼将父道擅。有儿贻厥孙谋善。此日徽音满芳甸。井阑秋结冰桃实，兰阶春荫神芝遍。进金鹅，斟玉醴，瑶池宴。"
    ]
  },
  {
    "id": "adcfe4db82561f906898022b912e4b5b",
    "title": "迷仙引·访迷楼故址",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "棠梨香冷，御苑云深，迷楼何处。堤畔销魂，只送行人来去。摇荡春光如许。似把兴亡诉。看廿四桥头，三千殿脚，一天丝雨。",
      "往事浑无据。莫问离宫路。蔓草寒烟，已耕断隋皇古墓。纵昔日、明珰翠羽。被东风添上，数抔黄土。"
    ]
  },
  {
    "id": "adcfe4db82561f905de9ab28494d748e",
    "title": "玉楼春·闺情",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "晓临明镜肠堪绝。天遣春风领春色。才见开花又落花，可能相别还相忆。",
      "锦帐罗帏羞更入。银钥重关听未辟。为君惆怅又黄昏，世间只有情难说。"
    ]
  },
  {
    "id": "adcfe4db82561f905de9ab28861dbb6d",
    "title": "玉楼春·闺情",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "金丝蹙雾红衫薄。绝代佳人何寂寞。鸟飞残照水烟开，霜覆鹤身松子落。",
      "朝来始向花前觉。瘦竹亸烟遮板阁。但曾行处遍寻看，不然日暮还家错。"
    ]
  },
  {
    "id": "adcfe4db82561f902cd8bff0252cbe26",
    "title": "玉楼春·闺忆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "越罗冷薄金泥重。钿合碧寒龙脑冻。绕径全低月树枝，峰影暗随云水动。",
      "银筝夜久殷勤弄。花落石亭添别梦。一纸乡书泪滴穿，空廊鸟啄花砖缝。"
    ]
  },
  {
    "id": "adcfe4db82561f902cd8bff018919e3a",
    "title": "玉楼春·闺忆",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "樱花永巷垂杨岸。桃叶传情竹枝怨。满庭芳草易黄昏，一去那知行近远。",
      "宝匣尘昏蝉鬓乱。斜插玉钗灯影畔。锦囊封了又重开，千里梦随残月断。"
    ]
  },
  {
    "id": "adcfe4db82561f90b9c08a33cf24961a",
    "title": "秋夜月·蛟桥月夜",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "长桥月夜。拱南山，俯荆水，清辉平野。一望白空城郭，翠浮松槚。蟾镜启，彩虹落，烟波如画。潇洒偏照，孝侯祠下。",
      "尽如卿者。蛟可屠，虎可射，人人虞夏。剩得阴房鬼火，灵旗飘瓦。蓼花飞，枫叶染，悲哉秋也。秋光长则，向杯中泻。"
    ]
  },
  {
    "id": "adcfe4db82561f9020ee5f526fc0e77d",
    "title": "满路花·酬赠纪仲齐自汉阳之西江，即用原和周清真韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "笔垂秋叶露，文涌梁园雪。翩翩擅渤海、才华绝。林宗潇洒，有角真堪折。四海声名阔。倾盖相逢，客中共数嘉节。",
      "几声哀雁，叫得枫成血。一片江天树、谁相接。自携绿绮，曲调偏亲切。都向琴心说。鼓罢清风，拂拂飘来大别。"
    ]
  },
  {
    "id": "adcfe4db82561f9020ee5f5256cf4e5c",
    "title": "满路花·酬赠纪仲齐自汉阳之西江，即用原和周清真韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "尽饮郎官酒，快榻龙丘雪。紫马题黄鹤。称双绝。奕叶金貂，醉击珊瑚折。天远孤帆阔。放棹西江，历历晴川时节。",
      "青衫湿泪，还洒榴花血。春草池塘梦、烟波接。逢迎处处，触景成悲切。待向何人说。且沽斗酒，莫赋骊驹欲别。"
    ]
  },
  {
    "id": "adcfe4db82561f90c518db6d5a45de17",
    "title": "霜天晓角·长至夜同内拥炉煨芋作",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "阴云低覆。看绕檐冰溜。一线初添时候，燃宫饼，销金兽。罗襦翠袖。促坐红炉右。侍儿斜拨寒灰，煨紫芋，凭纤手。",
      "殷勤夜久。暖语欢情厚。长愿一生同守，人如旧，愁还又。横窗疏影，可似伊清瘦。今宵好护瓶梅，把春光，先泄漏。"
    ]
  },
  {
    "id": "adcfe4db82561f90b14d0ece0c80bad8",
    "title": "洞仙歌·张公洞",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "童山寂历，有神仙窟宅。鬼斧何年巨灵劈。呀然开辟处、天壤中宽，深无极，直下鸿蒙千尺。",
      "炬光迷近远，线缕萦盘，侧厂飞梁度空碧。出鸟道枝撑，迎面峥嵘，愁颠坠、低头踞蹐。问丹灶、玉堂白云封，只怪石嵯峨，张公遗迹。"
    ]
  },
  {
    "id": "adcfe4db82561f90b14d0ecee64f0762",
    "title": "洞仙歌·张公洞",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "嵚崎两洞，更善权深秀。凿翠玲珑开户牖。敞层霄、云气结就重楼，楼高下，风动悬崖激溜。",
      "耸身穿诘屈，随下危梯，丝竹清音杂鼯鼬。人世有仙田，白石充粮，兼环列、药炉茶臼。但雷篆、犹存囤碑空，不禁得洞中，一时回首。"
    ]
  },
  {
    "id": "adcfe4db82561f90b14d0eced45aaaae",
    "title": "洞仙歌·张公洞",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "小斋烦暑，团扇交挥汗。一庭绿树炎氛满。阑干畔、薰风触热吹来，炉香袅，几缕碧烟凌乱。",
      "琅玕清枕簟，梦到羲皇，此中人不知有汉。被蝉曳残声，唤醒桃源，茶初熟、桐阴斜转。且奈向、月白露浓时，听白雪高歌，方空新换。"
    ]
  },
  {
    "id": "adcfe4db82561f902f485d9d0f6d6c95",
    "title": "蕙兰芳引咏树兰",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "西牖光风，正空谷、秋兰初发。看九畹遗芳，一种幽姿堪别。疏林细叶，映满树、垂垂香雪。记携来岭海，人在瑶台冰阙。",
      "种异珍珠，名传鱼子，数蕊千结。怕众草为群，独自亭亭欲绝。玉茎紫艳，共伊清冽。爱多情、移傍枕函亲切。"
    ]
  },
  {
    "id": "adcfe4db82561f905cc308a792a62b86",
    "title": "簇水春雨",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "密洒轻匀，东风几度廉纤雨。空蒙翠霭，一带迷离烟树。做弄丝丝袅袅，铺遍芳郊路。尽日里、欲飞还住。惊春暮。",
      "见陌上、归鞭急整，频怅望、增凄楚。莺回燕掠，到处吹花沾絮。更入巫山好梦，向晚萦情绪。凭阑听、点点心头长贮。"
    ]
  },
  {
    "id": "adcfe4db82561f90b79b88a4f1898cf5",
    "title": "华胥引·题华胥杨妃春睡图",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "玉精临砌，绮阁移春，夜明帘影。雾鬓烟鬟，四肢红玉轻云映。罗巾汗拭桃花，恰海棠厮并。翠枕支痕，睡起横波微晕。",
      "好梦谁惊，似忽被、渔阳唤醒。钿合钗分，谁想花冠不整。早是粉本流传，画图重省。一幅生绡，消得银屏昼永。"
    ]
  },
  {
    "id": "adcfe4db82561f90ec0a1c211f4b27b4",
    "title": "恩爱深记得",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "记得当初，曾私语酴醾下。芳茵促坐，花枝低亚。几曲柔肠，㕙毫吟就，香罗帕、细把侬欢写。而今何事，暗愁萦惹。",
      "卜尽金钱还是假。只一幅蛮笺，消受半生良夜。孤雁叫寒汀，凄凉絮出伤心话。谁伴残灯影，听暮雨潇潇，泪珠同洒。"
    ]
  },
  {
    "id": "adcfe4db82561f904af89e7622488c60",
    "title": "江城梅花引·秋夜听内弹清江引",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "半帘花影入房栊。对孤桐。抚丝桐。鼓一再行，绕指动清风。指下风生松下应，拂白石，响清泉，雨淙淙。",
      "淙淙瑟瑟满晴空。曲未终。意无穷。听也听也，听忽变、换羽移宫。又似贯珠声断百寻中。此夜香闺幽梦冷，月落也，飞别鹤，送归鸿。"
    ]
  },
  {
    "id": "adcfe4db82561f90719f449a19676b8f",
    "title": "步月·月下携小婢登锡山",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "八九峰峦，十三娇小，相携月下芳姿。山空人静，玉臂倩扶持。花弄影、浑身上下，风动竹、忽地惊疑。偏消受，一天清景，冷露湿鞋儿。",
      "望梁溪城郭，恰幽辉皎洁，处处追随。扑流萤、微挥轻箑，倚翠袖、斜覆纤絺。回船也，夫人犹自爱眠迟。"
    ]
  },
  {
    "id": "adcfe4db82561f90117ca8d6b1fc5544",
    "title": "惜红衣·午日桃溪舟中",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "有水有山，无花无酒。蒲根谁切，角黍空涎，雨湿征衫透。蓬窗萧瑟，两三个、鹭朋鸥友。怜否。痛饮新茶，半醉歌铜斗。",
      "海榴深院，彩线虚悬，此际频回首。还忆去年时候，章江口。随意钗符艾虎，异地银筝红袖。总飘零，恰是，楚尾吴头如旧。"
    ]
  },
  {
    "id": "adcfe4db82561f90fa400d16662b6b66",
    "title": "劝金船·舟上十八滩",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "惊涛急溜淙淙响。喷沫鱼龙漾。大滩十八馀滩百，更惶恐难傍。奇峰扑面，恰与船头相向。船尾裂云穿石，如在天上。",
      "长年贾勇声偏壮。齐踏千层浪。盘涡笑撇双兰桨。似布帆风扬。席帽轻衫，独倚舵楼凄爽。忽忆那呵一曲，夜静犹唱。"
    ]
  },
  {
    "id": "adcfe4db82561f90c890b9f23d37d173",
    "title": "鱼游春水潘园杜鹃",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "积翠屏山曲。遍河阳铜官金谷。一声杜宇，惊起一枝踯躅。愁绝春归花与鸟，江南望帝魂犹蜀。泣露啼红，泪痕相续。",
      "何事司花频促。此地擅鹤林清福。乱开殷紫猩红，照人心目。丹楼叶绽榴房火，绛霄锦覆杯中醁。影映幔亭，光摇银烛。"
    ]
  },
  {
    "id": "adcfe4db82561f903b4384a4376f4b09",
    "title": "八六子·杨青岩舅遂初堂宴集",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "遂初堂。先生解组归来，引客壶觞。正夭矫盆梅作供，玲珑绮石堪携，微风送凉。流连带水回廊。",
      "半壁青山图画，一帘白石羲皇。更争拂吟笺，斜书绛帖，弹棋赌子，投壶角胜，总向竹叶徐倾家酝，紫茸频试新枪。尽疏狂。还教索醉千场。"
    ]
  },
  {
    "id": "adcfe4db82561f903b4384a422e83e96",
    "title": "八六子·杨青岩舅遂初堂宴集",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "问康山。重门窈窕深藏，曲巷回环。正路转层台百折，堂开峰顶三楹，萧然掩关。良朋缓步跻攀。",
      "绕郭帆云樯影，隔江雾髻云鬟。恰三月烟花，短垣纵目，万家楼阁，小亭徙倚，又见槛内名葩婀娜，枝头好鸟绵蛮。客心闲。解衣坐啸忘还。"
    ]
  },
  {
    "id": "adcfe4db82561f90804edefe4b08953b",
    "title": "雪狮儿都门洗象词",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "昼日阴阴，都门洗象，争传奇绝。荡漾春波，士女六街填咽。瑶光森列。却低受、蛮奴羁绁。鞭梢整、踏入金塘，素牙玉洁。双帚缚来清刷。",
      "正殷鼻成雷，怒蹄卷雪。水面辚輑，倏忽山飞海决。云兴电灭。渐浴罢、含元仗立。朝双阙。拜舞御阶合节。"
    ]
  },
  {
    "id": "adcfe4db82561f902bdb6ae3435030ea",
    "title": "愁春未醒寄寿王闺媛玉映",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "山阴钟秀，玉润冰清。想吟红留箧，廿年坛坫女长城。几首新诗，两字浮名误半生。如今长愿，书开万卷，花祝千龄。",
      "昔年楼上，满湖春水，依旧盈盈。忽惊心、雨丝风絮，此恨曾经。堆案楞伽，消尽徐娘老去情。遥怜一样青衫，憔悴红粉飘零。"
    ]
  },
  {
    "id": "adcfe4db82561f901dda093a6215b14c",
    "title": "一枝花花下惊悟，用辛稼轩韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "技学屠龙手。智擅谈天口。倚长空、下笔冲星斗。想万里鞭棰，肯落他人后。一旦灰心久。总将相神仙，都听先生乌有。",
      "风吹起、一池春皱。独坐频搔首。抚孤松、还是忘年友。问蝼蚁乌鸢，也识王侯否。寒食家家柳。便到荒丘，谁消受、只鸡絮酒。"
    ]
  },
  {
    "id": "adcfe4db82561f9027317708e47eccf1",
    "title": "鹊踏花翻西秦车中携鹦鹉南归，数日飞去",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "陇树秋深，秦宫月落，携将鹦鹉随归骑。归来水驿山程，听慧堪论，新诗读向闺人记。朱帘初卷忽开笼，青云直上堪垂翅。惊视。千里高飞难致。",
      "空辜负、主人情意。怎似燕燕相依，年年频至。好把奇毛秘。思乡莫便入函关，且教历尽江南地。"
    ]
  },
  {
    "id": "adcfe4db82561f903ca8f5415040328a",
    "title": "宣清·秋闺月夜",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "皎洁当秋夜，正金波乍挹，冰壶初濯。看平铺鸳瓦琉璃，渐照到玉人绰约。露冷霓裳，风清环佩，幽辉如握。光欲滴，漏将阑，孤睡何曾便著。",
      "恰似人间，青天碧海，反窃姮娥药。奈楚簟凉多，越罗衾薄。一点梦魂难托。待不思量，问今宵、怎生拚却。"
    ]
  },
  {
    "id": "adcfe4db82561f9059230e8a23aa850b",
    "title": "意难忘题神仙庵，赠高鍊师",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "曲径云遮。见绿阴深处，仿佛仙家。小桥欹涧响，古屋带藤斜。通碧落，锁烟霞。翠竹映明沙。人间世，葛翁遗井，试觅丹砂。",
      "客来便煮胡麻。更崖边泛酒，溪畔煎茶。一声惊白鹤，三尺袖青蛇。乘月驭，驾雷车。采遍石坛花。还记取、松枝手植，暗历年华。"
    ]
  },
  {
    "id": "adcfe4db82561f90161e4de2e070c3bf",
    "title": "东风齐着力客中元旦",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "柏子扳春，松枝饯腊，又是新年。韶华依旧，迢递滞云天。记得故家庭院，欢令节、弟妹团圆。椒盘荐，殷勤纤手，列坐长筵。",
      "回首各风烟。人不见、天涯椒景堪怜。异乡朋好，促膝话缠绵。处处闾阎揖让，空赢得、尺素名传。无聊也，闲行坊曲，暗伫婵娟。"
    ]
  },
  {
    "id": "adcfe4db82561f903ae7166b61ef2a55",
    "title": "辘轳金井小鬟雨汲",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "垂垂碧柳，拂朱门、雨滴银塘芳草。鸦鬓初成，正临风娇小。临流窈窕。映秋水、远山眉绕。雾縠烟鬟，湘滨洛浦，辘轳春晓。",
      "瘦影亭亭自照。尚怜卿未解，向卿微笑。清浅波纹，怕玉钗轻掉。罗裙半袅。试汲取、冷泉多少。皓腕频携，弓鞋半湿，丰姿偏好。"
    ]
  },
  {
    "id": "adcfe4db82561f90706730c077e4a8e6",
    "title": "法曲献仙音·铜虎媒填词初成，听梁溪女郎为予歌二郎神一曲，喜而赋此",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "钗闪银屏，帘垂碧月，填就新词铜虎。黄绢深惭，朱唇轻啭，消得佳人含吐。",
      "细味幽兰香气，偏识郎心苦。",
      "郎无误。有萧娘，殷勤堪顾。红烛下、一字敲来宫谱。",
      "拂拂堕梁尘，听袅袅、歌喉如缕。笑问知音，闺阁外、可曾相许。",
      "倩浮白、千杯领取，清商全部。"
    ]
  },
  {
    "id": "adcfe4db82561f90706730c0d87c83a7",
    "title": "法曲献仙音·铜虎媒填词初成，听梁溪女郎为予歌二郎神一曲，喜而赋此",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "织就木棉，裁成碧绢，光耀玉环金缕。服号离尘，布名屈朐，一钵共来西土。想夜半传心印，把心灯遮住。宝林古。历唐宋，禁闱崇护。",
      "袈裟阔、都作河山坐。具龙象，遍琳宫，怎犹存亚仙祠墓。庾岭藏身，踞石根慧明辞去。只密证潜符，千载信衣留处。"
    ]
  },
  {
    "id": "adcfe4db82561f9069045d29a046ee1c",
    "title": "满江红·过金沙寺，为岳鄂王题壁处敬和原韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "擐甲投戈，过萧寺、晨钟甫歇。想当日、冲冠怒发，满怀忠烈。剑气夜寒阳羡草，笔光阵扫金沙月。拂残碑、遗恨对西湖，同悲切。",
      "淮北耻，终难雪。淮西议，终难灭。叹黄龙未饮，金瓯还缺。潭水秋吟名士句，冰天泪洒英雄血。看阴阴、松柏向南枝，朝双阙。"
    ]
  },
  {
    "id": "adcfe4db82561f9069045d294fa163d9",
    "title": "满江红·过金沙寺，为岳鄂王题壁处敬和原韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "大树萧萧，对衰草、寒烟未歇。凭吊处、孤忠涅背，伊周争烈。石马昼嘶燕市雨，灵旗影断黄河月。念当时、南渡只偏安，空关切。",
      "三字狱，何时雪。十年力，谁人灭。为东窗一语，山河残缺。银碗红啼娇女泪，玉环碧化苌弘血。望冬青、尽处起西风，摇宫阙。"
    ]
  },
  {
    "id": "adcfe4db82561f9069045d298db4fb99",
    "title": "满江红·过金沙寺，为岳鄂王题壁处敬和原韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "细雨斜烟，一抔土、松楸潇洒。留万古、青山碧血，孤忠司马。只手有权持国是，绕朝无力存宗社。岂南还、才与复神州，台山下。",
      "虎卧日，群谋罢。龙飞日，群奸射。置死生成败，无如公者。事去北门弓鸟恨，功高西市啼鹃夜。使英雄垂泪共栖霞，皆天也。"
    ]
  },
  {
    "id": "adcfe4db82561f9069045d29de78d7e1",
    "title": "满江红·过金沙寺，为岳鄂王题壁处敬和原韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "厌粉锈朱，十斛黛、春恩初沐。写不出、苔痕蘸色，兰膏争馥。却拟新螺宵挹露，浪猜幺凤朝迎旭。宝如来、舌上现青莲，清波浴。",
      "花瘦也，藏金屋。花睡也，烧银烛。信玉宜称碧，珠宜名绿。青鬓学来梳未似，翠眉相对羞应簇。便不须秾叶与扶持，风流足。"
    ]
  },
  {
    "id": "adcfe4db82561f9069045d29b3df428b",
    "title": "满江红·过金沙寺，为岳鄂王题壁处敬和原韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "高柳鸣蝉，平芜外、绿萝晴色。要酌取、碧筒为寿，如松如柏。黄绮衣冠留姓氏，浮丘笑傲耽泉石。问白云、天上铸红颜，天闲客。",
      "孤山耸，岚阴赤。横河涨，溪光碧。任飘飖紫府，摩挲铜狄。花扑玉缸前岁酿，桃开瑶海今年宝。正称觞、前席舞斑斓，芝兰室。"
    ]
  },
  {
    "id": "adcfe4db82561f9069045d29f10487e0",
    "title": "满江红·过金沙寺，为岳鄂王题壁处敬和原韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "咫尺扬帆，扁舟系、夫湫山麓。闲对着、一湖春水，一湾新绿。昨夜东风微雨过，涛声初涨溪桥曲。抱众山、回合影参差，云为屋。",
      "千年树，苍皮束。十顷稻，黄精斸。便呼儿揖客，举杯相属。入馔自夸虾菜美，团炉尚想蹲鸱熟。问山中、花信作春秋，无荣辱。"
    ]
  },
  {
    "id": "adcfe4db82561f9069045d2982e81104",
    "title": "满江红·过金沙寺，为岳鄂王题壁处敬和原韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "且住为佳，趁孤踪、闲情野鹤。堪爱是、青山绕屋，白云生阁。种遍梨园张谷胜，相逢橘叟巴人乐。但逍遥、一枕足邯郸，溪声觉。",
      "千个竹，抽新箨。千树果，辉双萼。看残山剩水，放怀寥廓。星历初占山鸟唤，国风细注山花落。苦低头、惭愧野人非，微名缚。"
    ]
  },
  {
    "id": "adcfe4db82561f9069045d29bbbce7ad",
    "title": "满江红·过金沙寺，为岳鄂王题壁处敬和原韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "月白荒荒，那更是、乱云漠漠。拔剑起、悲风吼地，青丘如削。企脚琵琶天际想，伤神丝竹中年恶。奈三春、长只为悲秋，惊瑶落。",
      "房名药，陂名芍。檐巢鹤，门罗雀。任文魔山鬼，揶揄嗢噱。横槊竟同垓下咏，唾壶也向炉头作。有曹丘、还解重黄金，无人诺。"
    ]
  },
  {
    "id": "adcfe4db82561f9069045d29ea153e46",
    "title": "满江红·过金沙寺，为岳鄂王题壁处敬和原韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "穷达由天，拥万卷、百城南面。都则是、子虚乌有，雄文谁荐。长啸烟霞湖海伴，良辰樽俎逍遥撰。尽诸君、钟鼎与山林，从吾便。",
      "蛮与触，方酣战。蜂与蚁，方开宴。惜祖龙未竟，还留笔砚。八九胸中云梦泽，三千书牍回心院。醉中山、此日杖头钱，卿钗钏。"
    ]
  },
  {
    "id": "adcfe4db82561f9069045d298053ebc7",
    "title": "满江红·过金沙寺，为岳鄂王题壁处敬和原韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "泛宅浮家，卿笑谓、君其休矣。算只有、五湖烟水，年年如此。芳草遥天青欲白，晴波夕照金还紫。载一天、风月满扁舟，玄真子。",
      "山欲雨，嵩高玺。花欲雨，湘东蕊。恍清虚宾主，神霄奴婢。被褐半疑火浣布，斟茶拟吸琼芝髓。访灵威、七日学长生，饥仍死。"
    ]
  },
  {
    "id": "adcfe4db82561f9069045d295dfeec93",
    "title": "满江红·过金沙寺，为岳鄂王题壁处敬和原韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "岸帻青山，长松下、谁修边幅。痛饮酒、离骚半卷，不堪多读。舌在徒成开口笑，途穷耻作雍门哭。听凉州、歌罢又伊州，阳春曲。",
      "数升玉，争如粟。数竿竹，还须肉。笑折腰五斗，何妨丛菊。落落元龙披锦绣，纷纷巢许称臣仆。又奚须、山水作清音，如琴筑。"
    ]
  },
  {
    "id": "adcfe4db82561f9069045d29db4dd72e",
    "title": "满江红·过金沙寺，为岳鄂王题壁处敬和原韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "皇揽揆余，正诞降、庚寅之日。任数载、年来年去，年年如昔。与世周旋吾作我，一家逆旅身为客。尽浮生、转瞬付浮云，谁陈迹。",
      "何处献，金门策。何处访，谷城石。只有花有酒，斯晨斯夕。好泛五湖烟水舫，更消五岳平生屐。踏齐州、九点暮烟还，如松柏。"
    ]
  },
  {
    "id": "adcfe4db82561f90ab52ad3c702cbf96",
    "title": "满江红·寿史远公五十，用曹顾庵先生韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "半百才名，指学海、词源杰出。想廿载、分荣绛帐，广文清密。内府流传羲献帖，国门争购丹青笔。正新翻、艳曲付红牙，灵妃匹。",
      "羡落纸，金壶漆。羡起草，丹霞日。看拂衣归里，满园榛栗。海上安期瓜似枣，山中桃李人如木。总消磨、一卷是楞伽，延年术。"
    ]
  },
  {
    "id": "adcfe4db82561f90ab52ad3c7bd52ff3",
    "title": "满江红·寿史远公五十，用曹顾庵先生韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "周肉何妻，漫道是、长生仙术。争似汝、长斋绣佛，丹炉服术。少小自怜游猎赋，追陪空献雕陵栗。更谁知、四十九年非，今何日。",
      "容未老，髯如漆。心未老，丝成匹。恰悲来舞剑，兴酣摇笔。千古图书身上下，一杯诗酒花疏密。叹吾生、早已胜而翁，星星出。"
    ]
  },
  {
    "id": "adcfe4db82561f90ab52ad3c5461ae5e",
    "title": "满江红·寿史远公五十，用曹顾庵先生韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "臣罪当诛，曾负累、丝毫难出。今已矣、文深胥吏，网罗尤密。百万总由铢黍积，钱刀争胜如椽笔。算书生、原不悔封侯，监门匹。",
      "茂才举，胶投漆。渭阳遇，云披日。奈投臣有枣，报君无粟。醉里尚寻玄石酒，相期便访刘商术。问青天、公等致身时，将何术。"
    ]
  },
  {
    "id": "adcfe4db82561f90ab52ad3c89d8ca95",
    "title": "满江红·寿史远公五十，用曹顾庵先生韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "天地茫茫，愁无尽、销愁无术。应只有、浇愁惟酒，不烦蔘术。花下频招松下鹤，盘中又检山中栗。料吾身、烂醉是生涯，须千日。",
      "梦欲醒，庄周漆。心常醉，刘伶匹。任挥毫草檄，请缨投笔。薄劣自甘糟粕劳，不才且入山林密。抚长锥、终岁处囊中，何由出。"
    ]
  },
  {
    "id": "adcfe4db82561f90ab52ad3c25601189",
    "title": "满江红·寿史远公五十，用曹顾庵先生韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "烂漫才华，惊人句、潘江涌出。尽少年、狂歌作达，外疏中密。红粉一生三妇艳，黄庭五色千枝笔。更清泉、白石寓经纶，谁堪匹。",
      "楹与桷，施丹漆。亭与阁，凌云日。恰满樽桑落，堆盘芋栗。招隐小山俱是桂，高吟药圃宁须术。人诸君、击剑复弹棋，纵横术。"
    ]
  },
  {
    "id": "adcfe4db82561f90ab52ad3ce55b051f",
    "title": "满江红·寿史远公五十，用曹顾庵先生韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "冉冉流光，尽人世、谋身多术。只如尔、神仙服食，胜餐芝术。绛树横陈琳国李，青鸾争捧天台栗。愿百年、七进九霞觞，从今日。",
      "堪裕后，樊宏漆。堪擅誉，徐卿匹。看双双骥子，能文操笔。怜我白头丘壑老，倚君紫禁经纶密。好因时、莫便学蹉跎，乘风出。"
    ]
  },
  {
    "id": "adcfe4db82561f90ab52ad3ce9980681",
    "title": "满江红·寿史远公五十，用曹顾庵先生韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "季方难兄，有爱弟、清河挺出。群推是、池塘春草，玉和金密。玩世文章科斗字，惊人风雨蛟龙笔。记翩翩、裘马少年时，今无匹。",
      "原不慕，对君漆。谁能驻，援戈日。恨间关转徙，艰难薪栗。小艇载诗更载酒，砚田种秫非栽木。听君家、说尽谷城书，还丹术。"
    ]
  },
  {
    "id": "adcfe4db82561f90ab52ad3c5ba18a1c",
    "title": "满江红·寿史远公五十，用曹顾庵先生韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "散尽千金，学曼倩、善藏其术。还更向、罗浮碧海，凤芝龙术。槛外露滋金洞草，崖边云护仙舟栗。采石坛、花满不知春，羲农日。",
      "服上药，调浮漆。星佩冷，虹霓匹。只未忘绮语，更怀铅笔。但令毛生名纸贵，不妨潘簟生尘密。数床头、昨夜卖文钱，飘然出。"
    ]
  },
  {
    "id": "adcfe4db82561f90ab52ad3cce872ff3",
    "title": "满江红·寿史远公五十，用曹顾庵先生韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "岁暮凄凉，系缆处、片帆初出。蓬窗映、斜斜整整，似疏还密。片影夜寒村点酒，六飞梦冷生花笔。遍千山、何处一渔翁，孤舟匹。",
      "灯宛宛，遥怜漆。风猎猎，难回日。觉布衾如水，手皴肌栗。烛尽寒灰悲伏枕，炉存馀火思蒸术。被饥驱、僵卧水之滨，贫无术。"
    ]
  },
  {
    "id": "adcfe4db82561f90ab52ad3ca9be0591",
    "title": "满江红·寿史远公五十，用曹顾庵先生韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "生不逢时，问谁是、锐情经术。只吾尔、难医贫病，非关苓术。田舍艳称十斛麦，封侯且等千株栗。想人生、行乐是西畴，穰穰日。",
      "琴上趣，何劳漆。花间友，还相匹。更较晴量雨，焚书掷笔。二顷好供饘粥费，比邻不羡崇墉密。但南山北与北山南，相携出。"
    ]
  },
  {
    "id": "adcfe4db82561f90b0a70044949df7bc",
    "title": "满江红·登芜湖塔绝顶，用辛弃疾韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "拾级而登，跨江表、曾霄突立。凭槛望、烟帆沙鸟，连樯风急。霞映楼船百仗火，云横铁锁千寻壁。问何时、天堑限江南，谁曾识。",
      "栏杆外，衣沾湿。铃甋下，珠摇滴。向苍苍搔首，遥遥空碧。俯仰自悲身世事，奔驰空洒杨朱泣。拟过江、也学贩缯人，同为客。"
    ]
  },
  {
    "id": "adcfe4db82561f90b0a7004446725756",
    "title": "满江红·登芜湖塔绝顶，用辛弃疾韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "天上仙郎，却占尽、人间清福。人都羡、门阑喜气，锦攒花簇。威凤新膺博望选，求凤始叶和鸣卜。正日边、遥捧五云还，芙蓉麓。",
      "绾绶日，丹文毂。合卺夕，金莲烛。恰荣分紫诰，徽音堪续。蕙圃门盈桃李树，鸾坡堂种蓝田玉。拟明年、此际海珠生，华封祝。"
    ]
  },
  {
    "id": "adcfe4db82561f90b0a700447b5622a9",
    "title": "满江红·登芜湖塔绝顶，用辛弃疾韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "何意卿卿，常则住、白鸥溪曲。那更是、一春风雨，远山如沐。插槿新栽空谷锦，移恨远带潇湘绿。羡深闺、泉石费经营，翛然足。",
      "还须种，柴桑菊。原不慕，金门肉。任花开花落，无荣无辱。半阁遥临天似水，野航小泛人如玉。倩天边、曾向故园飞，双黄鹄。"
    ]
  },
  {
    "id": "adcfe4db82561f90b0a700447b056c08",
    "title": "满江红·登芜湖塔绝顶，用辛弃疾韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "蓟北燕南，空自叹、风尘碌碌。原无分、逍遥容与，一生清福。樱笋江边春正好，莼鲈溪畔秋方熟。只清风、明月不须钱，随时足。",
      "柴门外，闲鸥鹜。东轩内，栽松竹。料归期未远，不容卿独。皓腕共牵菱角美，冰盘满荐鸡头肉。更隔年、预酿不时需，应千斛。"
    ]
  },
  {
    "id": "adcfe4db82561f90b0a7004451527e51",
    "title": "满江红·登芜湖塔绝顶，用辛弃疾韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "绿鬓功名，雅自负、苍髯如戟。恰又听、玉堂清漏，金门瑶瑟。风动铃音趋直早，花移砖影挥毫毕。共一春、携手上高楼，江南客。",
      "文蔚起，名薰炙。庭罗雀，尘凝席。正承华初启，烽烟方息。击楫谋成台上米，围棋齿折中门屐。拟升平、朝野献南山，从今日。"
    ]
  },
  {
    "id": "adcfe4db82561f90b0a70044fbbd98c1",
    "title": "满江红·登芜湖塔绝顶，用辛弃疾韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "落托京华，凭坐卧、高楼百尺。畅好是、玉河垂柳，凤城寒食。苹果堆盘红半染，葡萄张幕青如滴。黯销魂、还忆去年时，天涯隔。",
      "谁啸咏，梁园雪。空对酒，南窗月。只归来风景，不堪重说。拨刺刀鸣豉下鲙，穿泥笋迸篱边壁。倩回风、迢递寄长安，云千叠。"
    ]
  },
  {
    "id": "adcfe4db82561f908675f5ca20cccd3f",
    "title": "满江红·同贺天山先生过篁川废园，和天山抒怀韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "别业篁川，曾记得、昔年经此。恰两岸、依依绿柳，树犹如是。老屋欹斜仓鼠窜，丰碑倒折枯藤寄。叹山川、无恙绮罗非，都休矣。",
      "风潭上，泉还旨。烟汀外，花还紫。只空庭藻影，鱼鱼唯唯。纵不长贫何足羡，便为老圃真堪耻。继尚书、勋业等云霄，惟君耳。"
    ]
  },
  {
    "id": "adcfe4db82561f908675f5caa31eba27",
    "title": "满江红·同贺天山先生过篁川废园，和天山抒怀韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "深柳堂成，难自掩、文章声价。羡此日、绛纱高座，凌颜轹谢。爝火百年供啸咏，龙鳞千仞凭潇洒。想挥鞭、一蹙造青云，何难者。",
      "且暂觅，玉山罅。又何必，金门下。任嵚崎历落，酒垆花社。捉笔不须尊卫霍，读书久已轻曹马。只此中、丘壑最移情，吾师也。"
    ]
  },
  {
    "id": "adcfe4db82561f908675f5ca3919c773",
    "title": "满江红·同贺天山先生过篁川废园，和天山抒怀韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "风雨江干，算旅况、谁能遣此。几欲向、箜篌邻女，唤公无是。一一江豚掀浪拜，双双哀雁沿洲寄。看钓蓬、吹火夜灯红，归来矣。",
      "新茗冽，醇醪旨。片云黑，晚烟紫。指楼船沧海，似闻阿唯。展卷怕看梁宋事，持杯翻畏樽罍耻。俯奔涛、千尺听江声，悲盈耳。"
    ]
  },
  {
    "id": "adcfe4db82561f908675f5ca103a204c",
    "title": "满江红·同贺天山先生过篁川废园，和天山抒怀韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "努力加餐，亟为问、江东米价。堪叹息、空囊羞涩，长途衰谢。万里帆随鸿影落，孤灯泪共牛衣洒。抚龙泉、咄咄更书空，谁知者。",
      "风淅淅，蓬窗罅。波滚滚，樯乌下。任江鱼吞槛，江欧迎社。梦里绿阴蕉覆鹿，杯中清影程生马。倚舵楼、准趁半江晴，来朝也。"
    ]
  },
  {
    "id": "adcfe4db82561f908675f5ca37d8df85",
    "title": "满江红·同贺天山先生过篁川废园，和天山抒怀韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "北郭青墩，想魂魄、犹应恋此。敢则谓、青山谢傅，将无同是。相赏便携泉石意，自怡只合烟霞寄。正栖丘、饮谷十年前，难忘矣。",
      "菱角美，香芹旨。寒月白，暮云紫。有晓猿夜鹤，招予唯唯。纵隔千山还可共，不知一事徒深耻。问半生、踪迹尚沉浮，无言耳。"
    ]
  },
  {
    "id": "adcfe4db82561f908675f5ca826866f8",
    "title": "满江红·同贺天山先生过篁川废园，和天山抒怀韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "瓦釜雷鸣，难复问、黄金土价。阅多少、初莺早雁，花开叶谢。炙毂因人谁见许，新亭有泪无从洒。尽滔滔、日夜大江流，如斯者。",
      "故园栗，微霜罅。北堂枣，疏篱下。爱鲍君知我，陈侯均社。输粟昔曾传柱史，入赀犹欲夸司马。遍天涯、购得计然书，何求也。"
    ]
  },
  {
    "id": "adcfe4db82561f908675f5cad419516f",
    "title": "满江红·同贺天山先生过篁川废园，和天山抒怀韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "亦复何为，奈范叔、一寒至此。君不见、崩涛骇浪，滔滔皆是。楚尾吴头家作寓，灯天砚地身为寄。怅芦中、一叶两三人，真穷矣。",
      "汲新水，逾甘旨。被短褐，逾朱紫。检齐梁旧史，掀髯曰唯。天堑不矜衣带限，江流难刷降幡耻。问六朝、遗恨几英雄，茫然耳。"
    ]
  },
  {
    "id": "adcfe4db82561f908675f5ca3cd28e3d",
    "title": "满江红·同贺天山先生过篁川废园，和天山抒怀韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "对此茫茫，何处问、垆边酒价。那更禁、风吹浪打，水流花谢。点点寒从双鬓入，丝丝愁共千行洒。只此中、眼泪满春江，无穷者。",
      "笑补石，虚空罅。叹填海，蓬瀛下。想隔江烟树，依稀村社。带瞑连阴天似墨，湿云粘梦云如马。总江南、江北影模糊，孤灯也。"
    ]
  },
  {
    "id": "adcfe4db82561f9061a46672d0fd783e",
    "title": "满江红·谈沧孺属题挥锄居",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "鸡犬云中，曾栖息、匡君岩腹。问何事，入廛近市，诛茅结屋。用拙也应长闭户，畏人原自成空谷。绕疏篱、几曲最怡情，栽花竹。",
      "波潋滟，千层縠。烟葱茜，千章绿。对湖山俯仰，赏心娱目。瓜架斗棚晨复暮，带经负耒耕还读。人纷争、收拾一蜗庐，消棋局。"
    ]
  },
  {
    "id": "adcfe4db82561f9061a46672f5e68e4f",
    "title": "满江红·谈沧孺属题挥锄居",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "环堵萧然，正潇洒、丰神自别。荷锄倦、拥书万卷，不营三窟。半亩笔耕东海粟，砚田卧采西山蕨。对北窗、风物到羲皇，南楼月。",
      "寻幽胜，头忘栉。徒慷慨，心如结。笑劳劳攘攘，长安车辙。造父难追泛驾影，夸娥独许名缰撇。拟此生、市隐杂鱼盐，藏身诀。"
    ]
  },
  {
    "id": "adcfe4db82561f9061a46672c348bfe9",
    "title": "满江红·谈沧孺属题挥锄居",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "去矣安仁，惊憔悴、西风衣葛。羡筮仕、桃花洞口，寻源而入。江上月明乌鹊起，洞庭雾敛鱼龙泣。却乘流、一叶望潇湘，波涛急。",
      "莫草檄，临邛客。非下濑，戈船力。只鸣琴幕府，坐销锋镝。吹笛自当兵十万，鼓刀恰向隆中出。听楚歌、几曲静烽烟，谐金石。"
    ]
  },
  {
    "id": "adcfe4db82561f9061a46672f1b44113",
    "title": "满江红·谈沧孺属题挥锄居",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "坚壁罗洋，踞胜算、何须诸葛。恰此日、义陵制锦，捷书飞入。渺渺烟寒木叶下，滔滔溪冷潜蛟泣。坐琴堂、高啸海天秋，沅流急。",
      "渔父畔，沧浪客。官中水，寥平力。任健儿跃马，羌童鸣镝。明月洞开青嶂合，罗公峰隐苍生出。拥孤城、大小西山阳，藏书石。"
    ]
  },
  {
    "id": "adcfe4db82561f9061a466727befba54",
    "title": "满江红·谈沧孺属题挥锄居",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "拳石嵯峨，临断岸、丹崖百尺。看一带、崩腾京口，惊涛飞入。两岸分明南北堑，半江割据曹刘敌。更年年、芳草阅齐梁，扁舟客。",
      "烽火静，烟墩白。钟鼓振，帆樯集。俯镆铘峭崿，森陈戈戟。铁瓮势连龙虎险，楼船日没鼋鼍宅。听萧萧、丛竹响寒芦，吹横笛。"
    ]
  },
  {
    "id": "adcfe4db82561f908a34ff1524aca1f7",
    "title": "满江红·青墩夏咏，和陈其年江村韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "别墅苍梧，矗云际、龙鳞千尺。凭水阁、风漪销暑，疏帘看弈。尘拭琉璃罗翠盖，藻翻笭箵跳银鲫。尽北窗、高枕对书眠，床头易。",
      "一室内，虚生白。一庭外，苔成积。看鹤雏离褷，凫儿飞拍。半幅蔚蓝天似绮，数茎吟断须如戟。听月明、寥亮不胜寒，南楼笛。"
    ]
  },
  {
    "id": "adcfe4db82561f908a34ff15725992bf",
    "title": "满江红·青墩夏咏，和陈其年江村韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "鸂鶒，烟扉外、三三两两。恰几曲、清流似镜，碧波如掌。牛背牧童支笠去，陇头馌妇腰镰往。喜登场、𥝧稏遍黄云，人熙穰。",
      "五亩宅，墙阴敞。十顷地，秧针漾。正平畴绿满，海榴红放。蚯蚓歌长蛙鼓闹，桔槔声歇蝉吟响。挈村农、社酒赛鸡豚，呼侬长。"
    ]
  },
  {
    "id": "adcfe4db82561f908a34ff159f47326a",
    "title": "满江红·青墩夏咏，和陈其年江村韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "长日阴阴，隔阛阓、超然城市。见一带、波蕖冉冉，汀蒲靡靡。照箸冷淘槐叶脆，胶唇环饼松花美。更烂蒸、香齑白鱼肥，冰厨里。",
      "微吟倦，眠迟起。独酌罢，炊菰米。想田夫风味，年年如此。闲课阿奴锄白术，忙催竖子寻苍耳。只微躯、药物满园中，沾沾喜。"
    ]
  },
  {
    "id": "adcfe4db82561f908a34ff1598bfe4c0",
    "title": "满江红·青墩夏咏，和陈其年江村韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "一抹修眉，阴阴见、远峰罗立。曾记得、扶筇洞岕，亲携茗汁。轻篓藏芽和露撷，新泉带雨捎溪急。卷湘纹、一缕扬茶烟，松风集。",
      "蟹眼沸，花堪吸。凤饼啜，香堪裛。笑触炎褦襶，相逢车笠。翠碗暗移蝉影动，绿鬟浅试春流涩。待夜深、纤指进馀芳，横波湿。"
    ]
  },
  {
    "id": "adcfe4db82561f908a34ff15cfc25d4a",
    "title": "满江红·青墩夏咏，和陈其年江村韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "踯躅残红，听几处、催归鸭鵊。隐隐见、平芜燕剪，落花波夹。与我周旋从我好，用卿作达从卿法。挽银河、万斛洗炎蒸，凉风霎。",
      "髹几畔，添香鸭。矮屋畔，闲畚锸。到采菱剥芡，不忧贫乏。虎刺结成颗颗豆，凤仙染就纤纤甲。折一枝、斜插鬓云边，银钗压。"
    ]
  },
  {
    "id": "adcfe4db82561f908a34ff154f783a46",
    "title": "满江红·青墩夏咏，和陈其年江村韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "积翠攒青，偏杰出、小山乔木。清影下、婆娑午梦，黄粱新熟。花酿蜡房蜂炼蜜，雪堆竹箔蚕登簇。羡满林、无数蜕龙孙，千竿竹。",
      "窥影鹭，翘溪足。噪檐鹊，巢丛绿。听鸟啼未已，蛩吟方续。钓槛收缗斜柳骨，微光趁月摊书读。涨一篙、绿水泛轻航，波纹縠。"
    ]
  },
  {
    "id": "adcfe4db82561f908a34ff15cb20b95a",
    "title": "满江红·青墩夏咏，和陈其年江村韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "小阁如船，恰新构、青墩之石。还栽就、樱桃百树，蕉桐半亩。嫩箨雨移旁舍竹，纤腰露染垂堤柳。倚西风、落笔啸高天，惊南斗。",
      "捞虾妾，捕鱼舅。我欲醉，谋诸妇。好开樽便饮，瓮馀残酒。半卷离骚消白眼，一房莲子凭纤手。仰林梢、唤起月当头，成三友。"
    ]
  },
  {
    "id": "adcfe4db82561f908a34ff15c6ff5a47",
    "title": "满江红·青墩夏咏，和陈其年江村韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "百顷风潭，镇一派、空明浩渺。遥掩映、捼蓝漱碧，丛芦幽筱。瓜嚼水精白袷冷，李沉玉甃红尘少。送馀凉、几阵藕丝风，荷香绕。",
      "溪瑟瑟，窗纱窅。波滟滟，新蟾皎。恰瓯斟绿醑，觞浮清醥。销帐四垂冰簟展，琼奁半启帘漪悄。理瑶琴、一曲落平沙，飞鸿矫。"
    ]
  },
  {
    "id": "adcfe4db82561f908a34ff15884d0e60",
    "title": "满江红·青墩夏咏，和陈其年江村韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "万绿丛深，忽点缀、黄鹂两个。日趖午、槐阴斜转，苔阴低簸。赤苋紫茄田野味，芋区瓜架园蔬课。问白头、遗老话桃源，随风唾。",
      "长松下，结趺坐。疏藤上，曲肱卧。喜日长无事，壶中天大。待月且乘烟水舫，凌云欲鼓潇湘舵。傍柴门、犬吠竹边桥，谁相过。"
    ]
  },
  {
    "id": "adcfe4db82561f908a34ff1589c48b38",
    "title": "满江红·青墩夏咏，和陈其年江村韵",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "铁笛凄清，三弄后、高云欲裂。还消受、篆烟几缕，匡床八尺。浴罢芙蕖花底湿，妆残茉莉香中觅。对团圞、素月坐长风，松间石。",
      "纨扇扑，萤飞急。金井断，虫吟逼。叹中年以后，伤神何益。夜永试寻河朔饮，数奇莫去蓝田射。玉绳低、急雨响琮琤，冰弦砉。"
    ]
  },
  {
    "id": "adcfe4db82561f90009c0798ecfe977a",
    "title": "春光好·过沉香亭址",
    "authorName": "董元恺",
    "authorId": "adcfe4db82561f90d1457b72d1457b72",
    "dynasty": "清",
    "content": [
      "荒亭北，夕阳空。晚烟笼。倾国名花何处，只春风。",
      "自是羽衣尘土，采蘋休怨楼东。一样梨花寒食夜，翠微中。"
    ]
  },
  {
    "id": "adcfe4db82997e4c70199b80056dbb74",
    "title": "闲中好·其一",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "闲中好，月色窗穿冷。幸有含欢花，低回伴孤影。"
    ]
  },
  {
    "id": "adcfe4db82997e4ce326ed26f8d2cb81",
    "title": "水调歌头·小除夕",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "离合自今古，斩不断情关。东流流水不尽，何日复西还。欲借吴钩三尺，扫净边尘万里，巾帼事征鞍。多少心头恨，清泪不胜弹。",
      "酒樽闲，人影瘦，夜灯寒。不知今夕何夕，独醉不成欢。人世悲欢不定，岁月一年已尽，无语倚阑干。风雨荒村夜，归梦到长安。"
    ]
  },
  {
    "id": "adcfe4db82997e4c9d2625005c37aebf",
    "title": "卜算子·红梅盛开，作此志喜",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "去岁此花开，红缀枝头小。不是殷勤爱护深，那得重娇好。",
      "今岁此花开，独占春光早。一夜东风度玉钩，香影重重绕。"
    ]
  },
  {
    "id": "adcfe4db82997e4c5d54eb26d292583f",
    "title": "虞美人·元夜",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "去年花下同吟玩。夜月春风院。绮罗香里暗尘轻。谱得新词彩笔、共题灯。",
      "而今花月妍如故。人向天涯去。无聊懒倚曲阑干。却下帘儿怕见、月团圆。"
    ]
  },
  {
    "id": "adcfe4db82997e4c2fc7d903ed116dfb",
    "title": "汉宫春·梅",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "玉骨冰肌，任霜欺雪压，越见丰神。亭亭倩影独立，篱角黄昏。春风料峭，奈轻寒、勒住花魂。待夜来、晶帘月上，一枝疏影横陈。",
      "本是玉堂仙侣，看孤高标格，不染纤尘。无端风雨不息，吹散芳根。玉容寂寞，叹蓬莱、欲返无因。惟是有、多情词客，寻檐略解温存。"
    ]
  },
  {
    "id": "adcfe4db82997e4c606d191ec89a2078",
    "title": "青玉案",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "湘帘不卷金钩控。灯焰小，兰膏冻。指冷玉笙闲不弄。罗帏深掩，绣衾低覆，漠漠轻寒送。",
      "春愁压得眉尖重。抛不下，情千种。欲饮香醪谁与共。小栏花影，纸窗明月，夜夜曾同梦。"
    ]
  },
  {
    "id": "adcfe4db82997e4c68cb4519771c2f32",
    "title": "意难忘寄弟妇谢湘洲",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "宿雨初晴。看茸茸细草，绿遍空庭。飞花萦远思，啼鸟弄新声。春易老、意堪惊。屈指近清明。更与谁、题诗曲沼，沽酒江城。",
      "夜阑风露伶俜。对一天星斗，离思怦怦。影寒花露重，酒薄不胜情。云澹荡、夜凄清。寂寞已三更。疏帘外、海棠月澹，杨柳风轻。"
    ]
  },
  {
    "id": "adcfe4db82997e4c0e72dc8ae473694c",
    "title": "贺新凉",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "多少分离话。细思量、柔肠欲断，泪珠待洒。此去蓉江只一水，山色波光如画。闻说道、海棠开也。料得那人花底立，小桃边、一带朱栏亚。明月里，春风夜。",
      "罗衣宽尽鸳鸯带。镇日间、不情不绪，锁眉难解。愁里光阴容易过，须识好春难买。将别后、离怀细写。目送飞鸿天际远，意迟迟、闷倚秋千架。慵自把，残妆卸。"
    ]
  },
  {
    "id": "adcfe4db82997e4c8e91484415663e66",
    "title": "眼儿媚",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "清浅银河澹不流。风软笛声柔。一弯新月，半窗灯影，无限离愁。",
      "惜分偏是多离别，此恨几时休。恼人春色，撩人花气，荡漾帘钩。"
    ]
  },
  {
    "id": "adcfe4db82997e4ce2a5f4eb4ab2320e",
    "title": "千秋岁",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "碧纱窗外。绿树阴如盖。夜寂静，虫声碎。海棠含宿露，憔悴偏多态。频盼睐，流光易逝花难再。",
      "金尊空自醉。对饮人何在。惟月影，常相对。锦书和泪寄，莫把归期改。情无赖，香罗绾尽同心带。"
    ]
  },
  {
    "id": "adcfe4db82997e4c35cdeddc43f0b993",
    "title": "翠楼吟",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "紫陌花熏，青芜草软，转瞬好春将半。燕歌悲远别，望京洛、离愁如茧。关山迢递，但脉脉此情，怎生消遣。长天远。雁沉书杳，画栏凭遍。目断。",
      "烽火连天，认白门杨柳，乱丝空绾。荒烟迷宿草，碧燐舞夜随风转。长江如练。叹六代繁华，风流云散。愁难展。那堪明月，照来孤馆。"
    ]
  },
  {
    "id": "adcfe4db82997e4cf29ff18e3598f408",
    "title": "点绛唇",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "懒画双娥，眉尖春恨无人省。菱花照影。强把云鬟整。",
      "雨骤风狂，吹梦浑无准。非关病。离愁难醒。人远天涯近。"
    ]
  },
  {
    "id": "adcfe4db82997e4c6965aca4ad050009",
    "title": "柳梢青·花朝",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "好景难描。春光如织，又是花朝。杨柳多情，海棠无力，风雨飘摇。",
      "晓妆情味无聊。有多少、馀酲未消。一缕离愁，三分春思，都上眉梢。"
    ]
  },
  {
    "id": "adcfe4db82997e4ca0787e653cbded75",
    "title": "清平乐·春阴",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "殷勤天气。镇日懵腾睡。帘卷落花红粉腻。梦也扶头不起。",
      "羡它紫燕双双。年年栖稳雕梁。恨煞楼头杨柳，一春撩乱愁肠。"
    ]
  },
  {
    "id": "adcfe4db82997e4cf29ff18e30c8af65",
    "title": "点绛唇",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "晓枕初回，怕听枝上流莺语。五更风雨。断送春归去。",
      "泪是难干，梦也浑无据。休凝伫。几行烟树。遮遍长亭路。"
    ]
  },
  {
    "id": "adcfe4db82997e4c305ecd0619011a50",
    "title": "乌夜啼",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "山色远分螺黛，芭蕉绿衬窗纱。酒醒渐觉罗衾薄，春在阿谁家。",
      "月馆曾敲双陆，雨窗同梦梨花。分明眼底人千里，门外即天涯。"
    ]
  },
  {
    "id": "adcfe4db82997e4cbca2df66b8d4b1f4",
    "title": "如梦令·桃花",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "细叶绿分琼佩。嫩蕊凝香欲醉。帘卷午风轻，刚值消寒初退。",
      "妩媚。妩媚。竹外一枝斜对。"
    ]
  },
  {
    "id": "adcfe4db82997e4c0f0534f5ed6d9b99",
    "title": "齐天乐·题竹君六姨母桐阴抚琴图",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "一痕月色迷人影，亭亭碧阴深处。轻扫苍苔，闲调珠柱，消受园林佳趣。孤怀谁语。算修竹高梧，自成俦侣。林下风清，此中未许俗尘去。",
      "流光回首如梦，叹程门雪拥，瑶轸凄楚。病叶惊秋，枯柯耐冷，空剩哀弦几缕。离愁莫诉。且剪烛琴窗，玉徵低抚。一曲清商，碧云晴破曙。"
    ]
  },
  {
    "id": "adcfe4db82997e4c6d0a4b49adc0aaad",
    "title": "疏影·题蒋夫人吕撷芬梅隐小照",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "花间小隐。是岁生艳福，修到清影。画里娉婷，镜里容颜，明状一样相映。",
      "枝头翠羽啁啾处，正姑射、芳魂初醒。待夜深、明月飞来，好把前身重证。",
      "更喜春风词笔，液池清浅处，刚照容镜。",
      "蒋径香浓，仙侣归来，记取阑干同凭。只愁塞北随春去，空望断、天涯芳信。",
      "向花前、携手端详，恰与玉人相称。"
    ]
  },
  {
    "id": "adcfe4db82997e4c602d2d9e69b3bfc4",
    "title": "高阳台",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "细雨欺寒，微风做冷，无端已是残秋。姹紫嫣红，一年好景都休。宵来只有虫吟草，向西风、数尽绸缪。又凄然，满院桐阴，无限离愁。",
      "一弯清浅银河水，怅双星相隔，欲度无由。吊古伤今，闲愁又上眉头。无心去玩楼头月，纵凭高、不见归舟。到黄昏，听尽征鸿，数尽更筹。"
    ]
  },
  {
    "id": "adcfe4db82997e4cc7167020dd5137e0",
    "title": "南柯子",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "惜别慵临镜，啼多敛黛痕。几回无语暗销魂。只有多情帘月、共相亲。",
      "夜久愁难寐，衾寒被未温。数声征雁度层云。况是凄凉时候、又黄昏。"
    ]
  },
  {
    "id": "adcfe4db82997e4c2f6029bc085b5da2",
    "title": "贺新凉外子以词见示，作此奉答",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "一纸书来速。道空斋、翛然对影，不胜幽独。欲倩主人为留意，觅取如花碧玉。待它日、贮之金屋。若得可人如我愿，更何妨、拼却珠千斛。但只恐，难从欲。",
      "风流好个良司牧。向风尘、犹耽吟咏，公然脱俗。只有缠绵情不改，恣意寻欢取乐。浑不解、鬓丝如擢。寄语东君宜自遣，还须留意于官牍。书中意，容徐覆。"
    ]
  },
  {
    "id": "adcfe4db82997e4c8a94363717c9371e",
    "title": "小重山",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "天半疏星淡欲流。小庭人不至，月如钩。晚凉如水露华浮。微风动，花影碎难收。",
      "雁字过南楼。声声啼别怨，助离愁。乘槎我欲觅归舟。凝眸望，何处是皇州。"
    ]
  },
  {
    "id": "adcfe4db82997e4c58853f556be15a01",
    "title": "满江红·闻外子复有邵武之行，作此寄慨",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "岁月如驰，早换了、一番秋色。曾记得、春时始聚，匆匆又别。匝地烽烟何日靖，连番羽檄催行急。恨无端、按剑又从戎，为征客。",
      "儿女泪，空教坠。离别恨，何从说。愿旌旗西去，早为奏捷。谈笑漫挥诸葛扇，运筹好画张良策。愧浮生、不复事长征，随车辄。"
    ]
  },
  {
    "id": "adcfe4db82997e4c76a8cd102c378aa7",
    "title": "好事近·寄怀婉洵大姊",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "忆自别君颜，已易一番寒暑。多少别离情况，诉西风寄语。",
      "秋来容易损柔肠，不独黄昏雨。偏是一檠灯影，照相思最苦。"
    ]
  },
  {
    "id": "adcfe4db82997e4c71e4cb96b28cfec7",
    "title": "虞美人·寄畹香四姊、小云六妹",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "凉风吹壁虫吟草。节序惊心早。一声征雁过南楼。唤醒秋闺无限、别离愁。",
      "天涯我独嗟迢递。闽海全家寄。岁回无语抚危阑。烽火连天何日、始平安。"
    ]
  },
  {
    "id": "adcfe4db82997e4c5fae4045864667d1",
    "title": "思佳客即景写怀，寄外子",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "夜夜惊魂入梦频。惊心烽火满江城。如今风雨西窗下，怕听芭蕉点滴声。",
      "思往事，意犹惊。升沉何必卜君平。它生愿学鸳鸯老，无浪无风了此生。"
    ]
  },
  {
    "id": "adcfe4db82997e4cab79d44d78ade302",
    "title": "菩萨蛮·为叶淑娆夫人缋菊花便面",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "裁红晕碧明窗静。无聊戏为花留影。傲骨本珊珊。霜华独耐寒。",
      "连朝风又雨。梦锁天涯路。烽火满江城。何时解甲兵。"
    ]
  },
  {
    "id": "adcfe4db82997e4c2a97f4a5dd6e676e",
    "title": "西江月·感怀寄外子",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "皎月每教云掩，好花都为香消。何须学共斗山高。反被浮名误了。",
      "天气阴晴不定，世情反复堪嘲。茫茫宦海足波涛。毕竟知音人少。"
    ]
  },
  {
    "id": "adcfe4db82997e4c9b02ba6d2727051a",
    "title": "菩萨蛮",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "蕉窗夜夜风和雨。一灯瘦影愁为侣。检点别是衾。空馀旧泪痕。",
      "晨妆慵揽镜。积思都成恨。翠黛待重描。怜无昔日娇。"
    ]
  },
  {
    "id": "adcfe4db82997e4c4d118360df4e1809",
    "title": "鹊踏枝",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "月过西窗衾似水。人在天涯，秋在虫声里。一院湿烟飞不起。临风谙尽相思味。",
      "珠楯玉栏闲徙倚。良夜迢迢，欲遣愁无计。卜得灯花私自喜。无言悄立帘儿底。"
    ]
  },
  {
    "id": "adcfe4db82997e4c25eb6af72307a54e",
    "title": "清平乐",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "秋风萧瑟。触耳虫声急。花影横窗灯照壁。添倍凄凉颜色。",
      "年来别思频添。愁生两叶眉尖。试问楼头明月，清光却向谁圆。"
    ]
  },
  {
    "id": "adcfe4db82997e4cde0395e037c1a230",
    "title": "醉花阴·雨夜",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "淅沥虚窗敲暗雨。睡鸭销兰炷。薄醉不成欢，屈指西风，恨事无重数。",
      "似绮年华如水度。秋也抛人去。梦断五更头，芳草无情，绿遍天涯路。"
    ]
  },
  {
    "id": "adcfe4db82997e4c4b507b12ae6d4c78",
    "title": "朝中措",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "晚风庭院倍萧条。秋色不堪描。镜槛蹙残双黛，罗衣宽褪纤腰。",
      "个人去也，相思如许，有酒难浇。料得诗馀酒后，芳情一样魂销。"
    ]
  },
  {
    "id": "adcfe4db82997e4cd4b081e46e9e0763",
    "title": "苏幕遮",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "别离多，欢会少。嘶马秋风，人在斜阳道。盼断塞云无雁到。身不能飞，愿化长堤草。",
      "荻花残，梧叶老。不待悲秋，已是愁难了。明月天涯曾共照。梦味阑珊，愁拥秋衾晓。"
    ]
  },
  {
    "id": "adcfe4db82997e4c0d41dc27122e3b78",
    "title": "南楼令",
    "authorName": "左锡璇",
    "authorId": "adcfe4db82997e4cd1457b72d1457b72",
    "dynasty": "清",
    "content": [
      "镇日掩帘栊。春寒细雨中。嫩苔痕、绿到墙东。院角小桃香欲折，枝头露、一猩红。",
      "远岫暮云封。楼高芳草空。倚危阑、离思千重。瘦减沈腰非为别，都只是、客愁浓。"
    ]
  },
  {
    "id": "adcfe4db839e0667814794fd81cc4887",
    "title": "蝶恋花·题百蝶图",
    "authorName": "徐茝龄",
    "authorId": "adcfe4db839e0667d1457b72d1457b72",
    "dynasty": "清",
    "content": [
      "杀粉调铅如刺绣。拓得滕王，图画团团凑。变化金钱凭玉手。麻姑六幅仙裙皱。",
      "才说东家春草秀。又过西园，弹指秋花瘦。著处繁华红紫斗。依依梦想恁时候。"
    ]
  },
  {
    "id": "adcfe4db83cd435b5a4df913d2c5e7c1",
    "title": "凄凉犯",
    "authorName": "陆岫芬",
    "authorId": "adcfe4db83cd435bd1457b72d1457b72",
    "dynasty": "清",
    "content": [
      "愁萦恨惹匆匆里，琼花经雨先谢。一轮宝镜，照他奉倩，泪如珠泻。今生负也，悔末乞、杨枝水洒。望空江、翠雨飘飘，忍听暮钟打。",
      "凄绝蓬莱劫，并命鸳鸯，顿教抛舍。大招赋遍，怅翩然、空留遗挂。寒绿粼粼，照不见、黛螺如画。算三生、素袂只有梦里把。"
    ]
  },
  {
    "id": "adcfe4db83cde5119a16bf53e17008de",
    "title": "如梦令·冬闺寄月郎",
    "authorName": "李端生",
    "authorId": "adcfe4db83cde511d1457b72d1457b72",
    "dynasty": "清",
    "content": [
      "霜月窥窗如昼。孤枕那堪寒透。辗转倚薰笼，听尽迟迟更漏。",
      "眉皱。眉皱。人共梅花清瘦。"
    ]
  },
  {
    "id": "adcfe4db83cde511f90777b0950f04ff",
    "title": "蝶恋花·春恨",
    "authorName": "李端生",
    "authorId": "adcfe4db83cde511d1457b72d1457b72",
    "dynasty": "清",
    "content": [
      "被拥馀香银烛短。睡起无聊，眉黛从教浅。早是伤春情绪懒。云鸠更惹离魂远。",
      "独对东风肠万转。烟雨霏微，苔衬飞花满。点点妆成花泪眼。花寒不似啼痕暖。"
    ]
  },
  {
    "id": "adcfe4db846463e8173c839b0c023d65",
    "title": "虞美人·新秋",
    "authorName": "欧阳珑",
    "authorId": "adcfe4db846463e8d1457b72d1457b72",
    "dynasty": "清",
    "content": [
      "井梧簌簌飘黄叶。露湿寒螀泣。炎熇日日盼秋风。怎到秋来萧瑟、更愁侬。",
      "凭高几度空怀远。摇落情何限。断蓬心事不谁知。除是天孙相诉、有怜时。"
    ]
  },
  {
    "id": "adcfe4db85267f590be16a0a4906fd73",
    "title": "六丑·次苍虬韵，咏海棠",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "记吹香旧馆，有倦燕、飞回曾识。锦城梦遥，含颦欹翠幂。春去谁惜。漫许金盘荐，冷枝红妩，涴雨痕犹湿。长幡稳护愁无力。蝶瘦魂悽，鹃寒泪滴。凭栏为伊痴立。又烟丝弄暝，零乱苔迹。",
      "年光轻掷。况樊亭路隔。送断风花影，浑懒觅。东风换了萋碧。只蘦脂半掩，暗传芳息。竛竮恨、忍随蜂翼。凭扶起、劫后春心底处，更寻香国。笺天罢、虚盼晴色。待卷帘、细赏千金夜，仙云驻得。"
    ]
  },
  {
    "id": "adcfe4db85267f59c74ec52f5000d5de",
    "title": "水龙吟·俟园晚集，见池荷叶底窅映新花，倚此赏之",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "柳飔凉到阑干，虹桥一曲题襟水。嫣然半面，偷窥菱镜，含赪更媚。犹似年时，潘妃细步，暗遮裙翠。倩微波寄语，怜伊心苦，钿钿影，妆成未。",
      "莫道红儿最小，尽撩人、销魂滋味。诃池浴罢，粉轻香瘦，天然丰致。觅觅寻寻，苔矶立遍，幽禽能记。怕云裳解后，西风卷去，化相思泪。"
    ]
  },
  {
    "id": "adcfe4db85267f599b02ba6dee0b5ab6",
    "title": "菩萨蛮",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "蘋香吹梦东风晚。飞红不隔湖亭眼。低唱度琴心。一双花上禽。",
      "钓船轻胜屋。闲趁烟鸥宿。笛外雨潇潇。春芜长短桥。"
    ]
  },
  {
    "id": "adcfe4db85267f599b02ba6da4cfbfaa",
    "title": "菩萨蛮",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "春屏暗泪摇银烛。墙蕉滴碎伤心绿。无语拨兰薰。将愁与化云。",
      "香残偏怨晓。惹梦沧波杳。幽绪百无端。衾罗特地寒。"
    ]
  },
  {
    "id": "adcfe4db85267f598473f932e791ca5b",
    "title": "江城子·迪庵有诗赋瓶中水仙，为填是解",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "玉冠妆就忆新笄。楚云飞。恋仙衣。检取残香，含恨倚金徽。翠佩隔宵初解了，应不似，梦来时。",
      "背人偷写洛川辞。误芳期。怨天涯。料得花魂，吟鬓两成丝。一剪灯屏春影瘦，休更遣，峭风吹。"
    ]
  },
  {
    "id": "adcfe4db85267f597093d139db774fc1",
    "title": "醉太平",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "花畦半弓。花阑几重。柳枝亸倚东风。比春人更慵。",
      "春心雪融。春愁酒浓。斜阳又过墙东。剩一分瘦红。"
    ]
  },
  {
    "id": "adcfe4db85267f5902773c4e9d455676",
    "title": "买陂塘泛舟南塘，吊聂忠节，次查湾韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "认前番、画桥单舸，添来潇碧如许。轻罾界破玻瓈影，搅起一双沙鹭。偷眼处。早隔舫菱歌，稳载花枝去。风蒲似语。笑雾鬓烟蓑，五湖图就，钿约总成误。",
      "斜阳岸，指点苔荒石古。客来谁酹香土。青林夜冷灵旗下，飒飒藕飔蘋雨。君记取。千劫后、沧波不散银涛怒。凉云易度。又奁影偎烟，灯痕恋暝，遮断野桥路。"
    ]
  },
  {
    "id": "adcfe4db85267f591ef5d9e883bfc812",
    "title": "壶中天逊园小集，观所供盆石，云阻风夔门时所得，或鱼复阵石之遗。为填此解",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "蜀江何限，记汀蒲如画，前番风色。扁棹留君应有意，分与一拳秋碧。滴溜疑穿，皱云比瘦，奇骨何人识。梅边清对，梦痕犹恋烟汐。",
      "当日赤壁纵横，艨艟敛尽，遗恨空沈戟。抉水奔猊留断影，只伴骚人行笈。冰柱高吟，雪盆小供，幽致俱无匹。补天终负，客中丝鬓添白。"
    ]
  },
  {
    "id": "adcfe4db85267f59a4b3ad9791d653dd",
    "title": "惜馀春慢又尘新得柳蘼芜唐镜，属赋",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "淬水荷青，缄泥花碧，片月轻盈如许。调妆影事，侧帽芳情，漂梦更无寻处。应忆骊宫晓寒，星影初窥，翠娇红妩。奈云屏人远，菱枝吹散，暗随风絮。",
      "还拾向、红豆花前，鬟云梳罢，赚尽轻怜低语。琴川水咽，绮阁苔侵，枉费断肠词赋。奁底春魂，漫招新样，点成一般凄楚。剩无情鸾影，真真千唤，个侬知否。"
    ]
  },
  {
    "id": "adcfe4db85267f595801ce22cc1d25e7",
    "title": "浣溪纱同浪公查湾息厂联句",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "泪眼伤春又一年。断红零落带愁妍。天涯处处有啼鹃。",
      "款梦飘残珠箔雨，偎香吟瘦药炉烟。柔肠转尽忆从前。"
    ]
  },
  {
    "id": "adcfe4db85267f595801ce225bcbafc4",
    "title": "浣溪纱同浪公查湾息厂联句",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "紫凤轻盈小放娇。花枝作意罥珠翘。云屏无价是春宵。",
      "瘦损香桃憎钏重，吟残红豆怨灯飘。楚魂禁得几回销。"
    ]
  },
  {
    "id": "adcfe4db85267f5999fe448f688d29a2",
    "title": "疏帘淡月重游李园",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "青青柳眼。乍隔水偷窥，悄传春怨。寂寞闲庭冷榭，梦云天远。花阑几处欹斜影，料韶光、更无人管。牡丹阴下，那回双倚，屧痕都黦。",
      "甚金谷、香尘易散。只客鬓成星，暗添悽恋。浅后蘋波，吹皱一痕如泫。登临漫说春来早，怕春来、翠芜零乱。闷怀谁省，孤禽啼处，夕阳红断。"
    ]
  },
  {
    "id": "adcfe4db85267f595ac1367cc9fa5f8b",
    "title": "鹧鸪天·栩楼春集，次姜盦韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "啼断残莺欲雨天。画楼如梦柳初眠。润侵箫局疑生醭，冷透琴衣懒卸棉。",
      "杯易尽，曲谁传。灯宵心事叠蛮笺。茶烟扬起春魂小，悄结龙华劫后禅。"
    ]
  },
  {
    "id": "adcfe4db85267f59afda56a751edff5d",
    "title": "探春诗趣轩春禊，分得苑字",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "花梦留春，柳烟迎晚。雨后阑干绿浅。小榼煎兰，轻衫躤草，总是年时游伴。偏几番腰鼓，早占了、秋千别院。一般画里楼台，何人添写芳钿。",
      "多事翠觞频劝。便醉向东风，酒愁难浣。倚剑心孤，题裙约误，搀入琼华幽怨。旅鬓成丝否，怕图上、吴绫羞见。烟外啼鸦，销魂如赋秋苑。"
    ]
  },
  {
    "id": "adcfe4db85267f598b4cadb41c00bf98",
    "title": "三姝媚园中紫丁香三株，今春特盛，风晨重对，已半残矣。怅然赋此",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "同心谁绾就。又飞琼迎归，雾绡春瘦。碾碎仙云，怕玉烟飘断，画缣非旧。梦破青鹃，偏数到、收香时候。觅遍珠丛，慵弄残薰，思浓于酒。",
      "还把东风低咒。恁饾饤阴晴，暗抛芳昼。老去樊川，奈乞花心事，绿阴成后。锦障千钉，凭紫笛、曾歌垂手。泪点明朝，相思偷结，青青似豆。"
    ]
  },
  {
    "id": "adcfe4db85267f59dc6f4d8e99eee9ac",
    "title": "贺圣朝·㣼盦属题徯园所绘平安图",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "鸾绦凤帕分明见。似花枝轻颤。春灯影里蓦相逢，乍一声低唤。",
      "残阳铜陌，香尘都换。况飘零钗钿。相思瞒却说平安，怕春人肠断。"
    ]
  },
  {
    "id": "adcfe4db85267f594f36d30c4d26c0cf",
    "title": "解语花",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "瓶蕤供几，钿叶偎屏，催按霓裳序。瘦莺啼住。重帘卷、袅袅乱红如舞。",
      "檀心正苦。悄忆到、东阑前度。寻旧欢、蛮榼分携，小梦迷花雾。",
      "音念逝波断羽。话琼津天远，春暗宫树。旧香谁主。",
      "啼鹃恨、总付怨烟颦雨。流尘怕数。剩花影、如潮来去。",
      "拌醉吟、休负今宵，须翠尊深注。"
    ]
  },
  {
    "id": "adcfe4db85267f59f283846bc65ad417",
    "title": "祝英台近·咏苔",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "叠钱轻，铺罽碎，一碧绣深浅。掩土虚廊，屧步几回懒。最怜钿阁愁凭，香骢去远，剩行迹、被伊遮断。",
      "寂寥惯。只傍冷甃荒阶，幽情怕人见。细雨殷勤，残英遣相伴。凭谁净拭尘痕，碾青成纸，把离恨、斑斑题遍。"
    ]
  },
  {
    "id": "adcfe4db85267f594e9f65f867c3fb3b",
    "title": "一络索·咏草",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "一枕西堂醒否。绕帘烟雨。曲阑干外即天涯，又绿到、伤心处。",
      "目断年时蘅浦。暗愁无绪。画轮碾破不成茵，怎绊得、春风住。"
    ]
  },
  {
    "id": "adcfe4db85267f59296b55194893d548",
    "title": "满庭芳·菊痴以闽中茉莉数本见贻。海舶支风，花叶憔悴，为填此解",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "蕊细抛珠，叶低减翠，海山来路迢迢。峭帆风紧，仙袂不禁飘。漫怨璚姿瘦损，还留恋、帘角墙腰。乡心远，零香唤起，乘月梦洪桥。",
      "年时罗帐底，鬟云坠枕，几缕魂销。甚欹烟玉悴，影也无聊。知否星星是泪，偏吹鬓、暗麝相撩乱。空辜负，吴艭稳载，幽佩胜琼瑶。"
    ]
  },
  {
    "id": "adcfe4db85267f59966c9daf91ac696b",
    "title": "玲珑四犯咏阑影",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "密密疏疏，恰亚字回环，苔砌低认。月地斜看，筝柱几曾端正。扶出半幅惊鸿，奈背面、暗愁谁省。又翠阴、转过云廊，花底屧痕俱损。",
      "断红千折描难尽。印凉波、井梧秋近。玲珑不隔蓬山路，偏写离人孤凭。一片画格高低，闪入风帘灯冷。问碧城何许，空绾著、相思影。"
    ]
  },
  {
    "id": "adcfe4db85267f590288b707ec2564e8",
    "title": "清平乐·龙泉寺听明净上人抚琴",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "人来竹院。半榻茶烟软。梦里残山归雁远。弹入水云幽怨。",
      "吟瓢禅版相依。飞尘不到冰丝。惊起帘前睡鹤，松风如绕峨眉。"
    ]
  },
  {
    "id": "adcfe4db85267f5916f2db6d3fa6057f",
    "title": "蝶恋花·沈阳寄内，次韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "黯澹边愁催马去。侬带愁来，偏汝和愁住。将泪西风无洒处。斑斑红遍天涯树。",
      "莫怨秋笳归梦误。梦便相逢，那解相思苦。小簟新寒谁说与。晓鸦啼过关山路。"
    ]
  },
  {
    "id": "adcfe4db85267f59fc552a9faa268511",
    "title": "清平乐·寄内，和韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "荒邮晚照。瘦鬓青山笑。一片乱芜连古道。消得离肠千绕。",
      "朱楼梦远如天。相思雁后花前。知道凤城寒早，征袍先与装棉。"
    ]
  },
  {
    "id": "adcfe4db85267f598d41f38745964def",
    "title": "西江月",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "袅袅歌尘初转，盈盈眉月难遮。红阑一角即天涯。知否酒醒今夜。",
      "细步暗留凤舄，香尘轻送鸾车。东风吹散小桃花。不管流莺偷骂。"
    ]
  },
  {
    "id": "adcfe4db85267f594dfa7eb60a92f77f",
    "title": "临江仙·泛舟有忆",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "一片银塘菱镜影，多情曾照惊鸿。柳烟漂梦两朦胧。水花无赖甚，还斗脸霞红。",
      "西去斜阳东去水，相逢直恁匆匆。五湖心事冷秋蓬。愁丝吹不散，负却白蘋风。"
    ]
  },
  {
    "id": "adcfe4db85267f599ef5ce7077844a6b",
    "title": "醉花阴",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "支枕恹恹添酒困。撩乱双云鬓。花影忒迷离，来似春潮，那似春潮准。",
      "惺忪偏省江郎恨。灯背低声问。梦醒莫伤春，春向天涯，梦里天涯近。"
    ]
  },
  {
    "id": "adcfe4db85267f59e33706d1a62eefca",
    "title": "锁阳台记梦",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "钿阁尘寒，萧廊雨暗，梦痕悄记双携。翠衾催起，幽约恼莺窥。漫道江南水远，花魂小、不怕风欺。孤醒夜、青陵缥缈，蝶粉涴仙衣。",
      "飘零珠箔影，人天路渺，虚订归期。甚楚云一瞥，疑是疑非。肯信愁红送断，多情月、还照街西。当时事、罗巾泪尽，春恨海棠知。"
    ]
  },
  {
    "id": "adcfe4db85267f59048539e0ba2163e7",
    "title": "徵招颐盦招饮，出建茶名雪梨者供客。味之清绝，意有所触，漫填是解",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "冰瓯悄写东阑韵，花前暗添清思。莫是梦中云，被瓶笙扶起。溶溶仙影里，怕重泛、玉妃残泪。忆著乡山，一枝春到，客愁销未。",
      "深院碾香尘，银瓶畔、还疑个侬芳字。浅渴尽难禁，况离边馀味。嵰山归梦殢，只团月、伴人无睡。待纤手、点向东风，定楚魂如醉。"
    ]
  },
  {
    "id": "adcfe4db85267f5959b89e46443cb6f3",
    "title": "南歌子·咏杨花，有寄",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "团雪重㡘晚，回风小阁晴。似无情处却多情。飞向蝶绡裙底斗轻盈。",
      "漂梦思前度，耽狂误此生。带将离恨付轻萍。只恐春池吹皱总干卿。"
    ]
  },
  {
    "id": "adcfe4db85267f599b02ba6d1669b2f7",
    "title": "菩萨蛮",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "画帘深掩酴醾雪。天涯酒醒空啼鴂。芳恨玉人知。罗襟绣折枝。",
      "春阴无奈薄。风飐金铃索。筝语绿杨楼。丝丝替绾愁。"
    ]
  },
  {
    "id": "adcfe4db85267f59574e3d03c713e6c6",
    "title": "人月圆",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "杨丝无力东风紧，柔到可怜时。低弦调凤，深帘隔燕，除是鹦知。",
      "这回情绪，千般难说，肯怨来迟。佯嗔更笑，分明镜影，春上歌眉。"
    ]
  },
  {
    "id": "adcfe4db85267f59f02891a4065dfb13",
    "title": "采桑子",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "多生总为聪明误，花样娇羞。水样轻柔。团扇心情不耐秋。",
      "灯前忆著销魂事，雨夜高楼。月夜扁舟。打叠新愁换旧愁。"
    ]
  },
  {
    "id": "adcfe4db85267f59ab10a6d153286c56",
    "title": "青玉案·听雨",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "无憀偏又黄昏雨。蕙烟冷、慵添炷。梦觉罗屏秋几许。拗情难断，卷愁谁诉。心比芭蕉苦。",
      "红楼遮却摇鞭路。嫩凉夜、偏孤度。依约锦云留影住。偎帘微睇，掩灯低语。忆著同听处。"
    ]
  },
  {
    "id": "adcfe4db85267f596b81514d02886a50",
    "title": "高阳台·留春，和姜盦韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "轻舸云移，纹屏雨歇，梦边烟树迢迢。旧价千金，思量忍负芳宵。锦韶来去无拘管，尽留连、燕暮莺朝。甚颠风、送断酴醾，怨咽琼箫。",
      "天涯碧草寻常见，奈离愁唤起，目极无聊。絮影多情，飘飘还拂虹桥。色身甘化丝千万，把春红、裹向烟绡。悄低徊、晓枕钟声，心痒谁搔。"
    ]
  },
  {
    "id": "adcfe4db85267f59cd05dde2da043def",
    "title": "洛阳春莹园赏牡丹",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "六曲阑干低凭。晚庭香静。暗愁分付与蜂儿，又卷入、杨花影。",
      "粉靥偎烟相并。似伊娇靓。隔花不见去年人，悄觅遍、青苔径。"
    ]
  },
  {
    "id": "adcfe4db85267f59a339bbdaa24f4f86",
    "title": "武陵春",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "绣幕偎烟花梦懒，微雨又莺残。青镜堆愁避却难。心上影轻鸾。",
      "道是无情还有意，闲里讯春寒。盼断湘波雁未还。天外九疑山。"
    ]
  },
  {
    "id": "adcfe4db85267f59bdd578836279637e",
    "title": "减兰闺怨",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "风僝雨僽。鬓影今年春共瘦。病后多愁。红了桃花懒下楼。",
      "寻思无益。心事成灰抛不得。寄语新莺。啼向君边一两声。"
    ]
  },
  {
    "id": "adcfe4db85267f594c7b588d2885c8c8",
    "title": "减兰·闺怨",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "春阴如梦。不道春人愁更重。一缕云痴。悄傍阑干搭柳丝。",
      "当时轻别。孤绪千般浑懒说。来是空言。昨夜朱楼自管弦。"
    ]
  },
  {
    "id": "adcfe4db85267f59decb116b03eeecec",
    "title": "鹊桥仙·和秋谷韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "轻颦贮怨，微酲邀梦，一寸脸波春逗。隔阑花影去迢迢，只翠幕、灯痕依旧。",
      "都疑久住，怎教轻别，禁得为伊销瘦。小屏曲枕锁凄凉，又细雨、黄昏时候。"
    ]
  },
  {
    "id": "adcfe4db85267f59827913411d5dc36b",
    "title": "生查子",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "玭玭凤皇弦，弹怨声如雨。花底解明珰，还怕游蜂妒。",
      "含恨待东风，肯放东风去。灯影小红楼，忆著缠绵语。"
    ]
  },
  {
    "id": "adcfe4db85267f59a6631786d10bbe1b",
    "title": "更漏子",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "醉还醒，寒又暖。误了钗鸾筝雁。消息暗，石榴红。山重愁更重。",
      "春枕别，丁宁说。肠断几声啼鴂。欢易谢，梦难猜。兰薰一半灰。"
    ]
  },
  {
    "id": "adcfe4db85267f59a6631786b768adde",
    "title": "更漏子",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "绿萍新，飞絮歇。春在旧时池阁。团扇底，好风吹。欢来侬未知。",
      "花梦觉，双钗落。凉到黄昏帘幕。行又懒，似痴云。低笼金蝶裙。"
    ]
  },
  {
    "id": "adcfe4db85267f5912f4d5da21f497dc",
    "title": "卜算子",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "别馆锁春云，抛却银筝冷。月比来时瘦几分，写就欢愁影。",
      "盼到月儿圆，重数西窗暝。记得车声过画楼，惯倚罗屏听。"
    ]
  },
  {
    "id": "adcfe4db85267f59f02891a400d6c5c5",
    "title": "采桑子",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "画帘灯影愔愔地，花比春浓。人比春慵。细语如烟意万重。",
      "等闲难了相思债，说着怜侬。羞靥先红。尽在横波浅笑中。"
    ]
  },
  {
    "id": "adcfe4db85267f59f02891a4ca3cf77a",
    "title": "采桑子",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "春来偏是恹恹地，瘦了蛮腰。卸了云翘。便不魂销意也销。",
      "开帘悄向东风约，明日花朝。怎负今宵。小簸春心似酒潮。"
    ]
  },
  {
    "id": "adcfe4db85267f59360a54ac194176d5",
    "title": "玲珑玉撷白兰花供晶盘中，倚此赏之",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "瑶佩双垂，记兰舫、小醉枫桥。盈盈玉瘦，倚风更为谁娇。笑问生来瘴海，恁珠娘丰格，别样苗条。轻抛。偏撩人、兜上酒潮。",
      "最是芳心卷碧，便罗襟熏透，无那凉宵。错伴晶盘，倩留香、浅亚深凹。容易冰肌愁损，祗偷妒、花田倩影，惯傍云翘。化身误倚湘弦，幽怨未销。"
    ]
  },
  {
    "id": "adcfe4db85267f5942f88dea71491e0a",
    "title": "玉连环琼华春感，用彊村韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "花屏影瘦风香卸。酒肠春亚。琼仙招手话新寒，多少泪、铅波泻。",
      "依旧柳边台榭。冷鹦偷话。曲廊行尽不逢人，偏目送、斜阳下。"
    ]
  },
  {
    "id": "adcfe4db85267f59de784639076523d5",
    "title": "菩萨蛮·集句",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "柔肠一寸愁千缕。无情归燕辞人去。去住若为情。灯残梦不成。",
      "馀香空翠被。叶叶梧桐坠。人在画图间。隔江何处山。"
    ]
  },
  {
    "id": "adcfe4db85267f59b231dd2aaa70b870",
    "title": "风入松·湖墅即事",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "楚云冉冉绕花行。云比花明。无情却为衣香醉，傍瑶阶、飞上蜻蜓。悄地教人双扑，不知何事干卿。",
      "夜来微雨过罗屏。残酒催醒。众中谁信矜持惯，凭消受、笑浅颦轻。莫遣烟缡伤晚，红蕖一半飘零。"
    ]
  },
  {
    "id": "adcfe4db85267f597e086df2283e1022",
    "title": "双双燕·送燕，和雨渔韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "画堂惯见，甚芳梦差池，一帘秋透。香泥宛在，暗付断烟残柳。犹忆红襟影瘦。系绛缕、曾沾酥手。分明细雨归时，怨煞空梁厮守。",
      "偏又关心远堠。更寄语西风，别情依旧。双飞虚约，拚得几番回首。闻说云巢定后。问珠馆、重朝能否。缄书怎写相思，误了楚天雁候。"
    ]
  },
  {
    "id": "adcfe4db85267f59fc570d3d9617d16d",
    "title": "蝶恋花·咏秋蝶",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "漂梦花帘才一瞥。冷翠闲园，不信芳期歇。瘦粉偎烟飞又怯。青陵前路迷茫月。",
      "轻去流光沈断叶。蹙损金泥，犹误绡裙褶。憔悴红兰如怨别。旧时风露都愁绝。"
    ]
  },
  {
    "id": "adcfe4db85267f5912f4d5da74c802da",
    "title": "卜算子",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "眉萼月弯环，心絮云撩乱。误了前期又后期，筝柱参差雁。",
      "梅落子犹酸，莲拗丝难断。不是狂香入梦悭，夜夜秋心懒。"
    ]
  },
  {
    "id": "adcfe4db85267f5925eb6af70d9a9dff",
    "title": "清平乐",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "翠阴深院。一枕秋寒浅。侧映斜阳红半面。的的芙蓉风颤。",
      "簟纹几缕霞新。回波似笑还颦。故向花阑闲绕，背人低掠鬟云。"
    ]
  },
  {
    "id": "adcfe4db85267f5957125c29de8f5434",
    "title": "虞美人·连雨生凉，坐窗杂感",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "背灯坐听深宵雨。历乱闲情绪。芭蕉做就一天愁。不道楚魂销尽懒悲秋。",
      "秋衫验取新来瘦。泪点秋衫袖。空阶一碧展苔痕。又是枕屏闷过几黄昏。"
    ]
  },
  {
    "id": "adcfe4db85267f59b3f437e41560cb18",
    "title": "浣溪沙·用稼轩赠子文侍人笑笑韵，示歌姬笑笑",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "肯信倾城属恨人。九枝灯下见频频。玫瑰唤破小屏春。",
      "睡靥馀酣还胜醉，歌眉生小不工颦。喜神端的是花神。"
    ]
  },
  {
    "id": "adcfe4db85267f59f079ad17adc870f7",
    "title": "一枝春同蓠云游李氏园，霜后桃梅海棠各发数枝，用草窗韵赏之",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "错铸春魂破初禅，蓦堕一痕花雨。流尘暗数。换了莺边心绪。吴霜鬓改，尽羞对、露酣霞妩。算绮思、休便成灰，散雪更教重聚。",
      "风光暗归何处。记空枝倦折，愁歌金缕。欢期未晚，试与巧翻芳谱。蘦香碎粉，怕㡘底、冷蕤还妒。新梦后、归燕伶俜，替传怨语。"
    ]
  },
  {
    "id": "adcfe4db85267f59f289b001e94e2d59",
    "title": "雨中花令·秋夜",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "寒敛妆眉销旧翠。凉釭灺、暗怜花碎。风露禁愁，星辰记梦，秋比人憔悴。",
      "强遣闲情除是醉。偏醒了、更恹恹地。断雁来初，残钟定后，说着销魂未。"
    ]
  },
  {
    "id": "adcfe4db85267f59311cf281cc359485",
    "title": "倦寻芳春和院听怜卿度曲，用梦窗赠花翁旧欢吴门老妓李怜韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "梦孤锦舸，春搁朱栏，空恼莺燕。断影菱奁，曾照泪花妆面。飘雨蹉跎蘅阁冷，弄香侥幸梅屏见。黯前情，记云鬟替拢，翠髾慵剪。",
      "尽领略、笛愁箫怨。一霎飞红，残鴂啼遍。依约娇波，胜似画绡偷看。灯晕回颦秋恨瘦，酒尘淹泪春魂远。检蚕丝，又轻随、玳梁尘散。"
    ]
  },
  {
    "id": "adcfe4db85267f59c06d38d66bc94cbe",
    "title": "减兰",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "露花疑泫。不似春屏前度见。闷倚残尊。悄借红梨记梦痕。",
      "飘阶萤火。依约帘阴窥鬓朵。灯外朱楼。闪入秋心处处愁。"
    ]
  },
  {
    "id": "adcfe4db85267f5960e32eb533287118",
    "title": "踏莎行·和苍虬韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "镜翠销香，筝银换字。新寒不管花憔悴。凉波洗尽梦前重，只应瘦月知人意。",
      "别绪云乖，欢期汐逝。书沈空见飞鸿至。天涯那有未销魂，从今怕记销魂事。"
    ]
  },
  {
    "id": "adcfe4db85267f59f32f182ec0f1ae15",
    "title": "浣溪沙",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "绛蜡惊寒暗泪垂。隔帘风急弄筝迟。绮愁拚付小梅枝。",
      "醒后此情还似醉，梦边何处是真归。寂寥心事夜屏知。"
    ]
  },
  {
    "id": "adcfe4db85267f59fac17b3ec73c2496",
    "title": "菩萨蛮·补题鹿樵为素筠所绘梅花小幅",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "冰天错现东风面。绡痕迸泪红深浅。风雨搁残尊。新寒断蝶魂。",
      "芳肌销几许。画里春无主。灯影晕罗屏。照伊幽梦醒。"
    ]
  },
  {
    "id": "adcfe4db85267f5913d70324e28769c1",
    "title": "疏影·咏帘钩",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "湘纹敛碧。似柳丝悄挂，风漾无力。巧样玲珑，撩起芳愁，庭外暗红初积。多情鲽影休惊散，记半桁、偷窥香舄。又忍教、镇日闲垂，误却翠钿消息。",
      "悽绝珠尘十里，鬓丝渐减了，欢绪成掷。月样轻盈，虚傍朱楼，隔断年时春色。金波易散珊瑚瘦，怕燕子、再来难识。只锦绒、牢系相思，试问怎生支得。"
    ]
  },
  {
    "id": "adcfe4db85267f59372af8e121847245",
    "title": "声声慢·赋秋柳",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "鞭痕旧陌，笛语荒邮，斜阳处处堪怜。折尽风流伤心，如梦如烟。蛮腰几番销减，甚相逢、偏是离筵。歌帘远，纵青青，好在回眼凄然。",
      "谁信平生泥絮，笑江潭晚别，尔许缠绵。化作愁丝，他时断梦还牵。殷勤好留霜影，印秋痕、心上眉边。阳关曲，倚西风、空诉锦弦。"
    ]
  },
  {
    "id": "adcfe4db85267f5997a6a294487ae1be",
    "title": "东风第一枝·怜卿见示旧题桃花画箑，为五年前词龛夜集联句。芳尘移轸，回眄怃然，为填是解",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "忏绮心孤，题琼梦远，夭红蘦乱谁主。弄香替写娇鬟，障影记闻细语。亭亭露井，早占尽、春前幽绪。料别来、罗袖偷携，避却绣帘鹦鹉。",
      "香未散、画绡锦树。愁欲绝、醉筵金缕。旧题话著词龛，笛外暗尘怕数。猩痕半涴，认几点、歌唇残雨。算此情、休付秋风，说与断肠崔护。"
    ]
  },
  {
    "id": "adcfe4db85267f59e41f549d0164c8d6",
    "title": "齐天乐·社集旧赋秋灯，意有未尽，复成是解",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "蕉屏小枕初凉夜，羁魂为伊憔悴。剔桂香残，然兰恨迸，别是新来滋味。江郎老矣。只冷烬孤花，暗留欢意。一样竛竮，等闲墙角忍轻弃。",
      "春枝曾分舞席，忆罗帱半掩，钗玉声腻。雁后笼愁，蛩边伴影，多少伤心难记。霜衾唤起。怕剪碎柔红，梦痕俱坠。瘦鬓凭看，一星星惹泪。"
    ]
  },
  {
    "id": "adcfe4db85267f5955439eba4e94e43d",
    "title": "燕山亭·忆城南旧游，用彊村韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "小劫龙华，吹散梦痕，恨碧愁红无数。寒到凤城，十里珠香，剩有暗尘随步。清角无端，蓦催起、泪铅如雨。情苦。剩怨蝶重招，瘦魂如缕。",
      "偏是花叶殷勤，念沧海寒蓬，雁边倦旅。前度画阑，涴尽垂杨，丝丝怎邀春住。旧笑新颦，漫惹到、镜屏鹦妒。轻去。便断影、也随风絮。"
    ]
  },
  {
    "id": "adcfe4db85267f59466b6c4c80f914c6",
    "title": "鹊桥仙·新秋",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "雨萤影暗，露蛩声骤。悄悄悽悽时候。藕花风后豆花风，问凉到、阑干知否。",
      "恩情纨扇，风情罗袖。争得年光依旧。镜波兜上一分愁，怕人比、桐阴先瘦。"
    ]
  },
  {
    "id": "adcfe4db85267f59d5cf24b188fb4b18",
    "title": "相见欢",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "暗尘掩了筝床。药烟凉。悄指楼阴转过又斜阳。",
      "新梦断。旧愁乱。漫思量。只似貘屏春影巧迷藏。"
    ]
  },
  {
    "id": "adcfe4db85267f59d5cf24b1924e20bc",
    "title": "相见欢",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "剪风不断兰薰。袅春云。听到一声筝雁已销魂。",
      "朱阁雨。翠帷语。几黄昏。消得缕金衣上落花痕。"
    ]
  },
  {
    "id": "adcfe4db85267f5983154424caa6c235",
    "title": "清平乐·凉夜，和韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "剪灯谁话。香阁无聊夜。花影阑干微月下。碎叠徐熙残画。",
      "坠阶萤火初明。竹风凉到鹅笙。换却仙韶旧谱，拍来字字都生。"
    ]
  },
  {
    "id": "adcfe4db85267f597b038ace85a66b5f",
    "title": "柳梢青·李园春游，借少游韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "雨后鸥沙。嫩阴低护，几树夭斜。碎叠闲愁，颠风卷去，暗付飞花。",
      "分明眼底天涯。正凄黯、啼来断鸦。帆远漂愁，帘深隔梦，春属谁家。"
    ]
  },
  {
    "id": "adcfe4db85267f59422ea0a3b879829e",
    "title": "长亭怨用越缦韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "数闲昼、香泥飘断，梦到梅梁，者番悽绝。泪尽兰巾，瘦吟慵检旧题叶。冷鹃心事，料不共、年芳歇。试与问雕阑，禁几度、狂花吹雪。",
      "愁说。乍朱楼曲罢，流水钿车催别。虚帘夜悄，祗镫萼、春心偷结。甚东风、揉碎丝杨，尚留得、梢头斜月。尽万感尊前，分付丁帘残笛。"
    ]
  },
  {
    "id": "adcfe4db85267f590a5116632dce465d",
    "title": "清平乐·其二",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "梦边凉雨。梦觉秋何许。南雁飞回烦寄语。千万将愁捎去。",
      "侧枝花压重帘。花情似我恹恹。闲却空房筝柱，嫩凉防到葱尖。"
    ]
  },
  {
    "id": "adcfe4db85267f594d940aacfb96c522",
    "title": "暗香·咏衣桁",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "一行戍削。认彩云乱叠，年时妆阁。搭上阑干，花气馀熏玉葱掠。还怕梅黄醭遍，悄移向、斜阳屏角。尽暗绕、春外芳心，寒暖细商略。鸳幄。",
      "暗愁著。妒锦衩卸初，麝温先觉。红拢翠约。偷眼檀奴奈轻薄。多少香斑酒晕，轻付与、诸尘珠络。误后夜、裙带影，楚腰瘦却。"
    ]
  },
  {
    "id": "adcfe4db85267f59d6a958a679efbc92",
    "title": "甘州露台晚眺",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "倚丛台四望，渺苍烟、寥天挂琼钩。指霞绡揭处，金凫飞舞，迢递镫楼。一派瑶空，凤吹风峭夜珠愁。疑有仙车过，隐见青虬。",
      "暗惜吴霜鬓短，向烟波捎眼，身世轻鸥。怨云峰幻影，残画黯沧洲。尽安排、孤欢闲醉，怕春风、不为酒人留。销凝意、倩红儿唱，恨咽箜篌。"
    ]
  },
  {
    "id": "adcfe4db85267f59456b73dce22194a9",
    "title": "买陂塘水香簃秋集，赋秋水",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "卷西风、一行帆影，空蒙秋在何许。沧波更比前番阔，散尽冷鸥闲鹭。漂梦去。剩荻响萧骚，似学愁人语。萍踪漫数。奈废苑菰沈，空城潮打，总是断肠处。",
      "悲凉意，暗付江湖倦旅。苍茫休问今古。浮家便趁莼香好，忍听断鸿啼苦。君记取。尽照鬓年年，添得吴霜缕。归心易阻。又兰佩香蘦，桂旗影没，淼淼碧云暮。"
    ]
  },
  {
    "id": "adcfe4db85267f59e544d4b79a051401",
    "title": "湘月岫云寺延清阁月夜和息厂，用石帚韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "一奁秋净，正山鬟半掩，初回蛾绿。影入丹林清胜水，两鬓霜华慵沐。冷磬云沈，危阑露警，涧响淙淙玉。睡龙呼起，抱珠来伴幽独。",
      "犹忆春枕僧窗，风湍将梦，去流花难掬。天上琼楼还此夜，草掩宫扉六六。树暗乌啼，帷寒鹤怨，漫奏无愁曲。佩鸾人远，旧题谁问岩竹。"
    ]
  },
  {
    "id": "adcfe4db85267f590eb83bf637a78115",
    "title": "一萼红·瓮山赏雨，和息厂，用石帚韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "曲廊阴。乍珠帘暮卷，听雨卧斜簪。柳发微匀，荷盘欲碎，倚云楼殿沈沈。睇铜辇、香尘洗尽，剩寂历、烟语付青禽。夕榭鸿欹，秋厓碧老，倦眼重临。",
      "一霎池灰劫换，说霓旌往事，阿监伤心。凤艒浮蓑，鸾扉涴藓，邀梦空记幽寻。漫重谱、淋铃怨曲，冷丛泪、犹颤蕊头金。为问翠瀛浅后，怎抵愁深。"
    ]
  },
  {
    "id": "adcfe4db85267f59bb438e7e5b52099d",
    "title": "倦寻芳秋日重过莹园，借彊村韵写感",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "磴深草掩，楼迥花沈，星鬓伤晚。荡影银塘，多少梦云飞散。孤笛愁听流水诉，瘦筇闲写斜阳怨。睇烟林、似湘皋曲罢，数峰青远。",
      "剩一片、荒亭残柳，皱尽诗心，凄怨难展。踠径春丝，记拂旧时歌扇。冷榭呼鸥人意懒，寒畦招蝶风光贱。好楼台，更安排、几番肠断。"
    ]
  },
  {
    "id": "adcfe4db85267f59a44b5e4b053f2792",
    "title": "念奴娇·中秋前一夕集冰丝盦对月",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "一觞秋满，向姮娥预借，明朝佳节。红萼吹香春后梦，重觅苔廊心怯，检点闲愁，销磨薄醉，偏又尊前别。凭阑孤绪，眼中凭向谁说。",
      "因念碧宇茫茫，秋心终古，同付凄凉月。后夜团圞应有待，今夜云罗千叠。挽住流光，已非年少，万感催风叶。杯痕须记，晚来还照华发。"
    ]
  },
  {
    "id": "adcfe4db85267f598c862ceca2b0320a",
    "title": "琐窗寒·答樊山丈见讯",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "绮阁笼阴，罗屏掩雨，梦随秋瘦。琴囊画㡧，半被药香熏透。黯关河、暝笳渐沈，雁笺盼断新霜后。问病怀几许，危阑凭处，发疏于柳。",
      "辜负黄花酒。记小榼江亭，那回携手。词人散尽，算只西山依旧。想豪情、恣写醉绫，紫萸采罢香满袖。怕斜阳、照到琼华，又是销魂候。"
    ]
  },
  {
    "id": "adcfe4db85267f5904ad4c6c16ffe78b",
    "title": "清平乐·上元灯词",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "铜街夜迥。踏遍金凫影。摇梦红莲风不定。一枕春酲吹醒。",
      "白头还对鳌山。人间换尽雕阑。片片粉蛾飞断，十三楼上新寒。"
    ]
  },
  {
    "id": "adcfe4db85267f591eff0ca4e913a28a",
    "title": "瑶花慢咏水仙",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "疏唇半坼。妆影冰奁，认兰香新谪。宫黄深染残梦后，谁问琼台消息。竛竮离佩，倚幽恨、啼绡都湿。待翠虬冲雪，归时目断，几番烟汐。",
      "辞宸旧事凄迷，记醉舞缃裘，香坠歌席。湘波暮黯风鬓瘦，羞斗玉奴颜色。寒泉漫荐，早怨咽、空江瑶瑟。祗葳蕤、冷抱冰心，可有春人知得。"
    ]
  },
  {
    "id": "adcfe4db85267f596d1437846bdbee4b",
    "title": "踏莎行·和云盦韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "梦觉添痴，愁来疑醉。空房半晌惺忪睡。相逢却似路旁尘，争知去后还相忆。",
      "镜槛诗痕，钗屏禅味。琼枝那管人憔悴。絮飞莺老百思量，苣盘夜夜啼珠坠。"
    ]
  },
  {
    "id": "adcfe4db85267f596d14378491425cd1",
    "title": "踏莎行·和云盦韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "窥镜眉低，停筝语软。樊川梦后重相见。小屏红烛夜寒多，未春已被春愁染。",
      "心上鸾篦，手中鸳线。闻声对影愁天远。谢桥流水梦迢迢，杨花犹欠东风管。"
    ]
  },
  {
    "id": "adcfe4db85267f59d2a365f59e73b083",
    "title": "瑞鹤仙·集梦窗句",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "洞箫谁院宇。渐酒阑烛暗，春随人去。轻阴便成雨。念青丝牵恨，几将花误。游情最苦。尽日向、流莺分诉。",
      "莫重来、吹尽香棉，更惜凤钩尘污。轻许醉鬟留盼，小扇翻歌，锦屏人妒。啼红怨暮。还暗忆，断肠句。怕烟江渡后，疏帘空卷，愁结伤春深处。最无聊、燕去堂空，夜温绣户。"
    ]
  },
  {
    "id": "adcfe4db85267f59667fe03e5d2d774e",
    "title": "菩萨蛮·春雪集吟风台，息厂立盦同赋",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "飞光远近浮霜瓦。银杯翻影随骄马。楼阁望中迷。轻烟十二梯。",
      "回看天尽处。白上河桥树。小坐忍春寒。冥冥待鸟还。"
    ]
  },
  {
    "id": "adcfe4db85267f59cf58b23bec3310a8",
    "title": "烛影摇红·咏帘影",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "绣桁沈沈，蕙薰扶起新寒浅。玉钩消息不分明，人比天涯远。飘荡东风未惯。尽关情、莺窥燕盼。乍移灯火，又转阑干，湘魂愁颤。",
      "深坐前宵，画堂斜掩金波满。朦胧花雾散如潮，蜻翼捎香断。别绪春云暗卷。记殷勤、惊鸿半面。夜明空许，觅遍芳尘，黄昏亭院。"
    ]
  },
  {
    "id": "adcfe4db85267f59828ec67dadd270c1",
    "title": "定风波·咏夕阳",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "恅愺浮生短景催。西风断角送愁来。换尽六朝金粉影。争忍。暗红还恋旧楼台。",
      "盼到妍晴休恨晚。心远。天涯不共暮潮回。一片苍凉残笛后。知否。江山如此使人哀。"
    ]
  },
  {
    "id": "adcfe4db85267f59f6d70408dc88d232",
    "title": "浪淘沙·竹窗坐雨，适检得内子雨中寄怀旧作，因填是解示之",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "竹泪雨斑斑。绿上阑干。西亭展却水云宽。画出潇湘秋意思，一雁初还。",
      "小枕夜香残。消尽悲欢。笼鸳翠被怨新寒。知否一般银烛底，人隔重山。"
    ]
  },
  {
    "id": "adcfe4db85267f596a8954a9e947d601",
    "title": "法曲献仙音·咏菊，用石帚韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "轻靥娟寒，瘦魂凄夕，苒苒金飙来处。一盏泉分，半㡘月亚，疏香暗传瑶俎。",
      "怕寸剪、秋心苦。沉吟背花去。",
      "为谁顾。话凄凉、旧篱都改，幽梦殢、应怯柘裙新舞。",
      "破笑倚霜清，算柴桑、孤约曾许。点年蜂黄，写残妆、还乞妍句。",
      "尽金罍沉醉，莫管明朝风雨。"
    ]
  },
  {
    "id": "adcfe4db85267f59a7f4e0f2e02f6c36",
    "title": "桂枝香咏月饼",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "秋屏伴醉。认七宝添修，粉融酥腻。偷得寒簧素影，桂宫知未。波波休羡樱桃节，祗团圞、定如人意。半焦禽唤，一痕蟆蚀，暗怜风味。",
      "念画地、浮名可似，忆旧谱霓裳，难寻残字。吟到金盘彩屋，总关秋思。当筵碎写山河影，怕琼肌、新染铅泪。麦香收后，小团重瀹，玉蟾如水。"
    ]
  },
  {
    "id": "adcfe4db85267f593c8efeb27221397d",
    "title": "解连环·岁暮寄巸盦滨江",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "梦长天窄。念关山雪后，故人行迹。正旅夜、残角凄凉，忍重折瘦杨，伴君寒色。酒醒孤窗，唳鸿远、浮云东北。况椒觞泛泪，柘鼓点愁，岁华非昔。",
      "芳韶几番误掷。剩风灯飐晚，照鬓添白。省怨风、颦雨年年，便钗胜重拈，系春无力。闷入黄昏，又闲了、花前词笔。倚繁霜、冷弦万感，待谁说得。"
    ]
  },
  {
    "id": "adcfe4db85267f59606d191e93c4c5ba",
    "title": "青玉案",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "画楼锁怨参差柳。记曾绾，红酥手。为问行云还在否。春尘珠钿，夜香罗帕，暗泪花熏透。",
      "欢期只道寻常有。别后思量帕回首。不信芳愁浓胜酒。拚教孤醉，醉魂轻蝶，梦挂梅枝瘦。"
    ]
  },
  {
    "id": "adcfe4db85267f593411dbb2fd4b25ab",
    "title": "探春慢·春日雪中得巸盦塞上寄词。即依石帚韵倚声答之",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "小径苔荒，重楼树暗，春寒犹殢兰野。过羽飞光，游蓬断绪，暗负吟船醉马。盼到边鸿信，奈独茧、愁丝难写。最怜寄泪冰天，锦弦凄怨如话。",
      "闻说舞筵春好，念否隔花人，杯醁慵把。画戟销香，珠帘寻梦，还汝燕支娇冶。归对官梅晚，定惆怅、银蟾西下。还讯青禽，几时同醉芳夜。"
    ]
  },
  {
    "id": "adcfe4db85267f590ecebd5c3bb3506b",
    "title": "玲珑四犯斋头小梅蘦落，借彊村韵写感",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "黯黯房栊，乍绕镜飞梅，珠箔归晚。小几蛮薰，斜卷绮愁成片。仙佩悄熨春寒，正暮雨、懒调帘燕。甚麝尘、容易吹散，还傍醉巾重点。",
      "冷琼低亚红栏半。袅娇云、似欹妆面。瑶台梦后回鸾舞，谁道风情浅。无那悄觅坠钿，应惜取、沾香罗荐。倚怨歌空诉，啼珠弹泪，一行筝雁。"
    ]
  },
  {
    "id": "adcfe4db85267f594057d9d8336a54e1",
    "title": "菩萨蛮·和立盦韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "箫云吹断秦楼迥。玉蟾还印阑干影。来去两无因。春屏梦里人。",
      "衔愁双翠羽。啼遍池南树。银缕怨留香。罗衾一夜凉。"
    ]
  },
  {
    "id": "adcfe4db85267f594057d9d8a9b98c1e",
    "title": "菩萨蛮·和立盦韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "楼前沟水漂香去。空阶犹记啼红处。片片是春愁。春归愁在不。",
      "斜阳留一角。低掠金铃索。蝶瘦枉相思。花阑影又移。"
    ]
  },
  {
    "id": "adcfe4db85267f594057d9d8454cd214",
    "title": "菩萨蛮·和立盦韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "暮寒愁沁歌眉浅。栖梁梦燕如人倦。心事怕春知。多情占尽痴。",
      "折枝还试绣。指乱春绡皱。别易见应难。停针思万端。"
    ]
  },
  {
    "id": "adcfe4db85267f594057d9d8915b5e2a",
    "title": "菩萨蛮·和立盦韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "画帘不到闲蜂蝶。隔枝杜宇空啼血。春影散如烟。春心年复年。",
      "玉笙浑懒品。闷倚沉香枕。仙佩去珊珊。情天月几圆。"
    ]
  },
  {
    "id": "adcfe4db85267f59e8ef4a7cb9cb93cc",
    "title": "戚氏",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "怪东风。春来闲煞好帘栊。倦燕愁归，瘦鸾羞舞，锦屏空。",
      "惺忪。觅芳丛。残花沁泪隔年红。鸳帷几度伤别，只与尘鬓记飘蓬。",
      "带眼量恨，箫心传怨，絮飞茧老匆匆。剩多情赚得，吟袖香褪，羁枕云慵。",
      "回首凤陌游踪。珠箔翠桁，到处绊青骢。妆台畔，吠花厖远，唤茗鹦逢。",
      "十年中。不道酒醒，疏钟换了，镜里愁侬。锦韶瞥眼，悄倚湘弦，黯黯空送春鸿。",
      "只是闲哀乐，低徊似梦，梦也朦胧。为问流莺解否，奈啼香、不到宋墙东。",
      "枉教绿叶频看，绮兰易谢，渴损珠房蜂。又九光、镫下新寒重。",
      "多少恨、拚负香茸。尽后期、月满花浓。怕当歌袂，掩泪龙钟。",
      "甚行云远，春山影在，朵朵芙蓉。"
    ]
  },
  {
    "id": "adcfe4db85267f59bb2c84663a71b668",
    "title": "眉妩·和息厂赋昆明湖香山行宫桃花，用石帚韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "认朱楼连苑。几树东风，妆泪炫春眼。乍弄朝霞影，鸾车渺、芳心空斗钗燕。醉襟细款。绕画阑、多少清感。记帘外、对按平阳舞，正歌袖香暖。",
      "何限。仙云轻散。枉缕巾红蘸，愁倚青翰。飘梦霓旌路，寻源去、绿波还绊柔缆。腻脂暗点。话旧香、瑶岛天远。恁低靥无言，浑不似武陵见。"
    ]
  },
  {
    "id": "adcfe4db85267f59d35fd78de24fb48b",
    "title": "绮罗香",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "钿萼笼香，奁波漾梦，㡘外闲莺休妒。瘦损花魂，怕听四弦金缕。认心事、几曲阑干，斜阳影、暗留春住。记年时、手种垂杨，绿阴遮遍画楼路。",
      "兰成同是倦旅。愁说闲鸳旧约，江湖归去。冷鬓偎烟，换了酒怀琴绪。便殷勤、扶起蔫红，还担尽、夜来风雨。剩空阶、细拾香尘，断肠闻杜宇。"
    ]
  },
  {
    "id": "adcfe4db85267f5905f13d50cc56a478",
    "title": "百字令柳墅感旧，用稼轩韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "萧疏残柳，问何人凭吊，西风时节。乱叶堆黄池上径，水鸟飞回寒怯。虹影移舟，莺声劝酒，旧梦伤轻别。断碑榛掩，舞铙遗事休说。",
      "飞絮记拂春旗，仙舻去后，凄黯前朝月。残劫楼船收拾尽，馀恨沧波重叠。蕃冢云迷，野亭水绕，几树偎烟折。灵和天渺，客游应感岁华。"
    ]
  },
  {
    "id": "adcfe4db85267f594a622e563d0b97b6",
    "title": "桂枝香瓶桂初开，因忆且园池上桂树",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "冰蟾写韵。正钿粟吹香，画帘徐引。消受蜂黄数点，广寒秋近。分明澹领初禅意，奈闲愁、风幡无准。醉魂揉碎，诗心兜起，夜屏金粉。",
      "似报与、东堂近讯。忆邀月池亭，露凉双鬓。多恐飞来珠雀，旧丛荒尽。飘零汉殿新霜后，问幽岩、谁共招隐。倚阑重按，瑶园怨曲，玉笙愁损。"
    ]
  },
  {
    "id": "adcfe4db85267f590c4c5c5db9313e31",
    "title": "薄幸云盦词来，眷梦歌离，郁伊多感，依韵慰之",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "狂香飘梦。早颠倒、云屏渴凤。问几许、华年心事，暗借锦弦催送。甚东风、吹絮成尘，流莺别后春寒重。待钿阁量愁，箫屏寻约，除是星娥许共。",
      "还惜取、垂杨瘦，曾系著、雕鞍珠鞚。丁宁双青鸟，瑶云捎去，琴心掩抑朝飞弄。又凄飙动。怨伶俜恨叶愁根，错向当时种。孤醒易感，拚取欹簪醉瓮。"
    ]
  },
  {
    "id": "adcfe4db85267f598b8378ed80e19613",
    "title": "霜叶飞得舜卿弟里中书，赋此寄怀",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "倚楼人暮。孤愁迥，浮云遮断乡树。朔风吹雁送书来，寒带沧江雨。念一霎、轻沤迅羽。浮生能几连床语。莫漫说归期冷，梦落西堂，瞥眼绿芜如许。",
      "应省泛更中年，焚兰短劫，客游多少歧路。暗尘销尽鬓青青，偏是愁长驻。正作恶、颠风断渡。荒波看尽冰夷舞。又峭寒、收灯后，故垄关心，野梅开否。"
    ]
  },
  {
    "id": "adcfe4db85267f59cecb9552e529efea",
    "title": "甘州咏寒鸡",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "更伊谁、拔剑舞中宵，荒埘噤无声。正繁霜凄感，青头歌罢，北斗冥冥。唤起晨光何许，冻雀隔枝醒。看尽闲坊，斗几局输赢。",
      "忆否枫庐貂暖，乍筹传绛帻，唱彻宫城。甚流年断尾，语鹤暗心惊。睇沧溟。桃都天远，问淮王、丹鼎几时成。相怜意、倩梅家笔，试写疏翎。"
    ]
  },
  {
    "id": "adcfe4db85267f59e4f6108a2ea495ee",
    "title": "扫花游",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "故峰碧罨，乍倚竹凝妆，坠钿声悄。雪香路杳。递新愁暗付，翠禽啼小。冷约疏钟，几叠瑶云镜晓。剩寒峭。渐吹淡旧红，春梦醒早。",
      "吟望心缥缈。忆数点山屏，鬓绿分照。麝尘易扫。问琼妃旧苑，更谁重到。倦眼天涯，笛外东风换了。待归棹。怕繁枝、也羞衰帽。"
    ]
  },
  {
    "id": "adcfe4db85267f59b7f160898440f52d",
    "title": "瑞龙吟",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "朱楼路。犹是曲槛迷花，暗镫飘雨。无端罗幕新寒，秋阴减了，西亭碧树。倦凝伫。凄绝画帘重卷，燕梁无主。门前便是青芜，夕阳似恋，斑骓系处。谁省筝边幽意，冷尊慵对，飞香狂舞。曾记小桃开时，肠断前度。",
      "红蔫翠涴，花底频回顾。空消受、鸾奁怨黛，鸳帱凄语。梦里流光去。更堪醒后，愁添锦柱。零乱风帘絮。心事冷、依依金炉残炷。等闲说共，旧屏鹦鹉。"
    ]
  },
  {
    "id": "adcfe4db85267f5966bdd89e814eb184",
    "title": "探芳信",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "款芳昼。正绛蜡凝妆，红帘劝酒。渐凤楼人老，春似旧时否。飘零琼苑无消息，闲付填词手。更关心、细雨江南，锦帆归后。",
      "风信几番透。待醉觅花村，梦寻萝岫。客燕年光，诗卷尽消受。香林十里垂鞭路，宫锦应裁就。负春韶，怕惹流莺暗咒，"
    ]
  },
  {
    "id": "adcfe4db85267f59d80559322833ae98",
    "title": "蝶恋花·和云盦韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "狂索花枝同醉倒。醉捋柔香，那管游蜂恼。红到芙蓉芳讯少。无聊偏是斜阳早。",
      "商略清游随意好。流水车尘，目断青门道。换尽楼台人未老。罗裙行处生秋草。"
    ]
  },
  {
    "id": "adcfe4db85267f59caea621a41a79858",
    "title": "探芳信同嘿园丈策六游李氏园。绯杏连林，春韶正丽，裴𧙪花下，倚此赏之",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "晓寒重。乍半敛红蕤，莺帘锁梦。认翠灊行处，钿妆斗珠凤。寻香蜂蝶迷前路，深浅春无缝。付闲身、管领东风，锦城初拥。",
      "幽赏待谁共。祗花压吟巾，云随游鞚。寂寞园林，啼鸟和清弄。九光杯浅春酲薄，羯鼓休催送。数年华，误了蓬山小宋。"
    ]
  },
  {
    "id": "adcfe4db85267f59163216bd0d889ef2",
    "title": "惜馀春慢饯春",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "几日朱楼，东风如梦，数到销魂时候。香尘旧苑，粉本残山，谁省倚阑人瘦。犹是春前画廊，觅遍斜阳，翠僝红僽。问王孙归路，津亭笛罢，暮寒知否。",
      "还念我、弹墨鸾襟，沾香鸳帕，渐渐风情非旧。伤高有泪，怨别何心，坐数落花偏久。听到千山杜鹃，芳梦醒初，清钟催后。纵空帘重卷，绿阴如许，怎禁回首。"
    ]
  },
  {
    "id": "adcfe4db85267f594b45ca03402a61a2",
    "title": "青玉案·和颐盦闻歌",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "飞红不是江南路。又断影、莺留住。酒泪天涯无洒处。夜香亭馆，小筝如语。目送春来去。",
      "锦笺漫叠销魂句。瘦损腰围尽怜汝。寄与玲珑传别绪。曲残苔榭，梦迷花墅。镫外潇潇雨。"
    ]
  },
  {
    "id": "adcfe4db85267f59b3fbd5b30b9ea4d5",
    "title": "绿意咏绿阴",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "空帱怨结。早绪风剪断，千点花雪。画阁愔愔，凭问瑶云忆否，款春时节。闲行待觅眠琴处，误旧香、晚莺犹说。渐鬓丝、减了樊川，似向霅西伤别。",
      "还爱堆屏碧净，小庭乍过雨，清沁苔发。梦后风光，落尽夭红，宿凤应怜香叶。攀枝漫怨青青子，衬细草、一般幽绝。又夜凉、分到吟襟，罨画半帘烟月。"
    ]
  },
  {
    "id": "adcfe4db85267f595823bd4b13d92c25",
    "title": "还京乐寒碧簃社集，喜苍虬同年来自海上",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "饮君酒，且喜尊前，此日流人在。叹客中霜鬓，廿年忍泪，频看沧海。恁醉吟无赖。伤心更寄斜阳外。听杜宇啼苦，画里残山愁改。",
      "尽龙钟态。待褰衣、还倚高楼，绕梦星辰，犹是上界。苍凉语咽荒鸡，起中宵、似闻孤噫。感蹉跎，空烛飐秋魂，箫沈夜籁。负了湖山约，何时单舸同载。"
    ]
  },
  {
    "id": "adcfe4db85267f5988c5c24e613e29a3",
    "title": "踏莎行·和立盦，次小山韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "薄酒醒初，清歌散尽。天涯捎到伤春信。绿窗深闭雨声中，更何人把流莺问。",
      "簟冷香残，楼高花近。檀心拗断难成寸。愁随逝水有时回，梦寻飞絮无踪认。"
    ]
  },
  {
    "id": "adcfe4db85267f5988c5c24ef7d9936f",
    "title": "踏莎行·和立盦，次小山韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "弄水分凉，偎花恋暝。柳棉舞罢风初定。凤箫人去太匆匆，昼长无奈重帘静。",
      "倦思芳茵，残妆粉镜。寻春那似年时兴。夜来梦到谢堂无，可怜孤燕窥人醒。"
    ]
  },
  {
    "id": "adcfe4db85267f5988c5c24e868eb68b",
    "title": "踏莎行·和立盦，次小山韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "绣幕飘烟，朱阑贴水。花阴一片愔愔地。粉墙西角有谁来，藓香犹印鞋痕翠。",
      "敛袖添颦，停杯如醉。心头多少闲情事。当时软语约春鸿，云罗误了相思字。"
    ]
  },
  {
    "id": "adcfe4db85267f5988c5c24e6f9336cc",
    "title": "踏莎行·和立盦，次小山韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "诉恨筝低，笼愁钏重。新寒只与酴醾共。断无蜂蝶入帘来，珊钩却为微风动。",
      "旧誓瞒鹦，新歌怨凤。思量拚付春窗梦。楼前花影散如潮，多情还借斜阳送。"
    ]
  },
  {
    "id": "adcfe4db85267f59a9aae99913d17a40",
    "title": "贺新凉南塘泛舟观荷",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "放棹虹桥晚。乍销凝、斜阳几缕，乱蝉吟断。划破玻瓈双桨瘦，叶叶风香暗染。渐闪出、凌波妆面。摇荡烟魂扶不起，甚闲情、付与参差燕。歌管歇，水云远。",
      "多生负了看花眼。恁匆匆、银塘照影，总关情怨。无限秋心随笛去，笛外风蒲似剪。又荡起、渔灯星点。也儗搴芳前浦路，妒双鸳、结就烟波伴。还小泊，绿杨岸。"
    ]
  },
  {
    "id": "adcfe4db85267f590aa9820aec274c9a",
    "title": "鹧鸪天·露台夜坐，和息厂韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "风袂飘飘一倚栏。笙歌声在碧霄间。星摇远火收残雨，云展凉阴作晚山。",
      "频问夜，乍惊寒。思量闹处遣馀闲。楼台便是沧桑影，独爱明河隔坐看。"
    ]
  },
  {
    "id": "adcfe4db85267f59699db10dfb611e94",
    "title": "玲珑四犯夏夜听雨",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "小簟分凉，渐淅沥窗蕉，幽恨初紧。做尽凄凉，偏是漏残香烬。帘外冷翠沈沈，早过了、隔江梅信。料渚荷、一夜红褪，花底锦鸳愁损。",
      "少年听惯何曾省。忆朱楼、玉箫徐引。销魂唱到潇潇曲，寻梦吴云近。镫背细点旧愁悄，怨著晓钟无定。怕镜屏秋早，偷减了、双青鬓。"
    ]
  },
  {
    "id": "adcfe4db85267f595688d0955d479eff",
    "title": "凤栖梧题梧叶，寄颐盦",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "叶叶梧窗秋历乱。叶底秋心，皱尽何曾展。锦瑟年光愁里换。西楼月好无来雁。",
      "一缕檀云飘梦断。梦向天涯，碧草和天远。闻道洞庭波又浅。空江谁管芙蓉怨。"
    ]
  },
  {
    "id": "adcfe4db85267f59a83ea2c6c31610f2",
    "title": "惜红衣·用石帚韵赋瓶中残荷",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "亸粉偎烟，蘦脂映日。倦妆无力。半解明珰，依依镜波碧。凉丛恋晚，偏暗付、飘蓬词客。愁寂。清簟梦回，阅篝香千息。",
      "金鳌旧陌。携酒前踪，浮花浪痕藉。凭阑万感水国。渺天北。几许锦鸳飞断，谁辨旧愁来历。剩翠盘残舞，怜取昔时颜色。"
    ]
  },
  {
    "id": "adcfe4db85267f59a83ea2c67f8c2c74",
    "title": "惜红衣·用石帚韵赋瓶中残荷",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "倦眼看天，狂歌送日。病馀心力。坐尽斜阳，窗筠恋寒碧。征蓬漫恨，还一笑、深杯留客。羁寂。鸥梦渐醒，约荒波栖息。",
      "高楼广陌。惆怅空归，歌茵乱愁藉。新亭泪断去国。任南北。为忆故陵佳气，天外也曾攀历。折晚香谁寄，凭问白山秋色。"
    ]
  },
  {
    "id": "adcfe4db85267f596688eadcbee95364",
    "title": "买陂塘南塘秋泛，用樊榭韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "问灵槎、者番消息，蒙蒙银浦云暗。愁烟怨雨年年意，并入夕阳凄黯。浑易感。奈误了星期，惯把离肠赚。蘋风梦澹。剩万斛清愁，凉波卷去，寂寞水窗掩。",
      "轻桡影，曾傍西亭菡萏。诗心犹恋冰簟。鱼天一角清如许，应是晚霜来渐。帆叶敛。看白鸟明边，不著闲鸦点。湿云未减。便盻断前汀，料无雁过，枫泪几行染。"
    ]
  },
  {
    "id": "adcfe4db85267f590084d10b4373f7dd",
    "title": "疏影·咏影",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "惊鸿一瞥。似镜波半掩，偷眼痴绝。肯便轻抛，微步依依，密意惯怜鹣鲽。殷勤照向春波里，奈几许、闲情难说。便隔花、远似天涯，小立慰人孤孑。",
      "犹忆云屏促坐，髻翘翠凤颤，孅态都活。洛浦神光，乍合还离，怨煞碧窗明月。朦胧替写愁心眼，问怎写、黛眉千结。又绣帷、一笑回镫，暗里也应伤别。"
    ]
  },
  {
    "id": "adcfe4db85267f59f46dd47d95924e1e",
    "title": "水龙吟·中秋夜同息厂登台玩月",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "一台稳占高秋，秋情只许词人领。华镫尽处，碧云都敛，玉蟾孤映。去雁关河，啼乌城阙，苍茫天迥。睇琼楼前路，笙歌飘断，空吟遍，凉星影。",
      "偏是孤酲易醒。背西风、繁霜愁迸。瑶宫此夜，霓裳残舞，为谁端整。笑浣飞尘，危阑下瞰，琉璃千顷。问何时快意，素鸾骑去，醉蓬莱顶。"
    ]
  },
  {
    "id": "adcfe4db85267f591d67d5d4deb1b62d",
    "title": "忆王孙·咏秋草",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "荒翠无情霜渐紧。愁数尽、雁朝蛩暝。旧时金埒不重来，又瘦了、斜阳影。",
      "离离千里关山迥。偏只似、别来心径。冷烟和梦两朦胧，要盼到、东风醒。"
    ]
  },
  {
    "id": "adcfe4db85267f59257d76df467451a6",
    "title": "渡江云·咏桂",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "青琴弹月罢，雾香漠漠，风引到银屏。麝尘留不住，细结秋心，一半付漂苓。妆钿剪碎，傍画栏、啼露珠轻。刚夜凉、碧窗如水，梦共小蟾醒。伶俜。",
      "前身空托，上界曾攀。讶飘云无定。凭检点、淮南幽怨，人老岩扃。何因重见仙旗翠，又瑶园、催换新声。金粉影，相怜愁鬓星星。"
    ]
  },
  {
    "id": "adcfe4db85267f59257d76dfef2cd842",
    "title": "渡江云·咏桂",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "红楼微雨夜，短篷乍卸，仔细话江南。锦弦秋共瘦，冷约花前。对酒怎成酣。吴云梦杳，记当时、春在珠帘。吟望频、赚人回顾，津柳渐毵毵。",
      "愁沾。鸳尘旧帕，蠹粉残笺。叹狂才都减。休更说、江花江草，恨满归帆。荒波对席闲鸥老，剩风情、分付何戡。沦落惯，无端也湿青衫。"
    ]
  },
  {
    "id": "adcfe4db85267f5956308618bf219e5f",
    "title": "画堂春·咏烛",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "摇红画阁影依依。残宵曾伴钗围。靥星眉月两参差。宿燕几曾知。",
      "寒粟渐沈金烬暗，花还隐罗帷。春心灰透已多时。有泪祗偷垂。"
    ]
  },
  {
    "id": "adcfe4db85267f59b392da9a11ff97b7",
    "title": "月华清·咏寒钟",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "幽径沈云，危峰搁暝，寺楼知在何许。响落空江，怕有鱼龙潜舞。洗众籁、山月高时，警断梦、水风清处。凝伫。又诸天定后，一声残杵。",
      "悟到浮生去住。数雪北香南，几番朝暮。唤破尘心，报与沈沈朱户。恨无奈、匝地笙歌，愁易断、隔城笳鼓。谁语。问铜山消息，繁霜应阻。"
    ]
  },
  {
    "id": "adcfe4db85267f5990bdbd82fc2c7f6d",
    "title": "满江红",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "郁郁苍苍，纵灰烬、犹存正色。记一夕、风雷飞去，顿惊移国。材大耻干梁栋用，心摧怒挟神明力。算英灵、终古共湖山，精忠柏。",
      "安否讯，残僧识。生死劫，遗民泣。恁万牛难挽，故根如石。定有虫书成病巳，终烦羽葆扶玄德。叹空枝、留照总凄凉，虞渊日。"
    ]
  },
  {
    "id": "adcfe4db85267f59ff64b445ec4763e6",
    "title": "鬲溪梅令",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "玉钗影颤酒波寒。醉花间。昨夜东风，不到曲阑干。旧愁千叠山。",
      "较量带眼隔年宽。问云鬟。乍近春前，春恨便相关。日长弦索闲。"
    ]
  },
  {
    "id": "adcfe4db85267f59ac3c04cc6179093d",
    "title": "一萼红·人日花下觞集，用石帚韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "小楼阴。认莓鬟数点，邀梦礼红簪。冻孑冰鳞，光浮蜡凤，芳夜清酌沈沈。翠尊冷、疏香乍染，又幽唱、催起宿花禽。锦柱怜声，彩幡羞鬓，暗怯春临。",
      "回首承华天远，问东风何世，皱损芳心。油卜疑乖，羹香总负，残绪重费温寻。早飞尽、梅梁旧燕，剩泥痕、还印画屏金。漫道愁来是醉，醉浅愁深。"
    ]
  },
  {
    "id": "adcfe4db85267f596b3bd511f819c9af",
    "title": "瑞鹤仙·得吷盦海上书，却寄",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "渺蓬山路断。南雁到、说道沧波又浅。收镫旧庭院。",
      "问瑶笙吹澈，春寒谁管。芳尊几换。剩暗尘、花外自软。",
      "料琼仙去后，飘尽梦痕，夜夜铜辇。",
      "莫笑雕梁意倦。一样竛竮，尽输樯燕。空帘怨晚。愁蛾影，怕人见。",
      "向高楼试望，烟芜如许，斜阳何处更恋。纵江春好在，应是泪鹃洒遍。"
    ]
  },
  {
    "id": "adcfe4db85267f59bd949cf9595be3a6",
    "title": "一枝春",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "小幅横斜写冰姿，为想吟香人健。湘舲梦渺，记否红闺传砚。玉义试展。爱金幄、碧檐相伴。看老笔、还斗寒虬，铁石广平如见。",
      "低徊圣湖残本，忆山租旧抵，苔枝题遍。璚奁幻影，换了认春池馆。微云漫许，早才尽、梦中花管。惭闭阁、清对癯仙，自忘岁晚。"
    ]
  },
  {
    "id": "adcfe4db85267f59f22cc2d07f34cee5",
    "title": "宴清都·春晓窥窗，绯桃初妩，倚此写之",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "一镜妆鬟袅。重帘外、绀云低护清晓。笼绡掩媚，欹钿斗舞，绛仙娇小。楼台澹粉装成，报昨夜、东风又到。待下阶、屧步都慵，断肠暗付啼鸟。",
      "思量锦瑟流光，频年花底，梦共春杳。红簪恼鬓，香巾惹泪，倚栏人老。无言似怯漂苓，忍重理、韦郎怨调。怕后期、更把芳尊，斜阳瘦了。"
    ]
  },
  {
    "id": "adcfe4db85267f597561ef106e71ba1a",
    "title": "水龙吟·冰丝盦感旧",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "故人来酹残觞，草堂犹是题诗处。栖尘短榻，绣苔荒径，风流谁主。冷眼论兵，狂才赌曲，廿年心素。正江山摇落，寥空鹤下，应悽断，新亭语。",
      "也识浮生无住。感前踪、沧波漂羽。夔门访杜，湘皋哀屈，伶俜词赋。一暝攀天，千忧入地，萧然终古。又歌残楚些，低徊笛泪，背斜阳去。"
    ]
  },
  {
    "id": "adcfe4db85267f59794cbc4bd8b061be",
    "title": "齐天乐",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "飘蓬一往无南北，伶仃更教轻别。迸泪毫枯，沾霜鬓短，寸寸心尘难灭。荒波万叠。念梦里神州，斗垂天阔。索共书空，此怀休向海鸥说。",
      "危枰残劫换尽，望长安何许，离黍宫阙。乱后笙歌，愁边鼓角，偏又啼乌悽绝。浮生懒阅。纵愿断香留，总成灰劫。未了芳情，渚兰空怨结。"
    ]
  },
  {
    "id": "adcfe4db85267f59b954c29f93dec932",
    "title": "石湖仙·题吷盦所藏大鹤山人词札",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "枫香飘断。祗弹雨吴笺，铅泪犹泫。花冷石芝崦，怕年来、雕栏又换。浮名身后，问可抵、一生幽怨。悽恋。费故人、剪纸千唤。",
      "江南俊游宛在，听新词、罗裙唱遍。瘦碧沉吟，等是伤春心眼。泻恨杯螺，担愁钗燕。梦云都幻。华表远。翛然语鹤天半。"
    ]
  },
  {
    "id": "adcfe4db85267f592b708ab96820dfda",
    "title": "踏莎行·诗趣亭桃花下茗坐。苍虬有词，因次其韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "窥径红深，报亭翠冷。花阴转过斜阳近。不辞破笑为东风，只应愁靥难端整。",
      "敛镜羞霞，飘衣褪粉。流莺啼罢春魂醒。梦痕不暖旧阑干，连昌宫畔伤心影。"
    ]
  },
  {
    "id": "adcfe4db85267f59e9aa9e27569d1525",
    "title": "声声慢·题清微道人空山听雨图",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "贝经翻罢，檀篆薰残，山屏镇日潇潇。散遍天花，人间犹话灵箫。门前涨添鸳水，问新来、谁系兰桡。瑶台畔，乍春云悄倚，写尽无聊。",
      "还忆莲帷人病，渐佛妆慵整，闲了珠翘。梦怯清钟，分明身似芭蕉。相怜画窗瘦影，倩留题、衫角裙腰。空费泪，又枫江、悽断暮潮。"
    ]
  },
  {
    "id": "adcfe4db85267f59c475bda97b4fe65a",
    "title": "台城路寄怀君坦青岛。即借其登柳树太望劳山韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "卧楼人共黄花冷，沈沈断鸿来暮。病减秋尊，衰添晓镜，算是清愁如故。梦迷鹭浦。认暝色重山，乱云无数。说到销魂，竹声刚送画帘雨。",
      "人间同是倦客，楚兰漂恨，惯芳约难据。散雪吟残，迷阳唱倦，颠倒春蚕千绪。新霜更苦。尽剪碎蔫香，玉珰慵诉。笛外苍凉，海云孤倚处。"
    ]
  },
  {
    "id": "adcfe4db85267f590e77977071772c00",
    "title": "浣溪沙·雪后登台写望",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "雪外楼台玉几重。六街镫火澹连空。斜阳到海不成红。",
      "过鸟影迷深浅雾，归帆梦引去来风。倚栏人在镜奁中。"
    ]
  },
  {
    "id": "adcfe4db85267f591654cb0c84667323",
    "title": "清波引颐盦寄示长春西园新词，同韵抒感",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "卧虹春冷。宛图就、石湖词境。乱云无定。晚笳唤愁醒。怨歌诉流水，料有游鳞厮听。最怜前度雕栏，早销却、絮花影。",
      "羁游暂领。身世犹是泛梗。锦笺摊暝。认清泪铅凝。重来鬓丝改，肯负搴兰心性。只恐窥槛狂莺，笑人孤凭。"
    ]
  },
  {
    "id": "adcfe4db85267f598cd1e1b049a8ed04",
    "title": "琵琶仙蝶仙簃社集，以疾未赴，感拈是解",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "重对沧鸥，蓦回眼换却，年时春色。幽愫曾约丝杨，依依待归客。多少意、釭花细剪，怕吟望、照来头白。急轸心凋，危弦泪咽，还恋今夕。",
      "又看到、宫蜡烟残，叹春后、风光几虚掷。料理茧蚕孤绪，付微吟呵壁。偏梦里、清歌易散，更暮云、睇断天北。准备离笛，千愁瘦魂禁得。"
    ]
  },
  {
    "id": "adcfe4db85267f5939c9ae64a9f9aef5",
    "title": "龙山会仲云泛舟秦淮，有词和梦窗韵见示，余亦继声",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "碧树秋无罅。梦到青溪，几曲蘋波亚。珠帘漂影断，歌管地、三两野鸥飞下。依旧六朝山，写凄怨、烟眉澹冶。感芳游、敲篷晚雨，泪花红洒。",
      "天末暂聚征蓬，影事坊南，忆少年裘马。过江人渐老，瑶瑟冷、弹向青林幽夜。何处不沧波，渺孤恨、深杯暗泻。醉休舍。只莫似、山公巾倒挂。"
    ]
  },
  {
    "id": "adcfe4db85267f591bde798602977e0e",
    "title": "齐天乐·雨夜宴集，即事",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "人生难得秋前雨，安排画屏今夜。韵逗歌蝉，凉分宿燕，新曲巫弹罢。狂枝翠亚。渐暗水漂花，酒怀就泻。一洗鸳尘，屧痕愁问旧亭榭。",
      "伶俜怜取小凤，乍飘镫去晚，罗袖禁洒。锦陌心遥，银湾路迥，多恐莲房香卸。欢华暂舍。剩断续千丝，楚云萦惹。起听檐铃，冷釭红又灺。"
    ]
  },
  {
    "id": "adcfe4db85267f59197612c1287c260c",
    "title": "水龙吟·息厂观庞郎季云演明妃故事，约同赋",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "佩环试与招魂，蛮靴窄袖人如玉。昭阳日影，荆门山翠，梦悬雁足。报取君恩，燕支一骑，降城重筑。叹白沙青冢，春风不到，空千载，伤心曲。",
      "重现红氍华烛。莽关山、愁长弦促。婵娟万里，丹青馀怨，歌云断续。汉月心孤，胡天泪冷，秋蛾犹蹙。更周郎侠气，当筵一顾，胜黄金赎。"
    ]
  },
  {
    "id": "adcfe4db85267f59c7a16933ee562dd3",
    "title": "菩萨蛮·和兰石词韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "低鬟愁压双金雀。啼珠琐碎红冰薄。花影转残更。参差梦后情。",
      "悲欢瞒镜影。除是筝奴省。停柱惹相思。天寒来雁迟。"
    ]
  },
  {
    "id": "adcfe4db85267f59c7a16933b4b6bf5b",
    "title": "菩萨蛮·和兰石词韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "珠帘十里尘如海。寻春旧径青芜改。衰柳故垂垂。愁牵未尽丝。",
      "空尊禁泛泪。细记尊前事。处处是斜阳。楼高教断肠。"
    ]
  },
  {
    "id": "adcfe4db85267f59d365f124f2946505",
    "title": "鹧鸪天·和立盦",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "柳外楼台小苑幽。惊鸿影断记前游。苔綦绿掩吟春榭，菱唱凉生泛月舟。",
      "新梦觉，旧香留。三生风絮管离愁。瑶池酒罢清歌歇，青鸟飞回也白头。"
    ]
  },
  {
    "id": "adcfe4db85267f599c70a6d8258166df",
    "title": "踏莎行",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "香㬉金篝，影回罗扇。蘼芜绿遍闲庭院。高楼昨夜自东风，梨花雪尽何人管。",
      "小梦难圆，浓香易断。新来只觉当杯懒。卷帘无奈是斜阳，画梁误了归来燕。"
    ]
  },
  {
    "id": "adcfe4db85267f590b21118b7b0337c2",
    "title": "汉宫春·蛰园牡丹盛开，浩态酣春，秾香薰昼，命觞留赏，如在石家锦障中也。用梦窗韵写之",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "宫扇开时，讶锦窠云髻，新降仙姝。含情暗欹粉靥，浓梦刚苏。雕阑旧倚，傍瑶天、风露都殊。春似怯、霞帷半卷，绿衣低捧琼盂。",
      "洛浦频年怨别，恰归骢暂驻，教伴清娱。殷勤坠香漫扫，歌席凭铺。金裙舞罢，又幽禽、催唤提壶。还仔细、罗屏雨重，玉妃酒困谁扶。"
    ]
  },
  {
    "id": "adcfe4db85267f596a44fbfbef214613",
    "title": "渡江云·雨夜有怀，和苍虬韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "蕉声疏未断，暗釭簸梦，倦枕十年心。卷帘秋冉冉，迸泪衰荷，恨染越罗深。嘶骢路渺，剩领取、风叶清吟。凝望频、隔江烟水，一雁动寥音。追寻。",
      "欹巾残话，剪烛闲悰。奈云萍无准。枉几度、蝉停歌轸，燕蘸啼襟。纵教洗尽星河影，说凄凉、还怨辰参。孤思永，篝香小阁愔愔。"
    ]
  },
  {
    "id": "adcfe4db85267f5909e35b6dac473677",
    "title": "瑞鹤仙·仲云寄示佣庐春集词，索和",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "款帘风絮乱。问归鸿消息，隔江春远。狂花绕吴苑。",
      "又湔裙新禊，杯香箫㬉。青山笑盼。倩邀笛、兰成宅畔。",
      "羡游蓬、重梦东华，密炬暗红初剪。",
      "肠断。当筵悽语，扫尽巢痕，客愁如燕。裴𧙪舞扇。忍抛却、旧钗钿。",
      "指朱楼高处，风光空在，总付烟霏雾卷。纵石肠、的似吴儿，海桑怕见。"
    ]
  },
  {
    "id": "adcfe4db85267f5909e35b6d77e1b476",
    "title": "瑞鹤仙·仲云寄示佣庐春集词，索和",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "盥芸香耐晚。记人海冥冥，翠波三浅。春痕梦中换。",
      "枉兰台紬史，槐街行卷。丹铅老伴。笑缫残、愁丝似茧。",
      "乞馀年、细检秦灰，犹是补天心眼。",
      "休管。栖仙蟫瘦，橐梦萤枯，有涯俱幻。藜光自暖。算营就、太平馆。",
      "尽千金残帚，寒窗消受，扫叶朝来又满。莫披图、忆到江南，数峰澹远。"
    ]
  },
  {
    "id": "adcfe4db85267f597d983d5797633dab",
    "title": "烛影摇红·寄怀颐盦滨江，即和其中秋书感韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "笳鼓重关，乱云极望愁无计。龙沙飞鞚廿年踪，天远禁回睇。多事孤吟费泪。倩边鸿、丁宁怨意。楚兰歧路，是处残山，菟裘何计。",
      "憔悴怜侬，共支病枕西风里。挂弨虚壁掩朱尘，垂老空奇气。安得欢觞破例。话沧波、镫床更倚。夜来残月，撩梦荒江，暗枫迢递。"
    ]
  },
  {
    "id": "adcfe4db85267f59d0843629fae0c3a3",
    "title": "浣溪沙·为人题并蒂白莲画册",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "梦入瑶天片月凉。菱波并影舞霓裳。双成家在水云乡。",
      "微步依依怜素袜，同心的的系明珰。鸳鸯飞过也思量。"
    ]
  },
  {
    "id": "adcfe4db85267f59d0843629c81d4a96",
    "title": "浣溪沙·为人题并蒂白莲画册",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "系马青门认故枝。雪香吹尽燕归迟。年年客里负芳期。",
      "镜语难凭情似幻，琴心欲托意还痴。春回可有梦回时。"
    ]
  },
  {
    "id": "adcfe4db85267f590762b4570dba4cf6",
    "title": "安公子·赋烛泪",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "背枕钗虫冷。画屏断梦啼难醒。洒遍银荷回眼处，怨东风无定。醉舞夜殷勤，记与笼纱靓。寻坠欢、可奈千愁迸。又汉宫传罢，遥想仙盘孤映。",
      "滴尽鼍更永。绣茵轻涴何人省。网户沈沈堆恨在，怕沾来萧鬓。尽惜别芳心，怎便成灰肯。怜暗红、结就相思影。问几时双照，认取靥星春凝。"
    ]
  },
  {
    "id": "adcfe4db85267f59d8207d02ea47ceb6",
    "title": "被花恼题铁夫同年桐阴勘书图，用紫霞翁韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "诗愁搁住画楼阴，商略雨昏烟晓。暗惜孤根旧春少。瑶云欲坠，青鸾罢舞，冷梦蘧蘧觉。欹髹几，检琅签，翠帘重写西风照。",
      "惆怅问华林，多恐空阶翳荒草。幽窗恋影，悄熨蟫香，地迥尘难到。待安排、凤轸谱清商，又销减、腰围为秋恼。抚雪鬓，好约桐君闲处老。"
    ]
  },
  {
    "id": "adcfe4db85267f595d99e0004f3716a1",
    "title": "东坡引",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "莺帘呼梦起。桃鬟泫妆泪。一杴新火闲窗底。愁来除是醉。愁来除是醉。",
      "空尊忍覆，危弦懒理。渐换了、中年意。飞红犹向东风地。酒醒春去未。酒醒春去未。"
    ]
  },
  {
    "id": "adcfe4db85267f5989178c4775b8fc3e",
    "title": "鹧鸪天·折栩楼紫丁香一枝，寄颐盦塞上",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "梦隔莺花更几重。艳阳催展旧珍丛。半垂紫雪和烟润，千结琼香胜酒浓。",
      "愁黯黯，信匆匆。折枝方便托边鸿。断肠人比春前瘦，何况高楼雨又风。"
    ]
  },
  {
    "id": "adcfe4db85267f597b2498c8e4f79d7b",
    "title": "三姝媚次和兰史留园感旧",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "吴春醒倦眼。记轻桡来时，柳丝初剪。十二楼空，黯旧愁说与，谢堂残燕。暗碧无情，偏占断、风亭烟苑。一样阑干，怯倚斜阳，背花人远。",
      "何事香尘轻散。更片片残山，泪鹃啼晚。瘦损酴醾，对冷吟潘鬓，也羞妆面。绮梦无痕，空剜藓、前题寻遍。只恐天涯醒后，东风又倦。"
    ]
  },
  {
    "id": "adcfe4db85267f5986b912023f5ca08c",
    "title": "虞美人",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "西亭曾是莺花路。绿遍销魂树。飘镫小阁雨声寒。不道有人闲倚画阑干。",
      "酒边谙尽愁滋味。醒眼难成醉。残莺啼作断肠声。我已自怜无计怎怜卿。"
    ]
  },
  {
    "id": "adcfe4db85267f596b17fcf8d61c6e67",
    "title": "解连环",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "乱红无著。正凭栏万感，饯春池阁。甚断梦、还驻仙云，认偎镜轻鸾，泪妆低掠。强醉酥香，奈酒后。宵寒偏觉。又疏窗报曙，搅起离肠，一片凄角。",
      "芳心几番评泊。忆钿花飐影，年时罗幕。枉费尽、绿赋红吟，待重检愁痕，暗尘飘却。涴雨柔枝，料不负、东风铃索。恁流莺、背人寄语，怨春忒薄。"
    ]
  },
  {
    "id": "adcfe4db85267f596a10f508e68e1f7f",
    "title": "风入松",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "爱闲何事罢清尊。花落未开门。朦胧心眼回帆后，检春衫、半是愁痕。旧渚梦寻芳草，丛台目断孤云。",
      "伶俜楼燕语黄昏。啼笑何曾分。几重罗幕馀寒殢，问东风、怎与温存。莫怨危阑烟柳，人间处处销魂。"
    ]
  },
  {
    "id": "adcfe4db85267f596a10f508f451431b",
    "title": "风入松",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "空帘花影转金波。深坐夜如何。裴𧙪团扇浑无赖，尽闲情、卷付风荷。绕梦旧时星斗，撩人底处笙歌。",
      "支床心事病维摩。凉袂染秋多。飘零莫问今何夕，任西风、替扫烟萝。画取一痕清浅，沉吟却为斜河。"
    ]
  },
  {
    "id": "adcfe4db85267f5902863f0ae065ebba",
    "title": "木兰花慢·为克斋题山游图卷",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "黯疏林远岫，乱烟外，掩孤颦。记萧寺寻题，苔寒减发，松老添鳞。轻箯几穿翠径，惹禅香、愁检雨花痕。收拾龙城倦梦，一钟清出岩云。",
      "生绡还驻诗魂。征雁影，等闲分。叹干霄剑气，销沈短夜，暗付残樽。欢游总伤过客，剩青山、终古对斜曛。凭问栖崖怨鹤，天风细语应闻。"
    ]
  },
  {
    "id": "adcfe4db85267f59e08c2d0696047a3f",
    "title": "忆旧游·过水西庄遗迹，追怀查湾",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "认明漪夹镜，密翠通帷，中卧修虹。竹外朱楼近，早歌残世换，镫月匆匆。错教白头词侣，来蹑水云踪。算隐几摊经，钩帘赌曲，犹是家风。",
      "低徊旧游处，又酒舫花沈，屧径苔封。一例风流歇，更茆堂迟就，输与卢鸿。梦边故湾何许，春泪野棠红。待招鹤归时，蓬山路隔应万重。"
    ]
  },
  {
    "id": "adcfe4db85267f599155e63c865510d5",
    "title": "石湖仙·题石帚集",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "垂虹犹是。好招手词仙，吟向烟水。豪宕结羊裙，尽缠绵、吴丝怨泪。江春留眼，蓦忆到、雪天环佩。拚醉。问小蛾、此恨知未。",
      "鸱夷漫怀旧隐，感漂蓬、江郎老矣。卷里啼鹃，诉与同时青兕。候馆秋芜，戍楼寒吹。梦醒何世。花共悴。多生枉负英气。"
    ]
  },
  {
    "id": "adcfe4db85267f591368c914feafa856",
    "title": "临江仙",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "幂翠阴阴池馆静，帘波不散兰薰。藕飔微动报黄昏。窥奁眉月瘦，回枕脸霞温。",
      "叠鼓催归归也懒，春心中酒微醺。参差花影印罗裙。画屏双倚处，皱遍楚山云。"
    ]
  },
  {
    "id": "adcfe4db85267f5963ae52011567ba85",
    "title": "太常引·题咏霓女史画菊",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "钿丛细染绮罗香。新样点蜂黄。怜取玉葱凉。莫暗怨、琼台早霜。",
      "貘屏曲罢，金蕤泛泪，幽影耐思量。帘卷易斜阳。怕更惹、秋人断肠。"
    ]
  },
  {
    "id": "adcfe4db85267f59cd1459dddf0809b3",
    "title": "菩萨蛮·题清微道人仿马湘兰画兰卷子",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "镫唇飐雨秋魂醒。画窗瘦了婵娟影。将泪寄清湘。盈盈罢佛妆。",
      "绸缪红押尾。莫误青溪字。一叶一花扶。瑶田蝶到无。"
    ]
  },
  {
    "id": "adcfe4db85267f59cd1459dd07166fde",
    "title": "菩萨蛮·题清微道人仿马湘兰画兰卷子",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "霜心敲碎栖檐铁。高楼月坠啼乌咽。秋枕懒于云。闲苔绿到门。",
      "吴兰慵寄问。欢尽都成恨。碎竹响空栏。天风梦佩环。"
    ]
  },
  {
    "id": "adcfe4db85267f5929ea76de36c6763f",
    "title": "水龙吟·挽彊村词丈",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "眼中烟柳斜阳，断肠又送词人去。承明先辈，风华绝代，飘零如许。故国兵前，浮名梦后，料无回顾。更衰兰惨涕，迷离恩怨，空留恨，牛衣语。",
      "海内清才有数。叹沧波、沤盟谁主。抽簪纵早，挥戈终负，虞渊沈暮。寄讯仙山，凌云一笑，悲欢何据。祗风流顿尽，人间费泪，写江南赋。"
    ]
  },
  {
    "id": "adcfe4db85267f59fabe0ef8bde4027a",
    "title": "木兰花慢·题陈圆圆道妆小像",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "早商山梦断，认鸾影，是耶非。倩粉镜传愁，黄絁忏恨，换却宫衣。凄迷。翠芜旧苑，问山名、鹦鹉几人知。画里云鬟罢整，乍疑蜡炬迎归。仙扉。",
      "燕老又花飞。深坐泪双垂。纵繁华阅尽，沧桑家国，总怨蛾眉。芳期。暗怜逝水，甚香莲、还弄并头枝。料得归魂夜半，横塘烟月依依。"
    ]
  },
  {
    "id": "adcfe4db85267f5990446d305086ee76",
    "title": "塞翁吟·赠云薖",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "负却鸳湖棹，愁唱冷陌黄骢。渺往事，水云空。梦落桂香中。青山有约留庵住，人海几负秋风。理倦绪，弄吟筒。",
      "待传与吴鸿。飘蓬。身垂老、雕栏换尽，惆怅问、花前旧踪。梦华影、荒波易洗，枉凝盼、北渚仙旗，怨结兰丛。斜阳未晚，照到霜林，还胜春浓。"
    ]
  },
  {
    "id": "adcfe4db85267f594ca0c60e1544fc8d",
    "title": "洞仙歌·忆梅，和铁夫韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "飘麝帘慵卷。好春那更到，新寒庭院。正香尘似海，绮愁无岸。",
      "匆匆翠羽啼烟断。剩几树、斜阳闲处恋。虬签转。早唤起芳心，镫影窥罗幔。",
      "易变。浮觞影事，按笛年光，冷梦醒初，寄语阆苑。恨危栏孤倚遍。",
      "情更远。渺乡山、一片飞红意千万。乍泪泫。蓦酒醒，惊霜琯。",
      "又题琼人去，暗烟遮尽高楼晚。"
    ]
  },
  {
    "id": "adcfe4db85267f59d83cfb2b0b639290",
    "title": "倦寻芳雪残写感",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "斗蛾戏罢，眠鹤醒初，人在琼馆。晃梦东风，偏又絮痕吹断。舞袖来迟临笛怨。吟栏偎久呼杯懒。引遥情，怕银铺碾碎，画轮催转。",
      "甚弹指、飞鸿轻散。林表量寒，愁共深浅。缟袂归时，何处梦云堪恋。逝水销沈呵壁泪，空花颠倒登楼眼。检梅尘，枉低徊、谢娘庭院。"
    ]
  },
  {
    "id": "adcfe4db85267f5977ca258fc1ee9b5c",
    "title": "扫花游久不得颐盦书，岁暮寄怀",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "倚楼怨别，甚送暝关河，去鸿都杳。暮寒更峭。怕吴霜短鬓，冷笳催老。闷掩空尊，岁事镫前换了。乱云绕。便重折瘦梅，还为春恼。",
      "幽径浑懒扫。记旧盏花阴，暗迷啼鸟。魫窗怨晓。算孀娥解意，旅愁分照。泪入冰天，涴却秋蛇冻草。梦醒早渺。蓬山甚时重到。"
    ]
  },
  {
    "id": "adcfe4db85267f59d0d18b4fa0643044",
    "title": "金菊对芙蓉题霜根所藏王晋卿山水轴",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "石气迎凉，叶声送晚，寻诗孤倚巑岏。指苍苔一径，秋到柴关。含毫换了烟江稿，费闲情、商略梅鬟。千金见享，仇池纵换，肯饷诗仙。",
      "太息宝绘堂空，又绍兴御赏，禁籞松间。怕丹青染泪，来雁声寒。风流合付词人手，认小枫红似当年。拓义清昼。古愁唤起，一片残山。"
    ]
  },
  {
    "id": "adcfe4db85267f5936fd8dd1d9c0a850",
    "title": "鹧鸪天·和苍虬旅感",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "迢递云阴拥海楼。连村箫鼓乱羁愁。栖栖绝塞随阳雁，渺渺神山落漈舟。",
      "双阙梦，五湖游。春心剩有泪相酬。千红错嫁东风去，冷约梅花共净修。"
    ]
  },
  {
    "id": "adcfe4db85267f59c55fd9cb949941cb",
    "title": "临江仙·灯影，和内",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "散尽长筵珠翠，年时春梦凄迷。朦胧深坐听荒鸡。筝心偎泪暗，镜背引愁低。",
      "金烬悄怜残萼，殷勤教展山眉。夜香微熨思依依。绿窗风不到，多谢镇犀帷。"
    ]
  },
  {
    "id": "adcfe4db85267f59764c5e8d781edf39",
    "title": "天香·和苍虬连邸岁除书感",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "帆远沈烟，笳凉递暝，残阳犹恋孤馆。炙砚逡巡，呼杯恅愺，心绪漏签俱转。年涯过羽，蓦引恨、邻箫低飐。迢递关云塞月，拚飞自怜南雁。",
      "遥夜梦依棕殿。尽温燖、宫盘芳餪。几辈暗惊丰采，坐中裴监，阅尽兰衰蕙变。更寄泪、荒波楚乡远。问讯寒鹃，春心定倦。"
    ]
  },
  {
    "id": "adcfe4db85267f59c80537daa18e4fe7",
    "title": "琐窗寒·为散释题握兰簃裁曲图",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "笛韵清初，杯香散后，山屏孤凭。歌心金缕，几负燕朝莺暝。荡馀情、兰薰未消，夜吟长伴湘魂醒。早仙韶换谱，银红尘掩，断肠谁省。",
      "故苑芳菲尽。算记梦金台，泪痕留剩。欢丛回顾，等是镜中春影。纵新声、分付李谟，宫墙路阻愁更听。判伶俜、离佩相怜，嫩约檀槽稳。"
    ]
  },
  {
    "id": "adcfe4db85267f592bb1b41a6e136584",
    "title": "一萼红·宁园纪游，用石帚韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "野亭阴。认藏花径𥥆，锦石映斜簪。鸥汊通潮，虹桥夹树，烟外荒翠疑沈。画桡去、清歌未歇，又暮霭、催起剪波禽。拓地林塘，上梁台榭，孤感凭临。",
      "燕赵客游偏惯，镇风沙满眼，皱损诗心。龙汉身更鸱夷约，误欢绪、飘雨难寻。且消领、菰芦晚兴，赚渔蓑、新句抵千金。恼煞斜阳，断红还印愁深。"
    ]
  },
  {
    "id": "adcfe4db85267f5958589ade4daf4318",
    "title": "菩萨蛮·重过聆秋阁",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "紫骝踏碎玲珑雪。霜街夜色明于月。深巷度琵琶。镫红凤女家。",
      "相看元似客。啼笑空前迹。镜阁梦重来。秋寒生绿苔。"
    ]
  },
  {
    "id": "adcfe4db85267f59ed0c56ecb685b444",
    "title": "瑞鹤仙",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "水香摇浦溆。记柳外停车，山衣飘雨。归云袅残缕。",
      "睇烟郊晴色，一台高据。林泉付与。尽蹉跎、酒怀琴绪。",
      "傍苔墙、愁笛拈来，怕有冷鸥偷觑。",
      "凝伫。吟亭红老，别岫青孤，旧悰何许。多情巾屦。偏捎到、感秋语。",
      "料行歌侧帽，霜林巡遍，也似征鸿待侣。赚宵来、客枕凄迷，梦边塔宇。"
    ]
  },
  {
    "id": "adcfe4db85267f59206e76bcd9367407",
    "title": "石州慢·苍虬阁试趵突泉，和病树",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "一梦明湖，供与瘿瓢，清伴霜夕。调笙小阁愔愔，韵入松风漂撇。冰瓯留赏，祗痕渴吻天涯，闲吟长负西泠雪。商略荐金英，爱巾瓶馀冽。",
      "凭说。听猿永夜，浴雁阑秋，旧情悽绝。赐茗重温，泪断剪灯时节。虞泉凝睇，便儗唤起潭龙，荒波休信春心歇。破睡更沉吟，照山眉双结。"
    ]
  },
  {
    "id": "adcfe4db85267f59206e76bccb7bf5c0",
    "title": "石州慢·苍虬阁试趵突泉，和病树",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "一枕新霜，啼过夜乌，相伴垂白。江南怨煞兰成，断送旧春谁惜。行吟倦矣，况是酒醒天涯，重帘销尽莺花迹。迸泪染吴绡，祗鲛珠空织。",
      "孤寂。藜床恋晚，蕙帐惊寒，梦边龙石。画取风情，珍重残山留碧。鸾肠易损，更费几许清愁，伤秋分付闲筝笛。影事黯镫前，尽番番追忆。"
    ]
  },
  {
    "id": "adcfe4db85267f59cc2a9e5b340401b0",
    "title": "惜馀春慢病树贻铁崖嬉春研拓本，属题",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "鹆眼含波，鸳心分泪，一片春魂镌就。寒偎瘦笛，梦搁清歌，惆怅峭帆归后。闲了花前锦杯，老去诗愁，墨华沾透。问珠帘何许，伤离滋味，淬妃知否。",
      "休更说、射策明光，年时涂抹，绝世蛾眉终负。还珠恩重，抱石身孤，万感断钟残漏。难补人间恨天，拚与痴顽，白头相守。算风情无恙，酥痕曾染，草枝掺手。"
    ]
  },
  {
    "id": "adcfe4db85267f59e45f7ddac7b42239",
    "title": "朝中措·重过宁园，残菊离披，犹存旧蕾。感填是解",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "画楼依旧锁秋阴。香断曲栏深。寒重晶帘犹卷，梦回金钿难寻。",
      "冰泉几举相怜，旧色风雨曾禁。多事额黄偷整，半妆描尽伤心。"
    ]
  },
  {
    "id": "adcfe4db85267f59d56911fa5f6ab82b",
    "title": "绛都春",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "珠林借羽。早缑馆梦阑，荒苔妨步。似警翠眉，啼掩云罗谁愁侣。分明紫盖三清路。剩辽海、斜阳教驻。负霜珍重，参差唤起，缟仙残舞。",
      "凝伫。蓬台又远，乱芜外、懒数燕昏鹃暮。迸恨故雌，一别兰岑婵娟误。新寒漫索金衣语。尽惆怅、雕栏前度。明朝说共东坡，怨孤玉宇。"
    ]
  },
  {
    "id": "adcfe4db85267f593ed08248ff29f3ff",
    "title": "月中行",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "梦回花影在帘钩。燕去又经秋。嘶骢旧巷夕阳愁。一角柳边楼。",
      "当时携手凭栏处，多少意、雨散云休。蛛丝罥断露枝柔。怕有小红留。"
    ]
  },
  {
    "id": "adcfe4db85267f598eac1b0a2f88b595",
    "title": "宴清都·和闰庵丈，赋公园鸾枝",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "滟滟栖鸾树。秾华梦倚栏，酣带朝露。娇腮展笑，低鬟斗媚，锦烘珠冱。分明粉镜霞妆，引步障、香云暗度。恁镇日、醉倚东风，朱颜炼砂贪驻。",
      "还愁占断燕支，江南信殢，含怨难赋。游蜂影乱，啼鹃泪热，最伤春处。斜阳似堆新恨，又恣舞、花前赵女。怕晚飔、澹减红芳，轻纱倩护。"
    ]
  },
  {
    "id": "adcfe4db85267f592ee238bfb11d442f",
    "title": "摸鱼儿",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "漾疏镫、剪蕖双影，好风江上吹汝。眉痕偷印渔娘翠，换却汴宫残谱。秋梦住。莫梦里横行，结就芙蓉侣。汀沙夜语。误落落琴声，水仙弹罢，凉逗绿蓑雨。弄潮去。",
      "何处枫湾蓼溆。梅家风韵重赋。相思那有肠堪断，回眼茗边如诉。鸳舸路。笑网得西施，还惹吴儿醋。红衣更妩。怕流水前身，惊鸿回顾，万感楚云暮。"
    ]
  },
  {
    "id": "adcfe4db85267f592ee238bfd9f53546",
    "title": "摸鱼儿",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "赚吴娃、一钱看煞，轻帆迎到螺女。娇云覆额天然媚，十二点脂羞污。回睇处。偏海月无情，断却婵娟侣。杨枝放汝。笑馋吻坡仙，岐亭吟罢，虚负玉盘贮。蛾眉误。",
      "祗伴潮来汐去。蛮溪奇艳谁赋。前头防有鹦哥觜，怎把泪珠分诉。倾国顾。忍倒曳金戈，也学天魔舞。微波寄语。正铁网摇江，西风瑟缩，愁试小莲步。"
    ]
  },
  {
    "id": "adcfe4db85267f5935e7b84236f4553d",
    "title": "庆清朝慢·次韵寄怀哲维白下",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "梦雨高楼，伤春冷陌，多时鹃泪啼干。吴船几度，翠杨难系馀欢。迢递江鸿，背语筝心，皱断曲屏寒。韶光贱、乱芜满眼，金粉飘残。",
      "兰馆旧悰易谢，只暗香琴在，伴我清弹。蹉跎谢屐，摩松何日云还。入世绮才，未尽新愁，题遍六朝山。风情在、谥箫月底，麾扇波间。"
    ]
  },
  {
    "id": "adcfe4db85267f593ceed2258bf278f0",
    "title": "惜黄花慢·香尘宧招集赏菊，索赋是调，和梦窗韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "倦舞金裳。认钿屏半面，依约徐娘。画楼高拥，绣帘未卷，匆匆过雁，惘惘斜阳。瘦魂吹醒西风晚，伴青女、羞整残妆。念异乡俊怀，负了零乱萸觞。",
      "危栏更怯清霜。讶露盘馀恨，分染宫黄。梦痕催换，岁华感寂，多情顾影，何计怜香。醉吟人与秋俱老，故丛泪、千点凄凉。尽断肠岸巾，笑为花狂。"
    ]
  },
  {
    "id": "adcfe4db85267f598ab33bc557a6b3bf",
    "title": "月华清·月当头，夜趣园词集",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "楼枕银波，窗窥瑶斗，玉虚高处寒款。笑语天风，蕙幌云罗齐卷。引碎琼、冰轸清初，泻乱汞、露盘斜畔。回眄。又霜禽惊起，残芜亭苑。",
      "逝水年涯几见。怕照鬓添星，素娥情懒。舞袖霓裳，梦影仙蓬吹散。蓦惊心、画角催沈，偏解意、翠尊随满。悽断。奈梅梢移晓，流光愁饯。"
    ]
  },
  {
    "id": "adcfe4db85267f59272fdd96d616b3a9",
    "title": "四犯剪梅花",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "酒潮春澈。梦唐昌寂历，碎帘香月。约钿旧寒，怨东风轻别。翻飞楚蝶。话酸苦、绮肠双结。珠箔归迟，云裳解后，翠禽啼歇。",
      "冰栏几回凭热。认残妆半亸，镫影红怯。对镜明朝，怕琼枝成雪。金衣劝折。尽万绪、笛阑歌咽。麝粉愁新，檀心泪冷，海仙千劫。"
    ]
  },
  {
    "id": "adcfe4db85267f59d85ce5ceb98b28c4",
    "title": "洞仙歌·为鹣龛题柳岸晓风图。即和其自题韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "斜阳身世，几雁期莺候。过锦风光懒回首。又收镫院宇，倚笛帘栊新病后。认取茸衫人瘦。",
      "鸳桡曾系处，巧似迷藏，坠梦沈烟悄寻彀。托流水，讯行云，绿遍丝杨，怎绊住、隔花罗袖。剩卷里蘋香，记当年怕唱，入眉峰、一痕吹皱。"
    ]
  },
  {
    "id": "adcfe4db85267f592875a601d1271d4c",
    "title": "木兰花慢·赠歌者张蕴娘",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "几伤春怨别，画帘底，诉新莺。正楚佩香霏，秦效韵袅，愁化云轻。盈盈。脸波半敛，乍回眸、不笑也倾城。端是天南柳宿，怎教讹作张星。",
      "竛竮。彩扇翻歌，天宝后，换新声。记紫兰一曲，翻风燕妒，啼露花醒。飘零。袖中宫谱，祗云和、留付董双成。多少铜华旧恨，夜来传遍旗亭。"
    ]
  },
  {
    "id": "adcfe4db85267f59356bd301b3bc1af6",
    "title": "绛都春·蛰园词集，赏牡丹。限调同赋",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "归人似燕。又茜影画帘，斜阳催卷。困舞翠盘，慵织鸾绡含娇怨。年时扶醉仙蓬畔。怅妍梦、行云偏远。洞箫吹起，红欹黛掩，嫩胜亭院。",
      "谁念。流莺恨别，殢情处、绣径深丛吟遍。弄粉旧香，弹墨新愁留春浅。签声迢递花阴转。更莫放、杯阑歌散。唤镫凭照严妆，钿屏夜暖。"
    ]
  },
  {
    "id": "adcfe4db85267f59c14567956946bfde",
    "title": "宴清都·莹园春禊，分韵得宇字",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "闷索新莺语。垂杨畔、旧时兰桨停处。平堤花拥，闲廊水绕，似遮人住。东风暖逗朱唇浅，睡里微涡更妩。趁醉筇、踏遍芳阴，留连还恐蜂妒。",
      "流杯几送飞英，题裙墨黯，惆怅前度。沾愁翠榼，淹尘皂帽，梦回天阻。斜阳转过燕山，又听到、声声怨宇。笑鬓丝、那称红簪，山香倦舞。"
    ]
  },
  {
    "id": "adcfe4db85267f599a8dca2678c2ba36",
    "title": "风流子·倬盦邀集莂圃赏雨中芍药",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "盈盈红似滴，蝶魂醉、绕遍翠栏干。正玉妃舞歇，画裙慵整，梦欹罗荐，啼损晶盘。为问怨春春解否，无语亸香鬟。凭赏堕琼，小帘扶起，背怜搓锦，流水催残。",
      "年光梅黄近，钿车断芳事，绮陌阑珊。惆怅凤池曾见，铅泪偷弹。怕唾壶点碎，雕筵恨别，带围瘦减，珠箔留寒。消受雾边衰眼，重赋愁鸾。"
    ]
  },
  {
    "id": "adcfe4db85267f59180c3cff68bad2fa",
    "title": "南浦·题林畏庐翁西溪图，兼讯㣼盦溪游",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "摇曳一湾秋，指词仙隐处，溪云迷晓。西堰旧通潮，荒庵畔、古雪沈沈谁扫。清游最羡，酒瓢稳载瓜皮小。弹指楚天愁几许，凭问旧时芳草。",
      "分明图就残山，引归心早是，越莼香了。凭讯冷红踪，清波路、果否控鸾重到。梅塍梦渺。微吟愁对瓶枝悄。今夜水窗风絮影，白上鬓丝多少。"
    ]
  },
  {
    "id": "adcfe4db85267f596064688c9197e538",
    "title": "洞仙歌·赋雪絮，用耆卿韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "休道沾泥惯。记鸾袖乍舞，风情深浅。几笼鞭冷陌，掩镫幽院。分明粉镜回春面。问小字、盈盈还盼盼。闲愁绾。待唤醒梨魂，重话东阑晚。缱绻。",
      "涴衣易恼，点鬓频惊，坠梦荒烟，认取灞柳沈沈，可有绪风偷剪。量寒剩付差头燕。刚试手、瑶阶寻觅遍。悽更恋。怕回看、惹草萦沙思何限。任聚散。料未解尘灰愿。又仙云飘尽，绣帘孤恨无人见。"
    ]
  },
  {
    "id": "adcfe4db85267f5944e42f645306f7ee",
    "title": "渡江云·病怀，兼讯㣼盦海上",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "春酲愁未洗，药烟半枕，病过楝花初。归帆天外梦，怨煞樵风，冷约渺鸳湖。吴笺懒理，料沧鸥、还笑人疏。空剩得、筝心残泪，宛转和红歈。",
      "踟蹰。危栏柳老，旧径苔荒，问行吟何处。消几度、飞尘铜辇，落日黄垆。纵教照鬓江南绿，怕风光、不称寒芦。漂羽恨、栖云倦鹤知无。"
    ]
  },
  {
    "id": "adcfe4db85267f5959700aadc7f9eb8a",
    "title": "石州慢·秋晚涉园见篱畔残花掩抑可怜，惓然赋之",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "一径秋阴，扶起瘦红，幽绪如叶。惺忪绮怨罗愁，问讯晚霜心怯。残妆洗未，最怜负尽浓春，撩人犹弄燕支雪。南雁几时回，又花前伤别。",
      "痴绝。旧香无据，新恨无端，枉教凄切。不信衰迟，芳佩丁宁重结。斜阳更远，等闲倚遍荒篱，馀寒拚共西园蝶。拥髻梦中逢，话年时烟月。"
    ]
  },
  {
    "id": "adcfe4db85267f59eea5e8960a364571",
    "title": "绮寮怨题亶素天醉楼填词图，用美成韵",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "绕镜春红吹老，殢愁吹未醒。黯紫曲、乱芜残照，沧鸥影、怕近西亭。当时落霞彩笔，飘蓬久、倦客谁眼青。更几番、抹月批风，华年远、锦瑟幽思盈。惘惘懒寻暮程。",
      "伤心漫寄知音，那有琼琼，夜寂镫清。拥髻话，怕鹦听。危栏怎禁回首，诉去水，总无情。归来凤城。应怜旧苑柳，秋又零。"
    ]
  },
  {
    "id": "adcfe4db85267f598bc02c0a60441821",
    "title": "南浦·题端甫所藏黄小松湘江归棹图",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "无限楚山青，写黛痕、扁舟江上迎汝。双影并篷窗，宵来梦、犹绕旧湖烟雨。鸥程几曲，垂杨都是牵情树。锦弦倚暮。应妒煞黄陵，恁般孤度。",
      "词人占尽风流，任邀月兰皋，留云蘅浦。三十六鸳鸯，停桡近、刚觑小莲娇舞。潇痕皱碧，梦回长记归舟句。剧怜绢素。空泪染塍花，春归何处。"
    ]
  },
  {
    "id": "adcfe4db85267f59b7e961a348a589ce",
    "title": "摸鱼儿·三月晦日稷园牡丹花下饯春",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "记相逢、翠池西畔，盈盈鸾袖邀舞。绮镫荡起香如水，十二锦栏低护。肠断否。认梦里仙云，梦后维摩雨。流莺寄语。借小盏当歌，密围留醉，万一绊春住。",
      "江关晚，锦样流年懒顾。惊心花外啼宇。夕阳帘角凄迷影，偏近旧时坛树。吟望苦。剩掩泪衰兰，底许寻归路。愁丝漫数。凭侧帽馀狂，繁枝笑折，重叠唱金缕。"
    ]
  },
  {
    "id": "adcfe4db85267f590dd8f3d9fde2d0fa",
    "title": "浣溪沙·用梦窗韵赋灯下牡丹",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "梦入瑶天半化云。翠禽无赖伴啼昏。为谁风露见行裙。",
      "宝幄微开迟夜舞，金铃不动定春魂。隔花初散绮罗人。"
    ]
  },
  {
    "id": "adcfe4db85267f590dd8f3d95d79dc09",
    "title": "浣溪沙·用梦窗韵赋灯下牡丹",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "一片瑶台罨暮云。镜波红涩玉尘昏。九光枝畔画仙裙。",
      "彩扇半遮秦女面，珠珰新返洛妃魂。不分明处更撩人。"
    ]
  },
  {
    "id": "adcfe4db85267f59efdacc16192d93f6",
    "title": "应天长·调寄",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "镫寒黍梦，筝乱絮痕，华年半侵哀乐。倚遍旧栏斜日，声声恼清角。东风懒，莺讯错。暗泪染、背花弦索。凤枝断，粉涴香黏，自分飘泊。",
      "愁鬓送残山，阵雁来时，荒翠更非昨。问讯故国山色，何人主红萼。蘼芜恨，拚刬却。又怨写、燕泥帘幕。瘦吟苦，对诉新寒，除是归鹤。"
    ]
  },
  {
    "id": "adcfe4db85267f59c82c72b161e60bc8",
    "title": "永遇乐·词综补遗题词",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "弹墨罗襟，沾尘玉笛，幽事寻惯。砚水烘晴，瓶花媚晓，帘外青禽唤。花庵余韵，竹垞残谱，岁月暗添词卷。联题在、园林胜处，好着醉船吟幔。",
      "烟沽旧别，荒笳催老，镜颜偷换。弦外笺愁，灯前顾影，残梦衣香褪。南州借旅，西园补记，重结汐盟鸥伴。宫城晚、斜阳满眼，暮云掩断。"
    ]
  },
  {
    "id": "adcfe4db85267f59dae47c95231b47b7",
    "title": "西子妆慢·北渚泛月",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "银粉抹栏，翠涟飞桨，翳岸林峦浮雾。扣舷人唱月中行，飐凉镫、梦惊残鹭。虹河夜午。睇北斗、天都回处。黯诗愁，问柳昏花暝，谁家院宇。",
      "芳期误。笛唱西风，又近凝碧路。夕波寒影落鱼龙，浸玉壶、几行烟树。流光易去。渺鸳棹、衣香前度。暗惊心，一片秋声骤雨。"
    ]
  },
  {
    "id": "adcfe4db85267f596e8ab9c21f83247e",
    "title": "风入松·咏圃中牵牛花",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "瑶阶如水露华凉。才放锦栏长。牵丝不恨银河远，背西风、自系明珰。多少星帱鸯泪，新来染遍罗裳。",
      "小庭摇影伴垂杨。霞晓绚幽妆。团栾巧似天钱样，结相思、碎织秋香。梦醒难寻琼佩，一生惯避斜阳。"
    ]
  },
  {
    "id": "adcfe4db85267f596c211cbae96feacd",
    "title": "凤凰台上忆吹箫·夏夕同枝巢北渚桥亭纳凉，纵谈旧事",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "鸥约银波，虹横翠渚，衣香扇影回环。乍柳烟明处，唤起吟蝉。渐次游船收尽，闲不整、镜里山鬟。微凉逗、疏帘水外，小艇花间。",
      "流连。故人共语，叹几度池灰，催老朱颜。倚画屏风露，依旧高寒。身世秋荷易老，多生泪滴损珠盘。禁回首、生衣夜凉，泥煞阑干。"
    ]
  },
  {
    "id": "adcfe4db85267f591594a974f13299e2",
    "title": "西子妆慢·和石工敬跻堂秋望",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "雕槛约波，画窗临水，镜外衣尘花雾。闹红歌板叠鸳桡，占新凉、暗输烟鹭。秋心最苦。听叶底、啼蝉未住。旧池台，指数行宫柳，仙舻何许。",
      "行云路。碧汉风多，怨共铜狄语。笛寒天远咽离鸿，溯夕沧、恐无归处。愁红懒舞。剩孤恨、如潮来去。对西山、立尽重帘暮雨。"
    ]
  },
  {
    "id": "adcfe4db85267f598c942d6601b5eec6",
    "title": "宴清都·瓶花簃词集，咏瓶中芍药，限",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "障蜡余寒浅。芳情托、汉宫春后归燕。瑛盘罢舞，琼壶悄熨，晓丛初剪。吹香怨隔雕阑，惓旧■、东风半面。教画阁、遂唱飞来，偎■笑靥如展。",
      "青■翠管长闲，游蓬紫曲，欢绪天远。愁漪泪叠，离烟思冷，倚情伤晚。凭谁为歌金缕，只点入、悲花倦眼。检梦痕、惜取琼枝，啼红洒遍。"
    ]
  },
  {
    "id": "adcfe4db85267f595384cd369063f3b6",
    "title": "烛影摇红·为蔚如题楼台梦影图",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "啼雁烟江，几行残柳斜阳坠。絮花狼藉掩雕阑，千感筝心敛未。引危弦、回潮又起。楼台如梦，冷约闲鸥，商量身世。",
      "还忍伶俜，梦回虚盼归舟字。散场欢笑水东西，多少牵愁地。断稿沧州漫理。睇红桑、迷茫海气。斗槎回后，待讯钟山，年时荒翠。"
    ]
  },
  {
    "id": "adcfe4db85267f5944ea62a810114859",
    "title": "双双燕·哲园灯社以新燕命题，同人写新燕为灯。因题小词，并索诸君同赋",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "旧帘剪断斜阳影，东风又窥朱户。春寒怨晚，山暝水昏慵度。飘梦雕阑未稳，蓦偷眼、梨云深处。新来瘦了垂杨，怎约流莺同住。",
      "私语。伶俜翠羽。楼望久、恩情忍抛芳缕。珊钩初挂，暗怯乱红争舞。勾起蘼芜倦绪。问别后、乌衣谁主。羞傍画檐，长日趁人来去。"
    ]
  },
  {
    "id": "adcfe4db85267f59567b9973c7307dfc",
    "title": "霜花腴赠孟劬",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "旧京倦笛，占绮秋、天香唤起词仙。花影帘低，药烟窗暗，吟怀梦味俱闲。楚兰自怜。系暮愁、分付骚笺。尽荒波、老却沧鸥，禁他留眄水云寒。",
      "鹓侣几人长健。叹残山满眼，去住都难。白社樽疏，青门身懒，归鸿负约年年。怨歌漫传。算倦游、还恋危栏。劝清欢、补理巾裘，镜霜珍重看。"
    ]
  },
  {
    "id": "adcfe4db85267f5927ae34133957545c",
    "title": "水龙吟·挽孟劬",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "招魂如隔重城，伤心翻雨吴鸿至。寒林日落，衰兰春谢，山河凄异。史稿沧桑，词名湖海，并时谁嗣。叹长安残劫，危枰未了，胡不忍，须臾俟。",
      "早悟浮云身世。恋京尘、欲归无计。花阴醉盏，药烟病榻，看君憔悴。古调消沈，当歌万感，抚琴孤涕。更伤高愁眼，斜阳处处，是消春地。"
    ]
  },
  {
    "id": "adcfe4db85267f59160b5a6f3012cef4",
    "title": "瑞龙吟·延寿寺济公招赏雨中牡丹",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "垂虹转。依旧翠径通门，画廊连院。空帘长日无人，愁罗恨绮，伤春谁见。",
      "暗凝眄。妆罢凤鬟低亸，露浓香溅。行云半湿罗裙，宝阑斜倚，新寒似浅。",
      "抛尽罗屏前梦，系情休问，宣华亭苑。罢舞翾风，芳心含恨犹卷。",
      "维摩病榻，坐送千红断。思量到、灯床对话，歌屏尘扇。",
      "点泪金尊懒。拚付与吴弦，潇潇弹遍。醉痕最惜，一襟花片。"
    ]
  },
  {
    "id": "adcfe4db85267f59f4fb069390bad260",
    "title": "忆江南·沽上水香洲杂咏",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "芳洲好，八里古台边。渔笛吹来青箬雨，游船摇过绿杨烟。",
      "人影镜中天。"
    ]
  },
  {
    "id": "adcfe4db85267f59b82489e8099a1b72",
    "title": "一萼红·夏雨初过，小园夜坐，次石帚韵写怀",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "暗花阴。恁幽苔绣遍，凉袭水晶簪。收雨云闲，偎烟月懒，琴罢愰沈沈。翠杨外、谁家倚笛，引愁绪、啼断绕板禽。悄感流光，画窗低处，银汉斜临。",
      "回首液池天远，甚匆匆粉坠，苦结莲心。风露飘衣，星辰插鬓，归梦重费追寻。忍抛轻纨旧笥，记当时、曾染麝香金。只怕墙蕉卷愁，又报秋深。"
    ]
  },
  {
    "id": "adcfe4db85267f59156d9fa88ca3ae5b",
    "title": "扬州慢·题讱盦填词图",
    "authorName": "郭则沄",
    "authorId": "adcfe4db85267f59d1457b72d1457b72",
    "dynasty": "清",
    "content": [
      "荒翠沈山，乱芜连苑，梦边处处斜阳。记斑骓别后，早瘦了垂杨。念身世、危阑易倦，过江吟鬓，新染吴霜。纵胡沙春渺，花前多少回肠。",
      "旅蓬漫恨，莫清愁、天注须偿。赚竹里添图，蘋洲换谱，重理余狂。惘惘倚廔笛语，乡心远、约住幽香。问羊裙谁系，还凭新雁商量。"
    ]
  },
  {
    "id": "adcfe4db85291f0c5cc56155e54c4028",
    "title": "长相思·咏秋风",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "枫叶飞，柳叶飞。飞向空闺无尽时。遥遥千里思。",
      "西风吹，北风吹。吹入君衣知不知，香帷薄暮垂。"
    ]
  },
  {
    "id": "adcfe4db85291f0c2d6d2c49a867cff1",
    "title": "生查子·秋夜",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "风动碧琅玕，翠户生寒浅。斗账宿鸳鸯，绣被双鸾偃。",
      "独自拥双鬓，不觉银缸暗。明月下梧桐，玉漏迟金剪。"
    ]
  },
  {
    "id": "adcfe4db85291f0c0a38fcd668475b33",
    "title": "浣溪沙·初夏晚景",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "纨扇轻裁蛱蝶罗，杏黄衫子晚晴多，卷帘双燕引新雏。",
      "衣润先教笼鹊尾，髻松常自约犀梳，蔷薇小浴纳凉初。"
    ]
  },
  {
    "id": "adcfe4db85291f0c5910504d9dcc2513",
    "title": "浣溪沙·咏茧",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "浅碧柔黄玉颗长，倩人垂手入兰汤，温存心性怎禁当。",
      "方束素时纤指滑，欲缠绵处粉襟香，为谁无语在匡床。"
    ]
  },
  {
    "id": "adcfe4db85291f0c321567b7a4bd2da4",
    "title": "浣溪沙·咏五更",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "历尽长宵梦不成，欲明人自怕天明，兰汤初灭小银屏。",
      "露染花枝常滴滴，香寒绣被更清清，早知新恨又重生。"
    ]
  },
  {
    "id": "adcfe4db85291f0c0aff06283b8a85cc",
    "title": "菩萨蛮·守涨遣怀",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "越溪暮雨何曾歇，鹧鸪声里沙痕没。晓起不胜愁，愁横舴艋舟。",
      "滩头龙子浴，为洗千山绿。阻断去时程，教侬莫远行。"
    ]
  },
  {
    "id": "adcfe4db85291f0cb8ecc0e0214ff884",
    "title": "菩萨蛮·忆未来人",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "蔷薇未洗胭脂雨，东风不合催人去。心事两朦胧，玉箫春梦中。",
      "斜阳芳草隔，满目伤心碧。不语问青山，青山响杜鹃。"
    ]
  },
  {
    "id": "adcfe4db85291f0ccf8c6beb2a33a260",
    "title": "菩萨蛮·题捣衣图",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "香闺夜警秋风度，青砧冷落梧桐露。淡月白离离，看人欲捣衣。",
      "犀瓯香茗洁，无意尝兰雪。玉杵不曾鸣，谁听肠断声。"
    ]
  },
  {
    "id": "adcfe4db85291f0cd58efef0eb652f62",
    "title": "巫山一段云·题美人洗桐图",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "好浥清丝绢，轻摩碧玉枝。秋来犹有绿阴时，香袖镇相依。",
      "洗却风中泪，将为月下期。冷闲心事小鬟疑，应有玉人知。"
    ]
  },
  {
    "id": "adcfe4db85291f0c64dcf3e6872ff93d",
    "title": "谒金门·红叶",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "青枫浦，染出空江天暮。隔岸胭脂新雨堕，小楼肠断处。",
      "叠叠乱红秋露，又被西风吹去。翠袖拾来看几度，欲题无一语。"
    ]
  },
  {
    "id": "adcfe4db85291f0c415d41bd8d52c45b",
    "title": "谒金门",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "夜飞鹊，夜夜把人惊觉。残月侵墙犹未落，风吹铃动索。",
      "不是鸳衾常薄，拥枕难教梦著。梦里落花飞燕掠，罗裙宽几约。"
    ]
  },
  {
    "id": "adcfe4db85291f0ca7c8e0649207e1aa",
    "title": "清平乐·秋晓",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "雁声初到，远梦惊回早。残月残灯和泪照，闲忆去年秋草。",
      "起来检点芙蓉，愁红恰与人同。赢得一身憔悴，哪堪更对秋风。"
    ]
  },
  {
    "id": "adcfe4db85291f0c8d60cd80d3d9242f",
    "title": "画堂春·秋柳",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "长条梳尽影珊珊，烟啼露冷风寒。暮鸦栖遍小凭栏，无限堪怜。",
      "犹傍朱楼舞袖，心惊落叶哀蝉。昔时攀折已相关，重对青山。"
    ]
  },
  {
    "id": "adcfe4db85291f0c15e7a817a6e8e15e",
    "title": "醉桃源秋海棠",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "愁红低影碧阑干，玲玲风佩寒。背人无语小屏山，相扶秋病阑。",
      "宜翠竹、近苔钱，婵娟庭户间。相思种子隔年年，幽芳和泪鲜。"
    ]
  },
  {
    "id": "adcfe4db85291f0c042e885fab516239",
    "title": "阮郎归·闲愁",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "满帘暮雨对青山，楼高香袖寒。绿帆乱落水西湾，银筝无意弹。",
      "金鸭冷、泪珠残，一庭红叶翻。鹧鸪飞去又飞还，人如秋梦阑。"
    ]
  },
  {
    "id": "adcfe4db85291f0caac2c1765320f0a1",
    "title": "阮郎归·秋晚",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "夕阳庭院锁芭蕉，凉风和雁高。芙蓉红褪满江潮，金塘知路遥。",
      "罗袖薄、晚香飘，歌梁空燕巢。添衣小立紫阑桥，凄清闻凤箫。"
    ]
  },
  {
    "id": "adcfe4db85291f0c4c0726929c910aa4",
    "title": "山花子·初夏",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "乳燕初飞水簟凉，菖蒲叶满小池塘。七尺虾须帘半卷，杏衫黄。",
      "竹粉新黏摇翡翠，荷香欲暖睡鸳鸯。正是日长无气力，倚银床。"
    ]
  },
  {
    "id": "adcfe4db85291f0c31858410b20bab34",
    "title": "山花子",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "一撚红微双凤尖，半弯翠抹远山联。素著轻绡无粉汗，近风前。",
      "打马怎教玉指动，采花应贴绿鬓鲜。真个日长看影倦，恼人闲。"
    ]
  }
]