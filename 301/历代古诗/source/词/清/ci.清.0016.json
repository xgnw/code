[
  {
    "id": "adcfe4db8c6d505fe65a95196901aacb",
    "title": "减兰寄君莲",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "钿车人远。飞絮游丝无力绾。忆别临歧。执手相看泪满衣。",
      "韶华易老。姊妹花开春去了。珍重馀寒。料峭风前莫倚栏。"
    ]
  },
  {
    "id": "adcfe4db8c6d505ff56b2f5d033dd88d",
    "title": "江城子·题君莲“秋江垂钓图”",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "一窝云髻晚来妆。薄罗裳。藕丝香。短笛惺忪、吹梦落横塘。柔橹无声鸥不语，人静也，月昏黄。",
      "露华如水浸蓬窗。钓竿凉。响渔榔。怕煞销魂、芦荻满秋江。旧约休忘潮信准，风又起，客思乡。"
    ]
  },
  {
    "id": "adcfe4db8c6d505fb6774955bdc072b6",
    "title": "满江红·丙辰春仲，余将赴吴，同人饯别，湖上山容水态，倍觉依依，别后感填此阕，以寄同人",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "唱到阳关，暗魂销、数声残笛。最难忘、故园风景，明湖山色。芳草年年随意绿，垂杨处处伤心碧。算多情、潭水与桃花，深千尺。",
      "繁华境，常相忆。笙歌梦，空陈迹。怅踏青人杳，翠钿难觅。燕子归来应寂寞，杜鹃别后无消息。惜匆匆、渡口挂轻帆，兰桡急。"
    ]
  },
  {
    "id": "adcfe4db8c6d505fa540fd441d212668",
    "title": "湘春夜月舟泊长安送丽轩返杭",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "挂蒲帆，好风吹送轻桡。一片泪迹模糊，都付与鲛绡。我已天涯伤别，更那堪君去，杨柳河桥。怕临歧执手，柔情欲诉，黯黯魂销。",
      "金樽依旧，绿鬟低亸，酒醒今宵。奁月如钩，想照见、晓妆人倦，懒画眉梢。青天碧海，问嫦娥、可也无聊。者次第，有离愁万缕，寸心难理，莫剪并刀。"
    ]
  },
  {
    "id": "adcfe4db8c6d505fea5734c222b87eda",
    "title": "长亭怨舟中与笛楼从叔联句",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "怅扑面、黄尘飞惹。放棹中流，翠帘深挂。眉样春山，晚妆愁见泪痕泻。淡浓休画，懒对镜、霜豪把。乳燕学呢喃，似诉说、离情无那。",
      "水榭。倚蓬窗玩月，不觉烛花红灺。裁笺谢别，犹忆到、酒阑歌罢。偿吴郡、旧雨相逢，要约略、杭州新话。怕归梦难成，倦听邮亭更打。"
    ]
  },
  {
    "id": "adcfe4db8c6d505f072fb0e4d64c343a",
    "title": "摸鱼儿·清明踏青有怀故园",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "最销魂、陌头杨柳，登楼倦听啼鸟。踏青人去天涯远，闲煞故园芳草。乡梦悄。怅别后湖山，谁放穿花棹。湔裙正好。怕南浦烟迷，西郊雨过，凉逗凤鞋小。",
      "春归早，绿偏斜阳古道。旧游回首都杳。东风不把离怀剪，吹起乱愁多少。愁未了。叹百结回肠，曲似炉香袅。流光暗恼。恼燕子衔来，相思一点，红豆为伊老。"
    ]
  },
  {
    "id": "adcfe4db8c6d505f86aa5eb723ea52df",
    "title": "摸鱼儿·题查哲生“重赁吟馆图”",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "荡轻舟、片帆云水，离愁能载多少。烽烟影里全家徙，输与故林栖鸟。乡梦杳。怪避地匆匆，都放桃源棹。青山住好。奈弹铗歌新，吹箫调古，憔悴鬓霜早。",
      "河梁外，目断斜阳戍堡。销魂最是芳草。红襟燕子曾相识，卅载旧游重到。幽径悄。待种竹锄梅，门巷经营好。巢痕再扫。尽家具安排，茶经鱼计，都付袖中稿。"
    ]
  },
  {
    "id": "adcfe4db8c6d505fb4f7a08a0aae19c7",
    "title": "沁园春·瘦",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "怯倚银屏，绣带平量，香肌暗消。怅年来病减，丰姿顿改，日长睡起，意态犹娇。臂欲松金，肩如削玉，云样衣裳水样绡。湘裙底，更一钩罗袜，宽褪莲翘。镜中薄了兰膏。",
      "怪落尽。芙蓉两颊潮。看秋波阁泪，愁凝眼角，春山锁恨，情蹙眉梢。飞燕轻盈，小蛮憔悴，莫向东风斗柳腰。黄昏后，怕灯前月下，顾影魂销。"
    ]
  },
  {
    "id": "adcfe4db8c6d505fd9412115eb7511b2",
    "title": "洞仙歌·题魏佩芬世妹“花雪婵娟图”",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "一支凉笛，蓦吹来芳径。鹤梦惺忪雪衣冷。正梨云乍暖、翠羽无声，清绝处，谁把冰魂唤醒。",
      "玉人娇睡起，半臂寒生，入指春风暗香凝。奁月曲如钩、移上瑶台，早绣出、满身花影。算仙境、分明似罗浮，待小摘琼英，晚妆菱镜。"
    ]
  },
  {
    "id": "adcfe4db8c6d505f5c9c77f5fd386408",
    "title": "渡江云",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "那回曾记否，倚蓬窗剪烛，絮语别杭州。怅烽烟一霎，鼓角城边，惊起木兰舟。杨花似雪，早飞上、羁旅人头。还怪它、柳丝如线，无力绾离愁。",
      "悠悠。前重云树，万叠烟峦，便还家梦有。料梦也、风吹不到，旧日妆楼。而今反悔当时误，甚无端、浪迹浮鸥。游倦矣、天涯何事句留。"
    ]
  },
  {
    "id": "adcfe4db8c6d505fd76cfe385c997555",
    "title": "金缕曲·重游城东可羡园，西风戒寒，花事渐减，怅然谱此",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "记得重阳后。访琼英、诗朋小集，东园载酒。一霎倦游原似梦，老了蓉卿菊友。更谁把、柴门重扣。我亦西风怊怅客，耐霜华、寄迹篱根久。人病也，比花瘦。",
      "秋容萧瑟浑非旧。剩多情、哀蛩怨蝶，芳丛寒守。粉褪香消金错落，憔悴墙阴锦绣。又兰若、晚钟时候。野圃荒凉斜月冷，近黄昏、归去销魂否。来岁约，莫轻负。"
    ]
  },
  {
    "id": "adcfe4db8c6d505f12f4d5da30199ef7",
    "title": "卜算子",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "帘卷海棠风，门掩梨花雨。燕子香巢傍画梁，软语和侬絮。",
      "来也为谁来，去也由它去。秋至无情不恋家，悔煞留伊住。"
    ]
  },
  {
    "id": "adcfe4db8c6d505f7a2eab49faae3f36",
    "title": "摸鱼儿·哭君莲二妹",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "怪西风、云罗一雁，迢迢缄札谁赠。惊心寄到江南驿，报道兰闺人病。催画艇。唤急棹归来，片叶飞帆影。离怀未省。早白柰花开，红蕖香老，短梦霎时醒。",
      "芳魂杳，怊怅重泉路迥。空教愁绝荀令。画眉闲煞妆台笔，奁匣暗封尘镜。钗燕冷。剩碎粉零脂，门掩铜环静。凄凉幻境。料旧雨多情，相逢地下，携手共悲哽。"
    ]
  },
  {
    "id": "adcfe4db8c6d505f142fce319761fdc6",
    "title": "霓裳中序第一感怀君莲，用草窗韵",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "青山恨万叠。蹙损双弯眉上叶。愁似蚕丝寸结。更怕听乱蛩，空阶啼月。",
      "香消臂雪。剩绀纱和泪留箧。伤心处，挑灯不语，忍把旧情说。",
      "凄绝。凤箫声咽。叹地下芳魂易灭。相思无限怅别。",
      "尽抛却湘奁，玉环瑶玦。素娥明镜缺。早唱到霓裳断阕。",
      "从今便，梦中相见，瘦影化秋蝶。"
    ]
  },
  {
    "id": "adcfe4db8c6d505f8bc0fd1c031af9da",
    "title": "摸鱼儿·许芷卿“秋隐盦填词图”",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "正秋风、已凉天气，伤秋情绪如昔。相如卧病秋园久，秋冷一枝词笔。秋似客。道愁怀吟秋，莫懒寻秋屐。秋光净拭。看淡淡秋容，疏疏秋意，满眼尽秋色。",
      "新秋境，最好秋人遁迹。秋怀何限萧瑟。秋花篱落秋虫絮，伴我秋灯凝碧。秋梦寂。待谱出秋声，合倩秋娘拍。秋尊翠浥。且共醉秋蟾，权抛秋簟，倚槛弄秋笛。"
    ]
  },
  {
    "id": "adcfe4db8c6d505f9b02ba6dcc4bce5a",
    "title": "菩萨蛮",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "天涯芳草无情碧。年年作尽凄凉色。日暮下帘钩。玉人休倚楼。",
      "双眉攒桂叶。恨向青山叠。心事莫瞒它。含愁诉落花。"
    ]
  },
  {
    "id": "adcfe4db8c6d505f2febe9c84d790774",
    "title": "百字令·病中有感",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "重帘皱影，卷流苏百结，帐绡凉透。翠被轻寒浑似水，又是点灯时候。鸟妒花愁，云痴雨怨，都把良宵负。连朝倚枕，熏笼偎暖罗袖。",
      "因甚终日恹恹，只缘肝病，不为伤春瘦。藕臂松金肩削玉，腮际红霞非旧。懒启湘奁，慵抛画谱，闲却纱窗绣。晚妆无力，泪痕界破眉柳。"
    ]
  },
  {
    "id": "adcfe4db8c6d505f86b91202e7203e57",
    "title": "虞美人",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "小楼一夜帘织雨。酿得春如许。暖寒和梦锁银屏。倦听街头唤过、卖花声。",
      "踏青人去清明节。廊响弓弓屧。病中心绪厌喧哗。低语小鬟帘外、步轻些。"
    ]
  },
  {
    "id": "adcfe4db8c6d505fc06ac9f27dff0bd9",
    "title": "南歌子",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "春雨肥红豆，秋风瘦白蘋。柳丝无力绾离情。一任漫天飞絮、送人行。",
      "落日孤帆影，荒城断角声。螺鬟如画远山青。恰似个人楼上、晚妆成。"
    ]
  },
  {
    "id": "adcfe4db8c6d505f8d5ac2f2cbb44b65",
    "title": "探芳信湖上探梅，追忆君莲，用草窗韵",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "趁清昼。好岭上探芳，堤边载酒。只玉波无恙，青山尚依旧。东风识得词人面，笑比梅花瘦。怕重来、软绿成阴，乱红飞甃。",
      "何处笛声骤。正梦醒乌蓬，泪凝螺岫。湖水湖烟，相看断肠否。剧怜冢畔香魂杳，往事空回首。感流光、又见春归细柳。"
    ]
  },
  {
    "id": "adcfe4db8c6d505f4334969f576fd742",
    "title": "蝶恋花",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "杜宇声催春欲暮。春去春来，忒煞无凭据。只恐春愁无著处。遣愁不去留春住。",
      "秋里问春春不语。春共愁来，愁可随春去。剩有柔情千万绪。一齐散入垂杨树。"
    ]
  },
  {
    "id": "adcfe4db8c6d505f67027831cd2144a1",
    "title": "高阳台·送春，用梦云楼主人韵",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "浊酒慵斟，罗衣怯试，麦天凉意如秋。檐角蛛丝，丝丝绾住春愁。海棠已嫁荼蘼老，剩浓阴、绿满枝头。最难留。陌山香车，水上兰舟。",
      "离情莫向东风诉，怪啼鹃薄幸，燕子忘忧。柳色销魂，画眉休倚妆楼。泪痕红染鲛绡迹，怕樽前、唱彻吴讴。锦屏幽。帘外花飞，碎扑银钩。"
    ]
  },
  {
    "id": "adcfe4db8c6d505fd4b081e48a5577a9",
    "title": "苏幕遮",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "掩湘奁，笼翠袖。病到春分，病到春分后。百折回阑□倚久。愁乱如丝，愁乱如丝柳。",
      "燕巢梁，蜗篆甃。风雨连宵，风雨连宵又。欲绣苔衣描未就。红染飞花，红染飞花瘦。"
    ]
  },
  {
    "id": "adcfe4db8c6d505f19a2c3dd90660dd2",
    "title": "暗香·题“孤山饯岁图”，用白石韵，为絅士韵梅作",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "四山寒色。把瘦魂唤醒，声声长笛。绿萼乍舒，缟袂盈盈谩攀摘。忙了催春腊鼓，休闲了、生香词笔。趁此夕、约伴寻幽，乌肪载吟席。花国。",
      "思岑寂。叹岁去岁来，别绪萦积。翠禽似泣。仙梦罗浮那堪忆。冻雪苍苔未扫，疏竹外、云封残碧。者暮景、将去也，问谁绾得。"
    ]
  },
  {
    "id": "adcfe4db8c6d505f7a9aaff2bb3f669b",
    "title": "疏影·前题",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "疏林步玉。有素禽飞倦，花底常宿。翠袖天寒，娇影亭亭，含情半露丛竹。萧条纸帐云才暖，觅胜迹、枝南枝北。倚短箫、谱出双声，却笑缟仙孤独。",
      "怊怅岩扉静掩，菊泉未荐得，谁吹寒绿。冷抱芳心，不染繁华，合守空山茅屋。残年剩腊匆匆去，感旧事、细翻歌曲。怕晚钟、一霎斜阳，画里乱愁盈幅。"
    ]
  },
  {
    "id": "adcfe4db8c6d505f760a09c706614543",
    "title": "满江红·春日湖上遇风",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "斜日南屏，偏几阵、风回画桡。拼冷落、半湖残梦，剩笛零箫。碎蹙烟波堆细縠，低翻草树踠新条。更杨花、似雪扑疏蓬，过断桥。",
      "沙堤畔，柔橹摇。云寺外，乱钟敲。怅酒阑歌散，依旧无聊。近水楼台天半隔，满城灯火望中遥。问采香、人去甚时来，魂暗销。"
    ]
  },
  {
    "id": "adcfe4db8c6d505f579080be217711aa",
    "title": "金缕曲·次絅士韵",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "北宋南唐继。问词坛、双飞健将，而今有几。太白才华江令笔，一样花生梦里。谱妙句、金荃堪拟。旧酿蒲桃新拨瓮，倒芳樽、共把尘襟洗。沧海量，更谁比。",
      "清谈雅吐如虹气。骋吟怀、齐霏玉屑，尘挥难已。便化西湖波作酒，那怕刘伶醉死。总不学、眼醒屈子。我亦浇书成素癖，要青旗、买遍江南地。拼酩酊，画屏倚。"
    ]
  },
  {
    "id": "adcfe4db8c6d505ff59382ea10c61cd0",
    "title": "虞美人·题“钟馗览镜图”，为闰重午作",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "弹冠重下终南径。真面须重省。红妆小妹定嘲它。如戟须眉还有、照菱花。",
      "盈樽蒲酿从新倒。一醉掀髯笑。莫欺进士老龙钟。不见当年人镜、兆芙蓉。"
    ]
  },
  {
    "id": "adcfe4db8c6d505f39ac6fcfd1395342",
    "title": "玉漏迟·月湖夜泛",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "迢迢银汉路，嫦娥睡起，碧天云暮。柳外凉蟾，照出暝烟千缕。雨过山青欲滴，似和泪、个人眉妩。花不语。红船撑入，翠乡深处。",
      "谁家水调歌成，怕唱彻菱塘，惊它鸥鹭。薄衬冰绡，清逗满身香露。安得今宵酒醒，把残月、晓风留住。欢易去。思量旧游无据。"
    ]
  },
  {
    "id": "adcfe4db8c6d505fa6420bcbee4cee9d",
    "title": "扫花游题罗镜泉“琼台梦月图”",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "枕函睡蝶，化瘦影飞来，晚凉琼岛。乱山翠绕。记当年倦旅，石梁慵眺。梦入天台，不辨云深路窈。镜波照、正月满兔辉，风露寒峭。芳事知未了。",
      "有洞开桃花，对人含笑。佩环韵悄。听霓裳夜咏，玉真归早。怨煞溪流，暗促霜华鬓老。卧游到。问苍苔、可留鸿爪。"
    ]
  },
  {
    "id": "adcfe4db8c6d505ff4aa989c5cf44302",
    "title": "沁园春·闷",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "脉脉无言，郁郁含颦，恹恹病怀。待裁笺觅句，慵拈翠管，挑灯照梦，懒拔瑶钗。客里伤春，愁边中酒，心事迷藏没处猜。凝神坐，问者般方寸，谁与安排。",
      "踏青雨阻苍苔。怕花径、香泥污凤鞋。况懊侬情绪，休歌红豆，困人天气，又到黄梅。半晌沉吟，几回叹息，百事思量总不谐。雕栏畔，愿和将鹦鹉，金锁笼开。"
    ]
  },
  {
    "id": "adcfe4db8c6d505feaafb1cd3cb8cab3",
    "title": "霓裳中序第一过旧居感赋，用草窗韵",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "苔衣冷翠叠。乱石荒阶飞败叶。蛛网当门暗结。有古甃絮蛩，颓垣筛月。",
      "香罗腻雪。剩绣巾和泪封箧。沧桑事，旧时燕子，软语向侬说。",
      "悲切。短歌声咽。叹转眼浮云变灭。妆楼曾记赋别。",
      "怕觅当时，玉佩珊玦。唾壶敲又缺。早谱就幽兰怨阕。",
      "休重问，花前盟约，梦断故园蝶。"
    ]
  },
  {
    "id": "adcfe4db8c6d505ff48e213d9accb327",
    "title": "金缕曲·悼黄苕仙表妹",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "丝藕萦愁抱。闷恹恹、画屏无睡，坐看天晓。玉镜尘封钗股折，凉煞蜻蜓翠小。叹容易、咏花人老。锦瑟年华如水逝，剩红冰、渍满乌阑稿。幽梦醒，怨啼鸟。",
      "清风明月双溪棹。忆当时、凌波顾影，鬓鸦低照。怊怅彩鸾仙去后，秋雨今年更早。早一架、牵牛开了。侬是伤秋兼惜别，锁连环、恨叶眉慵扫。琴韵绝，伯牙调。"
    ]
  },
  {
    "id": "adcfe4db8c6d505fc2ebbe3b77d3970f",
    "title": "鹧鸪天",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "密织鱼鳞百尺蓬。绿阴阴里小帘栊。水窗凉透菰蒲雨，月榭香生菡萏风。",
      "眉敛翠，颊销红。病馀鸾镜掩青铜。晚来谁弄阳关笛，吹出垂杨古苑东。"
    ]
  },
  {
    "id": "adcfe4db8c6d505f09fa42b03f262c3f",
    "title": "台城路湖楼晚眺",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "一丝残照垂杨外，疏林乱钟敲暝。软玉阑边，销金帘底，烟袅药炉香凝。奁波万顷。看眉样青山，晚来妆靓。唤起圆蟾，碧天如水夜云静。",
      "良宵谁放画艇。遥闻钗钏响，微漏花影。待月窗间，临风扇小，楼上有人愁凭。罗衣靠冷。笑身似梧桐，未秋先病。凉笛惺忪，醉魂吹易醒。"
    ]
  },
  {
    "id": "adcfe4db8c6d505f965bd70a0311464e",
    "title": "台城路秋夜不寐，有怀昔游，叠前韵",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "玉笙吹彻无眠夜，桐阴半阶烟暝。鬓亸云松，眉弯月瘦，坐看烛花红凝。银涛万顷。正帘卷秋河，倚妆人靓。目断青鸾，星桥水冱碧空静。",
      "菱塘曾记泛艇。一肩荷露重，凉坠钗影。艳谱乌丝，香浮翠盏，绣槛宵来闲凭。鸥盟未冷。奈赢得清愁，幻成新病。梵磬圆催，甚时尘梦醒。"
    ]
  },
  {
    "id": "adcfe4db8c6d505f9bc820a150972a40",
    "title": "忆旧游·题张仲甫舍人“香溪泛宅图”",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "泛香溪一舸，帆影天边，远落云浔。橹唱斜阳外，待浮家去也，载鹤携琴。未忘五湖烟水，鸥鹭旧知音。看胜迹依然，馆娃宫里，响屧廊深。",
      "重寻。昔游地，听古寺钟敲，翠耸遥岑。易冷笙歌梦，剩酒痕浓晕，犹恋罗襟。而今鬓霜催老，憔悴少年心。只添了新词，旗亭画壁扶醉吟。"
    ]
  },
  {
    "id": "adcfe4db8c6d505f6a10f5089fcd4369",
    "title": "风入松",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "远山如画锁眉梢。梦断楚天遥。咏花人去瑶窗掩，冷栏杆、料也无聊。零落词坛酒社，可怜明月良宵。",
      "旧时楼上记吹箫，钿合暗香消。离情漫借并刀剪，赖柔丝、织网成绡。织就愁根恨叶，一齐绣入心苗。"
    ]
  },
  {
    "id": "adcfe4db8c6d505f1ce2a4c9d7e40f29",
    "title": "八声甘州·中秋苦雨，寄砺轩吴门",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "卷轻纱翠袖暖凉生，香销玉炉烟。尽灯挑红豆，秋心如醉，酒中愁边。听遍黄昏风雨，拥髻不成眠。辜负团圆节，冷落芳筵。",
      "万古有情明月，恁今宵盼断，碧海青天。怅广寒宫阙，云掩路三千。料姮娥、替人垂泪，怕晚妆、金镜向人圆。应知我、新来离别，影只堪怜。"
    ]
  },
  {
    "id": "adcfe4db8c6d505f6d8ba4dd9a2e944c",
    "title": "菩萨蛮·秋江晚眺",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "炊烟一霎遥天暝。乱鸦飞破垂杨影。何处是乡关。白云山外山。",
      "欲归归未得。楚水吴江隔。莫道不销魂。茜衫蔫泪痕。"
    ]
  },
  {
    "id": "adcfe4db8c6d505f6d8ba4dd5ab8f27c",
    "title": "菩萨蛮·秋江晚眺",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "远峰眉黛伤心碧。荒凉古道飞黄叶。家住在江南。江天秋水涵。",
      "风前人影瘦。小立垂双袖。但得学归鸿。云罗万里通。"
    ]
  },
  {
    "id": "adcfe4db8c6d505f766b437898466e10",
    "title": "十六字令",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "痴。情似春蚕不断丝。连环结，无计解相思。"
    ]
  },
  {
    "id": "adcfe4db8c6d505f766b43787004c1f7",
    "title": "十六字令",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "听。窗外芭蕉夜雨声。炉烟冷，酒醒梦难成。"
    ]
  },
  {
    "id": "adcfe4db8c6d505ff32f182e8fd1a64c",
    "title": "浣溪沙",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "燕子归来细雨中。春来春去忒匆匆。绿窗人静下帘栊。",
      "昨夜新寒浑似剪，梨花香雪柳花风。海棠微褪几分红。"
    ]
  },
  {
    "id": "adcfe4db8c6d505ff32f182e494f9b89",
    "title": "浣溪沙",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "漠漠春阴绣户低。悄来花下掩双扉。生憎蝴蝶傍人飞。",
      "六曲阑边红芍药，秋千架上绿蔷薇。踏青时节雨霏霏。"
    ]
  },
  {
    "id": "adcfe4db8c6d505ff32f182e4dd2ce48",
    "title": "浣溪沙",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "紫陌吹箫唱卖饧。江南春色可怜生。杏花寒食雨清明。",
      "芳径倦飞三月絮，绮窗愁听一声莺。断肠心事故园情。"
    ]
  },
  {
    "id": "adcfe4db8c6d505ff32f182eebb942a3",
    "title": "浣溪沙",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "翡翠衾温麝霭浓。芙蓉幔掩晚妆慵。疏灯红透碧纱笼。",
      "月转花梢人去也，倚栏无语寂寥中。罗衣不耐海棠风。"
    ]
  },
  {
    "id": "adcfe4db8c6d505f9b02ba6dda22e46f",
    "title": "菩萨蛮",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "绣窗一夜春眠足。晕红娇褪双腮玉。帘外雨如烟。落花三月天。",
      "画梁新燕语。也学喁喁绪。愁煞未归人。传书乏锦鳞。"
    ]
  },
  {
    "id": "adcfe4db8c6d505f9b02ba6dd3c6d74d",
    "title": "菩萨蛮",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "雨丝烟缕将愁织。泪珠成串鲛绡湿。春也不知情。花飞入锦屏。",
      "酒醒闻杜宇。独立浑无主。几曲碧阑干。一钩罗袜寒。"
    ]
  },
  {
    "id": "adcfe4db8c6d505f25eb6af77b6c94e8",
    "title": "清平乐",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "鱼沉雁杳。没个平安报。门外落花愁不扫。春恨知它多少。",
      "高楼才卷帘栊。远山如画眉峰。目断暮云千里，谁传锦字缄封。"
    ]
  },
  {
    "id": "adcfe4db8c6d505f25eb6af7301963dd",
    "title": "清平乐",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "一声柔橹。人去垂杨渡。苦雨连绵听不住。做出凄迷情绪。",
      "故园梅子黄时。天涯远梦谁知。寄语画梁双燕，为侬衔去相思。"
    ]
  },
  {
    "id": "adcfe4db8c6d505f66b941613dde923c",
    "title": "忆江南·寄外",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "人去也，人去短长亭。却向君前佯忍泪，不因别后始关情。",
      "无计阻征程。"
    ]
  },
  {
    "id": "adcfe4db8c6d505fae45303e1f4527df",
    "title": "醉太平·西湖泛月",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "莲房露倾。花窗月明。棹歌声起渔汀。唤鸳鸯梦醒。",
      "乌篷画舲。帘钩水晶。隔船初见云英。听轻弹玉筝。"
    ]
  },
  {
    "id": "adcfe4db8c6d505fae45303e829d0e32",
    "title": "醉太平·西湖泛月",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "山光黛浮。帘波月流。画桡惊起沙鸥。笑先侬白头。",
      "哀蝉咽秋。吟蛩絮愁。旧游如梦难留。冷花滩钓舟。"
    ]
  },
  {
    "id": "adcfe4db8c6d505f2fcfee67666b2ba1",
    "title": "浪淘沙·题陆芝仙女士《倩影楼稿》",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "鬓影感华年。香冷蝉钿。旧游如梦梦如烟。可惜咏花人不见，泪洒情天。",
      "怨海恨难填。絮果谁怜。春蚕抵死尚缠绵。安得吴刚修月斧，月再团圆。"
    ]
  },
  {
    "id": "adcfe4db8c6d505f2fcfee675567dcb4",
    "title": "浪淘沙·题陆芝仙女士《倩影楼稿》",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "春雨抱愁眠。瘦削吟肩。回文载入衍波笺。羡煞扫眉才子笔，妙句金荃。",
      "断梦落谁边。倩影楼前。我来刚是熟梅天。怪底碧城云样远，飞去词仙。"
    ]
  },
  {
    "id": "adcfe4db8c6d505ff32f182edef72755",
    "title": "浣溪沙",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "乍试征帆二月天。故乡回首梦如烟。蓬窗人倦倚愁眠。",
      "蘸眼轻波迷鸭绿，举头新月欠蟾圆。诗筒欲寄倩谁传。"
    ]
  },
  {
    "id": "adcfe4db8c6d505ff32f182e3eeb129c",
    "title": "浣溪沙",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "芳草无言绕画桥。年年绿遍旧裙腰。有斜阳处最魂销。",
      "玉笛倦吹金缕曲，春风愁送木兰桡。西湖别后恐无聊。"
    ]
  },
  {
    "id": "adcfe4db8c6d505ff2cabfb0e8ba642c",
    "title": "醉红妆",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "帘波如水篆烟浮。挂垂杨，月一钩。东风吹梦过红楼。空冷落，旧香篝。",
      "别来情绪似伤秋。恨无计，解眉头。心太玲珑人太瘦。禁不起，许多愁。"
    ]
  },
  {
    "id": "adcfe4db8c6d505ff2cabfb05be1070e",
    "title": "醉红妆",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "近来憔悴不胜怜。薄罗裳，瘦削肩。撩人春色困人天。娇睡醒，尚思眠。",
      "晚妆无力整花钿。凤钗溜，髻云偏。弓样眉儿眉样月。知何日，是团圆。"
    ]
  },
  {
    "id": "adcfe4db8c6d505f8fe7986e8237df55",
    "title": "声声慢·秋声仿竹山",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "远雁悲鸣，哀蝉暗咽，销魂齐作秋声。画角城头，斜阳冷带鸦声。怕听荒村落叶，近黄昏、古寺钟声。长亭外，有粘天衰草，响送车声。",
      "漫向门前问卜，但计程窗下，敲断钗声。檐铁铮琮，小楼前后风声。邻家又催刀尺，捣寒衣、一片砧声。黄花瘦，卷帘人、微褪钏声。"
    ]
  },
  {
    "id": "adcfe4db8c6d505f8fe7986e7cef7526",
    "title": "声声慢·秋声仿竹山",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "萧萧飒飒，惨惨凄凄，飞来何处秋声。似雨还风，梧桐叶底寻声。香老豆花篱角，怕吟蛩、絮出秋声。蕉窗畔，漏疏灯一点，微逗书声。",
      "惊起惺忪茶梦，是相如病渴，炉沸泉声。片月长安，万家同捣衣声。今夜板桥霜冷，唤行人、野店鸡声。荒城外，听鸣笳、寒杂漏声。"
    ]
  },
  {
    "id": "adcfe4db8c6d505ff32f182e0aa9381b",
    "title": "浣溪沙",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "翠掩螺屏别梦残。罗衣香褪怯新寒。倚栏无语泪偷弹。",
      "鬓样春云眉样月，神如秋水气如兰。教人那不忆珊珊。"
    ]
  },
  {
    "id": "adcfe4db8c6d505ff32f182eabdd5ee6",
    "title": "浣溪沙",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "斗草归来拾翠钿。日长深院罢秋千。绣床斜倚只思眠。",
      "流水光阴春似梦，落花时节雨如烟。十分无赖困人天。"
    ]
  },
  {
    "id": "adcfe4db8c6d505f5c844c80115f1f66",
    "title": "减兰题《梦云楼词》",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "花生梦笔。麝墨纵横新玉册。名士才华。百幅琳琅写韵纱。",
      "西泠感旧。第一魂销桥畔柳。谱入乌丝。春水当年绝妙词。"
    ]
  },
  {
    "id": "adcfe4db8c6d505f5c844c80fa101240",
    "title": "减兰题《梦云楼词》",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "酒边弹剑。青粉旗亭红粉店。檀板新腔，十五盈盈唱谢娘。",
      "梦云千叠。纸帐罗浮飞倦蝶。玉照词人，淡到梅花韵绝尘。"
    ]
  },
  {
    "id": "adcfe4db8c6d505f25eb6af7f1d8c0dd",
    "title": "清平乐",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "愔愔院宇。愁听红鹦语。解事东风吹梦去。飞入谢庭深处。",
      "玉人娇睡银屏。侍儿密下帘旌。忘却香添翠被，醒来半臂凉生。"
    ]
  },
  {
    "id": "adcfe4db8c6d505f25eb6af72cf03d8f",
    "title": "清平乐",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "红冰试揾。浅砑鲛绡晕。纨扇只愁凉有信。冷落空箱谁问。",
      "雨声酸逗纱屏。晚来倦拥桃笙。最是梧桐无赖，未秋先作秋声。"
    ]
  },
  {
    "id": "adcfe4db8c6d505f67ccb40b8063b2c8",
    "title": "浪淘沙·题絅士《小蓬莱阁词》",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "麝墨扫云烟。艳谱金荃。春风香洒笔花鲜。却好旗亭人赌唱，绝妙词笺。",
      "一字一珠连。绮语缠绵。蓬莱阁近大罗天。翠耸遥山山万叠，合住吟仙。"
    ]
  },
  {
    "id": "adcfe4db8c6d505f67ccb40b76a93c52",
    "title": "浪淘沙·题絅士《小蓬莱阁词》",
    "authorName": "赵我佩",
    "authorId": "adcfe4db8c6d505fd1457b72d1457b72",
    "dynasty": "清",
    "content": [
      "把酒夜眠迟。檀板金卮。晓风残月饯春时。花落花开名士泪，写遍新词。",
      "红豆种相思。叶叶枝枝，闲愁除有白鸥知。知否当时狂杜牧，鬓早成丝。"
    ]
  },
  {
    "id": "adcfe4db8cbf502052c513142557e996",
    "title": "浣溪沙·春闺",
    "authorName": "王瑞淑",
    "authorId": "adcfe4db8cbf5020d1457b72d1457b72",
    "dynasty": "清",
    "content": [
      "淡绿轻红掩画楼。珠帘尽日下金钩。玉人鸾镜倦梳头。",
      "春老梦寻芳草路，销魂人在木兰舟。月明何处弄箜篌。"
    ]
  },
  {
    "id": "adcfe4db8cbf50202698ef7483230702",
    "title": "解语花·赠沈释堂侍讲典试",
    "authorName": "王瑞淑",
    "authorId": "adcfe4db8cbf5020d1457b72d1457b72",
    "dynasty": "清",
    "content": [
      "帝心隆眷，文采千秋，珠玉光争射。典仪风雅。飘丹桂，月阙梯云先驾。",
      "班扬阮谢。看桃李、巍然声价。不胜衣、金带垂腰，楚楚惟盈把。",
      "此际凤池清夜。有瑞烟银烛，瀛署杯斝。宫槐琼榭。",
      "龙蛇字，风雨也堪惊怕。香尘似麝。归朝去、纶音重下。",
      "东阁开，新筑沙堤，待沐升平化。"
    ]
  },
  {
    "id": "adcfe4db8d0c55a8a07996f72589cadb",
    "title": "清平乐·忆妹见《林下词选》、《瑶华集》、《词雅》",
    "authorName": "张蘩",
    "authorId": "adcfe4db8d0c55a8d1457b72d1457b72",
    "dynasty": "清",
    "content": [
      "重门深处。听尽黄梅雨。千遍怀人慵不语。魂断临岐别路。",
      "一天离恨分开。同携一半归来。日暮孤舟江上，夜深灯火楼台。"
    ]
  },
  {
    "id": "adcfe4db8d0c55a84b6c43c302ff08e7",
    "title": "江城子·久雨忆涤庵妹",
    "authorName": "张蘩",
    "authorId": "adcfe4db8d0c55a8d1457b72d1457b72",
    "dynasty": "清",
    "content": [
      "湘帘不卷雨蒙蒙。镜台封。晓妆慵。春山休染，一任淡眉峰。脉脉离情曾未惯，百里外，有人同。",
      "盈盈一水隔难通。思无穷，忆相逢。记得临岐，携手话匆匆。欲倩春潮和泪点，流取去，到吴淞。"
    ]
  },
  {
    "id": "adcfe4db8d0c55a8a5c60bf04eeba38b",
    "title": "沁园春·烟",
    "authorName": "张蘩",
    "authorId": "adcfe4db8d0c55a8d1457b72d1457b72",
    "dynasty": "清",
    "content": [
      "竹影摇窗，瓶花落案，昼景依然。奈春困难支，宿酲未解，凤团初熟，兽碳犹燃。漫检湘囊，笑拈银管，金屑毵毵素指传。湘帘外，袅云烟一缕，缭绕花前。阑干徙倚俄延。",
      "渐粉腕娇凭小婢肩。任宝鸭香消，懒添兰麝；云鬟斜堕，慵整珠钿。半晌懵腾，片时掩冉，一枕邯郸别有天。还堪恋，怕柔肠乍冷，愿与流连。"
    ]
  },
  {
    "id": "adcfe4db8d61d3726ffdaf8a39570f6e",
    "title": "望江南",
    "authorName": "严廷中",
    "authorId": "adcfe4db8d61d372d1457b72d1457b72",
    "dynasty": "清",
    "content": [
      "扬州好，池馆闹春分。蝶影衣香团作阵，湖光花气酿成阴。画浆荡斜曛。",
      "扬州好，骨董列粗粗。鹾贾高谭评古玩，酸丁低首检残书。尝鉴各黏涂。",
      "扬州好，随意破闲愁。名士商量邀合醵，高僧挥霍到缠头。无事不风流。",
      "扬州好，处处赛神忙。土佛乘舆朝大士，社公肃柬迓城隍。人鬼两荒唐。",
      "扬州好，叶子斗输赢。阿嫂偷传灯畔眼，小姑笑数手中星。金钏响轻轻。",
      "扬州好，午倦教场行。三尺布棚谭命理，四围洋镜觑春情。笼鸟赛新声。",
      "扬州好，闺阁礼空王。采线紧拴泥偶臂，栴檀浓和美人香。尽彀佛思量。",
      "扬州好，对岸列金焦。客舫远归京口月，大江横截海门潮。落日送南朝。"
    ]
  },
  {
    "id": "adcfe4db8d8355325991ee8e0071471e",
    "title": "临江仙·为烈女顾季繁赋",
    "authorName": "沈友琴",
    "authorId": "adcfe4db8d835532d1457b72d1457b72",
    "dynasty": "清",
    "content": [
      "彤管徒传缑岭怨，采兰又酿新愁。此身已许便相酬。一朝巾帼志，千古丈夫俦。",
      "慷慨捐生犹易事，从容就义难求。楼空人去冷香篝。云寒朝欲暮，月淡夜何修。"
    ]
  },
  {
    "id": "adcfe4db8d83553246c8e7043d2ab148",
    "title": "浪淘沙·月下桃花",
    "authorName": "沈友琴",
    "authorId": "adcfe4db8d835532d1457b72d1457b72",
    "dynasty": "清",
    "content": [
      "清露酿花烟。皓魄无边。数枝低亚笑嫣然。",
      "一自天台迷路后，辜负年年。蟾影罩霞鲜，似共流连。茅斋相对恍疑仙，赚得东风今日好，莫为愁牵。"
    ]
  },
  {
    "id": "adcfe4db8d8632ae61e09abe4bdea2ee",
    "title": "齐天乐·荣德山",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "是谁锯下苍龙角，晴空一坪秋广。万古无风，小池不涸，青入四禅天上。鳞原一掌。指贴地婆城，药膏圆样。影落东南，天台四万八千丈。",
      "唐年祠庙尚在，薛碑今蚀尽，苔翠无恙。州以山名，砦犹宋建，老去希夷安往。洪荒坐想。定绝岛孤撑，海浮千嶂。倘扣玻璃，日球空外响。"
    ]
  },
  {
    "id": "adcfe4db8d8632ae287484e0312607ed",
    "title": "侧犯·登华阳山",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "翠阴四月，入山十里春秧净。樵径。引一线松风到山顶。遥天沆瀣色，冷日玻璃性。端正。合唤作荣州主人影。",
      "山名近古，想是南齐定。如梦醒。算兴亡、荒县辟灵境。涧石生花，水禽过岭。风韵。绿得玉娥妆靓。"
    ]
  },
  {
    "id": "adcfe4db8d8632aecfc3e5f47a6f1332",
    "title": "水龙吟·浴佛日佛崖作",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "望中天半庄严，嘉州定落荣州后。大哉僧力，自元丰始，迄工元祐。玉斧修云，金容满月，华鲸夜吼。恨青山不语，道君时事，断碑字、苍苔锈。",
      "台上放翁载酒。问如来、梵天谁救。支那小影，铜仙泪落，咸阳月瘦。十六丈身，一千年事，黄梅雨候。只红裙袅袅，榴花一色，拜龙华寿。"
    ]
  },
  {
    "id": "adcfe4db8d8632ae0f19be6568daf2ce",
    "title": "壶中天此君轩",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "清风万个，占一城高处，宋时僧屋。解借此君名此地，便卜此僧非俗。茗砌延秋，风廊响月，苔色琴弦绿。涪翁往矣，禅房香剩花木。",
      "有弟时到轩中，虚心直节，合抱琅玕宿。自列党人碑上状，成就一家清福。绝代欧苏，片时章蔡，断送神宗录。翠云三亩，荣州第一修竹。"
    ]
  },
  {
    "id": "adcfe4db8d8632ae76457f8a4a4c02e5",
    "title": "齐天乐·乾龙洞",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "乱山青出荣州界，界边水流穿洞。石乳含秋，云胎化碧，苔色六朝梁栋。人天万种。定结自洪荒，海潮吹冻。想见龙蟠，爪痕深入翠岩缝。",
      "诗人从古不到，晋时獠据了，还问唐宋。灵境多年，老樵探路，说有阴河水涌。西边一孔。便缒火无光，红珠似瓮。怕是骊宫，角根银柱耸。"
    ]
  },
  {
    "id": "adcfe4db8d8632ae4b3cfb971340a3de",
    "title": "迈陂塘宋坝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "出春城、秧歌几日，芳原一绿如剪。四山围作棋枰样，阁阁鸣蛙不断。塍一线，袅百亩衡从，树小荫如伞。吴装短卷。看人影鸦锄，车声龙骨，物外散鸡犬。",
      "谋生贱。五十归田未晚。学耕空守枯砚。倾家难买柴车住，头白王尼谁伴。君不见。自晋后渔郎，几见桃花岸。游民在眼。坐豆叶村边，稻花风外，黄送夕阳远。"
    ]
  },
  {
    "id": "adcfe4db8d8632aeac45086c2220234c",
    "title": "木兰花慢·虎洞",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "古来荒可想，只城角，似岩乡。入石户深深，云阿寂寂，玉溜锵锵。洪荒。自融气母，想风吹、一泡裂崖冈。留作菟裘佳处，六时心地清凉。焚香。",
      "小步禅堂。消夏气、领秋光。叹碧玉壶中，黄斑径里，此亦沧桑。苍茫。放翁著句，甚无人，镌字绿苔旁。不用飞霞题壁，我生已似云将。"
    ]
  },
  {
    "id": "adcfe4db8d8632ae6ad3d7005749210b",
    "title": "台城路涅槃楼",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "眼前了了无生法，君看此楼深处。苦海元乾，禅天不坏，去路依然来路。新蝉自语。坐万绿阴中，早凉高树。枯蜕无声，不知人世有风露。",
      "香台微雨乍歇，客来拚痛饮，休更心苦。人各一回，劫凡千变，我亦恒河小住。江干战鼓。甚造出虫沙，渐台郿坞。世外金容，翠岩天万古。"
    ]
  },
  {
    "id": "adcfe4db8d8632aef40d61ea82e5823b",
    "title": "贺新凉九霄顶，北山第一高处",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "一朵荣州翠。是人闲、埃风净处，万年秋气。大势山形雄西北，乱阜镵天无次。似大海、鲸牙千队。盲左腐迁传战纪，纵文澜、百怪浑如此。松风响，天鹅翅。",
      "高台合向峰尖起。坐台中、呼来皓月，问开天事。一臂苍苍陵州界，横绝铁山围地。铁山下、拥斯茫水。晋代蛮荒诸葛迹，洒长空、不尽神州泪。阵云在，江声里。"
    ]
  },
  {
    "id": "adcfe4db8d8632ae941a34b71044543b",
    "title": "水龙吟·龙洞，唐开化寺也",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "一山蟠作狮身，就中笠子天光小。洞当凹处，海涛常响，法云难扫。断溜生苔，疏风替扇，客同秋到。想有唐人住，其名曰伋，空巢结、金光草。",
      "南渡那堪重道。认摩崖、荒烟落照。当时名士，新亭泪落，旭阳天老。树倒栖禽，钟清唤月，依然古庙。听酒边人语，佛狸当死，匣中龙啸。"
    ]
  },
  {
    "id": "adcfe4db8d8632ae6714dd2e8c841cc7",
    "title": "红情凤仙",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "红儿欲活，是蕊珠内史，托生丹穴。对对明妆，和就猩猩守宫血。一片霞痕正午，浓绿衬、朱栏千叶。商画稿、配入香风，金粉玉胡蝶。花国。",
      "又端节。正唾绒碧窗，酒潮新发。玻璃指甲，染上麻姑更娇绝。却笑生来性急，小红豆、一房秋裂。好夜夜秦楼里，玉箫唤月。"
    ]
  },
  {
    "id": "adcfe4db8d8632aecefb12581b10c49a",
    "title": "声声慢·荷池清晓",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "睡红乍洗，凉翠新装，清晨出浴华池。露影含娇，无人故作风欹。将开未开更好，幻巫山、嫩到瑶姬。纤鳞动，把铜华皱了，片片胭脂。",
      "半世曾看太液，记殿头红日，花外黄旗。各认前生，个中心苦怜伊。清墩一条波路，说君恩、西海为期。吟未已，叶田田、飞下鹭鸶。"
    ]
  },
  {
    "id": "adcfe4db8d8632aeff38f449490c40ea",
    "title": "台城路蛇衣，端午翌日作",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "知非药店飞龙骨，苔边委衣横地。薄片冰花，碎光云母，蜕处可胜憔悴。馀腥未洗，看点点斑斑，草根攒蚁。苦盼长春，那知微命竟如此。",
      "拦腰分下一剑，酒阑经大泽，逃得刘季。添足求工，残鳞换世，身价今轻于纸。焚灰化水，怎医遍金疮，虫沙万队。蛇子蛇孙，祖龙新秽史。"
    ]
  },
  {
    "id": "adcfe4db8d8632ae7aeaee00bd186fe4",
    "title": "木兰花慢·寄休庵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "散仙羊市宅，绿槐影，闭柴关。自消夏其中，竹山竹屋，花外花间。谁弹。半塘旧调，笑沙哥、油碧引东川。生就方城旧尉，嘉名天付金荃。",
      "乡园。何日归年。罗带水、玉簪山。买茅屋三间。杉湖一角，先坐无钱。人传。祖龙已死，愿苍天无鹿逐中原。世局那知魏晋，禅心自定风幡。"
    ]
  },
  {
    "id": "adcfe4db8d8632aef692a2734a859b1d",
    "title": "摸鱼子风琴，和约叟韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "弄星星、一奁哀玉，未须雅管同调。七音鳞次钢弦细，空处自含天巧。清了了。看错落春葱，雪点飞鸿爪。夷歌曲肖。动一颗樱桃，千丝琥珀，低按峡猿啸。何戡老。",
      "曾拊开元一操。云和月中斜抱。生儿近学鲜卑语，旧日龟兹人少。孤凤噪。似细语娇狞，柳态蛮腰好。天风袅袅。配画箧梨园，电灯如月，钟打壁间早。"
    ]
  },
  {
    "id": "adcfe4db8d8632ae748effd7de1687e0",
    "title": "声声慢·雨",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "鸦翻落日，电笑群山，热风传响高槐。作势翻停，一灯蚊乱萧斋。云垂九天如墨，入三更、星豆齐筛。檐溜决，似马陵箭发，鳖子潮来。",
      "万事须臾过眼，听柝声在水，波路平街。屋漏无乾，移书百费安排。阿香驾涛又作，料村田、秧翠成堆。人倦矣、梦醒时，凉月照阶。"
    ]
  },
  {
    "id": "adcfe4db8d8632aee6e88d588a85437a",
    "title": "壶中天壶庵师自题六十七岁小像，次韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "杜陵风貌。令半生无著，只缘诗好。一枕官身前世梦，鸡唱汝南天晓。石笋书香，花潭笠影，水换蓬莱岛。功名苍狗，山中自种瑶草。",
      "便儗石恪维摩，一龛端坐，洗钵祗园保。我是僧雏曾指月，也到恒河边老。肝胆向谁，须眉无恙，华顶归云少。河清人寿，不言心下了了。"
    ]
  },
  {
    "id": "adcfe4db8d8632aee6e88d5824a391a0",
    "title": "壶中天壶庵师自题六十七岁小像，次韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "镜中花貌。尽红红白白，张家好好。四面凉云风皱酒，心在玉壶天晓。借竹为墙，呼山入郭，秋沁瑶华岛。蜻蜓款款，游鱼唼唼芳草。",
      "亭子宛似湖心，放翁诗境，坏砌苔痕饱。七百馀年留一舸，多少闹红遗老。南泊寻香，西湖饮渌，梦影三生少。茫茫万事，知非我辈能了。"
    ]
  },
  {
    "id": "adcfe4db8d8632aee6e88d584045e7d3",
    "title": "壶中天壶庵师自题六十七岁小像，次韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "故侯遗貌。记锦城秋集，月圆花好。自别成绵龙茂道，明发碧鸡春晓。节钺三边，人天万古，客散田横岛。招魂湘水，五年墓已荒草。",
      "春夜黄浦潮声，相逢一叹，晚饭吴羹饱。梦里空花秋后叶，年少周郎俱老。鲸海重波，鹓雏两地，白雁音书少。交情昆季，也应来世难了。"
    ]
  },
  {
    "id": "adcfe4db8d8632ae3da626ac3a0eae2a",
    "title": "百字令·石门，是胡节悯乡居路",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "石头城破，任青天坠了，一拳撑住。入地高皇肌未冷，忍喷燕山尘土。烙铁横烧，皮囊四裂，十族齐声去。犬羊崩角，斑然一只黄虎。",
      "莫论忠字横心，即关师友，义亦同终古。冯道褚渊宁有血，厕里落花红腐。一县乡山，双门石窦，此地东川路。十三陵上，夕阳人砍烟树。"
    ]
  },
  {
    "id": "adcfe4db8d8632ae1c19e19deece567e",
    "title": "金缕曲·寄约叟",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "心字银灰热。算而今、麝脐捣尽，博山尘灭。同是玉皇香案史，比向明珠似月。一颗颗、罗襦亲结。往日宫莺随春去，柳阴浓、移弄章台舌。残花片，万胡蝶。",
      "飞霜白了前朝发。五年来、虫沙染遍，几番红血。君坐蜀山无归路，我亦虽归犹客。总一例、草闲偷活。扇底清尊秋又近，唱瑶华、忍负青荷叶。开元梦，霓裳拍。"
    ]
  },
  {
    "id": "adcfe4db8d8632ae0aa95f75007b0644",
    "title": "惜红衣·红练",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "凤尾翩跹，鸦头䍡𦌉，乍拳新竹。竟体深红，无端入丛绿。缃桃浸水，应昨夜、瑶池新浴。哀玉。清脆一声，引金蝉秋曲。",
      "黄筌小幅。生自罗浮，山丹不同族。榴开似火，艳色斗三伏。可惜桐花凤去，半世耐君幽独。有赤心人在，莫惹西台痛哭。"
    ]
  },
  {
    "id": "adcfe4db8d8632ae04bb9c92c9c6c828",
    "title": "齐天乐·成都雨夜",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "竹梢留得西风住。千山万山凉雨。头白惊秋，灯红碎梦，遮断江关前路。檐声太苦。算一月离家，明朝白露。枕上荣州，夜潮心涌乱松处。",
      "横流沧海四注。我思兮不见，人在黄浦。乌鹊南飞，栏干北望，来日阴晴难悟。皇城动鼓。更战马频嘶，砌蛩如诉。晓郭芙蓉，万花谁作主。"
    ]
  },
  {
    "id": "adcfe4db8d8632ae61bdf1a52556ec03",
    "title": "南浦·中秋泛舟浣花溪",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "一水沁诗心，坐扁舟，天容绿遍秋半。烟树满城南，玻璃皱，消得酒痕风软。从来此地，少陵一一经行惯。草堂路转。奈寒碧千畦，浣花人远。",
      "春风小市青羊，记水叶晴丝，酒旗双燕。劫外奉诚园，重来梦，红剩海棠香畹。归鸦领月，过江人是新亭伴。水风闻碾。知别后溪光，何年重见。"
    ]
  },
  {
    "id": "adcfe4db8d8632ae3bccfffccdd1d803",
    "title": "桂枝香中秋无月，和休庵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "嫦娥爱客。怕素月一天，人眷乡国。何处琼楼玉宇，露华空白。八荒都入西风里，说良宵、阴晴共色。蛰虫千足，雄虺九首，去年天窄。",
      "渡浩劫，辽空四碧。又桂香成海，今夕何夕。花好月圆人健，此情谁觅。悠悠独秀峰头路，泛花潭、先办蓑笠。所思何限，燕山吴水，旧交南北。"
    ]
  },
  {
    "id": "adcfe4db8d8632aeac0b24cac087f042",
    "title": "徵招薛涛井和瓠庵送归之作",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "春风一井桃花水，离亭古今南浦。人到画栏秋，吊香魂何处。漂零卿未苦。付身世唐家节度。世外埋愁，草间偷活，乱山无主。",
      "前路。汉嘉程，人归也，风声水声无数。莫唱桂华词，剩月中田土。蘋洲渔笛谱。羡君在锦江头住。尚重对，茗碗花笺，念白头开府。"
    ]
  },
  {
    "id": "adcfe4db8d8632ae25024c19570da643",
    "title": "翠楼吟·江楼送别三十九人，怆然赋此",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "月过中秋，茶香碧井，登楼又寻洪度。木樨黄喷雪，醉金粟如来风露。高丘无女。试北望阑干，神州前路。烟江树。雪山西断，海潮东注。日暮。",
      "当代名流，合党贤遗耇，泪边留住。枇杷门巷古。各浇取桃花人墓。明朝何处。算入画津关，知心鸥鹭。西风苦。酒醒人远，一帆归去。"
    ]
  },
  {
    "id": "adcfe4db8d8632ae7f777545bdb3997f",
    "title": "夜行船·江楼未晓南发",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "梦里摇摇天乍颤。枕函欹，一声离岸。几点渔灯，十里巴峡，心上万山齐转。",
      "前路不知何处旦。望东方汝南鸡唤。老去哀时，倦来翻寐，明月一船相伴。"
    ]
  },
  {
    "id": "adcfe4db8d8632aed24a5d657f973156",
    "title": "渡江云·彭山道中",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "月中摇梦去，乱滩一叶，风起雪飞花。晓螺山泫翠，小小江楼，绿水渺天涯。恒河鬓影，十年来、吹上霜华。东去也、江声日夜，流不尽虫沙。",
      "堪嗟。官灯白舫，夜雨青神，忆西京情话。真落得、渔翁满地，燕子无家。船头又指彭山县，想太平、青遍桑麻。如愿否，平羌草屦捞虾。"
    ]
  },
  {
    "id": "adcfe4db8d8632aeeaa4b8fabd2800af",
    "title": "秋霁·玻璃江",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "烟水空明，合四远天光，尽染秋绿。鹭白欹风，叶红黏网，野凡未收平陆。乱山细竹。记探荔子蟆颐宿。漾翠玉，争怪老坡，南海梦纱縠。",
      "江路向晚，棹入平羌，远闻丁丁，樵唱云木。动幽心，樵青一屋。江鱼新钓饭新熟，香鬓代簪陶令菊。此愿奢矣，身世但少兵荒，借船沽酒，抱琴冲瀑。"
    ]
  },
  {
    "id": "adcfe4db8d8632aeb84e3af51c28a30a",
    "title": "斗百草过中岩",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "笑问青神，借居黄叶君应可。下噀无田，上洄赊酒，何事与天尽左。好中岩，称笠影鸦锄，僧农双课。便瀑径寻碑，经坛采药，世谁知我。年少青衿如昨。",
      "来往嘉州，长向此间摇一舵。几杵钟声，两朝山色，尽消向江楼佛火。如今老，何计能陪应真坐。寺门锁。夕阳烟，鹭鸶飞破。"
    ]
  },
  {
    "id": "adcfe4db8d8632ae84165d39fc879ed5",
    "title": "透碧霄·江中望峨眉",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "白云边。玉人浓翠藐姑妍。半山以上，九霄同色，一碧如烟。银河秋老，芳蛾蘸绿，菱镜婵娟。夕阳时金色浮天。并猿也通灵，禽能诵佛，大岳西川。",
      "昔寻仙古寺，山僧留我，一月岭头眠。半夜钟，千岩瀑，晴血皓，立诸蛮。蔡山即此，心通禹迹，历历嘉犍。到如今重泛江船。叹白头吟望，青嶂摩空，鹤唳千年。"
    ]
  },
  {
    "id": "adcfe4db8d8632ae53970688921ba1f0",
    "title": "三姝媚下平羌峡",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "凉烟秋满灞，出平羌、山光水光如画。近绿遥青，衬小滩蓑笠，夕阳桑柘。雁路高寒，闲动了、江湖情话。半世天涯，无福移家，海棠香社。",
      "前渡嘉州来也。指竹里龙泓，酒乡鸥榭。一段天西，想万苍千翠，定通邛雅。断塔林梢，诗思在、乌尤山下。淡淡青衣渔火，寒钟正打。"
    ]
  },
  {
    "id": "adcfe4db8d8632ae25f8fb64a95c7668",
    "title": "秋宵吟嘉州",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "展青山，卧画橹。向晚移舟烟渚。离堆影、似镜里仙鬟，翠生眉妩。水边村，雁外雨。断幅居然秋浦。诗来处、在树色凌云，寺楼钟鼓。",
      "万马滩声，是旧日、开明故府。有情吟啸，历劫兴亡，冷蒙让渔父。谁作黄花主。半塔铃音，吹送万古。唤坡仙、载酒归来，凉月吹笛夜正午。"
    ]
  },
  {
    "id": "adcfe4db8d8632ae1c545319a58ea99b",
    "title": "金菊对芙蓉抵家",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "雁外青山，马头黄叶，嘉州两日三荣。算程程归梦，节节离声。菊花催老悲秋客，误几人、身后诗名。一鞭残照，中原北望，前世西清。",
      "无策消遣馀生。集锦江耆旧，各各渊明。唱迷阳旧曲，有恨谁听。行装一卸鸦先喜，向枝头、如唤樵青。寸心遥夜，屋梁月落，山火寒星。"
    ]
  },
  {
    "id": "adcfe4db8d8632ae96e01b2af4030fd7",
    "title": "甘州寺夜",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "任西风、吹老旧朝人，黄花十分秋。自江程换了，斜阳瘦马，古县龙游。归梦今无半月，蔬菜满荒丘。一笠青山影，留我僧楼。",
      "次第重阳近也，记去年此际，海水西流。问长星醉否，中酒看吴钩。度今宵，雁声微雨，赖碧云红叶识乡愁。清钟动、有无穷事，来日神州。"
    ]
  },
  {
    "id": "adcfe4db8d8632aec71f21a424ea6f1d",
    "title": "烛影摇红·翠笔山",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "插笔空中，秋光写出瑶池影。野人生性爱孤高，洗耳松风净。未午蓝桥试茗。白云深、希夷睡醒。鱼边集客，猿外摩天，一丝岩径。",
      "独立峰尖，无边天地荣州迥。年年秋雁落江湖，老共黄花命。万事愁登绝顶。醉西风、禅心入定。五千年史，八百声钟，此时深领。"
    ]
  },
  {
    "id": "adcfe4db8d8632aee5fdd474de9f7f8f",
    "title": "紫萸香慢·重九前一日得休庵书",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "满城山、青如人意，不晴不雨秋光。劝三年归客，待明日、醉南冈。半世身如飞雁，为莓苔菰米，误尽潇湘。叹于今老矣，鬓白菊花黄。岁又暮、一天早霜。天狼。",
      "箭落星茫。桑梓影、净龙荒。只无家弃妇，愁量海水，梦冷宫装。犹剩一行遗老，忍寒饿、碧鸡坊。唱新词、作龙山会，百花潭外，何地同作重阳。人望故乡。"
    ]
  },
  {
    "id": "adcfe4db8d8632ae96c9af51ebc1ac5f",
    "title": "龙山会九日雨中怀任父，用梦窗韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "一雨青无罅。满郭秋光，卐字苔痕亚。闭门温宿酒，诗性冷、浇向惊鸿弦下。天铸古今愁，合彭泽、彭城一冶。战场花，香丛缀泪，凉珠露洒。",
      "垂老尚梦燕云，万翠天西，走太行如马。五噫人到否，经岁里、身世漫漫长夜。心上洞庭波，付蓝水、玉山齐泻。数年华，半霜木叶，夕阳红挂。"
    ]
  },
  {
    "id": "adcfe4db8d8632ae6347dca38ddaadfa",
    "title": "望湘人·得芷孙学使书",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "正黄花旧日，红豆一灯，故人书到乡县。溅渌铜瓶，醉香玉茗，记挽虾蟆山半。一梦天荒，八年人老，蓬莱清浅。带泪痕回数，前生万劫，红羊难算。",
      "君抱湘云一片。叹如今未死，几时重见。便摧却亡新，未了范砖书卷。巴山路隔，洞庭波冷，夜雨伤心秋晚。倘岁暮有信江淹，幸托衡阳飞雁。"
    ]
  },
  {
    "id": "adcfe4db8d8632ae42b9c6b79c649eb9",
    "title": "疏影·黄叶",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "金风弄色。又树头晒晚，归雁时节。绿意全非，人立黄昏，枝枝照眼明灭。诗家合号秋边影，妙绘出江南清绝。悟打头、笠子声轻，片碣老僧寒月。",
      "门外青山瘦了，酒家一二里，林际空阔。各送秋光，菊本花残，莽莽燕方微雪。霜寒一片琉璃殿，定落遍、万鸦宫阙。甚美人眉萼舒春，只觅御沟红叶。"
    ]
  },
  {
    "id": "adcfe4db8d8632ae7b35f65de4783fff",
    "title": "五福降中天生日",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "命中郊岛天寒瘦，生来菊花秋晚。万事皆非，一身无著，冉冉百年今半。青山泪点。共白发衰兄，夕阳红泫。咫尺荒坟，老亲颜色梦中远。",
      "新晴重九五日，夜凉双雁语，风叶山馆。机上流黄，镜中垂白，一样辽阳征怨。桑田更浅。幻月影河山，春华九万。失笑双闺，一杯酬大衍。"
    ]
  },
  {
    "id": "adcfe4db8d8632ae32bfde712150dda3",
    "title": "烛影摇红·答青城石室",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "秋雨重阳，举家黄叶声中过。一诗和梦到荣州，人语江楼坐。谁遣君悲似我。诉知心、凉蛩两个。峭帆挝鼓，烟寺鸣钟，不听犹可。",
      "八十松风，甚时傍而图书卧。菊花寻到鬓边霜，顾影如何躲。消得江心几舵。送浮生两三渔火。石田茅屋，棋局神州，判将长饿。"
    ]
  },
  {
    "id": "adcfe4db8d8632ae072f5eb22b12d9c4",
    "title": "金菊对芙蓉复约叟",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "蛩语诗心，雁天霞脚，传来片玉山城。乍霜花黄瘦，风叶红惊。意中各有伤春梦，到白头都是兰成。不堪肠断，重阳雨色，万树秋声。",
      "相对忍说瑶京。剩五云秋禊，镜里前清。劝麻姑老了，休管蓬瀛。明年也念花潭约，怕去时月落潮平。灞陵铜狄，禅床一觉，镫火三生。"
    ]
  },
  {
    "id": "adcfe4db8d8632aee8f66a4f1141555d",
    "title": "情长久和休庵见寿",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "前生活页寒花，薄命将秋化。忽一梦好风吹过，斜日西下。重阳新五十，结茅地、难选青苔半架。算来日，闻鸡不舞，緤马何山。",
      "邀酒伴，寻僧社。独秀仙人，节是陶潜亚。怎忍寄一篇河满，珠泪盈把。低颜入市，对年少，休问金貂酒价。共君去耕烟谷口，卖卜桥亭，身后事，香姜瓦。"
    ]
  },
  {
    "id": "adcfe4db8d8632ae1436e7f5a51fb2d2",
    "title": "石湖仙·林子山腴见寿，赋谢",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "生涯无岸。又垂老相知，人似天远。彭泽认前身，只荒田同无下噀。黄花秋雨，问此后、岁寒谁管。飞雁。共画梁燕子长叹。",
      "苍苍以何位我，付今生、虞初小传。五十无闻，历历桑田经眼。红豆诗材，碧桃人面。药炉经卷。香火伴。青城早筑山馆。"
    ]
  },
  {
    "id": "adcfe4db8d8632aea73d8216601ad520",
    "title": "疏影·帘",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "千丝透篾。逗小风隐隐，湘水如活。隔断秋光，珠箔银屏，贫家个里无别。看书密坐留香久，听点屐红□三折。只片时不放驼钩，便积满窗黄叶。",
      "花外阿侬住处，素纱淡淡影，人更清绝。莫认疑城，百子裙边，亸地分明仙蝶。门外客到鹦哥唤，乍一笑、玉纤亲揭。等夜深、丫角张琴，引入玲珑秋月。"
    ]
  },
  {
    "id": "adcfe4db8d8632aee2611d95b928c9c3",
    "title": "水龙吟·题路瓠庵仙山濯发图",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "一官凉到秋光，苏髯举似都曹句。依然秋士，一床秋梦，一灯秋雨。绝顶茅庵，七签云笈，瑶池阿母。只一瓢一笠，一般云水，何地访，万松树。",
      "即此万松瀑布。把荣州，画成天姥。杳然仙碧，听风听水，洧盘今古。劫换红羊，身骑白鹿，是君归路。定寻秋约我，七弦山响，认摩崖处。"
    ]
  },
  {
    "id": "adcfe4db8d8632aee2e5390a179c2a30",
    "title": "秋宵吟醉和石帚韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "雨声稀，月色皎，噀酒黄花香悄。凉云里，送一枕秋心，断鸿天晓。挽春荑、弄绣葆。倦鹤栖栖华表。知何计，有背郭三间，对锄烟草。",
      "五载西风，断送得天荒地老。渐台星影，坞壁军声，引泪梦痕绕。黄叶荣州早。冷落残山，亲故半杳。幸邻僧唤我题签，慈竹西角尽醉了。"
    ]
  },
  {
    "id": "adcfe4db8d8632ae4e30329686a38540",
    "title": "烛影摇红·答休庵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "秋老诗心，无多黄叶敲窗雨。荒池半月过重阳，人比青荷苦。两处愁如一处。念家山、残年乐府。一千亩竹，八百株桑，有生全误。",
      "白者省声中，寻君月底修箫谱。似闻夜啸有寒鸱，碧火徐州路。不久西风又去。劝江淹、休吟恨赋。此中差乐，一瓮摇天，羲农终古。"
    ]
  },
  {
    "id": "adcfe4db8d8632aed81ec3f1cc19bacf",
    "title": "大圣乐题霁园",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "黄叶西风，白头遗老，小园身世。算五年、清浅蓬莱，在水一方，除却漏舟何地。对雪自惊尧年鹤，尽城廓、人民清泪里。悲秋气、试横揽八荒，女萝山鬼。",
      "前尘莫谈癸巳，问谁是花潭谁栗里。历两朝人事，一般烟雨，何年晴霁。苦信几行龙溪录，剩元子、荒亭堆战史。谈经所，百年后、夏峰苍翠。"
    ]
  },
  {
    "id": "adcfe4db8d8632ae4c182e841817c1b4",
    "title": "法曲献仙音·雨中闻乐铮铮然，京都声也，去国五年，人老矣",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "仙乐悲凉，善才零落，旧日钧天何处。绣幕黄花，夜灯红月，愁心一片箫鼓。忍擪笛，宫墙外，霓裳羽衣谱。一窗雨。",
      "此时心，酒边敲碎，谁信道，庾郎身世恁苦。内殿按梁州，问何戡，哀怨怎诉。醉眼洪荒，听昆仑，酣睡终古。祇山城今夜，斗破情天无补。"
    ]
  },
  {
    "id": "adcfe4db8d8632ae4fe13c760334c0ff",
    "title": "秋思耗",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "霜降明朝节。坐雨声，红闪一灯如血。蝴蝶梦中，辘轳心上，头白如雪。叹欹枕文园，五更还起问病妾。一线风，窗纸裂。甚藓砌偎蛩，荻波回雁，共把古愁今恨，向人低说。黄叶。",
      "秋光又别。照故人、那有明月。锦官词客，黔南天外，浙东西粤。各一幅千山万山，垂老归路绝。望夜色，香篆灭。已唤却邻鸡，声声檐溜未歇。泪泼银屏万叠。"
    ]
  },
  {
    "id": "adcfe4db8d8632aeff70e51ac73df2be",
    "title": "绮罗香·红叶",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "秋艳于花，霜浓似酒，万树鲜明山态。斜日争春，幅幅绿阴全改。出射堂、诗笠还堆，上樵担、酒家能卖。问群仙、几日还丹，赤城标起白云外。",
      "南朝金粉一片，还记太平十月，翠尊曾载。碾碎珊瑚，烧得万山成海。自归来、吴水空寒，纵落去、御沟何在。祇词人、老景相看，断霞留几块。"
    ]
  },
  {
    "id": "adcfe4db8d8632aedd714e23bf89cc57",
    "title": "绿意破蕉",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "碧云寸裂。甚半宵，剪去罗衣千褶。寒雨声声，碎到红窗，秋意者般清绝。情知百事难坚固，更莫问、此心层叠。信美人、脆过琉璃，命薄鹭边荷叶。",
      "回首芳缄乍展，绿天外，盖尽茅庵明月。扇扇凉阴，清护书幮，香醉紫花时节。无端撕破青衫影，竟不解西风何说。耐画中、一个诗禅，染就辋川晴雪。"
    ]
  },
  {
    "id": "adcfe4db8d8632ae8702b8b86a175b61",
    "title": "渡江云·于铁华所作安书",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "玉闺人健否。井干半月，孤客未还家。酒阑松所夜，人似春明，门外即天涯。蛛丝药裹，镜奁边，知断铅华。无限思、兰缸一点，书不到秦嘉。",
      "窗纱。银尊注处，锦水归来，笑当年初嫁。谁料得、秋水瘦燕，病比寒鸦。朝飞蟢子松裙带，送暗香、明月疑它。幽梦醒，窗前一树梅花。"
    ]
  },
  {
    "id": "adcfe4db8d8632aed3eaa7f172d0fbbe",
    "title": "庆春宫·和壶庵师见寄",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "僧粥炊香，宫梅含笑，小红乍吐新萼。微雨黄昏，奇{山畺}青峭，楚兰遥订诗约。岁华催晚，梦犹在、樨香小酌。白头吟社，三叠阳关，水边楼阁。",
      "夜寒一寸冬心，今到尧年，月明仙鹤。如此生涯，大难来日，吹浪江豚还作。数枝篁翠，好拳住、宣和冻雀。万松深处，云水孤僧，一庵无著。"
    ]
  },
  {
    "id": "adcfe4db8d8632aedd84f434279ec7a7",
    "title": "疏影·自题万松深处卷子",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "松风万斛。送此生老了，吟卷中屋。玉样苍苔，榔栗千声，全家笑语花竹。",
      "新香粒是洪崖饭，抵圣乐、桐君仙录。访四邻、谷口春深，便叱颖川黄犊。",
      "长记林逋好我，有山有水处，攒此新幅。",
      "劫外苍龙，鹤去巢空，泪染双虹飞瀑。杨凭宅子香山住，尽汐社白头人读。",
      "等万年真得幽栖，饷客再锄烟茯。"
    ]
  },
  {
    "id": "adcfe4db8d8632aecc10ae9d9b926d2d",
    "title": "高山流水怀冀州赵湘帆衡，是名能古文辞者，自宣统后不相见。用梦窗韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "故人一别五秋风。老馀生、霜鬓如葱。前世望长安，凉天碣石归鸿。年年是、战血腥红。西飞燕，身世依然是客，寄迹雕栊。撰东京杂记，一一梦华浓。",
      "霜中。寒梅作花了，茅屋在、鸭涨牛宫。天外冀州山，涧石定采蒲茸。画蛾眉、揽镜难工。唐经事，应仿昌黎素业，闲气天钟。莽燕云杳杳，消息雁书慵。"
    ]
  },
  {
    "id": "adcfe4db8d8632ae0d4a74ccd6369406",
    "title": "阳春曲熏笼",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "织香筠，煨宿火，椒眼巧于珠络。消受十分春，银荷外，镇日相守翠云幕。不成孤酌。新上脸桃花浓萼。同是一片冰心，者温存小红方觉。",
      "坐清漏南宫，罗巾单薄。谁化得春冰泪落。窗前馀灰拨处，印鞋尖缓步妆阁。猧儿解伴寂寞。甚暗里钻人裙角。只深夜撇了冬郎抱，怎生睡著。"
    ]
  },
  {
    "id": "adcfe4db8d8632aeac44a69f46a1a08f",
    "title": "庆春宫·得芦墟师书，感十八年之别，赋寄此词",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "山蜕真吾，天容遗老，雁声远渡荣州。腊鼓荒村，官梅浓萼，岁寒无奈诗愁。梦华新录，付身世、天人一沤。馀生如叶，随分漂零，风雪荒丘。",
      "卢龙卖了田畴。除却宁河，何地埋忧。劫外西台，芦中穷士，出门沧海横流。夏峰谈道，料扶杖、今生已休。蘼芜青径，薇蕨香风，心上春秋。"
    ]
  },
  {
    "id": "adcfe4db8d8632ae20a90ac409291026",
    "title": "阳台路·戏咏汤婆子",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "贮红浪。任布衾似铁，心头春涨。论身材稳过铛形，锡制巧镕金匠。燕玉也知情，自占这头，尽它心赏。壶公样。",
      "到五更、相偎忘了天亮。笑我浑疑京邸，傍绣枕，新移火炕。是乡堪老，慎漏泄、夜情摇荡。东风到，新恩便夺，已过一冬无恙。梅花帐者温存，青奴休想。"
    ]
  },
  {
    "id": "adcfe4db8d8632ae7bf7459e5ae5952f",
    "title": "庆宫春寄山腴",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "红萼孤山，青莲双盏，妒君浅醉寒宵。知否冬心，萧然斑鬓，故人僧况无聊。万松深处，剩行卷、天风海涛。思量如我，云白山青，无限穷交。",
      "茶名黛黛花娇。春到屏山，蛾翠应描。平地生波，千声吠犬，赵州有酒齐浇。草堂冲雪，送驴背、长桥短桥。新词多少，香阁双柑，红玉吹箫。"
    ]
  },
  {
    "id": "adcfe4db8d8632aefb5a255123792959",
    "title": "瑶花雪",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "寒天泼墨，风剪僵云，压高城西北。夜乌声寂，清晓望，门外千岩俱白。四乡春雨，可明岁迟来芳陌。问几村红到梅花，望断灞桥诗客。",
      "一筇思踏峨眉，把天地装成，银样仙国。松杉盖顶，邀酒伴，群玉峰头吹笛。燕山风大，想埋尽长安铜狄。叹两层鹤梦都非，冻尽尧年春色。"
    ]
  },
  {
    "id": "adcfe4db8d8632ae45ffc9abd5571111",
    "title": "齐天乐·香篆",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "多生此味难灰尽，蒙蒙一丝沈水。虚白窗深，小红身热，辨不分明花气。垂帘到底。正倦绣无眠，银荷春醉。袅入闻根，灵犀缕缕透心字。",
      "相逢者般火色。个侬添炷否，幽绪难理。新梦萦边，回文幻出，宛转柔肠春腻。霞思散绮。愿世世兰因，梵烟成穗。正爇梅檀，步摇风又起。"
    ]
  },
  {
    "id": "adcfe4db8d8632ae5a0405d5ab84b85e",
    "title": "喜朝天饯灶",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "一年心。送君上青霄，浊酒聊斟。岁聿云暮，有银罂翠管，前梦沈沈。垂老长逢浩劫，问生涯、梅花笑难禁。灯一点，厨娘下拜，应断灾祲。",
      "行程止七天路，算曰归除夕，春又骎骎。为问天上，羲轮一转，可判阳阴。帝所曾闻极乐，又何事群仙鍊黄金。玉皇笑，红云护我，躲到而今。"
    ]
  },
  {
    "id": "adcfe4db8d8632aef49ee910539ae4f7",
    "title": "疏影春人{臨/手}镜图",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "圆冰化月。问是它是我，心事怎说。莫道无双，香玉分明，呼将妙子如活。新妆作意窥侬样，向鬓角秋波斜瞥。笑夜来百种春情，都怕与卿相涉。",
      "明是空花一片，画中画不到，如此清绝。错认郎心，触了江头，两两桃根桃叶。梨花湿透真真影，想浴后微遮裙褶。漫等它夜月魂归，放出寸光全摄。"
    ]
  },
  {
    "id": "adcfe4db8d8632ae5fe86182fae19ea0",
    "title": "万年欢·长乐花",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "春韵盆花。傍寒梅数枝，开遍残腊。天与燕支声价，紫云谁压。应透香风指甲，屠苏醉双鬟偷掐。前生是长乐宫人，九华灯照金鸭。",
      "沉思去年浩劫，对葳蕤细朵，愁诉红蜡。无草忘忧，将赋小园先怯。今又新丛半榻。才熟了，铛心羊胛。羞人是冯道长生，借它名字无法。"
    ]
  },
  {
    "id": "adcfe4db8d8632ae11efb84102960d41",
    "title": "宣清·元日",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "天在山中，六换年光，依然千门送喜。似儿时，还祝岁丰，愿人间普销兵气。燕子生涯，桃花世界，钧天梦里。领全家贺新春，尊前心事提起。",
      "念正朔随人，衣冠易代，不才今老矣。自紫陌朝天，乌台削草，历定哀间，一一中华麟史。到馀生，斜川无地。舍陶潜，义熙谁记。一杯酬长命，问此后东风，过丁年是谁丁巳。"
    ]
  },
  {
    "id": "adcfe4db8d8632aec08a40eb86a58dae",
    "title": "高山流水寄桐城马通白先生其昶。步梦窗韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "梦痕日日数花风。满城山、春气葱葱。三载故人书，南天路隔烟鸿。衰颜似、病叶霜红。亡新世，江上经时鼓角，浩劫乌栊。剩人间弃妇，血滴泪珠浓。",
      "山中。研朱点周易，今莫问、汉馆隋宫。坊径委铜驼，尽绿乱草茸茸。后千秋、且付天工。龙眠翠，聊守方姚故册，断送龙钟。忆宣南万念，如雪比僧慵。"
    ]
  },
  {
    "id": "adcfe4db8d8632ae5594ccfeb6d04758",
    "title": "孤鸾张篁溪有哀逝之作，自京师托题墓道",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "香魂秋晚。道过了重阳，瘗花东莞。细草燕丝，绿得檀郎肠断。棠梨殡宫一所，哭春云粤山回雁。留下文姬小集，印泪痕千点。",
      "算此生离别事何限。总沧海无家，人远天远。未老篁溪，梦里钓丝全乱。牵牛凿天不到，盼银河、碧鸾飞转。渺渺愁心，万古有佛桑花见。"
    ]
  },
  {
    "id": "adcfe4db8d8632aeb77cd5f1b3ff1847",
    "title": "三姝媚题胡铁华大山松所卷子",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "松风吹梦远。记金山焦山，听潮秋晚。九月江南，挂片帆西上，楚天回雁。艾叶滩声，流不尽桑田清浅。即此生绡，前世今生，史材千卷。",
      "今又乡城春暖。怅燕子东风，杂花围县。谷口王官，赖草堂赀助，故人心眼。海国风涛，愁只在玄黄交战。共尔何年安枕，髯龙翠馆。"
    ]
  },
  {
    "id": "adcfe4db8d8632ae91a821d1d0bad3f9",
    "title": "彩云归·和休庵访薛涛墓，次韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "疑呼妙子过稠桑。小桃花、旧葬江乡。看陌头、草色唐年绿，魂夜夜、定到君旁。荣州郭、一声风笛，可重吟夜郎。便幻作蕊珠仙子，路入唐昌。",
      "堪伤。从销石镜，算人间、不尽兴亡。古今一例，身世流落，锁骨埋香。为井边、风流艳史，艇子曾系横塘。销魂处，输与芳铭，好事东阳。"
    ]
  },
  {
    "id": "adcfe4db8d8632ae0b6bdd9b8dc5d306",
    "title": "瑞鹤仙·正月十九成都词社展寿苏之会，用韵和之",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "锦城灯又歇。南飞鹤，过了苏门一月。岷峨此高节。",
      "借松醪三奠，香通奎阙。多时战血。坐中人、都换素发。",
      "似仇仙命否，经八百年，一般磨蝎。",
      "悽绝。金莲玉局，孟博渊明，梦痕重叠。风波片叶。三生影，托禅窟。",
      "望西眉下拜，上元春暖，梅花同社尽发。记熙宁丁巳，公正济南咏雪。"
    ]
  },
  {
    "id": "adcfe4db8d8632ae8a018ce6070ce7f2",
    "title": "五福降中天寿苏兼寿朝云，此八百年第一韵事也，戏和邓约斋前辈",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "小星红得奎光小，除非能一堂双寿。苏小乡亲，维摩天女，名在魏城君右。蛮腰素口。愧九死无家，百年相守。党传篇篇，扫将眉翠大峨秀。",
      "罗浮前世道士，慧根磨不尽，重奠杯酒。白鹤新居，绿毛幺凤，记礼塔仙时候。梅花半亩。拜百子裙边，上元灯后。袅袅香魂，干儿携到否。"
    ]
  },
  {
    "id": "adcfe4db8d8632aeb90ba05d7a482597",
    "title": "三姝媚题休庵《秋雁词》卷。休庵姓邓名鸿荃，字雨人，清观察使，工词，词人王半塘妹婿",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "西京如梦短。似金铜仙人，露盘辞汉。四壁成都，为五陵芳草，酒边肠断。故国骖鸾，魂一夜、簪山千转。庾信生涯，萧瑟江关，一声秋雁。",
      "赢得中仙词卷。笑记曲箱中，可收田券。按拍花前，赖小红知己，玉箫春暖。我亦愁乡，嗟半世、齐谐同传。若问虚名身后，嵇康性懒。"
    ]
  },
  {
    "id": "adcfe4db8d8632ae21d14af716752263",
    "title": "彩云归正月廿九日懿姬生日感赋，用休庵前韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "麻姑到海贩红桑。便蓬莱、不算仙乡。思十年、此日长安去，愁病在酒后灯旁。劳生味，遍餐黄蘖，是羞郎怨郎。奠一滴纸钱风里，可认王昌。",
      "神伤。当年奉倩，到如今悟尽凡亡。玳梁燕子，含去花片，落水无香。自别来扬州一觉，处处萤火雷塘。神京事，春风春雨，梦冷昭阳。"
    ]
  },
  {
    "id": "adcfe4db8d8632ae627228a8f168889d",
    "title": "霜花腴向道院分木芙蓉种，用梦窗韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "四乡渐绿，趁早莺春原，一访黄冠。荒冢农归，断碑牛卧，贫来出世都难。四围范宽。引乱山青到窗前。似当年、二月嵩阳，雪晴三十六峰寒。",
      "墙角一株何树，认霜馀破叶，蜕抱枯蝉。香国移春，丹房分种，花名记入鱼笺。待栽石船。筑镜漏新号思娟。到秋深、艳锦围城，道人来醉看。"
    ]
  },
  {
    "id": "adcfe4db8d8632ae55425a45098d15ea",
    "title": "水调歌头·寿康南海六十",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "太华五千仞，雄压三神山。金天西下康老，岳岳切云冠。脚踏全球地壳，胸贮中华圣证，星斗摘心肝。一卷大同论，太古烛龙然。",
      "敲红日，玻璃响，九霄寒。百花十日生日，六十鬓毛斑。身立支那劫外，人指梁鸿天际，佛国祖师看。春酒介眉寿，星宿海同干。"
    ]
  },
  {
    "id": "adcfe4db8d8632aecb6ce7183fb6e162",
    "title": "瑶台聚八仙仙人山在县北七十里，寺曰仙人寺，余扫松叶烹茶于此，题其匾云：“明月来投玉川子；晓云遮尽仙人山。”山之高，环望百里外，既刻诗壁上，补纪此词",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "翠岭如苔。烟霄外，森然万古云胎。夜堂清磬，疑自石壁中来。此地唐年仙子会，寺门巨茯手亲栽。认磨崖，杜宇二月，红上瑶台。",
      "盘盘苍龙瘦脊，合乱山嫩绿，海气浮杯。太清坛上，人在第一蓬莱。群真定朝绛阙，算碧落、芙蓉花正开。沧桑感，剩四围丹气，霞护天台。"
    ]
  },
  {
    "id": "adcfe4db8d8632ae95c2fc78809ed54a",
    "title": "迈陂塘江恭人墓",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "乱花边、卿应认我，一来奠黄抔土。",
      "红心满地蘼芜草，遮得檀郎无路。卿且住。是雨雨风风，漠漠埋愁处。",
      "人间更苦。算非死非生，不夷不惠，留命草头路。",
      "伤心事，我是十年无父。廿年先已无母。纸钱风里黄门泪，托而朝朝暮暮。",
      "天万古。更好好相将，泉路双儿女。逢春扫墓。剩茅屋鸡声，水田牛迹，肠断白杨树。"
    ]
  },
  {
    "id": "adcfe4db8d8632ae3399851bdcdb1d3f",
    "title": "东风齐着力·雨水节种花",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "春雨知时，山桃含笑，梦醒贫家。无方送老，种绿报年华。不办黄金作屋，风流债，点却群花。三三径，量枝数叶，汲水匀沙。",
      "失喜到双丫。争斸土一锄，忙尽金鸦。分香引蝶，剩本饷邻娃。便当村农穑事，一壶酒，自劳生涯。阴晴外，成阴结子，且自由它。"
    ],
    "annotation": [
      "山桃：野生桃树。",
      "贫家：谦称自己的家。",
      "无方：没有方法。",
      "送老：养老。",
      "三三径：宋杨万里于东园辟九径，分植不同的花木，名曰“三三径”。作《三三径》诗序：“东园新开九径，江梅、海棠、桃、李、橘、杏、红梅、碧桃、芙蓉九种花木，各植一径，命曰三三径。”",
      "失喜：喜极不能自制。",
      "双丫：本是女子发髻形式名，此处可能借指花的形态。",
      "斸（zhú）：挖。",
      "金鸦：金乌，指太阳。",
      "穑事：农事。"
    ]
  },
  {
    "id": "adcfe4db8d8632aec6a105f769a32ba5",
    "title": "绛都春·花朝，双溪看桃花",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "明霞照涧，向春水弄妆，镜中人面。细雨乍晴，高阁横溪香风远。瑶池仙子芳华宴。醉琼靥，仙源红茜。禊潭佳地，王家洞壑，宋朝坊院。",
      "天暖。花朝正午，浓艳处，燕子莺儿俱懒。绣陌劝耕，芳树催人春光半。年年心上玄都观。翠苔路，崔徽愁看。更堪前度龙华，绛河泪浣。"
    ]
  },
  {
    "id": "adcfe4db8d8632aedbb7152dd5a78786",
    "title": "南浦·春柳，玉田韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "新雨淡黄生，占了娇莺，已报枝头春晓。烟叶逗双眉，红楼上，依样麝煤轻扫。东风力软，小蛮生就腰支小。谁遣千条西向恨，添出一奁诗草。",
      "深宫渐渐藏鸦，梦魂边，忍见台城换了。飞笛绾离心，黄骢曲，飞絮灞桥重到。三生事渺。蘋花种出池塘悄。我亦劳劳亭畔客，愁送玉关人少。"
    ]
  },
  {
    "id": "adcfe4db8d8632aea2a7abd0fa542272",
    "title": "珍珠帘英人招聚清富山看樱桃花",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "繁英素雪春千亩。照帘栊，开遍花朝前后。晴嫩午蜂喧，伴玉窗人瘦。瓣瓣雕锼珠错落，待夜月香囊亲扣。携酒。又几日金莺，便含红豆。",
      "谁分别馆欧西，占荣王宫殿，小山清富。今古一东风，叹上兰非旧。海外樱花人自乐，正上野新装时候。相守。付一卷心经，唐宫鹦鹉。"
    ]
  },
  {
    "id": "adcfe4db8d8632ae9efac4c6d213af16",
    "title": "三姝媚城南看桃花",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "春山红似海。是天台仙人，化身香界。万蝶迎风，斗午妆晴处，宝衣齐晒。艳绝人间，浑梦到，瑶池天外。过去生中，曾历昆仑，水蒸霞彩。",
      "前度刘郎犹在。叹岁岁花朝，苦填诗债。看竹王家，问武陵何地，洞天能买。魏晋如今，休更笑秦皇时代。祇剩桃根桃叶，芳心未改。"
    ]
  },
  {
    "id": "adcfe4db8d8632ae34403b08c5989d44",
    "title": "珍珠帘梨花，山中白云词韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "白人白过银娘未。白衣裳，又浣银河边水。晴雪一株香，傍瑶窗斜倚。月色溶溶云漠漠，甚带露微含珠泪。栏外。似亲见蓬莱，九华春睡。",
      "名字莫混黎涡，向姑山山上，分来仙气。雨打不开门，问伤春何意。淡极铅华偏艳绝，合谱入霓裳声里。谁是。又一念思凡，千花红花。"
    ]
  },
  {
    "id": "adcfe4db8d8632ae0ebef7493930951c",
    "title": "吉了犯拜宋王周彦墓",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "二月又、棠梨作花，殡宫春晓。萧萧墓道。王家地、乱红谁扫。多年未就，寒食东风徵君庙。访遗事、宣和失载签求稿。共苏黄，几人吊。",
      "天予令君，种树扶碑，钦公风谊绍。绿水照绣陌，计同穴、人偕老。定化鹤、归华表。凤凰原、年年啼谢豹。指宋室青山，四下孤坟抱。古香生劲草。"
    ]
  },
  {
    "id": "adcfe4db8d8632ae228a3963e810fccb",
    "title": "三姝媚寄杨子曼陀楼",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "蓉峰归卧否。展金光明经，梦君南浦。小筑延真，问散原经乱，梵天何处。采药西崦，凭唤我，山中樵父。老趁狂歌，江上秧田，杏花春雨。",
      "连岁佳儿文度。料手版疗饥，软红香土。破屋宣南，有燕巢痕在，一官曾住。故国荣州，无地种、苍松千树。夜夜知心谁是，啼鹃万古。"
    ]
  },
  {
    "id": "adcfe4db8d8632ae5812160e55b8c029",
    "title": "双瑞莲李哲生思纯，辛圣传楷，赋才清发，天下之好也，合照小相，休庵云：国士无双而有双矣。用赞是辞",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "风神如此秀。合双玉名龛，双柑携酒。供作双仙，一代才人低首。比似云龙韩孟，认不出卢前王后。丝缕缕，甚时花下，佳人双绣。",
      "我欲照影恒河，奈壮不如人，衰颜今皱。黄金铸像，拾得寒山谁偶。二妙春兰秋菊，可念到万松青否。开笑口。待定岁寒三友。"
    ]
  },
  {
    "id": "adcfe4db8d8632ae57b594187a11e473",
    "title": "高山流水寄彊村侍郎",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "冻春十雨九兼风。酿晴乡、千树青葱。归雁渺南天，皋桥赁宅梁鸿。横塘路、酒绿灯红。秋风起，携去铜仙汉月，泪落房栊。浸冬青十二，叶叶露华浓。",
      "花中。群莺乱飞了，生活计、半化秦宫。芳草古荣州，野鹿自养香茸。海山心、写断琴工。六年梦，空绕香湾小屧，老去情钟。唱金荃苦怨，当日美人慵。"
    ]
  },
  {
    "id": "adcfe4db8d8632aee55d96ac1fd555e6",
    "title": "吉了犯横溪阁",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "万古认高人旧居，翠溪双抱。春山不老。桃花外、又生芳草。家连戚里，将母辞官荣州道。任奸党成碑，一付苏娘笑。地仙楼，畅游钓。",
      "樽酒纵谈，宋到邦昌，天公真醉了。学士此共读，念王室，忧心捣。舍痛哭，如何好。过三朝交流仍半岛。借素阁鱼陂，社事乡农醮。墓边来大鸟。"
    ]
  },
  {
    "id": "adcfe4db8d8632ae2ceab209f20fd213",
    "title": "望海潮·用淮海韵，题南海戊戌与雪庵绝笔书",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "当年衣带，如今禾黍，囚尧忍梦东华。含血喷天，椎心蹈海，青牛远放流沙。书笈故人车。托白头老母，餐饭先加。不是金轮，更谁纤手送唐家。",
      "江湖岁岁吹笳。又六旬进酒，二月飞花。知己半生，灵光一座，先朝信史空嗟。烟柳上洋斜。剩血痕泪点，浓墨飞鸦。柴市招魂，大星芒角耿云涯。"
    ]
  },
  {
    "id": "adcfe4db8d8632aed4c01c0ffdd9b439",
    "title": "忆旧游·海棠花落",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "竟胭脂作雪，蛱蝶飘香，春老芳卿。如此风流样，奈多生薄幸。短梦清明。茫茫绿章封事，催送步虚声。但天上人间，烟消弄玉，月落飞琼。仙屏。",
      "睡初定。记艳烛更阑，曾照华清。又晴妆午醉，化红云一桁。浓裹金莺。日日雨丝风片，人望锦官城。似厄闰黄杨，空念二月花又生。"
    ]
  },
  {
    "id": "adcfe4db8d8632ae391ecca434b26182",
    "title": "南浦·朱藤，用张春水韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "松架满庭芳，嫩晴天、隐映多罗窗晓。璎珞一团云，蜂声闹、苔上凤靴人扫。玲珑透雨，淡阴筛出明珠小。描取影儿钗索外，胡蝶乱依芳草。",
      "悬来串串春心，秋千下又数，花风过了。寒食絮香羹，搀芳处、吹得沈郎钱到。东华梦渺。金风亭长书幮悄。何地龙蛇蟠瘦骨，前代紫金鱼少。"
    ]
  },
  {
    "id": "adcfe4db8d8632ae67dd96f6043c75bd",
    "title": "探芳信寄哲生圣传，用草窗韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "坐春昼。惯雨过寻山，僧来贳酒。念仙庵前世，如今梦华旧。吴妆争照春波影，人比黄莺瘦。木兰舟，杜老清祠，薛涛香甃。",
      "花外玉骢骤。看珠树临风，峡云归岫。一对箫声，曾唱小红否。红羊都换青羊市，烂醉同犀首。谱新词，休道屯田是柳。"
    ]
  },
  {
    "id": "adcfe4db8d8632aee33ddafcb31a894d",
    "title": "南浦·和圣传寄内",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "山花笑客，笑春来、门外即春明。惹得檀郎吹笛，千种玉关情。树树淡黄杨柳，雨和风、搅梦到三更。算哥哥行迹，半湖青草，湿了鹧鸪声。",
      "一曲草堂按拍，问黄金、谁铸阆仙形。望断临邛归路，眉黛远山青。两度百花生日，百花潭、载酒泛清泠。料怨红凄调，玉萧阴有小红听。"
    ]
  },
  {
    "id": "adcfe4db8d8632ae2e2c135ea2c9ae67",
    "title": "扫花游寒食，用清真韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "冷烟社日，又梦里清明，雁归南楚。柳条细缕。记燕山绣陌，纸鸢晴舞。巷口饧箫，送老临安夜雨。醉春去，指一色酒家，红杏花处。城外知里许。",
      "叹墓草萋萋，百年归路。翠蒿荐俎。听啼鹃唤客，泪沾衣素。杏酪催人，那识家乡更苦。暗延伫。闰花朝、锦城钟鼓。"
    ]
  },
  {
    "id": "adcfe4db8d8632aee78bacd8753015c0",
    "title": "踏青游清明，用王晋卿韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "明日花朝，今朝百花晴晓。纸钱飞，秧水霁，山山啼鸟。",
      "爱俊影，新裁凤皇绫子，溪上夹衣齐照。一碧烽烟，满茫茫十洲三岛。",
      "事万种，愁肠先绕。上河图，春社醉，新亭人少。梦未稳，明年海棠红候，惟有杜鹃知道。"
    ]
  },
  {
    "id": "adcfe4db8d8632aeeb9b10a0a8099e02",
    "title": "塞垣春虫草，吴季愚大令夐见寄",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "酿雪魂蠕动。到九夏，新苗耸。孤根太素，一茎生翠，驼背微肿。是药根，又是春蚕蛹。究物化，区何种。",
      "冱寒天，阳和性，一锄身世如梦。芳宴锦筵开，花樽畔、今作清供。故国指西番，凑山路无缝。笑官园，菜把成例，劳千里、寄来青丝笼。别族待秋影，露萤飞碧垄。"
    ]
  },
  {
    "id": "adcfe4db8d8632aef6640c5c270c0084",
    "title": "玲珑玉白蒲桃",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "仙露明珠，似寻得、绝色冰肌。秋光一箔，水精悬架离离。展旧青藤书稿，记山园深翠，松鼠含伊。相思。合樽前，亲喂雪儿。",
      "任买凉州别种，到拈来玉子，多染胭脂。沆瀣无瑕，伴梨花，好贮哥瓷。携将蒲萄牙去，办仙酿，晶珠千颗，味胜红澌。美人醉，看风鬟吹动鹭鸶。"
    ]
  },
  {
    "id": "adcfe4db8d8632aeb0e7af9fd4da2967",
    "title": "氐州第一绿菜，葆青馈",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "飞瀑如虹，清到万古，空岩夜响风水。溅雪生花，寒云护磴，重叠苔衣涧底。黎雅山中，散不尽洪荒秋气。浅碧筠篮，新香菌阁，露华苍翠。",
      "大好月明松吹里。度仙径应逢仙子。浸到春纤，斋时晚饭，比素芝犹脆。采芳人，诗梦冷，凭持饷涪翁一醉。石上丛丛，记扬帆、吴中淡紫。"
    ]
  },
  {
    "id": "adcfe4db8d8632ae9fcb64dcc7e297ed",
    "title": "露华蒙山茶为汉僧吴理真手植",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "露芽翠滴。是汉代高僧，挈自西域。夏禹旧山，青染川南天色。仲春渐渐枪旗，日照一团仙碧。灵气孕、莲花半空，万古苍石。",
      "生株细数凡七。过四月黄梅，香嫩堪摘。历尽岁年无算，短柯盈尺。祖洲当采神芝，叶叶远传京国。风味损，如今碎包饷客。"
    ]
  },
  {
    "id": "adcfe4db8d8632ae4ca6cae05d2d0dc3",
    "title": "瑶花银耳，用草窗韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "苔枝断节。芳意丛丛，倩瑶姬分别。苍花千朵亲摘处，认取玉肌笼雪。浓浇米泔，化秋气、露盘清洁。生不逢四皓商山，负了采芝人杰。",
      "木鸡还玷佳名，想一种仙香，传自仙阙。冰瓯浸水花乳放，一一冰蚕成蝶。素娥咽否，好风味、银河边说。误镜中粉捻针窠，戏弄小珰明月。"
    ]
  },
  {
    "id": "adcfe4db8d8632ae1a10909994a1130f",
    "title": "莺啼序·闻成都川滇军警，用梦窗韵纪痛",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "何辜锦江万户，涨滔天祸水。战尘起，腥色斑斑，溅血红绽花蕊。遍郭外、衰杨挂肉，惊风乱刮城乌坠。叹无边空际冤云，尽叠秋思。三月春浓，正好载酒，泛花潭艇子。二更后，芒角天狼，万千珠弹齐至。自皇城鳞鳞破屋，火龙挟金蛇东指。放修罗、刀雨横飞，问天何意。",
      "奇哉去日，被甲川南，共枕戈不寐。应记取、纳溪力战，誓死前往，唳鹤声中，路人挥泪。妖烽荡净，刀瘢合缝，回头啼鴂千山响，唤同袍、互酌军容悴。如何自伐，中宵画角频吹，乱尸无担山里。西南大局，化作芜城，剩鬼灯照翠。问此世花卿知否，豆煮萁燃，海外鲸牙，怒涛方起。迂辛羹苦，今应无恙，崃山遥数春树影，忍双亲、怀远门阊倚。千秋认此残灰，大劫昆明，万魂在纸。"
    ]
  },
  {
    "id": "adcfe4db8d8632aef797fc7bd9bccf54",
    "title": "六幺辛子被困乱军，卜云死矣，一书告存，喜订荣州之游，并问诸遗老",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "杜鹃声苦，叫得春如客。相思美人天外，十日鱼书歇。险说渔阳揭鼓，踢到鹦洲色。六朝六夕。千花百草，一片腥风万燐碧。",
      "故人天幸无恙，个个城西北。只恨血染髑髅，不向崔家掷。大渡河边一哭，世比唐年黑。秧歌满陌。一肩行李，请踏青阳旧封国。"
    ]
  },
  {
    "id": "adcfe4db8d8632ae46bf28b4d6ef1068",
    "title": "庆春宫·意钓亭",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "流水桃花，故园修竹，鲚鱼两两春初。山翠摇天，苔香出笋，一竿偕老吾庐。镜中双笑，判同号烟波钓徒。秋风永逝，乡梦无归，月落沙虚。",
      "沧桑换尽皇都。三月黄花，重卖丁沽。擘粒盘针，诛茅缚柱，画栏红到江湖。寸心濠上，今吾故吾。白杨烟树，青笠风标，留吊荒墟。"
    ]
  },
  {
    "id": "adcfe4db8d8632ae6c9f60a74da81bae",
    "title": "眉妩·圣传归邛崃，夜中入梦，用碧山韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "正花西星点，树杪鹃声，灯老半窗暝。倦里浑无睡，相逢处，依稀工部祠径。翠苔步稳，诉锦城千万幽恨。画栏响，一角蒙蒙雨，觉鸳被微冷。人醒沉思音问。",
      "又暗移山月，遥挂天镜。风信哀牢转，邛山外，伊人知甚光景。送春路永。算四乡、忙了农正。待消夏峨眉，摇一棹，汉嘉影。"
    ]
  },
  {
    "id": "adcfe4db8d8632ae0a0145d6874b2e01",
    "title": "东风第一枝·樱桃",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "玉子圆匀，珠胎点滴，几天红到如许。醉时三月登盘，霁色万星照树。筠笼上市，恰才听、卖花声住。算几村、杏子枇杷，一色淡青烟雨。",
      "曾梦入、上兰旧句。曾擎出、大明归路。老来新笋初香，衔得乱莺最苦。蔗浆除热，剩留赠、歌唇樊素。认此心、玛瑙春痕，颗颗泪绡难数。"
    ]
  },
  {
    "id": "adcfe4db8d8632ae8b85a935ac8da40c",
    "title": "绕佛阁·游唐开化寺怀辛子",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "断岩泻翠，枯坐老衲，花外禅宇。芳意如许。最怜梦里，鹃声唤春去。",
      "梵钟报午。香送半盏，泉味牛乳。闲听蛙语。宛然万里桥西，杜祠路。",
      "雁足盼天末，缥渺邛崃山远处。何幸故人，因风传尺素。",
      "想玉样清标，消减丰度。买将茫屦。趁豆垄秧塍，消夏烟树。",
      "浣龙湫，洞天凉雨。"
    ]
  },
  {
    "id": "adcfe4db8d8632aec2775d92bad8db6f",
    "title": "金人捧露盘·王文安公墓瓦俑，以宋绍兴八年葬，去今七百六十二年出土",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "古人坟，今人屋，后人耕。如梦里、此梦谁醒。宋陶留像，凤皇原穴土花腥，同时旧侣，杜鹃啼，翁仲无声。",
      "绍兴年，徽猷阁，南渡恨，大官铭。过三朝、重见三荣。",
      "问今何世，春山无地种冬青。虫沙万劫，血痕斑、红过鱼灯。"
    ]
  },
  {
    "id": "adcfe4db8d8632aefb257a1de5529292",
    "title": "醉思仙兕觥",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "问犀觞。有灵心一点，分水何方。算相随南北，半世诗囊。形又古，雕还瘦，花片水浮香。傥镌名，篆款式，便称王绩家乡。",
      "少小西京梦，春风乍赋霓裳。是诗龛双玉，远奉高堂。兴亡影，人琴泪，万寿绝无疆。百年身，几醉月，此中一寸沧桑。"
    ]
  },
  {
    "id": "adcfe4db8d8632ae6d62bd37aa6989fd",
    "title": "三姝媚哭宁河高文通公",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "千山啼杜宇。北风萧萧兮，报公归去。记别凉秋，正六飞西幸，玉京无主。二十年华，全换了、地维天柱。半世咸阳，清泪铜仙，灞陵秋雨。",
      "春到梅花红处。问鬓雪三生，夏峰年谱。厄运龙蛇，竟一笺如谶，玉棺天路。马鬣新封，干净是、先朝黄土。谥取江淹名子，燕山万古。"
    ]
  },
  {
    "id": "adcfe4db8d8632ae8899da32145326b8",
    "title": "夏初临",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "木马分秧，杜鹃啼月，四山红过千花。细雨黄梅，玉人初换蝉纱。夜来眢井鸣蛙。井干边、变作长蛇。音书人事，咸阳大火，天地飞沙。",
      "禊潭佳节，锦水名邦，正携俊侣，同醉年华。青莲钵底，如来不咒宾迦。西望长嗟。数词流、梦老天涯。笑哑哑。千声铜鼓，洞子黄家。"
    ]
  },
  {
    "id": "adcfe4db8d8632ae214db883c45a952b",
    "title": "绕佛阁·乡游",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "上洄下噀，双鬓已白，烟翠无主。沙燕新乳。对门店里，邻翁葬何处。",
      "破篱未补。穷到世外，生计蔬圃。秦汉如许。甚时送老，桃源数株树。",
      "片玉报京国，梦引吴娘携酒去。遥念梦窗，江南芳草渡。",
      "惯药味宵浓，香似仙露。几家人住。问剑水星纹，花下蛮素。",
      "杳枫桥、旧年秋雨。"
    ]
  },
  {
    "id": "adcfe4db8d8632ae50d4c0693a722ace",
    "title": "三姝媚闻乔损丈卒法源寺",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "幽州天外远。望魂兮归来，武担山畔。古佛同居，总平生英气，法华千转。柳色依然，春未了、台城先换。第一伤心，泉路交期，十三峰馆。",
      "三度同经兵乱。记旧国黄尘，夜深长叹。小阁延秋，有相公来去，履痕都满。是色是空，全付与、钟声肠断。岁岁寻碑唐寺，丁香泪点。"
    ]
  },
  {
    "id": "adcfe4db8d8632ae44c8860b1dea857c",
    "title": "壶中天茅苔酒",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "月中滴液，是妙香仙子，化身罗幕。得气自天成酿法，翠孕人形灵药。碧井华泉，黔山曲院，露似金茎作。欲斟还借，一尊量取犀角。",
      "此地是古犍为，如今天远，不赠那能酌。未揭瓮签心已醉，霸子鸿妻齐乐。千里交深，通身春沁，花外鸣乾鹊。大茅君洞，几家移此村落。"
    ]
  },
  {
    "id": "adcfe4db8d8632ae44c8860b34e5aeb6",
    "title": "壶中天茅苔酒",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "古唐秋味，自雁飞来处，彼汾一曲。花满尧祠山扫黛，晋水春流碧玉。石髓清甘，冰心酝酿，小瓮鹦哥绿。酒星红照，略阳无此嘉曲。",
      "前世记醉长安，银屏笑索，下马垂杨屋。重见藐姑仙子面，泪点梦华新录。独夜斟时，太行天外，香梦陶潜菊。白云飞去，汉皇何地仙躅。"
    ]
  },
  {
    "id": "adcfe4db8d8632ae22cdca8a7b6c265a",
    "title": "梅子黄时雨横溪阁，用玉田韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "烟柳双溪，展残卷半窗，丛话渔隐。逗夜雨朝晴，四乡蓑影。沙上飞禽知我意，劝延山翠疗诗病。画中景。微欠浣花，花外渔艇。琴引。",
      "相思成兴。问凄凉犯里，哀韵谁听。愿老唱农歌，秧塍千顷。无恙临邛应早到，自眉州下江程近。归心紧。野田鹭鸶飞暝。"
    ]
  },
  {
    "id": "adcfe4db8d8632ae1b9426769d2f1e64",
    "title": "凤皇台上忆吹箫漱玉韵答辛子",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "虎口生涯，凤毛文采，崃山绿到天头。借好风吹送，寸版银钩。满眼雍陶句子，蛮嶂远、队队归休。芙蓉郭，春浓似病，人瘦于秋。",
      "扁舟。渡来弱水，清净四禅天，慧业人留。补杏花红处，春雨登楼。江上鲤鱼风起，双流路、盼断双眸。银蠡酒，思公子兮，代畔牢愁。"
    ]
  },
  {
    "id": "adcfe4db8d8632aed1b934022f8a4b60",
    "title": "百字令·梁杭雪画",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "苍岩列岫，似镜中，描取小鬟妆束。皴法全抛山乍笑，西子苎萝新浴。石色鹦哥，篙声渔父，夜雨生飞瀑。了然疯性，水中添个茅屋。",
      "云是一角罗浮，罗含宅子，借画消三伏。自别宣南成泡影，梦里人归西蜀。白鹤新居，红羊浩劫，一绢春山绿。钩辀如叫，黄梅雨霁云木。"
    ]
  },
  {
    "id": "adcfe4db8d8632ae1631ac8385e1e4e2",
    "title": "琐窗寒·次辛子见寄韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "灯尽方花，诗来引梦，露华霏雨。怀人半枕，杨柳风前张绪。响谯楼一更两更，杜鹃啼遍相思苦。望邛山西角，两三星点，算君来路。迟暮。",
      "愁乡住。念锦绣成都，托身无所。东城向晚，新鬼多于人数。扫山中茅屋半间，小禾四月天未暑。到荣州，一醉红香，笑作榴花主。"
    ]
  },
  {
    "id": "adcfe4db8d8632aed4902182ae872336",
    "title": "南浦·次韵调辛子",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "相如病较，料春山、横黛镜华明。叶叶花花当对，绿意逗红情。识字早关忧患，判头衔、世外署田更。莫近弹棋局，一枰如梦，半夜有潮声。",
      "铸得金瓯无缝，到如今、瓜剖已成形。不卜浮家何地，生计稳樵青。我是有诗渔父，泛风波、一舸当西泠。盼玉台新咏，小荷花底寄人听。"
    ]
  },
  {
    "id": "adcfe4db8d8632ae1edaf0dfcd205249",
    "title": "消息答辛子望月寄怀",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "君不来兮，又看春尽，清夜无睡。玉叶从风，缸花笑客，阁阁蛙鸣水。麦黄云过，梅红雨绽，都入杜鹃深意。立花前、相思一片，谢郎愁到千里。",
      "柝声楼阁，三更天净，想得佳人都起。玉臂云鬟，青天碧海，圆了姮娥味。天南地北，苍龙星没，惨惨镜中田地。剑光寒、荒鸡远叫，万山梦里。"
    ]
  },
  {
    "id": "adcfe4db8d8632aef4e5519b47f20b8f",
    "title": "梦横塘次刘苕溪韵报辛子并寄休庵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "月明千里，人坐空山，好风吹送琼瑟。煮药香中，看卫玠、天生英物。荷气生凉，麦秋含润，浪痕鱼没。笑春风鬓影，一点琴心，怎消受、临邛客。",
      "簪山白发词仙，洗贫家似水，冷透诗骨。布谷声声，知唤出、故人相忆。碧纱外、榴花胜火，笑比红裙最初色。且醉钗边，晋阳笳吹，只胡儿听得。"
    ]
  },
  {
    "id": "adcfe4db8d8632ae4a4524f34b5e9073",
    "title": "花心动·粉红绣球，梅溪韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "霞色千星，黄梅过，依稀杏花春雨。倦枕乍羞，中酒微酣，勾引蝶儿娇舞。宛然珠彩攒心髻，茜裙皱、定留仙去。脸潮向，香瘢动了，个侬知否。",
      "杂组分明剪处。笼做月华圆，碎黏珊树。淡里艳妆，错落玲珑，和合一团心绪。汉阳宫外三郎醉，仿新样，大唐新语。描绣谱，催它早拈绛缕。"
    ]
  },
  {
    "id": "adcfe4db8d8632ae46d3f0df88326d85",
    "title": "换巢鸾凤·五色凤仙，梅溪韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "金屋阿娇。又偷长绛雪，软醉蓝桥。明珠千样锦，弄玉一枝箫。星星丛露小蛮腰。泫然午痕、唇脂未消。同心彩，试换取、朵云红照。",
      "风悄。春思渺。非是小家，翻作回身抱。艳绝端阳，沁将纤指，生就香奁仙草。休道镶蓝复镶黄，日华消尽旗妆老。云霞衣，耐卿、著到秋晓。"
    ]
  },
  {
    "id": "adcfe4db8d8632aee98a67836542aeaf",
    "title": "洞仙歌·戏问休庵疾",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "向聋丞笑，得耳根清净。是事关门不须听。甚浮云、翳了秋水生时，明明月，又报蟾蜍蚀影。",
      "伤心崔旰传，觱栗频吹，自惹多愁复多病。种种悟空花，法眼依然，本来是、无明无尽。但只负、清娱弄新妆，逗镜里横波，乃公难省。"
    ]
  },
  {
    "id": "adcfe4db8d8632ae152adcb7f225f4bb",
    "title": "声声慢·菖蒲",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "苔礓净暑，药涧流澌，午风一道清芬。叶叶干将，参差绿就龙文。新芽乍吐努白，又丛丛、芳渚长春。玉泓水，合湘兰风露，采供灵均。",
      "岁岁京华佳节，遍家家儿女，挂艾当门。寸蒂朱丝，香囊扣近罗裙。芳醽至今味苦，任罗浮、山下移根。仙梦远，一茎花、如见故人。"
    ]
  },
  {
    "id": "adcfe4db8d8632ae90f5a424bbea831b",
    "title": "南浦·廖芷才大令招饮镜香亭，用张春水韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "天在玉壶中，自唐年、已照旭川春晓。杨柳绿于人，青钱外，依旧浓烟梳扫。田田弄影，风裳入夏迎苏小。叶上明珠花上雨，心上美人香草。",
      "凉云一片潇湘，念夫君，曾读离骚未了。侬也梦西华，蓬莱殿、今问采芳谁到。前生路渺。一樽官阁云廊悄。此时人间干净地，却笑主人来少。"
    ]
  },
  {
    "id": "adcfe4db8d8632ae5992ba68c1ea1504",
    "title": "三姝媚日本美人小相，用半塘唱和韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "蓬山相望苦。乍奇花初胎，镜心眉舞。小幅唐妆，惹断肠人咏，鬓云松句。燕舌和音，怎诉与、玳梁吹絮。一种英姿，秋水双蛾，夐无前古。",
      "春到樱花徐步。著小风裙屐，蝶边红路。采药三山，意旧随徐福。水仙来处。片月烘云，留妙影、非烟非雾。更欲移情何地，冰弦暗谱。"
    ]
  },
  {
    "id": "adcfe4db8d8632ae5992ba68aababb75",
    "title": "三姝媚日本美人小相，用半塘唱和韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "阿莲心最苦。爱翩何珊珊，玉儿工舞。净色嫣然，著碧纱笼上，冷香诗句。盖得萍踪，遮不到、前生飞絮。自小团圆，难怪红衣，此花千古。",
      "风际凌波微步。闪一镜凉痕，绣猗鱼路。采绿前陂，问舵楼消酒，涉江何处。护热鸳鸯，秋思在、洛妃乘雾。渺渺扬荷新怨，骚心待谱。"
    ]
  },
  {
    "id": "adcfe4db8d8632ae5992ba68e48cbbf9",
    "title": "三姝媚日本美人小相，用半塘唱和韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "层层心绪苦。隔烟纱亭亭，倚风慵舞。俊极波纹，向翠罗衣上，织成愁句。醉血猩红，新染透、粉绵香絮。似此花心，鱼缬凰钗，定撩柯古。",
      "荷外轻移莲步。误夜雨声声，一条溪路。蝙蝠飞来，也变成仙种，绿天深处。秀色传餐，蒸气喷、露华霏雾。赠取虞兮名字，铙歌夜谱。"
    ]
  },
  {
    "id": "adcfe4db8d8632ae5992ba68af1fe67f",
    "title": "三姝媚日本美人小相，用半塘唱和韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "丹山归梦苦。美人兮娟娟，绛河仙舞。众绿生时，便守宫先染，定情新句。艳蝶泥金，魂断了、午痕芳絮。念佛成珠，修到红鸾，小星终古。",
      "风露朱栏鸳步。逗茜色榴裙，翠苔封路。爪渍麻姑，怕痒时搔损，淡脂笼处。夜月秦楼，帘半卷、云鬟香雾。笑倚珊瑚钩坐，琼箫细谱。"
    ]
  },
  {
    "id": "adcfe4db8d8632ae5992ba68bc351bdd",
    "title": "三姝媚日本美人小相，用半塘唱和韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "春心攒万苦。又菖蒲花开，彩舟龙舞。咫尺前尘，尽华阳奔命，庾兰成句。乱叶争风，偏更搅、漫天飞絮。未省馀生，江北江南，几回盘古。",
      "思向云中横步。奈正则如今，梦天无路。大局文楸，念去年今日，祖龙何处。历劫群仙，聊共醉、澡兰香雾。破子家山重按，铜琵断谱。"
    ]
  },
  {
    "id": "adcfe4db8d8632aeff0c23f699ab7d32",
    "title": "渡江云·得景乔书",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "新篁摇醉影，端阳过了，凉雨四山秋。故人天际去，几日荷花，红到镜香楼。",
      "林西月子，未黄昏、先上帘钩。烟寺暝，夜堂吹角，知白老僧头。",
      "双流。当官驿路，望子燕山，坐一灯人瘦。定几时、吴淞觅句，江树归舟。",
      "邛崃有客清如玉，昨书来、寸寸离愁。",
      "全按苦，思君一骑眉州。"
    ]
  },
  {
    "id": "adcfe4db8d8632ae3c34db4cf225e2e3",
    "title": "三姝媚偶以小绢写树石，有似蓟门山者，聊短述",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "荷花红向午。写青山如龙，掉头西去。断角残钟，著老僧三两，戒坛烟树。大瀑淙淙，知半夜浑河飞雨。是梦全消，长乐花深，六龙何处。",
      "遗事宣和笺注。仗断幅收将，旧家坟土。故国归来，任乱山无缝，幼舆难住。大错而今，伤聚铁、九州还铸。寄与南朝家令，星娥认取。"
    ]
  },
  {
    "id": "adcfe4db8d8632aed30c2254f3fd2d12",
    "title": "泛清波摘遍荣之北山产绿茶，香色一如龙井，借小山韵张之",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "云腴养碧，月液含秋，谁分老来乡味好。美人新摘，春到千山万山早。牛峰道。苍苔冷处，红雨香中，才近露华先醉了。少个樵青，莫笑烟波钓徒少。",
      "旧游渺。湖上记开寺门，井畔遍生瑶草。曾煮松声涧声，翠楼钟晓。梦痕杳。烟蕊饷客自佳，风篁甚时重到。且当龙泓片叶，寸心倾倒。"
    ]
  },
  {
    "id": "adcfe4db8d8632aeac2ca98405a3d35d",
    "title": "湘江静竹簟",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "净展流犁天正午。倦摊书、翠阴笼树。娟娟帝子，情根泪点，倩红斑留住。纤就笛材匀，春葱乱，文涟千缕。凉云半枕，清风半帘，诗来在、梦中路。",
      "晚醉醒，茶味苦。最承恩、汗香闻处。纹帱未掩，蝉纱乍脱，衬冰肌如许。玉腕嫩纹生，荷花样、脸潮含露。秋心到此，青奴漫领，潇湘夜雨。"
    ]
  },
  {
    "id": "adcfe4db8d8632ae5ff5eba21c1553c0",
    "title": "婆罗门令两月来蜀中化为战场，又日夜雨声不绝，楚人云：后土何时而得乾也。山中无歌哭之所，黯此言愁",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "一番雨、滴心儿醉。番番雨、便滴心儿碎。雨滴声声，都装在、心儿里。心上雨，干甚些儿事。",
      "今宵雨，声又起。自端阳、已变重阳味。重阳尚许花将息，将睡也、者天气怎睡。问天老矣，花也知未。雨自声声未已。流一汪儿水。是一汪儿泪。"
    ]
  },
  {
    "id": "adcfe4db8d8632ae5e14cea49acf8f9e",
    "title": "绮寮怨吊杜步云、樊孔周，清真韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "唤此人间何世，老天知醉醒。为往日、二老销亡，山河影、步步新亭。思君如今更酷，光天下、夜黑燐自青。竟先后、化作长星。空山叟、破屋珠泪盈。",
      "去岁记寻雁程，江楼坐上，当官盼到黄琼。按拍三清。善才韵，有谁听。甘人乍逢魑魅，酒后语，梦中情。茅斋少城。芙蓉万树外，风露零。"
    ]
  },
  {
    "id": "adcfe4db8d8632ae0702a8e14aa3ce18",
    "title": "换巢鸾凤·夹竹桃",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "非竹非桃。甚眉舒翠玉，泪掩红绡。新妆明灼灼，嫩叶影萧萧。天台仙子降湘皋。泪痕酒痕，春情未消。瑶池果，定惹得、凤皇儿笑。",
      "诗巧。图更巧。春在武陵，人自弹琴啸。万绿丛中，小红心上，和合琼株瑶草。知是双仙化身来，夏中开到秋难老。潼江边，杜陵翁、作杖尤好。"
    ]
  },
  {
    "id": "adcfe4db8d8632ae4148c914ee325895",
    "title": "玲珑四犯含羞草，清真韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "酥了春心，但有物相挨，收尽娇艳。碎叶摇风，花粲女儿宫脸。无意挂到裙钗，未饮醉妆全乱。问甚时、玉骨偷换。香软任它厮见。",
      "似闻仙液苔根荐。系金茎、露珠圆茜。依稀树痒搔无力，慵送秋波眼。休认夜合性情，况翠柳章台千点。仅向人迎送，吹作雪，随风散。"
    ]
  },
  {
    "id": "adcfe4db8d8632aef17524350b7c15fa",
    "title": "还京乐",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "竟无计。作个乡农，荷笠归大理。叹彩云春散，爱晴一草，潘安才费。耿使星天际。渝州四月千花委。为杜宇，穿了望眼，铜仙铅泪。",
      "甚巴云底。又扁舟东下，蒲团面壁。从今消尽世味。生生誓撇残书，补陀山、自挑行李。问何年、仍挂衲峨眉，淘滩灌水。自失潜庵约，南天何限心悴。"
    ]
  },
  {
    "id": "adcfe4db8d8632aef1cf62488f71e4cc",
    "title": "侧犯·唐池，清真韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "数花衬叶，小风活了红儿靓。香定。幻弄玉施朱照妆镜。新蝉抱树响，雨歇苔生径。波静。浑印出、湖州万竿影。",
      "刘兼句里，绿水唐年莹。闲自省。几朝人、池上认家令。半箔清风，老来梦迥。烟暝落日，一瓯龙井。"
    ]
  },
  {
    "id": "adcfe4db8d8632ae622f064776d4588c",
    "title": "倾杯乐·用耆卿韵寄锦城",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "蜗角军声，鸿毛民命，龟城旧邻犀浦。伤心是二三，耆老大劫荒荒，几时快聚。问天公、何忍将人折磨，祸水又横江，与鸥为侣。半月风影，频吹火云兼怪雨。想旧京，初年光绪。",
      "尚万方无尘，村农多吉语。如今者般，送老崦嵫去。将此恨谁诉。劳天外双玉清词，殷勤鱼素。流光且醉凭飞羽。"
    ]
  },
  {
    "id": "adcfe4db8d8632ae8c133ffa42da9b0b",
    "title": "庆宫春知休庵避",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "重叠兵荒，苍茫天问，剩君矮屋如舟。青眼高歌，赤眉新史，举家儿女蓬头。桂湖招隐，又归路、西风送秋。故乡无梦，门外湘漓，一样横流。",
      "崔杨转转恩雠。唐家此例，蜀局谁收。刀上生涯，火边尸气，一城鲍照新愁。休休居士，幸历劫、休庵未休。此身何托，南北争椿，蛋壳神州。"
    ]
  },
  {
    "id": "adcfe4db8d8632ae2b24b824f8d03900",
    "title": "采绿吟",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "水活鱼先喜，弄影藕叶东西。寻仙入梦，饮香疑雨，消醉成诗。此心凉欲化，龟巢里。万花举国红璃。美人兮，湘江浦，亭亭清露怨谁。",
      "烟筱四围秋，书帘动，时闻娇鸟声脆。晚色忽筛金，漏一径苔衣。待西风吹老蘋洲，何人谱，渔笛旧年题。狂呼酒，明月在天，亲酌少微。"
    ]
  },
  {
    "id": "adcfe4db8d8632aeace001daefeb90b2",
    "title": "扫地花鸡枞菌",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "乱松透日，正雨气晴蒸，万钉苔罅。土膏孕夜。乍含苞似卵，巨根盈把。伞顶微尖，雪臂影儿娅奼。翠阴下。羡别业海西，人种平野。",
      "风味消九夏。共银蒜登盘，玉芝论价。鳖裙欲化。倩樱唇细品，藕花香榭。杂本青红，全付烟熏火炙。醉吟社。代蘑菇食单慵写。"
    ]
  },
  {
    "id": "adcfe4db8d8632ae67faafbdc406834c",
    "title": "壶中天纪梦示芷才",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "仙山楼阁，枕函边历历，方壶员峤。一色水天如翡翠，尔忽双凫飞到。世外秋心，湖边篁气，笛里韩湘笑。塔铃风定，梵声留住云表。",
      "醒后槐雨飕飕，乱山吹角，路断蓬莱岛。欲问永禅师坐处，红得劫灰成窖。委地黄云，飞燐碧血，废井群蛙闹。羲皇窗北，约将陶令终老。"
    ]
  },
  {
    "id": "adcfe4db8d8632aee42cdf6d2af794a7",
    "title": "齐天乐·休庵屋为流弹所破，持伞御雨，辛子有词云：“形影相偎，阴晴偶换，便是沧桑一度。”叹其谐妙之情，戏赋此阕",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "词人例梦高唐雨，秋前一庵先破。漏尽三间，穷生百巧，不买油衣能躲。牵萝计左。仗笠样圆撑，镜台双坐。宛醉湖壖，手遮荷叶荡烟舸。",
      "娲皇补也无术，乱来天不管，全付兵火。红日烧空，黑风吹海，野哭千家怎过。如君尚可。只盼到晴天，又排诗课。头上淙淙，一簦谁借我。"
    ]
  },
  {
    "id": "adcfe4db8d8632aeb4bc544b1effa6ed",
    "title": "拜星月慢七夕",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "夜鹊飞时，天狼红处，小阁还搴罗幔。万古成双，指微云河汉。笑声动，似觉盈盈鹤驾来往，脉脉鸳帏恩怨。尽诉情天，忍经秋才见。自洪荒，便结风流眷。",
      "今宵会，几度成圆满。为问那个星儿，是机头新产。叹嫠蟾抱月年年伴。银潢路，渐学蓬莱浅。只落得瓜果蛛丝，赚罗池香案。"
    ]
  },
  {
    "id": "adcfe4db8d8632ae0aeea2bd42fdb887",
    "title": "玉京秋·牵牛花，草窗韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "银浦阔。黄姑渡河候，此花心切。藓砌仙根，竹篱露蔓，凉丛千叶。秋色名蓝半盏，海棠阴、微沁红雪。梦中别。鹊桥心事，欲提羞说。",
      "日照东南先怯。缀金铃，莓墙半缺。翠染姜梅，香生兰菊，容华都歇。碧玉娟娟，又送过，灵匹匏瓜时节。冷蛩咽。还等双星抱月。"
    ]
  },
  {
    "id": "adcfe4db8d8632aedad30e9bf174a769",
    "title": "选冠子白露",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "水气凝珠，仙心浓夜，月明葭渚苍苍。把有情纨素，顿换了无情，被谪空房。沆瀣绿荷，香透罗衣，叶叶生凉。傍篱根清坐，无穷心事，都付寒螀。",
      "算半年、梦境笳声里，渍方诸泪点，如此红羊。嗟未来身世，任天南地北，我住何方。前路问铜仙，只衰兰送客咸阳。剩秋娘一笑，黄菊花开，依样成霜。"
    ]
  },
  {
    "id": "adcfe4db8d8632ae0d1d452a14155c58",
    "title": "齐天乐·今宵酒醒图，和频伽韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "明朝此客知何地，樽边画桡先动。醉浅无眠，愁多畏晓，柳下月明相送。双星一梦。忍带泪牵衣，唤声珍重。小小灯花，结将红豆做情种。",
      "阳关休劝更饮，酒阑思昨夜，鸳被还共。隔水鸡声，收风鱼浦，消尽脸潮红涌。离亭树拥。问甚日归妆，紫骝亲控。我亦屯田，画中眉翠耸。"
    ]
  },
  {
    "id": "adcfe4db8d8632ae9f88599dafdb4840",
    "title": "一寸金秋分月夜",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "秋色中天，乍数虬签又平列。正小园金粟，霏霏染袂，西风瑶井，萧萧鸣叶。回想春分节。桃花下，夜深醉月。从今后，客枕如年，照影嫦娥定头白。",
      "何限征人，千山摇梦，腥吹战场血。念玟砧香杵，红灯如豆，刀镮马策，青丝成雪。千种心头苦，凉蛩外，向谁细说。何堪念，往日秋分，汉嘉浮翠艓。"
    ]
  },
  {
    "id": "adcfe4db8d8632ae5dcc631ef0ea5548",
    "title": "酹江月草窗中秋韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "一年今夕，说阴晴，万里八荒同色。烛外青山笳鼓静，细雨旌旗微湿。兔魄衔云，龙头泻酒，剑气孤虹白。苍生谁问，汉家夜半前席。",
      "槛外桂树婆娑，万香如海，渐扫前朝迹。星斗以南人几个，一曲琵琶消得。故国花潭，遗民酒舫，短梦殊今昔。明年明月，笛声犹袅空碧。"
    ]
  },
  {
    "id": "adcfe4db8d8632aefd61740308eda057",
    "title": "花犯·红蓼，碧山韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "点秋心，疏红细朵，星星照池水。鹭鸶乡里。记中酒西湖，无限诗思，断桥过雨萍踪寄。栏干人倦倚。泛钓艇，夕阳天色，渔家如画里。",
      "年年雁声送西风，怀人念此际。凉波空委。归梦远，江南路，令人心悴。何时更、夜亲蟹火，香穗影、清萤飞又起。便唤取，月明相伴，芦花偎素被。"
    ]
  },
  {
    "id": "adcfe4db8d8632aea512727120f8d78d",
    "title": "百字令·其一·约斋叟得南城废园，葺之曰约园。用竹垞韵寄贺",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "约斋守约，借小园消受、秋光淡泊。占定浣花溪作号，天予花溪栖托。愚谷非愚，老莱未老，请赋闲居乐。阿稽阿段，为花先补篱落。",
      "同是汐社中人，嫦娥耐寡，秋色谁斟酌。早晚栟榈刊合集，头白论功书幕。小玉司香，牟珠入梦，将砚安岩壑。青山浮白，不知门外蜗角。"
    ]
  },
  {
    "id": "adcfe4db8d8632ae73589c01623db425",
    "title": "百字令·其二·寄山腴",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "青城石室，把前生记否，花朝南泊。六度流光千种梦，心事微波难托。白石箫声，绿珠眉样，羡尔文园乐。海棠秋禊，去年红雪开落。",
      "今幸留命桑田，松风八十，依旧红蠡酌。我自无锥能卓地，醉泥借天为幕。一局康猧，百年书蠹，生计云归壑。一言难尽，山头夜夜吹角。"
    ]
  },
  {
    "id": "adcfe4db8d8632ae9aea3de4707453ef",
    "title": "百字令·其三·寄吴念存祖沅，兼答鄢公，复祥祜",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "少年为客，计三秋黄浦，海潮边泊。家计鹪鹩艰一饱，更苦一枝无托。字水渝山，春华秋实，差剩新交乐。计程相望，瓮头先办桑落。",
      "生此乱世衰年，怀人最苦，夜不成孤酌。短李迂辛书久断，燕子香巢珠幕。素浐无源，青荷作镜，自分邻沟壑。西风满眼，剑虹双吐芒角。"
    ]
  },
  {
    "id": "adcfe4db8d8632aed62d10f686ba0dd7",
    "title": "百字令·其四·答休庵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "一庵秋雨，叹此翁头白，鸾飘凤泊。从古诗人多寓蜀，第一花潭依托。眢井鸣蛙，蛮山骑象，损尽崔骃乐。命中晞发，我曹生就流落。",
      "公有红线知心，不时需酒，双笑还双酌。甚事干卿春水皱，燕子从争危幕。大月中秋，小山丛桂，夜半舟藏壑。啬夫无恙，扣门时听张角。"
    ]
  },
  {
    "id": "adcfe4db8d8632aea881b6bd825677ae",
    "title": "百字令·其五·寄圣传",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "月圆花好，料文君井畔，鸳鸯名泊。水调歌头今夕酒，玉宇琼楼堪托。红豆香奁，碧山乐府，妙领琴心乐。程垓李石，蜀才宋后辽落。",
      "我是识字田夫，老兵留饮，当劝长星酌。不信劫灰吹不尽，刁斗千山戎幕。大野哀鸿，长城饮马，云卧无丹壑。蒲山公子，汉书应挂牛峤。"
    ]
  },
  {
    "id": "adcfe4db8d8632ae5209b992df362197",
    "title": "百字令·其六·寄壶庵师",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "草荒吟社，注一汪秋雨，乱蛙鸣泊。旧梦青羊沽酒路，尚有蜻蛉堪托。陇水肝肠，秋风鳞甲，党传全媮乐。水仙弹罢，九州愁变夷落。",
      "大好良夜秋光，寿星如月，绕膝从翁酌。花下双骑红尾凤，七宝香团珠幕。蠹粉花虫，鹍弦芦雁，事业占松壑。城南聱叟，好诗偏出麟角。"
    ]
  },
  {
    "id": "adcfe4db8d8632aeccc631d086084684",
    "title": "百字令约斋叟得南城废园，葺之曰约园。用竹垞韵寄贺",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "卜居何地，似柳花著水，随风栖泊。命到溧阳无躲法，家具一车谁托。雁是劳人，龙名怪物，今止从军乐。五湖三亩，但除天外飞落。",
      "早识一把无茅，风飘挂处，悔不贪泉酌。多少侯门森画戟，花锁九微香幕。荒翠三弓，小红双盏，纸上专云壑。太平终老，马头夜梦生角。"
    ]
  },
  {
    "id": "adcfe4db8d8632aea92ef3e12b3066b5",
    "title": "玉京秋·苇，用蘋洲韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "秋影阔。沙边夜潮退，雨声亲切。岸阁鱼舠，石横蟹簖，梢梢凉叶。身入江南画稿，卷西风、无限飞雪。故人别，一行征雁，昔游休说。",
      "劫后家山尤怯。莽天涯、鱼笺又缺。断涧人家，新霜天气，吟情先歇。白发听潮，梦不到，当日黄花清节。棹歌咽。回首江村夜月。"
    ]
  },
  {
    "id": "adcfe4db8d8632ae36cc12449aa8cacb",
    "title": "齐天乐·屋漏，得哲生词，因寄辛子",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "天光透缝如星点，晚闻碎珠飘瓦。钟乳岩泉，榨头春酒，细响依微灯下。宵情暗写。似花外虬签，荷边蟹舍。与妇移床，约参禅味过今夜。",
      "晴朝风意送爽，渡江云曲子，吹动骚雅。去日归心，凌云渡口，黄叶声中跨马。征鸿到也。并远梦崃山，买书无价。菊又将花，几时杯共把。"
    ]
  },
  {
    "id": "adcfe4db8d8632aed8e4575e09704697",
    "title": "花犯·荷池晓望，得鹤叟词，用美成韵却寄",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "几番风，宵来送雨，罗衣透秋味。露荷红缀，将半老徐娘，犹爱姝丽。瘦筇向晓池边倚。新晴鸦报喜。叹照眼，绿云千片，寒香消翠被。",
      "西园桂花过中秋，劳公唱水调，年华凋悴。心最苦，南云外，暗愁天坠。青山似、向人劝酒，君自管、功名诗卷里。待净洗甲兵完了，应乾银汉水。"
    ]
  },
  {
    "id": "adcfe4db8d8632ae4b033c06a8e81b9e",
    "title": "新雁过妆楼",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "小队西风，年年是、秋晴一字排空。自春别去，应讶战血飞红。羡而无家天地外，计程万顷水云中。又相逢、乱山画角，身世霜枫。",
      "人言潇湘似玉，问翠苔夜宿，曾梦卢龙。万方多难，何地更着渔翁。声声唤人泪落，况铁甲、沙场书未通。三更雨，正向南飞去，千岩佛钟。"
    ]
  },
  {
    "id": "adcfe4db8d8632aec7ff767926ccf6ed",
    "title": "高阳台·旧日耸云山",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "秋老黄花，风吹画角，高云耸出苍峦。净土无多，青留片席苔斑。烛龙含火千山里，送阿香、弹路阗阗。祓闻根，一径云璈，风吹岩关。",
      "六年如梦西风苦，算几番吹帽，头白尊前。堕笏司空，移家未卜王官。飞鸿底事分南北，遍人间、落叶天寒。紫萸香，如此虫沙，如此江山。"
    ]
  },
  {
    "id": "adcfe4db8d8632ae41a22e5c9dc891e2",
    "title": "霜叶飞生日，梦窗韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "少年光绪。銮坡旧，如今身似枯树。过来重九又生朝，归雁千山雨。看绰约妖鬟翠羽。金沙全换宫装古。剩断叶蘼芜。",
      "忍泪泣、秋风半世，渍它缣素。何况万落千村，新红血海，浩劫都自天赋。可堪湖海喷潮声，未了沙中语。系落日难凭断缕。西崦怎转东方去。记梦中、黄花候，醉客香龛，战云深处。"
    ]
  },
  {
    "id": "adcfe4db8d8632ae95a7adac153b2eb9",
    "title": "齐天乐·秋荷",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "水窗无避秋声处，田田半宵凉雨。翡翠无家，玻璃浸月，欲逼西风何路。生涯恁苦。记小叠青钱，一群鸥鹭。转眼铜仙，玉盘圆贮泪如许。",
      "托根曾隶太液，翠华三海地，都化南浦。暗绿摇天，枯香换世，叶叶洪荒一度。情天漫补。便战地黄花，也愁霜露。老付禅心，妙莲华万古。"
    ]
  },
  {
    "id": "adcfe4db8d8632ae33085f3b2792bedc",
    "title": "梦芙蓉木芙蓉，梦窗韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "秋光霞散绮。做黄花步障，晚香栗里。绣猗临镜，低亚短墙外，锦丛风露醉。琼娘新换鸳被。艳绝高城，将仙云万朵，催唤曼卿起。",
      "倘照风荷影底。名字相搀，定结双珠佩。赵昌图好，红晕劝休洗。嫩晴窗眼翠。霜华隐，逗春意。漫怨冬寒，知山梅梦醒，欹枕笑溪水。"
    ]
  },
  {
    "id": "adcfe4db8d8632aef75c868829fa4ea4",
    "title": "霜叶飞题雷实夫小相，梦窗韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "乱离秋绪。黄花外，遥天吹下琼树。华山仙掌是前身，灵气青柯雨。愧鹤骨凄凄病羽。书丛身世花虫古。送半百流光，老泪滴、班姬命似，箧中纨素。",
      "追念故国承平，霓裳曲里，旧日兄弟同赋。紫驼留影卧铜街，换了宫鹦语。挽碣石丝杨寸缕。西风愁卷中华去。夜醉时、思君甚，梦落燕云，太行飞处。"
    ]
  },
  {
    "id": "adcfe4db8d8632aeb975a9793da8bb1c",
    "title": "百字令松花石",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "龙身一段，尚残鳞未蜕，乱斑铜绿。生近洪荒知几代，定孕云雷成茯。气母蒸时，土山埋处，琥珀消红玉。有缘相对，石盆青峭岩谷。",
      "曾见古柏精忠，岳王坟畔，断块占星宿。一例娲皇收不到，五色康干留浴。九节菖蒲，三山蓬岛，合榜洪崖屋。镌铭苔背，历陵心事枯木。"
    ]
  },
  {
    "id": "adcfe4db8d8632aec73808a3b36aa967",
    "title": "寿楼春·十月十七日，十六子士禔生",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "劳清娱多情。似为期斗子，多数先赢。喜是身前身后，蔡邕张衡。家似水，书为城。老复丁、丁年添丁。算蠹简寻仙，鸦锄斸土，随分做苍生。",
      "完婚嫁，何时清。甚商瞿受福，元凯知名。但愿无灾无难，让人公卿。横吹曲，平林兵。自祝它榴房星星。到修得梅花，衰翁任呼刘景升。"
    ]
  },
  {
    "id": "adcfe4db8d8632ae40f22f01e6574b13",
    "title": "高阳台·寒竹，和频伽韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "清节争春，虚心领雪，美人翠袖天寒。万绿凋年，亭亭四照明玕。穷阴不结孤生伴，孰花予芳岁今阑。拗孤山。梅外斜枝，红片花残。",
      "情知正则幽篁命，奈见天无路，石冷苔乾。泪点潇湘，露华滴滴铜盘。拳枝忍读宣和画，纥干山寒雀争喧。锦绷斑。将尾捎云，谁作龙看。"
    ]
  },
  {
    "id": "adcfe4db8d8632ae5cf9fb23498f663c",
    "title": "曲游春约园",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "好个潜夫样，占锦城佳处，因树为宅。大略荒园，祇梅花粗就，便安诗客。一幅黔山碧，望不尽战云红隔。著此间几片篱笆，全换太平天色。",
      "古德。禅师风格。梦前世长安，空剩铜狄。何事开心，有慈媊寿酒，老莱家集。天远荣州国。甚日访中仙头白。叹有人破衲庵居，残年四壁。"
    ]
  },
  {
    "id": "adcfe4db8d8632ae068ddf7690fc05f5",
    "title": "金浮图腊八粥",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "残年饭。何缘梦见。且做梅边，懒残僧馔。撷园蔬，并入沙锅爨。杂沓香风，乐到小儿争唤。喜当给孤园看，神鸦放口，饥火风吹散。",
      "谋生贱。哀鸿叫断。转粟青天，战云千片。问何人、坐拥如花眷。李郭樽前，小出长安乱。还我伊蒲，自办头陀半饱，消受山妻劝。"
    ]
  },
  {
    "id": "adcfe4db8d8632aedcdb5fe210b29690",
    "title": "高阳台·病酒，频伽韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "小劫壶天，空心药盏，思量自取无聊。多谢闺情，葛花煎似红绡。风流那比相如渴，欲消愁、愁聚眉梢。誓今朝。杯底休乾，坟上休浇。",
      "百年一泡成归客，算海山兜率，帘影齐招。坐炷香，蛤蜊墙外偏撩。乾坤纳纳无醒法，判湘累、身世风骚。酒盘高。未到重泉，仍泛双桡。"
    ]
  },
  {
    "id": "adcfe4db8d8632aec5a233b5aad815f4",
    "title": "海天阔处挑耳",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "妙音新透清虚，静凭风日当窗几。到深深处，作泠泠响，会愔愔意。铁拨鹍弦，铜仙蝉蜕，鸿蒙初地。扫闻根净尽，洞天无垢，仙人障，层层启。",
      "也爱痴聋风味，奈螉螉飞蚊膜里。杳然探入，麻姑鸟爪，痒时搔背。坐领无言，梅花香候，鼠膏慵冶。笑小王都尉，底须磨剑，割乖龙耳。"
    ]
  },
  {
    "id": "adcfe4db8d8632aeac8f5190f4493e9d",
    "title": "寿星明东坡生日",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "丁巳徐州，公四十二，熙宁十年。作防河小录，长堤亘水，改元新表，献岁朝天。孤鹤南飞，大江东去，老至难耕阳羡田。伤心事，过建中靖国，宋室江山。",
      "人间万事奎躔。又尊酒梅花香寿筵。算几朝如梦，历尽新腊，千家尽哭，血染西川。画角连营，紫裘腰笛，诗卷长流天地间。南荣夜，问何人异代，配食仇仙。"
    ]
  },
  {
    "id": "adcfe4db8d8632ae866756bdab8ef639",
    "title": "春从天上来祀灶日立春",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "春又人间。坐画角声中，聊饤辛盘。土牛佳节，风鹤残年。",
      "战血一片关山。更刮毛何地，向龟背千度成毡。有谁怜。",
      "尽野梅红处，青是烽烟。",
      "东皇也应如旧，见珂马当当，银烛朝天。祀灶黄羊，名官青鸟，今夕都变桑田。",
      "问醉时司命，忍凝睇、鬼妾花前。倚栏干，望香南雪北，如此西川。"
    ]
  },
  {
    "id": "adcfe4db8d8632ae800ae83f643c9396",
    "title": "辘轳金井薛涛酒，戏和休庵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "艳天清福井华香，但唤小名先好。沁透春心，有春人魂到。江楼弄棹。定翠勺玉纤亲舀。合注鞋杯，香坟奠取，桃花红笑。",
      "枇杷下秀眉自扫。想韦郎对饮，脸波齐照。添个笺儿，赛临邛风调。唐家梦杳。借诗约，醉它遗老。却恐休庵，微之一样，通身酥了。"
    ]
  },
  {
    "id": "adcfe4db8d8632ae09a4b0b9d1a4cfa4",
    "title": "庄椿岁除夕",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "全家挨到今宵，雨声尚打谯楼鼓。怒涛中坐，劫灰中老，阵云中住。履道坊深，景阳钟动，梦痕盘古。算春花秋月，弯强寸寸，如云卷风吹去。",
      "只有烽烟如故。问蛇年蜕将何处。百年过半，缚船送鬼，万山无路。爆竹声销，官梅寒重，银虬暗数。似新人近了，旧人将别，在鸡鸣渡。"
    ]
  },
  {
    "id": "adcfe4db8d8632ae96520e26bae96c83",
    "title": "玉烛新戊午人日答问琴阁",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "青城归客瘦。道井络经时，坐探星宿。一筇在手，山中路、识遍千年樵叟。仙云万亩。是水脉、江源蒸就。如梦醒、茅屋鱼陂，归来市朝非旧。",
      "人间溅血陈陶，叹六郡良家，义军谁救。破书自守，公还近、晋代桃花红岫。青衫泪透。为笛韵、山阳哀奏。春思苦、人日题诗，花前雁后。"
    ]
  },
  {
    "id": "adcfe4db8d8632ae0f8674a84a8f3732",
    "title": "夺锦标·高蹻",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "红画双竿，花妆小队，弄影高于檐角。故故欹危作势，将动还休，欲行先却。",
      "乍轻躯半转，似黄叶、梢头吹落。向苔阶堕地无声，妙手空空扶著。",
      "千状鱼龙竞作。在古元君，列子一篇留谑。",
      "请看金狮摇处，跳出青猿，舞成仙鹤。是山经样子，信长股奇肱如昨。",
      "战云边、画鼓春风，一笑今宵行乐。"
    ]
  },
  {
    "id": "adcfe4db8d8632aec7af5c24e227b98f",
    "title": "狮儿曲狮戏",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "大傩新典，西凉妙舞，金毛奇绝。瓦鼓声声，头尾百般灵活。团团笑靥，要演过烧灯时节。波斯影，五台钻处，白题高揭。",
      "有宋风嬉未歇。欠婆罗门队，教坊围列。点缀升平，一派龙衣齐掣。江东浩劫，问耍到孙郎几摺。春梦热，听取野干饶舌。"
    ]
  },
  {
    "id": "adcfe4db8d8632ae16d603b43a1a5df3",
    "title": "雪狮儿猫，借书舟韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "倦眠仍醒，危蹲似懒，憨憨帘幕。试爪花阴，抓得蝶边红落。佳人漫谑。笑洗面娇容清削。思春苦，屋山声动，隔林姑恶。",
      "毯上红丝戏掠。画茴香数朵，彩缠金索。一线双睛，午验虬签方觉。春葱秀弱。惯揽向香裙兜著。孤付托，鼠子夜中逃却。"
    ]
  },
  {
    "id": "adcfe4db8d8632ae847d91d47066ec1c",
    "title": "湘春夜月花影",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "问春痕。为谁留下春魂。想得绝代魂消，愁坏了春人。不辨是空是色，但化身如活，活到前身。印重重叠叠，春归一梦，怎不伤春。",
      "生绡画取，芳池倒出，明镜横陈。欲扫还留，空付与薄情游子，低唤真真。瑶京路远，到悟时、微有香闻。静坐久，看夕阳新月，一般幻景，犹判寒温。"
    ]
  },
  {
    "id": "adcfe4db8d8632ae4714308bf09f6848",
    "title": "三姝媚·雨水节寄山腴",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "仙桃红破口。问青城山中，石堂修否。应节春霏，是野人生计，种花时候。下食生台，僧去也、乌鸢如旧。似此年华，何地能耕，五湖三亩。",
      "齐向南能低首。为护法禅天，一池风绉。未识春人，作乐昌啼笑，眼波谁溜。旧曲横吹，亏异代苏威长寿。羡而图书端坐，松风劝酒。"
    ]
  },
  {
    "id": "adcfe4db8d8632aeaf7089bac2050dc1",
    "title": "南浦·燕",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "年年春梦，叹主人、浑不异卿卿。花外双双来往，玉剪剪愁生。诉尽玳梁身世，算香巢、未定已清明。劝小心飞去，黄金弹子，墙角打流莺。",
      "是处乌衣旧第，到如今、葵麦满空营。万里家乡何在，辽海亦论兵。却笑金河归雁，尚天涯、南北趱前程。守一帘红雨，踏青风里又鹃声。"
    ]
  },
  {
    "id": "adcfe4db8d8632ae8e14cee302d7d111",
    "title": "瑞鹤仙·影寄赵济民",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "别来半月思君苦，春痕绿遍山郭。几番夜雨，渝州乍霁，定开红药。泉珠似络。向孤枕、如何睡著。算君行、巴歌下峡，宝剑淬湘鄂。",
      "寒舍今无恙，祇苦饥鹰，绕村行攫。告缗未已，想嗷嗷命将何托。镜里香亭，藕花放、应怀旧约。望天涯一纸寄我，趁雁落。"
    ]
  },
  {
    "id": "adcfe4db8d8632ae8f85a83ddf2f8c7a",
    "title": "满路花·山寺，美成韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "芹香燕子低，柳色鹅儿破。沿溪花引客，红如火。山藏古寺，绿意将人裹。佛像欹苔座。一扇门开，断碑无字横卧。",
      "桃源何地，白发禅心左。增城关缥碧，葳蕤锁。王符末路，战鼓声中过。此情僧语我。塔上风铃响，定知几时呵。"
    ]
  },
  {
    "id": "adcfe4db8d8632aed749ad7d5be71e4c",
    "title": "买陂塘《香宋图》资中萧慈笔",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "怪东风、万山吹绿，一团干净无土。哀哀寡妇诛求尽，老去低头臣甫。朝复暮。听啄尽、空林大觜饥乌怒。高人自古。不信战云中，岩栖有福，能做自家主。",
      "横溪阁，三里城边烟渡。王家旧读书处。水中曾照苏娘影，花外一窗红雨。翻画谱。赖好我、萧郎安顿卢鸿住。生涯未苦。借一角柴扉，一条野彴，一𡎚墨梅树。"
    ]
  },
  {
    "id": "adcfe4db8d8632aeea335ede89b44d67",
    "title": "鱼游春水墨鱼",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "乌尤江心起。夜火鸣榔空翠里。游鳞成队，三月绿摇沙嘴。下网初寻郭璞台，载酒休斫琴高鲤。烟沈半篮，春潮千尾。",
      "古刹谁将砚洗。蘸偷一篙桃花水。年年吞尽云光，鸬鹚堰底。认来班鬣秋还到，画就香腮图难儗。樵青镜中，黛螺如此。"
    ]
  },
  {
    "id": "adcfe4db8d8632aea51291fafb7d7a3b",
    "title": "长亭怨帆",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "是谁挂离愁千片。寸寸鱼天，欲行还懒。小雨微低，嫩晴先峭雁边远。一船风影，春未老，桃花怨。画出水行程，看叶叶烟中齐展。",
      "别岸。记樯竿白处，转过树梢犹见。天涯燕子，送斜日泊何乡县。更不信五两翩翩，绝无法将他吹转。羡港口人家，挝鼓潮回江面。"
    ]
  },
  {
    "id": "adcfe4db8d8632ae1358f64ec4509d14",
    "title": "满庭芳·重三",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "新绿生秧，乱红吹雪，春如房老争妍。久忘佳节，花外报啼鹃。出郭晴蛙在水，纸鸢放乌牸耕田。湔裙路，悠然会意，人物永和年。",
      "芳原。心万里，青山直北，雁路横天。想铜街三月，门外榆钱。忍听潭边禊事，徘徊到怪鸟湘川。乡愁近，青羊小市，风鹤八公山。"
    ]
  },
  {
    "id": "adcfe4db8d8632ae4e87ab38916231b5",
    "title": "露华夜中大雷雨，用碧山韵，明日清明节也",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "万花尽坼。过廿四番风，绿遍山色。夜雨作寒，遥想刺桐披拂。梦中怒到阿香，湿透碧油窗格。春浪软，城西半陂，定涨溪骨。",
      "衰年到耳心恻。算去日灾祥，愁动诗魄。剩把翠蒿和露，晨起亲摘。杜鹃又啭清明，一色水田秧出，天道远，铙歌甚时住得。"
    ]
  },
  {
    "id": "adcfe4db8d8632aeaa9b350f9010a624",
    "title": "满庭芳·清明",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "春雨连宵，冻雷惊笋，落红堆做清明。香街十字，邻女卖朱樱。岁岁东风柳线，韩翃句、送老山城。无憀甚，棠梨社酒，吹角下江兵。",
      "春耕。齐绿野，经年似梦，妖鸟罗平。又野乌衔纸，坟草青青。已过桐花冻了，芳原晚、人望天晴。羲皇世，村童八九，榕塾读书声。"
    ]
  },
  {
    "id": "adcfe4db8d8632aebf2e3dae7bb7034a",
    "title": "满路花·懿丘，次美成韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "天晴蝶换衣，池碧鱼吹雪。砦荒无地住，人踪绝。西瓜绿处，柏老风吹折。宅边苔径阔。落尽千红，杜鹃尚唤佳节。",
      "香魂惺否，傍冢花如雪。低低前代堰，群山接。人今渐老，泉下应关切。经乱和谁说。七年苦吹，战尘亲故伤别。"
    ]
  },
  {
    "id": "adcfe4db8d8632ae64a655607ea7b1ae",
    "title": "木兰花慢·杜鹃花",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "万山红似血，是谁染、蜀宫花。想望帝声声，冤魂夜月，幻作根芽。天涯欲归未得，叹如今、归去也无家。多事宣城客子，三春三月三巴。",
      "铅华。一种著银纱。清绝玉无瑕。问生成薄命，淡妆浓抹，谁胜些些。飞鸦。故宫鬓影，为东皇都付玉钩斜。一例燕山亭杏，可怜人不如它。"
    ]
  },
  {
    "id": "adcfe4db8d8632aec2856e590feb57bd",
    "title": "凄凉犯苦雨",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "百花拌出明妃样，春山一例漂泊。古苔乍长，寒灯自照，夜堂无酌。檐声碎雹，对天井铜盘正落。似空岩泠泠泻玉，古盎韵秋壑。",
      "天意浑无霁，暖暖墟烟，水村山郭。万家梦里，九头鸣、夜深还作。路少人行，忍重听、空仓噪雀。正无聊，一枕又雨，动画角。"
    ]
  },
  {
    "id": "adcfe4db8d8632ae18c086606be73212",
    "title": "三姝媚地仙洞",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "春香寻洞址。叹空山无人，落花流水。半截苔瘢，剩断碑犹叙，义门王氏。草色红心，知染尽桓嫠双泪。不负生平，清鲠家风，白蟫身世。",
      "谁送徽钦如此。想白发伤心，靖康遗事。旧集无传，只挂名丁部，艺文重志。落叶归根，岩上称黄涪翁字。忍信阳秋身后，元修宋史。"
    ]
  },
  {
    "id": "adcfe4db8d8632aeb50cbe7efbdfceaa",
    "title": "买陂塘题萧佛意补衲庵图",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "问头陀、一身无著，水田衣在何处。八方都坐惊烽里，那有禅龛容住。君听否。已涧底浮尸，尚自刊章捕。穷檐恁苦。又满市夷歌，酒边罢簺，城上奏笳鼓。",
      "幡然笑，是事从头先误。此官今为谁做。心如蕉叶风撕尽，破得千头万绪。勤自补。仿石恪维摩，风雪黄岩路。谁宾谁主。请折脚铛边，袈裟伴我，枯坐万松处。"
    ]
  },
  {
    "id": "adcfe4db8d8632aef48dbd0187864285",
    "title": "湘春夜月帘",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "挂双扉。一层真是天涯。只惜隔住花关，关不住相思。出外小红先笑，道海棠吹落，没个人知。妒猧儿巧入，仙裙瞥露，银蒜声低。",
      "生来命薄，香斑竹子，曾渍湘妃。化作波纹，任数遍千条万缕，愁样丝丝。香消夜永，料汉宫门巷如斯。荡漾处，便真珠织就，衔花燕子，都要嫌伊。"
    ]
  },
  {
    "id": "adcfe4db8d8632ae89dc270b09a5cd59",
    "title": "月边娇美人小相",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "春影华鬘竟不分，三生修来如此。黛痕山笑，红窠露饱，何限六朝风致。瘦绝单衫，又妙是清和天气。家常梳裹，透雪腕，双笼珠子。",
      "似曾相识非耶，镜中依约，圣湖烟翠。淡妆无语，香霏欲滴，无法安他名字。将身靠几。任起坐都如人意。桃花小样，请戏猜年纪。"
    ]
  },
  {
    "id": "adcfe4db8d8632ae5333965a74c04e89",
    "title": "渡江云·柳",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "双溪红雨过，绿烟金穗，燕子掠晴沙。小风三月影，袅袅腰肢，春醉美人斜。心中万缕，绾离愁、不在天涯。归卧久、罢官陶令，垂老尚无家。",
      "悲笳。妖烽剑阁，劫火夔关，定杨椿系马。吟不尽、金城过客，板渚栖鸦。前生做下江潭梦，算七年、人去京华。天万里，青门岁岁飞花。"
    ]
  },
  {
    "id": "adcfe4db8d8632ae90b2556bd1439aad",
    "title": "一萼红·凤仙",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "比红儿。自经年不见，风露最相思。葱佩仙妆，牟珠佛顶，依约前度来时。画栏外嫣然笑靥，似中酒，微晕淡胭脂。俊极蜻蜓，梦边蝴蝶，香处晴飞。",
      "谁信此花身世，也胡僧话劫，血溅苔衣。雨过黄梅，篱开素槿，今岁人又逢伊。更谁浸春纤翠甲，锦城里、犹谱悼红词。忍说非耶是耶，弄玉魂归。"
    ]
  },
  {
    "id": "adcfe4db8d8632aeea7ff99d3198ecfa",
    "title": "春从天上来",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "天外骊珠，借一阵东风，吹送山居。卅年相望，孤抱谁如。合铸许郑韩苏。是茗柯同调，算绝艺、诗思还输。帝城南，见灵光一坐，昭代鸿儒。",
      "于今七经年矣，喜寰海争传，旧样霜须。北徼开藩，西山辟粟，绿意全换蘼芜。问锦江花发，旧游地、有梦来无。曙星孤。占太行高处，山翠藏书。"
    ]
  },
  {
    "id": "adcfe4db8d8632ae93f4ec4c38eb71a7",
    "title": "渡江云·锦城诸遗老，和春柳韵成帙，却寄",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "锦城耆旧传，相思两地，桑梓当龙沙。送春春已去，去日春人，都付玉钩斜。贞元梦影，剩燕山，一绿无涯。休望远，喷蓬莱阁道，双凤万人家。",
      "哀笳。经年患气，竭地军需，胜西来铜马。谁更念，催耕野扈，斸土金鸦。婆娑老树如人样，赖新词，传唱瑶华。晴又雨，花潭且醉榴花。"
    ]
  },
  {
    "id": "adcfe4db8d8632ae698e2c1692666b20",
    "title": "声声慢·补衲庵闻蟋蟀",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "苔阶咽雨，草阁延秋，夜深人似枯僧。梅子黄时，居然四壁蛩鸣。回栏凤仙花发，变井梧落叶无情。孤灯里，念鹊巢卜岁，雁字知兵。",
      "历历美人名士，诉青春薄命，一样平生。燕子红楼，为卿长叹漂零。前身溧阳仙尉，到白头还做兰成。吟正苦，柝凄凄遥应数声。"
    ]
  },
  {
    "id": "adcfe4db8d8632ae8f1a5c649588de17",
    "title": "澡兰香重五，梦窗韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "啼鸠送雨，小凤新花，一枕半年梦觉。朱符篆古，彩鹢波翻，老剩岁华如约。更何心风采萧家，人如菖蒲秀萼。楚粽厨空，负了香菰青蒻。",
      "不意仙风远送，上客能来，解衣盘礴。心圆似月，梦好于仙，喜气庾莲吹幕。是平生第一天中，狂引离骚痛酌。只怅断峡雨江云，天南吹角。"
    ]
  },
  {
    "id": "adcfe4db8d8632aed25bad2f6b9c2e74",
    "title": "风入松·怀辛子嘉州",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "淙淙檐角瀑泉分。山雨梦中闻。今宵汉县南安宿，有烟鬟亲侍夫君。一枕听风听水，诗心晓落凌云。",
      "少年王粲学从军。青羽送回文。残书左担行装古，别峨眉三日新津。药草香浮内院，榴花红待归人。"
    ]
  },
  {
    "id": "adcfe4db8d8632ae5036eda4ef754366",
    "title": "芰荷香荷花雀，用介庵韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "钓船归。正红情露重，绿意花迷。一群纤翅化身，浑食胭脂。莲娃斗影，为采香，新换罗衣。人外忽地纷披。鸳鸯结伴，翡翠齐飞。",
      "百样都成劫运，叹网罗空误，刀俎群挥。水乡诗味，晚凉空饷深闺。小名先好，胜陶庄黄雀堪思。良夜酌向琼杯。桐花凤子，来世仙期。"
    ]
  },
  {
    "id": "adcfe4db8d8632ae94f265d4a121f9f8",
    "title": "夜合花寄辛子崇庆",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "客路青山，诗心红豆，计程今也还家。蛛丝报喜，消除病里才华。银液酒，玉川茶。掩屏山，低劝秦嘉。怪兰缸影，干人何事，连夜双花。",
      "知君才笔无加。争奈登楼惯了，体弱些些。峨眉便好，如何消受天涯。香篆袅，月轮斜。听虫声新透窗纱。指明河，笑生生世世，休便瞒它。"
    ]
  },
  {
    "id": "adcfe4db8d8632ae4fc9d60b24207619",
    "title": "万年欢·寿休庵，方回韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "末路乡关，先朝宿耇，寿觞红藕花妍。铜狄摩挲，知是前汉何年。禄尽空馀苦命，剩池塘留取阿连。馀生事，锦里乌巾，榜门别号天全。",
      "香山雅会，梦华遗老，重歌水调，一奏冰弦。漫把桑田新怨，堆上吟笺。小传齐家定了，分诗穷，早注生前。聊相醉，孤鹤南飞，一庵人外岿然。"
    ]
  },
  {
    "id": "adcfe4db8d8632aeb7578be6fbc64d25",
    "title": "解语花·梦窗韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "晴蛙唤客，睡鸭拳沙，斜照城西岸。燕儿双剪。波心影，掠得断霞天浅。",
      "前村唱晚。淡烟引，稻畦人远。飞电边，云又如山，雨意中宵见。",
      "归去凉风散暖。乍吹来荷芰，花气清婉。路通禅院。",
      "铙歌响，应也翠颦红怨。田家四面。任点染王储诗卷。",
      "知甚时，重访青墩，吟水晶乡馆。"
    ]
  },
  {
    "id": "adcfe4db8d8632ae4d5c05ae861d514b",
    "title": "八归·哭江杏村侍御春霖，用石帚韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "燕山梦里，闽山天末，连岁泪雨未歇。当官抗请朱云剑，亲见举朝风动，老臣心切。下泽归兮天坠去，望九庙、愁云难拨。剩草色、夹漈青青，枉送了鶗鴂。",
      "谁分春风进酒，椒山祠下，便做今生长别。母哀谁养，子饥谁饱，信史伤心来叶。近如花众女，改著鸦头嫁时袜。人间世、未知胡底，幸挽龙髯，中天悬皓月。"
    ]
  },
  {
    "id": "adcfe4db8d8632aed48ffae935dc1329",
    "title": "羽调解语花镜香亭荷花，用草窗自制曲韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "云红作壁，水绿摇天，凭栏晚阴客寂。万叶扶花，薜萝衣都被露华吹湿。唐时皓月，浑抹出西湖卵色。冷处却输鱼翠，占秋影，先偷得。",
      "年年亭上，载酒人坐，乱香心苦似莲菂。往日吴娃袜罗边，多恐战时尘接。休弹宝瑟，谁惜湘灵仙路窄。醉扫碧苔碑上字，还等崔斯立。"
    ]
  },
  {
    "id": "adcfe4db8d8632ae5760efa8536a4c83",
    "title": "天香·六月廿一寿闺人，次梦窗寿筠塘内子韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "红荔风香，金萱露醉，银河影挂珠斗。十载从官，两朝经乱，算抵半生知旧。故乡梦远，微记得柯山晴岫。多病娇儿自乐，凉鞋寿星亲绣。牵萝费卿素手。",
      "愧荣华，肖他天秀。笑指小星，三五夜凉占候。何处芝田蕙亩。且伴我齐浇赵州酒。春在瑶池，桃花耐久。"
    ]
  },
  {
    "id": "adcfe4db8d8632aebfaa8cea18ff5567",
    "title": "夏云峰",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "万山青。斜阳影，金色返照东城。天意晚凉似洗，淡点疏星。老云西上，千万种巧簇奇形。似古铁镕成大岭，横亘长鲸。",
      "一峰菌子孤撑。最高处，宛然三两人行。凝望半天渐黑，怒碾雷声。露凉侵座，花径外，且扑流萤。算倚枕，淙淙快雨，知待三更。"
    ]
  },
  {
    "id": "adcfe4db8d8632ae4f36d30c25a14cb0",
    "title": "解语花",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "凉云透绿，画阁延秋，人病壶天醉。寿华卮里。苏堤路、一舸闹红犹记。衣香舵尾。西子样、南高眉翠。楼外楼、山外青山，领尽杭州味。",
      "门对钱塘江水。望西兴红树，潮信风起。驾涛新里，潜庵在、共数欧阳遗事。三秋桂子，果送到、冬青无地。荷又花、人化长星，嗟万方如此。"
    ]
  },
  {
    "id": "adcfe4db8d8632aef0e299e7835f7517",
    "title": "玉簟凉立秋",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "天又新凉。似久别故人，喜会他乡。梧桐知信息，便暗响银床。吟蛩深夜咽碧，透断砌、草露闻香。仙梦冷，共画屏无睡，牛女河梁。",
      "吟商。年徂扇底，人老镜中，双鬓色半如霜。西风催画角，赖大野云黄。荷花应做怨女，算此后，日褪红装。将进酒，当早莺、迎到春光。"
    ]
  },
  {
    "id": "adcfe4db8d8632ae78ada601b9a842e8",
    "title": "八犯玉交枝盛树人大令工刻印，今陈鸿寿也，刻天山逸民见馈，盖别十二年矣，感寄此词",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "仙隐生涯，石交名宿，送老隔朝官府。曾到江源峰第一，正作青城山主。离堆烟树。记与孤客寻秋，诗心黄叶风吹去。谁分浪声淘尽，浮云千古。白头梦冷洞天，怕闻杜宇。",
      "欣然君尚如故。占三径芙蓉深处。借消暑，铜斑摹取。印花色、千红成谱。一条生活周秦路。且兑酒馀杭，燕然定勒谁家土。"
    ]
  },
  {
    "id": "adcfe4db8d8632ae1f77b253381f35cf",
    "title": "夜飞鹊七夕",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "微云淡河汉，庭树鸦栖。红烛点尽深闺。年年一度美人怨，人间天上相思。西风拜花下，叹秋生凉早，夜短来迟。痴心送巧，做双星仍是分离。",
      "桥上问谁先往，瓜果到如今，应换佳期。谁信桑田千变，仙家作梦，才过些时。一般命薄，料长生、有个人知。笑闲心休管，鸳鸯帐底，月挂蛛丝。"
    ]
  },
  {
    "id": "adcfe4db8d8632aeb728b4e54fa103c6",
    "title": "百字令自题光绪中小相，用江湖载酒集韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "施身自谓，问是真是幻、廿年朝士。自觅芦川花下句，己似闭门无已。歌行路难，念家山破，树老人如此。青蜺扣额，九关横塞天耳。",
      "后事都到今朝，可憎面目，重照恒河水。不尽海潮吹地转，闪闪青红蜃市。野火空心，铜盘注泪，自老残僧事。绛云楼上，柳家争对如是。"
    ]
  },
  {
    "id": "adcfe4db8d8632ae815c005393ce691f",
    "title": "大有·秋收",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "秋水龙鳞，晚风牛背，散新晴、郊外芳昼。几多时、春原嫩绿如绣。如今活计汗珠里，说经年、一家南亩。幸靠得天恩，酸心剩此升斗。青黄断，挨饿久。",
      "度日更无糠，白泥哄口。还刮龟毛，半死命根谁救。莫更笑，乡中叟。军歌响、如何将就。趁今日、郑侠图中，斟杯浊酒。"
    ]
  },
  {
    "id": "adcfe4db8d8632ae01f112aa7f2d3b80",
    "title": "水龙吟·题稼轩词。即用集中登建康赏心亭韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "风吹太古秋声，手扪星斗行天际。荒荒下界，齐州九点，万山如髻。元晦论交，叠山请谥，齐名苏子。有龟堂诗骨，龙川文笔，唾壶响，铁如意。",
      "志取长鲸为鲙，问中原、虏尘消未。苍天老矣，赵家宫殿，钱塘王气。小试滁湘，可怜王蔺，谤书忘此。逗丛编夜雨，天惊石破，化黄河泪。"
    ]
  },
  {
    "id": "adcfe4db8d8632ae0fdb09157f228627",
    "title": "齐天乐·挥扇",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "凉生几叠湘裙样，春葱动摇朱夏。侧翅鸳鸯，闪花蝴蝶，展出宋时声价。泥金细写。更点笔樱唇，淡描宫画。子夜闻歌，栏干按拍背人打。",
      "秋来装入绣套，万千针线眼，曾刺遥夜。无分团圆，不时开阖，红裹泪边罗帕。萧郎醉也。惯撩向风前，聚头低话。玉骨香桃，瘦来无一把。"
    ]
  },
  {
    "id": "adcfe4db8d8632ae219ff041466269db",
    "title": "如此江山焦山图，程白袈观察室刘夫人绘",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "高人一去山留姓，苍苍海门关锁。万古风涛，六朝烟树，输与松寮僧卧。寒钟翠裹。怕下有蛟宫，洞雷惊破。月落潮平，瓜州三两照星火。",
      "秋清无梦半夜，一行京口雁，天外吹过。故国青山，神州黑子，望断夷吾江左。苏髯误我。便弥勒留龛，古今谁坐。绝代仙鬟，镜奁装画舸。"
    ]
  },
  {
    "id": "adcfe4db8d8632ae219ff041ef9c4072",
    "title": "如此江山焦山图，程白袈观察室刘夫人绘",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "笔尖活了江心绿，依稀二乔春锁。水亮鱼天，霞红雁路，冷透衣裳云卧。行縢快裹。约榔栗声中，白云穿破。夜鹘呼风，扬州隐隐见灯火。",
      "南天从古重镇，酒边歌羖䍽，愁梦应过。六代江声，长淮树影，是计如今都左。青山笑我。指劫后焦先，浪淘中坐。老泛花潭，海天凭战舸。"
    ]
  },
  {
    "id": "adcfe4db8d8632ae0ba156a822429d1e",
    "title": "击梧桐白露，鹤田韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "朝色将霞，染红未已，天际乌云深浅。渐渐梧桐树，泪痕样、泻出啼珠万点。寒随老至愁多梦怯，身世磨牛转转。白露今朝节，叹物华换了，秋边人远。",
      "摇落见江关，漂零岁晚。各各燕山吴苑。七度哀蝉曲，凉叶下，顾影银屏双掩。遥望蒹葭何处，大旗残照，但湿云翠敛。任西风霜花吹到，齐响刀剪。"
    ]
  },
  {
    "id": "adcfe4db8d8632ae9ad410625473808c",
    "title": "月中桂八月十四夜月，介庵韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "又老三年，记中秋未中，酒半伤别。花潭梦冷，是一般归燕，西风如客。小山丛桂发。认不定秦时旧月。休说人间世，青天碧海，呼影醉瑶席。",
      "姮娥近应犹昔。问河山镜里，今是何夕。狼星扫未，到八荒无事，乌头先白。露凉知夜久，伴角枕、新添鬓雪。渐渐乌云上，情知雨声催曙色。"
    ]
  },
  {
    "id": "adcfe4db8d8632aec5a7c6433e3a497b",
    "title": "桂枝香桂",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "西风艳发。记旧日小山，人醉香国。珠子星星碎颗，镀将金液。诗心又领如来境，散天花、额黄千粒。麝尘惊梦，萤霏弄晓，身世非昔。",
      "遍宙合烽烟未息。便招隐能歌，何处安宅。夜冷无声露点，画栏微湿。月中渐老山河影，劝吴刚留取秋色。素娥知否，年年花下，也应头白。"
    ]
  },
  {
    "id": "adcfe4db8d8632aee189e1ad0f6d773e",
    "title": "瑞鹤仙·开元寺",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "今城山寺古。正屏风转角，碧岩嵌处。交流会南浦。似苕苕伊阙，洛川门户。禅家掌故，问唐年、伽蓝记否。幸知二佛香龛，宋史盛传甘露。",
      "荒坞。乡儒设塾，村妪祈男，白头僧住。秋边画谱。立斜照、郭熙树。记清时吟望，花宫信梵，曾听伤春杜宇。到如今、黄叶西陂，破楼夜雨。"
    ]
  },
  {
    "id": "adcfe4db8d8632aea28a4908599f133d",
    "title": "紫玉箫阶前五色凤仙，落子重生，秋来第一胜事",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "仙女思凡，秋娘生子，与谁重化香魂。年华转转，似小红犹小，依旧腰身。笑白头客，消受了两世佳人。三生事，似灵不灵，结下情根。",
      "相思正自无路，偏命续鸾胶，过夏犹春。秦楼梦好，趁碧天凉月，彩凤归云。问香奁里，曾记否、俊指留痕。韦郎醉，亲挽玉箫，各诉前因。"
    ]
  },
  {
    "id": "adcfe4db8d8632ae36f0988435d4bdda",
    "title": "金缕曲",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "四壁秋虫叹。似栖栖、衰年才尽，病贫伤晚。伴我愁心无眠夜，思妇劳人合传。又凉雨、声声河满。老去匆匆神州路，甚涛头、尚喷鱼龙战。风信黑，海无岸。",
      "九霄封事三更半。记归轮、谯楼挂月，御河南转。晓约酒人城西去，石景戒坛僧饭。忽落叶、一身天远。短剑床头苍龙吼，哭荒鸡、小拍秦王犯。天又曙，数声雁。"
    ]
  },
  {
    "id": "adcfe4db8d8632ae791cb3ccf65fb8c3",
    "title": "月华清·和休庵中秋见怀韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "丛桂乡心，万松秋色，夜中都到愁眼。来雁传书，路绕云罗三万。料相看络角明河，定暗恼知心红线。吟卷。正巴山夜雨，丝丝点点。",
      "不信钧天梦浅。把大地河山，月宫重换。团扇无情，苦借彦回遮面。木萧萧、九辩空悲，山淡淡、重阳未远。天晚。指芦梢鬓白，不成花片。"
    ]
  },
  {
    "id": "adcfe4db8d8632ae527672aa46655adf",
    "title": "宴清都·庞靖侯祠",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "翠玉封庭藓。山湾抱，古祠来拜英彦。莹然水镜，南州品士，自来冠冕。",
      "人心万古思汉。惠陵路应穿望眼。倘大年、长奠三分，降王争到刘禅。",
      "如今石溜延秋，晴天幻雨，人醉花院。",
      "魂兮不沫，云骑白马，宋碑犹见。梁州艳说巾扇。是丞相通家眷晚。",
      "共断崖、灵枣相望，英雄泪满。"
    ]
  },
  {
    "id": "adcfe4db8d8632ae6792fd89ba598d96",
    "title": "陌上花胭脂花",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "生来不上樱唇，红过一秋谁管。小朵新抽，长自挂名妆院。血痕点向壶心泪，怎画牡丹千瓣。似南朝废井，景阳钟动，玉人魂断。",
      "甚西风，又脸霞吹处，淡白娇黄相半。粉子成丸，圆到香奁空转。绝怜北地青山色，匀上徐娘羞面。愧芳丛、尚点春纤银甲，凤仙成畹。"
    ]
  },
  {
    "id": "adcfe4db8d8632ae6945aca22fa424e2",
    "title": "风入松·雁",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "一绳拖字叫新霜。风起不成行。楚天长短黄昏雨，甚年年飞泊潇湘。万里悲秋作客，不知何处家乡。",
      "七年头白卧秋光。无梦到渔阳。人今那识苏卿苦，盼音书地老天荒。卖却卢龙古塞，怜卿不管兴亡。"
    ]
  },
  {
    "id": "adcfe4db8d8632ae0c5c2e7d4e119982",
    "title": "念奴娇",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "苍龙星没，望神州不见，小栏杆北。似听孤鸿天外语，十六燕云历历。承露铜仙，朝天银烛，驰道如弦直。忍拚孤注，幕巢秋燕如客。",
      "岁岁南北烽烟，茂陵归路远，马嘶无迹。宛转古城蒿影下，袅袅白狐人立。空穴来风，漫天作雪，火笑巢中碧。雄鸡尾断，一声天下皆白。"
    ]
  },
  {
    "id": "adcfe4db8d8632ae7397193c9d6b3bb9",
    "title": "庆春泽",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "香劫回春，罡风渡海，安然中垒馀生。苦尽仍甘，思量竟死何名。蓝桥不换神仙骨，笑求浆、微戏云英。惜惺惺、元自多情，偏似无情。",
      "平时共命迦陵。怕真埋锸下，苦劝刘伶。噩梦何堪，误书虽适犹惊。菊花留得渊明在，似仓庚、疗妒无灵。乞卿卿、还为髯兮，储就双罂。"
    ]
  },
  {
    "id": "adcfe4db8d8632aea7f598cde9f0907e",
    "title": "西子妆菊中有名醉西施者，以君特自制曲韵写之",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "秋软一畦，露融双脸，梦里非花非雾。化身重九作宫妆，苎萝村淡红香堍。娇魂倦舞。请蝶影将它绊住。问东篱、似浣纱人否。芳心如许。",
      "前生误。越艳西江，尽送明月去。一枝枝向屧廊空，剩碧尊、晚吟霜树。陶家断句。几曾为吴娘重赋。望江南，怕听潇潇夜雨。"
    ]
  },
  {
    "id": "adcfe4db8d8632ae681779b65a2eec8b",
    "title": "满江红·鸦",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "风响千翎，噪落照、秋影一团。高城上、晚天初霁，霞色无边。阵阵黄昏投宿处，村村红叶当花看。借米家墨点点诗心，浓淡间。",
      "昭阳梦，冷长安。胡笳怨，莽高原。坐太平牛背，吹笛何年。作队成群飞历乱，坏营残堞写荒寒。况夜深归雁语边愁，千万山。"
    ]
  },
  {
    "id": "adcfe4db8d8632aedd8684e641482bce",
    "title": "探春数日下体忽疮，如堤之溃，夜中无寐，噫，甚矣，惫",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "蛩语供愁，僧规习静，夜长秋味如许。断酒生寒，催租吟近，天又凄凄微雨。灯烬魂先瘦，怎禁得银虬还诉。未知仙蠹馀生，古今安置何处。",
      "新定巢痕半亩。思种遍菊花，兵又横住。凿穴台佟，休官陶令，老至百端仍误。风定梧桐落，笑病叶、相亲惟汝。太白星高，不知好梦谁做。"
    ]
  },
  {
    "id": "adcfe4db8d8632aea987e2a6c947c378",
    "title": "高阳台·病夜",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "檐叶僵秋，缸花翳梦，人言病忌生前。一样西风，偏催蒲柳人间。命穷鬼亦憎同路，奈夕阳、红到中年。负苍天、开遍黄花，妆遍青山。",
      "茂陵岁岁禁秋雨，便斋心强饭，也瘦文园。易脆玻璃，故人多半重泉。情知黄九泥犁狱，胜白头、青是烽烟。叩群仙，还返芝龛，还守桑田。"
    ]
  },
  {
    "id": "adcfe4db8d8632aea8aa3b0bebf782ce",
    "title": "霜叶飞九日，清真韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "病如秋草。惊霜信，双溪长梦霞表。去年重九又今朝，为故人心悄。记霹雳千山破晓。腥云三面孤城小。望乱鸦茫茫，醉帽落、西风万感，不禁残照。",
      "依旧令节萸香，音书天远，甚日飞雁重到。镜中人老似黄花，碎子山怀抱。唱落叶哀蝉未了。吹笳声谁同调。但暗祝、明年会，尊酒人间，战瘢红少。"
    ]
  },
  {
    "id": "adcfe4db8d8632aedc38f79cfbd9d0c1",
    "title": "庆春泽·休庵审予致疾之由，秘不示人，惧传之徒取谑也，词有佛心，戏和以忏此厄",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "风语关人，诗心化劫，维摩甘认灾星。小偈吹香，护花字字金铃。鲍家倘唱秋坟句，累故人、怎草新铭。讳风前、脉脉盈盈，春水干卿。",
      "李阳只作冰山倚，算瑶台露气，多谢飞琼。一呷情波，风流险卜它生。客来此后将茶代，任小鬟、声不停筝。笑侬家、真个春禅，身毒曾经。"
    ]
  },
  {
    "id": "adcfe4db8d8632ae48ac84a475049677",
    "title": "水调歌头·生日",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "天地此秋色，人老菊花风。生前生后无际，何法款鸿蒙。半世山河一梦，七载虫沙万劫，寸寸鍊衰翁。海水一泓绿，摇荡酒杯中。",
      "荣州郭，今自寿，老为农。万方一概，何必皂帽老辽东。天际云来云去，世上潮生潮落，如剑斩虚空。五十二年事，头上五更钟。"
    ]
  },
  {
    "id": "adcfe4db8d8632aec1a31b5423d347ad",
    "title": "百字令",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "草间偷活，算此心灰尽，历陵枯木。堕地不辰丝样命，一传滑稽谁读。蝜蝂冥顽，琵琶老大，各幻弹棋局。无麟无角，画龙多少蛇足。",
      "君有南宋骚心，吴歌昨梦，佼佼争奇服。五百里山青隔县，不断唐衢歌哭。三度蓬莱，千年华表，知我陶家菊。紫裘腰笛，鹤飞愁听仙曲。"
    ]
  },
  {
    "id": "adcfe4db8d8632ae6f881d6c0f92d486",
    "title": "风入松·九月十八日",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "病中无客款秋香。花冷古重阳。十年此日桑干路，纳松风、石景僧庄。小市橐铃声里，一鞭驴背山光。",
      "西风如梦海生桑。明月照流黄。白头江令今应健，奈归人、卧老清漳。枕上孤鸿落叶，天边绿树红墙。"
    ]
  },
  {
    "id": "adcfe4db8d8632ae2e6e9e6b1d2fb984",
    "title": "念奴娇·送秋",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "秋光告别，便晓钟交代，一杵新冬。略似阳关三进酒，天涯寒士途穷。萤火长门，蛛丝团扇，三十六离宫。并无馀地，一声南雁愁中。",
      "白帝归向何方，欲留不得，如梦杳无踪。不信有情天不老，鍊成顽石鸿蒙。万念如潮，五更吹角，黄叶下西风。河梁枕上，闻鸡漫蹴司空。"
    ]
  },
  {
    "id": "adcfe4db8d8632aeeae1a487a8cc1624",
    "title": "百字令地震",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "谁摇大块，忽壁声戛戛，四闻噫气。恍自东来西北去，新鼓洪炉大鞴。千幻生愁，五行志怪，睛转灵鳌地。令人肉颤，杞忧难怪天坠。",
      "万世陵谷谁知，景皇中叶，蜀道长如此。火在地心成海啸，一例洪荒前事。石缝螀啼，灯头花烬，久病人无寐。记将夜半，冬前十月初四。"
    ]
  },
  {
    "id": "adcfe4db8d8632ae4d118360dcf3bb3d",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "叶叶雨声清罩水。只欠荷花，解孕专房子。种在王孙山下地。一锄秋养文君腻。",
      "分半栗园收锦里。玉糁香羹，新法传诗味。添得夜堂多少事。老僧拨火寒岩寺。"
    ]
  },
  {
    "id": "adcfe4db8d8632ae4d1183600a66be33",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "失笑两头齐似杵。自卖身材，郑重悬高树。摘下横陈应怨汝。分明孤枕无眠处。",
      "名像消寒心避暑。粉碧如灰，雅谑寻张祜。印出圆樱红一缕。茶边片片糖霜煮。"
    ]
  },
  {
    "id": "adcfe4db8d8632ae4d11836074f9825b",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "开过紫花垂两两。砑色汪汪，黛浅衫儿绛。几日不来身又长。光圆乍剃僧头亮。",
      "鱼子剖时摊半掌。俊种如银，素手调新饷。小小阿侯心上痒。彩绳牵出吴牛样。"
    ]
  },
  {
    "id": "adcfe4db8d8632ae4d1183606bc10c18",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "节节苍藤花数朵。走上茅檐，恣意青黄卧。一队娇雏抬一个。风吹雨打秋痕涴。",
      "荒岁全家凭抵饿。土锉潮生，苦费厨娘火。大肚浑如弥勒坐。羞羞碧玉红潮破。"
    ]
  },
  {
    "id": "adcfe4db8d8632ae4d1183608fdab25e",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "网遍临墙新雨后。小树棚边，纂纂蛟蛇纽。一串鱼儿提在手。山童戏唱蔬香候。",
      "紫白争花新间旧。络纬为家，入夜凉声久。采撷罗裙兜处皱。秋来直恁蛾眉瘦。"
    ]
  },
  {
    "id": "adcfe4db8d8632ae4d118360104d4a70",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "红白肌肤区作界。各自生儿，秋露缨缨矮。晚饭乡儒搜故债。侈谈诸葛营中菜。",
      "岁到军荒蔬市改。袅袅香肩，担向街头卖。战后无家逃病外。一丛丛当仙芝采。"
    ]
  },
  {
    "id": "adcfe4db8d8632ae4d118360141c74c5",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "白似椿花开细朵。七子攒星，小炷灯头火。集蓼申椒无不可。辛家风味农书课。",
      "一点樱桃红欲破。莫劝吴娘，误蘸丹砂颗。嚼处残绒香使唾。吁吁兰气如何过。"
    ]
  },
  {
    "id": "adcfe4db8d8632ae4d118360e6ba8866",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "密裹酥胸芳袜紧。似剥蕉心，护叶层层尽。花外初胎秋玉褪。水乡生脆鲈鱼信。",
      "样子偏于鹅卵近。近日裙边，也改纤纤笋。握入柔荑卿细认。一般白腻谁家嫩。"
    ]
  },
  {
    "id": "adcfe4db8d8632ae4d118360af0e4f81",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "品第小名当紫玉。以水为家，生长湖光绿。瘦损鞋尖思艳福。洛灵缠就凌波足。",
      "刺手相呼防断镞。试揭罗襦，嫩过杨妃肉。一色船头人出浴。水红绫子新装束。"
    ]
  },
  {
    "id": "adcfe4db8d8632ae4d118360c854ccf0",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "生就相怜谁似汝。褪尽红衣，匀在蜂窠住。蚌里珠胎才擘取。小夫人乳花头露。",
      "薄薄生绡春意护。白玉为肌，秋水香时煮。抛去空房知甚处。芳心一点从来苦。"
    ]
  },
  {
    "id": "adcfe4db8d8632ae4d118360d517feff",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "白玉搔头花一箭。戴上黄昏，拢髻开新瓣。香动帐纹风自颤。一星星事饶它见。",
      "小字仁皇将汝唤。此日昭阳，一样于阗远。玉几金床天又晚。饼师可有宫人怨。"
    ]
  },
  {
    "id": "adcfe4db8d8632ae4d118360de276927",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "杂锦一丛铺碎彩。砖子安花，五色分无界。借问家乡何处在。新加坡外珊瑚海。",
      "性畏秋阴偏喜晒。小妒南强，香逗珠娘戴。细子一苞无虱大。自家生出心头爱。"
    ]
  },
  {
    "id": "adcfe4db8d8632ae4d118360ca894e02",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "黄白相搀成画㡠。满架牵藤，细朵娟娟影。何福春纤刚晓净。摘来风露和香茗。",
      "无分钗梁休怨命。修到仙方，一一清凉性。添上苔钱铺满径。怜卿不疗贫家病。"
    ]
  },
  {
    "id": "adcfe4db8d8632ae4d11836082596cfa",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "金络一团香梦惹。小小冰莲，满屋吹兰麝。宝袜松时妆半卸。枕边钗上闻遥夜。",
      "艳福花田专九夏。淡著银纱，水味评茶社。日暮鹧鸪飞去也。凭伊絮起降王话。"
    ]
  },
  {
    "id": "adcfe4db8d8632ae4d11836017e93cea",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "花下夜骑红尾凤。一滴情根，化作丹山种。蝙蝠飞来将影弄。红鸾命里星儿动。",
      "躲过绿天寻旧宠。半脸酥霞，醉欲和它拥。新约额黄秋色重。重重心事秦楼梦。"
    ]
  },
  {
    "id": "adcfe4db8d8632ae4d118360db62fdbd",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "虚白堂前香半亩。红过三秋，第一琼娘寿。戏为怕搔偏试手。知它痒得心儿透。",
      "合抱依然仙骨瘦。月上如钩，钩动花心否。一笑紫微郎坐久。香山争过黄昏后。"
    ]
  },
  {
    "id": "adcfe4db8d8632ae4d11836018f96dcc",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "谁斛蜂黄星点碎。换了真珠，红撒麻姑米。玛瑙杯中搀酒气。小山丹鼎淮南味。",
      "月子弯弯新报喜。一镜朱霞，粒粒烧鱼尾。晕得嫦娥羞脸醉。瑶池好浴桃花水。"
    ]
  },
  {
    "id": "adcfe4db8d8632ae4d1183607e4a9f2d",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "碎碎香瘢茸簇簇。也占花名，红皱珊瑚肉。到眼群雌今粥粥。狸膏便浴头先秃。",
      "小玉生来冠似玉。竟体羊脂，配上胭脂绿。栽向庭前知别族。伊家不够兴亡局。"
    ]
  },
  {
    "id": "adcfe4db8d8632ae4d118360a40fd9a0",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "才咽霜痕先醉了。扮出红儿，强向西风笑。一色败营凉血饱。雁飞时节年年到。",
      "叶自如花身是草。冷入蛩边，不久秦宫貌。老去少年终要老。有人早画伤秋稿。"
    ]
  },
  {
    "id": "adcfe4db8d8632ae4d11836025557011",
    "title": "鹊踏枝",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "每到花时惊瑟瑟。一半丹枫，老却浔阳客。画里鱼标鸥一色。西风作雪无南北。",
      "才上河豚芽吐白。雨折霜乾，此是秋魂魄。自古英雄生草泽。寄奴王气新洲碧。"
    ]
  },
  {
    "id": "adcfe4db8d8632aea5f2e14e381dd015",
    "title": "四犯剪梅花立冬",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "吹老西风，乍开门、又是一番天地。一色同云，换千山秋气。黄花病里。镇长守、药炉风味。宵梦惊回，岭梅胎玉，嫩红香里。",
      "年年是春阳信暖，甚冬心乍抱，雪天霏絮。夜柝空村，奈无衣何计。新霜雁尾。送哀角、八方寒吹，鹬蚌还持，鸡虫未了，岁华如水。"
    ]
  },
  {
    "id": "adcfe4db8d8632ae387bed77f4095fe7",
    "title": "望海潮·题香草簃辛亥书后，淮海韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "无名风浪，全家兵火，滔天四壁横流。千犬吠声，三巴度劫，承平自此长休。身世付扁舟。正小桃迎客，花外天游。梦醒良痴，一肩担尽古今愁。山窗净洗双眸。",
      "笑蚕丛地隔，蠹粉香留。高谊太邱。馀生上海，凭它天下阳秋。红日射潮头。恐国门东望，人瞰雠犹。藏作名山信史，麋鹿待长洲。"
    ]
  },
  {
    "id": "adcfe4db8d8632ae055f23f1823cdae2",
    "title": "汉宫春·阶前娟然一蝶，容色相鲜，意其仙也",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "花底秦宫，向霜中忽现，仙影惺惺。迎风乍苏乍困，如醉如醒。天清海碧，信香魂真化韩凭。梅树下，罗浮俊种，一般蝙蝠成精。",
      "莫羡美人长寿，为南朝金粉，曾梦瑶京。凄凉太常旧寺，百样飘零。春华万劫，耐徐娘犹自风情。身世事、哀蝉清怨，岁寒各有平生。"
    ]
  },
  {
    "id": "adcfe4db8d8632aef77a921d323981a4",
    "title": "庆清朝十六子晬日",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "脉望传家，刍尼报喜，霜天晴转佳晨。零星破物，晬盘罗列红茵。漫学乃翁自苦，命如王霸只愁人。金银气，左戈右印，年少从军。",
      "何事破书到手，又似曾相识，古义今文。鲜卑正语，谁问明月前身。尚忆老亲爱我，至今如梦拜荒坟。梅花下，邴原断酒，心上回春。"
    ]
  },
  {
    "id": "adcfe4db8d8632aea6846f58ead06189",
    "title": "东风袅娜",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "怪东风无力，总荡愁边。吹作雪，软于棉。一条条、绾定万丝千缕，非花非雾，情海漫漫。绿鸟吴音，黄骢征曲，欲挽生涯难上难。拾翠佳人洗眉黛，一鞭游子怨关山。",
      "知有宫莺噪起，衔来忽溜，未央事、密爱轻怜。金堤上，玉台前。春魂一样，离恨千般。薄命三生，碎池萍叶，离魂双醉，秋苑榆钱。年年飘转，便成球成队，风流因果，不算团圆。"
    ]
  },
  {
    "id": "adcfe4db8d8632ae5ecd88ab4614bdbb",
    "title": "念奴娇·重题翻书图",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "蠹丛仙眷，隔两年不见，别成天地。小册夹干胡蝶翅，也算梦华身世。露粉香葱，风签乱叶，一卷拈花旨。盘龙镜角，恒河漾漾春水。",
      "却喜无恙林逋，神清骨冷，生就梅花婿。酒后颊红留舌剑，欧九剧谈风味。绿绮琴心，青莲巷口，重转华严字。将雏报信，片时书课收起。"
    ]
  },
  {
    "id": "adcfe4db8d8632ae24c538fc4686ede0",
    "title": "渡江云·以《香宋词》寄辛子代柬，春柳韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "七年愁里过，春鹒秋蟀，断本付麻沙。紫云前代曲，花露宫莺，星淡玉绳斜。元和奏雅，谱霓裳、早艳王涯。第一才、金风亭长，兰藻世名家。",
      "惊笳。江翁狗曲，蜀魄鹃声，趁田哥秧马。闲自笑神仙化蠹，事业涂鸦。如君剑气孤虹白，正丰城、夜卜张华。胸万古，冶亭春梦生花。"
    ]
  },
  {
    "id": "adcfe4db8d8632ae24c538fcf8645f9b",
    "title": "渡江云·以《香宋词》寄辛子代柬，春柳韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "画中人似玉，恒河影里，身世悟团沙。旭阳山翠重，小阁天中，雨细又风斜。三年一聚，有涯生幻作无涯。深夜语、唐安入梦，佳节未还家。",
      "悲笳。江程一路，画本三蛾，半萧萧战马。谁念取芳田众绿，牛背争鸦。故人汐社知无恙，盼书来旧苑宣华。南望否，灯前醉落檐花。"
    ]
  },
  {
    "id": "adcfe4db8d8632ae24c538fccfe8e2bd",
    "title": "渡江云·以《香宋词》寄辛子代柬，春柳韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "七天人又别，诗心一路，秋色吊虫沙。笋将穿翠去，古镇三江，隋塔日西斜。仙山秀立，照铜河、绿到天涯。回望否、题襟夜馆，清过梵王家。",
      "金笳。哀弦蜀国，弹铗并州，问高生鞍马。应写遍风流秦七，流水栖鸦。龙头名士多于鲫，几人吹、玉琯昭华，吟寄我，江城五月梅花。"
    ]
  },
  {
    "id": "adcfe4db8d8632ae24c538fc06d4c286",
    "title": "渡江云·以《香宋词》寄辛子代柬，春柳韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "此山仙吏管，葛洪一样，勾漏请丹沙。七年山外路，画角声中，寸寸度褒斜。云涛似海，白茫茫、不见津涯。曾记写、秋边小幅，红叶段侯家。",
      "鸣笳。落照乌尤，借还官马。偏事阻、纷纭似猬，历乱如鸦。风流地、主旌阳裔，坐江亭，夜读南华。"
    ]
  },
  {
    "id": "adcfe4db8d8632ae06a4a22f83306c6e",
    "title": "玉漏迟·梁园春夜",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "酒醒灯作伴。中年照影，寂然僧馆。四远无声，薄冷自开窗扇。坐久疏疏细雨，觉庭树栖鸦微叹。池气暖。红鱼戏唼，几星花瓣。",
      "静中想到洪荒，奈独夜惊心，南朝人换。一缕游丝，挂遍柳梢风颤。暗省愁根似我，不言处、绵绵难断。银漏转。生涯比春还短。"
    ]
  },
  {
    "id": "adcfe4db8d8632ae97b5b8da28cc009f",
    "title": "满庭芳",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "风替花愁，春随人老，酒醒中夜思归。故乡吹绿，秧水县门西。似别燕山未久，新亭宴、风景依依。东华梦，香山病酒，崇效牡丹期。",
      "玻璃。江上棹，河桥忍别，杨柳千丝。奈不平心事，争近弹棋。细语谁家燕子，江南怨、朱雀斜晖。酴醾雪，佳人为我，低唱缕金衣。"
    ]
  },
  {
    "id": "adcfe4db8d8632ae12c29f78429cab5b",
    "title": "尾犯·梁园送春，梦窗韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "夜雨一声钟，从此问春，如界秦越。客子梁园，绾红心千缬。看镜影、催人更老，唱金衣、无花漫折。似阳关路，马上故人，弹到声声咽。",
      "司勋头半白，何事刻意伤别。地北天南，已三年离阔。太平梦、何时重做，雨中愁、丁香半结。共春归去，故里麦秋黄四月。"
    ]
  },
  {
    "id": "adcfe4db8d8632ae238211d3fa2f4fae",
    "title": "一枝春芍药，草窗韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "春在风诗牡丹前，第一珠丛香雨。飞红细数，燕子正无头绪。瑶台夜暖，乍浓染、太真眉妩。真未枉云想衣裳，艳得万花魂聚。",
      "前生凤池开处。记翻阶照影，承华金缕。仙根地老，素侣剩寻医谱。将离恨晚，更谁念、汉宫人妒。天万里，空梦丰台，担头腻语。"
    ]
  },
  {
    "id": "adcfe4db8d8632aea093c5aad0c7620c",
    "title": "金缕曲·栏干",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "一段朱丝格。接回廊、玲珑入画，缃裙同色。夹路高低随水曲，妙自文心偷得。惜界破、苔钱千百。只有相思栏不住，闪罗衣、一半疑城隔。排亚字，眼疏密。",
      "碧城十二通仙籍。记前朝、醉看红芍，沉香香国。调寄霓裳风露下，字字春纤亲拍。天万里、双鸳无迹。花影月移依旧照，莽神州、一样心头窄。嗟此地，有南北。"
    ]
  },
  {
    "id": "adcfe4db8d8632aec3bc043a89086973",
    "title": "迈陂塘题骆公骕修撰清猗楼",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "舍荒陂、此生何著，一楼中有天地。萧然堞影波光外，断烂遗经自理。南郭子。受无限沧桑，老揭清猗字。一奁生翠，看白鹭欹风，紫鳞冲岸，香梦藕花底。飞鸿迹。",
      "休问子京诗意。顾痴无复乡里。砚田转转鱼租例，寥落香山生计。门外事。君试问，浙江潮信横流未。千秋万岁，数第一人居，升庵相望，秋色桂湖水。"
    ]
  },
  {
    "id": "adcfe4db8d8632ae566739f819391bb9",
    "title": "一箩金和季吾赋枇杷",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "解醉西园新摘取。爪渍蜂黄，珠弹将金镀。杏子衫儿兜住否。蜡瘢点面防虫蛀。",
      "校书门巷江楼路。冷处先花，额是唐妆古。一样玉堂冠顶误。如今晚翠兰成树。"
    ]
  },
  {
    "id": "adcfe4db8d8632aefd4701611e789604",
    "title": "齐天乐·庚申中秋成都作",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "江心一枕乌尤雨，中秋去年萧寺。佛火寒星，渔灯古汊，绿透仙陀山水。离堆如此。揽万古江声，三峨云气。似醉金焦，白银盘里一螺翠。",
      "潇潇今夜又雨，锦城无月坐，空守双桂。白棓芟刀，红旗露布，妙演咸通年事。年光梦里。盼雁外新装，黄花归骑。放棹嘉州，法铙天半起。"
    ]
  },
  {
    "id": "adcfe4db8d8632ae82cc0fdae7b47cae",
    "title": "五福降中天寿季吾",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "眼中年少今都老，将杯起为君寿。江渎消凉，汾阳纳祜，炯炯一星南斗。泸川旧友。似满地飞花，一池春皱。廿载桑田，岁寒几个誓相守。",
      "芙蓉城里过夏，小凉吹夜雨，香遍红藕。碧玉当家，朱云受学，鹤料养饥还够。荣州退叟。笑饭颗山中，笠边人瘦。若访桃源，好花分半亩。"
    ]
  },
  {
    "id": "adcfe4db8d8632ae82cc0fda2ef27dbf",
    "title": "五福降中天寿季吾",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "梦华可记东京录，当年保安同住。赶路通州，浣花别墅，曾醉生朝甲午。秋风路阻。便卅载西风，梦萦秦树。到老谁知，更寻黄蘖苦中苦。",
      "横流沧海立足，落红三月晚，君又初度。一卷埋头，万山吹角，白发几回重聚。偏忘寿汝。约城北徐公，武侯祠去。浮白山青，寸心持万古。"
    ]
  },
  {
    "id": "adcfe4db8d8632ae82cc0fda0f8c7234",
    "title": "五福降中天寿季吾",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "如将五十吟诗例，君今十年还欠。平远山光，英华文苑，名字性情都占。桑田万感。付一卷人间流转嗤传。史上生涯，六朝南北在心坎。",
      "花朝才过一月，少城春未老，初度皇览。竹屋家风，草堂人日，一奏小秦王犯。茶香夜槛。笑古画娱宾，镜边人念。长命双杯，醉霞红照脸。"
    ]
  },
  {
    "id": "adcfe4db8d8632aee82b31d0fd5df849",
    "title": "酹月庚申九月十三，方鹤叟、邓约园、林山公、邓休庵、胡玉叔、龚慧修、唐仲威、龚向农、李季讷招同宋问琴、向伋公，泛舟百花潭，憩二仙庵，归饮唐氏桐花馆。越日，问琴、约园、鹤叟以诗词见寿，遂依西麓此调纪胜，因录质政",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "浣花秋声，载一潭诗思，碧玉壶中。绿合水天凉一色，泊船仙梵花宫。蟹堠吟香，鸥边泛棹，江阁树葱葱。秦淮缩本，鱼天莲叶西东。",
      "佳节又过重阳，明年此会，耆旧可重逢。得意万鸦盘阵黑，乱霞残日城红。大劫昆明，孤生皇览，人老菊花风。一椽归去，月明吹笛青峰。"
    ]
  },
  {
    "id": "adcfe4db8d8632ae8e40b49599cb23c1",
    "title": "忆旧游·渔村图",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "认横滩老树，晒网谁家，人影沙汀。破笠圆于盖，便维舟细竹，载酒双瓶。近邻到即围坐，红蓼富春亭。叹断鳄旋翻，捞虾渐险，举世潮生。",
      "西泠。过桥去，问洞口桃花，何计重经。忍数湖天事，尽严陵知旧，无限飘零。上官自写清代，鸥影一帆星。剩小幅风流，江云自白山自青。"
    ]
  },
  {
    "id": "adcfe4db8d8632aead681fc1ecf9cfa3",
    "title": "风入松·草堂留别",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "江梅新扮小红看。指日趁花还。明知归亦无家住，号司空、且占三官。一担将书作伴，半头向岸牵船。",
      "算来冬至去三天。梦里汉嘉山。何年再似今朝醉，望桤林、不尽凭栏。风雪离人头白，尊前一步阳关。"
    ]
  },
  {
    "id": "adcfe4db8d8632aed60f862d22e34e6a",
    "title": "南浦·别江楼送者诸君子",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "花外小红楼，古今来、堆得离愁多少。唐代辘轳声，吟香地、元九韦皋曾到。枇杷翠晚，玉人魂断生秋草。留与阳关三弄笛，楼下绿波双棹。",
      "元戎小队郊坰，置行厨、丛桂香中更好。转柁秀山光，平羌上，换尽年年怀抱。壶天尚早。大旗落日红霞照。燕子生涯如客样，一醉一番人老。"
    ]
  },
  {
    "id": "adcfe4db8d8632ae6b2cc6cf9276c12e",
    "title": "满庭芳·甲子除夕感旧",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "红烛深宵，青山行客，爆竹催送年华。廿年除夜，风雪到山家。争向堂前问讯，亲欢喜、餐饭先加。喁喁处、香篝翠被，温酒话天涯。",
      "西瓜山一角，荒坟冷翠，疏竹啼鸦。到如此烽烟，落日西斜。今又声声腊鼓，除梦里、何处寻他。宫纨在、消魂画扇，金井水荭花。"
    ]
  },
  {
    "id": "adcfe4db8d8632aebffbf0758fa25699",
    "title": "声声慢·水烟",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "金壶翻浪，瑶草炊香，松风涧水声声。小注芳茸，春纤缕缕团成。烟涛化为一气，妙天然水火相生。微倦后，似一瓯花乳，春夜瓶笙。",
      "装在闺绣袋，乍琵琶一样，斜抱云屏。玉箸圆齐，小鬟催唤娇鹦。清芬妙于花气，过来风吹出红樱。消魂味，愿供它茶罢酒醒。"
    ]
  },
  {
    "id": "adcfe4db8d8632ae4bce91aa53edf81a",
    "title": "满庭芳·叶烟",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "栀子含苞，蕉心卷节，天然饭后胸宽。但挑容泽，云叶胜油檀。最是新来吕宋，中人产、一顿西餐。乡风古、于阗玉嘴，湘竹碎红斑。",
      "微烟。香袅袅，能消国力，酒税同颁。怪塾师云雾，酸味流涎。吸得灰痕似雪，吹箫样、还拗渔竿。君休笑、枝枝破瘴，功退小龙团。"
    ]
  },
  {
    "id": "adcfe4db8d8632ae05b4a1b070a3e3a4",
    "title": "木兰花慢·纸烟",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "海山瑶草碧，为仙种，唤龙耕。取叶叶相当，雪衣一片，圆裹单层。妆成。玉簪样子，学辛家，整整玉盘盛。点得小红心热，花前顿歇书声。亲擎。",
      "香气袭卿卿。一寸逗圆樱。比春葱还瘦，情根节节，香火三生。惺惺。半嘘半吸，论仙才，端合号云英。错认非烟小像，画帘鹅管吹笙。"
    ]
  },
  {
    "id": "adcfe4db8d8632ae4d768fe0289112ed",
    "title": "忆旧游·和伋公公园师弟摄影",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "旧游如梦里，梦影重重，先后邯郸。省识前清味，怪飞鸿印雪，大氐东川。秀才半出巴县，薪火一灯传。自夜色神州，乡音战鼓，两鬓潘安。",
      "公园。众星聚，又镜底沧桑，重换朱颜。老了儒酸命，便文翁身价，怎抵材官。道将近纂新志，春柳玉门关。算水驿山程，梅花送客千万山。"
    ]
  },
  {
    "id": "adcfe4db8d8632ae6d62f2825404f863",
    "title": "满庭芳·得哲生欧洲来书",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "骡市花西，鱼书天外，书生婉婉离忧。倚天长剑，伸足踏全球。一笑胸无博望，杯中泻，海绿眉头。祛庐字，伦敦夜展，星火九层楼。",
      "扁舟。寻旧约，青山雁尾，归梦荣州。念伊人同宿，何日乌尤。听得咸通战否，酋龙去，铜鼓声愁。思君处，凉蛩一穗，黄叶汉宫秋。"
    ]
  },
  {
    "id": "adcfe4db8d8632aeb9aca86c44963b92",
    "title": "齐天乐·辜懒云竹西精舍。“竹西佳处”，白石《扬州慢》句也",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "十年三换蓬莱绿，依然此翁无恙。翠羽巢烟，红蝉蜕叶，劫外箨龙新长。仙方定讲。近八十流光，生儿珠样。倘传高人，只除倪瓒世无两。",
      "图中名士若鲫，数竿茅屋影，天色还亮。五砚风香，小栏花笑，胜我无家安往。山门自榜。问水调扬州，月明谁唱。钓定幽篁，百年清露响。"
    ]
  },
  {
    "id": "adcfe4db8d8632ae3d9795fab78cbc06",
    "title": "齐天乐·清明，寄山腴、伋公",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "送君小幅荣州画，山城百花春雨。北郭人归，东方日出，格磔渚头沙路。鱼陂四五。渐远渐无人，豁开平楚。一坝晴蛙，宅边倪瓒数株树。",
      "山从西角落下，翠尖尖似笔，天半撑住。倒影于溪，各家之竹，水碓绿荫人语。思君路阻。奈小店依稀，草堂佳处。又过清明，乱山啼杜宇。"
    ]
  },
  {
    "id": "adcfe4db8d8632ae4ce483be8e990bf4",
    "title": "忆旧游·除夕，赠张夫人",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "记丁年守岁，子夜同心，人在云安。向夕沙滩下，听千峰爆竹，泪数乡园。素裙半榻同梦，江雨彻宵寒。笑汉腊催程，巴船送影，悔嫁朝官。",
      "桑田。幸留命，又四远鸡声，今夜今年。滚滚新潮大，望神州何地，横界阑干。夜堂对酒闲话，儿女集灯前。便咫尺天涯，归帆上峡山外山。"
    ]
  },
  {
    "id": "adcfe4db8d8632aecc4ecdbdc9d6aa67",
    "title": "满庭芳·冬夜",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "茅屋霜团，管城春满，夜雪初霁房栊。峭寒人寂，灯影坐衰翁。倦倚红泥小火，无衣者，怎过深冬。乌啼悄，更阑梦远，天上景阳钟。",
      "花骢。趋曙雪，鸡鸣紫陌，晓辟铜龙。正玉梅三九，琼海香红。谁分桑田送老，梦华录，空忆京东。宣皇句，亭前垂柳，珍重待春风。"
    ]
  },
  {
    "id": "adcfe4db8d8632aec738fc3f73048551",
    "title": "如此江山传度大师新构一楼，榜曰：如此江山，即赋此调为贺",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "天开图画乌尤寺，江心一螺孤峭。方外疏钟，秦时片月，万绿孕兹瑶岛。峨嵋翠扫。趁玉宇初揩，铜河先照。如此江山，海天秋色一长啸。",
      "高僧提举一切，旷怡亭故址，阑槛新造。春水鱼天，洞庭龙穴，豁出雷堆杭道。香台缥缈。待日落将西，幽篁更妙。如此江山，一楼天下好。"
    ]
  },
  {
    "id": "adcfe4db8d8632ae6d035c7e4eeeda3f",
    "title": "渡江云·答榆生",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "相思黄浦信，早秋片叶，意外转山家。旧吟春未损，又报东风，点缀柳条斜。声声布谷，唤过客都在天涯。归去兮，北窗陶令，梦断武陵花。",
      "吹笳。三官堂下，五老峰前，苦西来铜马，忻又闻、飞鸿突然阿雪，宿鹭团沙。如君剑气孤虹白，望斗牛谁是张华。天万里、鱼书更达三巴。"
    ]
  },
  {
    "id": "adcfe4db8d8632aeb2da94bae8caaed5",
    "title": "百字令石缸",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "石函双斛，就偷他一片，碧天无迹。巧匠琢成山骨瘦，恰好紫藤安置。小泡浮花，四围生藓，渐染沙虫腻。么鬟亲舀，井华亲汲亲洗。",
      "一寸二寸之鱼，于中唼唼，便沧溟万里。静极夜凉秋更远，收得恒星在底。半载渝州，一沤书屋，笑我江湖气。将归何事，断瓢思注春水。"
    ]
  },
  {
    "id": "adcfe4db8d8632aea2b0a908ceb569e9",
    "title": "齐天乐·留别",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "夕阳红是愁来路，依稀数峰青峭。个是荣州，算来公井，陌上萋萋春草。清明近了。正秧马田荒，杜鹃山笑。相对阳关，一回离别一回老。",
      "霓裳中序第一，故人清唱里，何限怀抱。红雨沾衣，白头扶杖，还想花崖重到。河清尚早。问来日晴明，几人知道。归去来兮，送行诗定好。"
    ]
  },
  {
    "id": "adcfe4db8d8632ae6343fb9c7d559136",
    "title": "台城路和山公见慰",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "馀生真谶台城梦，风前纸鸢无路。共命分飞，同心解结，有泪不知流处。衰年病苦。算别不多时，一般黄土。托命他人，新人未熟故人去。",
      "词仙似谈法要，白头相慰藉，空相留住。镜影将花，琴心应节，换了张先词谱。霜柑阁主。尽花会娱春，草堂联句，寿到梅边，有情天万古。"
    ]
  },
  {
    "id": "adcfe4db8d8632ae6380b5e16dce97f9",
    "title": "忆旧游·题灵谷从游图",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "记凌虚访戴，冒险游峨，招我荣州。翊日山堂会，共禅居素酌，夜火乌尤。醉中禁说愁字，思榜石遗楼。自战伐频年，华严半岭，影事全休。",
      "悠悠。剩诸彦，问燕子桥边，人唱渔讴。莽莽乾坤大，只韩门师弟，犹认从游。数花旧指梅树，潮打秣陵舟。叹点笔图中，山围故国天地秋。"
    ]
  },
  {
    "id": "adcfe4db8d8632aeebc5c80e5f07aaa6",
    "title": "金缕曲·惜别",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "湿了春归路。正凄凄、牛毛细雨，草生南浦。白日当天三月半，偏又阴晴无据。望自井、重重烟树。半载慈香将进酒，算馀生、第一开心处。杨柳岸，唱金缕。",
      "诸公尽作诗人主。奈荒年、边声隐隐，晓风如诉。眼中之人吾老矣，苦为向平留住。到今朝、子规催去。此去荣州书伴我，梦醒时、故旧如相语。萧瑟极，庾开府。"
    ]
  },
  {
    "id": "adcfe4db8d8632ae95409347aaf2abb0",
    "title": "清波引烧茄",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "紫腴乡圃。仗纤手、竹篮摘取。是昆仑脯。落苏得名古。叶叶绣荷裹，味在松毛烘处。恍儗烧荀春兰，坐香积、饱禅箸。",
      "诗人肺腑。合贫薄、填此风露。懒残知否。胜糠火煨芋。晴天破鱼子，种自新罗收贮。一笑山叶宵红，更餐番薯。"
    ]
  },
  {
    "id": "adcfe4db8d8632ae8557a339560f229b",
    "title": "东风第一枝·山公梅信",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "十斛松风，小春梅月，数椒红萼新吐。雁传一阙清歌，人坐万山寒雨。暗香疏影，早妆就、林家新妇。问几生、修到仙香，簪到翻书人否。",
      "清梦入、石湖烟浦。香雪海、是侬吟处。夜寒皴玉谁温，照得月明万古。苍苔白鹤，漫惊起伤春情绪。愿种遍、石室青城，头白待君为主。"
    ]
  },
  {
    "id": "adcfe4db8d8632aeef6eaaa9b523e747",
    "title": "石湖仙·和青城室主见寿",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "凉云飞雁。望松际图书，人远天远。彭泽认前身，只荒田、同无下噀。黄花秋雨，问此后、岁寒谁管。仙琯。枉人琅、响遏天半。",
      "嗟公近年亦老，付今生、虞初小传。黛黛花香，赖有翻书人面。鬓丝禅榻，药炉经卷。岁华如箭。香火伴。青城早筑仙馆。"
    ]
  },
  {
    "id": "adcfe4db8d8632ae121f2a9b95e687d2",
    "title": "蝶恋花·因馀幅凑此数语",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "醉记图书秋一府。今也梅花，红到相思处。花外遥知林子羽。小吟八十松风路。",
      "宋玉风流诗界主。闻说诛茅，别了鱼陂住。人影春灯来复去。岁寒且话城西雨。"
    ]
  },
  {
    "id": "adcfe4db8d8632aee2a5f4eb9ca27b14",
    "title": "千秋岁",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "百花香里。偏把偏罢疾。禹踦步，汤㾫体。花潭偏有约，花市偏难醉。",
      "天倪阁，梧桐一半留生意。花外灵药健，枯禅起。花风几番信，花社千秋岁。偏提挂，花朝一话维摩趣。"
    ]
  },
  {
    "id": "adcfe4db8d8632aea2ec34fd1f8f59d3",
    "title": "百字令竹垞韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "故人知否，检前生卷子，花朝南泊。万种相思千种梦，心事微波难托。白石箫声，绿珠眉样，镜底翻书乐。去年今日，海棠红自开落。",
      "谁忆浩劫如斯，桑田留命，还对松风酌。我更无锥能卓地，醉儗借天为幕。一局康猧，半生尘蠹，生计云归壑。几时重聚，山头夜夜吹角。"
    ]
  },
  {
    "id": "adcfe4db8d8632aeaa9b350feb162c40",
    "title": "满庭芳·清明",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "春老鹃声，秧开雀口，百花红过山城。香街十字，邻女卖朱樱。一色东风柳线，韩翃句、适到清明。无憀甚，莺飞草长，云白万山青。",
      "春耕。齐绿野，经年一梦，锦水交兵。剩千家野哭，无定河腥。又是棠梨社酒，连宵雨、人望天晴。羲皇世，三间小塾，榕径读书声。"
    ]
  },
  {
    "id": "adcfe4db8d8632aef63ae644b66b43bc",
    "title": "扫地花送春，用梦窗古江村韵",
    "authorName": "赵熙",
    "authorId": "adcfe4db8d8632aea19acd7d7ca57a9f",
    "dynasty": "清",
    "content": [
      "紫鹃唤客，道烂锦年光，夜归瑶岛。素缘未了。似阳关送别，马嘶芳草。梦里天涯路，比山中更小。翠云窈。问昔日万花，今为谁好。",
      "门净风自扫。且料理吟身，寺钟催小。锦江■棹。念桥通万里，故人书少。作客家山，过活依然皂帽。诉圆照。几时春、太平同到。"
    ]
  },
  {
    "id": "adcfe4db8d97741ed35bf223ce014193",
    "title": "春光好·咏梅",
    "authorName": "许传妫",
    "authorId": "adcfe4db8d97741ed1457b72d1457b72",
    "dynasty": "清",
    "content": [
      "歌翠羽，暮烟浓。冷香丛。雪满山中树欲空。",
      "月光溶。姑射仙人体素，罗浮仙子肌松。受尽一番寒彻骨，嫁东风。"
    ]
  },
  {
    "id": "adcfe4db8d97741e374d793312c9fe0d",
    "title": "菩萨蛮·元宵雪月有怀",
    "authorName": "许传妫",
    "authorId": "adcfe4db8d97741ed1457b72d1457b72",
    "dynasty": "清",
    "content": [
      "连宵冻透鸳鸯瓦。花放九枝不易谢。云髻巧妆梳。缠头细马驮。",
      "六街如鼎沸。明月团圞里。不肯下楼台。笙歌处处催。"
    ]
  },
  {
    "id": "adcfe4db8e1e2adf05cbb4057d2b268d",
    "title": "高阳台·题百蝶图",
    "authorName": "毕景桓",
    "authorId": "adcfe4db8e1e2adfd1457b72d1457b72",
    "dynasty": "清",
    "content": [
      "翅软如绵，腰纤似玉，看他妩媚难禁。两两三三，飞来偷入花阴。香闺午倦抛书卷，把滕王、图画重寻。倚晴窗、搦管裁笺，点粉涂金。",
      "笑余亦有丹青癖，记曾描百蝶，未遇知音。欲觅芳踪，那堪梦杳青琳。葛衣又逐东风化，卷湘帘、闲煞金针。喜今朝，粉本携来，许我抚临。"
    ]
  },
  {
    "id": "adcfe4db8e497f0dbd2d4f0b34e8f1ac",
    "title": "寻芳草",
    "authorName": "李朓",
    "authorId": "adcfe4db8e497f0dd1457b72d1457b72",
    "dynasty": "清",
    "content": [
      "赢得千愁逼。闲抛却、许多月色。寒烟窗外碧。正梦到旧家园、谁吹笛。",
      "腰瘦不关秋，天河似我啼痕积。又哀哀、孤雁鸣沙碛。魂去也、江山黑。"
    ]
  },
  {
    "id": "adcfe4db8e57019459f695d181734e89",
    "title": "一剪梅·半开红梅",
    "authorName": "钱和",
    "authorId": "adcfe4db8e570194d1457b72d1457b72",
    "dynasty": "清",
    "content": [
      "岭上江头春信通。已破和风，尚怯尖风。冰心半吐晓烟笼。睡眼初红，笑脸新红。",
      "猜杏疑桃总不同。高士眠慵，美女妆慵。更无人处倚帘栊。香浅深中，艳淡浓中。"
    ]
  },
  {
    "id": "adcfe4db8e570194c359e3061f377047",
    "title": "沁园春·三女之东平洲舅氏任黄婆墩送别作",
    "authorName": "钱和",
    "authorId": "adcfe4db8e570194d1457b72d1457b72",
    "dynasty": "清",
    "content": [
      "黄婆墩畔，满引离觞，送汝登程。想倦停薛绣，膝前长绕，贪看谢句掌上恒擎。乍喜乘龙，还愁泛鹢，为拜姑嫜千里征。分携处，且休垂红泪，记取叮咛。",
      "汝虽弱质娉婷。但妇职须勤载礼经。好相伊快婿，高堂进酒，率兹健婢，中馈调羹。安稳舟车，调和琴瑟，频寄鱼书达远情。三年后，倘官程有便，望汝归宁。"
    ]
  },
  {
    "id": "adcfe4db8e6d1d105b9b80b45010c65a",
    "title": "忆王孙·秋夜",
    "authorName": "姚凤翙",
    "authorId": "adcfe4db8e6d1d10d1457b72d1457b72",
    "dynasty": "清",
    "content": [
      "熏笼夜静篆烟微。残月侵帘梦破时。一阵秋风冷透帏。",
      "泪沾衣。卜尽金钱人未归。"
    ]
  },
  {
    "id": "adcfe4db8e6d1d1025c9ec170d214c0d",
    "title": "桃源忆故人春闺",
    "authorName": "姚凤翙",
    "authorId": "adcfe4db8e6d1d10d1457b72d1457b72",
    "dynasty": "清",
    "content": [
      "乍晴乍雨清明候。初试罗衣寒透。满目繁华铺绣，恨杀东风骤。",
      "春光岁岁犹依旧。不管愁人消瘦。百舌唤残芳昼，羞掷相思豆。"
    ]
  },
  {
    "id": "adcfe4db8e6d1d106ebf3ae3f7d6d5de",
    "title": "风中柳和外韵",
    "authorName": "姚凤翙",
    "authorId": "adcfe4db8e6d1d10d1457b72d1457b72",
    "dynasty": "清",
    "content": [
      "时序关心，闻说春来偏恼。恨萋萋、侵阶芳草。痴情无那，把飞鸿私告。系红笺、报君知道。",
      "羞对菱花，瘦影堪怜堪笑。不成眠、相思梦杳。临歧曾订，聚首庭梅早。百花残、又看春老。"
    ]
  },
  {
    "id": "adcfe4db8e6d1d10dff6790bc4ecf45d",
    "title": "菩萨蛮·对月",
    "authorName": "姚凤翙",
    "authorId": "adcfe4db8e6d1d10d1457b72d1457b72",
    "dynasty": "清",
    "content": [
      "清光暗入红罗帐。无端照着愁模样。消瘦若为怜。嫦娥伴独眠。",
      "遣愁愁转甚。求梦难成寝。风透薄衾凉。秋来觉夜长。"
    ]
  },
  {
    "id": "adcfe4db8e6d1d1053a2f2de3fec2286",
    "title": "卜算子·雨窗",
    "authorName": "姚凤翙",
    "authorId": "adcfe4db8e6d1d10d1457b72d1457b72",
    "dynasty": "清",
    "content": [
      "晓梦怯春寒，病骨腰围褪。细雨廉纤不肯休，点点添孤闷。",
      "目断岭云遥，不见鳞鸿信。连朝何处滞征帆，搅乱人方寸。"
    ]
  },
  {
    "id": "adcfe4db8e6d1d108b0cd0ff2b976555",
    "title": "酷相思·闺情",
    "authorName": "姚凤翙",
    "authorId": "adcfe4db8e6d1d10d1457b72d1457b72",
    "dynasty": "清",
    "content": [
      "清夜寒蛩吟草树。秋雨缠绵彻曙。恨惊回好梦、无寻处。",
      "偏迷却、郎来路。不迷却、愁来路。欲寄相思千万缕。",
      "好倩宾鸿住。把泪磨残墨、题新句。书去也、神随去，神去也、愁难去。"
    ]
  },
  {
    "id": "adcfe4db8e6d1d10f76fe36cbcb2d3d6",
    "title": "满江红·春日偕诸姊妹雅集西园，并饯五妹张夫人北上",
    "authorName": "姚凤翙",
    "authorId": "adcfe4db8e6d1d10d1457b72d1457b72",
    "dynasty": "清",
    "content": [
      "杏雨桃风，好园林，春光如画。把当年，兰亭曲水，新翻佳话。女伴喜传青鸟字，夫人肯降红鸾驾。道今朝，美景与良辰，千金价。",
      "牡丹砌，荼蘼架。紫燕语，黄鹂骂。又何须丝竹，舞台歌榭。闺秀尽同张氏妹，论诗更有多才谢。恨香车，指日上皇都，分离乍。"
    ]
  },
  {
    "id": "adcfe4db8e6d1d10a52857561b0087b1",
    "title": "满庭芳·送五妹张夫人偕任长安",
    "authorName": "姚凤翙",
    "authorId": "adcfe4db8e6d1d10d1457b72d1457b72",
    "dynasty": "清",
    "content": [
      "宝幰兰桡，江梅驿柳，与郎携手朝天。鱼绅象笏，似一对神仙。多少青山绿水，都收入，画卷诗笺。更喜双双窈窕，含笑侍妆钿。",
      "愧蓬门陋质，蒹葭倚玉，相爱相怜。有酒樽茶灶，月下花前。蓦地生生离别，思量煞、聚首何年。但愿取、鸾章凤诏，莱彩舞翩翩。"
    ]
  },
  {
    "id": "adcfe4db8e6d1d100e2b9759b3d710af",
    "title": "齐天乐·送侄妇吴夫人偕任宣城",
    "authorName": "姚凤翙",
    "authorId": "adcfe4db8e6d1d10d1457b72d1457b72",
    "dynasty": "清",
    "content": [
      "榴花如火熏江暖，萧鼓一帆初发。鹂啭花梢，莺啼柳外，装点敬亭风月。郎君才藻。乃谢眺前身，郡楼重谒。道韫留题，山川倍觉今生色。",
      "还识此行不久，借绛纱经史，同朝天阙。彩戏娇儿，香添侍女，都是欢娱时节。笑余蹇拙。只岁岁携觞，送人离别。翘首秋鸿，寄新诗冰雪。"
    ]
  },
  {
    "id": "adcfe4db8eb86090814794fd37f0ec2e",
    "title": "蝶恋花·题百蝶图",
    "authorName": "孔印兰",
    "authorId": "adcfe4db8eb86090d1457b72d1457b72",
    "dynasty": "清",
    "content": [
      "逐队飞来如解语。栩栩蘧蘧，相与成俦侣。写遍鹅溪多逸趣。香生一砚梨花雨。",
      "梦醒南华天欲曙。底事罡风，乱卷春深处。剩得粉痕黏落絮。芳魂已返罗浮去。"
    ]
  },
  {
    "id": "adcfe4db8f2f0779b8420495eac15d11",
    "title": "长相思·次方芳佩韵",
    "authorName": "孙丽融",
    "authorId": "adcfe4db8f2f0779d1457b72d1457b72",
    "dynasty": "清",
    "content": [
      "花气清。露气清。露冷花香何限情。风敲檐铁声。",
      "灯半明。月半明。灯月朦胧入苦吟。阑干莫久凭。"
    ]
  },
  {
    "id": "adcfe4db8f2f0779cda586433c33fa1e",
    "title": "减字木兰花·思乡",
    "authorName": "孙丽融",
    "authorId": "adcfe4db8f2f0779d1457b72d1457b72",
    "dynasty": "清",
    "content": [
      "夕阳云树。阅尽古今离别绪。荒草寒芜。半是离人泪染枯。",
      "数声风笛。唤起乡心归未得。雁过遥空。不带南来书一封。"
    ]
  },
  {
    "id": "adcfe4db9064d0eb9b02ba6d6dbd3421",
    "title": "菩萨蛮",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "檐铃惊破红闺梦。晓妆人怯馀寒重。纤手卷帘衣。风前放燕飞。",
      "落红纷似雪。倦了寻香蝶。楼外易斜晖。春归人未归。"
    ]
  },
  {
    "id": "adcfe4db9064d0eb8189978d786acd41",
    "title": "卖花声题美人拜月图",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "灯影掩兰房。寂寂昏黄。春人拜月理残妆。花径风来烟暗袅，一缕心香。",
      "倩影倚回廊。罗带轻扬。弓鞋立尽露华凉。却怪嫦娥无一语，没个商量。"
    ]
  },
  {
    "id": "adcfe4db9064d0eb0c5c2e7daf15479e",
    "title": "念奴娇",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "绿云迷望，系吟舟人在，藕花香里。摇曳舞衣浑不定，挹取满襟凉意。素影凌波，清芬入梦，都把铅华洗。千枝玉立，四围烟水无际。",
      "当此小集裙钗，碧筒唤饮，几度吟笺理。世外软红吹不到，消受湖天风味。瑟瑟惊秋，亭亭写照，送到斜阳未。渔舟归晚，沙边鸥鹭飞起。"
    ]
  },
  {
    "id": "adcfe4db9064d0eb3d004424043ccec0",
    "title": "调笑令",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "红豆。红豆。苦为相思消瘦。远怜风雪归途。",
      "弹得双行泪珠。珠泪。珠泪。人坐一灯无寐。"
    ]
  },
  {
    "id": "adcfe4db9064d0eb163c34f41a0db8ad",
    "title": "金缕曲·银瓶井吊岳娥",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "不愧英雄后。俯澄波、翩然长逝，贞魂谁偶。当日风波悲父子，三字狱成何有。叹恨海、终难填就。殉国纵非儿女事，抱银瓶、竟向泉台走。眢井畔，漫回首。",
      "援枹肯学韩家妇，便江山、烽烟顿息，奇冤莫剖。一样赵家干净土，赢得芳名长久。看鸳甃、苔痕如绣。环佩归来潭影静，早月华、流照常如旧。怀古恨，酹杯酒。"
    ]
  },
  {
    "id": "adcfe4db9064d0eb686c15955f812f20",
    "title": "柳梢青·清明日柬步香妹申江",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "不定阴晴。酿花天气，又届清明。记得年时，樱桃花下，同听莺声。",
      "而今隔却邮程。数不尽、长亭短亭。望断天涯，斜阳芳草，无限离情。"
    ]
  },
  {
    "id": "adcfe4db9064d0eb12446060e59fb954",
    "title": "侍香金童七月晦日为金地藏诞辰，谨拈此解以代香花之献",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "会过盂兰，佛诞今宵届。放大光明通下届。几处焚香庭院外。",
      "贴地莲灯，向风红摆。祝长生一样，如来观只在。道常此、金身不坏。",
      "真个愁魂超孽海，多少痴儿，下阶膜拜。"
    ]
  },
  {
    "id": "adcfe4db9064d0eb2ee238bf7ad3443c",
    "title": "摸鱼儿",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "畅游悰、匆匆几日，西风重打归桨。扁舟一叶斜阳里，帆影和云摇漾。岚岫敞。看倒映、波心远黛延秋爽。萧萧送响。更蓼溆飞烟，芦汀卷雪，寒色动苍茫。",
      "天涯路，陈迹都如梦想。独怜鸥侣无恙。疏疏秃柳长亭外，眉际都添愁况。闲眺赏。向蓬背、弦诗顿觉吟怀旷。乡关试望。指野水平桥，一灯红处，晚渡杂渔唱。"
    ]
  },
  {
    "id": "adcfe4db9064d0eb21c4e7d60eac8192",
    "title": "唐多令·年糕",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "切玉妙能工。香调桂米浓。快登筵、粉腻酥融。仿佛刘郎题字在，谁印取、口脂红。",
      "佳号复谁同。年年祝岁丰。更团花、簇满盘中。市上携来纷馈饷，须买到、落灯风。"
    ]
  },
  {
    "id": "adcfe4db9064d0eb41464c0334447d09",
    "title": "柳枝",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "牵春恨。牵离恨。折赠深情流水知。订归期。",
      "写黛眉。数腰围。一缕缠绵万缕丝。寄相思。"
    ]
  },
  {
    "id": "adcfe4db9064d0eb410df710b0cb56f3",
    "title": "齐天乐·万籁初寂，凉月在庭，清风徐来，响动檐铁，欹枕听之，使人黯然欲绝也",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "莲壶漏静兰房悄，清声送来何处。碎响循廊，繁音绕屋，好向风檐寻去。敲残夜雨。似一曲淋铃，隔帘听取。好梦难成，半窗灯影黯愁绪。",
      "秋深凉意渐紧，玉关离思切，遥和砧杵。亭角烟荒，楼阴月暗，惊起栖枝鸦侣。无人院宇。更落叶萧萧，响搀蛩絮。扰碎香魂，枕边如共语。"
    ]
  },
  {
    "id": "adcfe4db9064d0eb0bfa8681fbf9ca4a",
    "title": "蝶恋花·夏夜坐翠螺阁纳凉",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "亭院灯昏烟暗锁。静夜迎凉，斜凭阑干坐。庭树鸦栖清梦妥。凉蟾飞上云阴破。",
      "银汉无声秋淡沱。露湿钗翘，渐觉鬟双亸。竹外流萤三两个。随风又向衣边堕。"
    ]
  },
  {
    "id": "adcfe4db9064d0eb11f0b93cdb5b90ab",
    "title": "浪淘沙·偕鹤清姊游香山兰若",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "苍翠耸层峦。苔磴跻攀。重来梵刹访香山。三径白云秋色冷，岩桂香残。",
      "幽壑水潺潺。六月犹寒。缤纷花雨散旃檀。一杵晚钟斜日里，落叶声乾。"
    ]
  },
  {
    "id": "adcfe4db9064d0ebc478f3d6d9a8cd2c",
    "title": "洞仙歌",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "冻云泼墨，正酿寒时候。六出飞花满岩岫。似瑶台仙子、碎剪琼霙，看顷刻，世界琉璃装就。",
      "玉龙谁唤醒，起舞迥风，鳞甲纷纷扑窗牖。消息问南枝，漏拽春痕，笑梅影、也如人瘦。且独拥、熏炉倚妆台，道日暮、天寒早停针绣。"
    ]
  },
  {
    "id": "adcfe4db9064d0ebf4ef00d4f3c18425",
    "title": "钗头凤",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "春光杳。春怀悄。一场春事阑珊了。絮飞尽。花飞尽。咒骂东风，这般薄幸。忍。",
      "啼鹃老。啼莺少。绿阴满地馀芳草。恨相引。愁相引。日暮凭栏，香销酒醒。怎。"
    ]
  },
  {
    "id": "adcfe4db9064d0ebf0e7cb4719d11b50",
    "title": "风蝶令秋宵独坐撷芳轩有作",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "旧梦怜钗凤，寒声数箭虬。经旬小别动新愁。怕听琼箫飞响、上南楼。",
      "蜡泪烧银烛，香心熨玉篝。瘦腰扶病不胜秋。独倚画屏无睡、待牵牛。"
    ]
  },
  {
    "id": "adcfe4db9064d0eb7bee644e3396a8b2",
    "title": "虞美人·闰中秋",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "木犀香里飞黄雪。又届中秋节。赏秋须索酒肠宽。难得今年明月、两回圆。",
      "琼楼玉宇怀仙侣。重订游仙去。嫦娥最是博人怜。为问广寒风景、可如前。"
    ]
  },
  {
    "id": "adcfe4db9064d0ebb4fa40ce9fdc4a52",
    "title": "念奴娇·题茶梦庵词稿",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "琴心欲语。向花间、奏出闲情无数。舞榭歌楼游历处，莫笑词仙吟苦。旧迹青邱，新声白石，订就金荃谱。酒杯跌宕，鬓丝休叹迟暮。",
      "曾羡韵事流传，双鬟画壁，唱遍旗亭路。一笛东风吹梦醒，不是寻常箫鼓。侧帽狂怀，题琼俊笔，都把红腔度。江南春暖，客愁堆满烟浦。"
    ]
  },
  {
    "id": "adcfe4db9064d0ebf32f182e704af48d",
    "title": "浣溪沙",
    "authorName": "凌祉媛",
    "authorId": "adcfe4db9064d0ebd1457b72d1457b72",
    "dynasty": "清",
    "content": [
      "柳絮飘零满径飞。荼蘼落尽雪霏霏。一年花事又将离。",
      "坐树啼莺窥镜槛，衔泥飞燕蹙帘衣。无人庭院绿阴肥。"
    ]
  },
  {
    "id": "adcfe4db9119939b4c41132f3523d83f",
    "title": "烛影摇红·梅花",
    "authorName": "吴碧",
    "authorId": "adcfe4db9119939bd1457b72d1457b72",
    "dynasty": "清",
    "content": [
      "雪压霜催，岁寒心事谁人晓。三分冷艳十分香，瘦影天然好。笛里飘零最早。抵多少、别离烦恼。相思恨结，未到开时，头先白了。",
      "玉洁冰清，寻常攀折休倾倒。怪他桃李太轻狂，羞共东风笑。莫待寿阳人老，最堪怜、罗浮梦杳。月当头处，人倚栏时，幽心悄悄。"
    ]
  },
  {
    "id": "adcfe4db913e2589235b7bb89cc3e914",
    "title": "江南春春草",
    "authorName": "陆敏",
    "authorId": "adcfe4db913e2589d1457b72d1457b72",
    "dynasty": "清",
    "content": [
      "风欲偃，路愁遥。枝头莺语滑，柳下马嘶骄。堤边嫩绿年年长，几换游人过画桥。"
    ]
  },
  {
    "id": "adcfe4db913e2589e78bd48488873a33",
    "title": "长相思·题月下抱琴美人图",
    "authorName": "陆敏",
    "authorId": "adcfe4db913e2589d1457b72d1457b72",
    "dynasty": "清",
    "content": [
      "风正凉。桂正香。月照当头树影墙。良宵暗断肠。",
      "灯闪墙。月移廊。欲抚丝桐情自伤。声中求凤凰。"
    ]
  },
  {
    "id": "adcfe4db913e2589e1c3b35bb1477720",
    "title": "蝶恋花·春尽",
    "authorName": "陆敏",
    "authorId": "adcfe4db913e2589d1457b72d1457b72",
    "dynasty": "清",
    "content": [
      "莺唤纱窗惊晓梦。日上三竿，乱把花枝弄。杨柳池塘烟水重。荼蘼香暖时相送。",
      "懊恼游蜂闲打哄。自卷湘帘，玉笛轻声弄。暗卜金钱何处用。六幺倒挂窗前凤。"
    ]
  },
  {
    "id": "adcfe4db913e25892e204a9253e4eb22",
    "title": "青玉案·题赵夫人文淑画",
    "authorName": "陆敏",
    "authorId": "adcfe4db913e2589d1457b72d1457b72",
    "dynasty": "清",
    "content": [
      "寒山闺秀神清彻。映千尺，流泉雪。忽见花开来舞蝶。缣缃乍展，丹铅漫染，点缀香痕湿。",
      "玉人天授生花笔。非雾非烟空翠滴。好鸟和鸣呼欲出。红蕉白萼，柔枝嫩叶，生意毫端集。"
    ]
  },
  {
    "id": "adcfe4db91675fbedc28c04e0bf8ab90",
    "title": "十六字令·听蛩",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "虫，切切哀吟不肯休。愁人处，多在五更头。"
    ]
  },
  {
    "id": "adcfe4db91675fbe51dc2ef8218f67bc",
    "title": "南歌子··扬州",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "青雀芙蓉舫，红阑杨柳桥。听彻玉人箫。一场花月梦，可怜宵。"
    ]
  },
  {
    "id": "adcfe4db91675fbeaa2d4acf187d6292",
    "title": "荷叶杯··问病",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "花落木樨庭院。重见。骨细不胜衣。",
      "支离憔悴总因伊。知么知。知么知。"
    ]
  },
  {
    "id": "adcfe4db91675fbe41ca5f6e5ed47cdc",
    "title": "荷叶杯··曲廊",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "今夜霜风凄紧。阵阵。行到曲廊边。",
      "暗中扶遍小栏干。寒么寒。寒么寒。"
    ]
  },
  {
    "id": "adcfe4db91675fbec4e501f55f0365db",
    "title": "捣练子··送春",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "啼乌歇，小庭空。几阵廉纤几阵风。独倚危阑闲极目，子城一带绿阴中。"
    ]
  },
  {
    "id": "adcfe4db91675fbe3bd9b18535341823",
    "title": "南乡子··采桑",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "花草暄妍。江南三月浴蚕天。陌上罗敷纷采摘。提笼立。",
      "柔桑影里迟迟日。"
    ]
  },
  {
    "id": "adcfe4db91675fbedd20f9c6c20ae021",
    "title": "忆王孙·寒食",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "梨云婀娜柳云斜。闲倚高楼数乱鸦。惆怅王孙天一涯。",
      "不归家。风雨年年葬落花。"
    ]
  },
  {
    "id": "adcfe4db91675fbeef80274cfda7fa6f",
    "title": "望江南·即事",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "山郭静，春色正纷披。杨柳风柔吹絮粉，海棠雨腻湿胭脂。",
      "憔悴惜芳时。"
    ]
  },
  {
    "id": "adcfe4db91675fbe04c4b433be1f3993",
    "title": "如梦令··惜别",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "昨夜桂堂深处。风剪灯花如絮。玉漏一声残，苦死催教人去。",
      "无语。无语。泪眼频偷觑。"
    ]
  },
  {
    "id": "adcfe4db91675fbe47b77e6be9d7f372",
    "title": "如梦令··春昼",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "玉础朝来生润。满地落红成阵。微步下香阶，泥涴双鸳小印。",
      "春尽。春尽。吹到荼蘼花信。"
    ]
  },
  {
    "id": "adcfe4db91675fbe302a034468ff227a",
    "title": "长相思·闺恨",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "约归期。盼归期。毕竟归来是几时。赚人书疏儿。",
      "长相思。短相思。尽日相思君未知。恹恹瘦不支。"
    ]
  },
  {
    "id": "adcfe4db91675fbe7329a34ab06ac1f0",
    "title": "长相思··目成",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "启围屏。下重旌。解意银缸故不明。今宵好目成。",
      "夜香清。坠钗横。灯下频频相唤声。教人待怎生。"
    ]
  },
  {
    "id": "adcfe4db91675fbe8b696561f874b147",
    "title": "河满子··游仙",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "献罢金蔬玉菜，吹残凤竹龙琴。好趁天风寻旧侣，逍遥碧峤青岑。",
      "归自安期海上，怀中一寸仙椹。"
    ]
  },
  {
    "id": "adcfe4db91675fbe05c4d189154580fe",
    "title": "河满子·寄语",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "忙里弹棋击槊，闲时酌酒鸣筝。奇服居然人不识，高冠短后长缨。",
      "寄语里中儿子，何妨谓我狂生。"
    ]
  },
  {
    "id": "adcfe4db91675fbe13a06ed6d08836c8",
    "title": "生查子·旅夜",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "薄醉不成乡，转觉春寒重。枕席有谁同，夜夜和愁共。",
      "梦好恰如真，事往翻如梦。起立悄无言，残月生西弄。"
    ],
    "intro": "彭孙通的词多写艳情，尤工小令，有“吹气如兰彭十郎”之美誉。此词自写欲求梦而先借酒力，但薄醉仍难入梦，一直写到梦中和梦醒。意境幽清，情致婉然。下片“梦好恰如真，事往翻如梦”二句，从李商隐诗“回肠九叠后，犹有剩回肠”翻出，而更具哲理，耐人寻味。 ",
    "annotation": [
      "乡：指醉乡。",
      "西弄：西巷。 "
    ]
  },
  {
    "id": "adcfe4db91675fbe804d2c9c037aef59",
    "title": "生查子··去岁",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "去岁寄寒衣，细熨襟前皱。春服又重缝，何日归来候。",
      "青鸟去传言，只说人依旧。腰带沈郎宽，禁得添消瘦。"
    ]
  },
  {
    "id": "adcfe4db91675fbec58f68e11af50638",
    "title": "生查子··昨夜",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "昨夜梦无凭，强起窥妆镜。绵字授行人，残麝光犹凝。",
      "此去见檀郎，情事应详省。生怕不思侬，但说恹恹病。"
    ]
  },
  {
    "id": "adcfe4db91675fbe9db41a822a538f0e",
    "title": "生查子··病起",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "小础绿阴粘，片榻黄梅涴。迸水簟文流，人藉青苔卧。",
      "乡字几时来，旅病才轻可。往事莫思量，想着如何过。"
    ]
  },
  {
    "id": "adcfe4db91675fbeeb90f578e749c613",
    "title": "醉公子··讯使",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "前月行人去，屈指来何暮。叩户料应来，乡音传尺素。",
      "尺素几行馀，不见故人书。难道不相忆，沉吟双鲤鱼。"
    ]
  },
  {
    "id": "adcfe4db91675fbe058c09cc6939b8da",
    "title": "点绛唇··送春日与袁重其花下小饮",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "草暖莺飞，行人多上全吴馆。月洲亭畔。重把春衣换。",
      "新绿南园，已觉参差遍。花如霰。君今不醉。负却提壶劝。"
    ]
  },
  {
    "id": "adcfe4db91675fbe06b1a9b810532595",
    "title": "菩萨蛮··梦起",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "秦篝小炷销宫饼。绣衾一叠文鸳冷。侬已不成眠。知伊更可怜。",
      "晨光生牖里。晓幕长孤起。春梦太分明。关人半日情。"
    ]
  },
  {
    "id": "adcfe4db91675fbe93da6d446386afdd",
    "title": "菩萨蛮··春寒",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "夜寒酒薄眠初觉。一钩残月悬楼角。小篆冷香筒。香煤半粟红。",
      "垂帘还涉想。仿佛金钗响。数尽短长更。东方不肯明。"
    ]
  },
  {
    "id": "adcfe4db91675fbe5848e727449a12b2",
    "title": "菩萨蛮··暮秋闺思",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "层波不转眉山蹙。有人倚遍阑干曲。云洗碧天空。残阳雁背红。",
      "寒林烟冥冥。不见归帆影。望断又今朝。离魂脉脉销。"
    ]
  },
  {
    "id": "adcfe4db91675fbe469e147bd780b059",
    "title": "菩萨蛮··楼眺",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "一抹烟鬟青不了。遥天几点寒鸦小。落日挂帘钩。卷帘人倚楼。",
      "云帆何处度。目尽江南路。窈窕月华生。断肠今夜明。"
    ]
  },
  {
    "id": "adcfe4db91675fbe3a1f72df0fd45255",
    "title": "巫山一段云··雨窗与程村夜话",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "岁月闲中老，容华暗里消。清槐好为系征舠。浓绿染长桥。",
      "听雨僧庐静，寻诗竹院遥。烛花落尽又频挑。不寝费兰膏。"
    ]
  },
  {
    "id": "adcfe4db91675fbe8ce3c1d0d8fa63be",
    "title": "巫山一段云··南谯道上",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "暮火投山郭，朝寒过驿桥。江云一色秣陵潮。抹断蒋山腰。",
      "秋色低鸿雁，清霜急皂雕。汀芦沙苇冷萧萧。风雨入南谯。"
    ]
  },
  {
    "id": "adcfe4db91675fbe77cdb29b51c0538e",
    "title": "菩萨蛮··题青溪遗事画册和阮亭韵乍遇",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "南园粉絮漫天起。玉阑干外花阴里。初试薄罗衣。金蝉颤欲飞。",
      "无端郎蓦见。划袜轻风扇。惊起宿鸳鸯。裙拖绣一双。"
    ]
  },
  {
    "id": "adcfe4db91675fbe77cdb29b34e82761",
    "title": "菩萨蛮··题青溪遗事画册和阮亭韵乍遇",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "春檠双吐绯罗烛。文犀酒泛葡萄绿。袅袅洞箫声。牙娘按字清。",
      "投琼聊作戏。莫赚萧郎醉。今夜好秋光。月明衾枕凉。"
    ]
  },
  {
    "id": "adcfe4db91675fbe77cdb29b00762cae",
    "title": "菩萨蛮··题青溪遗事画册和阮亭韵乍遇",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "棠梨落尽花如雪。双双照影昏黄月。泓黛秀联娟。云鬟亚玉肩。",
      "凭阑罗袜倦。坐损春衫茜。小语怯听闻。娇波横觑人。"
    ]
  },
  {
    "id": "adcfe4db91675fbe77cdb29b56ac5f83",
    "title": "菩萨蛮··题青溪遗事画册和阮亭韵乍遇",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "湘兰九畹垂垂吐。雕笼巧唤红鹦鹉。长日试敲棋。娇慵落子迟。",
      "侬家夸好手。赌胜朱樱口。却敛细蛾儿。含羞欲悔时。"
    ]
  },
  {
    "id": "adcfe4db91675fbe77cdb29b8abcdc04",
    "title": "菩萨蛮··题青溪遗事画册和阮亭韵乍遇",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "海棠开遍清和近。轻蝉低掠双文鬓。玉体藉花藏。花深珠露凉。",
      "青衣能暗逻。莫使窥人躲。人影堕高枝。玲珑月一丝。"
    ]
  },
  {
    "id": "adcfe4db91675fbe77cdb29b0c7b61df",
    "title": "菩萨蛮··题青溪遗事画册和阮亭韵乍遇",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "梧桐深院鸣秋叶。狄香小炷氤氲爇。玉指弄哀弹。琴心云水寒。",
      "园丝珠作串。字字含清怨。清怨寄三湘。眉峰九曲长。"
    ]
  },
  {
    "id": "adcfe4db91675fbe77cdb29b1166a21b",
    "title": "菩萨蛮··题青溪遗事画册和阮亭韵乍遇",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "朱丝宛转垂银蒜。今宵底事抛针线。怪杀太风流。频频撼玉钩。",
      "千般轻簿个。可也羞灯火。渐觉麝兰微。画屏人欲迷。"
    ]
  },
  {
    "id": "adcfe4db91675fbe77cdb29b47f03aae",
    "title": "菩萨蛮··题青溪遗事画册和阮亭韵乍遇",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "小窗鲜碧凝修竹。窗前试展珠函读。日永静无人。风来散帙频。",
      "新妆娇半面。莫使悲团扇。纤月挂檐头。牙签索罢休。"
    ]
  },
  {
    "id": "adcfe4db91675fbe77cdb29ba74932bb",
    "title": "菩萨蛮··题青溪遗事画册和阮亭韵乍遇",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "玄霜捣罢明于雪。褰帷人似婵娟月。何必怨羁雌。有人帘外窥。",
      "娇羞生不惯。惊避檀郎看。香汗玉肤潮。无声落凤翘。"
    ]
  },
  {
    "id": "adcfe4db91675fbe77cdb29bbd85add8",
    "title": "菩萨蛮··题青溪遗事画册和阮亭韵乍遇",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "竹窗昼永清无事。南朝旧谱翻新思。奇正巧能兼。犀筹手自拈。",
      "郎休嗔叶子。叶叶郎相似。尽日掌中擎。欢情一纸轻。"
    ]
  },
  {
    "id": "adcfe4db91675fbe77cdb29bbeb75cb3",
    "title": "菩萨蛮··题青溪遗事画册和阮亭韵乍遇",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "花梢豆蔻含春色。风狂雨骤相狼藉。懊恼锦屏空。胭脂满地红。",
      "诸姨偷觑着。调笑多轻薄。一曲后庭花。前身张丽华。"
    ]
  },
  {
    "id": "adcfe4db91675fbe77cdb29ba7f77736",
    "title": "菩萨蛮··题青溪遗事画册和阮亭韵乍遇",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "枕函腻脸明双玉。纤蛾接黛攒新绿。欢泪粉香垂。为郎忍片时。",
      "金铺横屈戍。皓腕频频觑。觑向蜡灯中。臂妆深浅红。"
    ]
  },
  {
    "id": "adcfe4db91675fbed01206ee507008e4",
    "title": "巫山一段云··为侯大年赋催妆",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "侯第珠为帐，金闺钿作车。水沉香炷博山炉。今夜极欢娱。",
      "顾影双龙镜，更衣百宝襦。画眉深浅入时无。笑指月生初。"
    ]
  },
  {
    "id": "adcfe4db91675fbe6995902c41f445c7",
    "title": "柳含烟··本意",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "水驿下，戍楼前。寒食清明过也，淡烟疏雨落花天。恨绵绵。",
      "风起坝桥如雪。短叶长条堪折。一春只觉别离多。奈愁何。"
    ]
  },
  {
    "id": "adcfe4db91675fbe8192eb4b6a4602d5",
    "title": "谒金门··春梦",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "春愁积。一片角声清急。天上佳期无信息。行云何处觅。",
      "静掩流苏帐额。还似见伊颜色。梦破五更风瑟瑟。纸窗凉月白。"
    ]
  },
  {
    "id": "adcfe4db91675fbeeacf2b2d9e691af1",
    "title": "好事近· 落叶",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "一叶为谁飘，染就十分秋色。欲借江郎青管，赋闺中新什。",
      "小鬟石畔掬清泉，捧砚洗残墨。好向断红纹里，认玉人书迹。"
    ]
  },
  {
    "id": "adcfe4db91675fbe5e486c434071c053",
    "title": "金蕉叶··新月",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "新蟾恰恰。转花梢、照人半霎。谁将明镜弹破，纤纤小指甲。",
      "又似人儿瘦怯。染轻云、犀梳倒插。朝来铅粉洗净，蛾黄露一掐。"
    ]
  },
  {
    "id": "adcfe4db91675fbec4e04b9927606cf4",
    "title": "清平乐··吴中柬寄百旃",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "少年情绪。分付东流去。水上浮沤花上露。一霎蜉蝣旦暮。",
      "故人休问弹冠。心随云水同寒。觅得新来活计，笔床茶灶蒲团。"
    ]
  },
  {
    "id": "adcfe4db91675fbe0f2f58b76583d56c",
    "title": "忆秦娥··黄蔷薇",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "清明近。好风初占蔷薇信。蔷薇信。脂轻粉薄，天然檀晕。",
      "夜来已觉春寒困。晓妆约略黄儿褪。黄儿褪。幽香一滴，露珠新揾。"
    ]
  },
  {
    "id": "adcfe4db91675fbe028b996c498d5095",
    "title": "忆少年··忆远",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "闲来极目，朦胧不辨，江天云树。怀中数行泪，向何人弹与。",
      "日日潮回乌角渡。赶不上、萧郎行处。仙裙且休系，仗东风吹去。"
    ]
  },
  {
    "id": "adcfe4db91675fbeeaa1b5f54d888856",
    "title": "更漏子··五日",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "展罗衣，宽宝缬。团就一窝香雪。珠箔下，画屏中。重施绣抹胸。",
      "梅雨溅，荷风扇。钗上翠符频颤。多少事，费沉吟。日长倦不禁。"
    ]
  },
  {
    "id": "adcfe4db91675fbe5b98de4b8015f19d",
    "title": "更漏子··午饮",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "额妆轻，眉影细。发际莹莹光腻。收宝镜，炷沉烟。低头急绣缠。",
      "菖蒲碧，榴房赤。午酒中人无力。罗袂薄，晚风凉。幽兰被体香。"
    ]
  },
  {
    "id": "adcfe4db91675fbe33c14715194964b0",
    "title": "荆州亭·晚眺",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "小阁愁来独倚。四合彤云垂地。若要不思乡，夜夜除非沉醉。",
      "酒后寒生半臂。著处牵萦人意。珍重旧罗巾，曾揾美人香泪。"
    ]
  },
  {
    "id": "adcfe4db91675fbe61379592f221c10d",
    "title": "甘草子·今夕",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "春恨。耽过年时，今夕消除尽。花月也羞明，两两生娇晕。",
      "阶下绿茵青稳。合眼处、兰缣初褪，一啮文犀为伊忍。狂杀人风韵。"
    ]
  },
  {
    "id": "adcfe4db91675fbe0d3a22ec295cf648",
    "title": "阮郎归··旅思",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "院门花影锁重重。行云天外峰。梦魂吹去杳无踪。此时愁杀侬。",
      "风剪剪，月胧胧。春霜压被浓。万千心事霎时中。狂儿撼晓钟。"
    ]
  },
  {
    "id": "adcfe4db91675fbe366ff5414227d019",
    "title": "阮郎归··春晓",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "灵扉谁焉卷仙旌。霞光透月棂。几回欲去又消停。朝寒不自胜。",
      "明镜启，晓篝轻。宫香分外清。依微花气满云屏。春禽无数声。"
    ]
  },
  {
    "id": "adcfe4db91675fbe7514c1ec85753eb4",
    "title": "阮郎归··归思",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "玉河官酒送行时。轻黄遍柳丝。仙桥认取再来期。花骢骄欲飞。",
      "人事换，岁华非。江云望眼迷。年年风雪满征衣。思归又怕归。"
    ]
  },
  {
    "id": "adcfe4db91675fbe451011c4ddac447c",
    "title": "眉峰碧·春闺",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "漫把重帘约。已觉朝寒略。春色原来一夜深，看桃李、参差发。",
      "红泪垂银蜡。烟缕青于发。午幕人声悄不闻，隔花细雨流莺滑。"
    ]
  },
  {
    "id": "adcfe4db91675fbe7d89b56e27c2ff7e",
    "title": "眼儿媚··秋思",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "空阶夜雨滴心头。凉雁过西楼。一行秋色，十分归思，万点离愁。",
      "自被浮名羁绊后，长似断蓬流。凄凄双杵，朦朦残月，渺渺孤舟。"
    ]
  },
  {
    "id": "adcfe4db91675fbef7125c9d3477ddd4",
    "title": "锦堂春·柬既庭",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "涂辙正妨我辈，溪山合老狂夫。为报故人休复尔，钟鼓骇爰居。",
      "心已絮泥灰木，身拚月媵花奴。须知富贵非吾愿，遮莫执金吾。"
    ]
  },
  {
    "id": "adcfe4db91675fbe2622495f5eec7995",
    "title": "桃源忆故人·社日",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "平皋翠縠浓于染。一幅晴芜青茜。旧社酒徒零乱。添得红襟燕。",
      "扮榆往事还重见。窃炙归来春宴。人在樱桃庭院。今夜停针线。"
    ]
  },
  {
    "id": "adcfe4db91675fbe8412b07da602c3b8",
    "title": "摊破浣溪沙·读高季迪缶鸣集",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "何处登临忆侍郎。无边草树路微茫。依旧青丘湖下水，接东江。",
      "旧宅已随烟里没，遗编曾向箧中藏。叹息当时同辈少，压徐杨。"
    ]
  },
  {
    "id": "adcfe4db91675fbe5b8d88a90e6cdbaf",
    "title": "武陵春··和漱玉词，同阮亭作",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "柳亸莺娇蜂蝶闹，春色满枝头。暮雨朝云不肯休。遮莫太风流。",
      "花满湘江波正绿，莫上木兰舟。若向湘江共舣舟。又添得、一般愁。"
    ]
  },
  {
    "id": "adcfe4db91675fbef2bdbf704b79e318",
    "title": "武陵春··将游吴门。先寄家兄云客",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "三月韶光应已暮，花事委行尘。画帆拟泛石湖滨。修禊及佳辰。",
      "寄语流杯亭下客，沽酒莫辞贫。风吹船玉皱红鳞。一呕木兰春。"
    ]
  },
  {
    "id": "adcfe4db91675fbe597944c8faf7f60c",
    "title": "太常引··留别",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "脆红娇白媵残春。香梦细于尘。画阁又斜曛。空羡杀、乌龙锦茵。",
      "无边风浪，无凭书札，从此隔重闉。一掬小江津。浣不去、相思泪痕。"
    ]
  },
  {
    "id": "adcfe4db91675fbe136fb13487008fe6",
    "title": "柳梢青··感事",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "何事沉吟。小窗斜日，立遍春阴。翠袖天寒，青衫人老，一样伤心。",
      "十年旧事重寻。回首处、山高水深。两点眉峰，半分腰带，憔悴而今。"
    ]
  },
  {
    "id": "adcfe4db91675fbebd4a0ab0427a1368",
    "title": "月中行·别意",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "越丝新襞小裙腰。翠带逐风飘。水葱仙席索春饶。脉脉暗肌销。",
      "银筝玉管无心弄，人静后、几点清谯。相怜端的只今宵。不睡也难消。"
    ]
  },
  {
    "id": "adcfe4db91675fbef5e7ad91b9600b1f",
    "title": "满宫花·南园",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "试青鞋，褰翠袖。春色南园堆绣。白头犹说广陵王，能使行人回首。",
      "锦衣城，今在否。见说当时宫囿。陌上谁歌缓缓归，只有花开如旧。"
    ]
  },
  {
    "id": "adcfe4db91675fbe52ef5d4185d0ccea",
    "title": "少年游··席上有赠",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "花底新声，尊前旧侣，一醉尽生平。司马无家，文鸯未嫁，赢得是虚名。",
      "当时顾曲朱楼上，烟月十年更。老我青袍，误人红粉，相对不胜情。"
    ]
  },
  {
    "id": "adcfe4db91675fbe5c98bd71134bc9d2",
    "title": "思越人··题余氏女子绣西子浣纱图，同程村、阮亭作",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "擘仙丝，写美矉，依然南国娉婷。石畔浣纱今在否，溪流犹为人清。",
      "兴亡吴越眉颦上。鸱夷枉铸遗像。日暮百花洲下路，珊珊步屧馀响。"
    ]
  },
  {
    "id": "adcfe4db91675fbe84b3562d4f9661a0",
    "title": "醉花阴··和漱玉词，同阮亭作",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "花影枝枝摇午昼。桂炷销狮兽。愁病怯登高，几阵西风，吹得罗裳透。",
      "阑干星月三更后。玉露沾香袖。心事寄谁行，约略腰身，转觉秋来瘦。"
    ]
  },
  {
    "id": "adcfe4db91675fbe308c34ff68b63da3",
    "title": "双调望江南·初见",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "初见处，记得在东皋。曾与酒人司白堕，便从仙籍识青腰。颜色为谁娇。",
      "行酒罢，灭烛更相邀。并体花间刚恰好，凌波一捻已魂销。何况是今宵。"
    ]
  },
  {
    "id": "adcfe4db91675fbed58f4fcaa6ec1dab",
    "title": "浪淘沙··戏赠闺人",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "生计漫匆匆。卖赋临邛。黄金先为贳新丰。伊唱吴趋侬起舞，激楚回风。",
      "此处不留侬。甚处留侬。小朱慵粉若为容。一事与卿权领取，酒诰花封。"
    ]
  },
  {
    "id": "adcfe4db91675fbeab8248e32f202125",
    "title": "怨王孙·春暮和李易安同阮亭",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "春阴晼晚。蔷薇庭院。谢女楼空，秦娥梦断。倩柳色把情传。结缠绵。",
      "当初小喜将人惹。还抛舍。煞是无赖也。别来又过寒食，几树横斜。断肠花。"
    ]
  },
  {
    "id": "adcfe4db91675fbeab8248e31db54355",
    "title": "怨王孙·春暮和李易安同阮亭",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "银箭声悄。金屏思恼。香梦和云，流莺弄晓。一树树海棠红。不禁风。",
      "风狂雨骤伤心处。花落去。秾艳空辜负。登楼一望天际，目尽南云。镇思君。"
    ]
  },
  {
    "id": "adcfe4db91675fbec0e911807be9ecda",
    "title": "浪淘沙··代答",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "晓起弄妆慵。笑指吴佣。白衣夫婿白头侬。今日海裳花下饮，端与谁同。",
      "云雨楚天重。谁系郎踪。任伊梦遍十三峰。解识近来勤入道，懒向花丛。"
    ]
  },
  {
    "id": "adcfe4db91675fbeef3b471a444d5f01",
    "title": "浪淘沙··怀归",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "漏永夜如年。拨尽炉烟。乍晴又雨晚秋天。切切暗虫窗外语，欲断还连。",
      "寒色透重绵。若个周旋。自家将息自家怜。何日归来相诉也，月下星前。"
    ]
  },
  {
    "id": "adcfe4db91675fbee44df2726e485e69",
    "title": "浪淘沙··客窗夜雨",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "寒雨太连绵。一抹江天。广陵钟断夜无眠。何事秋声吹不了，长打窗前。",
      "酒后转凄然。著处堪怜。故乡只在睡乡边。好嘱梦儿归去也，片刻团圆。"
    ]
  },
  {
    "id": "adcfe4db91675fbeed1a0ab6b850476f",
    "title": "杏花天··美人题红叶",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "安排秀句描秋思。正沉吟、湘毫欲试。风前红叶轻于纸。薄命生憎似此。",
      "堪惆怅、美人独自。碧云杳、佳期未至。有情尽解相思死。消得银钩几字。"
    ]
  },
  {
    "id": "adcfe4db91675fbef798524739bdbe75",
    "title": "摘红英·客中闻卖花声",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "东风景。吹芳信。卖花声隔墙头粉。耽人恨。教人困。赊得春光，为谁簪鬓。",
      "青儿嫩。红儿褪。梦回蝴蝶难重认。情儿闷。心儿忖。别来几日，玫瑰开尽。"
    ]
  },
  {
    "id": "adcfe4db91675fbebe3a11faa6df1761",
    "title": "红窗睡·舟泊庐山下寄吴尔世",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "薄暮江滨，晓竹寻烟见水面、渔灯三两。香炉五老青冥上。正峰峰相向。",
      "犹记此中君独往。料此后、云岩松瀑，依依梦想。因风传语，道庐山无恙。"
    ]
  },
  {
    "id": "adcfe4db91675fbe0d072501b0069052",
    "title": "河传··和温飞卿",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "愁绪。如许。对清宵。砌竹风敲萧萧。一声两声魂欲销。无聊。冬缸凝玉膏。",
      "却抱云和传素怨。芳信晚。肠并危弦断。夜乌啼。竹叶飞。凄其。小窗月又西。"
    ]
  },
  {
    "id": "adcfe4db91675fbe7ad7fafb392463c4",
    "title": "鹧鸪天··戏题闺人团扇",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "兰吹和烟细不闻。红蕤梦冷浸香云。大垂手处千金意，小比肩时两玉人。",
      "珠有晕，璧无痕。怎生消得许多春。愿将巫女峰头水，形影团来并一身。"
    ]
  },
  {
    "id": "adcfe4db91675fbe5574a4892988e11e",
    "title": "鹧鸪天··偶赠",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "上社桥头斗彩韆。黄鹂巷口按歌年。当筵绿酒从无误，隔坐抛钩绝可怜。",
      "良宴会，好因缘。玉儿颜色雪儿弦。别来多少伤心句，写付吴中水碧笺。"
    ]
  },
  {
    "id": "adcfe4db91675fbe9ff8bfdaadfea15a",
    "title": "鹧鸪天··咏美人眉",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "麝月才分一寸弯。长颦短晕浅深间。疗饥自有餐来色，消渴因看远际山。",
      "螺子细，柳丝寒。两峰天外碧相攒。翠蛾一滴能传语，窨住春愁不放还。"
    ]
  },
  {
    "id": "adcfe4db91675fbec0c5d4cad2fbf215",
    "title": "鹧鸪天··咏美人指甲",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "知向窗中弄彩毫。墨痕隐隐沁红么。手挥玉柱频教剪，指拨沉烟旋欲焦。",
      "风力折，嫩兰苕。夜来轻蘸碧云醪。芳心要使檀奴觉，一掐春肌晕未消。"
    ]
  },
  {
    "id": "adcfe4db91675fbe230173b224273251",
    "title": "玉楼春··五日饮虎丘山下题壁",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "越衣当暑清风至。芒鞋偶过云岩寺。虎丘山下故人家，能倒金樽留我醉。",
      "醉后难平多少事。仰天欲问天何意。偏使鸡鸣狗盗生，却令赋客骚人死。"
    ]
  },
  {
    "id": "adcfe4db91675fbef761d1b87ac21f7a",
    "title": "玉楼春··赠河内贾云谷",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "三河自昔繁华地，君最风流堪自喜。莫向天涯作旅愁，人生大约如萍寄。",
      "曲江当日曾连辔。盛年略与荀郎似。今朝试向镜中看，不觉已年三十四。"
    ]
  },
  {
    "id": "adcfe4db91675fbe7341fa0918e75f9a",
    "title": "玉楼春··三月晦日归舟",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "淡烟斜日长亭暮。难得韶光容易度。江南无限断肠花，枝上东风枝下雨。",
      "萋萋芳草伤心路。一片云帆天外渡。人从春色去边来，舟向梦魂来处去。"
    ]
  },
  {
    "id": "adcfe4db91675fbebece39dbbdeaab38",
    "title": "步蟾宫··书姬人素领巾",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "一泓香雪团金钏。卸仙铢、轻盈如剪。分明只是洛川人，送微波、灵绡乍卷。",
      "人间天上谁曾见。生受了、玉柔花软。情知薄福为伊消，拚不做、黑头王掾。"
    ]
  },
  {
    "id": "adcfe4db91675fbe325a8568b7499ff1",
    "title": "雨中花··解嘲",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "曲生已拜尚书尹。毛生又摄中书品。橘叟千头，竹君千户，尽领通侯印。",
      "羽客乘轩花锡衮。先生岂合长栖遁。官柳排衙，官蛙叠鼓，官补南柯郡。"
    ]
  },
  {
    "id": "adcfe4db91675fbe2c4af3a60263f621",
    "title": "夜行船··花底私语",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "半蝉鸳绡轻蘸碧。软春纤湘纨无力。圆靥初分，横波欲泻，心事有谁知得。",
      "解意芳姿偏作剧。故意儿弄人羞涩。笑指莲花，向侬偷问，可似粉郎颜色。"
    ]
  },
  {
    "id": "adcfe4db91675fbedca88d2bd046526e",
    "title": "虞美人··咏",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "香魂帐底随烟冷。判与春风领。柔枝留得可怜名。一捻红衣犹似舞人轻。",
      "娇歌小按伤心拍。楚楚绡裳湿。玉环飞燕已成尘。不道虞兮原是此花身。"
    ]
  },
  {
    "id": "adcfe4db91675fbe6b4044e79b7dca86",
    "title": "虞美人··偶赋",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "小楼昨夜霜华凝。膏薄兰心冷。红烟几缕暗香浓。可惜一场欢会太匆匆。",
      "今朝行到纱窗下。刚值梳头罢。回眸一笑转嫣然。恰似三生石畔旧因缘。"
    ]
  },
  {
    "id": "adcfe4db91675fbe2d7e76a3e636c52c",
    "title": "虞美人··闺情",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "连枝兰烛荧荧影。帘外秋风冷。神丝绣褥郁金香。不觉犀梳低堕枕函傍。",
      "纤纤玉指如萌削。数遍阳台约。脂殷粉弱最伤情。偏是行云梦好易为醒。"
    ]
  },
  {
    "id": "adcfe4db91675fbe198cfb7f5b52db10",
    "title": "虞美人··灯下",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "绕廊试觅芳踪去。数点蘋花雨。九微灯下见渠侬。恰是巫山神女梦中逢。",
      "月棱隐约唇朱小。簇蝶湘裙袅。玉箫吹彻兽烟温。记得横波不转暗窥人。"
    ]
  },
  {
    "id": "adcfe4db91675fbe43439ad7c0890248",
    "title": "虞美人··登太白酒楼和董苍水韵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "青苍齐鲁垂垂小。十二山河绕。衔杯笑杀世人忙。不道次公当日醒而狂。",
      "骑鲸客去烟波暝。碧落无音信。振衣一上谪仙楼。遥望长安不见使人愁。"
    ]
  },
  {
    "id": "adcfe4db91675fbe7d2e01aed5550209",
    "title": "南乡子··采兰",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "微雨过池塘。玉骨才胜翠莞凉。乍起犹然闲徙倚，纱窗。一叶红蕖坠笔床。",
      "楚畹媚幽芳。小摘兰丛助晓妆。半晌沉吟缘底事，思量。有个人儿竟体香。"
    ]
  },
  {
    "id": "adcfe4db91675fbebb7220b8c7774b1d",
    "title": "鹊桥仙··清明",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "烟芜泻浪，晴川铺练，一阵风来吹皱。韶光百五禁烟时，又过了、几番花候。",
      "夭桃染晕，垂杨拖线，万点春光泄漏。口噙红豆寄多情，为谁把、相思尝透。"
    ]
  },
  {
    "id": "adcfe4db91675fbe4648615b1750c711",
    "title": "踏莎行··悼兄女",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "四韵拈成，六书摹遍，小窗夜夜温文选。绣床竟日不闻声，间来学弄湘妃管。",
      "白璧难坚，彩云易断。此生何处重相见。銮江一纸断肠书，泪痕遥洒登高宴。"
    ]
  },
  {
    "id": "adcfe4db91675fbe1c5671e29724ab1b",
    "title": "踏莎行··春暮",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "莺掷金梭，柳抛翠缕。盈盈娇眼慵难举。落花一夜嫁东风，无情蜂蝶轻相许。",
      "尺五楼台，秋千笑语。青鞋湿透胭脂雨。流波千里送春归，棠梨开尽愁无主。"
    ]
  },
  {
    "id": "adcfe4db91675fbe5f2e6b40ef19f4f4",
    "title": "踏莎行··题美人画扇",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "点点凌波，些些眉妩。玉莲花下私行去。花光脸色不分明，红酥欲凝娇无语。",
      "醉玉如烟，汗妆如雨。风流体态还如许。罗衣恰好半身长，依稀已到销魂处。"
    ]
  },
  {
    "id": "adcfe4db91675fbe065cbd084594926c",
    "title": "踏莎行··将游岭南却寄",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "荔子香寒，珠官色冷，绿溪雨暗桄榔影。枉将泪眼望南云，梦魂不渡梅花岭。",
      "翠羽双飞，素馨千顷。此方仍是繁华境。仙梅开日是来时，一枝归把相思赠。"
    ]
  },
  {
    "id": "adcfe4db91675fbe1b2b7f44d80e34b5",
    "title": "虞美人··锡山舟中独酌",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "玉卮如雪溶溶白。卮酒还同色。水云影里叩船舷。无情月也解相怜。为人圆。",
      "垆头肯典鹴裘否。归取文君酒。碧桃花下醉摩娑。秦筝赵瑟倚声歌。乐谁多。"
    ]
  },
  {
    "id": "adcfe4db91675fbeb82655a6b6d2cfc3",
    "title": "小重山··扶病",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "迟日园亭禊事收。那时扶病送、上兰舟。千丝万绪在心头。方寸地，著得许多愁。",
      "风雨几曾休。怪来人意冷、似新秋。晚天莫倚最高楼。楼下水，一曲断肠流。"
    ]
  },
  {
    "id": "adcfe4db91675fbec9c8434ca3fcc8dc",
    "title": "临江仙··遣信",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "青琐馀烟犹在握，几年香冷巾㡚。此生为客几时休。殷勤江上鲤，清泪湿书邮。",
      "欲向镜中扶柳鬓，鬓丝知为谁秋。春阴漠漠锁层楼。斜阳如弱水，只管向西流。"
    ]
  },
  {
    "id": "adcfe4db91675fbecb7ef6a99121ad4b",
    "title": "临江仙··听雨",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "倚枕清宵愁不寐，纸窗乱扑春虫。尖寒偏易掠轻容。空堂群响寂，人在雨声中。",
      "五夜莲筹频下尽，料应花睡方浓。可怜零落绮香丛。蜀魂悽欲断，相对泣残红。"
    ]
  },
  {
    "id": "adcfe4db91675fbe16e369c590073a79",
    "title": "临江仙··姑苏怀古",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "千载霸图销歇也，西风废苑长洲。吴东门外一江秋。剩将亡国恨，不尽古今流。",
      "台上鹧鸪台下鹿，兴亡转盼都休。烟波空羡五湖游。青山和绿水，迁换几渔舟。"
    ]
  },
  {
    "id": "adcfe4db91675fbe23e504ff7884a9c3",
    "title": "临江仙··闻声",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "亸袖无言檀注小，窗前曾见微行。隔窗闻唤侍儿名。风飘莺语脆，故是向人声。",
      "两字轻绡和小玉，千娇百媚横生。吹来气作楚兰馨。今生有分么，消受一声卿。"
    ]
  },
  {
    "id": "adcfe4db91675fbebbe5115ea675cfd7",
    "title": "唐多令··人日雪中立春",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "玉砌烂仙葩。朱栱渲紫霞。小梅几点逗檐牙。彩胜银幡齐插鬓，没多个，一些些。",
      "绣帖熨窗纱。窗中金缕花。东风力软半天斜。吹起一庭香雪舞，春先到，谢娘家。"
    ]
  },
  {
    "id": "adcfe4db91675fbe4f11a83f78b36cd0",
    "title": "蝶恋花··寒夜闺情",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "珠漏频催冬夜永，寒月窥人，人在清虚境。十二屏山湘水净。香蕤枕畔红冰凝。",
      "𦋏𦌉紫茸风约定。半晌无声，似睡依然醒。壁上馀灯金烬冷。帐纹细袅沉烟影。"
    ]
  },
  {
    "id": "adcfe4db91675fbe0493cf50ff3170a3",
    "title": "一剪梅··答贻上饷酒",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "路近槐安且薄游。朱邸封侯。彩仗鸣驺。南柯五马最风流。莫问隋楼。只问秦楼。",
      "三十无官欲白头。天上消愁。地下埋忧。半生知己两人休。从事青州。司理扬州。"
    ]
  },
  {
    "id": "adcfe4db91675fbe7635d319cbc86a65",
    "title": "一剪梅··和漱玉词同阮亭作",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "万叠青山一抹秋。天半归云，天外归舟。何时玉席手重携，同拂香巾，同上朱楼。",
      "南浦寒潮带雨流。只送人行，不管人愁。吴天极目路逶迤，海涌峰头。薛淀湖头。"
    ]
  },
  {
    "id": "adcfe4db91675fbe5837d8587a8bb73d",
    "title": "蝶恋花··云间别苍水",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "黄鸟间关啼不住。断送残春，阵阵桐花雨。几日西窗深夜语。微吟每到销魂处。",
      "圆泖潮生西日暮。三老长年，抵死催人去。执手高楼轻别取。锦笺空赠相思句。"
    ]
  },
  {
    "id": "adcfe4db91675fbe5837d858c2f2e27a",
    "title": "蝶恋花··云间别苍水",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "世事关心难得住。北渚停桡，一夜孤篷雨。不见美人谁与语。空江月落潮平处。",
      "黯黯碧云天薄暮。酒冷香残，无计驱愁去。他日重来还看取。玉凫新制惊人句。"
    ]
  },
  {
    "id": "adcfe4db91675fbe97d39036053ca64c",
    "title": "摊破丑奴儿·闺怨",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "秦楼谁管三生约，花下行春。月下行云。鸾镜从生蛛网尘。也啰，难道是、一心人。",
      "为伊禁得多烦恼，收拾罗裙。打叠罗巾。一捻香酥满泪痕。也啰，难道是、不思君。"
    ]
  },
  {
    "id": "adcfe4db91675fbe20736f3ebb624409",
    "title": "定风波··晚坐",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "风堕凉萤夜色微。玉池莲叶碧痕齐。行到曲廊将尽际，难避。意钱人在小窗西。似水天阶闲坐遍。",
      "试看。三星犹自为人低。一种御香通气处。何许。暗中不道换罗衣。"
    ]
  },
  {
    "id": "adcfe4db91675fbe92d7b619229246c5",
    "title": "渔家傲··梁溪道中",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "远树生烟漠漠起。九龙峰色青于髻。素字谁传江上鲤。归也未。山川一片悲秋气。",
      "三尺蒲帆风力细。侬家远在吴江尾。一种相思千样味。心儿里。秋荼只觉甘如荠。"
    ]
  },
  {
    "id": "adcfe4db91675fbe0535521730ca0f42",
    "title": "渔家傲··春夜",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "窈窕红云明昼阁。绣帘不动金铃索。欲雨春檠花自落。东风恶。峭寒今夕谁先觉。",
      "忽忆前欢还似昨。无言倚遍明霞幄。新燕轻盈垂柳弱。人如削。玄霜夜捣长生药。"
    ]
  },
  {
    "id": "adcfe4db91675fbed1c227fd71393385",
    "title": "渔家傲··写恨",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "春雨春风褰翠箔。杨花也似人轻薄。鱼子花笺山海约。当初错。当初错画鸳鸯诺。",
      "十幅红裙金缕雀。近缘修道浑闲却。手把琅函书一握。从今莫。从今莫更思量著。"
    ]
  },
  {
    "id": "adcfe4db91675fbeaceea8e8e7fd9e90",
    "title": "苏幕遮··娄江寄家信作",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "柳花风，榆荚雨。检点春光，去也何匆遽。红泪飘零千万树。乱鸶啼到无声处。",
      "旅颜残，归计误。日日寻思，临别叮咛语。欲倩文鳞传尺素。娄水无情，不肯西流去。"
    ]
  },
  {
    "id": "adcfe4db91675fbed41280f3826d63c1",
    "title": "醉春风·私调",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "半妥偏荷髻。小立朱扉里。妙龄取次问伊行，几。几。几。绿似珠鲜，碧同玉艳，一般年纪。",
      "香臂红妆腻。秀黛青烟细。不知曾否破瓜无，未。未。未。今夜罗帏，月明人静，怕难回避。"
    ]
  },
  {
    "id": "adcfe4db91675fbe00d4f60b971d6afc",
    "title": "醉春风·私会",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "蓦地相逢乍。三五团圆夜。几回解带又沉吟，怕。怕。怕。衣上香浓，口边朱损，有人惊诧。",
      "好把红茵藉。更取青鬟卸。为伊相䛏不能休，罢。罢。罢。索性回身，恣他怜惜，柳娇花姹。"
    ]
  },
  {
    "id": "adcfe4db91675fbe0962e1bb6c67d0c8",
    "title": "风中柳·立春日平原道上作",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "芳甸青旗，山县迎春时候。无端独向风尘走。去年今日，酒重沾衣袖。帘幕卷、花封如绣。",
      "迢递家园，景色还应依旧。高楼不展横云皱。重门深掩，鹊脑喷金兽。怕春来、更添消瘦。"
    ]
  },
  {
    "id": "adcfe4db91675fbe9f2eefbe20ce0176",
    "title": "风中柳·离别",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "槐树阴浓，小院晚凉时节。别离可奈肠如结。歌喉轻啭，听唱阳关彻。情脉脉、几回呜咽。",
      "细语叮咛，道且自消停这歇。灯火高城更未绝。残妆重整，送向门前别。拚今宵、为伊啼血。"
    ]
  },
  {
    "id": "adcfe4db91675fbebdf3e1287c8651f2",
    "title": "行香子··赋恨",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "取次相亲。打叠消魂。再休避、小媵鱼鳞。个时心事，费尽温存。有几分怜，几分爱，几分嗔。",
      "参横斗转，匆匆归去。木苍琅、隔断重津。分明眼底，欲见何因。似镜中花，水中月，梦中云。"
    ]
  },
  {
    "id": "adcfe4db91675fbe76a03d71f8fce9b8",
    "title": "行香子··小院残春",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "小院残春。金锁重门。花阴里、隔子回纹。弹琴清夜，待月黄昏。想那时情，那时事，那时人。",
      "三年一瞬，两情千里。似蓬科、飘泊江村。凄凉玉柱，惨淡金樽。看灯如雨，雨如梦，梦如尘。"
    ]
  },
  {
    "id": "adcfe4db91675fbe3bd83296d1c32f88",
    "title": "青玉案··九日",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "寒烟衰柳西陵路。是一幅、悲秋赋。凝望衡皋天欲暮。萧风吟叶，湿云粘树。不见登高处。",
      "东篱把酒黄花吐。应插遍、茱萸无数。美景良辰谁与度。露蛩声咽，霜砧响断，枕上潇潇雨。"
    ]
  },
  {
    "id": "adcfe4db91675fbeef30c31c7e1e6c79",
    "title": "感皇恩··题北隐山房",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "深户映花关，纸窗茅屋。栽就潇湘万竿竹。捎云拂日，染出一庭浓绿。石床欹枕处、茶初熟。",
      "中有高人，栖迟空谷。冰雪潆洄绝尘俗。欲遗杂佩，采采露兰霜菊。相思何处也、人如玉。"
    ]
  },
  {
    "id": "adcfe4db91675fbe4d6703907ced19d4",
    "title": "小桃红·题悔庵桃花源乐府",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "好把荷衣制。归隐从兹始。烟外迷津，云中问渡，桃花春水。想武陵当日避秦人，五柳前身是。",
      "一曲红牙试。千载还神似。玉骨蝉轻，仙踪羽化，碧霄高逝。想世间不屑折腰人，今古皆如此。"
    ]
  },
  {
    "id": "adcfe4db91675fbe3e9d0eb3b2e01e83",
    "title": "千秋岁··题袁重其侍母图",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "金盘玉七。斟酌西池醴。传妙舞，流仙吹。斑衣娱此日，霜哺思前事。北堂上，粲然一笑慈颜喜。",
      "见说麒麟瑞。巧向怀中坠。应解识，之无字。添枝桐月闺，入梦兰云细。愿岁岁，青春白发看儿戏。"
    ]
  },
  {
    "id": "adcfe4db91675fbee3266aad57548583",
    "title": "传言玉女··题余氏女子绣柳毅传书图同程村阮亭文友分赋",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "雾鬓风鬟，憔悴洞庭秋叶。湘云泪满，点点鲛人血。缄愁欲寄，去雁远冲江雪。儿家何处，绡宫璇阙。",
      "泾水归来，依旧珠辉玉洁。此情难负，更把红丝结。昔人已往，如听当年呜咽。素书一纸，银针千叠。"
    ]
  },
  {
    "id": "adcfe4db91675fbe7973cfe282a0f8a4",
    "title": "祝英台近··重阳后一日扬州别程村阮亭",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "远峰青，寒渚碧，零落红衣暮。流雪回风，阵阵芦花舞。秋光欲断人肠，重阳过也，犹做作、满城风雨。",
      "太匆遽。乍可一曲骊歌，便上兰舟去。水云无际，何处寻前渡。依稀认得归程，黄叶清江，是昨夜、梦中来路。"
    ]
  },
  {
    "id": "adcfe4db91675fbe33bb41e901517cc9",
    "title": "蕙兰芳引·答悔庵饷酒茗",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "不断乡愁，烟水外、风帆如簇。恨芳草斜阳，迢递偏伤远目。扶筇归去，正东邻、酒香茶熟。乍飞笺来到，空馆敲残寒玉。",
      "绿蚁频浮，翠旗才展，顿消烦燠。有紫鲙千头，更汲取碧琳千斛。石炉徐沸，葛巾新漉。倚南窗、一枕清眠初足。"
    ]
  },
  {
    "id": "adcfe4db91675fbe3a42767104ac0c8c",
    "title": "蓦山溪··舟中残月",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "芙蓉湖畔，点点喧津鼓。何处是归程，轻鸥外、一声柔橹。香销酒薄，早是不成眠，怪好月，故相撩，枕畔时来去。",
      "方晖圆景，摇曳纷无数。风勒水声寒，又激起、吴歈凄楚。夜长梦短，此意有谁知，算只有，广寒人，知我伤心处。"
    ]
  },
  {
    "id": "adcfe4db91675fbefe23645c32e0210e",
    "title": "洞仙歌··元夕",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "千门万户，听踏歌声遍。一派笙箫暗尘远，有麝兰通气，罗绮如云，香过处，隐隐红帘尽卷。",
      "闲行南北曲，玉醉花嫣，争簇天街闺蛾转。更谁家艳质，灯火阑干，蓦地里、夜深重见。",
      "向皓月光中费疑猜，不道是今宵，广寒人现。"
    ]
  },
  {
    "id": "adcfe4db91675fbe9c4bdf457a01afb1",
    "title": "法曲献仙音··九日扬州寓舍得饯大幼日秋试捷音作此却寄",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "黄入宫槐，香分月桂，仙宴鹿鸣初举。江上峰青，曲中人远，传遍湘灵佳句。锦笺遥，芳信速，早到竹西路。登高处。",
      "忆当日、篝灯深语。西窗下、樽酒论文几度。彩笔掣青霜，不加点、赋成鹦鹉。共说钱郎，好添修、龙楼凤宇。问少年同学，若个才情如许。"
    ]
  },
  {
    "id": "adcfe4db91675fbe7cd3a8a85f78f9c1",
    "title": "满江红··华逊来与予同甲，以端午前一日生，因有此赠",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "不饮何为，把一切、穷愁尽扫。看门外、花明草暖，天中时到。绣虎银符都插遍，那堪令节成吾老。唤红巾、翠袖为君歌，声缭绕。",
      "人世事，堪成笑。馀子辈，宁须道。尽东涂西抹，夸他年少。拟作山中同甲会，天涯知己樽前少。向南邻、呼取洛阳生，同倾倒。"
    ]
  },
  {
    "id": "adcfe4db91675fbe47b99136be3770f6",
    "title": "满江红··五日竞渡",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "且往观乎，阊门外、今朝水戏。见两两、灵丝艾虎，钗头纷缀。旧俗吴中犹未改，习流人斗鱼龙技。看彩云、一派锁清濠，波如沸。",
      "流览罢，心犹悸。凭吊处，情难已。向风前酾酒，何妨沉醉。千古三闾同一哭，江潭不少人憔悴。待为书、重续贾长沙，投湘水。"
    ]
  },
  {
    "id": "adcfe4db91675fbea843d47b1a935673",
    "title": "满江红··和悔庵生日自题小影韵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "解组归来，便黄绮、欣然相许。休重问、屈生詹尹，贾生季主。酒后擘笺霏艳雪，花间量屐粘香雨。待縠巾、葛帔老溪山，招寻处。",
      "绛灌在，堪谁与。羲皇远，还空伫。向歌楼乞食，讲筵高踞。右北平中埋羽箭，吴东门下沉箫鼓。但短衣、匹马尽馀年，无他语。"
    ]
  },
  {
    "id": "adcfe4db91675fbea843d47be2556af1",
    "title": "满江红··和悔庵生日自题小影韵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "谁传先生，须记取、门前五柳。问何人、素心晨夕，村童邻叟。世上沧桑才转瞬，梦中金紫难回首。看当时、花月满姑胥，今存否。",
      "也不羡，柔荑手。也不慕，樱桃口。只萧然偕隐，鸿妻莱妇。松节且挥高士麈，竹林试醉贤人酒。任黄金、斗印绾通侯，功人狗。"
    ]
  },
  {
    "id": "adcfe4db91675fbe5702c643f6acaa3d",
    "title": "惜秋华·秋怨",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "才入新秋，早麝㡠慵开，莺簧倦炙。孤影谁怜，银釭几度羞剔。乌丝小字看看淡，好似赚人鱼墨。愁寂。水晶帘卷，见旧时月色。",
      "枉自寻消息。恨馀香断素，偏有无穷忆。谁把病，容扶起，纷纭朱碧。便将万斛沧波，移来比似鲛珠滴。终夕。也只得、两番潮汐。"
    ]
  },
  {
    "id": "adcfe4db91675fbeaeb3559f2caac27b",
    "title": "凤凰台上忆吹箫··和漱玉词同阮亭作",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "宝鸭抛烟，寒螀泣露，兰桡催发湖头。正银河清浅，残月如钩。多少情悰欲说，知无奈、则索行休。纱窗静，几株疏柳，一片清秋。",
      "堪忧。个人何处，那衣香手粉，仿佛还留。忆旧年此夜，花压层楼。静对金波似水，桃笙上、隐隐回眸。伤心处，依然花月，添却离愁。"
    ]
  },
  {
    "id": "adcfe4db91675fbef037dae3af9b2083",
    "title": "凤凰台上忆吹箫··闰七夕咏牛女",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "晓露招凉，秋梧益叶，双星低映清宵。想天潢再驾，绮节重邀。翠鹊仙翎未满，又河边、催唤填桥。迎车罢，虹川波委，月幕香飘。",
      "迢迢。灵辰相望，早一年两度，邂逅云霄。笑孤明宝婺，独处珠匏。休问故人机素，怕龙梭、一月长抛。愿从此，金章玉蔀，只闰今朝。"
    ]
  },
  {
    "id": "adcfe4db91675fbebacd0950cf400f0c",
    "title": "水调歌头··次韵答家兄仲谋",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "去年分手处，萧寺古钟楼。缥缈霜天孤雁，惊破一行秋。二十四桥烟月，一百五朝风雨，憔悴少年游。故乡渺无际，目断不胜愁。",
      "吴天角，楚江尾，越山头。不如从此归去，挥手弄鱼钩。纵有长安同学，谁问行吟泽畔，五月有披裘。湖山春未老，去去莫淹留。"
    ]
  },
  {
    "id": "adcfe4db91675fbe3e1e01766321897a",
    "title": "满庭芳··晚景和少游韵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "饮水虹明，蒸山霞烂，乱帆争渡津门。离人向夕，无绪对芳樽。几上层楼极目，疏林外、落照缤纷。空凝望，天边白苎，烟雨锁空村。",
      "羁魂。飞欲去，清江千里，南北中分。怅瑶琴徒在，锦瑟空存。肠断萧娘一纸，罗巾剩、万点檀痕。凭传语，玉儿憔悴，终不负东昏。"
    ]
  },
  {
    "id": "adcfe4db91675fbe43330d0f273e91a6",
    "title": "倦寻芳·感旧",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "追思往日，月皎灯寒，梅魂清冻。客散金堂，花漏一声频送。绛雪沾衣香梦熟，绿云堆枕春愁重。回身处，似珠鲜玉脆，盈盈入捧。",
      "更消受、吴绫弄墨，越簟迎凉。时时相共。自去江干，信断鱼笺谁贡。闻洗铅芳新学道，禹馀琳札都成诵。待重寻，早招取，上清鸾凤。"
    ]
  },
  {
    "id": "adcfe4db91675fbe0bea4b9bdb6ca570",
    "title": "八声甘州··秋怨和柳七韵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "点清霜、一夜渡河来，木叶竦高秋。最伤心时候，西风旅梦，残月江楼。何事南来北往，行役不知休。回首当年事，飙散云流。",
      "可惜舞茵歌管，任蛛丝马迹，狼藉谁收。便吴姬楚艳，值得几回留。忆分襟木兰花下，怅佳期、怯上此花舟。料伊也，恹恹终日，长为侬愁。"
    ]
  },
  {
    "id": "adcfe4db91675fbe05e67f81333b40ee",
    "title": "珍珠帘·密约",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "湘纹几摺阑千叠。十二碧城宫阙。一缕紫猊烟。片影红窗月。小语相期全不觉，怕姓字、飞琼轻泄。周折。待粘云染雨，临行还怯。",
      "猛把心儿拚却。今宵休孤负，良辰佳节。兰液泠香犀，草露沾金蝶。无赖杜鹃枝上鸟，向窗外、声声啼血。饶舌。才劝得人归，又催离别。"
    ]
  },
  {
    "id": "adcfe4db91675fbe4f1d167726ee82b9",
    "title": "三姝媚·旅梦",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "花宫清磬杳。听城头一派，角声悲绕。晚来清味，只秋窗无火，暗萤相照。解带将眠，刚月色、瞳眬来到。千里江关，十年心事，相思多少。",
      "恍在旧家庭馆，见朱幌微垂，绿窗初晓。惊伊消瘦，把别时踪迹，向侬都告。旅泊频年，和梦也、分明知道。莫是相逢无几，依然去了。"
    ]
  },
  {
    "id": "adcfe4db91675fbe7d1df44e806831fe",
    "title": "高阳台··为阮亭题余氏女子绣高唐神女图",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "帝女归来，一天秋色，楚峰十二苍苍。听说当年，曾经荐枕先王。细腰宫里颜如玉，更相寻、雾縠霓裳。问此时、翠盖鸾旌，谁见悠扬。",
      "巫山枉断人肠。纵阳台遗迹，未尽虚茫。回首宸游，沉沦幽佩堪伤。一自侍臣书好梦，千载下、云雨生香。又何人、剪雨裁云，幻出高唐。"
    ]
  },
  {
    "id": "adcfe4db91675fbe3a34f90fb0c1ee9e",
    "title": "念奴娇··和漱玉词同阮亭作",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "深闺岑寂，见朱扉曲曲、铜龙双闭。坐觉春阴寒尚峭，不断氤氲炉气。远岫低云，浓花着雨，可是伊风味。红笺小叠，此情何处相寄。",
      "朝暮镇是无聊，湘娥泪湿，空向花枝倚。病里腰肢慵似柳，尽日三眠三起。芍药栏前，清和时候，约诉缠绵意。眼看春尽，那人应是归未。"
    ]
  },
  {
    "id": "adcfe4db91675fbe0d57c0a2619bac08",
    "title": "念奴娇··长歌",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "长歌当哭，把琅玕击折、珊瑚敲碎。悔不当初多弄戟，领取中郎都尉。鹊印累累，蝉冠岌岌，忍见人皆醉。雕龙何益，算功名偶然遂。",
      "等闲付与儿曹，三旌已矣，返我屠羊肆。吴下秋风归去好，饱啖菰羹鲈鲙。病藉神君，巧资天女，无计祛穷鬼。夜珠休探，怕骊龙未成睡。"
    ]
  },
  {
    "id": "adcfe4db91675fbecd4134918fc3844e",
    "title": "念奴娇··又叠前韵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "知音寥落，任壁间弦绝、市中琴碎。万卷诗书何所用，不抵一钱程尉。入手杯浓，抬头月艳，人好千场醉。长卿倦矣，问宦游几时遂。",
      "此去四壁犹存，当垆涤器，卖酒临邛肆。春雨绿蓑三尺艇，钓取霜鳞雪鲙。假贷为生，送人作郡，怕杀挪揄鬼。不如秉烛，夜深长伴花睡。"
    ]
  },
  {
    "id": "adcfe4db91675fbeb257f61b34c259c3",
    "title": "念奴娇··三叠前韵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "壮心难抑，将乱丝斩断、连环捶碎。七贵五侯今已矣，说甚粉郎香尉。公醒而狂，臣饥欲死，待觅墦间醉。平原何在，自媒终笑毛遂。",
      "晓来网得霜螯，横行屈强，吾力犹能肆。脆白肥黄堪一饱，绝胜吴王残鲙。露气高浮，羽声慷慨，痛饮歌山鬼。元龙卧榻，肯容馀子鼾睡。"
    ]
  },
  {
    "id": "adcfe4db91675fbe6c2f7bd5477416c5",
    "title": "念奴娇··四叠前韵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "丈夫立意，宁兰摧蕙折、璧沉珠碎。宝剑摩娑如好女，请试玉门军尉。虎帐论兵，龙泉知己，卮酒安辞醉。沙场百战，看奇勋一朝遂。",
      "笑谈指顾封侯，宛珠随宝，入室纷成肆。行马歌钟新赐第，狼藉金齑玉鲙。贵客称觞，美人当夕，室瞰高明鬼。拂衣归隐，学希夷五龙睡。"
    ]
  },
  {
    "id": "adcfe4db91675fbe60b58f91a14a51b8",
    "title": "解语花··题美人卷子",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "湘裾漏月，楚练堆云，别是天然韵。石床小几，凉如水、一束桃枝清润。玉冠轻卸，乍睡觉、心情未稳。香枕上、隐隐屏山，冷浸芙蓉印。记得那时厮认。",
      "在桂堂东侧，兰台西近。紫薇花下，相逢处、约略眼重眉褪。三秋过也。空留下、生绡粉本。画图中、蓦自寻思，可有和伊分。"
    ]
  },
  {
    "id": "adcfe4db91675fbe39e0adfc4a384770",
    "title": "忆旧游··病酒",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "病酲扶不起，似箜篌小，令促行觞。乡愁供伏枕，暮钟晓角，忒煞凄凉。当时几经被酒，锦瑟美人傍。记缥色杯轻，密云香重，亲手擎将。",
      "年来漂泊去，但醉月迷花，是处堪伤。纵文园渴甚，甚金仙掌露，玉女壶浆。欲问盈盈翠袖，风雨暗巫阳。谁念我天涯，萧条寂寞年少场。"
    ]
  },
  {
    "id": "adcfe4db91675fbe5ffaa1915d29d255",
    "title": "玲珑四犯·却梦调元景病次家兄仲谋韵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "美睡初成，便有个人人，年华犹少。昵枕低帏，不怕细君知道。可是阳台行雨，把宋玉、魂儿勾到。拚长作、玉清仙隶，夜夜扫除庭庙。",
      "千金艳质分明是，转腰身、向郎回抱。渐春汗融融绮褥，逗破风流窍。几番着意温存，生不管、侬心不要。须央他，无赖汝南鸡，未曙将人唤觉。"
    ]
  },
  {
    "id": "adcfe4db91675fbe5ffaa191b159eabb",
    "title": "玲珑四犯·却梦调元景病次家兄仲谋韵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "寄语东君，莫宠柳骄花，诱他年少。漏泄春光，多在这华胥道。何事孤眠帐底，夜夜有、彩云飞到。似神君、为侬却病，引入上林祠庙。",
      "睡乡即是温柔境，有紫玉、如烟相抱。刚则是灵犀一点，通却心中窍。害得文园憔悴，那梦儿、偏生还要。愿生生、不作有情痴，长得安然睡觉。"
    ]
  },
  {
    "id": "adcfe4db91675fbec478227046f8f604",
    "title": "花犯·梅花和清真韵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "傍疏篱，横斜几树，饶林下风味。嫣然一笑，早掩却三千，宫中佳丽。盈盈仙袂谁同倚。自怜翻自喜。正雪满、山中无路，素娥寒拥被。",
      "几日小窗试东风，为思君长是、粉憔脂悴。春愁凝，时时有，暗香飘坠。可惜一枝零落也，空自赋、招魂芳径里。记当日、梦中相遇，月明天似水。"
    ]
  },
  {
    "id": "adcfe4db91675fbec734a45b4024afff",
    "title": "玲珑四犯·招梦用前韵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "好梦谁同，有皓齿丹唇，人儿绝少。媚寝思香，远胜却邯郓道。一声砌竹惊回，正月影、空床初到。拟欲赋、夜来神遇，荐枕在朝云庙。",
      "缠绵一似春蚕死，向雪茧、窝中萦抱。乍可是云轻雨薄，未透相思窍。嘱付惜春御史，领风月，让伊清要。把莺声燕语，安排莫使，幽欢惊觉。"
    ]
  },
  {
    "id": "adcfe4db91675fbec734a45bba689894",
    "title": "玲珑四犯·招梦用前韵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "禊节才过，冷落了风流，兰亭逸少。单枕无聊，心事向谁行道。打叠鸳鸯绣被，好招取、梦儿来到。问何如、九疑黛色，帝子下黄陵庙。",
      "愿将身化为胡蝶，粉痕死、向花心抱。浪说游仙留玉枕，枕内藏机窍。望断美人何处，惭愧杀、灵修练要。看落花飞絮，殢人春睡，如眠似觉。"
    ]
  },
  {
    "id": "adcfe4db91675fbe99294220ead3a327",
    "title": "宴清都··萤火",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "四壁秋声静。疏帘外、数点飞来破瞑。轻沾叶露，暗栖花蕊，乱翻银并。有时团扇惊回，又巧坐、人衣相映。空自抱、熠耀微光，愿增照金枢景。",
      "几番去傍深林，来穿小幔，高低不定。随风欲堕，带雨犹明，流辉耿耿。隋家宫苑何在，腐草于今无片影。向山堂且伴幽人，琴书清冷。"
    ]
  },
  {
    "id": "adcfe4db91675fbeb6ca88fa4e0353ce",
    "title": "水龙吟··吴宁周席上作",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "画堂春静莺花丽，珍重为开嘉宴。金盘荐处，楚酪琼羞，吴羹雪片。曲按檀槽，词翻玉茗，歌喉清啭。叹经年作客，销魂此际，不觉奈何频唤。",
      "帘幕高张庭院。又火树、银花开遍。促坐藏钩，分曹戏彩，杯行无算。小器易盈，一时沉顿，玉山将断。记醉中上马，明河欲堕，横参初转。"
    ]
  },
  {
    "id": "adcfe4db91675fbe4d171ced361f17ca",
    "title": "拜星月慢·本意",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "蓉炷初煎，花冠重整，小院四垂空碧。徙倚风前，听铜蠡清滴。凝眸处，试问渡河人去，窃药人归何日。霄路迢遥，抱幽辉终夕。正中庭、夜永无行迹。",
      "更难禁私祷偏羞涩。早是声喘频呼，吹麝兰气息。坠金虫手自梳蝉翼。恁时光、莫道窥颜色。只影儿、袅袅亭亭，尽销魂也得。"
    ]
  },
  {
    "id": "adcfe4db91675fbe9f3965e623ef28ac",
    "title": "瑞鹤仙··题袁氏园亭",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "携来一片石。直压倒、江上三山无色。名园堪永日。有翠干萧森，明玕鲜碧。桐阴竹实。看联翩、鹓雏接翼。",
      "问何人、领袖烟霞，身是东吴倦客。犹忆。梁鸿庑下，梅福门前，旧曾相识。重逢此地，同访琼花消息。待粗酬婚嫁，远寻禽向，五岳安排游屐。记他年、行药归来，龙鳞千尺。"
    ]
  },
  {
    "id": "adcfe4db91675fbea1e9c1f75ef1a39a",
    "title": "瑶华·癸卯七夕",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "夜波凉荐，晓杼声停，正鹊軿催驾。经年相见，料此时、一刻千金无价。明朝何处，向云雨、峰头销假。怕有人天上含愁，碧海青霄今夜。",
      "西风又报新秋，见珠露低垂，红兰初谢。旧欢如梦，多少事、记取金钗罗帕。离情别思，任填满、银河难泻。倘佳期果似灵辰，拚受星孤月寡。"
    ]
  },
  {
    "id": "adcfe4db91675fbe9cd6e8b368b3f114",
    "title": "绮罗香··春尽日有寄",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "翠远如空，黛浓欲滴，帘卷青山无数。旧事难寻，春色总归尘土。扑蝶会、如梦光阴，砑花笺、相思图谱。怪东风、不为吹愁，凝眸又见碧云暮。",
      "年来沦落已惯，任一身长是，飘零吴楚。红泪缄题，恨字分明寄与。想南楼、柳絮飞时，是玉人、夜来凭处。应望断、远水归帆，蒙蒙江上雨。"
    ]
  },
  {
    "id": "adcfe4db91675fbe598ec7bc8b5e948e",
    "title": "喜迁莺··偶忆",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "佳人难得。更名士风流，倾城颜色。候日衣轻，辟寒钿细，打叠受他怜惜。为雨为云时候，非雾非花踪迹。分明似，似琪树交枝，瑶禽联翼。",
      "当日。定情处，缠绵珍重，此意千金值。世世生生，朝朝暮暮，长似为欢今夕。回首人间天上，往事依稀堪忆。前身是，是蓬山伴侣，玉清俦匹。"
    ]
  },
  {
    "id": "adcfe4db91675fbee41d6b8a8111d7f8",
    "title": "春从天上来·孙介夫索句题照赠此篇",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "年少孙郎。算才地风流，合让伊行。思清零雨，笔挟秋霜。佳句题遍吴阊。似方子当日，擘麒麟、高宴仙乡。奏新词，有停云芝盖，隔水松簧。",
      "更饶大乔国色，俨麻姑玉女，矑盼清扬。钿翠轻飞，裙波小皱，人前微曳霓裳。捧流霞一酌，擎来味、尽作沙糖。尽疏狂。任红尘人世，弹指沧桑。"
    ]
  },
  {
    "id": "adcfe4db91675fbee475a628577a4453",
    "title": "归朝欢·秋夜",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "画阁重帘深不卷。铜史黄昏催缓箭。那堪离别在兰时，梧桐落尽回心院。夜长君不见。漏痕犹比檀痕浅。麝煤残，银筝宝瑟，信手拈来倦。",
      "侧侧寒生霜瓦溅。眼底屏山千里远。南来孤雁己先红，一声天际堪肠断。飘零秋万点。风条雨叶如相饯。最无僇，坐愁不寐，绛蜡和花剪。"
    ]
  },
  {
    "id": "adcfe4db91675fbe89b1990674f5a83a",
    "title": "花心动··早秋客思",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "几阵西风，凉气满、林下乍收残暑。极目江天，蹴雪惊沙，千里迢遥吴楚。殷勤谢茱萸湾水，为侬好、向秦溪去。还恐怕、关山重叠，双鱼无据。",
      "冉冉年光欲暮。正思归未得，含情谁语。待折疏华，寄取一枝，又远隔层城路。倚楼人听断肠声，惊秋客到伤心处。江南梦、一曲潇潇暮雨。"
    ]
  },
  {
    "id": "adcfe4db91675fbe4e6eb00c0cfe8a1a",
    "title": "二郎神·忆富春旧游",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "富春七里，水拖蓝、游鳞堪数。看来往云帆，浅深沙石，渺渺青溪渔浦。南北峰头登临远，望不尽、斜阳疏树。怅星子台空，桐君佩冷，旧游何处。羁旅。",
      "又经几度，他乡寒暑。自芍药花残，樱桃梦醒，肠断锦鞋一赋。谢客沧洲，潘郎绿鬓。心迹犹然朝暮。算只有、山中明月江上清风如故。"
    ]
  },
  {
    "id": "adcfe4db91675fbe06c730cf897d473c",
    "title": "一萼红··咏睡鞋",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "试缃钩。正薰笼初暖，百和惹氤氲。同梦相偎，合欢不解，天然无迹无尘。巧占尽、春宵乐事，间伊家、何处最撩人。销帐低垂，兰灯斜照，兜上些跟。",
      "好是轻盈娇小，只一弯香浸，半捻红分。新月勾云，纤荷舒夜，阿谁消受清芬。莫便道、魂消此际，向玉楼、合处更销魂。底事东阳憔悴，化却腰身。"
    ]
  },
  {
    "id": "adcfe4db91675fbe417b1a558302a8e1",
    "title": "一寸金·莲花",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "水面新妆，小著红绡弄烟雾。似艳分霞晕，倚栏微笑，娇含檀粉，向人低语。独立愁无侣。觅旧日、张郎何处。乍临风、一种轻盈，玉奴初学凌波步。",
      "此夜瑶台，月明香细，翠袖沾清露。问玲珑秋藕，几时丝尽，鲜妍莲子，为谁心苦。正隔江欲采，盼佳期、美人迟暮。诉相思、有恨无情，梦断西洲路。"
    ]
  },
  {
    "id": "adcfe4db91675fbea505c152add5bbed",
    "title": "女冠子··咏美人坐禅",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "香寮静也，片缕沉檀烟透。五云幢下，五丝褥上，小结跏趺，玉弓清瘦。见展春衫袖。袖底分明红露，鞋尖一绺。颤巍巍缃钩双叠，几幅湘波压皱。",
      "似承密印灵山后。问天然姝丽，可是人间有。妙容谁偶，恰意蕊心灯，孤明时候。巾瓶净无垢。正好衣纹不动，花阴当昼。倩罔明弹指，声中唤取，那人知否。"
    ]
  },
  {
    "id": "adcfe4db91675fbe4774f245d0dc64a9",
    "title": "丹凤吟·南窗睡觉，月色满床",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "可是行云有意，故把纤阿，一轮推落。飞入南窗，次第穿帘度幕。",
      "霓裳弄影，金波堪挹，绡帐生寒，冰壶初濯。遍处笙竽俱静，香雾空蒙，冷浸半床弦索。",
      "正值梦回酒醒，旅中单枕眠乍觉。便欲乘风去，向琼楼玉宇，细听仙乐。",
      "嫦娥应是，笑人长恁寂寞。十年前事，心儿上、忆分明如昨。",
      "此时此夜，怎许人睡着。"
    ]
  },
  {
    "id": "adcfe4db91675fbefa8ee4b51cfbdee3",
    "title": "沁园春··题影，赠吴中友人",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "其状若何，珠玉为容，冰雪为肠。问对朕者谁，心知沤露，如卿有几，手淬风霜。读损羲爻，搜奇禹简，探得灵威字数行。低回处，叹无情山水，阅尽兴亡。",
      "悲歌慷慨苍凉。正散发、行吟白日长。尽家徒四壁，贫如司马，目空一世，狂甚袁羊。奇服灵均，高冠子夏，杂佩缤纷菃若香。身名事，付杯中醽醁，枕畔沧浪。"
    ]
  },
  {
    "id": "adcfe4db91675fbe4dedfabb957cd74c",
    "title": "沁园春··酒后作歌与擎庵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "何必规摹，五柳之高，孤竹之清，念久与周旋，我宁作我，任教礼法，卿自从卿。俊乘陪游，辛杯侍宴，仆病须知非所能。问何者，是鱼文骥子，纶组雕缨。狂来白眼休惊。",
      "算若个、堪当一瞬青。但紫篝玉炷，香消仙蠹，朱绳金错，笔扫谗蝇。清酒三杯，黄粱半枕，不换他年身后名。谁惊觉，有坠梧片叶，索赋秋声。"
    ]
  },
  {
    "id": "adcfe4db91675fbe4dedfabb3a15a7b1",
    "title": "沁园春··酒后作歌与擎庵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "放眼乾坤，旷观宇宙，与尔相期。忆登第早年，曾同座主，为农今日，俱老明时。遂我初衣，屈卿此帻，乡里安能向小儿。从兹去，便濯缨碧汉，晞发清池。",
      "尚平婚嫁休迟。早觅取、三山绀雪姿。待寻真嵩华，采芝千顷，浮家苕霅，载酒千瓶。人尽忧生，我当乐死，笑拍洪涯知未知。回头处，看眩人世界，变化参差。"
    ]
  },
  {
    "id": "adcfe4db91675fbe4dedfabbc83fba7e",
    "title": "沁园春··酒后作歌与擎庵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "自赋归来，为问先生，何计忘贫。想行吟竹里，烹残蟹眼，著书林下，倚遍龙鳞。长着荷裳，闲拖芒屦，野老柴门正比邻。难孤负，是赏心乐事，月夕花晨。",
      "陶然自得天真。浑忘却、春明旧日身。有石床小几，新凉可袭，玉池秋水，芳草堪纫。时对西风，徐挥方曲，何物元规尘污人。因传语，倘扁舟来访，许问迷津。"
    ]
  },
  {
    "id": "adcfe4db91675fbe4dedfabbc10fd7d4",
    "title": "沁园春··酒后作歌与擎庵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "对影街杯，影且前来，吾方思之。算乘时只合，兔园传册，成名何用，狐穴搜诗。世上举肥，宫中磨蝎，大药难将造物医。安予拙，且听竽南郭，植杖东篱。",
      "小园清映涟漪。有密竹、疏花事事宜。更多情绿绮，琴心解渴，撩人翠妩，黛色忘饥。饱看文君，风吹鬓影，此乐诚然不可支。谁相问，道茂陵闲散，谢客多时。"
    ]
  },
  {
    "id": "adcfe4db91675fbe0b0dd020a947f33d",
    "title": "沁园春··和韵答金峤庵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "往古来今，如许英雄，钟鼎旗常。尽飘风冷雨，馀声销灭，寒烟蔓草，陈迹苍茫。南顾昆明，东瞻闽越，二十年来一战场。到今日，喜丰年多黍，兵气销光。",
      "溪山老我何伤。且买醉、时探肘后囊。须我歌若舞，乌乌击缶，倡予和汝，款款飞觞。仆射不如，尚书不顾，羯鼓频催不记行。才倾倒，早一轮红日，涌上扶桑。"
    ]
  },
  {
    "id": "adcfe4db91675fbe2753e549e6f169e2",
    "title": "沁园春··偶兴和阮亭",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "归去来兮，或采金芝，或酌清流。待乘凤天边，长风作御，钓鳌海上，明月为钩。冠盖焦螟，河山野马，蚁垤纵横十二州。尽游戏，是击毬建节，游絖封侯。",
      "谁能龌龊相酬。任沉者、还沉浮者浮。笑空洞容卿，是中无物，温柔老我，此外何求。一纸弹文，三章约法，不禁同盟鹭与鸥。相亲近，且春花秋月，夏葛冬裘。"
    ]
  },
  {
    "id": "adcfe4db91675fbe2753e549d91fb756",
    "title": "沁园春··偶兴和阮亭",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "我所思兮，白石清泉，复嶂层冈。看象外烟霞，能令公喜，眼前人物，谁得卿狂。中圣频呼，索郎屡顾，广大人间出世方。君莫问，有增城阆阪，汉武秦皇。",
      "醉来泼墨淋浪。邀星渚、支机作报章。叹铁马金戈，几番逐鹿，博游挟筴，一样亡羊。经卷药炉，舞衫歌扇，天女维摩总道场。相期在，便海山兜率，谁是吾乡。"
    ]
  },
  {
    "id": "adcfe4db91675fbee626a599e2c45e0c",
    "title": "贺新郎··酌酒与孙默，用稼轩韵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "笑谓君休矣。算人生、重茵列鼎，为时能几。趁取新凉今夜好，一醉破除万事。尽酒后、沾沾自喜。赋笔凌云谁见赏，只子虚乌有公无是。更谁荐，雄文似。",
      "休官且卧烟霞里。又何须、虎头食肉，马肝知味。速筑糟丘吾将老，得丧由来一理。纵狂歌、东方月起。驹隙光阴河射角，叹羊肠、仕路车生耳。且引尽，黄山子。"
    ]
  },
  {
    "id": "adcfe4db91675fbeb0e5798acb607139",
    "title": "白苎·春暮",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "雨乍晴，又洗出，满庭葱茜。金铃风急，惊起啄花乳燕。袅柔条、断送了落红如霰。迟日。正暄妍，扬游丝、钗头轻罥。扑蝶归来，不觉玉弓酸软。早安排、送春小会樱桃宴。",
      "深院。密坐相逢，低声问取，可似多情荀倩。却无语回眸，眼波一线。月明人静，待寻欢良夜，阑干敲遍。金斗放声频，多应细熨裙花茜。五丝幢下，明日酬私愿。"
    ]
  },
  {
    "id": "adcfe4db91675fbee7262656c3432dd5",
    "title": "画屏秋色·芜城秋感",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "野照芜城夕。送远目、云水苍茫不极。琼蕊音遥，青楼梦杳，玉钩人寂。何处认隋宫、见衰草寒烟堆积。攒一片、伤心碧。听柳外哀蝉，风高响滞，如诉兴亡旧恨，声声无力。",
      "今昔。可胜悽恻。莫重问、锦帆消息。竹西歌吹，淮南笙鹤，尽成陈迹。转眼又西风，辞巢越燕还如客。落叶千重萧槭。万事总销沉，唯有清江皓月，曾照昔人颜色。"
    ]
  },
  {
    "id": "adcfe4db91675fbea1e2b8227104122a",
    "title": "小诺皋·维扬旅舍闻蝉",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "碧藓庭除，绿阴城郭，雨过空苍如洗。正疏林、两两鸣蝉，高低声递。何待移宫换羽，嶰竹天然相比。戛馀音、还共南薰摇曳。客去茶清，棋残香细。故搅人、北窗好梦，一觉扬州惊起。欹枕处，偏清厉。",
      "托体高枝，翳形密叶，直是如羹如沸。总不管、西候羁情，南冠客意。似水流光暗逝，渐入深秋天气。转眼向、孤雁寒蛩更替。玄鬓凋残，白头憔悴。试临风、独凭栏干，侧耳哀吟此际。容易使，秋心碎。"
    ]
  },
  {
    "id": "adcfe4db91675fbe02728facf3ab033a",
    "title": "哨遍·春情和东坡韵",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "拾翠年时，踏青节候，芳草纷铺地。弄阴晴，景色遍园林，屈指到清明天气。小池边，紫燕欲寻新垒。红襟对掠桃花水。正山杏笼烟，海棠经雨，秾艳天然无比。映高楼何处绿杨枝，又搓得鹅黄千尺丝。总酿就、迷花病酒，怀人几般滋味。素手好同携，郁金屏外朱栏里。欲诉绸缪，鹦鹉生憎忒伶俐。",
      "看弱不胜衣，柔如无骨，仙裾怕逐东风起。墨染乌阑，袖沾红唾，脉脉春愁无际。渐画烛烧残繁英飞。坠似绮丛蛱蝶向花低。忙不了、窃香私意。任取粉销春老，一梦消身世。蓬莱水浅，沧海尘扬，毕竟此情难已。九天莺鹤倘相招，为报人生行乐耳。"
    ]
  },
  {
    "id": "adcfe4db91675fbe04279b572d1f5852",
    "title": "鸾啼序·夏景",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "半枕新凉，破好梦一声白鸟。远钟歇、曙色霏微，残莺啼上林杪。帘幕重重、次第卷，云屏曲曲潇湘晓。看露浓香细茉莉，又开多少。浅晕才施，薄铅不御，衫子裁纤缟。更青青、非雾非烟，眉山两点慵扫。倚纱窗、梧竹澄鲜，弄薰风、悠扬未了。正深闺永昼如年，问津谁到。南园此日，满地绿阴亏蔽，有芳蕖曲沼。乍微雨收痕，翠盖孤擎，红衣双笑。",
      "冰井敲残，纹楸弹罢，倦听高柳玄蝉噪。觉小院无人愈清悄。簟纹似水，琅玕几度欹眠，钗凤坠盘云搅。归来庭户，娇困难禁，绣带罗裙袅。最是温泉新浴，玉软花慵，侍儿扶起，风姿偏好。晚凉初荐，轻容重换，碧栏干外梳头处，恰团圆、好月来相照。坐看夜色天阶，戏扑流萤，轻罗扇小。"
    ]
  },
  {
    "id": "adcfe4db91675fbebb4eda7e6fbcdb1f",
    "title": "少年游··春恨",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "晓烟未敛，春池欲皱，花影压回廊。淡日窥帘，深寒着枕，曾否试新妆。",
      "阑干敲遍无人应，颠倒费思量。燕子衔花，呢喃不住，来去自双双。"
    ]
  },
  {
    "id": "adcfe4db918e569b928c919e0664f43d",
    "title": "大江西上曲·丁亥七月十三日余远游西溟，舟发杨椒坪，谢梧山、居古泉、黄绮云、黄日坡、杨湘舲、胡敬之、曾式如、杨仑西、伍意庄、居秋海送至珠江，率赋留别。仓皇行色，不复按谱求工也",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "江亭酒醒，听西风一笛，离愁吹起。已拚乡心抛撇去，禁得桥阑重倚。戴笠前盟，诛茅后约，洒尽平生泪。丝丝疏柳，向人还更憔悴。",
      "早分万里关山，吴箫燕筑，萍梗看身世。何况西溟风雪路，多恐敝裘难理。潮打裘来，海浮天去，归梦知何际。苍茫云水，挂帆吾又行矣。"
    ]
  },
  {
    "id": "adcfe4db918e569bacf65d79fa3f0b61",
    "title": "采桑子·雨夜",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "天涯听雨无人夜，点滴分明。点滴分明。不是家园一样声。",
      "乡心拚被风吹碎，梦又难成。梦又难成。蓦忆家园一样情。"
    ]
  },
  {
    "id": "adcfe4db918e569b702c4487cba8875a",
    "title": "浪淘沙·酒后感秋",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "一曲倚铜琶。浊酒能赊。醉来才卷绿窗纱。不听秋声吹落叶，忘却天涯。",
      "琴剑负年华。鬓影空嗟。思量佳节近黄花。海燕别人何处去，一样无家。"
    ]
  },
  {
    "id": "adcfe4db918e569b723aa92b68f83c66",
    "title": "一剪梅·斯布列河春泛",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "日暖河干残雪消。新绿悠悠。浸满阑桥。有人桥下驻兰桡。照影惊鸿，个个纤腰。",
      "绝代蛮娘花外招。一曲洋歌，水远云飘。待侬低和按红箫。吹出羁愁，荡入春潮。"
    ]
  },
  {
    "id": "adcfe4db918e569bb062422ae1fe1ef2",
    "title": "碧桃春·夏鳞湖在柏林西数里。松山低环，绿水如镜，细腰佳人，夏日多游冶于此",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "山眉轻抹一奁烟。湖平花满天。罗裙香影漾红船。凌波人是仙。",
      "风絮外，醉魂边。层楼镫又然。画筵歌舞系归舷。鸳鸯眠不眠。"
    ]
  },
  {
    "id": "adcfe4db918e569badf66cdb45ab394b",
    "title": "高阳台·戊子元夜酒座中赠洋妓安那",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "镫市沽春，冰街踏月，天涯又度元宵。花外才风，云萍一样飘萧。蛮娘眉黛能传语，捧瑶觞、劝洗无憀。尽孤他、悄掩晶屏，银烛偷烧。",
      "频年游客伤春懒，算销磨琴剑，鸾镜都抛。收拾狂名，题词休按红箫。分明一刻还疑梦，只襟痕、薄酒难消。记闲缘、万一重来，留认鲛绡。"
    ]
  },
  {
    "id": "adcfe4db918e569bdde158883dba6bd3",
    "title": "买陂塘·何蘧盦书来，谓移居荔湾，筑馆池荷之上。属为制词，预题廊壁。余倦游海外，久轸乡情，一片归心，已在菱香芰影中矣",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "买陂塘、绿荷添种，平铺浅浅明镜。隔花新筑玻璃馆，帘卷碧云千顷。鸥未醒。听两岸蝉声，吹堕斜阳暝。赤阑独凭。唤点烛调筝，焚香展画，花外有人应。",
      "湾头好，几处红芳翠净。年时曾共游兴。西风吹老菰浦叶，遮断江湖尘影。秋枕冷。可忆我连宵，梦落横塘艇。烦君且等。约再熟离支，荷衣归换，诗教玉奴咏。"
    ]
  },
  {
    "id": "adcfe4db918e569ba77350690ca569f3",
    "title": "买陂塘·女郎有字莺丽姒者，屡订五湖之约。赋此宠之",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "铁阑桥、夜深风雪，忍寒相待如许。天涯久悔狂游倦，那肯更沾风絮。凭听取。也未要酬珠，事事依分付。几番暗诉。愿海角追随，灵心侠骨，冷暖仗郎护。",
      "伤心事，我正风尘羁旅。萍踪飘泊无据。柏陵花月非侬宅，剩可五湖归去。卿莫误。祝恨海填平，奇福天应与。相怜最苦。怕未老樊川，寻春较晚，佳约又迟汝。"
    ]
  },
  {
    "id": "adcfe4db918e569b4c2d8abecf89b0a0",
    "title": "巫山一段云",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "省识仙模样，芳龄问破瓜。可怜生小是贫家。多愁看落花。",
      "今夜酒醒何处。默默眉梢无语。欢场转眼又相思。春情休更痴。"
    ]
  },
  {
    "id": "adcfe4db918e569bc73455038680ffbe",
    "title": "阳台梦",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "绣鸳鸯线停金剪。莲靴怯踏桃花软。锦巢清冷不成栖，忍深杯私劝。",
      "销魂禁未得，休被鹦哥偷眼。落红如雨送香车，最苦春宵短。"
    ]
  },
  {
    "id": "adcfe4db918e569b1e7f77fbe73e9134",
    "title": "鹊桥仙·夜悄有忆",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "罗云弄巧，银河泻恨，楼外露零金凤。花阴孤悄掩屏山，算可有、佳期入梦。",
      "丁香空结，海棠未嫁，还怕莺欺蝶弄。相思同此柏城寒，定忆我、鸾衾独拥。"
    ]
  },
  {
    "id": "adcfe4db918e569b355c029622b2d189",
    "title": "伤情怨·德意志柏林城泉甘土沃，花事极盛。四月紫丁香、八月秋海棠，人家园林，随地皆是。游览所及，写以小词。又以见羁人幽绪，随感而伤也",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "春寒香信尚怯。已有花如雪。紫玉填街，乱沾裙百摺。",
      "交枝未忍暗折。谩替与、罗襟偷缀。要等相思，纤纤穿作结。"
    ]
  },
  {
    "id": "adcfe4db918e569b12f4d5da9fb392af",
    "title": "卜算子",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "无语向东墙，脉脉檀心逗。夜悄风寒蝶懒栖，禁得秋僝僽。",
      "颜色妒佳人，命似佳人否。慰汝相思替汝愁，花下销魂久。"
    ]
  },
  {
    "id": "adcfe4db918e569bbc460437c64a187a",
    "title": "声声慢·九月六日承伯纯吏部招同姚子梁太守、陶矩林司马、桂竹君秋曹集沙萝浦绿雪楼",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "阑腰过酒，帘额遮香，窗开八面珑玲。节近重阳，楼高飞上秋声。无多几株松竹，绿阴撩乱新晴。题襟好，算征尘暂洗，诗思难清。",
      "海上青琴自抚，问知音何处，沦落狂名。今夕尊前，匆匆莫忘鸥盟。燕台约寻伴侣，慰金门、索米伶俜。还有待，挂归帆、同醉海溟。"
    ]
  },
  {
    "id": "adcfe4db918e569bd4fdaf0804bcc961",
    "title": "蝶恋花·送绮云字女史归伦敦，酒阑复歌此调",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "楼外斜阳红一线。怕看香车，不把湘帘卷。草草离筵花下款。多情许握黄金钏。",
      "恨别江郎肠惯断。海角蓬飘，甚日重相见。莫惜深杯珍重劝。醉中禁得天涯远。"
    ]
  },
  {
    "id": "adcfe4db918e569b5bb394a85f9bcfc6",
    "title": "台城路·杨椒翁寄秋岩宴坐图属题。余滞留海国，忆友怀乡，于翁则尤恋恋，故多为伤别之言。而末语又以坚他年栖岩之约，慰翁独坐时惆怅也",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "两年梦想添茅老，披图又增离绪。鹤渚桥头，凰冈渡口，记得万松甚处。蕉衫竹麈。爱坐满溪云，悄然无语。一片吟情，秋声吹过隔林树。",
      "当年坠欢未拾，花田觞别路，犹剩飞絮。江上琴孤，花前画冷，怕见峰眉愁聚。天涯倦旅。问甚日归来，再圆鸥侣。添我图中，石岩同话雨。"
    ]
  },
  {
    "id": "adcfe4db918e569bfcb1ac2f40400f55",
    "title": "诉衷情·听媚雅女士洋琴",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "楼迥人静。移玉镜。照银栊。琴语定。帘影月朦胧。芳思许谁同。",
      "丁东。隔花弹乱红。一痕风。"
    ]
  },
  {
    "id": "adcfe4db918e569b7b52bf1aa03988d0",
    "title": "捣练子·与嬉婵女士游高列林。林有酒楼，临夏菲利河，极烟波之胜",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "河上路，翠浮空。万点蘋花逐软风。缥缈楼台如画里，卷帘秋水照惊鸿。"
    ]
  },
  {
    "id": "adcfe4db918e569bd16930c225208b66",
    "title": "高阳台·芜亚陂女子越梨思所居第五楼，镜屏琴几，位置如画。槛外绿鹦鹉能学语唤人。余两宿其中，绣榻明镫，曾照客梦，而梦中思梦，转难为怀。题此词疥其壁，亦足见回肠荡魄时矣",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "帘卷花痕，屏开雪影，有人楼外偷凭。密语些些，等闲忘了深更。娉婷心似纤纤月，照闲愁、又照闲情。慰飘零。细酌银瓶，细拢银筝。",
      "年来孤阁听秋雨，问绮怀谁诉，冷枕寒镫。一夕温存，消他暖慰吴绫。鹦哥解唤伤春客，护梨魂、晓梦休惊。记香盟。如此分明，如此凄清。"
    ]
  },
  {
    "id": "adcfe4db918e569b2d679801e3409338",
    "title": "菩萨鬘·题伯纯画照水芙蓉",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "天涯幽绪无人识。销魂借取瓯香笔。照影不成双。相思秋一江。",
      "画情谁与共。零落鸳鸯梦。莫道不怜伊。断肠花自知。"
    ]
  },
  {
    "id": "adcfe4db918e569bef3e78ad0d4af946",
    "title": "点绛唇·白湖夜游",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "湖雨湖烟，晚来秋色明如镜。踏歌声静。月唤凉花醒。",
      "小小兰舟，短短兰桡并。晶窗净。柳丝交映。绿上风鬟影。"
    ]
  },
  {
    "id": "adcfe4db918e569b944b5eb8ed6e0bf9",
    "title": "唐多令·答伯纯",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "烟树入楼苍。萧萧塞草黄。望燕云、帽影都凉。摇落关河悲庾信，惊岁月，为谁忙。",
      "衣上冷斜阳。胡琴亦懒张。听秋声、触我思量。我合吹箫君击剑，湖海气，未消亡。"
    ]
  },
  {
    "id": "adcfe4db918e569b249d1f3bd341d0d1",
    "title": "罗敷艳歌·钵丹园看花分咏，得白莲",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "玻璃亭子明如水，仿佛银塘。烟月苍茫。不辨花丛只辨香。",
      "霓裳清晓无风露，暖护鸳鸯。莫怨他乡。粉面人人惜六郎。"
    ]
  },
  {
    "id": "adcfe4db918e569b7361b0d844eb3bca",
    "title": "浣溪沙·自题海山听琴图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "也悄王乔侍碧城。许听螺轸按元灵。渺然天外数峰青。",
      "不倩芳词传郭密，愧教尘世识飞琼。一丝瑶想指边生。"
    ]
  },
  {
    "id": "adcfe4db918e569bf32f182e910abf4c",
    "title": "浣溪沙",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "仿佛湘灵又洛神。循弦寻梦总难分。微闻香泽似花云。",
      "元鹤明光空记曲，离鸾私语静无人。断肠清夜唤真真。"
    ]
  },
  {
    "id": "adcfe4db918e569bc2ebbe3b1d7f9d9e",
    "title": "鹧鸪天",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "检点闲情抛撇难。闻声对影苦相关。翻疑锦字传青雀，空忆银针绣彩鸳。",
      "遥听曲，悄凭阑。一墙才隔便蓬山。从知此夜霏微雨，布被香襟各自寒。"
    ]
  },
  {
    "id": "adcfe4db918e569b6d2405d7ce1d7d19",
    "title": "满江红·博子墩，译言橡树林也。有布王富得利第二离宫。风亭雪阁数十里相望，大河湾环，明湖迤𨓦，山光水色，苍翠万重。为布鲁斯第一佳山水",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "如此江山，问天外、何年开辟。凭吊古、飞桥百里，粉楼千尺。邻国终输瓯脱地，名王不射单于镝。看离宫、百二冷斜阳，苍苍碧。",
      "蒲萄酒，氍毹席。挠饮器，悬光璧。话银槎通使，大秦陈迹。左纛可能除帝制，轺车那许遮安息。待甚时、朝汉筑高台，来吹笛。"
    ]
  },
  {
    "id": "adcfe4db918e569bcec68e5fe3bdbddd",
    "title": "水龙吟·独游帖尔园，至沙律定堡看黄叶",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "可怜瘦尽秋怀，寥空也换凄凉色。平林远近，西风作意，教伊狼藉。薄霭愁笼，斜阳冷染，画残金碧。怪宵来悄听，闲截堕玉，幽蛩语，无人识。",
      "况又江关庾信，尽频年、赋成萧瑟。殊方异客，空山何处，独寻行迹。我本飘零，树犹如此，岁华堪惜。想故园旧侣，著书才罢，一尊相忆。"
    ]
  },
  {
    "id": "adcfe4db918e569b1304c7b17c911fee",
    "title": "金缕曲·雪中读杨仑西寄词，走笔次韵作答",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "肝胆曾相寄。偶然间、河梁挥手，海天无际。三载飘蓬忧患足，何况风尘失意。向海外、高楼孤倚。极目乡国何处是，猛愁来、怕读君此句。身世感，尚同慰。",
      "鬓丝照影增憔悴。枉穷边、谈兵说剑，纵论兴废。马上琵琶供涕泪，陶写羁情未已。任击筑、狂歌粗俚。歌罢阴阴天又雪，酌蒲桃、暂作消寒计。鹦醉喝，玉龙起。"
    ]
  },
  {
    "id": "adcfe4db918e569b97fe9d24eadaf8d2",
    "title": "卜算子·张在初观察席上分咏，余得蒲草",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "嫩绿点云根，雨后涵春气。戏谑金钱作小名，不是寒窗味。",
      "短剑剪微风，砚北闻香细。待洗寒泉白石盘，供养倪高士。"
    ]
  },
  {
    "id": "adcfe4db918e569b729f0a8bc505641b",
    "title": "添字罗敷媚·用纳兰容若韵",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "名园夜趁嬉春约，扶步青苔。阿姊催回。行到悄无人地月华来。",
      "相逢只恨当时错，鸾信羞开。触恼愁怀。一片落红曾印缕金鞋。"
    ]
  },
  {
    "id": "adcfe4db918e569bb03423fe7be1c8e3",
    "title": "国香·慢",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "海样多情。只相思脉脉，相惜惺惺。天涯绮怀，才诉又堕香盟。半叠银笺写泪，纵微吟、不是双声。芳辞试重译，一曲花游，软语分明。",
      "佳人原薄命，叹天寒倚竹，波远飘萍。敲残鸾镜，绝忆鹦母曾听。我亦风尘倦客，尽伤心、重过旗亭。春愁奈何，许如此韶光，付与啼莺。"
    ]
  },
  {
    "id": "adcfe4db918e569b9cf491a1f9fb39b7",
    "title": "忆王孙",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "珠帘不卷月黄昏。楼上春寒深闭门。独倚熏炉酒梦温。",
      "黯销魂。似有弦声花外闻。"
    ]
  },
  {
    "id": "adcfe4db918e569ba14147c3ec4e935a",
    "title": "菩萨蛮·独游莎露园",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "绿窗晴日浑愁度。啼莺劝我寻春去。闲过杏花时。春浓客不知。",
      "明湖垂翠柳。绝忆蛮腰否。飞过两鸳鸯。如何不断肠。"
    ]
  },
  {
    "id": "adcfe4db918e569b88b249fe58d4b98d",
    "title": "满庭芳·柏崎园观百花会",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "绣织琼台，香围金屋，锦城春色重重。西华游戏，欧碧化珠宫。谁唤道人七七，催顷刻、妆点娇浓。争知道，休挝羯鼓，花信已潜通。",
      "华鬘看着手，十洲旖旎，不见愁红。况霓裳漫舞，齐护东风。却恐宵深梦冷，烧电烛、光照帘栊。归情好，河阳旧县，我亦种花农。"
    ]
  },
  {
    "id": "adcfe4db918e569b0cfbf33445491946",
    "title": "秦楼月·琼楼话月图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "花阴怯。姮娥夜赠琼楼月。琼楼月。碧天携手，有人愁别。",
      "东华莫道音尘绝。鱼书愿借银槎发。银槎发。不如归去，广寒宫阙。"
    ]
  },
  {
    "id": "adcfe4db918e569bf0a9f1afd8613d98",
    "title": "菩萨蛮·宿威陵",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "飞车穿过层云湿。长河渡口烟波黑。今夜宿山村。水风寒到门。",
      "蒲桃供浅醉。短烛酣清睡。梦里见烟鬟。吹愁上碧山。"
    ]
  },
  {
    "id": "adcfe4db918e569b7cad7b26bec72d10",
    "title": "蝶恋花·山道写望",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "簇簇螺鬟窥玉镜。杨柳如烟，画出烟波景。镜里楼台花竹映。隔花似见风裳影。",
      "如此溪山称览胜。触我寻思，商略归帆整。归去陂塘谋半顷。招邀红袖撑烟艇。"
    ]
  },
  {
    "id": "adcfe4db918e569b0227fc8c8360e56d",
    "title": "浪淘沙·登石门",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "匹马破蛮烟。倚剑峰峦。雨晴天外好看山。想见夸娥来裂石，划此孱颜。",
      "壮志任投闲。射虎空还。元师曾出铁门关。谁续西游编手录，醉墨斓斑。"
    ]
  },
  {
    "id": "adcfe4db918e569b68ac07a45f199cc3",
    "title": "南乡子·迤𨓦碧河酒楼题壁",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "灯火浸平桥。垂柳楼台驻画桡。鹦鹉帘栊蝴蝶幔，魂销。仿佛扬州梦不遥。",
      "脂粉荡花妖。莺燕迷离暮暮朝。别有尊前工唱曲，琴箫。月惯听歌厌寂寥。"
    ]
  },
  {
    "id": "adcfe4db918e569b542bafbf28f63379",
    "title": "满江红·别金井飞卿，即用见赠原韵",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "海上云萍，叹遇合、偏无多日。空姚冶、江东词赋，才名争识。马策风尘三载倦，龙标乐府双鬟索。照海天、椽笔吐长虹，吾难敌。",
      "青楼赋，黄衫客。王融扇，桓伊笛。洒欧洲半壁，数行狂墨。君自五陵夸任侠，我怀一刺艰谋食。约重逢、蓬岛醉樱云，听瑶瑟。"
    ]
  },
  {
    "id": "adcfe4db918e569bb25eec62e551bec9",
    "title": "台城路·绿天楼琴酌，留别媚雅女士",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "悽弦忽作离鸾曲，潇潇画楼凉雨。宝镜团愁，银镫照影，别有离筵酸楚。飘零倦旅。问一样天涯，赏音何许。此夕琴心，万千哀怨镇无语。",
      "尘寰最怜小谪，恁华年锦瑟，孤负眉妩。我亦频年，弹琴说剑，归去萍踪无据。深情慢诉。祝如愿天中，海山重睹。早谶华严，赠君肠断句。"
    ]
  },
  {
    "id": "adcfe4db918e569b987812304a71f260",
    "title": "摸鱼儿·庚寅七月十一日束装东归，嬉婵、麦家丽、李拾璧、马丽婷、符梨姒五女史邀饯佛罗洼园林。即席赋谢，并以志别",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "向离筵、万花围绕，香城都化罗绮。四年憔悴麟洲客，只有蛾眉同慰。情早系。似湖海浮名，落拓称才子。弓衣绣未。任宝扇题情，银笺缄恨，悽绝别愁寄。",
      "狂生愿，甘老华鬘界里。怜侬归去非计。尊前便解相思苦，不待骊歌终矣。杯莫置。问如此江山，甚日能重至。瑶琴慢理。怕天际峰青，酒边人远，幽梦隔云水。"
    ]
  },
  {
    "id": "adcfe4db918e569be2655819a3bfcb60",
    "title": "菩萨鬘",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "阑干柳色含情绿。骚人心比阑干曲。莫道不销魂。春红瘦几分。",
      "斜阳花影软。十二湘帘卷。银甲上瑶丝。柔情筝雁知。"
    ]
  },
  {
    "id": "adcfe4db918e569b3d5dc132ba49d12d",
    "title": "卖花声",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "庭院悄无人。门掩黄昏。阑干慵倚独含颦。不为愁花兼病酒，只是怜春。",
      "春梦记难真。闲杀芳辰。倩谁心字夜香薰。空有海棠新月上，知我销魂。"
    ]
  },
  {
    "id": "adcfe4db918e569bf29ff18e88233a09",
    "title": "点绛唇",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "暮雨潇潇，晓来才觉东风软。满池花片。看得春光贱。",
      "瘦减腰围，憔悴何人见。凭阑倦。重帘不卷。误了归来燕。"
    ]
  },
  {
    "id": "adcfe4db918e569bc1bc18112ce653fa",
    "title": "虞美人·题倪耘劬司马花阴寻梦图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "紫藤棚下霏香雨。人在花深处。梦魂如水一痕消。不信人间真有可怜宵。",
      "寻思细细檀心印。空把银蟾认。为谁唤起旧时情。只是红墙遮不住箫声。"
    ]
  },
  {
    "id": "adcfe4db918e569b6d543364b859ca74",
    "title": "台城路·海山仙馆",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "花阴梦破衫痕碧，残荷冷摇苍翠。曲曲回廊，闲闲野鹭，不管游人停舣。风窗半启。占几叠湖山，几分烟水。垂柳萧疏，宵来渐渐有秋意。",
      "年来游侣散尽，便诗筒酒盏，随分抛弃。雪阁吹箫，虹桥问月，风景依稀重记。荒凉若此。又玉笛声中，落红铺地。隔岸归鸦，冷烟飞不起。"
    ]
  },
  {
    "id": "adcfe4db918e569bf02891a497d41ec7",
    "title": "采桑子",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "凄凉孤馆无人夜，醒也无聊。睡也无聊。梦隔银河听玉箫。",
      "梦回一院风兼雨，风也萧萧。雨也萧萧。滴尽愁心又一宵。"
    ]
  },
  {
    "id": "adcfe4db918e569b9ef5ce70fc3dbef4",
    "title": "醉花阴",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "风扫残红香乱送。冻入钗头凤。人静独思量，鸳枕鸾衾，昨夜和衣拥。",
      "阑干倚遍无人共。有乱愁千种。啼鸟最无情，枝上声声，惊断辽西梦。"
    ]
  },
  {
    "id": "adcfe4db918e569b954cb1c3e2190e7a",
    "title": "虞美人·月夜过陈朗山先生梅窝。老梅数树，冲寒竞放，杂坐林底，清气袭裾。有客倚短竹一枝，雪色花光，随声上下，觉逋仙暗香浮动月黄昏句若为此地咏者。先生出酒饮客，命记以词",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "寻幽未觉羊裘冷。寒夜开三径。笛声惊醒翠禽飞。摇动蒙蒙香雪一千枝。",
      "天风吹上王山月。照见金杯凸。为谁展画立徘徊。似有风鬟雾鬓隔花来。"
    ]
  },
  {
    "id": "adcfe4db918e569bc57bb9d01103aa74",
    "title": "醉花阴·花田渡口，是当日送刘乐生处",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "芳草凄迷风色暮。冷落花田渡。回首七年前，一角斜阳，是我销魂处。",
      "荒堤空剩垂杨树。飞尽溪头絮。流水最无情，不送春愁，送了春人去。"
    ]
  },
  {
    "id": "adcfe4db918e569bc06d38d65522fe8a",
    "title": "减兰",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "晓寒霜重。睡鸭沉沉香缕冻。关了窗纱。人比梅花更瘦些。",
      "新来病酒。不为伤春憔悴久。莫忆前宵。独拥寒衾梦不遥。"
    ]
  },
  {
    "id": "adcfe4db918e569b9c77d254dad6bba5",
    "title": "水龙吟·秋夜同何杞南师过半塘桐竹圃弹琴",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "柴门澹月如烟，垂杨浸在轻烟里。半池荷露，一堤花影，两三船舣。今夜流云，昨宵宿雨，碧天无际。把湘帘四卷，瑶琴漫理，还乍听，疑流水。",
      "前度城西旧寺。集词人、携尊同醉。听潮亭上，弦声浩漫，有江湖气。响散松阴，愁生焦尾，知音谁是。记回船尚有，娟娟蟾影，照人无睡。"
    ]
  },
  {
    "id": "adcfe4db918e569b30c701f4370eea1c",
    "title": "摸鱼儿·题杨椒坪郡丞荷露烹茶图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "爱瑶溪、绿云千顷，荷花都浸秋水。红亭一角银塘外，鸳梦乍醒还未。清似洗。又晓月初残，香露摇风碎。寻诗客起。对镜里红妆，荷衣偷卸，怕染玉壶泪。",
      "银瓶冷，拾取盈盈珠细。金茎尚嫌铜腻。青铛初试龙团小，分付樵青诗婢。深竹里。倘酌彼卢仝，七碗那能计。行厨料理。待杯制碧筒，绿荷包饭，花露更同醉。"
    ]
  },
  {
    "id": "adcfe4db918e569b9ef5ce7004c7fc68",
    "title": "醉花阴",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "窣地湘帘风细𨔝。摇颤钗头凤。生怕照菱花，万斛春愁，压得眉尖重。",
      "秋千红索无心弄。坐久衣棱冻。但道不相宜，依旧花阴，难写当时梦。"
    ]
  },
  {
    "id": "adcfe4db918e569b4c2d8abefce7c001",
    "title": "巫山一段云",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "画堂仿佛惊鸿影。人前未许窥鸾镜。偷见绣裙旁。莲花一寸香。",
      "隔帘闻笑语。似有幽情诉。莫道不相逢。今宵醉梦中。"
    ]
  },
  {
    "id": "adcfe4db918e569b4c2d8abe374278de",
    "title": "巫山一段云",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "朱帘遮断屏山路。良宵过尽佳期误。依旧晚凉天。落花红可怜。",
      "鸾媒何处觅。谁送春消息。旧梦半模糊。今宵梦也无。"
    ]
  },
  {
    "id": "adcfe4db918e569b00eebb906d259088",
    "title": "清平乐·月夜坐梧桐庭院中，秋影满帘，花阴如梦。黯然赋此，不自知其销魂也",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "一庭香雾。卷入红帘去。檀板玉箫无意绪。闲杀秋宵如许。",
      "碧梧影落沉沉。冷萤飞照秋心。欲向曲阑微步，愁他满地花阴。"
    ]
  },
  {
    "id": "adcfe4db918e569b6d1783e375d0226e",
    "title": "菩萨蛮·荷花生日，集李子虎光禄丈柳堂",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "溪南雨过青阴冻。钩帘唤起闲鸥梦。移席近银塘。风裳闻水香。",
      "碧筒清酹酒。愿祝花铜寿。佳会自年年。来寻李谪仙。"
    ]
  },
  {
    "id": "adcfe4db918e569ba887170d0c459541",
    "title": "宴桃源·花语楼与内子夜话",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "楼外红蕉风定。月上海棠初醒。微觉玉壶香，刚熟绿华春茗。",
      "人静。人静。凭遍一栏花影。"
    ]
  },
  {
    "id": "adcfe4db918e569b2d00dda523d10b91",
    "title": "罗敷媚",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "朝来悄把红窗启，见汝梳头。见汝回眸。轻卷罗帏挂玉钩。",
      "晚来悄把红窗掩，为我句留。为我含羞。道是良缘却种愁。"
    ]
  },
  {
    "id": "adcfe4db918e569b2d00dda5059af1f6",
    "title": "罗敷媚",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "分明认得仙模样，只隔银屏。斜背银镫。未敢人前唤小名。",
      "添香捧砚非闲事，艳福难胜。好愿难成。谁赚红儿豆几升。"
    ]
  },
  {
    "id": "adcfe4db918e569b2d00dda57af8606b",
    "title": "罗敷媚",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "隔花忽报青娥别，泪湿红笺。懒拾钗钿。阿母书来病可怜。",
      "情知此后难重见，两地愁牵。鸾信谁传。又误归期过下弦。"
    ]
  },
  {
    "id": "adcfe4db918e569b2d00dda5622b979c",
    "title": "罗敷媚",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "而今翻悔当时误，种了相思。枉了相思。闲杀春花影满帏。",
      "枕边犹记真真字，人也依稀。梦也依稀。落尽玫瑰月又西。"
    ]
  },
  {
    "id": "adcfe4db918e569bb03423fec192086c",
    "title": "国香·慢",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "雪约花田。荡层层冻碧，吹堕衣边。探春自怜无绪，又驾湖船。一杵清钟，烟外寻梵宇，僧枕云眠。商量换游屐，踏碎松云，影乱湖天。",
      "花光香似雪，怅年年孤负，篱落风𠖣。罗浮梦断，空忆鹤化词仙。未共癯仙玩月，频返棹、应动花怜。瑶溪夜沽酒，一曲寒香，付与婵娟。"
    ]
  },
  {
    "id": "adcfe4db918e569b2621052a637c0cba",
    "title": "高阳台·丙戌二月八日符子琴别驾招同陈古樵司马、何一山贰尹、杨椒屏郡丞、萧伯瑶山人、居古泉少尉、宝筏上人宴集约云楼",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "竹外弦诗，花前解剑，使君豪气飞腾。又敞琼筵，楼高窗倚云层。春晴风细吹香远，有扁舟、来赴鸥盟。卷重帘、寸寸云山，青上瑶觥。",
      "凭阑极目江天迥，喜鲸鲵戮尽，千顷波平。拓戟长歌，未须杜牧谈兵。酒酣喝月珠宫出，碧琉璃、摇漾银屏。记回船、舣棹花田，重听箫声。"
    ]
  },
  {
    "id": "adcfe4db918e569b22858ac363198f3e",
    "title": "减字木兰花·送萧伯瑶之潮州。濒行出画牵牛花便面索题。率填短调，不待一曲阳关，已凄然泪下矣",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "离亭酒醒。一扇凉风吹鬓影。惨绿横斜。肠断人间是此花。",
      "秋心凄紧。瘦蝶不来谁弄粉。莫盼银河。怕染黄姑别泪多。"
    ]
  },
  {
    "id": "adcfe4db918e569b15ad93196667b639",
    "title": "金缕曲·题梁星堂印帙",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "箧里虹光起。怪一编、铜斑玉血，冰斯惊视。腕底摄来秦汉鬼，拓出君家印史。忽郁律、蛟龙穿纸。万颗红泥看不定，又镵成、趩𧾨秋豪细。金剪小，更谁似。",
      "燕然勒石平生事。问老去、埋头篆刻，壮心消未。结个行窝花竹里，闭户闲添吟思。黎石鼎、除君能继。五百峰堂披印卷，有瑶章、也刻骚人字。携玉纽，索君拟。"
    ]
  },
  {
    "id": "adcfe4db918e569baa65a51a4c70f71e",
    "title": "浣溪沙·吴颖函观察出示怀梦词，即题其后",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "唐韵千函写未成。离鸾悽断绿桐声。为谁弹醒旧时情。",
      "鸳社可怜逢后阙，凤钗空自署他生。十三年梦记分明。"
    ]
  },
  {
    "id": "adcfe4db918e569bf32f182e3ee8d607",
    "title": "浣溪沙",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "孤馆闲花照独眠。竟床冰簟冷游仙。女墙无复旧栖鸾。",
      "宝镜玉台沈夜月，灵谣珠字化春烟。梦词应寄奈何天。"
    ]
  },
  {
    "id": "adcfe4db918e569b9f89ba982ee688f5",
    "title": "菩萨鬘·风兰",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "花花叶叶寒相映。凄凄凉月风吹影。秋碧一丛开。杜兰香下来。",
      "虹桥仙梦远。露湿烟痕损。疑是步虚声。巡檐听未明。"
    ]
  },
  {
    "id": "adcfe4db918e569ba7caf308ec5520df",
    "title": "减字木兰花·题萧小轩夜窗𤢜咏图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "晚凉庭院。茗碗炉香闲自遣。不为怀人。又写瑶笺到夜分。",
      "微吟声悄。一桁帘阴镫晕小。莫掩窗扉。著个银蟾来伴伊。"
    ]
  },
  {
    "id": "adcfe4db918e569bbf7398f33f667bd4",
    "title": "浣溪沙·俞伯惠少尹属题汤雨生都尉与董琬贞夫人合作梅花小帧",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "湘管才停画黛螺。云蓝还倩彩鸾搓。琼枝同染粉多罗。",
      "纸阁春魂香入梦，梅窗琴趣夜如何。风流应胜赵鸥波。"
    ]
  },
  {
    "id": "adcfe4db918e569b07153966d54df2ce",
    "title": "摸鱼儿·庚寅重阳后二日同何一山、冯遂知放舟瑶溪，访杨椒叟半园、居古泉啸月琴馆，席上作",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "载归人、扁舟容与，果然鸥约重赴。他乡无此溪山好，回首西溟尘土。联旧侣。话海外云萍，一霎游踪聚。飘零漫数。看腰笛横秋，楼台似梦，画出水天句。",
      "垂杨岸，记得蘋汀沙渚。园亭认我游处。故人一笑倾青兕，忘了别愁悽楚。堪起舞。试极目天涯，满地怜羁旅。栖迟未误。待村屋裁松，江田种水，商略买山住。"
    ]
  },
  {
    "id": "adcfe4db918e569bd8d9420ed2b95afc",
    "title": "念奴娇·秋夜伯澄从兄招集六松园听曲。同陈仲卿太守、俞伯惠少尹、何监古上舍、佩裳侄",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "载归人扁约归云，夜醉题襟仙侣。昨梦鲸涛惊倦客，几载天涯尘土。联旧乡园，筠帘绮席，稳坐横塘雨。闲鸥笑我，别来多少新漫数。",
      "看腰𥯛拓名场，回澜照影，尘鬓应羞顾。憔悴花前闻旧曲，沙渚园亭花絮。莺燕迷离，琵琶怨恨，莫把平生诉。晓风残月，此情还又愁赋。"
    ]
  },
  {
    "id": "adcfe4db918e569bac79c2730c29cc16",
    "title": "醉太平·屋旁重葺三椽，题曰得见故园松菊，快哉之馆",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "松阴欲流。花开未秋。画屏书榻句留。话江湖倦游。",
      "溪边半楼。门前一舟。先生要著羊裘。问闲身称不。"
    ]
  },
  {
    "id": "adcfe4db918e569bd5259277d9e24dd5",
    "title": "高阳台·有赠",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "万里相思，三年魂梦，重逢万虑都消。人面依然，添他两颊红潮。绿阴未误湖州约，话怜才、早识文箫。问云翘。玉杵寻来，不是蓝桥。",
      "而今翻道当时错，尽凄迷心绪，直恁无聊。两字毋忘，凭教写上冰绡。忍寒半臂何曾著，怅人间、那有良宵。望迢迢。恨海愁天，何处魂销。"
    ]
  },
  {
    "id": "adcfe4db918e569b766b43786612ceb6",
    "title": "十六字令",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "卿。眉语当年早定情。重回首，旧约未分明。"
    ]
  },
  {
    "id": "adcfe4db918e569b766b437810ef6367",
    "title": "十六字令",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "侬。不道归来仍梦中。三生石，何处不相逢。"
    ]
  },
  {
    "id": "adcfe4db918e569bece5e199f57c0aa2",
    "title": "柳梢青",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "名士倾城。鸳分鸾散，枉说天生。影事词笺，华年锦瑟，昔昔堪惊。",
      "兰衾未堕香盟。开一扇、春风画屏。月病花愁，莺嗔蝶怨，谁劝卿卿。"
    ]
  },
  {
    "id": "adcfe4db918e569b82af6ad5ee75e7db",
    "title": "卜算子·雨夜书寄一首",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "忆共倚纱窗，消受花前语。分得茶瓯剩口脂，一笑心相许。",
      "今日掩纱窗，独自听春雨。万劫千生握手难，除是情天住。"
    ]
  },
  {
    "id": "adcfe4db918e569b375b5d164a81d5bb",
    "title": "采桑子·再寄一首",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "回思三五年前事，箫剑飘零。词赋纵横。博得人间薄幸名。",
      "而今已醒江湖梦，酒怕微酲。歌也愁听。一卷心经忏此生。"
    ]
  },
  {
    "id": "adcfe4db918e569b707fe3cfc8a25623",
    "title": "凤凰台上忆吹箫·重九日同椒坪、一山两丈登凤凰冈望海，有怀萧伯瑶。时与伯瑶别七年矣",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "根竹支筇，葫芦载酒，登高刚试新晴。问荒台遗迹，野草青青。零落苔封断炮，都付与、朝夕潮声。潮头上、洋船烟暝，手欲屠鲸。",
      "重溟。当年击楫，叹繻弃归来，闲却青萍。只青山扪虱，脾肉堪惊。且对西风落帽，空惆怅、旧日鸥盟。还相忆、鮀江菊开，又误归程。"
    ]
  },
  {
    "id": "adcfe4db918e569bb3d418e5ee0507ae",
    "title": "好事近·邱仲迟兵部赠粤东诗海全部，颜其楼曰诗海。案上供汉阳嘉洗、宋拓空宙碑、明拓礼器碑。姬人胡凤笙砚古隃麋，请题词于壁",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "海外客归来，手把珊瑚千尺。唤起千秋诗客。共高楼一席。",
      "双鱼漉酒读碑文，芳馨出金石。醉写数行狂隶。倩翾风研墨。"
    ]
  },
  {
    "id": "adcfe4db918e569bf50f4f20fa68d094",
    "title": "十六字令·三山海口看桃花，用一山丈韵",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "花。围住三山卖酒家。扶残醉，唱出海珠霞。"
    ]
  },
  {
    "id": "adcfe4db918e569b919a01909096020c",
    "title": "闲中好·越秀山山响楼题壁",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "僧楼好，天半洗松涛。坐听山响处，身与白云高。"
    ]
  },
  {
    "id": "adcfe4db918e569ba4ccca13935c0e15",
    "title": "浣溪纱·越台春望",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "极浦蛮烟一抹清。啼鸪深树唤新晴。雨余山寺塔层层。",
      "曾是昔年歌舞处，霸图消与暮钟声。木棉红出越王城。"
    ]
  },
  {
    "id": "adcfe4db918e569bdebcab3d20a27306",
    "title": "浪淘沙·鹅潭春泛，同胡姬凤笙游杏庄",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "红杏隔江霞。旖旎春华。小红新喜泛湖槎。载我图书三万轴，把卷看花。",
      "美酒不须赊。回首天涯。故乡烟水爱浮家。解唱松陵追白石，醉拨铜琶。"
    ]
  },
  {
    "id": "adcfe4db918e569b86300d76f3475026",
    "title": "菩萨蛮·题邱仲迟兵部花里寻诗图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "平原绝代佳公子。裁诗天遣花为思。诗思在红桥。桃花多处描。",
      "锦囊添载否。合促闺人绣。说与玉台知。休教缓缓归。"
    ]
  },
  {
    "id": "adcfe4db918e569b9eaacc4e81d85618",
    "title": "罗敷媚·春暮有怀二首",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "花容云鬓年时样，特地风华。特地风华。羞看庭前夜合花。",
      "云英未嫁还飘泊，莫问年华。莫问年华。三月多愁正落花。"
    ]
  },
  {
    "id": "adcfe4db918e569b9eaacc4eaa3044d7",
    "title": "罗敷媚·春暮有怀二首",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "云情海思。负我寻春意。解佩量珠今已矣。彩笔欲抛还未。",
      "溪边杨柳青青。红楼稳贮娉婷。我亦梦中识路，全神注定卿卿。"
    ]
  },
  {
    "id": "adcfe4db918e569b625a1ee258583534",
    "title": "菩萨鬘·小盆莲叶大如钱，花高二三寸，供之研席镜台间，风致尤胜。胡姬请倚声写之",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "镜台缩照凌波影。冰壶夜洗红妆靓。娇亸瘦腰偏。知卿字小怜。",
      "专房看结子。芳薏圆珠似。不羡五湖秋。香闺爱并头。"
    ]
  },
  {
    "id": "adcfe4db918e569babd6c7f98fbde2e9",
    "title": "念奴娇·自题所藏顾横波夫人画兰扇面",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "美人香草话前朝，犹剩眉楼金粉。竟体芬芳还点笔，晓拂横波明镜。烟冷秦淮，花飞门巷，画出沧桑影。图成笑语，湘兰风韵谁胜。",
      "记得倚扇重来，凄凉旧院，纫佩天难问。何不五湖同泛宅，画里潇湘偕隐。小字银钩，芳名玉印，艳迹吾能认。焚香静对，淡妆如见妍靓。"
    ]
  },
  {
    "id": "adcfe4db918e569b2d70712bc0501e9b",
    "title": "浣溪纱·七夕",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "隔著帘栊望鹊桥。碧天银汉夜迢迢。玉笙声里可怜宵。",
      "半臂风痕凉印月，四厢花影下如潮。梦魂依旧不能消。"
    ]
  },
  {
    "id": "adcfe4db918e569b81e1d8d41b24d04b",
    "title": "人月圆·记八月三日晨梦",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "桃根桃叶招邀我，世外有人家。青溪何处，十分圆月，百树梅花。",
      "替卿料理，蓝桥琼液，银汉仙槎。甘心费尽，三生艳福，万古才华。"
    ]
  },
  {
    "id": "adcfe4db918e569b234ef9fcafedbbd4",
    "title": "临江仙·丹徒尹彦孙太守子龙章卒，妇陈氏遗诗一首殉焉。太守出示遗诗，敬题其后",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "无复同生应共死，人间化石心坚。灵车那肯驻重泉。遗诗悲绝命，慧业并生天。",
      "为报而翁贤太守，佳儿佳妇堪传。不愁精卫海难填。旌题褒节烈，祠宇荐兰荃。"
    ]
  },
  {
    "id": "adcfe4db918e569b04909a886be6cd4d",
    "title": "菩萨蛮·题椒坪丈画扇，寄伯瑶山人",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "青山那似家园好。离愁画与君知道。山外短长亭。年时送别程。",
      "白云吹不动。潮打还乡梦。梦上绿烟鬟。梅花开故山。"
    ]
  },
  {
    "id": "adcfe4db918e569b8d1942910bb68b1c",
    "title": "减兰·粤东词钞续编刻成，书后",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "古今词客。生把黄金镌艳笔。悱恻苍凉。不老华鬘即醉乡。",
      "传钞万纸。慧业心灵都不死。击碎珊瑚。十丈苍虹出草庐。"
    ]
  },
  {
    "id": "adcfe4db918e569b6b47cf90e75779f8",
    "title": "念奴娇·癸巳九月余游宝安，主张子寿上舍园中。心舸哲弟子勉、子才两茂才相与题花角酒，文宴兼旬。虽杨廉夫之醉玉山，无以过也。归舟望罗浮山翠，珊浦波光，此心犹在白蘋红蓼之间恋而不去。因倚长调寄三君，并以志一时盛会尔",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "花心一舸，记兼旬醉我，绮罗丛里。擪竹弹丝都艳绝，唤起湖州情思。红粉横波，青山窥黛，碧玉容肩倚。销魂两字，抵他豪让青兕。",
      "却羡王谢风流，姜张词句，彩笔惊才子。只我中年怀抱别，十丈珊瑚敲碎。笛黯阳关，镫昏水驿，梦绕重帘底。罗浮明月，送人犹在烟际。"
    ]
  },
  {
    "id": "adcfe4db918e569baa89fd01dceba804",
    "title": "摸鱼儿·罗秋浦明经丈属题云根老屋图，时约游罗浮",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "问青山、阅人多少，千秋谁占诗屋。凤凰台冷余荒草，只有骚坛高筑。山十幅。看出岫云根，暝压帽檐绿。先生睡足。又吟对黄花，闲搔白发，瓮酒正初熟。",
      "珊洲上，许我题襟句续。叩门来认乔木。终南捷径徒供笑，底似归来盘谷。青簇簇。指一角罗浮，画入屏风曲。猿催鹤促。约村补梅花，洞骑蝴蝶，相与策筇竹。"
    ]
  },
  {
    "id": "adcfe4db918e569bd4e51cfd9553f6f8",
    "title": "甘州·题杨仑西花笑楼填词图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "记蘋边话雨，和新词、分擘小银笺。恰兰膏、半剪乌丝，减字调仿金荃。比似黄河争唱，按拍付婵娟。一夕红楼上，花笑当筵。",
      "底事倦游词客，甚江湖载酒，闲却年年。忆坠欢如梦，心住白鸥边。羡刘樊、双声度曲，傍玉台、写韵倚香肩。争知我、抱囊琴，望悽绝无弦。"
    ]
  },
  {
    "id": "adcfe4db918e569b99f1bd8de9f53acb",
    "title": "扫花游·叶南雪户部丈招同诸词人集越华讲院，观户部手摹陈其年先生填词图，即席谱此",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "玉梅劝酒，爱坠粉池台，暗香飞满。翠帘乍卷。继西园韵事，石林清宴。画㡧书床，要与词仙共款。锦波软。衬一角夕阳，红上蕉院。",
      "湖海人未远。认拂拂霜髯，笑拈银管。绿么细按。怕歌起艳情，紫云偷怨。倩影传神，妙笔重摹粉绢，旧题遍。付尊前钿箫吹缓。"
    ]
  },
  {
    "id": "adcfe4db918e569b4b496b085a502b5c",
    "title": "一枝春·十二月六日偕姬人登隔山探梅。日暮刺船烟水中，鬓影衣香，画入明镜，白云翠黛，竹外窥人。自倚长调，教以琼箫度之。不减白石老仙过松陵风致也",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "同爱清寒，问霜禽几日，梅花开了。携来翠袖，博得癯仙都笑。多情石帚，赋疏影、旧时词稿。应更把、罗绮围香，占尽寿阳春早。",
      "重寻苇边兰棹。度歌云一缕，湖山青绕。琼妃玉立，媚我小红姿皎。松陵画里写烟水，鬓鬟双照。还唤起、花外凉蟾，玉龙夜悄。"
    ]
  },
  {
    "id": "adcfe4db918e569bbd0ae781471f1057",
    "title": "浪淘沙·黄日坡茂才招集禺阳草堂，拜坡仙生日",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "肃拜仰须眉。笠展图披。命宫磨蝎并昌黎。幸有解禅天女在，诵偈相随。",
      "进酒谱新词。笺墨横飞。海山仙恨不同时。手汲寒泉添茗供，摘取南枝。"
    ]
  },
  {
    "id": "adcfe4db918e569be10b551d187e1930",
    "title": "虞美人·虹桥仙馆观武彝虹桥木，从兄伯澄郎中属题",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "岩阿不秘神功迹。连理同珍惜。玉符金简渺难寻。犹认随刊辛苦八年心。",
      "幔亭张乐群仙聚。记踏鳌梁背。涂山神女不曾知。飞落人间多恐种相思。"
    ]
  },
  {
    "id": "adcfe4db918e569b5ef0f73f05cf26c9",
    "title": "浪淘沙·襟江阁题壁",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "凉露湿烟莎。明月扬波。楼台深夜听笙歌。我欲乘风何处去，磨剑天河。",
      "霜鬓几曾皤。休问蹉跎。箫声谁为忆秦娥。回首旧游浑似梦，梦又无多。"
    ]
  },
  {
    "id": "adcfe4db918e569b2ee238bf39650be2",
    "title": "摸鱼儿",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "荡湖船、花天酒地，鹅潭占尽烟水。东风无赖吹新绿，双桨趁潮而至。明月起。恰三五银蟾，圆照人初醉。深杯劝未。试唤出珠娘，琵琶遮面，香影度帘低。",
      "花田好，依旧红楼十里。张乔无复罗绮。廿年应悔寻芳晚，蓦地替春憔悴。箫莫倚。怕纸醉金迷，忘了娉婷意。重来定记。有拍拍沙鸥，垂垂丝柳，写尽断肠耳。"
    ]
  },
  {
    "id": "adcfe4db918e569b602d2d9e5a934dc4",
    "title": "高阳台",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "今世为花，前生是月，多情多怨难禁。十二红楼，为谁阁住春阴。重帘蝶梦飞难度，倩何人、弹醒瑶琴。悄回头，暗数华年，轻逗芳心。",
      "瑶华公子伤春惯，况露花风絮，早结愁深。底事相逢，无端负了香衾。著身花雨浑无迹，怕三生、消息难寻。莫销魂。玉枕腾腾，冷到而今。"
    ]
  },
  {
    "id": "adcfe4db918e569b794cbc4b3ff3677c",
    "title": "齐天乐",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "绮寮罢宴桃花底，虹船夜深偷返。嚼曲含香，弹筝送月，重理红妆相见。金尊待劝。算一片柔肠，博伊情愿。艳想秾愁，为卿忘却旧莺燕。",
      "氛氲兰气未散。怕轻移凤镜，花影零乱。银烛凄烟，钿笼弄雪，消得风丝香软。良宵苦短。对曲曲屏山，酒醒春远。护住梨魂，晓寒帘慢卷。"
    ]
  },
  {
    "id": "adcfe4db918e569bc8ea5a5c362a2078",
    "title": "喝火令·题得月校书香梦楼图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "月照红珊枕，风摇白玉珰。钩声惊破梦痕香。偷见夜深衣薄，皓腕剔银釭。",
      "栖凤帘垂地，描鸾镜倚妆。画楼疑是郁金堂。记得楼头窗外锁银塘。",
      "记得银塘露下，花底睡鸳鸯。"
    ]
  },
  {
    "id": "adcfe4db918e569bd8fdf992b54c5616",
    "title": "凤栖梧·蓝桥驿畔，初见云英，红烛寻春，绮楼坐月，秾愁艳语，谱入鹅笙",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "曲曲红桥垂柳树。垂柳如烟，画出鸳鸯浦。记得那人花里住。银筝弹落桃花雨。",
      "一笑眉尖春意露。悄约来宵，月底修箫谱。不信闲莺容易妒。量珠千万依分付。"
    ]
  },
  {
    "id": "adcfe4db918e569b4d8086a43a9ec9c0",
    "title": "虞美人·越夕张宴于桥楼，明月迎人，金尊劝客，当筵倚此调，即付银鹦歌之，一拍未终，万花齐笑",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "画楼月上群花醒。围住惊鸿影。今宵才觉是春人。沾得满身红雨麝兰薰。",
      "分司御史狂言惯。笑引青螺盏。酒阑休倚一枝箫。只恐人生难抵几魂销。"
    ]
  },
  {
    "id": "adcfe4db918e569b7e378744d94ddc15",
    "title": "浣溪沙·有赠",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "丁字帘前目乍成。手抛蝉翼晚妆停。代收鸾镜索调筝。",
      "压帐钩痕无月印，隔窗花语有人听。好春如梦未分明。"
    ]
  },
  {
    "id": "adcfe4db918e569bf32f182ef0ff255a",
    "title": "浣溪沙",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "碧蕹芳塘泊画船。酒楼同赴看花筵。泥人私语凭香肩。",
      "一扇歌云凉似水，半帘春月暖如烟。红阑干外促归眠。"
    ]
  },
  {
    "id": "adcfe4db918e569bf32f182e9a30290c",
    "title": "浣溪沙",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "麝墨轻研砚匣冰。手拈银管忒聪明。教郎看写换鹅经。",
      "侧理纸分阑上下，连环印刻玉晶莹。钤伊小字是银鹦。"
    ]
  },
  {
    "id": "adcfe4db918e569bf32f182e1a591479",
    "title": "浣溪沙",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "昨夜惺忪强自支。更阑细细数归期。起来愁损小腰肢。",
      "倚镜慵慨金屈戌，解囊偷赠玉参差。泪痕惟有枕绡知。"
    ]
  },
  {
    "id": "adcfe4db918e569b90c70aac8c7e8276",
    "title": "如梦令·玉蓉楼录别",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "不分玉楼双凤。唤醒红窗幽梦。半晌不抬头，只道一声珍重。",
      "休送。休送。江上月寒霜冻。"
    ]
  },
  {
    "id": "adcfe4db918e569b5a8964a47cbb3691",
    "title": "重叠金·题小桥花史月下吹箫图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "轻衫小扇人如玉。箫声吹堕秋云绿。何处问良宵。烟波廿四桥。",
      "桥头秋露冷。脉脉芳心警。待按玉珑璁。知卿是小红。"
    ]
  },
  {
    "id": "adcfe4db918e569b6a3fdf0cd8ede30d",
    "title": "满庭霜·秋夜寄得月校书",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "银汉无声，青天似水，芳塘残雨初收。玉箫清怨，吹梦堕南楼。鸳枕昨宵凉透，寒镫下、顾影悲秋。梧桐院，画屏深处，无睡待牵牛。",
      "银钩。书小字，飞鸿遥寄，双桨兰舟。想红笺才展，珠泪先流。欲问潘郎近况，空跌宕、流水溪头。垂杨外，二分明月，应是我新愁。"
    ]
  },
  {
    "id": "adcfe4db918e569b6aff66d671ccbea2",
    "title": "摸鱼儿·人日后一日招同李竹农庶常、杨超白别驾、萧伯瑶山人泛舟花埭，沽酒珠江，迟何一山贰尹不至",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "喜新晴、满江春色，游春花埭无数。春波碧浣玻璃净，轻荡一枝柔橹。江外路。听笛里香云，吹过鹅潭渡。虹船六柱。有双髻携尊，双声度曲，翻入四红谱。",
      "平生愿，看遍旗亭花絮。怀中彩笔能赋。年来争奈游踪减，负了五湖烟雨。凭记取。要整顿清狂，醉任群花妒。佳期未误。待燕燕重来，绛纱笼壁，认我写诗处。"
    ]
  },
  {
    "id": "adcfe4db918e569b192987ef2cb8e635",
    "title": "花心动·花埭赏红梅，为金校书画梅花于扇，题词其上",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "春霭园林，闹东风、湘梅夜开庭院。轻卷画帘，枝上青禽，已把玉人偷覸。佩环声近真珠席，相逢处、一枝偷撚。暗香满。思量点额，醉眠花畔。",
      "转惜雨丝风片。怕滴碎胭脂，蝶婆难管。写上素纨，便约重携，等到月明相见。知他会作乘鸾女，吹玉笛、待侬来伴。画图上，新词教卿细按。"
    ]
  },
  {
    "id": "adcfe4db918e569bc509bbe38c2f4c74",
    "title": "浪淘沙·长相思室夜坐感赋",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "孤影冷幽窗。愁剔银缸。怕看遗卷在空床。案上瓶花开落尽，谁写红芳。",
      "风景太凄凉。旧句思量。记曾柳外倚回廊。何必春阴肠断也，愁杀秋光。"
    ]
  },
  {
    "id": "adcfe4db918e569b154effbdb19c7903",
    "title": "浪淘沙",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "细雨做成秋。凉入心头。几回枯坐数更筹。仿佛旧时扶病夜，劝我添裘。",
      "药箧未曾收。空对茶瓯。似闻风动绣帘钩。待展灵旗招梦返，梦怕难留。"
    ]
  },
  {
    "id": "adcfe4db918e569bf1e00c1a224f6a47",
    "title": "菩萨鬘·花语楼夜起见月，悽然成调",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "银床梦怯风惊醒。冰纹簟卷鸳衾冷。何处唤游仙。人孤秋可怜。",
      "妆楼铅粉歇。谁画眉梢月。月也忆当时。凄凉花一枝。"
    ]
  },
  {
    "id": "adcfe4db918e569b68d6325a568218b0",
    "title": "金菊对芙蓉·仲夏葬亡室于禅山带雾冈，夜宿山家作",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "山黛描烟，桥腰束翠，未秋先画秋容。奈啼乌唤客，暂买村醲。层云回首泉扃杳，葬玉棺、何处芳踪。佩声依约，知他归否，素袜凌风。",
      "追念往事朦胧。早寒闺胆怯，何况尘封。问空山悄悄，依倚谁同。慰君只有秋衾梦，怕羁魂、未许相逢。镇无聊赖，斜欹短枕，诉与幽蛩。"
    ]
  },
  {
    "id": "adcfe4db918e569b9b5c012f63d3cb94",
    "title": "木兰花慢·七夕偶述",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "又秋期似旧，惊心事，倩谁商。忆年年佳约，兰闺瓜果，同炷炉香。韶光。等闲过眼，便人间、天上信茫茫。愿乞仙槎渡我，琼台去挹风裳。空房。",
      "未忍理瑶箱。钿盒枉收藏。算半钩凉月，一枝残烛，照尽凄凉。啼螀。劝人觅句，怕追寻、重断旧回肠。不待双星卧看，呼鬟悄掩红窗。"
    ]
  },
  {
    "id": "adcfe4db918e569ba36aed2c69301f9f",
    "title": "孤鸾·佩兰琴，红芳馆挂壁物也。数月不抚，飞尘满弦，对之伤怀，为拈此解。时余将作海外行矣",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "珠丝瑶轸。叹无端摧断，鸾孤雁陨。几度花前，弹落碧桃香粉。芳名爱伊暗合，唤同心、曲终相认。蓦地啼乌夜半，变七弦凄紧。",
      "任西风、吹老相如鬓。便胶柱重修，韦郎谁信。挂壁秋声，又为别情传恨。行囊拟携旧谱，拣文奁、此情难忍。待借海天灵瑟，写湘娥眉晕。"
    ]
  },
  {
    "id": "adcfe4db918e569b2fab82e79a57cc14",
    "title": "虞美人·重阳日拣亡妇佩蛩居士遗箧，得居古泉山人旧为居士画菊扇子，哭题一词",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "绿沈画取东篱意。曾傍妆台倚。卷帘人影冷秋心。今日卷帘人影悄难寻。",
      "西风蝶老芳丛损。扇底香魂远。为谁花下问重阳。便不看花愁断九回肠。"
    ]
  },
  {
    "id": "adcfe4db918e569bce4743f6c1594269",
    "title": "沁园春·丁亥十月十夜柏林客馆梦亡妇",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "如此长宵，听雨听风，回肠自支。想兰房遗挂，久萦烟网，花魂偷返，又杳天涯。",
      "旅枕秋凉，残灯梦瘦，莫道瑶宫总不知。分明见，是云鬟似旧，絮语迟迟。",
      "相逢慢诉相思。问碧海鲸波鹤怎携。叹玉箫红泪，空沾絮果，檀奴青鬓，尚恋尘丝。",
      "钿盒三生，银槎万里，到死相依更不离。",
      "翻然醒，记一声珍重，仙去移时。"
    ]
  },
  {
    "id": "adcfe4db918e569bfbf29b93b62bd5e9",
    "title": "鹧鸪天·十一月二十八夜客楼听雨，感不成寐。明日是亡妇生辰，用成容若韵",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "别泪更深作雨飘。布帷孤枕拥寒宵。遥思故阁萦蛛网，空剩游尘拂凤翘。",
      "寻旧梦，更无聊。客楼花落又明朝。天涯默数飘零恨，两渡西溟望鹊桥。"
    ]
  },
  {
    "id": "adcfe4db918e569b614f6a5246fb0a82",
    "title": "长相思·庚寅八月二十四夜自海外归，宿长相思室，感赋二解",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "风飕飕。雨飕飕。夜静衣寒不自由。与谁熏绣篝。",
      "忆从头。诉从头。枕上银河作泪流。人间无尽愁。"
    ]
  },
  {
    "id": "adcfe4db918e569b614f6a522c0f87ca",
    "title": "长相思·庚寅八月二十四夜自海外归，宿长相思室，感赋二解",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "镫蒙蒙。夜蒙蒙。旧梦如烟一万重。那人何处逢。",
      "恨应同。誓应同。同礼心经同听钟。他生休更慵。"
    ]
  },
  {
    "id": "adcfe4db918e569b500adba51bd1ef3e",
    "title": "浣溪纱·说剑道士题长相思室诗云：拣点征裘夜不眠。百愁如影堕镫前。谁知海外归来客，重扫绳床一惘然。憔悴心情我自知。月凉谁与话当时。人间无著相思处，泣对银河数鬓丝。隔山樵子为作绳床问月图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "往事如尘梦里过。绳床枯坐瘦维摩。不堪憔悴问星娥。",
      "无恨安能抛玉镜，有情终恐隔银河。人天何处得秋多。"
    ]
  },
  {
    "id": "adcfe4db918e569ba12277be9abb1d77",
    "title": "菩萨鬘·花语楼拣亡妇遗稿，中有小字书春夜月如烟。春人花共怜二句。妇虽通诗，然素未解词，殆学填菩萨鬘调者。因补成之",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "雕琼才笔工词赋。伤春描出伤心句。春夜月如烟。春人花共怜。",
      "怜春春已半。花落残春换。题上种兰图。花魂知也无。"
    ]
  },
  {
    "id": "adcfe4db918e569bb7d70ba8a72f8910",
    "title": "醉太平·重题风露种兰图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "月儿半描。篮儿半挑。满庭风露萧萧。酿花魂未消。",
      "香醪未浇。春出未抛。楚天秋思谁邀。美人心易骚。"
    ]
  },
  {
    "id": "adcfe4db918e569b9b8483708093fdcd",
    "title": "台城路·余家栖栅门，临龙溪巷，折西行有稻田数顷。荷塘松径，绿香晚凉，曩与佩琼居士踏月赋诗，凭阑瀹茗处也。航海归来，重寻陈迹，旧愁如梦，触绪纷来。鹤唳虫鸣，祗益苍凉惆怅耳",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "凉蟾似慰孤眠客，夜阑劝人微步。沼渌涵烟，桥阴卧水，恰称悲秋情绪。幽蛩暗诉。话往日清游，细听诗语。花底双声，啼鹃一曲变凄楚。",
      "频年乡国入梦，见风鬟雾鬓，犹是仙侣。波涨银河，霜寒珠月，怅望缫车何处。三生也苦。祝携手琼台，种兰风露。为问黄姑，别愁增几许。"
    ]
  },
  {
    "id": "adcfe4db918e569b4015b074f1250db4",
    "title": "沁园春·雨夜续述",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "寒雨宵深，独坐绳床，悽然自思。忆荆钗典尽，非关沽酒，银镫话冷，为助翻诗。病少姑怜，贫还儿累，弱骨愁肠强自支。黔娄妇，叹华年更短，未展双眉。",
      "白头紫诰相违。又岂料、瑶簪堕一枝。想夜台风冻，罗衾渐惯，香魂步怯，纸帐来迟。世外孤零，人间憔悴，两地情怀两地知。无眠夜，对茶瓯镜匣，依旧年时。"
    ]
  },
  {
    "id": "adcfe4db918e569b5e5d3cd3ff9fc1ed",
    "title": "减兰·为温毅夫侍御题姜纹画兰",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "美人香草。认取湘娥新粉稿。悽绝天涯。不画樱桃画此花。",
      "修箫月底。昨忆令君芳竟体。禁得沉吟。一点红心是素心。"
    ]
  },
  {
    "id": "adcfe4db918e569b01c49000d77d3ccd",
    "title": "湘月·余将出都，陈楚卿大使饯余于禺山馆。出所画山水册嘱题，此越国纪游也。词以写之",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "别愁愁说，指湖山曲曲，荷花烟水。曾是伽陵三载住，消受风香无际。染绿苏堤，渲黄妃塔，试画苍茫意。南屏钟冷，打他残照都碎。",
      "飘然又渡泉塘，桐庐梅驿，客梦魂消未。艳说同年呼小妹，更比珠娘清丽。船载江山，词填湘月，影事应重记。春波潋滟，怜余酒畔行矣。"
    ]
  },
  {
    "id": "adcfe4db918e569b0a394392ac61bee4",
    "title": "金明池·题刘语石留云借月庵填词图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "老去吹箫，闲来侧帽，懒话少年情事。凭换取、轻绡淡墨，便露出、江南烟水。料壮心、踏遍青山，浑不似、结屋归来花底。更补树留云，隔墙借月，占断白蘋村尾。",
      "试认先生行卷里。把瓢菜腮鲈，做成乡思。行垆外、寒泉一镜，芦帘处、孤山双髻。算匆匆、一住十年，纵费尽柔肠，卖愁无计。剩画本新装，春风词笔，博得浮名如此。"
    ]
  },
  {
    "id": "adcfe4db918e569bc498ff74fe3b27e3",
    "title": "琴调相思引·青溪写望",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "小妹名乡画桨移。开帘独画远山眉。栖鸦流水，奁镜点明漪。",
      "儗向柳家谈说部，已无桃涨濯凝脂。古苔荒井，谁建丽华祠。"
    ]
  },
  {
    "id": "adcfe4db918e569b6b9f4f3bb322d95f",
    "title": "金缕曲·语石用实甫韵见赠一词，次韵答之",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "各有词人泪。洒江潮、零花冷月，残山剩水。挥手黄金燕台去，踏遍秦关百二。除中酒、狂游能记。老我卅年飘泊惯，蓦相逢、客子光阴里。数花信，恰过十。",
      "玉田俊逸君堪比。荡吟笺、潮船鸭嘴，春山螺髻。草草欢场都成梦，销得同挥麈尾。放画卷、沧溟虹气。彩笔纵横抛绮艳，掣鲸鱼、力更剸犀兕。应起舞，铁如意。"
    ]
  },
  {
    "id": "adcfe4db918e569b55acb89f9ab43715",
    "title": "浪淘沙·病中寄眉子",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "啼鸟报春分。唤醒梨魂。青山江上替眉颦。一阵落红风过处，流水无人。",
      "病久歇芳尊。难遣黄昏。倩谁呼梦劝温存。分付绿筠帘底月，莫入重门。"
    ]
  },
  {
    "id": "adcfe4db918e569b4043c1364a644e65",
    "title": "水龙吟·樊山先生于中秋得实甫书，有代琴夫人倚声奉寄之作，次韵和之",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "关山同是天涯，年来领尽秋凉意。玉阶伫立，银河净洗，千重云水。梦断金台，潮生黄浦，归期仍滞。偏素娥耐冷，良宵皓月，抛撇在，离愁里。",
      "又况画屏无睡。对瑶花、香飘仙桂。幔亭张乐，秦箫听否，人间何世。水调铜琶，清辉玉臂，几时同倚。怪文鸳夜夜，双栖不管，羁人憔悴。"
    ]
  },
  {
    "id": "adcfe4db918e569bf187b541f507227a",
    "title": "水龙吟·和樊山易顺鼎",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "任添万札千珰，总传不尽相思意。偏偏又是，中秋到也，月华如水。玉笛谁家，数声吹得，行云都滞。堪碧空洗净，人间天上，全进在，冰壶里。",
      "要睡怎生能睡。且徘徊、伴他幽桂。今夜鄜州，定应念我，杜陵身世。虚幌清辉，泪乾鬟湿，甚时双倚。怕此情说与，素娥知道，也堪憔悴。"
    ]
  },
  {
    "id": "adcfe4db918e569b109a6c18fbb2bc36",
    "title": "渔家傲·邻石归禾中，以鸳湖垂钓图索题，余亦将返白鹅湖矣。乡心别绪，情见乎词",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "滚滚黄尘车马道。客游那似还家好。何况鸳湖鱼可饱。秋到了。红菱白鲫青尊倒。",
      "一领羊裘知素抱。少年也合渔翁号。试读棹歌朱十稿。归要早。鹅潭我亦烟波老。"
    ]
  },
  {
    "id": "adcfe4db918e569b7ec7627849902a88",
    "title": "渔家傲·与人述河南村居之乐",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "一个渔庵天占水。新蒲细柳摇苍翠。摇得月明花满地。深竹里。酒船一笛吹刚起。",
      "出网鲟鳇鱼几尾。厨娘商略添盐豉。恰好夜凉供薄醉。拚睡美。携尊人到门开未。"
    ]
  },
  {
    "id": "adcfe4db918e569bf32010b0c4a17a00",
    "title": "踏莎行·同社诸子宴余与月子于小同春阁，分得鸟字",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "粉镜交鸾，文窗了鸟。暖红吹度花多少。春人真不负良宵，燕莺分付休惊晓。",
      "唤姐桃根，同心苏小。兰襟博得玫瑰笑。明珠十斛掷当筵，听歌只惜人将老。"
    ]
  },
  {
    "id": "adcfe4db918e569b7db9aa7fad168bff",
    "title": "玉楼春·月子得转字，代赋一阕",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "江南怪底番风软。阑外吴淞刚半剪。月华催上好镫帘，照见金尊波尚浅。",
      "蕊珠旧史同花选。独记眉山和黛染。红箫锦瑟付流年，只有歌前人宛转。"
    ]
  },
  {
    "id": "adcfe4db918e569bbd1007c9322da97f",
    "title": "绛都春·高姬眉子见过，用梦窗韵赋赠",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "帘痕一线。度绣衫麝香，蝶儿随远。人住屧廊，名占苏台吴宫苑。为花为月前生怨。付身世、落红凌乱。画屏罗帐深深，稳护海棠庭院。",
      "曾见。眉楼讯病欹鸾枕，细诉枝栖柔茜。松柏誓心，红泪鲛绡愁相换。圆蟾重照湘娥面。正银汉、双星暗转。劳他软语，教成锦茵坐㬉。"
    ]
  },
  {
    "id": "adcfe4db918e569bbd68b1fda22bd6ee",
    "title": "解红·宋史乐志有解红曲，其谱不传于世。陈氏乐书载和凝作，是为唐词。徐园赏牡丹，偶仿其体",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "金谷酒，玉堂花。旧时才笔新风华。惭赋清平老无分，依然富贵属诗家。"
    ]
  },
  {
    "id": "adcfe4db918e569bedb079689a5ccc52",
    "title": "浪淘沙·嵩山道偕月子步月夜归",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "烟树小重山。微见烟鬟。短桥皓月两弯弯。恰近银河明灭处，不似人间。",
      "泉石自潺潺。半掩松关。旧家楼阁忆凭阑。抛却湘弦张永夜，云水谁弹。"
    ]
  },
  {
    "id": "adcfe4db918e569b927e103220037e70",
    "title": "清平乐·寄月子",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "故园为客。浑似秋河隔。梦绕红莲烟水白。隐约浦东淞北。",
      "歌尘暂滞琴弦。苎衣初试凉天。好问茜窗眉月，尽教知道孤眠。"
    ]
  },
  {
    "id": "adcfe4db918e569b50ad4fa1a871b665",
    "title": "青玉案·寄眉子",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "落花恼煞江南路。偏又是、催人去。玉合香囊曾握语。榴裙翻酒，柳丝拂帽，认取离愁处。",
      "病妆谁画双眉妩。纨扇应思断肠句。还倩鹦哥珍重诉。荔支香里，菖蒲叶畔，我正眠风雨。"
    ]
  },
  {
    "id": "adcfe4db918e569b3e9090857c2b1046",
    "title": "临江仙·赠眉子",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "五载江南倦客，为卿销尽年华。人间离合尽天涯。玉箫吹别梦，明月落谁家。",
      "几度妆楼讯病，风神一倍夭斜。情天那隔帐帷纱。红禅同礼忏，不分作名花。"
    ]
  },
  {
    "id": "adcfe4db918e569bdcfe30a7197d69e2",
    "title": "沁园春·苏小墓，次樊山韵",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "六代文章，千古香邱，其人仙乎。似卞赛埋琴，钟鱼久忏，朝云诵偈，露电真如。",
      "松柏同心，鸳鸯并命，曾驻当年油碧车。孤山近，有小青和靖，不叹邻孤。",
      "芰荷杨柳菖蒲。算堤照花枝早姓苏。数学士诗名，始传北宋，英雄身后，才占西湖。",
      "烟雨湖边，更闻瘗玉，一例争墩可笑无。",
      "真娘墓，忆樊南诗在，疑信谁欤。"
    ]
  },
  {
    "id": "adcfe4db918e569bea4aca43a9c56122",
    "title": "沁园春·刘闼青招饮市楼，并以词赠别。再次前韵奉和",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "吴市吹箫，更隐芦中，士殆穷乎。看边城抒笑，君为越石，长门卖赋，我愧相如。易水萧萧，胡尘扰扰，憔悴归来薄笨车。重携手，谢平原十日，快慰羁孤。",
      "僧房馔供伊蒲。有皛饭清尊仿大苏。笑铜琶铁板，半生词赋，高楼明月，卅载江湖。莺燕当筵，鸳鸯按谱，七尺珊瑚击碎无。拚一醉，话江南烟水，漫赋归欤。"
    ]
  },
  {
    "id": "adcfe4db918e569b4dba44b80cd3480b",
    "title": "风入松·题周梦坡海上获琴图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "君家门对浙江潮。明月一琴招。成连去后知音渺，叶清商、雅韵都遥。梦里水晶宫阙，送风赠与潇潇。",
      "鸥波螺黛对花描。艳福羡谁销。紫桑陶翟传偕隐，祝鸾凰、暮暮朝朝。我是水云道士，七弦呜咽难调。"
    ]
  },
  {
    "id": "adcfe4db918e569b41abcb124106d6b0",
    "title": "浪淘沙·王清微空山听雨图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "流水远潺潺。悄掩松关。道心微处一凭阑。尘海本无听雨地，只合空山。",
      "惠麓洗烟鬟。鹤静猿闲。拟寻卞赛素琴弹。一卷画图参上乘，莫落人间。"
    ]
  },
  {
    "id": "adcfe4db918e569b3cb65d3fbc28ddfe",
    "title": "满庭芳·丙辰禊日集愚园，次周梦坡韵",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "傍水飘灯，凭花引笛，旧游梦堕烟痕。落红风里，一曲惜余春。可奈当时王谢，兴废感、禊事谁论。还相似，丽人行句，草草付吟尊。",
      "香尘。愁拾缀，鸱夷去远，寂寞湖滨。纵庾郎无恙，瘦尽离魂。哀入江南赋稿，怕鼓鼙、劫后重闻。应自叹，飘零白社，书在不干秦。"
    ]
  },
  {
    "id": "adcfe4db918e569b9b78fd776b855883",
    "title": "高阳台·杏花楼昔年与眉子寻春对酌处",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "破瑟寻鸾，遗钗拾凤，香尘潮没仙踪。文杏仍花，客来已换愁容。芳尊屡导低鬟笑，霎金迷、梦影惺忪。话松陵、老去词仙，莫过垂虹。",
      "苍颜白发维摩境，拚散花何碍，玉局缘空。漫说华鬘，天涯双卫难逢。啼莺不管人伤别，劝斜阳、冷入帘栊。算多情、洛浦微波，独驻惊鸿。"
    ]
  },
  {
    "id": "adcfe4db918e569b395e185a25b163e5",
    "title": "甘州·徐积余小檀栾室校词图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "记玉台、分韵写新词，付与小银筝。正翠奁研墨，锦笺按谱，一样关情。消受尊前红烛，艳影照娉婷。稳听芦𢅏外，湘水秋声。",
      "此日江南倦旅，算晓风残月，酒梦都醒。费十年心血，收拾众香亭。是断肠、家山愁念，莽天涯、歌板共飘零。应同笑、白头红袖，换了浮名。"
    ]
  },
  {
    "id": "adcfe4db918e569ba6fe19d4a26cdf78",
    "title": "菩萨鬘·陈其年先生填词图摹本",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "髯翁风度神仙似。画屏锦簟凭呼起。我识弄萧人。云郎偶化身。",
      "偷声兼减字。谙尽江湖味。莫认是闲情。词场老此生。"
    ]
  },
  {
    "id": "adcfe4db918e569be26558197e80dd85",
    "title": "菩萨鬘",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "十年梦冷秋江路。荒庵书画谁为主。今古一迷离。词仙有鹤归。",
      "陆家纨扇语。坡老分身处。幽恨本难描。吹残一管箫。"
    ]
  },
  {
    "id": "adcfe4db918e569b7e65f9c9e8bd8441",
    "title": "减兰·寇白门小象",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "情波半剪。柳下词笺花下扇。明月金尊。谁识当年寇白门。",
      "明珠无价。却笑蘼芜轻一嫁。漫诉南朝。零落秦淮旧板桥。"
    ]
  },
  {
    "id": "adcfe4db918e569b1515e3e9ee884503",
    "title": "阮郎归·费晓楼画隔花寻梦图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "辛夷如雪过清明。隔阑花有情。偶然寻梦下阶行。唤人鹦母声。",
      "偎翠袖，薄寒生。画眉新月成。几丝烟柳作春晴。待谁吹玉笙。"
    ]
  },
  {
    "id": "adcfe4db918e569b95f8a85cb8641a36",
    "title": "惜余春慢·戊午三月二十五日偕月子泛舟湖上三潭，登孤山，饮楼外楼，用樊榭戊戌三月二十二日泛湖，次清真韵。是日所乘舟即曲园叟小游梅舰也",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "红抹桃云，绿平柳涨，故苑檐花关断。清明积雨，镜里犹寒，未敞晶窗十扇。认取浮俞舰名，梅隐词仙，鹤飞留箭。对靓妆西子，苎衣初试，眼波流远。",
      "看时节、叶密巢居，荷攒港曲，裙衩借他浓染。钿车油壁，皓月香邻，千古同心难变。谁道登临有人，眷念南朝，惜伊柔倩。又歌楼过酒，好记襟痕点点。"
    ]
  },
  {
    "id": "adcfe4db918e569b2d7e0b7ce7d66587",
    "title": "阮郎归·题王莼农十年说梦图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "词人身世半无憀。旧愁心上潮。依然风物过花朝。隔墙听玉箫。",
      "谁与说，十年遥。客魂凭月招。江湖出处可怜宵。梦痕消未消。"
    ]
  },
  {
    "id": "adcfe4db918e569b458412a611aacc5e",
    "title": "减字木兰花·庚戌春在都门购得赵湘帆为金春波写河阳探花图卷。画中人与余少年时酷肖，而题者洪北江、石琢堂三十余人，又多用吾家典故，俨为余作也。实杜、石遗、梦坡皆有题志，余亦继声",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "春波流远。行看溪山张画本。认是吾家。种满河阳树树花。",
      "鞭丝帽影。三十年前曾管领。任作微尘。维识东坡有化身。"
    ]
  },
  {
    "id": "adcfe4db918e569ba2d534f63c371ec1",
    "title": "减字木兰花",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "风光未老。尊畔吟潘词句好。休问桃源。我已前生解叩门。",
      "剑南团扇。只笑寒梅同识面。花也应疑。惨绿年华换鬓丝。"
    ]
  },
  {
    "id": "adcfe4db918e569b5b32559a2873e342",
    "title": "摸鱼子·泛西溪至交芦庵，观所藏西溪图画。是日谒樊榭先生与月上夫人栗主，因用樊榭题西溪卜居图韵",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "把西湖、移来深曲，四山环作溪渚。白头喜结芦花伴，点染绿蘋红树。桥外渡。引一叶瓜皮，背雁摇秋去。蒲牢定处。认水绕僧扉，云依客座，湘点好茶具。",
      "词人愿，要觅鸥波闲趣。西楼同卧凉雨。诗龛静护香魂妥，那羡神仙鸳鹭。凭寄语。道城郭沧桑，旧感东园句。仙凡路阻。只俎豆名山，画图灵境，酹酒对公舞。"
    ]
  },
  {
    "id": "adcfe4db918e569b35f8a27967a6194d",
    "title": "虞美人·汤雨生寒香草堂图卷",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "秋江罢钓归来客。只叩寒香席。万花无际月当头。见说草堂当日占罗浮。",
      "雕阑玉砌春犹在。草草山河改。依然琴隐旧楼台。定有诗魂鹤语夜深来。"
    ]
  },
  {
    "id": "adcfe4db918e569bbe3bdaa144dceefe",
    "title": "清平乐·骆佩香女士为王梦栖画水墨花卉卷",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "碧蒙蒙地。唤起花情思。未要调脂吹作水。偷得小仓晴翠。",
      "凭添几树霜华。供来柿叶山家。翻笑鸥波有恨，任他芳草天涯。"
    ]
  },
  {
    "id": "adcfe4db918e569b297a1b95295533ff",
    "title": "忆旧游·叶小凤在吴江访得午梦堂故址，并拜小鸾墓，归作分堤吊梦图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "认疏疏弱柳，曲曲分堤，人在鸥乡。花落无人扫，剩残红几片，独袅斜阳。断垣与谁凭吊，午梦未荒唐。怅野老遗篇，山河劫换，重阅沧桑。",
      "回肠。笑词客，是异代怜才，百感苍茫。一研樱桃雨润，几缕帽影都凉。招魂漫歌楚些，好诵返生香。听玉佩寒声，一弯眉月描嫩黄。"
    ]
  },
  {
    "id": "adcfe4db918e569bd869668843a7e6cd",
    "title": "烛影摇红·古微丈以元旦词属和，次韵",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "又酌屠苏，朝来休问杯深浅。春阴还乞护唐花，待奏通明殿。回首沧洲岁晚。付乡情、溟南去燕。故园垂柳，几度飘零，为谁青眼。",
      "弹指沧桑劫灰，屡阅红羊换。溪山无恙，试浮家、漫道烟波远。弟妹天涯信断。杳江湖、宵寒梦短。客来劝醉，侧帽尊前，玉梅香飐。"
    ]
  },
  {
    "id": "adcfe4db918e569bbf8c60429a732ea8",
    "title": "三姝媚·重过吴门留园，感旧",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "繁红愁过眼。荡遥山双颦，镜奁半剪。步屧廊回话胜游，还识旧时莺燕。几日微寒，怕坠粉、顿成秋苑。自惜竛竮，冷掩梨云，梦随人远。",
      "何况欢场催散。又隔水飘灯，送春将晚。楼角垂杨，但翠眉犹画，好花人面。涴地青苔，空负我、阑干寻遍。有盈盈胡蝶，栖香正倦。"
    ]
  },
  {
    "id": "adcfe4db918e569b81884111a049d8ec",
    "title": "齐天乐·乙丑重九梦坡约集息园，未赴，用古微韵",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "天涯同纵悲秋眼，乡关更添离思。坏堞哀笳，连营戍鼓，已是登临无地。吟怀唤起。答旅雁霜蛩，漫言才气。寂寞荒龛，茗炉经卷纵禅味。",
      "老来谁念子美，山头逢饭颗，俊侣余几。石上题襟，风前落帽，我独蹉跎尘事。瑶章拜赐。想萸鬓迎凉，菊尊催醉。后约重游，听铜琶再倚。"
    ]
  },
  {
    "id": "adcfe4db918e569b6ecca5652034c3dd",
    "title": "齐天乐·秋日剑丞招集吷园，同诸子赋",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "重阳已负登高约，园林奈他秋老。丛菊零香，芙蓉剩粉，都入词家画稿。柴门曾到。话酒懒琴疏，俊游偏少。醉墨题襟，如今不似旧时好。",
      "赏音人在何处，天涯羁旅惯，谁语幽抱。汐社书沈，南村梦杳，问我几时归棹。芳尊劝倒。任隔水飘镫，逢花侧帽。一夕论心，鬓丝添黑了。"
    ]
  },
  {
    "id": "adcfe4db918e569b4968fe5c78b96899",
    "title": "蕙兰芳引·鹤亭以赠畹华词属和，次韵答之",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "梅讯小窗，那还记、庾郎愁曲。况又是天涯，应有泪寻梦哭。旧时彩笔，卅载赋、凤城新绿。只樊南老去，菊部词场谁续。",
      "海角重逢，狂名犹托，酒畔横竹。笑两鬓飘霜，羞傍缕金钿玉。芳词定胜，聘珠十斛。倚赤阑、休怨落花人独。"
    ]
  },
  {
    "id": "adcfe4db918e569b1a8d822d60c99002",
    "title": "瑞鹤仙·辛未人日邀诸子集正风堂",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "喜名园负郭。渐雪霁、净洗车尘漠漠。啼鸦噪篱落。",
      "敛余寒，未卷层楼帘幕。瑶笺付鹤。问故人、应践夙约。",
      "有梅花唤我，重理瑶簪，待放红萼。闲话草堂杜老，此日怀人，赏音辽邈。",
      "长镵漫托。乡关感，且忘却。哀江头，已是登临无地，青藤休叹步弱。",
      "屠苏细酌。便算此乡足乐。"
    ]
  },
  {
    "id": "adcfe4db918e569b3b99cc01dcf5e8d0",
    "title": "汉宫春·吾家海山仙馆在半塘荔子湾，为南汉昌华苑故址。从伯祖德舆公别业也。水榭风廊，迤迟十数里。中有碧璜，乃仿西湖三潭印月，辟七塘而成者。余足迹遍吴越，曾瞻内苑昆明湖，所称名园未之能及。今人事沧桑，时移景易，维舟凭眺，只余百顷荒塘，荷花送晚耳。夏鸣之、田石友所绘二图犹在友人家。时假披览，尚可指其一二胜概。辛未消夏，偶怀故乡，为拈此调",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "零落神山，认昌华故苑，丹荔湾头。荒塘绿荷涨晚，荡夏成秋。三潭印月，比西湖、潮定风柔。都换了、断桥废馆，画图收拾芳洲。",
      "回眄海桑全幻，便齐云结绮，曾几来游。乌衣旧时堂榭，让与闲鸥。金题锦贉，有丛书、人去名留。吾老矣，青蓑办否，归时重理渔舟。"
    ]
  },
  {
    "id": "adcfe4db918e569b46c10b69c06ee7fd",
    "title": "菩萨鬘·题彊村词集，追悼彊村先生",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "河山独剩铜仙泪。汉家陵阙愁无地。琴调水云寒。花前那忍弹。",
      "两朝传谏草。海角飘零老。我意比黄苏。诗中人境庐。"
    ]
  },
  {
    "id": "adcfe4db918e569bfeb1c3fd9b917c6d",
    "title": "浣溪沙·柳园春感",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "劫里山河尽可怜。草堂草草赋秦川。老惭无术救颠连。",
      "四野哀笳盘马地，几家斗酒听鹂天。不知桃柳入新年。"
    ]
  },
  {
    "id": "adcfe4db918e569b09b6f349f3969fa8",
    "title": "一萼红·憬吾函来，述净土兰若旧游，用白石韵奉答",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "佛堂阴。集江湖逸老，蓑笠易冠簪。蕉院敲诗，筠廊斗韵，上方钟磬刚沈。乍弹指、华严劫换，似鹤返、呼起旧冤禽。魍魉犹存，阇梨都散，那忍重临。",
      "刘应一时俱逝，任鱼笺雁信，难写离心。邻笛惊秋，僧床借梦，休向前度追寻。问莲社、高踪甚处，盼檀越、施舍布黄金。为语词仙，别来只共愁深。"
    ]
  },
  {
    "id": "adcfe4db918e569b774423b415eca383",
    "title": "大酺·重检瑞士柏林意大利萨克逊图画，忆欧西旧游",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "话蜃楼高，麟洲迥，天外谁为游客。神鳌同载首，有仙真云际。",
      "霎然飞鸟，五岳真形，三山虚境，指点峰头曾识。萍踪依然在，但愁看鬓影。",
      "卌年重忆。况人老凌波，佩环声隐，坠欢难觅。惊鸣还倚，侧丛珍重，薇浣佳人笔。",
      "尽酒畔灯前，传唱泪涩。琴弦总销沈，素鸾双翼。待唤华鬘步，凭梦约、翠楼今夕。",
      "劝黄鹤，携瑶瑟。明月江上，蛮调沾衣犹湿。画图旧痕咫尺。"
    ]
  },
  {
    "id": "adcfe4db918e569be17593ecf0eb8566",
    "title": "柳梢青·题子丹《双溪词》",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "绝好韶光。蜂来蝶去。闲煞萧郎。十载填词，三生结想，写恨偏长。",
      "兰儿刺绣应忙。认绣句、脂痕粉香。第一销魂，双溪合处，一段斜阳。"
    ]
  },
  {
    "id": "adcfe4db918e569b9485a38aec73ab4d",
    "title": "浪淘沙·题抱香室填词图",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "村落寂无人。门掩残春。桃花水似晋时津。君自抱香何处隐，一瓣清真。",
      "艳摘与香薰。写韵频频。雕红刻翠总伤神。老去填词飘尽泪，竹垞前身。"
    ]
  },
  {
    "id": "adcfe4db9195ae08d3f23589e4236061",
    "title": "点绛唇·对月怀表妹",
    "authorName": "万淑修",
    "authorId": "adcfe4db9195ae08d1457b72d1457b72",
    "dynasty": "清",
    "content": [
      "月落乌啼，今宵提起心先碎。无凭鳞羽。逾觉人憔悴。",
      "目极烟迷，望断家门路。携琴处。海棠花底，共赋伤春句。"
    ]
  },
  {
    "id": "adcfe4db9195ae088975af10fe24c5d3",
    "title": "南柯子·病中怀亲",
    "authorName": "万淑修",
    "authorId": "adcfe4db9195ae08d1457b72d1457b72",
    "dynasty": "清",
    "content": [
      "不必愁生死，关山隔故乡。楼头吴橘又初黄。正是暮秋时候、过重阳。",
      "日落迷芳草，庭深怯晓霜。病怀无计苦参商。又见一行征雁、断人肠。"
    ]
  },
  {
    "id": "adcfe4db9195ae08d8876329ec14b58e",
    "title": "鹧鸪天·同表妹游董夫人西园",
    "authorName": "万淑修",
    "authorId": "adcfe4db9195ae08d1457b72d1457b72",
    "dynasty": "清",
    "content": [
      "花径斜开浅水滨。疏篁深处绝纤尘。漫从洛浦邀神女，试到天台访玉真。",
      "携绿绮，伴佳宾。绕篱小草好相亲。却忧赋就胶东去，日暮还听鸟弄春。"
    ]
  },
  {
    "id": "adcfe4db9195ae08d160054aa5b14f12",
    "title": "玉楼春·元宵后一日忆母",
    "authorName": "万淑修",
    "authorId": "adcfe4db9195ae08d1457b72d1457b72",
    "dynasty": "清",
    "content": [
      "东风依旧来庭院。极目家山云隔断。辛盘空对九枝花，千里月明人更远。",
      "黄河涛转亲无患。窗外梅花开已半。未逢驿使托青鸾，寄去高堂如觐面。"
    ]
  },
  {
    "id": "adcfe4db91efcd0ea4eacbfff5566a89",
    "title": "菩萨蛮·次集中韵见凌祉媛《翠螺阁集闺秀题词》",
    "authorName": "汪静娟",
    "authorId": "adcfe4db91efcd0ed1457b72d1457b72",
    "dynasty": "清",
    "content": [
      "鸾笙吹醒鸳鸯梦。零缣断墨须珍重。春去冷苔衣。落花红乱飞。",
      "清才高咏雪。小劫罗浮蝶。吟阁剩斜晖。遗芳魂不归。"
    ]
  },
  {
    "id": "adcfe4db9202164ee9625a03a1431256",
    "title": "南乡子·九日见汪之珩《东皋诗馀》",
    "authorName": "丛祁志",
    "authorId": "adcfe4db9202164ed1457b72d1457b72",
    "dynasty": "清",
    "content": [
      "佳节拟登高。一望寒山木未凋。菊酒才斟枫已醉，谁浇。摘叶题诗字有糕。",
      "风急搅林梢。何处游人帽欲飘。且插茱萸篱下饮，逍遥。夜静霜钟带月敲。"
    ]
  },
  {
    "id": "adcfe4db921e07e95ff43a0b16afe8b2",
    "title": "踏莎行·题词，同里王复纪宣",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "芳孕兰荪，幽依佳树。美人天末同归路。一编金粉怨多情，逢秋似惜秋无语。",
      "烟草晴川，明珠汉浦。高吟许逐邯郸步。素云黄鹤拥词仙，入室不数相如赋。"
    ]
  },
  {
    "id": "adcfe4db921e07e979b150383a994aae",
    "title": "水龙吟·辛亥海上作",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "西风蓦地惊秋，天涯乍觉羁愁起。高楼一角，疏帘半卷，阑干倦倚。月堕江空，云垂海立，夜凉如水。算王粲登楼，悲秋宋玉，都未省，心中意。极目长空万里。",
      "望乡关、白云无际。头颅大好，江山如此。人间何世。肯信元龙，飘零湖海，未除豪气。只情怀万种，年来尽迸，作征衫泪。"
    ]
  },
  {
    "id": "adcfe4db921e07e9af4c847e25b28815",
    "title": "忆江南·怀吴江柳亚庐弃疾",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "歌残月，闲忆柳屯田。磨剑十年成底事，匣中夜夜吼龙泉。",
      "想念转凄然。"
    ]
  },
  {
    "id": "adcfe4db921e07e943e9df11f54f3282",
    "title": "忆仙姿·怀同县宁仙霞调元",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "楚水燕云长隔。相望不知南北。落月满屋梁，疑是照君颜色。",
      "将息。将息。岁暮天寒风急。"
    ]
  },
  {
    "id": "adcfe4db921e07e97af1b5dba9073e33",
    "title": "醉太平·忆湘乡龚醉庵尔位",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "孝标绝交。扬雄解嘲。不堪人事萧条。只愁来酒浇。",
      "沉雄比曹。幽闲似陶。三湘一派风骚。数龚生最豪。"
    ]
  },
  {
    "id": "adcfe4db921e07e9ab2cca27d21d7d73",
    "title": "南浦·月怀绩溪胡适之洪骍",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "相见何事，长言共保能终始。断鸿沉鲤。尺素书难寄。",
      "剑气箫心，一例销磨矣。雕虫技。壮怀无俚。未改当年耳。"
    ]
  },
  {
    "id": "adcfe4db921e07e93899d8986c82f3a2",
    "title": "水调歌头·游虎丘",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "莽苍一帆去，游兴惬奇怀。生公石上高踞，说法讲台开。休问当年霸业，剑气而今销歇，遗恨满蒿莱。顽石作人语，吾亦待君来。",
      "平生愿，供布袜，与青鞋。林泉千古风月，终竟属吾侪。多少英雄儿女，一例山丘尘土，短碣共长埋。欲绊飞仙住，江月酹余杯。"
    ]
  },
  {
    "id": "adcfe4db921e07e986b91202dc861ea0",
    "title": "虞美人",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "春花秋月寻常度。一例愁无数。朔风吹雪又漫天。可奈流光屈指便残年。",
      "近来心事无人问。只是恹恹病。相逢知更在何时。可奈灵修迢递负佳期。"
    ]
  },
  {
    "id": "adcfe4db921e07e91055b7982944f675",
    "title": "罗敷媚洞庭归舟",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "浮生欲付湘灵管，几度征鞭。几度归船。湖上重来又几年。",
      "曾经泽畔闻瑶瑟，湖水湖烟。空碧摇天。回首当初更可怜。"
    ]
  },
  {
    "id": "adcfe4db921e07e9ce902d918a4deb72",
    "title": "踏莎行·壬子又新秋",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "好月难圆，佳期易误。相逢只在堪悲处。学人眉样不成妆，窥帘笑煞东邻女。",
      "斫断桂轮，推翻日驭。星球重造非前度。放开明月照河山，人间旧历从新注。"
    ]
  },
  {
    "id": "adcfe4db921e07e9e1e48eef87bb5200",
    "title": "水调歌头·痴萍邀饮，赋赠",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "且莫悲秋去，尝试踏歌来。眼前屈子余子，坛坫几骚才。都付大江东去，剩有青山无语，劫换六朝灰。楚泽尚今古，谁上问天台。",
      "烹肥羜，沽美酒，酌金罍。浮云人世富贵，春梦一场回。未若登山临水，还与唱予和汝，笑口向人开。我语惟卿解，欢饮快吾杯。"
    ]
  },
  {
    "id": "adcfe4db921e07e94334969fb0c0b976",
    "title": "蝶恋花",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "强欲悲秋秋已半。才过中秋，又约登高伴。病后此身愁易绊。年时佳节寻常换。",
      "不分吟诗心意懒。待写闲情，怕是回肠断。晴雨近旬千百变。可怜天色人难管。"
    ]
  },
  {
    "id": "adcfe4db921e07e96212de1a7c86488b",
    "title": "摸鱼儿·用稼轩韵赋别",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "对潇潇一天秋雨，西风吹送人去。征鸿渐怯天涯远，满目乱山无数。留不住。早一骑、匆匆踏过长亭路。有谁共语。拚万种情丝，为伊起灭，无奈化飞灰。",
      "相思意，忍被浮石尽误。多情应悔轻妒。春花秋月年年恨，付与暗镫凄诉。霜叶舞。还便恐、玉颜委弃随尘土。离怀正苦。休更惜清尊，月明又照，前度倚阑处。"
    ]
  },
  {
    "id": "adcfe4db921e07e99c70a6d8ef4c4d47",
    "title": "踏莎行",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "江上听骚，篱边载酒。西风又值销魂候。园芜径冷不归来，黄花几度间重九。",
      "佳色盈头，暗香满袖。年时节物寻常有。却愁持向画中看，近来人比黄花瘦。"
    ]
  },
  {
    "id": "adcfe4db921e07e99e85dbecfab72b04",
    "title": "浣溪纱次介甫韵",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "往事凄凉欲断魂。愁痕渐与草痕匀。可堪消遣奈何春。",
      "飞燕双双能语客，落花点点正撩人。香车惆怅是前尘。"
    ]
  },
  {
    "id": "adcfe4db921e07e99e85dbeca93a5a20",
    "title": "浣溪纱次介甫韵",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "欲写离愁一万重。可堪流水自西东。三更疏雨五更风。",
      "未办白头终有约，即抛红豆更何从。浮生踪迹似飘萍。"
    ]
  },
  {
    "id": "adcfe4db921e07e9c5b299e9c619a67c",
    "title": "卜算子·次雪耘韵",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "寒月转三更，渐觉蛩声静。砌竹摇风三两枝，描上纱窗影。",
      "本自不成眠，梦断翻疑醒。一夜西风满地霜，作就离人冷。"
    ]
  },
  {
    "id": "adcfe4db921e07e9f29ff18e71ba97ee",
    "title": "点绛唇",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "翠歇红销，高楼尽日伤凝睇。云山无际。天远迷烟水。",
      "屠狗无惊，谁识英雄意。成何计。宝刀空厉。掷向西风里。"
    ]
  },
  {
    "id": "adcfe4db921e07e952ec1cf69c3377a8",
    "title": "菩萨蛮·途中偶兴",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "蒙蒙一雨黄畦足。村前碧树经霜绿。门掩小桥西。饥鸟秋乱啼。",
      "山如刀戟起。劈面惊还喜。幽径少人行。晓来闻虎声。"
    ]
  },
  {
    "id": "adcfe4db921e07e952ec1cf6ce25aabd",
    "title": "菩萨蛮·途中偶兴",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "幽花小径东墙下。寒蛩时应婆娑舞。天意可怜秋。飘香生乱愁。",
      "西风吹叶坠。便作重阴会。明日与登高。新霜初试螯。"
    ]
  },
  {
    "id": "adcfe4db921e07e952ec1cf66478bd99",
    "title": "菩萨蛮·途中偶兴",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "毵毵一树河桥柳。记曾攀折劳纤手。秋意渐阑珊。应怜江上寒。",
      "中田瓜簏簌。一带芜青绿。红豆长蛾眉。深闺秋所思。"
    ]
  },
  {
    "id": "adcfe4db921e07e95306fa1b37e296a2",
    "title": "烛影摇红·泪",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "今古同流，鲛宫此日应千串。未宜儿女独伤心，此恨凭谁见。宣室当年一面。便拚与、青衫渍满。穷途日暮，祖帐风寒，悲秋莫辨。",
      "携手河梁，归心望断风沙眼。斑骓遗恨老英雄，但惜深杯浅。莫上新亭望远，怕负却、纶巾羽扇。天涯何处，一身遥寄，怎禁凄怨。"
    ]
  },
  {
    "id": "adcfe4db921e07e9d18cfa0bcb188a6c",
    "title": "临江仙·与雪耘联句",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "莽荡人间何处好，泪痕曾满征衣。酒阑灯灺倍依依。荡胸豪气尽，回首故人稀。",
      "哀乐从知容易感，伤离吹逝都非。共君欢笑不须悲。星河看石霣，瀛海见桑肥。"
    ]
  },
  {
    "id": "adcfe4db921e07e9c5b0f0b97c3e12a5",
    "title": "西江月·放言",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "把笔写愁无限，及时行乐常稀。浮生只合醉如泥。时事不消说起。",
      "海上仙山缥缈，眼中梦境离奇。白衣苍狗总堪疑。何物能令公喜。"
    ]
  },
  {
    "id": "adcfe4db921e07e98d41f3871f9c437b",
    "title": "西江月",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "座上东坡说鬼，佛前苏晋逃禅。有时兴到喜谈天。又作荒唐驺衍。",
      "彭泽何须高隐，旌阳未必神仙。可人最是李青莲。终日酒杯愁浅。"
    ]
  },
  {
    "id": "adcfe4db921e07e98d41f387fae9eb99",
    "title": "西江月",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "一曲晓风残月，数声铁板铜琶。兴酣落笔走龙蛇。谁信曲高和寡。",
      "世事水中捞月，人情雾里看花。浮生一半寄红牙。笑骂由他笑骂。"
    ]
  },
  {
    "id": "adcfe4db921e07e98d41f38738382210",
    "title": "西江月",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "千古大江东去，辽天孤鹤归来。英雄竖子总蒿莱。算有青山犹在。",
      "只合衔杯乐圣，不然绣佛长斋。此心入世已成灰。那管桑田沧海。"
    ]
  },
  {
    "id": "adcfe4db921e07e98d41f387401e02fa",
    "title": "西江月",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "雁以失鸣见杀，木缘拥肿而天。周将才与不才间。而后而今知免。",
      "老子犹龙远矣，仲尼若狗累然。潜龙无闷狗堪怜。尝得蒸豚一脔。"
    ]
  },
  {
    "id": "adcfe4db921e07e98d41f38716afda58",
    "title": "西江月",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "万树梅花绕屋，千头橘婢当山。一邱一壑任吾闲。休较谁长谁短。",
      "蒲扇风堪却暑，糠皮火好消寒。柴门无事日常关。那识人间冷暖。"
    ]
  },
  {
    "id": "adcfe4db921e07e98d41f387671d9f34",
    "title": "西江月",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "西子扁舟范蠡，赤松两屐张良。神龙潜尾利于藏。人世独来独往。",
      "蹈海仲连无取，逾垣干木难量。羞他竖子说侯王。何似此公倜傥。"
    ]
  },
  {
    "id": "adcfe4db921e07e98d41f3871fd7c16a",
    "title": "西江月",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "披发酒边高叫，昂头天外闲游。奇情一纵意难留。自笑吾狂依旧。",
      "眼底东南云气，掌中西北神州。新亭泣涕请君收。消个夷吾终有。"
    ]
  },
  {
    "id": "adcfe4db921e07e98d41f387f41f8e0b",
    "title": "西江月",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "倏忽早知地哑，灵均枉恨天聋。窍难开凿问难通。偏又会将人弄。",
      "占谶告余以臆，岂惟大块梦梦。人间亦有物相同。释策谢之曰懂。"
    ]
  },
  {
    "id": "adcfe4db921e07e98d41f387367fc764",
    "title": "西江月",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "有酒莫辞频醉，白驹过隙匆匆。少年转瞬便成翁。真个浮生若梦。",
      "开口笑时能几，劳吾形者无穷。盗丘膻舜可怜虫。不值达人一哄。"
    ]
  },
  {
    "id": "adcfe4db921e07e90ae25d581598fc56",
    "title": "满江红·生日感赋",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "醉梦浮生，又过了、春秋廿六。从此去、茫茫来日，后期难足。晦朔易随朝菌改，羲和苦把征鞭促。只由他、年去更年来，相追逐。",
      "梦化蝶，醒忘鹿。野获麟，隅止鵩。算何真非幻，何荣非辱。呼我任名牛与马，共谁争食鸡和鹜。觉当时、阮籍太猖狂，穷途矣。"
    ]
  },
  {
    "id": "adcfe4db921e07e990bdbd82439cfc05",
    "title": "满江红",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "黄菊花开，秋容淡、还添红叶。欢会少、故人难见，金罍易竭。莫使尊前人负酒，怕看镜里头成雪。更停杯、不饮待如何，空愁绝。",
      "今生事，凭谁说。今生愿，无事歇。叹未甘速老，岂应偷活。碧化渐生身后感，错成料费人间铁。拚一襟、幽恨自凄凉，高歌阕。"
    ]
  },
  {
    "id": "adcfe4db921e07e9a6c9294de626603a",
    "title": "罗敷媚题钝剑听秋图",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "秋心夜上梧桐月，冷露凄然。虫语联绵。搁破西窗一枕眠。",
      "词人老去心情懒，孤雁遥天。落叶哀蝉。一例悲秋只自怜。"
    ]
  },
  {
    "id": "adcfe4db921e07e92d00dda58f72a33c",
    "title": "罗敷媚",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "一天秋色难描画，况是秋声。道是秋声。纵有欧阳赋不成。",
      "西风碎撼芭蕉雨，此夜曾听。那忍重听。多恐宵深剑欲鸣。"
    ]
  },
  {
    "id": "adcfe4db921e07e92d00dda5a823781d",
    "title": "罗敷媚",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "夜深灯烬花犹落，月晕微阴。默坐沈沈。时听空阶蟋蟀吟。",
      "闲愁闲恨都无著，漫抚瑶琴。没个知音。负却悲秋一片心。"
    ]
  },
  {
    "id": "adcfe4db921e07e9f63dbb4bc1d1b20c",
    "title": "忆王孙·怀朱少屏",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "鲁戈挥尽泪如麻。切切哀弦空自嗟。又近黄昏日易斜。",
      "忆朱家。惆怅江南天一涯。"
    ]
  },
  {
    "id": "adcfe4db921e07e90cd20a9879912bd0",
    "title": "长相思·怀高钝剑",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "卿也痴。侬也痴。不是寻常惜别离。相思入骨时。",
      "梦何之。意何之。四载逢君未有期。匆匆岁又移。"
    ]
  },
  {
    "id": "adcfe4db921e07e9ae54896dcb586ca7",
    "title": "相见欢·怀陈蜕庵",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "壮怀欲问天公。恨无穷。萧瑟暮年词赋为愁工。",
      "秋来聚。今何去。信难通。可是脚跟无线转如蓬。"
    ]
  },
  {
    "id": "adcfe4db921e07e9ceb4c2d1ae4ee5ea",
    "title": "宴西园怀黄巽卿",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "曾记西园夜雨。曲曲心期闲絮。匹马走黄河。泪痕多。",
      "侬亦风尘倦矣。郁郁安能居此。相约买青山。白云闲。"
    ]
  },
  {
    "id": "adcfe4db921e07e938d3d1a4653daa96",
    "title": "百尺楼怀陈可毅",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "海上识元龙，一见情如故。赏我新诗爱我书，慰我天涯苦。",
      "木落洞庭秋，门外风如虎。劳燕东西各自飞，无复知音遇。"
    ]
  },
  {
    "id": "adcfe4db921e07e9840f2a30430960b1",
    "title": "罗敷媚怀张丹斧",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "新知触眼春云过，苦念兰成。萧瑟平生。落魄江湖载酒行。",
      "诗人老去莺莺在，谱尽闲情。恩怨都轻。赢得青楼薄幸名。"
    ]
  },
  {
    "id": "adcfe4db921e07e9eec65fb0cc6ea7a6",
    "title": "谒金门·怀黄梦蘧",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "留不得。满目凄凉行色。黑水白山何处极。为君心恻恻。",
      "相望一村犹隔。忍说天南地北。门外垂杨春自碧。明朝愁与折。"
    ]
  },
  {
    "id": "adcfe4db921e07e9ca558f3d444f99a3",
    "title": "好事近·怀方旭芝",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "白眼看青天，消得古今愁否。富贵浮云闲过，任白衣苍狗。",
      "不须就我课诗功，归去更谋妇。闲说秦嘉徐淑，是人间佳耦。"
    ]
  },
  {
    "id": "adcfe4db921e07e9d054c075b907207d",
    "title": "桂枝香中秋感怀，赋示觉子",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "曲阑微步。看皓魄凄凉，欲归还伫。望断遥空，玉宇琼楼何处，嫦娥肯任圆时误。只浮云、无端遮住。晚风吹乱，南飞乌鹊，纷纷绕树。",
      "把酒问天天不语。更秋梦模糊，风凄月苦。三五良宵，不似旧时眉妩。云鬟解识相怜意，渺悠悠、满天香雾。闲愁莫遣，举杯同醉，若歌侬舞。"
    ]
  },
  {
    "id": "adcfe4db921e07e9a6a84a1c206e9de3",
    "title": "喜迁莺·和钝剑移居留溪",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "飞来一纸。道移住留溪，遣怀赋此。秋雨潇潇，秋风淅淅，拚把愁肠惊喜。又作稚川移宅，漫说晏婴近市。心空净，境清闲，不怕阿侬羡死。",
      "否否，任凭他、抱膝高吟，未必安便耳。红豆抛残，青山买得，翻怨今非昨是。肯使弯强压骏，付与黄冠草履。都休了，待归来，且自饮醇拥美。"
    ]
  },
  {
    "id": "adcfe4db921e07e91bbd9086336b1333",
    "title": "扫花游登阁",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "晚秋兴索，正鸯浦盟寒，鹭汀风起。俊游未已。奈登高极目，易伤人意。旧日阑干，独自何心更倚。望无际。又鹜逐霞落，天映秋水。",
      "前事如梦里。费几度思量，几番憔悴。乱愁怎理。但珠帘画栋，暗消清泪。细数流年，后约空凭准拟。这情味。算归来、一时难记。"
    ]
  },
  {
    "id": "adcfe4db921e07e92f7ae5b2f091d72b",
    "title": "水调歌头·九月十一日邀蜕盦登麓山",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "朝起望天际，晴色荡微波。黄花应未开遍，九日昨才过。爱晚亭边枫叶，知有山灵为我，早放醉颜酡。转眼便秋老，不往待如何。",
      "人间事，供一笑，总由他。一生当著几两，游屐过山坡。屈指旧交余几，只有青山长在，向我好情多。湖海元龙倦，试听楚狂歌。"
    ]
  },
  {
    "id": "adcfe4db921e07e95b6994524f5e71e4",
    "title": "高阳台·登长沙城作",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "瓜苦秋华，莲红夜落，能消几度清游。孤雁归迟，断云飞过南楼。当年词客伤怀地，到今时、一例悲秋。更凄凉，眺尽平芜，惹尽闲愁。",
      "登临不忍重回首，但苔封古堞，草没荒邱。蚁斗蠹争，等闲付与东流。西风渐觉芳菲尽，只荻花、枫叶飕飕。倚斜阳，一片孤城，一片汀洲。"
    ]
  },
  {
    "id": "adcfe4db921e07e9f29ff18e2a120eee",
    "title": "点绛唇",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "去雁来鸿，书凭锦字无端的。后期难觅。新恨成堆积。",
      "雨阻重阳，独坐添愁寂。何人笛。数声悽恻。和着寒鸣蟀。"
    ]
  },
  {
    "id": "adcfe4db921e07e9f0d139cb51cd4ab2",
    "title": "清商怨",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "新来情意渐懒。怅玉人天远。已觉更长，如何偏梦短。",
      "衾头谁信泪满。怪不似、旧时先暖。尽着寒侵，孤眠谁更管。"
    ]
  },
  {
    "id": "adcfe4db921e07e9954b6e008452776e",
    "title": "忆江南",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "闲情绪，默自思无端。心事万千都不是，别无人处泪阑干。",
      "凤屧透春寒。"
    ]
  },
  {
    "id": "adcfe4db921e07e940c844055f1a1551",
    "title": "相见欢·次韵和钝剑",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "幽愁诉与谁同。小园中。耐得花开愁雨又愁风。",
      "春虽去。教鹃语。莫匆匆。多少残英犹恋夕阳红。"
    ]
  },
  {
    "id": "adcfe4db921e07e9a694730b3c2396af",
    "title": "浪淘沙·七十二鸳鸯词",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "七十二鸳鸯。对舞成行。金笼长锁困翱翔。双死双飞原有愿，不怨风狂。",
      "旧梦总难忘。地老天荒。悲秋更比送春忙。惆怅黄花开烂漫，何处山冈。"
    ]
  },
  {
    "id": "adcfe4db921e07e92217819a509196d4",
    "title": "罗敷媚集定庵句",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "才人病后风情死，唳鹤吟鸾。试语还难。凤胫灯青香篆寒。",
      "魂消心死都无法，如梦如烟。回首依然。空损秋闺一夜眠。"
    ]
  },
  {
    "id": "adcfe4db921e07e993cb34e8e3892ac8",
    "title": "浣溪纱山庄晚眺",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "远树微茫一剪平。夕阳斜衬断霞明。晚来天色界红青。",
      "溪涨一痕浇菜雨，村喧十里打禾声。歇凉人爱坐瓜棚。"
    ]
  },
  {
    "id": "adcfe4db921e07e9c84f552195bfe055",
    "title": "一痕沙",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "买得良田二顷。便合此间长隐。分半种桑麻。半栽花。",
      "前面青山如画。时有白云来下。高处两三峰。是章龙。"
    ]
  },
  {
    "id": "adcfe4db921e07e940be2043d0cc536b",
    "title": "卖花声柳",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "烟外柳丝丝。雨困云痴。长亭秋老又多时。别后飘零谁更管，人隔相思。",
      "风已不禁吹。腰弱难支。章台青袅一枝枝。曾是旧游攀折处，应惜芳菲。"
    ]
  },
  {
    "id": "adcfe4db921e07e93d5dc1322d8da0b1",
    "title": "卖花声",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "窗外又晨鸡。曙色熹微。断肠人去隔天涯。瘦尽腰围销到骨，不彀相思。",
      "无计斩情丝。有恨谁知。泪痕洒上海棠枝。一寸春心红未死，化作胭脂。"
    ]
  },
  {
    "id": "adcfe4db921e07e983f0987dadc54a76",
    "title": "人月圆·戏用坡句，和谭介夫",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "旧时明月还相照，月也不胜寒。不知天上，琼楼玉宇，今夕何年。",
      "乘风便好，翩然归去，同看婵娟。只愁人有，悲欢离合，自古难全。"
    ]
  },
  {
    "id": "adcfe4db921e07e9f549c80db575edc7",
    "title": "蝶恋花·感事，次利贞韵",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "好梦依稀留不住。午枕醒回，一晌愁无语。独自思量情更苦。",
      "为伊悔把年华误。抛尽离肠千万绪。莫更相寻，重认分携处。"
    ]
  },
  {
    "id": "adcfe4db921e07e93948d08a44831851",
    "title": "虞美人·次梦蘧韵",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "柔荑斜倚樱桃露。兰气微微吐。怨人还带泪痕啼。不道萧郎背地立多时。",
      "前番薄幸应难究。今后郎知否。教郎去作白杨花。一任东西南北没人遮。"
    ]
  },
  {
    "id": "adcfe4db921e07e9c16d970979137f63",
    "title": "忆江南·叹逝",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "闲梦远，便去作清游。燕市悲歌人已远，斜阳西坠水东流。",
      "此意竟悠悠。"
    ]
  },
  {
    "id": "adcfe4db921e07e94205bee956e16ca9",
    "title": "生查子·题秋夜听雨图",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "香泥小印红，旧识中郎号。读画又宵深，时见秋灯笑。",
      "细雨落檐花，消得高歌浩。此意托声桐，未免知音少。"
    ]
  },
  {
    "id": "adcfe4db921e07e90e72dc8a9bde92fa",
    "title": "贺新凉",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "笑指天边月。曾照人、几回欢聚，几番离别。依旧清辉池亭满，望处凉生毛发。怎奈向、闲愁未歇。忆得去年相伴久，爱窥帘、一点长孤洁。满地碎，铺香雪。",
      "今年对月情怀切。怕匆匆、风狂雨横，易伤圆缺。谁解南飞乌鹊意，绕树悲鸣凄咽。早搅断、愁肠千结。行见盈盈三五夜，又桃华、两地成虚设。尽此际，叹清绝。"
    ]
  },
  {
    "id": "adcfe4db921e07e98e9bed3e8e613bfe",
    "title": "浣溪纱",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "小步空庭夜色凉。迢迢银汉挂天长。儿童爱唱月光光。",
      "几点流萤飞野草，数声啼蟀出东墙。西风消息费思量。"
    ]
  },
  {
    "id": "adcfe4db921e07e94334969f55f88208",
    "title": "蝶恋花",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "不道秋来人正苦。一夜西风，搅得愁如絮。寒蟀数声啼不住。更添几阵梧桐雨。",
      "心事只今谁与诉。几度思量，没个安排处。爇罢水沉香一炷。篆烟斜袅相思字。"
    ]
  },
  {
    "id": "adcfe4db921e07e9d5cf24b1b5fa7ef3",
    "title": "相见欢",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "幽闺月度东窗。掩兰釭。时听猩猩何事吠村庞。",
      "愁难卧，相呼起。步回廊。可奈月华犹照影双双。"
    ]
  },
  {
    "id": "adcfe4db921e07e9e429ae79374b7abb",
    "title": "如梦令",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "清景闲庭深夜。耿耿素娥欲下。移影满窥帘，度了藤阴一架。",
      "堪诧。堪诧。才放海棠又谢。"
    ]
  },
  {
    "id": "adcfe4db921e07e99c70a6d80cc5d25a",
    "title": "踏莎行",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "小阁当风，高楼听雨。秋来一夜愁无数。灯前辜负可怜宵，思量旧梦悲如许。",
      "小有宾朋，略饶歌舞。百般影事从伊诉。等闲收拾少年心，明朝江上听鼙鼓。"
    ]
  },
  {
    "id": "adcfe4db921e07e915c4a61d0b376fd8",
    "title": "采桑子·秋风，和痴萍韵",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "秋风无力吹侬起，病怯登楼。况是多愁。一夜相思天尽头。",
      "欢悰别后那堪说，泪似泉流。心自人留。争道今生死便休。"
    ]
  },
  {
    "id": "adcfe4db921e07e9ff6d30337126c633",
    "title": "望江南自妙高峰望麓山卓林墓",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "吟楚些，江畔与招魂。埋血只今应化碧，怀人依旧独停云。",
      "荒草上孤坟。"
    ]
  },
  {
    "id": "adcfe4db921e07e9f02891a497bfcd55",
    "title": "采桑子",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "秋风一夜摇霜碧，人在平林。目极高岑。远树重重万里心。",
      "遥天雁字知何意，飞过遗音。欲问还沈。闲事闲愁恁不禁。"
    ]
  },
  {
    "id": "adcfe4db921e07e9e1f566ae232d4674",
    "title": "金缕曲·与痴萍饮后，强余填词，荡气回肠，聊以为笑",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "爱我无如酒。一月中、如斯欢笑，几曾开口。心上纵横多少事，不如意常十九。问人世、解忧可有。赢得杜康能一顾，拚千秋、万岁从君寿。与君誓，长相守。",
      "伤心莫漫眉头皱。且商量、淳于一石，汝阳三斗。不是刘伶徒颂德，还幸吾家有妇。便沉醉、归来时候。瓮里新醅堪共酌，算喃喃、今夜凭他咒。撑白眼，看苍狗。"
    ]
  },
  {
    "id": "adcfe4db921e07e9f6334a9f9c7ff1a3",
    "title": "一剪梅·前词既成，复填此解",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "举杯莫道便消愁。酒涌心头。愁上眉头。人生能得几良俦。漫自悲秋。快把杯浮。",
      "雪夜联吟记去秋。前度苏州。今度潭州。倚天还看小吴钩。修我戈矛，与子同仇。"
    ]
  },
  {
    "id": "adcfe4db921e07e91fce614861c43989",
    "title": "水调歌头·小除夕僧寺写忧",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "百岁为吾待，三十等闲过。一年一度除夕，值甚悔蹉跎。只恐茫茫来日，长是有愁如织，白发误人多。努力鞭乌兔，寄语促羲和。",
      "食无鱼，醉无酒，和无歌。无端忽被僧戒，皈命礼弥陀。空说吾家有妇，何自为谋斗酒，馋煞老东坡。休矣公无怒，且唱定风波。"
    ]
  },
  {
    "id": "adcfe4db921e07e98d41f387dd75c0d2",
    "title": "西江月",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "醒后还为蝴蝶，梦中化为鸳鸯。行云缥缈雨荒唐。何处楚王台上。",
      "水自抽刀不断，情于隔而偏长。强忘终竟未能忘。安得相思可短。"
    ]
  },
  {
    "id": "adcfe4db921e07e98d41f38701e8f51c",
    "title": "西江月",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "妾似杨枝拂水，郎如柳絮随尘。枝枝青过奈何春。絮自飘飞无定。",
      "死向郎心缝里，而今更不轻分。要郎肝膈为镌铭。甹把微生葬送。"
    ]
  },
  {
    "id": "adcfe4db921e07e99b02ba6dcec93e2a",
    "title": "菩萨蛮",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "春来不到高楼上。伤春人倚高楼望。春若肯相偎。高楼尽日开。",
      "春来无意绪。春去增迟暮。等是不逢春。逢春更恼人。"
    ]
  },
  {
    "id": "adcfe4db921e07e933b773a747c70678",
    "title": "十六字令题石子粲君浮海槛检诗图",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "浮。十里平湖漾碧流。呼鸳侣，同上木兰舟。"
    ]
  },
  {
    "id": "adcfe4db921e07e9766b437843f745c6",
    "title": "十六字令",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "梅。今夜孤山多好怀。偎郎语，香雪为谁开。"
    ]
  },
  {
    "id": "adcfe4db921e07e9766b43784c591fed",
    "title": "十六字令",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "诗。卷里西湖梦见之。凭君画，浓淡总相宜。"
    ]
  },
  {
    "id": "adcfe4db921e07e9f9b185b2cfe28df9",
    "title": "满江红·八月五日联句",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "把酒持螯，问今夕、不知何夕。陡增起、豪情万丈，悬天无壁。会铸九州成大错，茫茫禹域稀人迹。看吴宫、一霎又成墟，青燐泣。",
      "共和国，方成立。满蒙事，还增亟。问天公扰扰，几时方毕。转绿回黄时自有，弩张剑拔终奚益。笑青梅、煮酒论英雄，谁堪匹。"
    ]
  },
  {
    "id": "adcfe4db921e07e990bdbd820c6ff5f9",
    "title": "满江红",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "如此江山，问今夜、作何消遣。剩几辈、美人名士，风流缱绻。只道浮生原似梦，及时行乐天休管。倚高楼、无语盻长空，情何限。",
      "晴云影，遥空敛。青玉案，深杯浅。负诗肠酒胆，舞衫歌扇。雨雨风风秋易老，翻翻覆覆愁难剪。尽慷慨、搔首各踟蹰，吟怀远。"
    ]
  },
  {
    "id": "adcfe4db921e07e98e9bed3e3e6b6e25",
    "title": "浣溪纱",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "万感峥嵘到眼前。思量终夜不成眠。温柔乡是奈何天。",
      "神女愿为三峡雨，鸱夷迟泛五湖船。一腔心事负当筵。"
    ]
  },
  {
    "id": "adcfe4db921e07e98e9bed3e4b08be19",
    "title": "浣溪纱",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "已是春光三月三。枝头正斗万红酣。困人天气滞微寒。",
      "好梦但从醒后忆，奇花不称折来看。清愁惆怅是阑珊。"
    ]
  },
  {
    "id": "adcfe4db921e07e98e9bed3eaed43f34",
    "title": "浣溪纱",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "清慧还期庸福修。狂名至竟负温柔。愁城谁与度春秋。",
      "已过陈思期洛水，还如杜牧在扬州。多情岂合此生休。"
    ]
  },
  {
    "id": "adcfe4db921e07e94334969f0a7a08f1",
    "title": "蝶恋花",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "偏是花开风又雨。一霎相逢，霎霎相思苦。覆去翻来千万绪。销魂那得魂如许。",
      "花外漏声花底语。花底迷楼，花外来时路。路到尽头难觅处。多情悔被无情误。"
    ]
  },
  {
    "id": "adcfe4db921e07e96d14d0df5869e412",
    "title": "浣溪纱集唐",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "昨夜星辰昨夜风。月斜楼上五更钟。麝薰微度绣夫容。",
      "岭树重遮千里目，辞根散作九秋蓬。断无消息石榴红。"
    ]
  },
  {
    "id": "adcfe4db921e07e9e0dfacd90a88cf32",
    "title": "水龙吟·题画，雨中春树万人家。十二年前吴石明笔也",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "雨中春树人家，画图省识荆关意。黄尘净洗，青山淡写，绿烟如幂。残冻犹凝，嫩晴乍间，养花天气。只高楼怕与，凭阑远望，人何在，情千里。",
      "记省年时旧事。黯销魂、渭城春思。断桥疏柳，隔江残笛，尽侬蕉萃。行雨踪迷，为霖愿渺，望霓情系。待何年、重倩东风，吹汝遍，芳菲地。"
    ]
  },
  {
    "id": "adcfe4db921e07e91451b232c31a2f27",
    "title": "满江红·题画，半江红树卖鲈鱼",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "十载江湖，已负却、垂纶初意。怎便得、浮家泛宅，苇芦丛里。雨笠烟蓑看浩渺，青山红树忘醒醉。漫随他、沧海阅风波，销豪气。",
      "钓鳌愿，成虚拟。斩蛟志，空长誓。共兹泉雷泽，一齐收起。但使得鱼能易酒，不愁举网嗟无地。好从今、一叶驾扁舟，恣云水。"
    ]
  },
  {
    "id": "adcfe4db921e07e91f1b21ea8fbb63a3",
    "title": "水调歌头·题画，杨柳依依人访船",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "天末渺何许，江海思悠哉。垂杨又见春碧，归梦入奇怀。为问渡头老子，可借一帆风利，舟楫待君才。我是忘机侣，鸥鹭不须猜。",
      "临河叹，乘桴意，逝川哀。栖栖丘为何事，沮溺尽吾侪。莫便中流击楫，且与赋诗横槊，慷慨尽余杯。相慰芦中客，宝剑未沈薶。"
    ]
  },
  {
    "id": "adcfe4db921e07e9d01b3e335a2ff7b6",
    "title": "百字令题画，偶逢樵者问山名",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "嵯峨壁立，是洪荒何世，撮尘造汝。名号不跻衡华列，混绝虚嚣盘古。拔地千寻，距天一尺，高纳群峰俯。披裘狂客，应能七二同数。",
      "遥怜安石东山，风流裙屐，哀乐中年路。勉把新亭闲涕抑，莫办苍生霖雨。凿空迟通，触周稽伐，谁省愚公苦。黄冠归去，可怜丘壑无主。"
    ]
  },
  {
    "id": "adcfe4db921e07e91a27f1e2098231be",
    "title": "浣溪纱集定盦句",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "好梦如云不自由。是仙是幻是温柔。碧桃花底醉春游。",
      "世事沧桑心事定，他生缥缈此生休。人间无地署无愁。"
    ]
  },
  {
    "id": "adcfe4db921e07e98e9bed3e8128955b",
    "title": "浣溪纱",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "昙誓人天度有情。风花未免能纵横。羽陵安稳贮云英。",
      "别有狂言谢时望，更何方法遣今生。美人规劝听分明。"
    ]
  },
  {
    "id": "adcfe4db921e07e98e9bed3ec2d554b1",
    "title": "浣溪纱",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "尘劫成尘感不销。神魂十丈为飘飖。珠帘揭处佩环摇。",
      "一寸春心红到死，四厢花影怒于潮。万千哀乐集今朝。"
    ]
  },
  {
    "id": "adcfe4db921e07e98e9bed3e0d21ef9a",
    "title": "浣溪纱",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "冉冉修名独怆神。少年哀乐过于人。谁疑臣朔是星辰。",
      "客气渐多真气少，词人零落酒人贫。空山徙倚倦游身。"
    ]
  },
  {
    "id": "adcfe4db921e07e98e9bed3ee51bf90e",
    "title": "浣溪纱",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "负尽狂名十五年。梦回清泪一潸然。金缸花烬月如烟。",
      "烈士暮年宜学道，才人老去例逃禅。著书何似观心贤。"
    ]
  },
  {
    "id": "adcfe4db921e07e9494f80e1483dcb82",
    "title": "满江红·采崖出狱，赋赠",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "天外飞来，莫须有、千秋恨事。却不道、臣门如市，臣心如水。贝锦谮人伤已甚，蛾眉众女翻成妒。剧无情、铁锁自锒铛，囹圄苦。",
      "三光在，同昭顾。人心在，非全死。有杜根义侠，李膺■赴。终使覆盆能照日，不教冤狱嗟无雨。叹世衰、犹及见斯人，为君舞。"
    ]
  },
  {
    "id": "adcfe4db921e07e990bdbd82da19bf4a",
    "title": "满江红",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "斯世何心，但息息、尘埃野马。更莫辨、功名事业，谁真谁假。岂若洁身同避世，丘何为是栖栖者。似长沮、桀溺耦而耕，吾师也。",
      "商出处，红裙诧。论成败，青衿骂。尽闭门息影，百般都罢。只合浮生拚一醉，任他白服相高下。笑嫁衣、终日为人忙，君休惹。"
    ]
  },
  {
    "id": "adcfe4db921e07e98e9bed3e10a7d7e2",
    "title": "浣溪纱",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "又近西风瑟瑟秋。青桐一叶坠当楼。冷清清地使人愁。",
      "孤馆梦醒寒蟀转，空阶闲伫湿萤流。何方消遣怅清游。"
    ]
  },
  {
    "id": "adcfe4db921e07e9b4afae6d20dedc50",
    "title": "蝶恋花·七夕",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "银汉迢迢横不渡。盼到佳期，却被罡风误。第一难禁天上苦。人间那得愁如许。",
      "便彀相逢时已遽。未了新欢，又听天街鼓。修到神仙原独处。不如小谪携家住。"
    ]
  },
  {
    "id": "adcfe4db921e07e94334969ff328b313",
    "title": "蝶恋花",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "楼上玉人楼下路。淡月迷离，记得相逢处。诉尽衷肠千万绪。此情更比针难度。",
      "女北牛南嗟间阻。一水盈盈，脉脉都无语。解道填桥乌鹊苦。多情忍便成轻妒。"
    ]
  },
  {
    "id": "adcfe4db921e07e94334969feaf3ddc8",
    "title": "蝶恋花",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "镇日相望侬与汝。一度相迟，一岁相思苦。离恨几多凭记取。倩他万岁千秋补。",
      "旧恨飘零随玉露。新恨漫天，黯黯迷烟雾。今夕何年君细数。尽头数到从头去。"
    ]
  },
  {
    "id": "adcfe4db921e07e957f69c147c145934",
    "title": "蝶恋花·集词",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "二月江南山水路。整整韶华，雅称嬉游去。终是疏狂留不住。啼红止恨清明雨。",
      "泪眼问花花不语。独折残枝，问解相思否。春梦觉来无觅处。杜鹃声里斜阳暮。"
    ]
  },
  {
    "id": "adcfe4db921e07e9cff062ca5d73467d",
    "title": "念奴娇·送梦蘧北游",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "轻阴催暝，怅满天清露，故人临别。明月照人如有恨，况近中秋时节。几度徘徊，几番延伫，忽忽参辰没。朋游星散，文园诗酒消歇。",
      "回念郁郁劳生，客中强半，销尽轮蹄铁。又觅狗屠燕市去，苦恋关山风雪。辽海波寒，塞尘春暖，应念归鞍发。倘逢相问，道侬依旧犹活。"
    ]
  },
  {
    "id": "adcfe4db921e07e94fcaf19743f56a7d",
    "title": "疏影·题高天梅红楼梦影图",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "醉春未醒。记朱楼几夜，月高人静。熨玉初温，半展眉峰，依约轻颦不定。角珠艳照芙蓉暖，细认取、晚妆凝靓。费深深、贴意温存，刚透相思一寸。",
      "春梦如今怕省。绮情都忏后，欢意留影。十二阑干，三五佳期，消煞短吟孤哽。疏帘莫放红灯过，又仿佛、茜纱重认。只江郎、老去填词，画里旧颜愁损。"
    ]
  },
  {
    "id": "adcfe4db921e07e98e9bed3ef57a5a3d",
    "title": "浣溪纱",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "夜起空阶见月明。星稀河淡净无云。天香桂子落纷纷。",
      "因念潭州如雪夜，西风一霎暗尘惊。旧游回首不胜情。"
    ]
  },
  {
    "id": "adcfe4db921e07e98e9bed3e6861b0c8",
    "title": "浣溪纱",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "乍透新凉枕簟秋。淡烟笼月上高楼。水晶低搁玉搔头。",
      "六曲阑干风细细，两年前事梦悠悠。姮娥还照昔人愁。"
    ]
  },
  {
    "id": "adcfe4db921e07e9a2d534f6627ad98a",
    "title": "减字木兰花",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "旧游俊处。长记玉梅花下住。曲曲青山。相对门前水一弯。",
      "而今不似。青断山头流断水。稍觉秋佳。开遍篱边木槿花。"
    ]
  },
  {
    "id": "adcfe4db921e07e925665b369a7b4cda",
    "title": "水龙吟",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "晓暾初上青苍，故山葱郁多佳气。雄区坐镇，揽吴吞楚，下临无际。乍敛烟霏，豁呈神秀，一轮高寄。向真仙住处，旧游曾到，天不漏，春如荠。",
      "名胜居然福地。莽龙蛇、联娟千里。山南山北，吾庐宛在，夕阳明媚。古寺穿云，疏钟间月，别饶清思。问鲁戈在否，倩谁更与，缓羲和辔。"
    ]
  },
  {
    "id": "adcfe4db921e07e9602d2d9e0ca6a77d",
    "title": "高阳台",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "草脚泥肥，梢头绿嫩，淡妆宜抹轻烟。屏障天开，一冈迤近门前。年时笠屐寻常过，乍几番、新沐堪怜。洗春酲，万树飞花，一晌啼鹃。",
      "苍松翠竹浑无恙，便溪山归去，不碍龙眠。霖雨苍生，输他哀乐中年。行云莫向高唐驻，已飞埃、雾遍长天。漫消凝，故宇春深，渐长芳荃。"
    ]
  },
  {
    "id": "adcfe4db921e07e9ed0c56ecb73b2dc5",
    "title": "瑞鹤仙",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "四山沈绀碧。剩一带郊原，水田萦白。斜阳弄寒色，映髯龙葱茜，翠屏凝立。凌霜旧质，更新长、青条几尺。记曾听、万马归来，吹彻一枝风笛。",
      "堪忆。徂徕移种，岱亩敷荣，几成今昔，枝柯自惜。苍烟淡，袅晴日。料千年相待，云深鹤老，已是多时化珀。尽人间、万木凋零，岁寒未识。"
    ]
  },
  {
    "id": "adcfe4db921e07e9ec1dfa4108204b6d",
    "title": "大江东去",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "撑空何物，竦苍苍翠翠，凌波欲渡。过客低徊迷望眼，解道非花非树。疑是孤山，不然笋峤，或者将军虎。天寒风急，牵萝翠袖谁补。",
      "相逢飘絮春残，落枫秋晚，岁晏还愁予。蓦地生天鳞甲动，走壁龙蛇飞舞。闲御青鸾，笑招黄鹤，我欲乘风去。庄严一片，可怜阅尽今古。"
    ]
  },
  {
    "id": "adcfe4db921e07e981378d55a4b3a6de",
    "title": "水龙吟·题张挥孙闷寻鹦馆填词图",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "凭谁说与闲愁，闷来唯有寻鹦鹉。天涯几度，鸾飘凤泊，无人解语。剩汝多情，为侬写照，一般毛羽。问今朝诵过，心经几遍，好教就，新词谱。",
      "休问洲边作赋。便聪明、一生都误。风亭月榭，回廊曲槛，尽消佳句。我亦阑珊，似人不见，曼声歌苦。待何时却把，相思细写，付金笼诉。"
    ]
  },
  {
    "id": "adcfe4db921e07e90bb3a85681d39978",
    "title": "踏莎行·题幻盦日本双照",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "似水流年，如花美眷。玳梁拟得双栖燕。百无聊赖是西风，吹侬吹汝轻分面。",
      "万里间关，千重缱绻。海天携手成佳愿。留将此意付图中，鸳鸯今后休飞散。"
    ]
  },
  {
    "id": "adcfe4db921e07e9171ecf5797333b5f",
    "title": "点绛唇·为王祝明题画",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "净植亭亭，素心不受污泥染。薰风池馆。时放清香远。",
      "写入图中，留得真真面。花如愿。金飙一剪。莫使朱颜变。"
    ]
  },
  {
    "id": "adcfe4db921e07e9ae90f59687363605",
    "title": "百尺楼题画",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "懒上望夫山，羞作将军虎。见说东南有缺天，留待娲皇补。",
      "香草自多情，空谷相延伫。汝已无方可着根，伴我云根住。"
    ]
  },
  {
    "id": "adcfe4db921e07e9eb1c9c8cead83405",
    "title": "沁园春",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "水冷芦枯，山空木落，秋气悲哉。况文园凋散，相如卧病，江关萧瑟，庾信生哀。岁在蝉焉，日斜庚子，异物何来鵩可猜。君休矣，便不祥似我，肯絓人怀。",
      "平生百计都乖。算料理、愁肠剩酒杯。但幕天席地，醉凭卿去，藉糟枕曲，死便吾埋。石火飞空，白驹过隙，几度能逢笑口开。人间事，任虚舟飘瓦，一日千回。"
    ]
  },
  {
    "id": "adcfe4db921e07e94334969f212bd629",
    "title": "蝶恋花",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "浮生万恨无堪遣。寻个花枝，且作芳菲饯。一度见伊心一展。思量能几回相见。",
      "便到分离情更远。芳草天涯，叠就相思片。今夜月明何处院。东风吹断飞鸢线。"
    ]
  },
  {
    "id": "adcfe4db921e07e9f29ff18ef9428674",
    "title": "点绛唇",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "笑指黄花，两年前事君应记。天涯此意。留对花垂泪。",
      "似水流年，流去真容易。相思味。嘱君休试。怕短英雄气。"
    ]
  },
  {
    "id": "adcfe4db921e07e91368c914619376ba",
    "title": "临江仙",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "记得当年明月夜，送君归去花阴。深解悄悄漏沈沈。多情携手处，说尽两知心。",
      "此后逢君何处所，不期相遇而今。断笳残角又疏砧。思量今后事，别梦更难禁。"
    ]
  },
  {
    "id": "adcfe4db921e07e93a197493c3559352",
    "title": "念奴娇·为蔡哲夫题魏李映超等造像残拓",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "烟霞洞口，正摩挲残石，又逢焦尾。一队红泥香印小，细辨婵娟名字。几度沧桑，几经劫火，英气留碑史。蔫然一笑，似渠粲者谁是。",
      "薢茩西子湖边，太真娇绝，慧悟令公喜。金粉六朝余古艳，分付美人名士。波磔凝烟，须眉映月，照眼清如水。麝煤渍处，他年重认题记。"
    ]
  },
  {
    "id": "adcfe4db921e07e9d8514cafc42685ef",
    "title": "南乡子",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "风雨近重阳。未到登高已断肠。过尽重阳还不住，淋浪。一夜檐声彻枕旁。",
      "灯影砑微光。香冷金猊秋漏长。覆去翻来千万绪，难忘。梦太惺忪醒太狂。"
    ]
  },
  {
    "id": "adcfe4db921e07e98e9bed3e0fe5bc2b",
    "title": "浣溪纱",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "冷雨凄风静掩门。天涯何处问伊人。等闲辜负可怜春。",
      "烟柳绿萦游子梦，落花红碾别轮痕。寻思无计又黄昏。"
    ]
  },
  {
    "id": "adcfe4db921e07e9f02891a45b1ecb38",
    "title": "采桑子",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "西风吹断相思泪，天末孤篷。塞上归鸿。极望伤心处处同。",
      "和他梦也无由见，衾透寒风。夜永霜钟。并入愁肠百感中。"
    ]
  },
  {
    "id": "adcfe4db921e07e94c71d622a64de991",
    "title": "转应曲",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "朝暮。朝暮。苦把佳期虚度。知他解忆侬无。",
      "书去难缄泪珠。珠泪。珠泪。肠断别来情事。"
    ]
  },
  {
    "id": "adcfe4db921e07e94c71d62242e799bc",
    "title": "转应曲",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "人瘦。人瘦。不道消愁有酒。耽愁尽日昏昏。",
      "为怯西风闭门。门闭。门闭。难遣此时情泪。"
    ]
  },
  {
    "id": "adcfe4db921e07e9f29ff18efc7d179b",
    "title": "点绛唇",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "一叶飞红，凭他写就相思句。天涯几树。摇落随风雨。",
      "倚尽高楼，不见人归处。斜阳暮。安排笺楮。分付征鸿去。"
    ]
  },
  {
    "id": "adcfe4db921e07e986b912021faf9484",
    "title": "虞美人",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "良缘倘觊天排定。医可心头病。一春无信又深秋。才去心头依旧锁眉头。",
      "银河斜挂秋星小。云带轻风袅。晚寒还与警宵眠。往事思量有泪泻如泉。"
    ]
  },
  {
    "id": "adcfe4db921e07e99ef5ce70d132b869",
    "title": "醉花阴",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "过尽斜阳天与暮。风紧摇山树。黄菊可怜秋，独抱幽芳，未省霜枝苦。",
      "重来莫问消魂处。早被前番误。苦恨夜来风，吹雨吹寒，不解吹愁去。"
    ]
  },
  {
    "id": "adcfe4db921e07e9bb82ac3d6a604b70",
    "title": "双红豆",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "情一丝。恨一丝。和梦和烟化柳枝。春魂消尽时。",
      "人声嘶。马声嘶。此别孤身那得支。分愁寄与谁。"
    ]
  },
  {
    "id": "adcfe4db921e07e9076ccd92f078c1e6",
    "title": "忆萝月",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "月圆能几。蚀与虾蟆矣。空说聚灰能止水。又被黑龙掀起。",
      "繁霜白尽芦花。朔风吹彻胡笳。除是天荒地老，不然此恨无涯。"
    ]
  },
  {
    "id": "adcfe4db921e07e9e2655819d7ca8ef8",
    "title": "菩萨鬘",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "不分吾行成踽踽。秋风独向空山语。山鬼目横波。山中萝薜多。",
      "湿云飞不断。细雨延秋半。三尺枉横腰。恩仇销未销。"
    ]
  },
  {
    "id": "adcfe4db921e07e9d5e8447e39b1e1f8",
    "title": "临江仙·雪词谓其妇劝勿作诗，会吾妇亦劝余止酒，因并及之以为笑",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "以酒为名原不恶，不然生我奚为。任他题遍绿窗诗。颓然五斗，醉去但佯痴。",
      "君自吟诗吾饮酒，妇言切莫闻知。更防白发上青丝。苦吟痛饮，今后不须辞。"
    ]
  },
  {
    "id": "adcfe4db921e07e9d49767c59c9ae57e",
    "title": "摊破浣溪纱用李中主韵，和雪耘",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "露似珍珠月似钩。有人徙倚最高楼。望断天涯何处是，路悠悠。",
      "晓雨催寒轻破梦，朔风吹霰苦添愁。万种心怀抛掷尽，付东流。"
    ]
  },
  {
    "id": "adcfe4db921e07e9b74674a1dc4a6f43",
    "title": "摊破浣溪纱",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "落叶西风夕照残。金商飒飒起林间。多恐明朝便摧折，不堪看。",
      "萧瑟平芜千里共，凄凉秋影一天寒。谁看此情无奈处，泪阑干。"
    ]
  },
  {
    "id": "adcfe4db921e07e94dd8d490c518db04",
    "title": "误佳期·闲情，用旧韵和雪耘",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "记得临岐款语。珍重长途风雨。洲边草绿好归来，莫更题鹦鹉。",
      "和泪检征衣，纤手殷勤补。夜来鸳瓦上新霜，指冷琼箫谱。"
    ]
  },
  {
    "id": "adcfe4db921e07e9da66b969d49767e8",
    "title": "误佳期",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "闲共檀郎笑语。倘沐莲邦花雨。便当修到再生缘，不作笼中鹉。",
      "愿化燕双飞，旧屋衔泥补。春来秋去总随君，休唱离鸾谱。"
    ]
  },
  {
    "id": "adcfe4db921e07e9da66b9697cf2ea1a",
    "title": "误佳期",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "悄倚金闺无语。帘外落花如雨。三春过尽绿阴浓，开到红鹦鹉。",
      "长是误佳期，误却如何补。相思待寄与君知，写入新词谱。"
    ]
  },
  {
    "id": "adcfe4db921e07e912504b850b0c62dc",
    "title": "采桑子·次韵和雪耘",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "生来只惯伤离别，东鲽西鹣。相望相怜。悔向人天种业缘。",
      "几时盻得天边月，共我都圆。长照鸳眠。便胜同生兜率天。"
    ]
  },
  {
    "id": "adcfe4db921e07e986b912024ddc4314",
    "title": "虞美人",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "目成怎得狂如许。风蝶随花舞。万人丛里一回眸。消受人间此福胜封侯。",
      "销魂到此浑无计。孤馆春寒闭。盈盈一水隔当门。望断春山春树又黄昏。"
    ]
  },
  {
    "id": "adcfe4db921e07e97f5bf29aa6a58dbe",
    "title": "相见欢·次韵和绍禹",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "夭桃褪尽春红。去匆匆。底事吹开吹落任东风。",
      "空垂泪。无由醉。恨重重。长是飘零南北与西东。"
    ]
  },
  {
    "id": "adcfe4db921e07e9d5cf24b1b122a07f",
    "title": "相见欢",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "月明十二层楼。卷帘钩。凄绝寥天归雁一声秋。",
      "恼不断。思逾乱。滞人愁。知待何时重唱大刀头。"
    ]
  },
  {
    "id": "adcfe4db921e07e9f67a1c0a5d4687a5",
    "title": "浣溪纱和莼农五月八日作",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "往事伤怀不忍提。斯愁又压小眉低。年年此日倍悽迷。",
      "妾意乍防风皱水，郎心其柰絮沾泥。窥墙别有梦亲携。"
    ]
  },
  {
    "id": "adcfe4db921e07e98e9bed3e6117205d",
    "title": "浣溪纱",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "半面斯妆映玉台。旧时温峤不须媒。东风稳约踏青来。",
      "倾国倾城原自好，胡天胡帝镇相猜。等闲莺语费低徊。"
    ]
  },
  {
    "id": "adcfe4db921e07e9d1fe7e943258f282",
    "title": "浣溪纱·栩园于临武得赵明诚金石考，贻书来告，并道李易安跋语。会余从蔡哲夫得赵李夫妇归来堂校碑砚拓，因以移赠，并题一词",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "人比黄花瘦几多。面风帘幕柰愁何。归来重与画双蛾。",
      "古砚千年留瑑刻，断碑几度共摩挲。因缘流转可怜它。"
    ]
  },
  {
    "id": "adcfe4db921e07e9fb48d0ea5b2af746",
    "title": "满江红·海上同痴萍阿琴作",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "又是春归，浑不管、江南羁客。更一夜、东风扫径，落红无迹。斜日帘栊天欲莫，小楼灯火人初息。怅旅愁、乡梦两茫茫，难抛掷。",
      "刘伶锸，阮咸屐。祢衡鼓，王猛虱。叹年来湖海，壮怀都寂。世事无常黄转绿，流光易老朱成碧。黯销凝、拔剑倚长空，情何极。"
    ]
  },
  {
    "id": "adcfe4db921e07e99b02ba6d3531dc83",
    "title": "菩萨蛮",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "东风吹絮无寻处。等闲又挂江南树。飞絮自年年。高楼人未还。",
      "欲呼飞絮语。莫倩风吹去。吹去可怜伊。飘零无尽期。"
    ]
  },
  {
    "id": "adcfe4db921e07e9576594843fb2cbe1",
    "title": "长相思",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "花一丛。竹一丛。柳外斜阳映翠红。人家图画中。",
      "绮楼东。曲槛通。一笑无言意自浓。风吹云鬓松。"
    ]
  },
  {
    "id": "adcfe4db921e07e925eb6af7257ebe78",
    "title": "清平乐",
    "authorName": "傅熊湘",
    "authorId": "adcfe4db921e07e9d1457b72d1457b72",
    "dynasty": "清",
    "content": [
      "恹恹病起。又近灯初矣。遥夜月明天似水。咫尺银河千里。",
      "明湖重话前游。藕花香里扁舟。一样山温水软，几时却向苏州。"
    ]
  },
  {
    "id": "adcfe4db9268e4f216b80f3d018c7b49",
    "title": "菩萨蛮·其一",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "沉沉帘幕霏霏雾，蒙蒙细雨连朝暮。终日掩柴扉，燕儿犹未归。",
      "栏边花事了，谁惜春光老。明月几时来，湿云吹不开。"
    ]
  },
  {
    "id": "adcfe4db9268e4f20f8fc79823554d67",
    "title": "十六字令春暮",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "痴。累我阑干立多时。飞花去，蜂蝶已先知。"
    ]
  },
  {
    "id": "adcfe4db9268e4f29d910df5a69729e3",
    "title": "十六字令白秋海棠",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "娇。清泪零零露未消。秋魂澹，玉照倩谁描。"
    ]
  },
  {
    "id": "adcfe4db9268e4f2e7b1d1b21f9f1f10",
    "title": "桂殿秋·秋夜",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "宵未半，月刚圆。罗衫新觉嫩凉添。秋心合并成愁字，风弄芭蕉不许眠。"
    ]
  },
  {
    "id": "adcfe4db9268e4f2b78b774d2edef470",
    "title": "如梦令·苔",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "辩不清花间路。屐齿伊谁闲步。晓起卷帘栊，几讶寻芳蝶误。",
      "春去。春去。谁与残红遮住。"
    ]
  },
  {
    "id": "adcfe4db9268e4f21282a260c3717984",
    "title": "忆王孙·望远曲",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "金钱暗掷拜嫦娥。昨夜灯花报喜多。",
      "行人依旧不曾过，更谁何。百事无灵莫信花。"
    ]
  },
  {
    "id": "adcfe4db9268e4f23703da4ef9d500cd",
    "title": "惜分飞·落花",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "怎怪留春留不住。窗外落红无数。零落胭脂雨。不堪回首江南路。",
      "可惜彩云都散去。争奈风狂雨妒。辗转斜阳暮。它生莫化相思树。"
    ]
  },
  {
    "id": "adcfe4db9268e4f28e5c5eb81a614a2b",
    "title": "忆萝月春雨",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "好梦惊回，梦醒人依旧。夜半风狂兼雨骤。一点残灯似豆。",
      "关心不俟深秋。教人添得新愁。试问杏花开未，明朝且看枝头。"
    ]
  },
  {
    "id": "adcfe4db9268e4f23d5dc132f4dd616f",
    "title": "卖花声",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "消息漏声中。夜雨蒙蒙。一竿晓日透窗红。知是有人楼上坐，鬓影蓬松。",
      "小婢唤匆匆。卷起帘栊。馀音缥缈散西东。仿佛垂杨深处去，几阵香风。"
    ]
  },
  {
    "id": "adcfe4db9268e4f2963a121770ac38ec",
    "title": "菩萨蛮·载咏落花",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "枝头忽讶容颜改。一年一度花开谢。何苦怨东风。繁华如此终。",
      "几番梅雨足。子满浓阴绿。万物何生成。须知天地心。"
    ]
  },
  {
    "id": "adcfe4db9268e4f260c4b9fca8e16657",
    "title": "浣溪沙·暮春",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "帘幕垂垂漾晚风。落花飞去各西东。墙边芍药为谁红。",
      "孤负韶华还自惜，佳辰次第雨声中。流光屈指去匆匆。"
    ]
  },
  {
    "id": "adcfe4db9268e4f21a1cf15a6b8f34ad",
    "title": "浣溪沙·七夕",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "银汉迢遥月半弯。虔陈瓜果任双鬟。鹊桥稳驾白云湾。",
      "为诉经年离别苦，仙踪料想五更还。哪能分巧到人间。"
    ]
  },
  {
    "id": "adcfe4db9268e4f2d076cdf5a2bc505a",
    "title": "卜算子·己亥元日",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "万象尽更新，消息东皇里。吹出梅花几阵香，春至人间矣。",
      "郎谱合欢词，侬剪宜春纸。依旧今年似去年，七事从头起。"
    ]
  },
  {
    "id": "adcfe4db9268e4f2f4478a4c9bf8e183",
    "title": "卜算子·烛泪",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "风雨夜窗寒，添得愁多少。一寸相思一寸灰，还是无心好。",
      "底事太多情，惜别伊谁晓。不到天明不肯乾，也替人烦恼。"
    ]
  },
  {
    "id": "adcfe4db9268e4f212f4d5da3e9e1a85",
    "title": "卜算子",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "草长蝶寻芳，风暖莺调舌。开到桃花不算春，何忍轻攀折。",
      "燕子去仍来，明月圆还缺。不敢登楼望远人，所怕鹦哥说。"
    ]
  },
  {
    "id": "adcfe4db9268e4f24c2d8abef8b70852",
    "title": "巫山一段云",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "草色参差碧，花情历乱香。不知燕子为谁忙。衔泥上画梁。",
      "春日贪眠未起，针线小窗慵理。鸳鸯绣罢倚妆台，双眉不放开。"
    ]
  },
  {
    "id": "adcfe4db9268e4f2aba86d1740c26349",
    "title": "偷声木兰花·病中作",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "凄凉月澹梅花冷。妆台照向愁人影。夜不成眠。已累郎君九十天。",
      "匣中重检鸳鸯谱。几度思量难自主。安得金针。绣出从前一段情。"
    ]
  },
  {
    "id": "adcfe4db9268e4f2ece5e199fa3b9138",
    "title": "柳梢青",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "吹出东风，传来消息，绝世丰姿。陌上毵毵，雨中袅袅，月下依依。",
      "谁言少妇无知。怕回首、天涯别离。独自登楼，修眉未展，望眼都迷。"
    ]
  },
  {
    "id": "adcfe4db9268e4f2bf8640b8279d08ca",
    "title": "踏莎行·哭桂儿",
    "authorName": "高佩华",
    "authorId": "adcfe4db9268e4f2d1457b72d1457b72",
    "dynasty": "清",
    "content": [
      "冷冷清清，参横月落。梦魂颠倒人如醉。可怜小婢正酣眠，模糊犹认儿安睡。",
      "重剔残灯，几番憔悴。漏声滴向心头碎。霜冷露白不知寒，和它蜡炬垂双泪。"
    ]
  }
]