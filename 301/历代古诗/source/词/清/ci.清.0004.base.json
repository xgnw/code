[
  {
    "id": "adcfe4db1a9c2c83b8e8343a6f2ba4e5",
    "title": "月下笛·倬盦要同赋龙笛，云是清太庙乐，谱清真",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "琐尾伤离，参差怨独，冷怀难涤。孤云剩竹，那管人间收得。问霓裳仙拍暗听，倚墙露滑谁记忆。想云韶梦冷，西雍宾去，久无消息。",
      "龙喑性在，试擪谱楼头，旧人应识。凉州调古，剩有铙歌凄恻。叹新声、变宫换商，教坊武舞徒弄色。凭栏干，谩说辽东，唳鹤归路隔。"
    ]
  },
  {
    "id": "adcfe4db1a9c2c8362ba634a5ac60fac",
    "title": "浣溪沙·和倬盦广和居感旧",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "委巷鱼香不亚鲈。客来应是后来苏。旧京风味未全殊。",
      "世事赚人如燕雁，诗情感梦说江湖。尊前剩得几胡卢。"
    ]
  },
  {
    "id": "adcfe4db1a9c2c8362ba634a0c7ea572",
    "title": "浣溪沙·和倬盦广和居感旧",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "耕得齐东旧瓦瓶。满身犹带土花猩。朝来新贮水清泠。",
      "乍摘蔷薇颜胜玉，浓香脱手露初经。不须陶谱论天青。"
    ]
  },
  {
    "id": "adcfe4db1a9c2c836036f7add26d9fb9",
    "title": "浪淘沙·慢寒鸦，谱清真万叶战秋声露结",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "暗绿净墙阴暂集，未敛归翼。料理饥肠待啄，惊回冻羽更寂。渐广野、冲烟疏着墨。背郭去、催落斜晖，趁暮云、成阵尽翻侧。添几许寒色。测测。此时虑乱如积。",
      "况枯木流水多愁惨，情思惟萧瑟。问望秋蒲柳，谁禁风力。箭光浪影，景空付伊，背影朝昏堪惜。春梦醒、繁华收起，堂前幕、旧燕弃掷。冷蟾夜、南枝尚自觅。剩满地，雪迹霜痕待记。忆孤村数点凄吟笔。"
    ]
  },
  {
    "id": "adcfe4db1a9c2c83e0a954555212f0ed",
    "title": "湘月冬至题秋声集，用石帚韵，并谱四声",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "止云恋笛，絮蛩天短韵，消遣光景。水作愁怀，暗化尽、激石嘶风吟兴。万响都清，千愁同诉，一卷凄烟冷。潘鬓羞粉，去时孰与临镜。",
      "应悔祸枣灾梨，栖灵话梦，影心兵诗阵。不数名场，甚霸国、龙虎输谁偏胜。漫理哀弦，须吹暖琯，候转将梅信。姜词春在，贺囊血剩堪省。"
    ]
  },
  {
    "id": "adcfe4db1a9c2c83e0a954556408d9a2",
    "title": "湘月冬至题秋声集，用石帚韵，并谱四声",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "琯灰应律，验红闺彩线，争指圭景。履袜家家，顿唤起、白发高堂欢兴。旧典犹存，公私多暇，腊意催春冷。消寒图染，瓣朱搁了妆镜。",
      "怜我病里微吟，春来依旧，比创余临阵。伏枕量签，度漏阁、知几宵情佳胜。自古阳生，端从子起，到底天堪信。圜丘旷久，问天莫对还省。"
    ]
  },
  {
    "id": "adcfe4db1a9c2c83e0a9545561249d8c",
    "title": "湘月冬至题秋声集，用石帚韵，并谱四声",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "暖香逗月，趁微酡浅醉，佳赏幽景。水石清奇，更梦醒、约略金钗余兴。岸柳寒舒，江梅晴烂，笛外孤筇冷。冰姿湖影，绚衣恰早窥镜。",
      "豪走炼澒纵横，融沙论篆，洒仙云成阵。俗了胭脂，况恶夺、朱紫难容双胜。瓣点寒销，妆明彩剪，暗驶江南信。人羞颜改，误成碧看重省。"
    ]
  },
  {
    "id": "adcfe4db1a9c2c83e0a9545538a7ac5a",
    "title": "湘月冬至题秋声集，用石帚韵，并谱四声",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "选红弄墨，借脂光粉气，添补清景。有子如婴，正绚彩、祝腊先催年兴。冻锁东堂，春前双树，萼软栖烟冷。霜毫挥洒，照花却满方镜。",
      "冰蕊向晓疑仙，巡檐共笑，绕庭柯鸦阵。拂起襟尘，念鬓雪偕老，香输簪胜。画里枝梢，天边酒盏，意暖传芳信。禅关容隐，林逋客梦同省。"
    ]
  },
  {
    "id": "adcfe4db1a9c2c83676ee9a2f92a48eb",
    "title": "绿头鸭戊辰岁除前五日，立巳己春，和倬盦，并同四声",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "腊烟清，报春檐角呼来。念龙苍掉头依旧，素梅暖处先开。送残年寒销三九，九闺婪步台阶。菜甲盘新，玉英燕小，摇花侧颤古摇钗。更无那景移人换，猩鬓淡风怀。墙阴雪才融，径竹影扫萧斋。",
      "拥苏裘黄金，堪叹晚来云掩燕台。念繁华去随人事，指南斗，望兰涯。霸史江山，遗金坠粉，莺花江令尚诗才。蕙风转阻深天堑，谁信月常佳。君曾记，井中张孔，双凤嗈喈。"
    ]
  },
  {
    "id": "adcfe4db1a9c2c8360179f78d5bb9a28",
    "title": "探芳信春饼，和倬盦韵，仍同四声",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "称名隽。早粥米香陈，共呼珍酝。念盘餐蒙助，春情韭华引。玉肪截叶云衣卷，和气舒寒晕。擅中厨，捣练晶明，缕银莹润。",
      "梅意转成恨。奈茗碗初收，瓶笙解隐。午夜蟾圆，依样画非真本。充饥莫说名士事，风味诗肠认。看新炊，薄影琴边风鬓。"
    ]
  },
  {
    "id": "adcfe4db1a9c2c832c205964fa3ccc28",
    "title": "西平乐题戊辰除夕祭画图，谱清真原韵，有序",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "未尽年光，又催腊彩，宵永漏滴方赊。珠箧陈诗，妙吟难得，争教手眼轻遮。赖素日吞云吐雾，容许模山范水，闲来自写，心灵聊称，相璞披沙。终岁观成考绩，殊世论，向背最堪嗟。",
      "化机何有疑仙讶，鬼神入毫端，随意横斜。凭俊眼、冥搜暗索，图墨忘形，体会鸢鱼自乐。丘壑罗胸，沉浸诗书气更华。通贯万端，澄观大略，悬揣神情，再敞襟期，共契玄灵，从看慧业成家。"
    ]
  },
  {
    "id": "adcfe4db1a9c2c83d6a32e8e8950809f",
    "title": "渔家傲·鐜儿于厂甸收得旧扇，余所画一年好景君须记二句，辛酉年作也。己巳",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "一叶何人曾障面。秋风委弃看成贱。好景难常谁更恋。人事换。几钱买得欣重见。",
      "依旧春尘趋厂甸。荒摊冷市游人遍。又赚儿童收断烂。重涤砚。风书与洒新词绚。"
    ]
  },
  {
    "id": "adcfe4db1a9c2c83f54555adc8acb7f3",
    "title": "南歌子·早春治具，闰老来而倬盦谢病，明日词至，依韵和之",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "时节初灯后，心情梦草间。未须屈宋作衙官。柴门浅水借本拟衡山。",
      "一老成孤■翩然小饮还。词人春感避残寒。且待岱堂梅绚醉乡宽。"
    ]
  },
  {
    "id": "adcfe4db1a9c2c8353973b1b90f34c79",
    "title": "燕山亭·和道君北行见杏花作，同倬盦。原韵",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "愁眼惊春，荒驿倦程，去国心情偏注。花怨骑尘，路入寒沙，颜色解迎村女。事逐归鸿，断魂里清明微雨。思苦。看塞谷迢遥，野烟催暮。",
      "宫树凝望云栖，忆红绚，晴霞上林人语。泥朵溷英，趁马𨘧蹄，轻抛旧时游处。转轴回肠，临睡也悄魂归去。难据。残梦醒征鞍续做。"
    ]
  },
  {
    "id": "adcfe4db1a9c2c83d39ff0e7ca727764",
    "title": "花犯",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "想南都，青莲逝后，遗篇世应少。画端诗草。叹隽品曹娥，如共花笑。盛时念雨人同好。朱铃序雁皎。",
      "认古墨、柴关秋色，幽栖森翠筱。当年制出砚田翁，疑春雨小住，轩堂图了。芸案女，红窗下、旧曾吟啸。瑶台思、镜窥黛语，葛共藟、相攀松际绕。料聚首、围前施帐，因缘纷翰藻。"
    ]
  },
  {
    "id": "adcfe4db1a9c2c83d39ff0e79fff84a4",
    "title": "花犯",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "渺凄清，宫墙向夜，依稀柰花炯。后庭谁省。任泪陨铜仙，和露香定。瑞炼散彩沉清磬。浮光等幻影。",
      "尚手掣、秦时明月，纷披生画景。花开暗识旧风尘，相看似与诉，霾花宫井。清未晓，凉无汗、翠帘人圣。匆匆去、太平梦短，秋信早、凋零谁唤醒。又待访、宣和遗制，春风浇碗茗。"
    ]
  },
  {
    "id": "adcfe4db1a9c2c831216a81b49d1171e",
    "title": "解蹀躞·蹄钱南园画马，和清真韵",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "瘦尽鞭丝春影，犹向西风舞。夜槽空啮，酸嘶警愁旅。临老怯上征途，暇来偶系残椿，管枯思苦。",
      "意无绪。应念前尘游俊，披图叹遭遇，盛时英物，轻蹄躏花雨。黯淡金勒无人，有谁飞鞚青郊，共寻春去。"
    ]
  },
  {
    "id": "adcfe4db1a9c2c83cd5897469ab41d94",
    "title": "天香·咏石涛贝多树子鼻烟壶",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "身树齐观，樨禅喻隐，壶天更辟新境。逗鼻霏微，非烟缥缈，意味手头先领。注香熨■，■把玩、蒲团云冷。家国微尘何着，王孙自哀谁省。",
      "蕉盦万缘都静。试余薰、撚酸偏永。也似楮毫闲趣，画兼诗迥。为问西来意旨，视叶叶、真经伴清磬。镂我袈裟，休惊自影。"
    ]
  },
  {
    "id": "adcfe4db1a9c2c83504c6eefa7e2ca84",
    "title": "忆旧游·花朝前一日饮城南酒家，明日阴寒微雪，故有卒章阴晴之语",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "正春分过了，约住残寒，胜侣齐招。等是玄都俊，自刘郎去后，千树栽桃。看花紫陌，红拂犹涴酒边袍。更屈指韶光，眉蚕市近，转眴花朝。",
      "芳醪暖人意，待语艳澜翻，词巂山高。曲坊城南陌，趁孤云车笠，盟事相要。旧痕唤起残梦，垆在尚帘挑。便预醉芳时，阴晴众壑珠未调。"
    ]
  },
  {
    "id": "adcfe4db1a9c2c83c5f5c03316b3a239",
    "title": "玲珑玉曹靖陶惠双红豆，云是文正公手植者。名德芳踪，辄触吟绪，拈成此词，寄答殷勤",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "琼颗匀圆，趁开箧，竞穗镫红。春娇正坼，露时记采秋丛。慎重名流手蓻，到云礽收取，凭寄飞鸿。玲珑。闲拈来，词意转秾。",
      "料得当年觅植，道种分南国，情托东风。宰相梅花，赋家心，丽则堪同。千年风流如续，称儒雅，窗前一树，也署村农。意无尽，几回看，常在掌中。"
    ]
  },
  {
    "id": "adcfe4db1a9c2c83757056e82c1955f0",
    "title": "花犯·赋龙爪水仙，旧曰蟹爪，更以龙名，赋记",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "水云乡，仙衣化去，軿龙露霜爪。洞天瑶岛，记韵冷琴操，无双清妙。凌波倩影尘难到。陈王应赋矫。未比得、麻姑长甲，轻舒纤处巧。",
      "余寒只春更争开，东溟几许路，珂声风袅。刀似水，香疑梦、翠虬争拗。擎金盏、拿空势起，甚醉浅、春风知被恼。待皱了、吴江清浪，寻伊归路渺。"
    ]
  },
  {
    "id": "adcfe4db1a9c2c833f1a7d20b9be493a",
    "title": "玲珑玉金梁梦月词有此解，咏卖冰者，卒章云：晚香冷伴清吟，深巷卖花。自注：儿童卖晚香玉，声亦可听，而金梁未赋，因和韵补之",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "炎梦初回，暮天迥，别是风华。凉痕乍剪，担头簇簇交叉。破晓儿童𧗳鬻，甚声堪入听，地僻无哗。轻车。风行时，惜涴落沙。",
      "倚病拈来几赋，恨遗盐负海，待谱拈茶。闹市无闻，况深居，傍佛为家。清吟金梁人去，伴消夏，冰敲盏戛，觚剩输他。疏单语，数前闻，重粲笔花。"
    ]
  },
  {
    "id": "adcfe4db1a9c2c83b336a86aa3cc3a69",
    "title": "减字木兰花·蜡梅牡丹画幅",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "蜂情犹恣。花似前身仍蜜意。何处天香。只有唐花弁众芳。",
      "是花非果。滴滴黄梅娇鬓朵。莫讶花开。春去人间又夏来。"
    ]
  },
  {
    "id": "adcfe4db1a9c2c83708209d8073c67a9",
    "title": "金缕曲·和守白韵，赠李释戡，稼轩体",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "渐近清秋节。等中年哀陶乐写，早凋玄发。觅地埋忧无处是，不道胸襟开豁。穷更有诗为时杰。我欲饮冰嫌垒块，甚炎天耐得心肠热。前梦冷，把人撇。",
      "歌场吹笛横云裂。顿呼起豪情壮志，樱风芦雪。年少谈兵怀梵筴，胜是遗编残缺。健羽迅春莺得说。易警凉柯思余睡，正清阴满地成愁绝。斜日下，蝉凄咽。"
    ]
  },
  {
    "id": "adcfe4db1a9c2c83708209d8850e1738",
    "title": "金缕曲·和守白韵，赠李释戡，稼轩体",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "晚雨催清节。又秋来明蟾泻水，清螺映发。世事烟云时起灭，过眼一场轩豁。尽付与词人称杰。莫倚清愁吟蟋蟀，尚新凉冉有秋风热。残稿在，暂教撇。",
      "筝琶耳净声如裂。陡边城云间笛起，玉关飞雪。缨系贤王君试请，此际金瓯无缺。待缆辔澄清堪说。亭上将军逢醉尉，问何人能识真痴绝。君不见，惊湍咽。"
    ]
  },
  {
    "id": "adcfe4db1a9c2c83708209d8e48363ff",
    "title": "金缕曲·和守白韵，赠李释戡，稼轩体",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "果酒清商节。记华清蛛丝候巧，网纤于发。秘殿长生曾密语，夜半凉空高豁。早分付词场几杰。更误功名千载后，剩风流拍板敲云热。天宝事，等闲撇。",
      "秋来霖雨天倾裂。似闻铃郎当驿路，栈云嵋雪。急切渔阳鼙与鼓，惊破笙歌零缺。重感慨玄宗闲说。几度斜阳今变古，又三郎闻曲同凄绝。金缕怨，急弦咽。"
    ]
  },
  {
    "id": "adcfe4db1a9c2c830a579fa675e30a69",
    "title": "天香·题水仙花，和金梁梦月词韵",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "冷剩溪痕，清余水色，琴心悄逗幽冶。乍镂云情，凌波欲去，索影缤纷相亚。梅边幻蝶，甚梦境、迷离才化。好是青禽未觉，眠香正酣遥夜。",
      "拈毫倚愁试写。墨华凉、与添冰麝。黝石趁将姿媚，暗帆初卸。如见仙魂冉冉，又映壁、疏灯小窗下。渐听山中，呼春起也。"
    ]
  },
  {
    "id": "adcfe4db1a9c2c8312fbde99f10277cc",
    "title": "鹧鸪天·题桥横水木已秋色，寺倚云峰正晚晴林和靖诗意轴",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "一径沿溪略约通。新黄着树露初浓。何年梵宇依山筑，疏澹雕檐向晚红。",
      "才暮霭，早清钟。云归不复问行踪。惨林浅水秋初觉，时节蘼人燕又鸿。"
    ]
  },
  {
    "id": "adcfe4db1a9c2c8341ec9ae85f6a2e2a",
    "title": "归国谣·上巳日作，拟飞卿",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "金屋，料峭晚天寒漠漠。酒边何处吹竹，远声凄胜肉。画屏锦鸳窥烛。",
      "夜幽风更续。渐看春水尘曲。远湾心字曲。"
    ]
  },
  {
    "id": "adcfe4db1a9c2c8341ec9ae8195ee88d",
    "title": "归国谣·上巳日作，拟飞卿",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "妆艳，自影胜花惊照鉴。翠眉山样低敛，愁多浑未澹。燕子避人飞闪。",
      "水痕双尾飐。几回商略心感。履痕苔点点。"
    ]
  },
  {
    "id": "adcfe4db1a9c2c8394b88ed736787dfe",
    "title": "采桑子·寒食日寒，拟冯正中",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "残寒犹滞东皇辔，花意迁延。人惜囊钱。冷落青帘酒市仙。",
      "旧欢已坠知难续，冷节堪怜。蜡烛偷传。明日箫声又暖天。"
    ]
  },
  {
    "id": "adcfe4db1a9c2c8394b88ed7dca32120",
    "title": "采桑子·寒食日寒，拟冯正中",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "嫩情天气寒仍在，暗数春程。似阻山城。已近飞花草乍生。",
      "琐窗朱户重重幕，人怯桃笙。缓放初莺。燕子惺忪巢未成。"
    ]
  },
  {
    "id": "adcfe4db1a9c2c835e86e9a83069f5f9",
    "title": "女冠子·清明题亡儿镦遗墨柳条双燕幅，拟韦端己",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "四月五日又是，暮春之七绿杨时。有恨成伤逝，含凄欲语谁。",
      "别来真是梦，忘去转多思。双燕生前，墨尚差池。"
    ]
  },
  {
    "id": "adcfe4db1a9c2c835e86e9a88645903d",
    "title": "女冠子·清明题亡儿镦遗墨柳条双燕幅，拟韦端己",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "一岁几战逝矣，争如不见正年时。弄笔勤书篆，耽吟解赋诗。",
      "春风生宿草，依旧又离离。今来闻战，讯尔何知。"
    ]
  },
  {
    "id": "adcfe4db1a9c2c83dffc0aa926682b60",
    "title": "蝶恋花·春阴，拟六一",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "连日春寒花可数。旋暖旋阴，拟作清明雨。已过清明晴有絮。花开花落春先暮。",
      "容易肯教春便去。珍重余寒，春是天留住。莫急催花花下鼓。露英才午看成故。"
    ]
  },
  {
    "id": "adcfe4db1a9c2c8363ce55e65e3174fc",
    "title": "虞美人·春窗客话，拟南唐后主",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "风波谲异真难测。况是鱼龙窟。楼台柳色绿将成。先拣得春多处听流莺。",
      "人间仕宦倾如海。经过憎迟悔。挟弓怀弹五城儿。正觑雀来螳后捕蝉时。"
    ]
  },
  {
    "id": "adcfe4db1a9c2c8363ce55e6a32d3a02",
    "title": "虞美人·春窗客话，拟南唐后主",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "逢僧施粥谁甘少。虎瘦防鹰饱。一杯酒过散群雄。更莫看成容易笑谈中。",
      "棋翻胜局谁终负。一著原非错。汴州南去又杭州。只恐好山如画转生愁。"
    ]
  },
  {
    "id": "adcfe4db1a9c2c83655dd6b71723d11e",
    "title": "定风波·复都论，拟六一",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "欲拟兰台赋两都。论成宾主在纷如。谁效北师称靖难。首善。重呼三辅拥黄图。",
      "乍觉穷阎春色到。喧噪。道旁大树早张舒。纵是蒋山青似旧。都复。咸阳犹有未坑儒。"
    ]
  },
  {
    "id": "adcfe4db1a9c2c83abd7310a042fa81d",
    "title": "望江南拟后主",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "江潋滟，极浦绿愁侬。汾水汉才人自陋，图将并剪剪吴淞。",
      "春在浪花中。"
    ]
  },
  {
    "id": "adcfe4db1a9c2c83abd7310a9e79cbe4",
    "title": "望江南拟后主",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "江汉水，流恨复流芳。花月送将人去国，芷兰长见赋怀湘。",
      "极处望吾乡。"
    ]
  },
  {
    "id": "adcfe4db1a9c2c83abd7310ac2ac8b4e",
    "title": "望江南拟后主",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "人老去，南国正春酣。柳扑轻花添白板，酒斟春色貌霜柑。",
      "惆怅赋江潭。"
    ]
  },
  {
    "id": "adcfe4db1a9c2c837b2e6d3fa366ca18",
    "title": "六幺令·莲华盦白桃花，拟小山",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "旧时红粉仙洞，顿成抛却。悄然自开无语，耐久偏迟落。老尽尘心证圣，未计春何托。浓阴楼阁。轻寒一树，似水如烟燕还掠。",
      "前度刘郎去后，枉了东风约。蓦遇渔父来时，怕见飞花愕。早是天生别样，好称幽栖鹤。竹边阑角，凭伊话梦，莫向人民为城郭。"
    ]
  },
  {
    "id": "adcfe4db1a9c2c8360e64003a6c40353",
    "title": "石州引",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "夕洒珠尘，朝趁爨烟，浓聚如雪。庭空甚物迎人，手植一株堪悦。春生满院，静处尽我徘徊，花前时有香风烈。煎茗坐移床，压词英诗屑。",
      "时节。隽言清语，花气牙芬，更难分别。病与春新，遣此余情都歇。佛机参尽，尚恐小雨微酥，春深叶暗愁成结。更谩喻芭蕉，诉芳心周折。"
    ]
  },
  {
    "id": "adcfe4db1a9c2c83c3092ebe294b7088",
    "title": "下水船·青杏，拟前人",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "原上青青杏。莺啄华零犹剩。无意迎人成阴，暗中谁省。临水影。风后余红落定。才见枝枝珠孕。",
      "渐清挺。启齿愁酸性。街市喧声入听。沉水浮饧，生鲜露盘光莹。今无竞。独让青梅如豆，争说词人成咏。"
    ]
  },
  {
    "id": "adcfe4db1a9c2c833ef44b940d6c8c73",
    "title": "八六子·一霎雨过，春益暖矣，拟少游",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "洒空庭。正如杨柳，枝头露点微倾。念雨过何曾一晌，寒收难剩三分，向晨定晴。",
      "欣然倾耳，才蕙日麦天宜润，芳原绿野初经。恐暗地蘼芜，去随天远，翠茵滋厚，坠红难扫，怎教带恨华迷泪眼，惊心春启归程。",
      "暂须停。天香蘸衣未成。"
    ]
  },
  {
    "id": "adcfe4db1a9c2c831535932724fa405b",
    "title": "沁园春·春晴，拟前人",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "霎雨驱寒，霁烟开旭，布满众芳。念华如人意，欣荣炫锦，天怜莺老，促晓调簧。尽日杨花榆荚外，尚时趁余红霏更忙。田野趣，已鸣鸠乳燕，清昼初长。",
      "而今淡怀乍省，纵晨熹夜烛，追赏流光。奈远山当户，初葵向日，绿芜明野，芳草思乡。马竞蹄尘游尽兴，又青青梅子苍更黄。晴日在，恨芳菲未拾，春去空伤。"
    ]
  },
  {
    "id": "adcfe4db1a9c2c8349651d17e52954eb",
    "title": "雨中华晴一日，又风，拟东坡",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "华事偏多耽误，雨搁风延，更甚晴悭。枉了一春空过，揽镜愁颜。晨梦初兴，丁香满树，隔院堪攀。拟墨妙细写，怀芬取态，数绕回环。",
      "春衣换了，安排闲计，病里最此相关。风信紧、落梅期迅，又递花间。不如阴翳，柳华迟放，暂许春闲。"
    ]
  },
  {
    "id": "adcfe4db1a9c2c83b3e27d0be8f40947",
    "title": "早梅芳·近落华，拟清真花竹深",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "教蝶慵，成莺恼。乍积风还扫。山深无语，嫩绿苔茵藉余笑。韵珂仙队散，步袜神光缈。尚裙飘带拂，天际柳烟袅。",
      "怨开迟，叹谢早。甫落犹夭矫。晴云擘絮，伴点池波卧浮藻。绚春归，眼底逦迤河阳道。万华丛，那容春便老。"
    ]
  },
  {
    "id": "adcfe4db1a9c2c8333ee3fcb46a53c95",
    "title": "满庭芳·社园牡丹，拟小山",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "婆梦余酣，王春今觉，满城华趁晴暄。近来新种，柴下数名园。可意笙歌未起，飐华鼙鼓忽惊喧。檄传处，讨风罪雨，转闹午蜂屯。",
      "开元。成往事，曾倾旧国，付与残藩。任鹃血声声，叫月谯门。解道春光几日，教孤负，玉艳春温。姚耶魏，恩牛怨李，门户未须论。"
    ]
  },
  {
    "id": "adcfe4db1a9c2c83fa8360af6295fa3c",
    "title": "古倾杯晨闻布谷声，拟乐章",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "度龙催耕，夏声呼起，春意销沈了。光阴叶底花谢尽，愁梦耽人多少。杜鹃短羽难来，闻伊似早。乡音未隔，山风破晓。约略声在，云里烟中引到。",
      "尚倚枕阴晴难料。念春暮、呼晴偏好。奈暗数流年，芳菲难贷，新翠抽林筱。薰弦池阁听叫。信息近、饼饵风光，炊边报早。药圃恋晚，余春仍老。"
    ]
  },
  {
    "id": "adcfe4db1a9c2c838657b2d961adc9dd",
    "title": "雪梅香·春暮，拟乐章",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "枉耽阁春归急促又离悰。但连阴成暮，沈沈院落无踪。朝粉愁烟恼飞蝶，午香妨叶阻游蜂。转幽独，旧径成秋，人与谁同。",
      "芳丛。想佳胜客至欢来，电釂千钟。悔掷韶华，顿成酒窄杯慵。倚病难将问腰脚，跋山临水怯支筇。春休恨，如人去，留待余红。"
    ]
  },
  {
    "id": "adcfe4db1a9c2c83b88f1c0dc3feb9de",
    "title": "一剪梅",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "飞尽春红到眼秋。柳絮因风，扑满汀洲。名园几处牡丹枝，微雨宵经已折头。",
      "塞雪边风速胜邮。春若冬葛近思裘。去年早冻已伤华，今岁晚寒，更替花愁。"
    ]
  },
  {
    "id": "adcfe4db1a9c2c839cc331782e67ce2f",
    "title": "芳草渡·兰，拟清真",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "削翠颖，正丽日江南，乱莺飞起。念陌薰风透，闺深梦暖人喜。香草情悴美。宜骚心琴音，露佩重，未皦秋光，独茂春气。",
      "幽致。雅怀淡影，楚畹通波川自媚。素心好、潇湘过雨，愁痕泻清泪。晓寒始断，替粉本、霜绡堪试。谩赠芍，共采莲溱并洧。"
    ]
  },
  {
    "id": "adcfe4db1a9c2c83c8f754e847b48649",
    "title": "尉迟杯·芍药，拟前人",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "丰台路。更十里、缬绮留春住。谁从旧日瑶京，犹逐香尘寻去。酣诗纵酒，将墨妙、凭华约春语。问春归、为底勾留，被华薰醉归误。",
      "天涯去驿扬州，繁歌吹、如今冷淡非故。旧国新都夸欧碧，都厌数、桥边样谱。休重问、山南水北，竞春惯、春余孰是主。只词人、念晚耽芳，冻醅婪尾杯注。"
    ]
  },
  {
    "id": "adcfe4db1a9c2c831e3959d31ede465a",
    "title": "御街行·送春归，生贵筑境内，华似蔷薇，野生沿途，春暮而华，华落春尽矣，故曰送春归。拟易安",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "临歧知是春归处。驿蓦岭，华生路。长芒短刺并遮拦，毕竟钩春不住。粉红销尽，胭脂融泪，春竟何时去。",
      "短长亭子销魂赋。恁无语，难分付。从离乡里，几多春华，岁岁应如故。夕阳归马，开犹待我，人老谁留驻。"
    ]
  },
  {
    "id": "adcfe4db1a9c2c83b3ff172fd43d4d48",
    "title": "锁窗寒蔷薇，拟清真",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "暗里春归，犹留后约，晚芳朝露。明窗未敞，爱早客来挥麈。展胭脂房栊画屏，楝风几日晴无雨。正水晶换箔，波纹吹动，淡香初吐。微度。",
      "浓阴处。讶似自兰畦，过从药圃。单衣试酒，此际何人尊俎。尚糅春入盏如人，小红秀色眉更妩。趁光阴郑重，今番待作牵衣语。"
    ]
  },
  {
    "id": "adcfe4db1a9c2c83374b404a88833ef4",
    "title": "忆少年·春意，拟易安",
    "authorName": "姚华",
    "authorId": "adcfe4db1a9c2c83d1457b72d1457b72",
    "dynasty": "清",
    "content": [
      "春来何缓，春酣未久，春归偏急。经年再相见，也分携悲泣。",
      "冷露朝来如泪湿。恨流莺、感时声涩。含桃堕初果，有儿童争拾。"
    ]
  },
  {
    "id": "adcfe4db1aeaad9a96e14279477f0046",
    "title": "解连环·酬任公，用梦窗别石帚韵",
    "authorName": "麦孟华",
    "authorId": "adcfe4db1aeaad9ad1457b72d1457b72",
    "dynasty": "清",
    "content": [
      "旅怀千结，数征鸿过尽，暮云无极。怪断肠、芳草萋萋，却绿到天涯，酿成春色。尽有轻阴，未应恨、浮云西北。祗鸾钗密约，凤屧旧尘，梦回凄忆。",
      "年华逝波渐掷。叹蓬山路阻，乌盼头白。近夕阳、处处啼鹃，更刬地乱红，暗帘愁碧。怨叶相思，待题付、西流潮汐。怕春波、载愁不去，恁生见得？"
    ]
  },
  {
    "id": "adcfe4db1b4ce31650978ee157de5961",
    "title": "齐天乐·秋雨",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "沈郎已自拚憔悴，惊心又闻秋雨。做冷欺灯，将愁续梦，越是宵深难住。千丝万缕。更搀入虫声，搅人情绪。一片萧骚，细听不是故园树。",
      "沈沈更漏渐咽，只檐前铁马，幽愁如诉。倘是残春，明朝怕有，无数飞花飞絮。天涯倦侣。记滴向篷窗，更加悽苦。欲谱潇湘，黯愁生玉柱。"
    ]
  },
  {
    "id": "adcfe4db1b4ce31679bfb15d84440441",
    "title": "南浦·六月二十八日苇湾观荷同幼遐前辈",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "幽路入花天，闹红深、恰共中仙乘兴。花外小红亭，无人到、亭外绿荫千顷。疏烟淡日，木兰愁绝馀香凝。惜起青黄憔悴叶，曾共袅婷窥影。",
      "无边香色年年，算鸳鸯、惯识枝交蒂并。年少冶游心，飘零后、禁得万蝉悽哽。欢娱谩省。碧云日暮颇黎冷。十二回阑肠断处，依约淩波来凭。"
    ]
  },
  {
    "id": "adcfe4db1b4ce316d91382a99581e375",
    "title": "临江仙·前词意犹未尽再呈幼遐前辈",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "正是撩人天气也，可怜云淡烟轻。闹红深处见娉婷。花光人影，分占十分清。",
      "画里归来愁亦好，何须夜饮秦筝。他年记取小红亭。小红亭外，高柳万蝉声。"
    ]
  },
  {
    "id": "adcfe4db1b4ce316fb281a6b543dfed7",
    "title": "莺啼序",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "轻荫半湖翠罨，想临妆媚妩。镜奁远、一抹愁痕，闹红谁在深处。谩幽憩、银笺按拍，凉蝉唤入花间去。甚香风、别样温柔，淡摇洲渚。故故来迟，傍柳画舸，似淩波未许。翠堤外、人各天涯，曲阑应向凝伫。只娉婷、红衣倒影，记愁绝、中仙说与。露房擎、青子离离，为谁心苦。",
      "菱花自小，苇叶长愁，紫萍是坠絮。问并作、几多红怨，画里回首，却又盈盈，未开刚吐。芳尘去后，蘅皋悽断，非花非雾情何极，锦鳞多、恨字难分付。凉云十里，鸳鸯不是催归，有人玉鞯愁驻。逢花最惜，见说为花，便有花暗妒。向此际、揭天丝管，踠地帘栊，一任微波，鉴人幽愫。风裳水佩，罗衣纨扇，年年花好人易老，望蓬山、肠断花知否。踏摇细桨声中，路入疏烟，似闻怨语。"
    ]
  },
  {
    "id": "adcfe4db1b4ce3160e8be46e3f845c39",
    "title": "念奴娇·忆南湖旧游用朱小岑先生依真飘帛塘观荷韵",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "长卿游倦，恰年时、画里都是愁中。湖上大堤堤上路，天涯见说能通。流水三生，淩波一霎，娇眄隔香红。垂杨踠地，那时亭北阑东。",
      "谁念芳字题残，红牙拍遍，换羽更移宫。目送横塘天样阔，香雾何事惺忪。一叶颦秋，万花妆晚，肠断到东风。鸳鸯在否，梦云犹带疏钟。"
    ]
  },
  {
    "id": "adcfe4db1b4ce316602d2d9ee50b83f7",
    "title": "高阳台",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "旧苑鸦寒，荒皋雁瘦，吴霜正染青袍。载酒江湖，十年吹断琼箫。玉梅花下相思路，算而今、不隔三桥。怨良宵，满目繁华，满目萧条。",
      "红笺枉费珍珠字，甚江关词赋，不抵金貂。门外垂杨，要他来系征桡。金尊自倒休教劝，怕天涯、回首魂消。碧迢迢，玉宇琼楼，绛鹤难招。"
    ]
  },
  {
    "id": "adcfe4db1b4ce316079702eb1678454d",
    "title": "永遇乐·吴坊本事和漱玉",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "惨碧山塘，画船只在，消泪多处。坐柳移尊，凭梅驻笛，相见应暂许。红罗嫌窄，金玲愁重，底是妒花风雨。最惆怅，惊鸿散后，梦云更迷春侣。",
      "可怜昨夜，画楼西畔，望断星点三五。钿小花羞，奁低月怨，歌态谁楚楚。赪鳞难托，红蚕更缚，可奈杜鹃催去。江南客，伤心第一，四弦倦语。"
    ]
  },
  {
    "id": "adcfe4db1b4ce316b9eab6c28ab3c541",
    "title": "法曲献仙音·金阊寒夜和梦窗",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "残月窥尊，冻云沈笛，况是天涯庭院。烛泪红深，枕棉香薄，伤心画谯清点。伴梦短梅花冷，幺禽语春怨。玉容远。",
      "也应怜、杜郎落拓，悲锦瑟弦柱，暗惊泪染。宛转碧淞潮，共垂杨、萦恨难剪。凤纸题残，奈云边、珠佩声断。拌尘销鬓绿，万一跨鸾低见。"
    ]
  },
  {
    "id": "adcfe4db1b4ce316181100166a746cbd",
    "title": "减字浣溪纱",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "彩胜钗头故故斜。垂杨深巷泰娘家。惜花人更瘦于花。",
      "眉黛可怜虚夜月，脸红从此断朝霞。伤心一语抵天涯。"
    ]
  },
  {
    "id": "adcfe4db1b4ce316037cbe8282a81598",
    "title": "早梅芳·近",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "海棠春，芙蓉晚。特地明妆换。银鹦呼酒，拌得相思更相见。坐慵鬟翠重，笑怯眉青浅。近尊前小立，无语杏衫茜。",
      "紫鸾箫，丹凤管。金粉江南怨。仙山楼阁，不抵人间绣帘远。瘦花莺易妒，倦柳骢难恋。醉扶归，鹔鹴残月满。"
    ]
  },
  {
    "id": "adcfe4db1b4ce3161811001664e3b019",
    "title": "减字浣溪纱",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "重到长安景不殊。伤心料理旧琴书。自然伤感强欢娱。",
      "十二回栏凭欲遍，海棠浑似故人姝。海棠知我断肠无。"
    ]
  },
  {
    "id": "adcfe4db1b4ce316722c0388d238b82c",
    "title": "凤栖梧过香炉营故居",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "记得天涯携手处。梦逐征鸿，绕遍东华路。梁燕可知人在否。相逢也莫凄凉语。",
      "泪眼更看门外树。欲断无肠，苦恨香骢误。最是不堪回首处。凤城西去棠梨雨。"
    ]
  },
  {
    "id": "adcfe4db1b4ce3169b02ba6da6d92bfa",
    "title": "菩萨蛮",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "五更才得朦胧睡。梦中多少伤心事。残月乱啼乌。梦回钟动无。",
      "鸳衾空复暖。魂共炉烟断。何日是欢期。他生重见时。"
    ]
  },
  {
    "id": "adcfe4db1b4ce316c2ebbe3bb3316380",
    "title": "鹧鸪天",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "苦恨花枝照酒杯。名花谁见老风埃。凭伊满地飘红雨，消得春人爱惜来。",
      "惊岁晚，又春回。伤心长是强颜开。芙蓉城阙知何处，说到神仙事可哀。"
    ]
  },
  {
    "id": "adcfe4db1b4ce316a2d534f6c9dd4155",
    "title": "减字木兰花",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "风狂雨横。未必城南芳信准。说起前游。梦绕青蓬一叶舟。",
      "花枝纵好。载酒情怀都倦了。柳外湖边。付与鸳鸯付与蝉。"
    ]
  },
  {
    "id": "adcfe4db1b4ce3160f55e0fe201ffc1a",
    "title": "苏武慢寒夜闻角",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "愁入云遥，寒禁霜重，红烛泪深人倦。情高转抑，思往难回，悽咽不成清变。风际断时，迢递天街，但闻更点。枉教人回首，少年丝竹，玉容歌管。",
      "凭作出、百绪凄凉，凄凉惟有，花冷月闲庭院。珠帘绣幕，可有人听，听也可曾肠断。除却塞鸿，遮莫城乌，替人惊惯。料南枝明月，应减红香一半。"
    ]
  },
  {
    "id": "adcfe4db1b4ce3166c4c22e0878a9240",
    "title": "金缕曲·八月十八夜记梦",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "风叶鸣窗竹。黯秋灯、残更数尽，梦回难续。天上寒于人间否，记伴黔娄幽独。惶愧煞、年时金屋。底不相逢教传语，怕相逢、令我悲心目。应念我，瘦于菊。",
      "西风等是无情物。说凄凉、人天一例，清寒彻骨。归去青鸾休相问，珍重菱花香玉。只此恨、平生谁属。第一天涯伤心事，有阿侯、夜守秋坟哭。浑未解，诉寒燠。"
    ]
  },
  {
    "id": "adcfe4db1b4ce3167441b51b79824d16",
    "title": "蝶恋花·八月二十二日邃父招同文石幼遐登西爽阁子美因病不至",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "西北云高连睥睨。万里愁心，一抹遥山翠。谁向西风传恨字。秋光鬯好人憔悴。",
      "有酒盈尊须拌醉。感逝伤离，何况登临地。满目烟芜残照里。青青不尽平生意。"
    ]
  },
  {
    "id": "adcfe4db1b4ce316ecfaa3b0235e0d31",
    "title": "烛影摇红·腊月二十夜大雪归自四印斋作",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "夜话高斋，碎琼随步归来晚。小窗烧烛对梅花，疏影如相款。赢得尘襟暂濣。甚清寒、天涯未惯。料量青鬓，几许霜华，角声休唤。",
      "风雪年年，旧吟春事成依黯。素娥深锁冻云低，幽恨凭谁管。不恨琼楼自远。恨华年、无端暗换。怎生消受，明日旗亭，鹔鹴须典。"
    ]
  },
  {
    "id": "adcfe4db1b4ce316079c68a85fad1e1a",
    "title": "摸鱼儿·甲午中秋",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "正良宵、玉轮高揭，桂花香堕瑶席。红楼十二晶帘卷，谁见素娥幽寂。休怨抑，算阅尽清寒，尚有团圞日。持觞太息。问袁渚烟寒，庾楼尘掩，谁与共今夕。",
      "凝眸处，大地山河莹彻。秋容净扫空碧。柔情一缕浑难诉，便抵云罗千尺。闲伫立，怕只有流萤，来照罗衣湿。婵娟望极。怅佳节难酬，苦吟谁和，虫语咽苔隙。"
    ]
  },
  {
    "id": "adcfe4db1b4ce316dd88d36f3d12f50f",
    "title": "八归·题张子苾祥龄半箧秋词",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "吴鬓霜点，京尘衫色。如梦事往倦说。何堪蠹纸珍珠字，还付九天哀怨，雨潮呜咽。二十年前分襟地，剩惨澹铜驼烟月。渭水曲、莫赋招魂，此恨总华发。",
      "赓和年时对影，挥毫珠玉，四印高斋清绝。远游王粲，少时张绪，荏苒兰荃摧折。访沧桑旧雨，我独中肠杜陵热。知何许、令威华表，瘦损琼箫，香词空半箧。"
    ]
  },
  {
    "id": "adcfe4db1b4ce3165083fbd009d8231c",
    "title": "隔浦莲近杭州人来言湖上荷花盛开为占此调依梦表单",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "蘅皋不度佩响。飞梦成来往。画里楼台换，迷金碧，千波晃。鸥鹭知怅惘。天机锦，未了云霞想。",
      "影娥上。含情怕问，玉容别久无恙。夕阳芳草，误了红衣双桨。香色年年送去浪。休忘。踏摇归路妍唱。"
    ]
  },
  {
    "id": "adcfe4db1b4ce31609d106e9481ca712",
    "title": "风入松·宋徽宗琴名松风",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "北来征雁带魂消。夕吹咽寒涛。太清楼畔鶤弦涩，空回首、仙乐层霄。旧谱水云舟夜，新声国宝湖桥。",
      "杏花词事剪冰绡。遗恨付桐焦。音官大晟飘零后，风和雨、送尽云韶。今古人天悽籁，霓裳一例蓬蒿。"
    ]
  },
  {
    "id": "adcfe4db1b4ce3169256abaf4880f10b",
    "title": "西江月·乙卯七月二十五日梦中哭醒口占",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "梦里十年影事，醒来半日闲愁。罗衾寒侧作深秋。清泪味酸于酒。",
      "何处伤心不极，此生只恨难休。眼前红日在帘钩。听雨听风时候。"
    ]
  },
  {
    "id": "adcfe4db1b4ce316ee5d3269e0e3f045",
    "title": "多丽·秋雨",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "碎秋心、断鸿残角疏砧。更何堪、潇潇飒飒，黄昏付与秋霖。问谁消、虫声四壁，知难醒、蝶梦重衾。败叶阶前，孤桐井畔，丝丝浑似泪沾襟。美人隔、红墙碧汉，尘世自晴阴。重阳近、横空作暝，见说登临。",
      "锁姮娥、浓氛惨结，西风消息侵寻。费香添、猊薰恁热，兼露滴、鹤警还喑。变徵无端，移宫未稳，邻家铁笛入云深。向此际、违寒避湿，菊酿索浓斟。沧江晚、斜阳回首，恨满烟林。"
    ]
  },
  {
    "id": "adcfe4db1b4ce31609ecf2da5ed0390e",
    "title": "紫萸香慢·九日再赋",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "凭危阑、茱萸愁把，作寒野色悽迷。拌一回扶醉，便消得、斜阳西。",
      "信是无风无雨，甚寥天鸿唳，梦压云低。笑刘郎、恁日搦管怯糕题。",
      "指峻路、有人手携。",
      "秋期。省记疑非。颦欲损、远山眉。算黄花晚畹，闲情得似，陶令东篱。",
      "可无白衣人至，最醒处、易成悲。峭西风、未妨吹帽，茂陵丝鬓，谁惜绿减霜欺，清泪自持。"
    ]
  },
  {
    "id": "adcfe4db1b4ce31606049bed91331ae3",
    "title": "最高楼雨夕饯秋",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "风和雨、呜咽似骊歌。芳节惜蹉跎。高楼何况闻鸿雁，重衾生怕梦山河。说伤心，应更比，送春多。",
      "钟未到、尚馀梧几叶。更欲断、最怜花寸蜡。霜晚晼、鬓消磨。西风树到无声苦，东篱菊亦奈愁何。剩凄清，今夕也，等闲过。"
    ]
  },
  {
    "id": "adcfe4db1b4ce316c2ebbe3b3e7560fa",
    "title": "鹧鸪天",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "如梦如烟忆旧游。听风听雨卧沧洲。烛消香灺沈沈夜，春也须归何况秋。",
      "书咄咄，索休休。霜天容易白人头。秋归尚有黄花在，未必清樽不破愁。"
    ]
  },
  {
    "id": "adcfe4db1b4ce316c2ebbe3bad895c7c",
    "title": "鹧鸪天",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "老向书丛作蠹鱼。病馀还补蠹馀书。剧怜风雅凋残甚，怪底经生故训疏。",
      "风雨外，闭门居。一编能遣几居诸。寻常豹鼠何难识，未必终童我不如。"
    ]
  },
  {
    "id": "adcfe4db1b4ce31690b87030b4655e54",
    "title": "徵招沤尹将之吴门，有书来云：虽小别，亦依黯也。赋此报之",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "清琴各自怜孤倚，停云总成消黯。后约几情深，比黄花香澹。客襟悽万感。算霜月、一秋分占。见说将离，绿芜愁到，冷吟阑槛。",
      "点检浣花笺，珍珠字、天涯更无人念。咫翠隔吴云，也难为别暂。不辞青鬓减。只尊酒、再携须酽。雨潮语、寂寞沧州，更雁惊寒渐。"
    ]
  },
  {
    "id": "adcfe4db1b4ce31662a81ae9263fd039",
    "title": "玲珑玉",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "无恙危阑，染秋色、一夕谁知。林疏日薄，作寒那更天涯。恼乱丹枫醉舞，甚婵娟青女，犹斗华姿。悽其。亏荒城，侵晓角吹。",
      "漫惜何郎鬓绿，念江山金粉，一例成悲。懒具鹴裘，向东篱、且看寒枝。葭苍伊人何处，便咽尽、孤琴促节，雅操贻谁。锦书滞，怅南楼，惊雁过迟。"
    ]
  },
  {
    "id": "adcfe4db1b4ce316d8514caf585a1910",
    "title": "南乡子",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "秋士惯疏萧。典尽鹴裘饮更豪。况有鸾笙丹凤琯，良宵。不放青灯照寂寥。",
      "一笠一诗瓢。随分沧州听雨潮。何止黄花堪插帽，娇娆。江上芙蓉亦后凋。"
    ]
  },
  {
    "id": "adcfe4db1b4ce31606f4eef2c652bd98",
    "title": "曲玉管·忆虎山旧游",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "两桨春柔，重闉夕远，尊前几日惊鸿影。不道琼箫吹彻，悽感平生。忍伶俜。杳杳蘅皋，茫茫桑海，碧城往事愁重省。问讯寒山，可有无限伤情。",
      "作钟声。换尽垂杨，只萦损、天涯丝鬓。那知倦后相如，春来苦恨青青。楚腰擎。抵而今消黯，点检青衫红泪，夕阳衰草，满目江山，不见倾城。"
    ]
  },
  {
    "id": "adcfe4db1b4ce316715816d03475a4e0",
    "title": "醉翁操",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "悽然。春妍。含喧。渺风烟。堪怜。南鸿为谁愁惊寒。雪明霜暗何天。凭画阑。有恨付无言。",
      "隔软红几家管弦。艳阳错认，生怕啼鹃。玉钟翠袖，回首承平少年。花有香而歌前。柳有阴而吟边。何因青鬓斑。多情无韶颜。阻梦万千山。乱云残照春忍还。"
    ]
  },
  {
    "id": "adcfe4db1b4ce316fd824f34f5d4f81d",
    "title": "添字浣溪纱沤尹往还苏沪间，蟾不再圆，骊辄一唱，感时惜别情见乎词",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "身世沧波夕照边。总然相见亦相怜。那更垂杨偏不系，木兰船。",
      "莫向天涯轻小别，几回小别动经年。早是无多双鬓绿，况霜天。"
    ]
  },
  {
    "id": "adcfe4db1b4ce316675ba1f75e80c35a",
    "title": "金缕曲·海上秋深，炎景逾庚伏，感拈此解",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "天也因人热。甚秋风、年年容易，者回奇绝。燄燄烧空云如火，占断沧溟空阔。却付与、乱虫骚屑。空谷断无人倚竹，笑梧桐、何苦知清节。谁障扇，庾楼月。",
      "燠凉也作沧桑阅。便寻常、天时人事，而今休说。门外风沙骄阳路，珍重填胸冰雪。问褦襶、何如吾拙。推枕总然无好梦，又朝暾、红似残鹃血。愁极目，且晞发。"
    ]
  },
  {
    "id": "adcfe4db1b4ce31631394d9c66d92675",
    "title": "定风波·中秋集愚园为彊村补祝",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "净洗尘氛一雨凉。中秋天气日犹长。把酒祝君千万寿。知否。天教留眼看红桑。",
      "莫负名园今夜月。清节。未花桂叶亦芬芳。更擪玉笙铿铁板。休管。绿阴深处万蛩螀。"
    ]
  },
  {
    "id": "adcfe4db1b4ce3161ea7887984e8569d",
    "title": "玉烛新重阳近矣倚此为寒花问",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "光阴簪菊近。费暗省秋期，几探芳信。故人自别，江山瘦、鬯好登临谁分。",
      "题糕落帽。忍忘却年时疏俊。帘乍卷、笙语霜前，依稀破人酲困。",
      "安排更把茱萸，怕刬地烟尘，放晴难稳。素娥问讯。",
      "应不负、占取一天风韵。无情有恨，数旧约曾无凭准。",
      "愁暂倚、风雨壶觞，低徊看鬓。"
    ]
  },
  {
    "id": "adcfe4db1b4ce316c41946d4958f91ab",
    "title": "倾杯·丙辰自寿",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "清瘦秋山，斑斓霜树，年年劝人杯盏。浮生事未信，全是似月难圆，比云更幻。便南飞、黄鹤依然腰笛，意懒旧江山，梦沈天远。自惜金缕，沧桑莫辞留倦眼。",
      "首重回、承平游衍。怕者回凭阑，斜阳如水，去日蹉跎，青镜鬓丝，较甚文章贱。持此恨谁遣。凭消领、梧叶闲愁，芙蓉幽怨，相期老圃寒花晚。"
    ]
  },
  {
    "id": "adcfe4db1b4ce316a2d3425b640dcd85",
    "title": "洞仙歌·秋日独游某氏园",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "一晌闲缘借。便意行散缓，消愁聊且。有花迎径曲，鸟呼林罅。秋光取次披图画。恣远眺、登临台与榭。堪潇洒。奈脉断征鸿，幽恨翻萦惹。",
      "忍把。鬓丝影里，袖泪寒边，露草烟芜，付与杜牧狂吟，误作少年游冶。残蝉肯共伤心话。问几见斜阳衰柳挂。谁慰藉，到重阳，插菊携萸事真假。酒更贳、更有约、东篱下。怕蹉跎霜讯，梦沈人悄西风乍。"
    ]
  },
  {
    "id": "adcfe4db1b4ce316073bfd10cb296d9c",
    "title": "紫萸香慢·丙辰重九",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "又匆匆、一回重九，菊萸总随愁新。恁悲哉秋气，惯萧瑟、隔年人。",
      "最是无风无雨，费遥山眉翠，镇日合颦。念东篱、俊约迹往越成尘。",
      "渺过雁、几重冷云。",
      "黄昏。忍对清尊。持薄酒，与谁温。甚青娥皓齿，檀痕掐损，毕竟声吞。",
      "总然夕阳如醉，算多事、怨浓氛。强登临、自怜衰鬓，故人不见，寥落客里佳辰，霜重闭门。"
    ]
  },
  {
    "id": "adcfe4db1b4ce316925a82fddeabdf24",
    "title": "满路花·彊村有听歌之约词以坚之",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "虫边安枕簟，雁外梦山河。不成双泪落、为闻歌。浮生何益，尽意付消磨。见说寰中秀，漫睩修蛾。旧家风度无过。",
      "凤城丝管，回首惜铜驼。看花馀老眼、重摩挲。香尘人海，唱彻定风波。点鬓霜如雨，未比愁多。问天还问嫦娥。"
    ]
  },
  {
    "id": "adcfe4db1b4ce316acea7089856cfac1",
    "title": "塞翁吟",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "有约无风雨，不分冷落歌尘。几愁里，掩重门。黯烛泪襟痕。逢花拌酒年时梦，何处暂许温存。绣隐幕，麝飘茵。",
      "为说与消魂。冰轮。凭阑见、嫦娥自昔，浑未肯、多情向人。便真个、闻声对影，也无望、点拍霓裳，驻得浮云。相如倦也，只有纤阿，来照黄昏。"
    ]
  },
  {
    "id": "adcfe4db1b4ce316a90bcdc10998ace9",
    "title": "蕙兰芳引",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "歌扇舞衣，早悽断、倦游心目。艳千里秋尘，多恐破愁未足。茂陵病损，意最感、霓裳新曲。悄梦云不度，咫尺天涯丝竹。",
      "玉雪伊人，星辰昨夜，总付枨触。问能几消磨，何止鬓难再绿。垂鞭侧帽，坠欢忍续。招素娥、来话广寒幽独。"
    ]
  },
  {
    "id": "adcfe4db1b4ce3167afd99c1fcf87eb2",
    "title": "八声甘州·葬花一剧，属梅郎擅场之作，为赋两调",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "向天涯、丝管已难听，何堪恁伤春。算怜卿怜我，无双倾国，第一愁人。仿佛妒花风雨，逐梦入行云。芳约啼鹃外，回首成尘。",
      "占取人天红紫，早颓圆断井，分付消魂。拌随波未肯，何计更飘茵。便三生，愿为香土，费怨歌，谁惜翠眉颦。肠回处，只青衫泪，得似红巾。"
    ]
  },
  {
    "id": "adcfe4db1b4ce316762b8b71f47bcf52",
    "title": "西子妆",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "蛾蕊颦深，翠茵蹴浅，暗省韶光迟暮。断无情种不能痴，替消魂、乱红多处。飘零信苦。只逐水、沾泥太误。送春归、费粉娥心眼，低徊香土。",
      "娇随步。着意怜花，又怕花欲妒。莫辞身化作微云，傍落英、已歌犹驻。哀筝似诉。最肠断、红楼前度。恋寒枝、昨梦惊残怨宇。"
    ]
  },
  {
    "id": "adcfe4db1b4ce316fb281a6b68ca0c3b",
    "title": "莺啼序",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "闻歌向来易感，倚孤琴倦语。记曾几、花月因循，自别何事凝伫。费遥夜、红牙按拍，湖天可有痴云驻。为伤春蹙遍，双蛾似怜迟暮。芳约燕兰，梦里事往，剩沧洲卧雨。渭城唱、禁得何堪，茂陵诗鬓将素。忍重寻、旗亭败壁，最枨触、新腔金谱。翠禽边、昨夜星辰，缟衣仙路。惊鸿片霎，怨宇三生，此情定念否。人去也、一声双泪，便抵河满，慧业愁根，更谁侬汝。",
      "玉珰盼断，青衫湿遍，何郎诗笔犹萧瑟，再休提、旧曲霓裳序。人天几劫，何曾换却华鬟，葬花怕无香土。离魂化蝶，到得西泠，要柳丝系住。尚仿佛、江山金粉，未尽消磨，几见娉婷，旧家风度。云涯恨远，霜华愁重，相思休管鹤更瘦。便瑶台、从此迷烟雾。淞潮待剪还慵，自拨湘弦，断肠诉与。"
    ]
  },
  {
    "id": "adcfe4db1b4ce3160bc2c24dcf0f0281",
    "title": "水调歌头·明瞿忠宣公印文曰“起田氏”",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "人世自桑海，金石讵消磨。孤山忠武王印，历劫水云窝。难得后先辉映，唱彻鹤归来后，遗致见文何。可惜昆吾铁，斫不到蛟鼍。",
      "击贼笏，辽东帽，等摩挲。戋戋身外物耳，声价重山河。我是湘南聱叟，怀想灵旗风雨，渺渺洞庭波。甚日数椽隐，乞与壮烟萝。"
    ]
  },
  {
    "id": "adcfe4db1b4ce316d17fe52a474f0b40",
    "title": "六州歌头",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "飞蓬两鬓，容易雪霜欺。能似旧，青青否，一丝丝。不须悲。草木无情物，催换叶，清秋节，芳未歇，寒先彻，底禁持。似我工愁，倘不教憔悴，造物何私。况天涯漂泊后，昨梦都非。老态垂垂。镜先知。",
      "念欢事少，忧心悄，吾衰早，复奚辞。长似此，星星矣，欲胡为。莫频窥。一样伤心色，行滋蔓，到吟髭。金粉改，江山在，越悽其。商妇琵琶，咽到无声处，萦损蛾眉。便青春又也，忍忆少年时。醉插花枝。"
    ]
  },
  {
    "id": "adcfe4db1b4ce316250bf52b84ee0664",
    "title": "添字浣溪纱自题菊梦词",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "辛苦回灯忆梦时。梦馀遗恨满天涯。丛菊赚人多少泪，况梅枝。",
      "酒畔光阴银凿落，曲中消息玉参差。雪虐霜欺须拌得，鬓边丝。"
    ]
  },
  {
    "id": "adcfe4db1b4ce316cff00c04871ee96e",
    "title": "绕佛阁·过教场头巷鹜翁故居",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "旧怀拌损。残照故国，无泪堪霣。愁路骢引。梦华逝水、雪鸿更休问。凤城大隐。门巷未改，阅世朝槿。暗尘悽紧。",
      "燕归莫也、雕梁怕重认。送目幻楼阁，自古沧桑无此恨。谁念未归，山邱须与忍。剩占取人天，各自孤愤。惘然金粉。便对影江山，无复游俊。悄寒边、暮云低尽。"
    ]
  },
  {
    "id": "adcfe4db1b4ce3167eb2c4d530439cc5",
    "title": "戚氏·沤尹为畹华索赋此调，走笔应之",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "伫飞鸾。萼绿仙子彩云端。影月娉婷，浣霞明艳，好谁看。华鬟。梦寻难。当歌掩泪十年间。文园鬓雪如许，镜里长葆几朱颜。缟袂重认，红帘初卷，怕春暖也犹寒。乍维摩病榻，花雨催起，着意清欢。丝管赚出婵娟。珠翠照映，老眼太辛酸。春宵短、系骢难稳，栩蝶须还。",
      "近尊前。暂许对影香南。笛语遍写乌阑。番风渐急，省识将离，已忍目断关山。念我沧江晚，消何逊笔，旧恨吟边。未解清平调苦，道苔枝、翠羽信缠绵。剧怜画罨瑶台，醉扶纸帐，争遣愁千万。算更无、月地云阶见。谁与诉、鹤守缘悭。甚素娥、暂缺能圆。更芳节、后约是今番。耐清寒惯，梅花赋也，好好纫兰。"
    ]
  },
  {
    "id": "adcfe4db1b4ce316349dd8a869fa2d7a",
    "title": "鹧鸪天·赠阿蘩",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "桃李为容雪作肤。本来珠海出明珠。十年看舞听歌倦，脆管帘栊一起予。",
      "春婉娩，锦模糊。江山金粉属侬渠。冰霜磨炼相思骨，容易天教付点酥。"
    ]
  },
  {
    "id": "adcfe4db1b4ce3165429890addcc7250",
    "title": "甘草子·七月初五夜雨",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "风雨。飒飒潇潇，卷地收残暑。一叶下廊腰，省识秋来路。",
      "低尽碧天凝眸处。更黭黮、湿云堆絮。蓦忆江南庾郎赋，比断鸿哀否。"
    ]
  },
  {
    "id": "adcfe4db1b4ce316379a60c084e2ba31",
    "title": "摸鱼儿·癸亥八月初二日赋",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "近尊前、一声河满，声吞和泪肠热。十年花事伶俜甚，禁得彩幡摧折。风雨咽。为已断鹃魂，苦忆啼时血。情天一发。念芳约俱寒，坠欢何望，曲怨玉笺裂。",
      "花落后，无那佳人又别。胭脂犹有残雪。天涯忍此春消息，不是众芳消歇。千万结。剩弱线衰杨，青眼堪愁绝。倡条冶叶。问底事干卿，一池吹皱，持恨与谁说。"
    ]
  },
  {
    "id": "adcfe4db1b4ce316c2ebbe3b303fabc1",
    "title": "鹧鸪天",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "匝地娇雷殷画轮。疏钟无力破黄昏。总然明月都如梦，也有青山解辟尘。",
      "枫叶醉，菊花新。色香天与馈吾贫。西风肯到闲庭院，消得凭阑一岸巾。"
    ]
  },
  {
    "id": "adcfe4db1b4ce316b7ddc6d4fe2d82b9",
    "title": "鹧鸪天·重阳不登山，示绵初、密文两女。客有作重阳词者，用避灾字，此字不易用也",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "秋是愁乡雁不来。登高何望只风埃。暂时枫叶浓如酒，何处萸囊避得灾。",
      "怜霸业，委荒莱。即今戏马亦无台。何如偃蹇东篱下，犹有南山照酒杯。"
    ]
  },
  {
    "id": "adcfe4db1b4ce316797f49f8525293cd",
    "title": "金缕曲·题东山老人山水画册。老人一号寐叟",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "遗恨横苍翠。算年时、多情海日，见人憔悴。满目江山残金粉，叟也何尝能寐。丘壑是、填胸块垒。叠嶂层峦空回合，甚兰根、欲著浑无地。知渲染，费清泪。",
      "静观无那东轩寄。俯茫茫、同昏八表，涛惊云诡。陵谷迁流十年梦，并作无声诗史。聊付托、迂倪颠米。兜率海山堪盘礡，莫骖鸾、回首人间世。墨黯淡，剡溪纸。"
    ]
  },
  {
    "id": "adcfe4db1b4ce31616acc4e521914e97",
    "title": "霜花腴彊村先生霜腴图题词",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "醉扶寿客，近酒边、何知世有沧桑。风雨天涯，燠寒人境，十年顾影情芳。自持晚香。甚岁华、葵麦斜阳。费肠回、旧约东篱，义熙笺管几吟商。",
      "消得未荒三径，是怀姿卓杰，照映容光。彭泽秋高，郦泉花大，才知瘦亦寻常。校馀梦凉。引镜看、诗鬓能苍。办餐英、驻景年年，采山烟路长。"
    ]
  },
  {
    "id": "adcfe4db1b4ce31636f09884804302b7",
    "title": "金缕曲",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "秋也抛人去。旧吟边、是花是泪，都无寻处。还忆碧阑幽梦小，月底瞢腾香雾。拌寂寞、和烟和露。未解飘零无限意，恰西风、已觉思量苦。如我瘦，最怜汝。",
      "而今更是悽无语。误芳期、脂痕鬓影，暗伤迟暮。不为此时憔悴损，只为前时媚妩。争并作、一时情绪。翠袖不堪重倚竹，正愁人、何止飘红雨。休为我，唱金缕。"
    ]
  },
  {
    "id": "adcfe4db1b4ce316cccea736615a4158",
    "title": "花发沁园春小春见梅",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "薄暖轻寒，去春还远，绮窗又见春色。纤红吐秀，小碧衔妍，略约去年风格。年时记得。花落后、时时相忆。恰开也、又说花枝，撩人春恨如织。",
      "问讯瑶台咫尺。算何郎韶颜，一见还识。帘深贮艳，槛曲移香，何处好春消息。花前小立。应胜似、无端寻觅。便三点、两点春光，此时多少怜惜。"
    ]
  },
  {
    "id": "adcfe4db1b4ce31618110016090f29ab",
    "title": "减字浣溪纱",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "如水清凉沁碧衫。一重秋树一重帘。一痕眉月影纤纤。",
      "树隔层烟烟隔月，幽情无奈一窗衔。玉钩银烛海棠酣。"
    ]
  },
  {
    "id": "adcfe4db1b4ce3161405efce728e866b",
    "title": "水调歌头·落花",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "拥被不听雨，作算一宵晴。峭风多事吹送，到枕一更更。花落已知不少，一半可能留得，未问意先惊。帘幕带烟卷，红紫绣中庭。",
      "促成阴，催结子，此时情。了他春事，不是风雨妒残英。风雨枉教人怨，知否无风无雨，也自要飘零。只是一春老，无计劝愁莺。"
    ]
  },
  {
    "id": "adcfe4db1b4ce3168d43bb490b07f279",
    "title": "江南好",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "怜花瘦，移向绣闺中。掩却碧纱屏十二，晓来依样有残红。",
      "不敢怨东风。"
    ]
  },
  {
    "id": "adcfe4db1b4ce3165722fffc80adac98",
    "title": "江南好咏梅",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "娉婷甚，不受点尘侵。随意影斜都入画，自来香好不须寻。",
      "人在绮窗深。"
    ]
  },
  {
    "id": "adcfe4db1b4ce316ac66c6b7fc04786d",
    "title": "金人捧露盘·芙蓉",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "恁娉婷。真不染，世间尘。似静女，晓镜妆新。当楼映幕，未烦初日助风神。据霜高格，与东篱、傲骨同论。",
      "梦江头，搴木末，谁手把，寄夫君。旧情在、麝度微薰。集裳欲问，水花莫误注骚人。后开随分，向西风、展尽红颦。"
    ]
  },
  {
    "id": "adcfe4db1b4ce3161368c914b638d739",
    "title": "临江仙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "老去相如犹作客，天涯跌宕琴尊。上阶难得旧苔痕。帘深春梦浅，香冷夕阳温。",
      "拾翠心情消歇尽，东风不度兰荪。言愁天亦欲黄昏。断魂芳草外，何止忆王孙。"
    ]
  },
  {
    "id": "adcfe4db1b4ce3161368c91462b32ec1",
    "title": "临江仙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "一桁湘帘尘不到，除非燕子归来。吴天畅好碧于苔。月娥琼驾出，流照软金杯。",
      "明日阴晴君莫问，回灯又见花开。非花非雾即蓬莱。邻娃工度曲，弦管未须哀。"
    ]
  },
  {
    "id": "adcfe4db1b4ce3161368c9144d0dbafe",
    "title": "临江仙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "约略琵琶商妇怨，春花秋月蹉跎。貂裘换后峭寒多。江山欹枕梦，风雨缺壶歌。",
      "明镜晓霜羞短发，负他云髻峨峨。相逢切莫误横波。雍门成旧曲，无计惜韩娥。"
    ]
  },
  {
    "id": "adcfe4db1b4ce3161368c91447734898",
    "title": "临江仙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "杨柳楼台花世界，嘶骢只在铜街。金荃兰畹惜荒莱。无多双鬓绿，禁得几低徊。",
      "暖不成晴寒又雨，昏昏过却黄梅。愁边万一损风怀。雁筝犹有字，蜡炬未成灰。"
    ]
  },
  {
    "id": "adcfe4db1b4ce3161368c91436b9dd8a",
    "title": "临江仙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "往事秦淮流不尽，棹歌悽断吴舲。揭天风色带潮青。斜阳非故国，名士又新亭。",
      "乞与相思红豆子，消磨记曲银屏。云阶月地各漂零。扶花成醉缬，仗酒破愁扃。"
    ]
  },
  {
    "id": "adcfe4db1b4ce3161368c9140ed6d8ce",
    "title": "临江仙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "画舫重温罗绮梦，卷波风急谁知。江南大好惜年时。水香山媚妩，花靥柳腰肢。",
      "可有青衫供换泪，故人消息还疑。倚阑心事绝悽其。长亭霜后叶，辛苦又辞枝。"
    ]
  },
  {
    "id": "adcfe4db1b4ce3161368c91440f57565",
    "title": "临江仙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "西北楼高云海阔，啸歌犹是狂生。闲愁莫误酒杯行。多情应笑我，皱水底干卿。",
      "过眼莺花成昨梦，梦回省识飘零。痴龙作雨亦悭晴。吹寒清角怨，何况带潮听。"
    ]
  },
  {
    "id": "adcfe4db1b4ce3161368c91408393690",
    "title": "临江仙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "危坐促弦弦转急，新愁旧恨难论。秭归啼血到吴根。有楼皆蜃市，无地著桃源。",
      "劫外琴书须位置，要他相守心魂。少留清气在乾坤。珍珠休换字，金粉易成尘。"
    ]
  },
  {
    "id": "adcfe4db1b4ce3161e1bc03d6b3cfe3d",
    "title": "莺啼序·题王定甫师媭砧课诵图",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "音尘画中未远，莽沧桑换几。剩依黯、昔日春明，秭归啼处离思。记分占、桐阴片石，书灯惨澹砧霜碎。便兰骚能貌，婵媛未抵情至。垂老侯芭，载酒记省，怅华年逝水。为读画、枨触乡愁，梗萍行念身世。数承平、鸾笺象笔，擅荃艳、谁争臣里。向天涯、昨梦重寻，旧家诗事。",
      "惊秋断杵，映雪寒窗，坐我更悽悱。差胜是、廿年亲舍，戏彩膝绕，蒜发荷衣，那禁清泪。故山雁断，新亭麦秀，唯应月姊知人怨，破书堆、万一薶幽地。披图涕雪，松楸望极南云，涨天可奈尘起。趋庭丱角，雅学初程，授诵亦谢姊。重怆念、吟边雪絮，梦里昙花，此恨生离，未应得似。羁孤易感，情亲难再，人生能几年少日，况山河、风景而今异。填胸事往休论，四十年前，绛纱弟子。"
    ]
  },
  {
    "id": "adcfe4db1b4ce3169da5b460c6903ea4",
    "title": "减字浣溪沙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "风雨高楼悄四围。残灯黏壁淡无辉，篆烟犹袅旧屏帏。",
      "己忍寒欺罗袖薄，断无春逐柳绵归。坐深愁极一沾衣。"
    ]
  },
  {
    "id": "adcfe4db1b4ce3169da5b460f879f989",
    "title": "减字浣溪沙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "花与残春作泪垂。何论茵溷已辞枝。怜花切莫误情痴。",
      "听雨听风成暂遣，如尘如梦最相思。肠断都不似年时。"
    ]
  },
  {
    "id": "adcfe4db1b4ce3169da5b460104d47c5",
    "title": "减字浣溪沙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "荏苒霜华改鬓丝。自从青镜见颦眉。杜鹃啼彻落花时。",
      "屏上有山非小别，钗头无凤不常离。一泓清泪影娥池。"
    ]
  },
  {
    "id": "adcfe4db1b4ce3169da5b46004b081ed",
    "title": "减字浣溪沙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "一晌温存爱落晖，伤春心眼与愁宜，画阑凭损缕金衣。",
      "渐冷香如人意改，重寻梦亦昔游非。那能时节更芳菲。"
    ]
  },
  {
    "id": "adcfe4db1b4ce3169da5b460cf674454",
    "title": "减字浣溪沙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "红到山榴恨事多。断无消息奈愁何。尊前唱彻懊侬歌。",
      "猧子局翻悲短劫，鲛人泪织委空波。钿盟禁得几蹉跎。"
    ]
  },
  {
    "id": "adcfe4db1b4ce3169da5b4609b9aac18",
    "title": "减字浣溪沙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "风雨天涯怨亦恩。飘摇犹有未消魂。能禁寒彻是情根。",
      "月作眉颦终有望，香馀心字索重温。不辞痴绝伫黄昏。"
    ]
  },
  {
    "id": "adcfe4db1b4ce3169da5b460cec6fb8b",
    "title": "减字浣溪沙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "惨碧鬟天问不应。护花能得几金铃。摧残风雨若为情。",
      "捣麝尘香终淡薄，飞龙骨出亦伶俜。总然无梦不如酲。"
    ]
  },
  {
    "id": "adcfe4db1b4ce3169da5b460183f44b1",
    "title": "减字浣溪沙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "锦瑟知人恨已深。如何弦柱不侵寻。暗思前事拥轻衾。",
      "灯灺自怜偏炯炯，更长难得是沈沈。一簪华发十年心。"
    ]
  },
  {
    "id": "adcfe4db1b4ce316efad8bb7125bb0a8",
    "title": "水调歌头·壬戌六月十一日集海日楼为寐叟金婚贺",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "嘉耦岁寒侣，琴瑟亦冰弦。黄金白首相况，金欲逊其坚。偕老百年常事，公是刘樊仙眷，何止百而千。百者数之始，中半最华年。",
      "双烛照，楼百尺，敞琼筵。腾天跃海，看取晨旭总成圆。指顾光华复旦，仙仗御香深处，比翼更朝天。醉写催妆句，眉笔老逾妍。"
    ]
  },
  {
    "id": "adcfe4db1b4ce316f5b2a1b89a0a7fc2",
    "title": "减字浣溪沙听歌有感",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "解道伤心片玉词。此歌能有几人知。歌尘如雾一颦眉。",
      "碧海青天奔月后，良辰美景葬花时。误人毕竟是芳姿。"
    ]
  },
  {
    "id": "adcfe4db1b4ce31602ae93c843187fde",
    "title": "减字浣溪沙·听歌有感",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "惜起残红泪满衣。它生莫作有情痴。人间无地著相思。",
      "花若再开非故树，云能暂驻亦哀丝。不成消遣只成悲。"
    ]
  },
  {
    "id": "adcfe4db1b4ce316f5b2a1b8bc8037c3",
    "title": "减字浣溪沙听歌有感",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "蜂蝶无情刬地飞。杨花薄幸不成悲。落红心事底矜持。",
      "便似青山薶玉骨，愿为香雾护琼枝。枨枨歌管夜何其。"
    ]
  },
  {
    "id": "adcfe4db1b4ce316f5b2a1b80fa5ecdf",
    "title": "减字浣溪沙听歌有感",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "侬亦三生杜牧之。多情何事误芳期。最伤春处送秋时。",
      "少日骢嘶芳草路，东风莺啭上林枝。而今真个隔天涯。"
    ]
  },
  {
    "id": "adcfe4db1b4ce31602ae93c84023b91d",
    "title": "减字浣溪沙·听歌有感",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "带月沾霜信马归。晓来添得鬓边丝。绮窗重按玉梅词。",
      "紫陌铜驼劳怅望，黄河羌笛费悽其。闻愁万一阿侬知。"
    ]
  },
  {
    "id": "adcfe4db1b4ce316870be75a32aef00d",
    "title": "双调望江南",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "闲庭院，花落更斜阳。肯与游丝为缱绻，莫将飞絮共平章。漂泊不能狂。东风恶，无计挽红芳。输与邻家蜂蜜好，不知何处燕巢香。回尽旧时肠。",
      "花如画，未必画非真。见说画中花不落，移家作个画中人。占取最长春。春未肯，著我软红尘。花若有情花亦瘦，十年香梦太酸辛。我与我温存。"
    ]
  },
  {
    "id": "adcfe4db1b4ce316e481ab97837a00be",
    "title": "青山湿遍五月二十四日，宣武门西广西义园视亡儿小羊墓。是日为亡姬桐娟生日。",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "空山独立，年时此日，笑语深闺。极目南云悽断，近黄昏、生怕鹃啼。料玉扃、幽梦凤城西。认伶俜、三尺孤坟影，逐吟魂、绕遍棠梨。念我青衫痛泪，怜伊玉树香泥。",
      "我亦哀蝉身世，十年恩眷，付与斜晖。况复相如病损，悲欢事、咫尺天涯。倘人天、薄福到书痴。便菱花、长对春山秀，祝兰房、小语牵衣。往事何堪记省，疏钟惨度招提。"
    ]
  },
  {
    "id": "adcfe4db1b4ce3160e1ff4267f2598d2",
    "title": "高阳台·为荫阶老前辈题绿天草庵瀹茗图1893",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "阁小留香，庭深种纸，旗枪镇日流连。玉麈同挥，墨林风调翩翩。何须浊酒浇胸臆，指层楼、慵问诗仙。晚凉天。红涤纤尘，翠里疏烟。",
      "水西觞咏家风旧，便云萍小住，也足清缘。花底朝回，怀人句写鸾笺。春风细啜红薇露，玉壶清、风味依然。擘龙团。分绿窗纱，长共婵娟。"
    ]
  },
  {
    "id": "adcfe4db1b4ce3169ad13808dcbecff5",
    "title": "浣溪沙·集珠玉词句，题和珠玉词1894",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "一曲新词酒一杯。小屏闲放画帘垂。劝君莫惜金缕衣。",
      "只有醉吟宽别恨，且留双泪说相思。旧欢前事入颦眉。"
    ]
  },
  {
    "id": "adcfe4db1b4ce3162829047dd6d3a4b2",
    "title": "临江仙·集珠玉词句，题和珠玉词",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "一霎秋风惊画扇，那堪飞绿纷纷。无情有意且休论。楼高目断，依约驻行云。",
      "谁把钿筝移玉柱，不辞遍唱阳春。等闲离别易销魂。红笺小字，留赠意中人。"
    ]
  },
  {
    "id": "adcfe4db1b4ce3169557c46292863fab",
    "title": "水龙吟·题金溎笙辑宋刘师勇表忠录",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "荒江咽遍寒潮，吊忠更酹兰陵酒。英灵如昨，重围矢石，孤城刁斗。画饼偏安，醇醪末路，壮怀空负。说生平意气，题诗射塔，试旋斡，乾坤手。",
      "炎徼重寻祠墓，瘴云深、鹤归来否。琼崖玉骨，赤溪血泪，蛮神呵守。五百年来，天时人事，淋浪襟𧙏。𦔽鼓鼙悲壮，愿屠鲸鳄，为将军寿。"
    ]
  },
  {
    "id": "adcfe4db1b4ce31642e11639e8f152cd",
    "title": "菩萨蛮·美人辫发1912",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "同根三绺青丝绾。丝丝比并情长短。背立画图中。巫云一段松。",
      "衫罗防污却。巧制乌绫托。私问上鬟期。平添阿母疑。"
    ]
  },
  {
    "id": "adcfe4db1b4ce316be0943a05ac3bc81",
    "title": "减字浣溪沙·美人唇1912",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "记向瑶窗写韵成。重轻音里识双声。石榴娇欲竞珠樱。",
      "笛孔腻分脂晕浥，绣绒香带唾花凝。怜卿吻合是深情。"
    ]
  },
  {
    "id": "adcfe4db1b4ce3169b920b206023113b",
    "title": "沁园春·美人舌1912",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "慧茁心苗，欲度灵犀，温黁自然。恰鹦帘客去，香留茶酽，鸾笺句秀，粲说花妍。金籥深扃，玉津密漱，消得神方长驻颜。围曾解，羡澜翻清辩，巾帼仪连。",
      "簪花格最婵娟。更妙吮香毫越恁圆。甚小玉偏饶，幽怀易泻，阿侯乍学，泥语轻怜。一角溪山，广长真谛，只在红楼斜照边。闲凭吊，忆楚宫凄怨，扪竟三年。"
    ]
  },
  {
    "id": "adcfe4db1b4ce316118e849ff1ad2d6b",
    "title": "减字浣溪沙·美人颈1912",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "延秀雒川鹤未翔。蝤蛴玉映镜中妆。低垂腻粉却羞郎。",
      "书雁迟回劳引望，绣鸳偎傍惯交相。溜钗情味亸鬟香。"
    ]
  },
  {
    "id": "adcfe4db1b4ce31622b7db1129fe2ea7",
    "title": "凤凰台上忆吹箫·美人胸1912",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "酥嫩云饶，兰香粉著，罗裙半露还藏。乍领巾微褪，一缕幽香。依约玉山高并，皑皑雪、宛在中央。难消遣，填膺别恨，积臆春伤。",
      "闺房。别饶光霁，只风月叨陪，侥幸檀郎。更三生慧业，锦绣罗将。云是扫眉才子，浑不让、列宿文章。论丘壑，遥山澹浓，占断眉场。"
    ]
  },
  {
    "id": "adcfe4db1b4ce316f0defe187aedf216",
    "title": "减字浣溪沙·美人腹1912",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "妙相规前写秘辛。圆肌粉致麝脐温。个中常满玉精神。",
      "郎若推心谁与置，天教贮恨不堪扪。輖饥可奈别经春。"
    ]
  },
  {
    "id": "adcfe4db1b4ce316b617276ff502b702",
    "title": "白蘋香·美人腹1912",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "属稿未须凤纸，兜罗稳称琼肌。宣文艳说女总师。",
      "不数便便经笥。玉抱香词惯倚。珠胎消息还疑。画眉也不合时宜。约略檀奴风味。"
    ]
  },
  {
    "id": "adcfe4db1b4ce3163d3cb4ff59266866",
    "title": "减字浣溪沙·美人脐1912",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "可可珠容半寸余。麝熏温腻较何如。带罗微勒惜凝酥。",
      "酒到暂能酡绛靥，药香长藉暖琼肤。梦中日入叶祯符。"
    ]
  },
  {
    "id": "adcfe4db1b4ce316248565b548a225e6",
    "title": "念奴娇·今美人足1912",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "踏花行遍，任匆匆、不愁香径苔滑。六寸圆肤天然秀，稳称身材玉立。袜不生尘，版还参玉，二妙兼香洁。平头软绣，凤翘无此宁贴。",
      "花外来上秋千，那须推送，曳起湘裙摺。试昉鞋杯传绮席，小户料应愁绝。弟一销魂，温存鸳被底，柔如无骨。同偕谶好，向郎乞借吟舄。"
    ]
  },
  {
    "id": "adcfe4db1b4ce3169a842d9ae3396892",
    "title": "减字木兰花·美人骨1912",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "阳秋皮里。何止肉匀肌理腻。玉莹冰清。无俗偏宜百媚生。",
      "银屏读曲。药店飞龙为谁出。坦腹才难。消得文章比建安。"
    ]
  },
  {
    "id": "adcfe4db1b4ce316a7a5601b5e3f3920",
    "title": "金缕曲·美人骨1912",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "画笔应难到。称冰肌、清凉无汗，摩诃秋早。妙像应图天然秀，难得神清更好。怜璅子、掌中娇小。不把画场双眉斗，恰青衫、未抵红裙傲。论高格，九仙抱。",
      "嗤他皮相争颦笑。漫销魂、花柔疑没，肉匀足冒。可奈相思深如刻，瘦损香桃多少。怕玉比、玲珑难肖。知己半生除红粉，莫艰难、市骏金台道。只无俗，是同调。"
    ]
  },
  {
    "id": "adcfe4db1b4ce3162aed4e108c663a5a",
    "title": "减字浣溪沙·美人肉",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "丝竹平章总不如。屏风谁列十眉图。收藏惯贴是郎书。",
      "似燕瘦才能冒骨，如环丰却不垂腴。鸡头得似软温无。"
    ]
  },
  {
    "id": "adcfe4db1b4ce3168bf4eec6b3d71509",
    "title": "满庭芳·美人色1912",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "倚醉微赪，佯羞浅绛，相映妒煞桃花。艳名增重，颦莫效西家。旭日魫窗穿照，光艳射、和雪朝霞。东风里，红红翠翠，生怕绣帘遮。",
      "嫌他。脂粉污，蛾眉淡扫，芳泽无加。更佳如秋菊，鲜若晨葩。任尔芙蓉三变，浓和澹、莫漫惊夸。兰闺静，秀餐长饱，相对茜窗纱。"
    ]
  },
  {
    "id": "adcfe4db1b4ce316b49351f4900ccd8f",
    "title": "减字浣溪沙·题纗华词1912",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "容易金风到海湄。懒蓱吹聚两词痴。玉箫声里识君迟。",
      "记得凌云常自惜，剧怜饮水不同时。而今真个慰輖饥。"
    ]
  },
  {
    "id": "adcfe4db1b4ce3169da5b4603856ec5e",
    "title": "减字浣溪沙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "雁后霜前百不堪。飘镫何意得深论。赁庐天与近花庵。",
      "只为移情来海上，便须连句仿城南。人天慧业好同参。"
    ]
  },
  {
    "id": "adcfe4db1b4ce3169da5b4609a84e04a",
    "title": "减字浣溪沙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "忆昔梅边失赏音。十年凄绝据梧吟。为谁重理旧弹琴。",
      "青眼高歌望吾子，素心难得况而今。桃花潭水此情深。"
    ]
  },
  {
    "id": "adcfe4db1b4ce3169da5b460354dc7d5",
    "title": "减字浣溪沙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "彩笔能扶大雅轮。周情柳思更无伦。偶于疏处见苏辛。",
      "结习尽同成二我，多情不薄到今人。软红门外亦珠尘。"
    ]
  },
  {
    "id": "adcfe4db1b4ce316ceb779f09f40c8b6",
    "title": "扫花游·和仲可子大1913",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "海棠过却，费宝鸭沈烟，茜窗多暝。暮愁惯领。更楼阴惨绿，罥春如病。皱水前池，别有惊鸿倩影。怯明镜。说憔悴近来，人比花更。",
      "高处谁共凭。忆俊约年时，月圆风定。采香路迥。只金铃，未减惜花情性。杜宇声声，不管梨云梦冷。晚霞靓。唱庭花，隔帘犹听。"
    ]
  },
  {
    "id": "adcfe4db1b4ce31699cafa16c23bb378",
    "title": "高阳台·1914",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "帽影羞花，襟痕泥酒，匆匆赚却芳时。半榻书尘，相如倦极谁知。流莺莫作伤春语，替垂杨、惜起腰肢。问东风底事，残英欲坠还迟。",
      "长亭早是相思路，更和烟和雨，芳草凄其。最苦登临，如何楼阁参差。红墙便抵蓬山远，说红墙、更在天涯。倚琼箫、醉不成声，不醉休吹。"
    ]
  },
  {
    "id": "adcfe4db1b4ce316595271d64b5c9f02",
    "title": "千秋岁·赠日本歰泽青渊男爵1914",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "云帆万里。人自日边至。桑海后，登临地。湖犹西子笑，江更春申醉。谁得似。董陵浇酒平生谊。",
      "九点齐烟翠。指顾停征辔。洙泗远，宫墙峙。乘桴知有愿，淑艾尝言志。道东矣。蓬山回首呈佳气。"
    ]
  },
  {
    "id": "adcfe4db1b4ce31672da95dd7f52f4c9",
    "title": "点绛唇·1914",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "男女分科，霜红龛主原耆宿。藕香盈掬。何用参苓斸。",
      "八代文衰，和缓功谁属。医吾俗。牙签玉轴。乞借闲中读。"
    ]
  },
  {
    "id": "adcfe4db1b4ce31620f7b46d193431cb",
    "title": "临江仙·题葛毓珊部郎遗像1915",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "家世列仙官列宿，才名小集丹阳。当湖雅故在青箱。太冲原卓荦，叔度自汪洋。",
      "三十六年回首忆，共攀蟾窟天香，几人寥廓遂翱翔。沧州余病骨，辛苦看红桑。"
    ]
  },
  {
    "id": "adcfe4db1b4ce3162f51e6dae6753876",
    "title": "齐天乐·题竹樊山庄词1915",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "旧家文采丹阳集，兰荃况兼余事。绮属思沈，花生笔健，论派浙西浑异。清吟凤纸。看平揖苏辛，指挥姜史。自惜嵚嵜，竹樊芳约素心几。",
      "曲高金缕唱彻，问浦团慧业，谁证弹指。丽制红牙，遥情铁拨，漫比寻常宫徵。遗笺料理。有处度摛华，叔原趾美。秀挹当湖，雅词应署里。"
    ]
  },
  {
    "id": "adcfe4db1b4ce31673f48536c210ad43",
    "title": "水调歌头",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "𢧿印癖秦汉，爱古信情多。薄今亦近于隘，胡不并搜罗。近自丁黄而降，几辈标奇骋秘，遗绪接文阿。委竟源斯在，吾赵即先河。",
      "拓芝泥，纡爱绶，𢳀重挲。精力各有独到，争忍付消磨。六百年来高矩，十二时中清课，针度妙无过。解意西泠月，相伴坐烟萝。"
    ]
  },
  {
    "id": "adcfe4db1b4ce3167f07c9590f70c8ff",
    "title": "百字令·题罗聘古寺鸣钟画轴诗堂1917",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "眼前丘壑，溯钟陵法乳，冬心高足。旧论桐阴神品重，看取溪藤尺幅。聒耳松声，荡胸云影，绀宇层霄矗。鲸铿数杵，有时飞度林麓。",
      "遥忆僧课花天，烟岚渲染，宝谛参金粟。鬼趣昔闻工谲幻，仙境更无尘俗。香积禅心，寒山客梦，入画谁能读。三台妙迹，碧琳合付装轴。"
    ]
  },
  {
    "id": "adcfe4db1b4ce316d50f085c79242593",
    "title": "太常引·1918",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "翩然便出软红尘。来相伴，避秦人。幽路称栖真。问能几，高花淡筠。",
      "天机栩栩，孤芳采采，卿月证前身。杯酒莫逡巡。与重话，春明旧春。"
    ]
  },
  {
    "id": "adcfe4db1b4ce3167adb0c5f7beeebc4",
    "title": "百字令·为隘庵先生题南窗寄傲图",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "琴书静对，共素心、除有孤松千尺。一角云山风雨外，高致幼舆消得。浮海苍茫，问天沉醉，有恨凭谁识。据梧深坐，篆烟萦损寒碧。",
      "堪叹陶令当年，义熙题遍，总是伤心笔。万一东篱寻旧约，吾骨嶙峋犹昔。珍重秋期，料量清课，暂许红尘隔。羲黄㝱到北窗，无此闲逸。"
    ]
  },
  {
    "id": "adcfe4db1b4ce31631d5408594a94e86",
    "title": "减兰·题宋媛妳阑花样图",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "凤双蝶只。花样翻新随意出。宛宛春痕。钩勒巫云作软温。",
      "珠花乞借。琐录斜行菱影罅。证取芳时。玉刻苕华懒窟词。"
    ]
  },
  {
    "id": "adcfe4db1b4ce31603984678d509c3ea",
    "title": "八声甘州·1919",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "袅珠歌不断是伤心，苕苕入行云。费低徊欲绝，消除无那，省识花真。檀板一声催彻，离合迹都陈。翠雾重烟外，蛾月长颦。",
      "对影琼芳雪艳，悄东风红豆，触拨愁根。忍人天恋尽，满目更浓春。赚春衫、无端双泪，暗自惊、犹有未销魂。天涯路、览江山秀，容易逢君。"
    ]
  },
  {
    "id": "adcfe4db1b4ce316600db99ce6fdfcad",
    "title": "惜秋华·瘿公薄游海上，以程郎艳秋小影见贻，赋此以志俊想1919",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "梦绮春明，对黄花秀色，西风沉醉。皎镜玉霜，人天更无红紫。",
      "歌尘荡入云罗，幻璧月、琼枝奇丽。应记。记瑶台旧游，霓裳仙队。",
      "芳倩竞蓉桂。向梅边清课，须为桃李。",
      "十二翠屏，消得护花心事。多情见说江东，占俊约、陈髯浑似。",
      "兰佩。渺余怀、秋容画里。"
    ]
  },
  {
    "id": "adcfe4db1b4ce3164dcc21692ff23e35",
    "title": "鹧鸪天·徐仲可属题其先德印香中翰复盦觅句图1920",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "湖水湖烟付阿谁。老泉诗笔小山词。当年撰杖题襟处，隔个云涯圣得知。",
      "梅偃蹇，鹤缡褷。记陪黄奇采华芝。直须更筑天苏阁，挹拍双高一展眉。"
    ]
  },
  {
    "id": "adcfe4db1b4ce3169b6ef891adcd133f",
    "title": "好事近·题惟利是图1921",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "荔与利谐音，藕偶莲连为例。便作吾家果论，拜缶翁佳惠。",
      "多情为我买胭脂，艳夺紫标紫。风味铜山更好，问阿环知未。"
    ]
  },
  {
    "id": "adcfe4db1b4ce316d61274076825f7dd",
    "title": "好事近",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "风骨信倾城，何止千金当得。十八娘殊媚妩，带宝山春色。",
      "小廉吾欲笑髯苏，日啖仅三百。兰畹近边寒峭，问何时挺出。"
    ]
  },
  {
    "id": "adcfe4db1b4ce316d6127407f79d8a24",
    "title": "好事近",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "双蒂水晶丸得以同心金断。便拟移根金穴，惜冰肌无汗。",
      "垂条疏密亦寻常，不道见寒暖。总被蓝红江绿，把朱颜轻换。"
    ]
  },
  {
    "id": "adcfe4db1b4ce316d61274079ff97cf7",
    "title": "好事近",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "荔下有三刀，利则一刀而已。刀作泉刀解诂，以多多为贵。",
      "甘如醴酪沁心脾，和峤最知味。照眼红云绛雪，是天然美利。"
    ]
  },
  {
    "id": "adcfe4db1b4ce316d6127407ff4dd282",
    "title": "好事近",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "何必状元红，老矣名心倦矣。安得珠悬宝错，似侧生连理。",
      "缶翁之缶绝神奇，金合贮瓜子。万一兰因证果，在先生笔底。"
    ]
  },
  {
    "id": "adcfe4db1b4ce316add5446ae133e937",
    "title": "浣溪沙·为东迈公子题梅畹华合欢绶带便面1921",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "绾结同心绶带宜。合欢消息好春时。妍风怀袖美人贻。",
      "容易彩毫消玉腕，何如翠羽恋琼枝。白头犹自说相思。"
    ]
  },
  {
    "id": "adcfe4db1b4ce3165cabc740edf6d09a",
    "title": "百字令·贺周梦坡德配张夫人六十寿，作放生会于西溪",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "良辰设悦，伫绮筵开处，长生曲奏。见说霞觞资挹注，载物允推坤厚。算鹤筹添，放鱼经在，凤侣坡仙旧。谁传芳矩，介眉今见嘉耦。",
      "须信美意延年，天和感召，仁者宜多寿。并作恩波加水族，无量兕觥春酒。蓬岛前身，莲池夙契，文字禅参透。娑婆能几，唱随为此夫妇。"
    ]
  },
  {
    "id": "adcfe4db1b4ce316806e4b8cbea3f8c0",
    "title": "浣溪沙·题宋大宁夫人韩氏游灵岩观音道场题纪磨崖拓片",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "捧砚亭亭列十眉。云涯暂驻绛纱帷。苕华名姓好谁题。",
      "香艳别开金石例，纤秾如见燕环姿。僧弥团扇可无诗。"
    ]
  },
  {
    "id": "adcfe4db1b4ce316615d69af0482fe20",
    "title": "百字令1924",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "洞垣窥秘，审国工谲燮，功侔良相。骨抱九仙宁止半，超轶十全而上。趾美岐黄，研精难素，鸿术今无两。医吾意耳，嗣宗高矩何让。",
      "遥忆章贡循声，旌阳宅畔，种杏曾相傍。沧海一壶风雨外，着手顿教无恙。玉版方奇，青囊济普，泽共云溪样。相如多病，几回嘶骑蓬巷。"
    ]
  },
  {
    "id": "adcfe4db1b4ce316f7ffe840c44623f1",
    "title": "八声甘州·题雷峰塔经卷1924",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "坐南屏烟翠晚钟前，摩娑劫余灰。问金涂几塔，琼雕万轴，肯付沈薶。彩凤无端掣搦，往事总堪哀。不尽兴亡感，窣堵波颓。",
      "我亦伤心学佛，演珠林梵说，随分清斋。淹新亭涕泪，何物不荒莱。尽消磨、药炉经卷，忍断蓬、身世老风埃。湖山梦、散诸香处，围绕千回。"
    ]
  },
  {
    "id": "adcfe4db1b4ce31632665293118b0113",
    "title": "减字浣溪沙·自题红梅图1925",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "文采风流易庆之。澄心妙迹继徐熙。春空霞绮在琼枝。",
      "世外仙源如可即，门中人面最相思。为谁珍重买胭脂。"
    ]
  },
  {
    "id": "adcfe4db1b4ce3161137d0fb4e737ab4",
    "title": "百字令·为叔雍题高梧轩图1925",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "倚云撑碧，荫茜纱青玉，图书彝鼎。画罨壶天尘不到，何似结庐人境。公子乌衣，词仙黄绢，标格同清夐。桐花奇艳，衍波消得名盛。",
      "佳气鸣凤朝阳，舒荣郁秀，长共椿晖永。不数龙门高百尺，看取孙枝英挺。大好秋容，最宜商调，蝶恋花重咏。炉熏琴趣，翠阴帘幕深静。"
    ]
  },
  {
    "id": "adcfe4db1b4ce316ce536f311a2687c2",
    "title": "如梦令·1925",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "已忍前尘如梦。犹说三生情种。妾是玉梅花，郎是绿毛幺凤。",
      "寒重。寒重。明月一窗谁共。"
    ]
  },
  {
    "id": "adcfe4db1b4ce316f72f31a609caf2ed",
    "title": "蝶恋花·1925",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "少日年芳何处去。极目江潭，总是伤心树。愁到今年谁与语。十年飘泊愁边住。",
      "杜宇声声朝复暮。未必天涯，只有春归处。往事如尘吹作雾。漂摇独活悲歧路。"
    ]
  },
  {
    "id": "adcfe4db1b4ce3168e06245a2f2ca8e8",
    "title": "蝶恋1925花",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "庭院阴阴风雨过。人去帘垂，生受凄凉我。欲断旌悬何日可。输他银押偏宁妥。",
      "牵挂早知成日课。瘦影寒宵，愁共纤蟾堕。更戛花风惊梦破。吉丁当是招魂些。"
    ]
  },
  {
    "id": "adcfe4db1b4ce3168e06245ac4202284",
    "title": "蝶恋1925花",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "帘幕残寒春拥髻。静若红蕖，无语颦烟水。婉婉情文生茂美。苕华珍重镌名字。",
      "几许尊前怜惜意。作个花幡，拌与分憔悴。老鬓萧疏无复理。花天苦忆年时醉。"
    ]
  },
  {
    "id": "adcfe4db1b4ce316775ed20632f9d52f",
    "title": "八声甘州·题许奏云云亭垂钓图1925",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "足平生青笠绿蓑衣，披裘笑严光。莽尘涯回首，目迷苍狗，劫赶红羊。谁识直钩心事，矶断古苔荒。岸帻凭阑处，一角斜阳。",
      "玛瑙坡名证取，悄云根拂拭，遗恨沧桑。更梅癯鹤怨，金粉恁凄凉。撼秋声、挂瓢无树，算钓游、能得几鸥乡。烟波路、觅元真子，说与疏狂。"
    ]
  },
  {
    "id": "adcfe4db1b4ce3162b7d2d988549ac10",
    "title": "念奴娇·题程君姬人俪青墓志后1925",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "情天忉利，说兰因悽断，坤灵鸳牒。最忆垂杨芳草渡，春水初迎桃叶。彩袖添香，红窗问字，婉娈人如月。承欢色笑，北堂饴董馨洁。",
      "高致巾帼谁俦，未荒三径，归计关情切。早是江山摇落后，禁得玉容长别。画舫空波，书舟怨曲，事往堪华发。鸾骖何许，莫愁湖畔愁绝。"
    ]
  },
  {
    "id": "adcfe4db1b4ce3160ca7c3fb7a9bd2f6",
    "title": "水龙吟·为邓尔雅题邝湛若绿绮台琴拓本1925",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "故宫遗恨休论，孤桐碧沁苌宏血。甄奇赤雅，解昔云亸，斯人卓绝。世事悠悠，霓裳羽换，玉笙簧热。只名材爨下，英风弦外，堪绕指，成冰雪。",
      "守阙袌残何憾，数完人、无多清物。情移海上，高山比峻，猗兰芳洁。仙尉梅花，暗香三弄，古怀千结。信阳春能和，同声相应，似蕤宾铁。"
    ]
  },
  {
    "id": "adcfe4db1b4ce316108855b3e90551f7",
    "title": "喜迁莺·游存先生新居落成索赋1925",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "徙溟鹏息。正楼倚望京，门题通德。干国镶材，填胸杰构，无那眼翚革。乾坤草亭歌啸，天地蘧庐幕席。共尊酒，对山河风影，凭阑今昔。",
      "真逸。今几见、青琐绿墀，太半扬雄宅。陶令南窗，谢公北顶，高卧不惊潮汐。湖山更闻割据，占取一天澄碧。近南斗，恁壮怀不分，闲居消得。"
    ]
  },
  {
    "id": "adcfe4db1b4ce3166ed936fedb2957ba",
    "title": "台城路·题戴锡三",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "大江瓴建山盘错，扁舟旧经行处。激石鸣榔，乘风挂席，别有绿波南浦。来时细雨。问野馆浓花，者回开否。树老云荒，拜鹃依约见臣甫。",
      "瞿塘西上更远，莫黄牛极目，朝暮如故。聚鹤寻峰，啼猿度峡，消得韶华如许。天涯倦旅。待着意酬春，锦官城路。画里前尘，放翁曾记取。"
    ]
  },
  {
    "id": "adcfe4db1b4ce316eecae8c35c9ab4ba",
    "title": "百字令·某夫人挽词1925",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "金幢西指，到涅拌彼岸，莲华涌地。灵照云何锋恁捷，放下漉篱而已。来也无生，冤哉谁说，了了如如谛。只园接引，净居何似龙子。",
      "刲股一再殚诚，疗亲应笑，阇夜多无计。感逝伤神香山老，合是佛光法嗣。明女瞿夷，初禅自在，慧业余文字。尼陀那竟，导师犹说根利。"
    ]
  },
  {
    "id": "adcfe4db1b4ce316730a0803f5067b6c",
    "title": "鹧鸪天·袁母唐太夫人八十寿词1925",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "爱日庭闱景福遐。山河雅度肃笄珈。词坛牛耳推袁日，荻画亲承忆幔纱。",
      "娥绚采，婺舒华。南枝萼绿泛流霞。寿人合奏房中曲，记请唐山属外家。"
    ]
  },
  {
    "id": "adcfe4db1b4ce316a5dd8a0dee504246",
    "title": "沁园春·题缶庐诗存1925",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "诗人之诗，其心则骚，而笔近韩。似老树着花，枒杈媚妩，奇峰拔地，突兀孱颜。节制之师，懈无可击，当得长城尤无言。论风格，只东阳高密，方驾吟坛。",
      "须知天帝胡然。凡凌乱乱言皆肺肝。念独立苍茫，所遗何世，悲歌慨慷，欲问无天。叠稿如融，长愁如质，略举家风非等闲。阳春曲，问十年沧海，几见成连。"
    ]
  },
  {
    "id": "adcfe4db1b4ce316f6ac6f2553172cf5",
    "title": "洞仙歌·题云窗授律图1925",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "尘飞不到，甚云闲如我。放鹤归来见深坐。有松岚合并，幽涧鸣泉，风动处、依约宫商迭和。",
      "一邱聊复尔，桐帽棕鞋，随分商量到清课。远致属岚家，淡墨溪山，君知否、个中薪火。蚤点检、秋期记兰荃，便袅尽炉烟，付它寒锁。"
    ]
  },
  {
    "id": "adcfe4db1b4ce316b17079b2132cf9d6",
    "title": "清平乐·为陈质庵题闲轩深坐图1925",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "断无尘涴。人境成清可。何必闲云来伴我。早是天空云过。",
      "君家嗜睡图南。一般道味醰醰。斯旨也通禅定，便如弥勒同龛。"
    ]
  },
  {
    "id": "adcfe4db1b4ce316a1c933ce2f6a1c1d",
    "title": "鹧鸪天·题画丐丐画图1925",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "惨绿韶年付酒杯。江关萧瑟庾郎才。无声诗笔凭谁识，只合髯苏作伴来。",
      "腰带缓，鬓霜催。吹箫我亦老风埃。劝君莫唱莲花落，水逝风飘太可哀。"
    ]
  },
  {
    "id": "adcfe4db1b4ce3169deaa13fa5f73796",
    "title": "鹧鸪天·王星泉顾影自怜1925图",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "返舍羲轮不可期。昔游都付玉箫吹。左徒惆怅余骚辩，张绪风流感鬓丝。",
      "惊梦蝶，惜驹驰。暂裴回处几矜持。与杯容易邀明月，与我周旋更阿谁。"
    ]
  },
  {
    "id": "adcfe4db1b4ce316bf5c9eb0bf0b6839",
    "title": "寿星明·徐贞斋七十寿1925",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "芝揽商山，菊采郦泉，华筵介眉。审清风凿壁，玢璘掌录，饶原绾毂，迈爽心期。有味青灯，不訾丹穴，合传儒林货殖宜。屏书锦，数灵光硕望，于古真稀。",
      "瓣香争拜人师。蚤驰誉、燕山丹桂枝。溯元成经学，扶阳是式，■■■■，明允之贻。桃李新阴，鲤庭斯在，称兕抠衣肃绛帷。瑶源远，俯澄潭镜澈，千丈涟漪。"
    ]
  },
  {
    "id": "adcfe4db1b4ce316c0faf363bac77dbd",
    "title": "百字令·为顾景炎题晴窗读书图1926",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "虎头三绝，证画禅金粟，宗风能继。玉躞琼题多妙迹，不数倪迂清閟。触目琳琅，罗胸丘壑，尺幅堪千里。无声诗笔，野王高矩遗世。",
      "何止寄傲南窗，清芬洛诵，别有兰台秘。宗炳卧游奇胜处，看取牙签标识。上揖荆关，闲评吴恽，茶熟香温地。移来花影，素娥应见深致。"
    ]
  },
  {
    "id": "adcfe4db1b4ce316481aee6d35d0c66a",
    "title": "如梦令·自题缃梅图1926",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "明月一窗谁共。证取罗浮香梦。丝鬓耐吴霜，来作守花幺凤。",
      "珍重。珍重。端合瑶台移种。"
    ]
  },
  {
    "id": "adcfe4db1b4ce3166a9a3a59ed060bdf",
    "title": "南浦·题周湘云九石图之远浦涵星1926",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "秀极信能奇，乍凝眸、烟水迷离如许。波路旧归帆。",
      "遥情在，落月霜天笼曙。瑶光历历，种榆合傍云深处。",
      "江影平分秋伫雁，依约在东三五。",
      "仙源谁识支机，恰教人卧看，牵牛织女。望极似涔阳，依南斗、不转楚骚心苦。",
      "贞姿雪濯，聚星消得髯翁句。丘壑胸中堪列宿，骨傲未须怜汝。"
    ]
  },
  {
    "id": "adcfe4db1b4ce316cc3a98506bb277ed",
    "title": "八声甘州·1926",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "向天涯能得几情亲，谁知更娉婷。见盈盈一拜，便如真个，掌上珠擎。念汝人天绝艳，冰雪净聪明。为我莱衣舞，宛宛婴婴。",
      "准拟香词按拍，待趋庭付与，不栉书生。听珠歌一曲，娇啭似新莺。好相贻、信芳兰芰，要万千、珍重慰余情。千金意，伫婵娟月，来证深盟。"
    ]
  },
  {
    "id": "adcfe4db1b4ce31678c272c396ce2b08",
    "title": "高阳台·正月十六夕听歌，为雪艳赋1926",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "碧玉年芳，红牙曲丽，当垆妒煞文君。遗世仙姿，萼华姑射同论。海棠文杏寰中秀，总输他、玉雪精神。倚新妆、如此韶年，如此初春。",
      "剧怜纨素吾娇女，度珠声清历，皓齿丹唇。解驻歌前，吴云依约闲身。寄生芳草金荃艳，说钟灵、古断乾坤。为谁消、庾信平生，无限酸辛。"
    ]
  },
  {
    "id": "adcfe4db1b4ce316f4f140a3151b020e",
    "title": "鹧鸪天·题丁眄庭所著切梦刀1926",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "非蝶非周梦里身。蘧蘧栩栩太无因。凭君说法生花笔，唤醒痴迷几劫尘。",
      "风铎乱，晓钟频。梨云犹自恋芳春。邯郸枕畔并州剪，消得卢郎一欠伸。"
    ]
  },
  {
    "id": "adcfe4db1b4ce31689d6b4da58b4a47d",
    "title": "百字令·曲石先生拓地筑园奉母阙太夫人，名曰阙园。为赋此解1926",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "平泉新筑，葑葑溪奁翠，蔚然深秀。曾是铁翁觞咏地，近种梅花杨柳。息影抟鹏，雄姿射虎，未肯韶光负。遥山西爽，送青来照尊酒。",
      "佳话韦曲难方，外家腾美，绪衍齐卿旧。况复高堂承乐志，得似魏公眉寿。玉茁庭阶，花迎杖履，彩服娱春昼。书声琴韵，缦亭无此璈奏。"
    ]
  },
  {
    "id": "adcfe4db1b4ce3165f85a37c83ab0313",
    "title": "八声甘州·题林铁尊半樱簃填词图1926",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "数词名当代一彊村，余音洗筝琶。更阿谁占取，暗香疏影，铁拨红牙。山水响来清远，吟思渺无涯。画罨樵歌路，和答烟霞。",
      "芳约瀛壖念省，道句留一半，也为樱花。绚春空琼树，飞梦欲随槎。黯笺尘、几番风雨，倚茜云、曾见夕阳斜。双鬟唱、画旗亭壁，珍重笼纱。"
    ]
  },
  {
    "id": "adcfe4db1b4ce316991b33f814cd95c0",
    "title": "忆旧游·题鲍花潭中丞鸠江送别图1926",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "问清时宦迹，老辈风流，那处停桡。不尽平生意，道承明著述，休要轻抛。办装旧日情绪，杨柳拂河桥。算白纻歌边，青山酒后，都是魂销。",
      "飘摇。几风雨，怕满目芜城，残墨难描。殿早灵光圮，共沙沈戟折，空认■朝。百年过客如梦，离恨付回潮。只数叠江峰，相逢似说人未遥。"
    ]
  },
  {
    "id": "adcfe4db1b4ce316e5a37307634302a7",
    "title": "桂枝香·又题花潭中丞诒经书屋冬日课孙图1926",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "菟裘小筑。理旧业讲筵，人是名宿。■得清芬阅世，老怀差足。年时点颔浑如昨，几星霜、崭然头角。尔曹知否。休耽渴睡，漫夸便腹。",
      "任省识、冬烘面目。念经授瑶宫，晖映天禄。台省回翔卅载，隙驹何速。工诗早已■贻厥，况■笛、清绝尘俗。古芸凝处。家风无改，故山高躅。"
    ]
  },
  {
    "id": "adcfe4db1b4ce316f32f182e463419f8",
    "title": "浣溪沙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "莫遣歌尘到扇边。苕华珍重绿琅玕。篁溪高矩至今传。",
      "画铁凝姿成幻渺，镌筠著骨见芳坚。笑他刻楮几经年。"
    ]
  },
  {
    "id": "adcfe4db1b4ce316f32f182e59a30d1f",
    "title": "浣溪沙",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "冰样词人天样遥。翠衾贪度可怜宵。未应笺管换钗翘。",
      "破面春风防粉爪，画眉新月恋香豪。柳颦花笑奈明朝。"
    ]
  },
  {
    "id": "adcfe4db1b4ce316d4ae3ff30d617f68",
    "title": "东风第一枝",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "寒重花慵，灯疏漏短，清吟谁伴孤影。故人却共春来，倦灯暂销夜冷。天涯旧梦，又盝曲、红阑催暝。对玉梅、证取心期，早是宿酲轻醒。",
      "檠凤短、茜纱方静。筝雁悄、素弦待整。彩毫怯写银笺，暗香尚留宝鼎。鸾箫凤籥，看次第、天风吹并。怕俊游、不似年时，负了武陵渔艇。"
    ]
  },
  {
    "id": "adcfe4db1b4ce316479cb3877f54a4d4",
    "title": "大酺",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "又海棠收，荼蘼过，芳事难留华屋。红扶灯畔影，话丰台消息，旧游枨触。锦幄香融，玉盘粉晕，吟赏消他丝竹。遽怜春婪尾，倚娇憨莫负，绿醪初熟。记冻彻铜瓶，闭门前度，咏梅人独。番风过迅速。",
      "几回见、蜂蝶随雕毂。未用说、清吟洛下，影事扬州，便一枝、尽供题目。十载东华梦，空怅惘、艳翻阶曲。将离恨，黯京国。多少铅泪，襟上猩红如菽。岁华黯惊转烛。"
    ]
  },
  {
    "id": "adcfe4db1b4ce3162b24b8248e37b029",
    "title": "采绿吟",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "小苑槐风静，倦听蜀魄林西。余英湛水，纹纱换影，凉意生诗。梦回香篆里，浑难辨、曲屏几摺琉璃。似年时，湖山路，垂杨烟艇舣谁。",
      "清露滴阑干，湘弦润，新声知更幽脆。隔断软红尘，认一桁帘衣。昼愔愔、犹剩春寒，莓墙暗、慵觅旧时题。闲凝伫、芳树远天，烟外径微。"
    ]
  },
  {
    "id": "adcfe4db1b4ce316fb281a6b44196b82",
    "title": "莺啼序",
    "authorName": "况周颐",
    "authorId": "adcfe4db1b4ce316d1457b72d1457b72",
    "dynasty": "清",
    "content": [
      "时晴峭寒共忍，镇商量酒户。况清绝、眉月窥帘，玉梅相对愁暮。怨襟共、山屏翠浅，消魂客似长亭树。蓦飘灯丛玉，鸣窗旧欢重絮。黯说巴山，话雨夜短，堕篷窗浅雾。又京国、鸣筑搊筝，绮情题满缣素。刬前尘、鬘天杏约，忍偷换、垂杨金缕。暝堤空，移缆江梅，暗惊眠鹭。",
      "西鹣牒在，北雁书沉，有情枉倦旅。顿悟澈、鬓丝金镜，靓影鸾悄，剑摄痴虹，榻迷花雨。华年锦瑟，黄尘乌帽，沾巾同下新亭泣，待孤帆、晚截金焦渡。抟沙几辈，羁游荷锸江皋，世外甚处闲土。风𢅏飐夕，画舸乘秋，有艳歌白苎。恰镌琬、离妆晨检，小印泥封，砚鹆慵揩，渚鸿低舞。琼箫倚凤，铜盘消蜡，人生安得无聚散，漫骊歌、调损鹍弦柱。分笺凭讯词仙，帽影邗江，半塘健否。"
    ]
  },
  {
    "id": "adcfe4db1b57502fc7a3383e6079c5ac",
    "title": "探芳信题吴江陶莘农茂才《耘经既耕还读图》",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "鸟声不住。布谷催耕，提壶携酒。正一年春及，芳辰漫辜负。北陌南阡青无限，刚是扶犁候。莫评量、木橘千头，渭川千亩。",
      "清福能消受。看木叶秋飘，池波春皱。如此园亭、容我读书否。蟾光许现团圞相，吾佛无量寿。望江南，一发青山依旧。"
    ]
  },
  {
    "id": "adcfe4db1b57502f91c24bb88f74374d",
    "title": "买陂塘题刘晓眉《桃源问津图》",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "问刘郎、天台归后，一帆花外春雨。云迷洞口人何处，只见绿杨千缕。忆杜宇、声声渔唱闻遥浦。寻芳寡侣。看红露流香，丹霞似锦，暗逐落花去。仙山里，可有垂髫儿女。",
      "风吹衣袂翩举。武陵闻说秦人在，无异尘寰完聚。今几许。魏晋渺云烟，莫道沧桑苦。丹青羡汝。待访得桃源，木兰舟畔，添写一枝橹。"
    ]
  },
  {
    "id": "adcfe4db1b57502fa543fe2392e320af",
    "title": "城头月·柳眉",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "小蛮自昔能歌舞。纤纤偏如许。新月弯环，远山媚妩。令我添愁绪。",
      "含情欲与人言语。试把青痕数。愁蹙双蛾，管侬离别，正是章台路。"
    ]
  },
  {
    "id": "adcfe4db1b57502fc63e8e34fe91d62d",
    "title": "苏幕遮·柳眼",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "好韶光，长亭路。偷看行人，隐隐鞭丝度。隋苑繁华争一瞬，含睇相迎，绰约风情露。",
      "鹦鹉洲，桃叶渡。浓露朝零，珠泪抛无数。瞥见名花开万树。",
      "倏转秋波，望望春归处。"
    ]
  },
  {
    "id": "adcfe4db1b57502fff05dd58bab99dfe",
    "title": "蝶恋花·柳丝",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "春雨缠绵寒食近。新绿参差，却被流莺引。何处弄机声隐隐。别绪千条言难尽。",
      "着色鹅黄留画本。弹出阳关，挹露飘瑶轸。剪断青云谁更忍。一缕柔情、恐被相思损。"
    ]
  },
  {
    "id": "adcfe4db1b57502f8d18ee30e511f0f3",
    "title": "虞美人·柳絮",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "因风作势敲罗幌。疑听珠环响。漫天雪影雨初晴。搀入梨花到眼不分明。",
      "飘茵堕溷时时有。往事难回百。吴绵耐冷卸征衣。逝水浮萍何处送将归。"
    ]
  },
  {
    "id": "adcfe4db1b57502ff42f43357602b784",
    "title": "满江红·暮秋感怀",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "三尺枯桐，弹不出、古人怀抱。空羡那、闲云孤鹤，海天春晓。抚髀每嗟吾辈晚，着鞭已让他人早。笑闲身、何处寄闲愁，吟诗好。",
      "花落尽，空幽草。梦醒后，馀啼鸟。怅文人、前身孽障，一生难了。忏悔无从空五蕴，求仙孰是通三岛。且闭门、种菜玩时光，英雄老。"
    ]
  },
  {
    "id": "adcfe4db1b57502f24445a4e4d66d99a",
    "title": "满江红·自题《三生石》传奇卷首",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "人世因缘，莫不是、老天排就。有一介、书生秀士摊书时候。忽地乘风游玉阙，天香馥郁笼袍袖。对莲花、听说旧根由，西王母。",
      "阅历了，悲欢够。驰驱了，文章薮。算情禅身分，恩深谊厚。三世泥鸿堪印证，云霞仍恋前身友。猛回头、重返蕊珠宫，离尘垢。"
    ]
  },
  {
    "id": "adcfe4db1b57502f058258fdff6c5598",
    "title": "金缕曲·又题卷后",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "庭院无人处。绮情生、镇日悲秋，悄无一语。百感填膺芒角露，恨少霓裳歌舞。漫记忆、前身儿女。泥雪三生重印证，谱新词、遑说推敲苦。天有缺，石能补。",
      "生平只为多情误。触牢愁、酩酊难浇，蓬莱易沮。哀乐小年难自遣，只听琵琶低诉。何处是、满庭芳树。但愿仙风飘引去，到珠宫、重问云霞侣。离别久，泪如雨。"
    ]
  },
  {
    "id": "adcfe4db1b57502fccf73a900c6bd561",
    "title": "浪淘沙·霜林红叶",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "秋色上帘栊。霜信难通。堤边砧杵塞边鸿。错认三春桃李放，绚烂东风。",
      "点缀到江枫。暮景霞烘。酡颜人醉绮罗丛。好趁多情流水去，诗句题红。"
    ]
  },
  {
    "id": "adcfe4db1b57502fccf73a90511abb9d",
    "title": "浪淘沙·霜林红叶",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "冷信近窗纱。瘦影交加。斜阳衰草路三叉。花意浑如人意淡，洗却繁华。",
      "心绪正如麻。无兴探花。一枝横压帽檐斜。问讯重阳风雨后，秋在谁家。"
    ]
  },
  {
    "id": "adcfe4db1b57502f5d40443b696463d5",
    "title": "蝶恋花·自题《黑蟾蜍》传奇后",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "安平江上军容整。鼙鼓传来，迸人笳声竞。将自勤王兵用命。黑旗现出蟾蜍影。",
      "回首南天风鹤警。砥柱中流，保此台南境。屡出奇谋忠勇称。麒麟杰阁丹青炳。"
    ]
  },
  {
    "id": "adcfe4db1b57502fb4a6f41c25fa654e",
    "title": "百字令又题《帝女花》、《桃溪雪》两传奇后",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "老天何苦，把佳人才子，艰难尝试。离合悲欢空簸弄，抛了盈盈清泪。宝镜重圆，绿珠竟殉，幻出离奇事。茧情词客，谱成双绝文字。",
      "堪叹逝水流光，繁华一瞬，回头无滋味。剩有茫茫身世在，不许闲愁搁起。故国沧桑，海疆风鹤，一例伤心意。卌首新诗，暂当仙佛游戏。"
    ]
  },
  {
    "id": "adcfe4db1b57502f773d0a5b9aaffca4",
    "title": "鹊桥仙·自题《鹊桥会》传奇后",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "偶披蓑笠，暂停机杼。今夕相逢欢语。人间佳偶百年身，好似我、一双儿女。",
      "有情伉俪，无情河汉，未许凌波屡渡。只今隔水望仙桥，鳷鹊问、归飞何处。"
    ]
  },
  {
    "id": "adcfe4db1b57502f809a8f01828a4cda",
    "title": "凤凰台上忆吹箫·自题《箫鸾配》传奇后",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "滴露研朱，临池洗砚，写来韵本争传。笑上头夫婿，未渡蓝桥。除是三生修到，消艳福、能遇神仙。超出那、尘寰欲海，忍利情天。",
      "翩跹。鹤声嘹亮，环佩响月中，想像婵娟。疑素娥仙子，尚在人间。轻把天机宣泄，遂成就、一段因缘。今宵也，中秋良辰，人月团圆。"
    ]
  },
  {
    "id": "adcfe4db1b57502fca7935dfe08732d7",
    "title": "百字令自题《女中杰》传奇后",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "龙泉出匣，借红颜一怒、金蛇飞掣。恸哭三军皆缟素，齐映麻衣如雪。生斩仇头，直踹贼垒，靴袜俱流血。诘朝相见，父仇今日能灭。",
      "从此壮士归元，保全桑梓，大义从容决。太息中原多纵敌，孰是裙钗奇节。世主酬庸，乡闾慕义，心事偏难说。兵符躬掌，女中真有豪杰。"
    ]
  },
  {
    "id": "adcfe4db1b57502ff5c4c31c2b50a2a1",
    "title": "鬓云松令忆家圃楝花盛时即景",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "燕莺来，蜂蝶聚。一阵东风，吹落花如雨。满地繁英纷莫数。为爱吾庐，近了扶疏树。",
      "月当空，日卓午。扑鼻浓香，如入梅林去。廿四番风留不住。欲写春光，且唤丹青补。"
    ]
  },
  {
    "id": "adcfe4db1b57502f574e9cb0bb368e79",
    "title": "扫花游寿李母池宜人七旬、漱梅茂才令堂六旬同庆",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "金萱两树，是姊妹花枝，同根连理。小春至矣。正梅香岭上，酒香瓮底。设帨良辰，争羡名门御李。莱衣戏。弄周甲古稀，先后能记。",
      "庆象贤竞美。有令子文孙，兰苕瑜珥。鹊声报喜。认婺星分野，斗牛宫里。吹到双成，管取玉笙洗耳。曲终未。顾洪崖、捧觞而起。"
    ]
  },
  {
    "id": "adcfe4db1b57502fbadec5c896eff9d8",
    "title": "蝶恋花·题《花香醉蝶图》帐额",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "梦醒罗浮春信度。似惜芳心，飞入花深处。细草如茵粘不住。蘼芜二月多烟雨。",
      "妙笔滕王图作补。一抹胭脂，染出红无数。回首日边桃李树。春风上苑探花去。"
    ]
  },
  {
    "id": "adcfe4db1b57502f37041d0af598e8fc",
    "title": "步蟾宫·寿潘庆济表兄封翁七十双庆",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "岁星下界来游戏。休再问、神仙甲子。鹿车对挽出花间，难得是、椿萱并美。",
      "晚年骑省无情绪，且种就、庭阶兰芷。洪崖喜捧寿觞来，愿许附、霓裳队里。"
    ]
  },
  {
    "id": "adcfe4db1b57502f608f1caa46ed1252",
    "title": "长相思·柬晓蔷弟",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "对青山。画青山。不放犀毫一日闲。怡情泉石间。",
      "弹阳关。唱阳关。一曲天风响佩环。所思人未还。"
    ]
  },
  {
    "id": "adcfe4db1b57502f132bbc798ccbcb3b",
    "title": "贺圣朝·同上，用陈栗庵茂材原唱韵",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "洞庭木落秋云暮。元冬将度。西邻忽报送花来，催题诗句。",
      "黄花满地，碧云天际，念佳人如晤。林间贳酒是谁来，有白衣相遇。"
    ]
  },
  {
    "id": "adcfe4db1b57502f132bbc79b0a1f63a",
    "title": "贺圣朝·同上，用陈栗庵茂材原唱韵",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "种花几度周星纪。可称花知己。肖形一一锡嘉名，有玉英珠蕊。",
      "满城风雨，满庭丝竹，助名花绮靡。卷帘人瘦，傲西风，为忆填词李。"
    ]
  },
  {
    "id": "adcfe4db1b57502f30d74296b01413ff",
    "title": "满江红·自题《无根兰》传奇卷首",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "兰草无根，觅不得、中原净土。只剩有、铜驼荆棘，荒凉谁语。故宫禾黍歌行迈，冬青宰木悲风雨。比灵均、寄与赋荃荪，吟蘅杜。",
      "升中书，义堪取。史中讹，笔堪补。愿激励华民，扫除胡虏。大义春秋凛夷夏，雄军革命师汤武。幸今朝、还我旧江山，归民主。"
    ]
  },
  {
    "id": "adcfe4db1b57502f8f919000af05fcd9",
    "title": "蝶恋花·和李仲都寄怀词原韵",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "新词丽句临风诵。吊古伤今，命意多悲痛。金粉江山浑似梦。吟笺压得归装重。",
      "八斗高才文思重。冠盖名流，付与君迎送。把酒同游风月共。题名好比岑岐洞。"
    ]
  },
  {
    "id": "adcfe4db1b57502f8f9190005933fa33",
    "title": "蝶恋花·和李仲都寄怀词原韵",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "看花老眼浑如雾。大好湖山，每欲游吴楚。为忆前人凭吊处。泪丝弹作帘纤雨。",
      "蜷伏家园谁共语。梦里飞球，何日能冲举。五载相思空自苦。离合悲欢原难预。"
    ]
  },
  {
    "id": "adcfe4db1b57502f8f9190002216ff0b",
    "title": "蝶恋花·和李仲都寄怀词原韵",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "吟魂也把关山越。一曲三秋，此事心难撇。雪爪泥鸿留往迹。妙翰临摹称双绝。",
      "尺索鱼书前日接。觌面终难，深悔当年别。廿四花风俄一瞥。梅雨连绵无休歇。"
    ]
  },
  {
    "id": "adcfe4db1b57502fe57e9d97f032e480",
    "title": "蝶恋花·赵氏圃中初夏即景，用欧阳永叔词韵",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "绿树浓阴阴几许。前度杨花，化作萍无数。舞树歌台回望处。行人锗记台城路。",
      "楝子花开芳信暮。刻意留春，毕竟春难住。隐几支颐娇不语。一双胡蝶频来去。"
    ]
  },
  {
    "id": "adcfe4db1b57502f5aefd0b552344cf3",
    "title": "减字木兰花·寄友人",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "经年别绪。欲托星邮无觅处。楝子花开。一幅瑶笺特地来。",
      "偶拈弱管。每为情长嫌纸短。为报平安。共表同心两地欢。"
    ]
  },
  {
    "id": "adcfe4db1b57502f3941a22f5c430c7f",
    "title": "捣练子·闺情",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "云鬓乱，玉钗欹。慵点胭脂懒画眉。十二阑干明月夜，梨花影里立多时。"
    ]
  },
  {
    "id": "adcfe4db1b57502f3941a22f017c7b6b",
    "title": "捣练子·闺情",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "弹烛泪，卷帘波。镇日含颦敛翠蛾。辜负韶光聊白惜，一春恨事笄侬多。"
    ]
  },
  {
    "id": "adcfe4db1b57502fd5fdf569f1beddc1",
    "title": "长相思·在郡寓作",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "订归期。误归期。一片乡心托子规。侬情人不知。",
      "柳如眉。月如眉。怪底天涯鲤信迟。光阴梅熟时。"
    ]
  },
  {
    "id": "adcfe4db1b57502fd5fdf569ed65649f",
    "title": "长相思·在郡寓作",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "雨丝丝。柳丝丝。春去堂堂几许时。呢喃双燕知。",
      "折杨枝。赠杨枝。只是今朝暂别离。重来应有期。"
    ]
  },
  {
    "id": "adcfe4db1b57502ff1ffcf10c281d219",
    "title": "浪淘沙·自题《晚节香》传奇",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "轩冕怕尘淄。愧见台司。不因五斗折腰肢。三径就荒思故土，归去来辞。",
      "秋色满东篱。霜叶离披。白衣送酒酒盈卮。晚节香名真不朽，谱作传奇。"
    ]
  },
  {
    "id": "adcfe4db1b57502f860811040efe36b1",
    "title": "浪淘沙·柬某女士",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "玉映擅清才。妙句能裁。亚洲新学此胚胎。要把文明输女界，桃李群栽。",
      "把卷对妆台。咏絮吟梅。聪明定自夙根来。他日新词能寄我，珍重缄开。"
    ]
  },
  {
    "id": "adcfe4db1b57502f86081104def7cd61",
    "title": "浪淘沙·柬某女士",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "归里太匆匆。汗马无功。风云未会困蛟龙。年少终军难用武，恼煞英雄。",
      "镜听到闺中。花卜灯红。檐前鹊语未曾通。夫婿封侯他日觅，为祝天公。"
    ]
  },
  {
    "id": "adcfe4db1b57502f90bdbd82836a58b7",
    "title": "满江红",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "试上山亭，好一览、天容海色。浑便似、置身高处，玉楼晶阙。翘首烟霄尘埃外，步虚环佩仙宫侧。有江心、双塔峙中川，干云出。",
      "金波射，罗浮月。银涛涌，昆仑雪。叹英雄淘浪，潮声呜咽。挂采孤峰时隐现，灵昆一点争明灭。倩铜琶、唱出大江东，鸣弦绝。"
    ]
  },
  {
    "id": "adcfe4db1b57502f766b4378beeb93f8",
    "title": "十六字令",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "香。金鸭浓熏夜未央。重帘里，清馥浣诗肠。"
    ]
  },
  {
    "id": "adcfe4db1b57502f766b437861d6d758",
    "title": "十六字令",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "帘。一幅湘纹压小檐。微雨度，响戛玉钩尖。"
    ]
  },
  {
    "id": "adcfe4db1b57502f766b43789ce5ae2b",
    "title": "十六字令",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "眉。镇日含颦那个知。问夫婿，深浅入时宜。"
    ]
  },
  {
    "id": "adcfe4db1b57502f766b4378cf126ab4",
    "title": "十六字令",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "波。临去含情意若何。眉楼上，帘卷近秋河。"
    ]
  },
  {
    "id": "adcfe4db1b57502fa2d534f6173ace84",
    "title": "减字木兰花",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "楝花香绕。闻说春归人未晓。屈指归期。廿四番风在此时。",
      "不如归去。愁向林间听杜宇。梅雨家家。怕卷湘帘对落花。"
    ]
  },
  {
    "id": "adcfe4db1b57502f36f09884ca286053",
    "title": "金缕曲",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "玉介名园处。是前朝、玉恭结构，亭台竹树。几度沧桑都过眼，只有林峦如故。今瓯隐、幨帷暂驻。对景题诗情怅惘，怕韶光、百五仍虚度。太玉洞，迷烟雾。",
      "风风雨雨连朝暮。问何人、金铃千万，将花呵护。淮海莺花词调好，只听琵琶低诉。招几辈、诗人联句。一曲阳关弹未了，奈英侬、白地抛春去。春去也，留难住。"
    ]
  },
  {
    "id": "adcfe4db1b57502fa0a030c7da312940",
    "title": "步蟾宫·贺吕甫宗侄上舍新婚",
    "authorName": "洪炳文",
    "authorId": "adcfe4db1b57502fd1457b72d1457b72",
    "dynasty": "清",
    "content": [
      "三竿红日垂帘地。却早被、莺儿唤起。裴航昨夜度蓝桥，喜得有、云英伴你。",
      "修蛾要称佳人意。尽自量评眉？史。佳期正是月初三，刚照到、双弯笔底。"
    ]
  },
  {
    "id": "adcfe4db1b88fcac4334969f4560888a",
    "title": "蝶恋花",
    "authorName": "谢瑛",
    "authorId": "adcfe4db1b88fcacd1457b72d1457b72",
    "dynasty": "清",
    "content": [
      "园丁报道生芝草。绫袜新裁，缓步苍苔早。弱女凝妆栏外绕。依依小子翻书考。",
      "白鹤巢松声韵好。桂子纷纷，竹影将阶扫。贪睡鸳鸯惊又觉。佳辰莫惜金尊倒。"
    ]
  },
  {
    "id": "adcfe4db1b88fcac32ad97e187e23c9b",
    "title": "渔家傲",
    "authorName": "谢瑛",
    "authorId": "adcfe4db1b88fcacd1457b72d1457b72",
    "dynasty": "清",
    "content": [
      "竹蓧悬藤岩挂瀑。药苗云润空山护。浅水芦花舟自俯。提壶过。哈然一笑乾坤大。",
      "野菜和根煮烂熟。山妻对酌休催鼓。长啸一声天未补。何须苦。不知尘世披云睹。"
    ]
  },
  {
    "id": "adcfe4db1bbb2156dce0f1a4bfeca55a",
    "title": "浣溪沙·秋闺",
    "authorName": "叶舫",
    "authorId": "adcfe4db1bbb2156d1457b72d1457b72",
    "dynasty": "清",
    "content": [
      "索索西风射碧纱。疏疏短雨趁风斜。染来秋色满庭阶。",
      "惊懒蜻蜓谁主使，催勤络纬孰教他。征人那得不思家。"
    ]
  },
  {
    "id": "adcfe4db1bc9413cd43b25b29f17d283",
    "title": "南乡子·湖中泛月",
    "authorName": "范毓秀",
    "authorId": "adcfe4db1bc9413cd1457b72d1457b72",
    "dynasty": "清",
    "content": [
      "薄暮泛轻桡。万顷清波映碧霄。一片浪花随月泻，滔滔。暗傍荷香过小桥。",
      "清夜景萧骚。把酒临轩明月邀。望里云山浑似画，堪描。收拾风光付彩毫。"
    ]
  },
  {
    "id": "adcfe4db1bc9413c8f14ef0f42ea7612",
    "title": "清平乐·立春",
    "authorName": "范毓秀",
    "authorId": "adcfe4db1bc9413cd1457b72d1457b72",
    "dynasty": "清",
    "content": [
      "风风雨雨。又早催年暮。屈指光阴能几许，转眼春回冬去。",
      "妆成对镜徘徊。重帘几度羞开。生怕梅花笑我，依然裙布荆钗。"
    ]
  },
  {
    "id": "adcfe4db1bc9413c09712c139db2c072",
    "title": "如梦令·秋闺",
    "authorName": "范毓秀",
    "authorId": "adcfe4db1bc9413cd1457b72d1457b72",
    "dynasty": "清",
    "content": [
      "妆罢栏杆独倚。飒飒西风乍起。帘外更蒙蒙，一片芭蕉如洗。",
      "如洗。如洗。不管海棠憔悴。"
    ]
  },
  {
    "id": "adcfe4db1bc9413c211f3465cd2c6362",
    "title": "蝶恋花·暮春",
    "authorName": "范毓秀",
    "authorId": "adcfe4db1bc9413cd1457b72d1457b72",
    "dynasty": "清",
    "content": [
      "花光渐上荼蘼架。春睡恹恹，淡淡梳妆罢。绿窗人静悄无声，惟闻燕语帘栊下。",
      "香消慵去添兰麝。寂寞空园，满地残红卸。枝头小鸟也怜春，声声只把东风骂。"
    ]
  },
  {
    "id": "adcfe4db1bcd533c9a6d7257be7fa037",
    "title": "夜合花",
    "authorName": "童观观",
    "authorId": "adcfe4db1bcd533cd1457b72d1457b72",
    "dynasty": "清",
    "content": [
      "花锁风低，柳梳月晓，银钩稳控晶帘。眉峰未画，侍儿初整香奁。妆掠罢，性多嫌。对菱花、几度偷瞻。罗衣欲换，熏笼频启，兰麝仍添。",
      "杏梁双燕呢喃，生妒双飞双舞，把泥频衔。擎妆独坐，小窗针线慵拈。愁漠漠，闷恹恹。取金刀、细劈黄柑。心酸似妾，不胜齿软，更点吴盐。"
    ]
  },
  {
    "id": "adcfe4db1be02a1e771a84e4cda27a06",
    "title": "高阳台·怡园曲社",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "絮搅天愁，花随水去，冶辰分外惊心。屧声喧廊，尘香到处堪寻。薰风沸暖笙歌地，早瞢腾、一片藤阴。昼沈沈。不信欢场，不悟春深。",
      "年时醒却华胥梦，笑闲招鹤侣，倦听鹃音。木石心肠，吴儿那解新吟。茶烟半向清池影，怕回看、浅鬓而今。更谁禁。万竹斜阳，笛破穿林。"
    ]
  },
  {
    "id": "adcfe4db1be02a1e18b7d1b299405d15",
    "title": "南浦·艺风远自武昌邮示月湖看雨新词，渺渺秋怀，溢于言表。时吴中新结鸥隐词社，冷境喁于，殆如响应。次韵寄怀，不觉言之凄异也",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "泽畔共行吟，又几时疏莲，冷坠残粉。风雨雁来迟，江潭句、依约汉南遥讯。盈盈带水，料应常被乡心引。两家旧径。知无主烟萝，飘零都尽。",
      "软红梦影如尘，便不问铜驼，青衫珠迸。摇落隔天涯，悲秋意、身到者番才信。菰浦倦侣，祗招鸥鹭酬孤兴。吴枫驿暝。望天际轻帆，爪寻霜印。"
    ]
  },
  {
    "id": "adcfe4db1be02a1e9999d06046e60fc2",
    "title": "夜飞鹊·望亭雨泊，偕艺风同作，绘同舟听雨图纪之",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "西风暗、吹雨黄叶声边。孤棹冷泊吴烟。津桥星火半明灭，羁人相对迟眠。潇潇又成阵，正山钟搀断，野柝催阑。清愁万点，任篷窗、一向无言。",
      "凄绝转蓬身世，偏共卧沧江，经岁经年。今夕茫茫云水，波深月黑，何处鸣舷。拥衾剪烛，想芦中、梦醒都寒。怕栖乌惊起，明朝揽镜，换了朱颜。"
    ]
  },
  {
    "id": "adcfe4db1be02a1eb7d0684c2da8f007",
    "title": "疏影·题陈同叔绿梅花下填词图",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "垂垂冻碧。对翠尊酒冷，香堕吟席。石火光阴，花谢花开，何郎自恋江国。看花白发人还在，懒谱入、东风瑶笛。只绮窗、一树多情，伴得旧时词客。",
      "坛坫今推祭酒，梦痕认画里，襟调清逸。月淡黄昏，鹤瘦苔枯，我共心耽幽寂。空山福分原非易，恨却污、春明尘色。待那时、翠翼啁啾，更卜岁寒消息。"
    ]
  },
  {
    "id": "adcfe4db1be02a1ea09d82c637e7082a",
    "title": "徵招·天平春眺",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "撑烟蹙雾青螺影，春山共人俱瘦。磴窄扫苔，斑冷沈沈清昼。昔游还省否。只惊得、落花偏骤。树窟鹰呼，石潭鱼静，夕阳时候。",
      "生就薜萝心，登临处、依依几番回首。万绿又天涯，醉东风如酒。危阑留恋久。更遥看、五湖云厚。怎肠断、一一鹃声，送晚篷归后。"
    ]
  },
  {
    "id": "adcfe4db1be02a1e292998464342f066",
    "title": "长亭怨慢·丙申春暮，将去吴中，同人载酒，招游虎阜。赋此留别",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "恁容易、江湖心冷。不语沧波，照人离影。倚醉风前，扣舷歌罢憺将暝。鬓丝如此，浑怕向，青山映。苦说约归期，仨负了、冲烟渔艇。",
      "大隐。话长安旧侣，几个断蓬飘梗。莺花梦里，早到处、送春愁更。问一片、莽莽吴云，可留得、鸥边干净。只笛语江城，还趁梅风凄哽。"
    ]
  },
  {
    "id": "adcfe4db1be02a1eafa6de5ab08e45de",
    "title": "红情·荷花生日",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "愁红一色。便翠筒酹与，年年今日。锦烂云稠，暗里秋心有谁识。流水盈盈似梦，惆怅入、汀洲凉笛。莫更问、画舸鸳鸯，风露纵凄咽。消息。",
      "渺江国。叹剩粉堕脂，镜心凝碧。采香倦客。肠断凌波旧痕觅。为证三生絮果，轻换了、珠房冰菂。祗耿耿青霭里，暮天望极。"
    ]
  },
  {
    "id": "adcfe4db1be02a1eaad98713d44ab664",
    "title": "惜秋华·咏雁，用梦窗木芙蓉体",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "渺渺霜程，问南飞倦翮，因谁憔悴。万里断云，殷勤寄将残字。应知顾影西风，梦故国、春花销绮。怜伊剩、天涯爪雪，鹓鸾还忌。惆怅望烟际。",
      "尽江湖遍历，荒凉如此。叫侣唤群，一样稻粱心瘁。愁看水涸沙昏，只似雪、芦花衔起。凄异。岭梅寒、暗思归计。"
    ]
  },
  {
    "id": "adcfe4db1be02a1ed5aed696908600c5",
    "title": "玉京谣·雪后独游江亭",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "薄醉风欹帽，岁晚登临，霁景销空翳。认取高寒，苍烟林外时起。敛怨蛾、一面西峰，甚却懒、今朝梳洗。无人际。朱阑绕遍，闲成孤倚。",
      "年时拥鼻来吟，冷暖曾谙，是软红情味。过眼莺花，残僧多事还记。指望中、无限楼台，又剩粉、夕阳痕渍。黄昏未。沙路倦寻归骑。"
    ]
  },
  {
    "id": "adcfe4db1be02a1eb52e91702f42ec7e",
    "title": "瑞鹤仙·王半塘春明感旧图",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "瘦苔寒更积。话梦痕前度，古庭烟寂。琴尊几年隔。",
      "又东风人世，晨星词客。愁缣恨墨。护尘封、笼纱自碧。",
      "恁匆匆、吟到黄垆，容易鬓丝催白。",
      "还忆。山青岭外花发。城南那番笺擘，芳韶暗惜。凭翠羽，诉陈迹。",
      "纵看花人在，霜浓春浅，怕歰梅边旧笛。只孤弦、犹抱冬心，岁寒耐得。"
    ]
  },
  {
    "id": "adcfe4db1be02a1e13c103d72cbe5c13",
    "title": "庆清朝·新年",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "雪剩欺梅，烟轻度柳，瞒人最是东风。铜街似沸，一番箫鼓春浓。赚得杜郎吟赏，安排逐队斗青红。凭谁问、桃符换矣，如此匆匆。",
      "从此俊游递约，又试镫期近，挑菜人逢。随香趁麝，忺春忘了春慵。珍重钿车满路，莫教风雨妒花丛。安心未、垒泥社燕，还絮帘栊。"
    ]
  },
  {
    "id": "adcfe4db1be02a1e6b51bf80c380a4e7",
    "title": "水龙吟·送张次山纳言赴江南",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "恋人楼外峰青，一尊更倚危阑款。东风信骤，漫天絮影，为谁遮断。去国情怀，伤高涕泪，几人心眼。只觚棱转首，春花似梦，浑忘了，天涯远。",
      "南国荷衣初换。棹鸱夷、五湖波软。丛兰露沚，轻鸥雪渚，顿教尘浣。料有渔樵，望风争识，切云冠岸。愿朱颜好护，呼猿招鹤，洗山中怨。"
    ]
  },
  {
    "id": "adcfe4db1be02a1e59500b1ebdd33d79",
    "title": "惜秋华·庚子秋携家避地广平，重九日出郭游莲亭。十八年重到，堤柳萧瑟，大有江潭之感。用梦窗重九韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "泪菊愁萸，向尊前诉出，伤高怀抱。红上戍楼，登临怕看残照。目中剩影关河，任付与、尘飞烟扰。萧萧。正西风信紧，还欹茸帽。",
      "城畔翠杨老。尽霜乾旷野，秋光偏好。念倦旅，华发变，汉南重到。无边坠叶声凄，甚处吟、庾郎园小。迟了。阵云寒、雁群都少。"
    ]
  },
  {
    "id": "adcfe4db1be02a1eb3c499baf84ac621",
    "title": "八声甘州·过淇县，闻右衡助县尹校士，未得一见。用玉田韵赠之",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "恨双萍、咫尺未相逢，荒城暮烟遮。过中原几度，凄凄雁稆，莽莽虫沙。老矣兰成词赋，萧瑟向谁嗟。和泪弓衣字，题遍天涯。",
      "故侣晨星还剩，叹羁雌处处，梦绕京华。待巢痕重觅，却换旧烟霞。正深夜、酒醒灯暗，乱愁生、浑不为思家。飘零感、一枝持赠，惟有芦花。"
    ]
  },
  {
    "id": "adcfe4db1be02a1e2fd53a92faa0fe95",
    "title": "解连环·华阴道中咏冬雁。用玉田韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "为谁来晚。甚玉关倦羽，恋群不散。认爪印、那计东西，正日冷山河，自嫌程远。剩字书空，祗伴的、疏疏星点。带边声几许，雪后上林，盼开愁眼。",
      "还惊岁华荏苒。已随阳信阻，岭梅遥怨。念此去、多少风霜，纵耽误秋来，料逢春转。柳岸烟行，待马首、那时相见。指落霞、一朵峰青，阵云漫掩。"
    ]
  },
  {
    "id": "adcfe4db1be02a1e0e133abbca264b52",
    "title": "南歌子·灞桥寄家人",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "薄霭还明水，微云不碍山。无风无雨灞桥边。只觉征衣犹怯晓莺寒。",
      "弱絮都无著，长条那任攀。销他雾鬓与烟鬟。回首黄尘千里路漫漫。"
    ]
  },
  {
    "id": "adcfe4db1be02a1e1f571f8bff075081",
    "title": "水龙吟·西安旅馆忽焉及秋，见微絮堕窗，飞扬无力，伤其迟暮失时，飘零无主。以东坡韵赋之，羁雌声怨，不知是墨是泪也",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "几番错过东风，秋阑深处还飞坠。薄云知冷，微阳觉暖，结成愁思。为问灵和，依依旧态，千门烟闭。剩残茵一点，飘零瘦影，天涯恨，重句起。",
      "难逐衔泥燕子。为虫丝、片时牵缀。紫红千万，春尘易掩，留将细碎。懒说三生，化萍嫌晚，一池凉水。觅微根何处，日斜灞岸，送离人泪。"
    ]
  },
  {
    "id": "adcfe4db1be02a1ee74b74a3aaaa5b24",
    "title": "齐天乐·宿州道中咏蓼花。用梦窗韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "玉波闲浸愁红影，秋心暗惊溪尾。颤露梢轻，垂烟穗小，柳外疏疏相倚。飞蜻乍起。看低搅蘋花，湿云沈翠。点点星星，未经摇落恁憔悴。",
      "年芳驿堠换早，几丛斜映处，渔舍临水。晓月人过，西风信到，一种沧浪幽意。新凉似洗。问多少秋痕，碎脂零泪。咽尽凄蝉，客怀惆怅里。"
    ]
  },
  {
    "id": "adcfe4db1be02a1e6df6b8f778161619",
    "title": "万里春·为古微题冬心画梅。古微以此画为社题，余久未属笔，遂更离乱，无意附入行箧，时时展玩，羁绪生春。昨岁使粤，归装燬于海舶，长物仅存，诧为天幸。春明重到，坠欢如梦，过眼云烟，益复增人感喟矣",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "脂凝黛冱。黯淡春愁如诉。怅徐娘、有限残妆，共东风终古。",
      "随我江湖去。便容易、劫灰一度。认枯缣、多少沧桑，怪金仙无语。"
    ]
  },
  {
    "id": "adcfe4db1be02a1eba9e4f9513e50df7",
    "title": "霜叶飞·壬寅展重阳，天宁寺饯古微督学广东。用梦窗韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "堕欢残绪。西风畔，荒台依旧烟树。倚阑人影酒波空，凉叶声如雨。数往事、惊鳞骤羽。斜阳红剩浮图古。恁倦旅低徊，几度看山来，几度鬓华添素。",
      "休说似弈长安，青门柳尽，断肠还为重赋。五云佳气自蓬莱，冷到铜仙语。指天外、飙尘旋缕。霜槎浓载秋心去。漫岭头、梅花讯，岁晚沧江，梦随行处。"
    ]
  },
  {
    "id": "adcfe4db1be02a1ea842580a85c57d85",
    "title": "高阳台·残雪",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "冰藓迟苏，凇柯尚晕，微茫霁色林端。耐得销凝，封条曾见春前。琼楼陈迹浑如梦，伴斜阳、身世都寒。只星星、吹上繁枝，许恋东阑。",
      "闲中惆怅年华换，正卧袁门掩，访戴舟还。事远孤鸿，惊心爪印重看。一般兼尘土，胜杨花、飘荡随烟。更催人、霜缕盈梳，相对阑珊。"
    ]
  },
  {
    "id": "adcfe4db1be02a1e9803cf7097a89f49",
    "title": "高阳台·唐花",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "金屋安排，玉楼酝酿，人闲几费春工。支取韶光，销寒九九图中。群芳原不甘沦落，惯年年、来趁冬烘。任缤纷、矾弟梅兄，斗艳青红。",
      "外边寒重谁知得，暂炉熏宵拥，钗朵晨笼。香梦沈酣，瞒他冻蝶痴蜂。偷春容易春难驻，又番番、催换东风。待何时、看遍长安，钿毂相逢。"
    ]
  },
  {
    "id": "adcfe4db1be02a1eec7c3196bbba0e9a",
    "title": "绛都春·分咏京师词人第宅。得纳兰容若渌水亭，在玉泉山下",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "莲凋渚晚。问缑岭堕音，吹笙人远。豹尾退闲，蜗角幽栖依琼苑。重光词笔同凄怨。恁抱膝、繁华轻遣。倚阑曾是，梨花落后，望春深浅。",
      "一片。璇流漱碧，绕鸳甃、似带烟萝空眷。花底著书，席上题襟多英彦。乌衣三度朱门换。祗谢墅、巢痕寻燕。邈然裙屐承平，梦华恨断。"
    ]
  },
  {
    "id": "adcfe4db1be02a1e68262a8ca5673ff9",
    "title": "惜余春慢·崇效寺楸花",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "怖鸽庭荒，栖鸾枝老，古色郁葱如许。团团缀玉，点点攒星，淡入粉云青雾。为问花时钿车，红紫丛中，幽芳谁顾。正斜阳深掩，绿阴人静，晚帘香度。",
      "还念读画呼僧，题襟招客，尘外每移尊俎。浮生白社，阅世苍官，惆怅庾郎重赋。争奈春如梦痕，堆径繁英，东风催暮。叹销沈、几辈词流，陈迹对花追数。"
    ]
  },
  {
    "id": "adcfe4db1be02a1e7f2347374ec6f444",
    "title": "惜余春慢·慈仁寺双松。相传有清中叶重植，非渔洋诸老所题旧物。寺燬于庚子兵燹，松独无恙。社集分咏京师花木，召南拈得，以平生未睹为憾。偶偕访之，一已枯萎，盖昨岁栖止流民，爨湢所侵也，慨然同赋",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "佛国沧桑，仙根陵谷，太息树犹如此。摊书客去，题障诗传，都付洛阳残记。龙蜕何年复生，溜雨皴痕，拿云腾势。纵苍髯非古，也曾亲见，贞元朝士。",
      "凭吊劫火迷茫，梵香零落，栖鹤仅留孤翠。空王殿宇，故国风烟，谁省眄柯深意。门外垂杨送春，分到新阴，炊羹堂里。任行吟、庭静清涛，凄影夕阳铺地。"
    ]
  },
  {
    "id": "adcfe4db1be02a1e3472b66ea3d752ee",
    "title": "霜花腴·八月既望，社集。用梦窗韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "泥人泪烛，对晚屏，依依倦侣南冠。梧老齐宫，筑悲燕市，秋心诉与应难。借杯自宽。趁菜畦、香足霜前。记今宵、醉渍襟痕，倚楼横管早鸿寒。",
      "风叶乱翻尘砌，已辞巢催鳦，抱树怜蝉。仓猝光阴，萧条人事，慵将剩墨裁笺。梦中画船。正串湖、月皎花娟。奈胥潮、怒绕荒矶，云天际看。"
    ]
  },
  {
    "id": "adcfe4db1be02a1e0c00573e92fc23aa",
    "title": "安公子·丁卯重九，用屯田远岸收残雨体",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "晚树留暄景。一天秋色催成暝。戏马台高人不见，想郊原如镜。正渺渺飞鸿，远带斜阳影。环蓟门、几点烟螺净。怕庾公尘污，吹帽西风偏劲。",
      "残蠹诗囊冷。每逢佳节怜清兴。莼梦鲈思空作计，也商量难定。更入市荆高，酒伴无多剩。簪倦萸、白发还羞整。听画角城头，醉归月斜窥径。"
    ]
  },
  {
    "id": "adcfe4db1be02a1e17d782d47ad88907",
    "title": "满庭芳·赵剑秋招同社滂喜斋夜集",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "竹屋灯荧，梅屏香凝，把酒羁绪都销。旧时裙屐，多半鬓飘萧。尊畔沧桑几换，年华迅、落叶惊飙。看庭外，疏疏映月，乔木话先朝。",
      "贤豪。簪盍地，西园东阁，坛坫非遥。问丝声经壁，草带书巢。今贮归来秘笈，同心侣、漱玉才高。还凭取，清商按谱，瑶瑟戛霜宵。"
    ]
  },
  {
    "id": "adcfe4db1be02a1e4c186e09802c5281",
    "title": "雪梅香·本意",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "好消息，垂垂花著梦江干。伴幽人羁绪，谁同倚竹天寒。如水诗心逗瑶席，出尘仙骨蜕金环。且销得、添线光阴，堆絮庭阑。",
      "相看。冷风味，百和微闻，翠羽声欢。老矣荀郎，旧情偶触花闲。几树横斜未堪折，十分清逸却含酸。年光晚，素被空篝，慵赋幽兰。"
    ]
  },
  {
    "id": "adcfe4db1be02a1e20e4c9c8b8955a7b",
    "title": "斗百花·闰花朝",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "二月燕山寒冱。常惜东风来暮。今年两遇花朝，禁火才过百五。消息阴晴，饧箫声暖铜街，彩缕烟笼芳树。",
      "春色平分处。老爱春迟，驹隙看花如雾。春纵暂留，人不少年重度。拾翠归来，多情杏屋明蟾，还劝玉尊深注。"
    ]
  },
  {
    "id": "adcfe4db1be02a1e2462aea9c3c39277",
    "title": "淡黄柳·和白石",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "春尘浩漠，骄马章台陌。怎怪离人心独恻。大半倡条冶叶，飞燕归来未曾识。旧垆寂。",
      "年年醉寒食。早烟冷，五侯宅。看东风、物外留春色。尚恋轻阴，絮绵飘砚，芳草闲门更碧。"
    ]
  },
  {
    "id": "adcfe4db1be02a1e3d24bfb644971910",
    "title": "燕归梁·双凤砚斋杏花",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "花下移尊趁闹春。午风定，息芳尘。绛英点点衬苔茵。春留得，尚三分。",
      "百年余艳虬枝古，王谢燕，往来频。倚阑几换玉楼人。还倩影，对斜曛。"
    ]
  },
  {
    "id": "adcfe4db1be02a1efad22a7d43fda628",
    "title": "燕归梁·史馆东轩海棠二株，一生一枯，憔悴久矣。今年花特盛，已萎者亦新枝勃发，嫩蕊含烟。右衡昔居轩中，墓草已宿，对花慨然，为赋此解",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "忽忽韶光似梦中。又花发，粉墙东。琼枝新茁转葱茏。香魂返，蕊珠宫。",
      "满庭葵麦还撩乱，觅花下，故人踪。残芳偏傍夕阳红。惜丝鬓，负春风。"
    ]
  },
  {
    "id": "adcfe4db1be02a1e07369fd253c44b52",
    "title": "湘江静·纪梦。天孙渡河前三夕，余病始闲，梦见一廨前鼓钹喧阗，作鱼龙曼衍之戏。随之游行，所经通衢荒旷，道旁二三老者向余诵数语，谓此道咸闲人所作湘江静词，有可慨者。余亦未悉所诵，漫应之曰：梅溪旧作原凄楚之音也。既而百戏纷集，招摇而过，最后童子持纸彩为花，愈繁夥，愈幺细，渐至若有若无，衰草凝烟，前望似已无路，惘惘而寤。即以梅溪原韵纪之",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "望里银河沈暗浦。倦匡床、剩炎犹驻。迷离梦景，虫沙证劫，诉谁家愁句。陌上沸鱼龙，一波见、一波旋去。行人渐少，郊燐自青，荒烟外，是何处。",
      "病魄苏，秋绪苦。漫低徊、蓟丘云树。龙蟠气尽，乌啼夜冷，警凄清笳鼓。烛剪怕重昏，扑窗听、乱虫如雨。孤吟到老，闲居赋了，芜城又赋。"
    ]
  },
  {
    "id": "adcfe4db1be02a1e814d98c8255a6b9f",
    "title": "高阳台·自题河桥梦影图。光绪乙酉秋奉先太夫人柩附粮艘南归，于黄河北岸守候盘坝。重九前二夕有异梦，见元配何夫人布衣青鞋，翩然入舟，默无一语，旁置铜盘及白履一双。内兄少庵亦至，曰：妹夫喜也。余瞿然而觉。时族叔薇卿同舟，呼而告之，曰：殆有再生之缘乎。后属洪毅夫同年作图识之。终竟无验。余老矣，及泉相见之期日近，追纪其事，弥叹人闲泡幻真不可思议者。时戊辰七月",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "碧海心长，稠桑影短，回思梦境无端。一语难申，惟余脉脉相看。玉箫猜拟重逢约，赚韦郎、到老凄然。剩尘纨。月黯河桥，画意荒寒。",
      "同谐吉兆终成幻，更履霜入操，承露移盘。翻覆沧桑，徒惊何世人闲。白头今日如仍对，怕鸱夷、料理都难。只魂牵。先垄松楸，江上青山。"
    ]
  },
  {
    "id": "adcfe4db1be02a1efbde7c5ff8ae27cb",
    "title": "迷神引·饯金篯孙南归",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "脉脉乡心春帆路。盼入素秋凉浦。连烽未息，且离筵阻。",
      "警西风，莼鲈愿，漫轻误。南雁随阳翼，堕烟雾。珊澥渔竿拂，问巢父。",
      "岁月编摩，槁项同辛苦。卷压归装牛腰数。史亭高筑。",
      "宝残帚，千金护。小长芦，烟波杳，唤鸥鹭。今夜当窗月，杯共注。",
      "衰杨何堪折，断肠处。"
    ]
  },
  {
    "id": "adcfe4db1be02a1ec3cf9ceaa6714959",
    "title": "寿楼春·题吕桐华夫人清声阁填词图",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "迟箫声台边。又清商暗谱，惊换芳年。往事倾茶雠字，对花裁笺。愁思紧，凄繁弦。听唳霜、飞鸿遥天。便翠岭秋深，红桑地老，歌韵带幽燕。",
      "风帘静，双凭阑。扫青棠旧迹，空长苔斑。岁暮江梅谁寄，楚英加餐。长梦忆，南朝山。笑画眉、人偕华颠。只萧瑟词心，鸱夷未还水云宽。"
    ]
  },
  {
    "id": "adcfe4db1be02a1e9e412fc61e988a0e",
    "title": "霜叶飞·戊辰重九江亭登高，归检尘箧，有数年前挈家人来游未成词稿，补完之。仍用梦窗韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "倦游陈绪。惊衰鬓、萧辰来抚秋树。有情山色尚窥廊，遥翠晴如雨。试目极、冲寒断羽。风霜回换成今古。笑袖上黄尘，涴到酒痕深，黯淡不分缁素。",
      "僧舍半日偷闲，香残荈冷，问谁糕字同赋。每怜儿女解沧桑，事往鹃魂语。渺城角、炊烟似缕。斜阳车马荒陂去。更万芦，萧萧外，泪滴新亭，倚阑高处。"
    ]
  },
  {
    "id": "adcfe4db1be02a1ed753644274dd7eaf",
    "title": "霜花腴·彭刚直墨菊",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "赋秋倦笔，对冷缣、偏惊满纸风霜。花淡人豪，墨浓枝瘦，传神妙与相当。醉毫有芒。问傲姿、原薄铅黄。向东篱、吊屈哀荆，定知诗里感柴桑。",
      "千幅画梅名世，看森森铁石，妩媚心肠。倾国难逢，英雄同调，一般寄托幽芳。故家径荒。望雁峰、乔木凄凉。剩芸绦、护取秋容，魏公题字香。"
    ]
  },
  {
    "id": "adcfe4db1be02a1e996df216fb272157",
    "title": "燕山亭·和道君北行见杏花作",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "芳讯天涯，停马问春，帘外村醪谁注。零乱路枝，雾鬓风鬟，争似绮窗儿女。倦客惊心，易枨触、江南烟雨。清苦。是二月韶光，冷朝暄暮。",
      "弥望麦秀郊原，更举目何堪，断肠人语。愁红一色，旧日繁华，依依上林深处。燕子无聊，飞絮里、几番来去。休据。春梦好、赚人轻做。"
    ]
  },
  {
    "id": "adcfe4db1be02a1e1668b01c5cfa9d83",
    "title": "永遇乐·赵武灵王箭簇，出邯郸城西铁箭岭",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "残霸销沈，悲歌凭吊，寸铁千古。笴朽埋尘，锋铦侵藓，故垒苍凉处。丛台瑟罢，沙丘鷇冷，无复帐中歌舞。任荒榛、村童敲火，翠铓尚怵狐兔。",
      "开疆胡服，云屯万骑，曾道君王英武。鸣镝中原，张弮绝塞，多少兴亡数。长平遗恨，摩挲碧血，一例断厓风雨。祗赢得、残年杜老，暗吟射虎。"
    ]
  },
  {
    "id": "adcfe4db1be02a1e1d98136eb34d78db",
    "title": "齐天乐·早蝉",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "翠阴依旧闲庭院，惊时乍听清响。翳日高栖，嘶风递送，如诉炎凉无恙。声声报爽。到深柳堂中，早荷池上。倦耳醒初，昼长聊复伴孤唱。",
      "年年丝鬓对汝，露餐空自洁，凄调同赏。消夏光阴，吟秋信息，暗里偏增惆怅。宫魂梦想。任新曲频翻，别枝休傍。抱叶生涯，夕阳红半向。"
    ]
  },
  {
    "id": "adcfe4db1be02a1ee52bf34b3c5ada8c",
    "title": "应天长·明费宫人巷在天津学宫前，沽上词社命题徵和，用清真韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "啼鹃恨杳，飞燕径迷，门楣吊古生色。甚处翠芜埋玉，宫斜闭寒食。兴亡事，惊过客。送钿毂、苎萝人寂。漫肠断，阅世沧桑，满路苔藉。",
      "慷慨陨红颜，一剑酬恩，天问竞呵壁。故殿又更陵谷，乌衣几荒宅。丁沽冷，尘障陌。早泪洒、梦华陈迹。付歌板，写怨春风，环佩犹识。"
    ]
  },
  {
    "id": "adcfe4db1be02a1e39a61a8f35434223",
    "title": "暗香·白莲。章曼仙招社集于法源寺，以暗香疏影赋寺中花木",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "露铅欲滴。照小池静影，亭亭枝立。耐暑玉肌，出水清凉总如拭。摇曳风裳淡冶，宜对我、山人衣白。看尽日、有恨无言，幽思入吟笔。岑寂。",
      "众香国。便证与静因，供佛初折。闹红尽涤。端合芬陀署禅室。一向茶烟榻畔，浑未觉、西风消息。甚处素心伴杳，涉江暗忆。"
    ]
  },
  {
    "id": "adcfe4db1be02a1e7ce845f75db23812",
    "title": "疏影·文官果树",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "含烟缀玉。傍梵天尺咫，分荫丛绿。瞥眼花时，垂实离离，衔泥过燕还啄。登盘风味知何似，且艳说、清华名目。想堕枝、响脆琴床，未减雨肥梅熟。",
      "台畔罗含旧句。蛎苔带露洗，重咏嘉木。何代移根，薝卜香中，倘有鹓鸾栖宿。荣枯都付沧桑感，问掌故、宣南堪读。好倩他、贝叶余芬，画笔补参金粟。"
    ]
  },
  {
    "id": "adcfe4db1be02a1eb9326786b89d1bac",
    "title": "金缕曲·奭召南八十初度，刊集告成，见赠，赋此为寿",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "兰锜风流溯。共推君、意园畏友，冰蚕绳武。磨蝎名场炎凉阅，面目书生似故。伴寂寞、青门瓜圃。雅颂熙朝容作殿，剩区区、传恨空中语。焚笔未，意殊苦。",
      "前尘谬托蛩兼駏。早安排、云烟过了，酱瓿轻付。且喜私家留别集，老眼亲雠鱼鲁。笑梦里、河清延伫。但把一尊为君祝，待编摩、岁月桑榆补。心史在，铁函固。"
    ]
  },
  {
    "id": "adcfe4db1be02a1eea43c84be21eec2a",
    "title": "金缕曲·门人张宜仲自江右来，欢焉道故。云：届重游泮水之年，其先德曾膺此典，词以张之",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "异数承明少。结宸知、席前片语，一麾江表。那信沧桑成隔世，蠡泽胥疏送老。便溷迹、渔樵原好。勉为苍生还再起，爱甘棠、余荫人称道。旋投绶，乞身早。",
      "旧京意外游踪到。遽相逢、白头师弟，掀髯一笑。莫问玉堂天上梦，往事已荒秋草。喜晚节、家风仍绍。璧水重春真济美，卜传经、伏胜留秦皓。举尊酒，用相劳。"
    ]
  },
  {
    "id": "adcfe4db1be02a1eb024c71d49666538",
    "title": "玲珑四犯·夏夜听雨，用白石体",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "玉簟润生，莲檠光掩，凉声惊破残睡。未秋先送爽，入耳烦歊洗。檐花定知暗坠。又芭蕉、傍阶敲碎。坐久添衣，吟阑迟漏，谁解寂寥意。",
      "西窗语，归期未。早长安倦旅，今旧情异。竹山词笔老，更减中年矣。香沈梦醒凄迷候，念当日、南皮瓜李。偏不待，金风便、消魂此际。"
    ]
  },
  {
    "id": "adcfe4db1be02a1e5e1b1cd6bd70d32c",
    "title": "应天长·题叶遐庵选词图，用屯田体",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "江关淹赋笔。正月照梅边，伴客横笛。一代风花，待付何人评骘。珧窗烟乍寂。话坛坫、鹭鸥分席。试记取，弦外音传，梦湘瑶瑟。",
      "作者几薪积。问柳思周情，了了心得。环燕谁憎，兰佩幽芬同袭。诗龛尘境隔。对淞岸、暮潮如雪。尊畔惜。鲈脍秋怀，目送南翼。"
    ]
  },
  {
    "id": "adcfe4db1be02a1e2f7b148b971b9385",
    "title": "蕙兰芳引·为傅沅叔题万历本薛涛诗",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "春滟锦江，想红砑、断笺诗幅。对节府香莲，名侣唱酬倦续。椠铅送老，翠袖冷、终虚金屋。比断肠集剩，细与燃脂编录。",
      "洗墨池荒，精刊传秘，古蠹犹馥。便增色琅嬛，绦锦艳题旧目。峨眉遭际，到今感触。看等闲、红粉告身盈握。"
    ]
  },
  {
    "id": "adcfe4db1be02a1ea1c93fd58b6d3391",
    "title": "玲珑四犯·题顾太清画杏花，用清真韵。画为道光丁酉八月作，太素题诗云：追忆南山，野渡杏花。太清自题燕归梁一阕，见东海渔歌",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "天女遗香，似丈室缤纷，重睹芳艳。倚日熏霞，何处映红人脸。容易万感逢秋，听雨旧情零乱。正绣帷、物候惊换。偏忆冶春亲见。",
      "玉叉频展深杯荐。漫评量、黛浓脂茜。枝头燕子都如客，愁对看花眼。凭问俊笔内家，剩故纸、春魂一点。又凤城落照，池馆寂，繁华散。"
    ]
  },
  {
    "id": "adcfe4db1be02a1efc17501a960bcb87",
    "title": "安平乐慢·辛未元日，和万俟词隐",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "剩雪檐梅，新烟院柳，屠苏一盏生香。朝正仗杳，赐酺欢停，云际苑树空望。九陌喧阗，见尘摊宫制，采侣蛮妆。映掩棘驼旁。依然不负韶光。",
      "尽过眼青春，满头白发，离乱身惯他乡。寥落金吾禁，酒旗戏鼓更逢场。羽换宫移，浑忘却、花飞絮忙。只东风、年年有约，扫愁仍发诗狂。"
    ]
  },
  {
    "id": "adcfe4db1be02a1e9a604656feb5236a",
    "title": "芳草渡·彊村见示还乡过碧浪湖作，枨触旧游，百端交集，依韵答寄",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "碧霭里，又暂落归帆，赋情潇洒。念昔游曾是，湖山坐拥如画。城郭残照挂。听霜鸿飞下。怅望久，梦堕烟波，亦恋鸥社。",
      "还惹。软红恨影，泪掩黄公垆畔话。但怜我、天涯倦旅，何时共尊把。拗梅未寄，对然然、春灯遥夜。吊故国，漫咏空城浪打。"
    ]
  },
  {
    "id": "adcfe4db1be02a1e71382f34acd8363c",
    "title": "望南云慢·和少滨故宫杏花，用沈公述韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "寂寞愁红，对冷沼荒台，遮眼春光。依云傍日，已玉楼醒梦，有金井余芳。前夜东风悄，尚未觉、繁枝退香。此花何似，似侣伶元，拥髻残妆。",
      "空伤。泪滴铜仙，深严藏室，新移带草成行。红桑换劫，便葵麦玄都，一例悲凉。短发羞簪绿，任暗吟、江头断肠。客怀同倦，暮雨吴歌，别自思量。"
    ]
  },
  {
    "id": "adcfe4db1be02a1e600db7925054b3d5",
    "title": "卜算子·慢",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "闲居独赋，芳事易阑，忽忽早惊春晚。隔巷珍丛，误了钿车迎面。迟盻。恰当门、柳线舒青眼。似绊著轻飔，不把残红，随雾飘散。",
      "绿野留池馆。又代谢云烟，种桃人远。香火销沈，冷锁碎苔尘满。谁遣。吊荒祠、顿觉风流断。只剩得、花前病客，梦春明曾见。"
    ]
  },
  {
    "id": "adcfe4db1be02a1e4668645912623fd8",
    "title": "踏莎行·十刹海修禊，分韵得彩字",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "暗柳凝烟，遥山蹙黛。杜鹃声里春犹在。凤城云树自苍茫，登楼心目年年改。",
      "肠断新吟，毫枯旧彩。伤春惟有方回解。闹红深处更思量，乱鸦流水青芜外。"
    ]
  },
  {
    "id": "adcfe4db1be02a1e64bd4e5413bac90e",
    "title": "临江仙·偕惺樵游社坛，见女郎于牡丹丛中摄影，戏作",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "枝上花迎人笑，镜中人与花同。倚阑心事却朦胧。故应矜绝艳，莫是惜残红。",
      "洛谱品谁高下，萝村邻有西东。牡丹花畔竞修容。白头嗤我辈，偃蹇对薰风。"
    ]
  },
  {
    "id": "adcfe4db1be02a1e2f3e6ad1cfa67abe",
    "title": "花犯·滂喜斋朱藤",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "古藤阴，年年置酒，余春爱清窈。采香迟到。看麝冷流苏，芙帐空晓。淡烟半亩红阑悄。残英依细草。",
      "桧顶矗、一枝新蔓，干云青未了。应怜此花阅人多，题襟旧馆在，苔綦痕扫。幽荫展，沧桑后、露酣风饱。殷勤意、翠尊料理，休叹息、花前人共老。更记取、牵萝吟侣，绿窗酬句好。"
    ]
  },
  {
    "id": "adcfe4db1be02a1efbcd420855057624",
    "title": "瑞鹤仙·生日避客，偕少滨、思本游南海，小饮瀛台酒楼。少滨倚清真暖烟笼细柳体见赠，步韵答之",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "梦华如逝水，又唤侣来寻，壶天春色。楼台半销黯，斜阳里、一片青帘招客。危阑醉倚，境高寒、偏耐酒力。对新蒲细柳，瀛洲遍绿，事往心忆。应识。",
      "澄波依旧，露盘空映，汉阙陈迹。残金剩粉，啼鸦老，烟林寂。望蒙蒙、天外烽霾犹未息。羁栖同感倦翼。且流连、云水闲处，软红避得。"
    ]
  },
  {
    "id": "adcfe4db1be02a1e894e5c700c469b9a",
    "title": "西河·法梧门旧砚，为李惺樵侍讲作",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "珍片翠。诗龛故事堪记。朱研露滴自髫年，舐毫万纸。著书日月冷槐厅，白头还伴清秘。话坛坫，亲棐几。石交几许盟缔。",
      "烟林一角小西涯，甃荒旧里。半圭墨沁手摩挲，紫云余晕犹腻。玉堂梦影叹逝水。想风流、前辈追拟。更有铁函心在，向区区、耐著名山身世。谁识铅痕蟾蜍洗。"
    ]
  },
  {
    "id": "adcfe4db1be02a1ed51feeaf9edfc0d0",
    "title": "金明池·溥心畬、叔明两王孙招集萃锦园看花，雨阻未至，用少游韵柬谢",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "朱邸留春，名园近水，树色沙堤旧路。佳约趁、轻阴障日，俊游隔、薄寒滞雨。念千枝、绣幄云稠，只怅望、杨柳楼台深处。怕过了芳期，晴阑迟倚，已是残红飘舞。",
      "访竹应知从问主。有棣萼诗编，余香常住。题襟记、花前尽续，婪尾宴、酒边谁诉。对年年、紫陌薰风，为杜老行吟，销将愁苦。愿胜赏平泉，明年重践，莫遣韶华空去。"
    ]
  },
  {
    "id": "adcfe4db1be02a1ee4c03dd73d046bc3",
    "title": "浣溪纱·李释戡握兰簃裁曲图",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "射虎归来意寂寥。逃禅顾曲见风飙。金台余泪未全消。",
      "迦鸟偷声天乐妙，祛卢传谱大瀛遥。芳馨端不负兰苕。"
    ]
  },
  {
    "id": "adcfe4db1be02a1ef11cb4e06c28ab30",
    "title": "西平乐·门人杨铁夫客四明图书馆，以桐阴勘书图属题。余有旧游之感，为赋此解，用屯田韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "岁晚江关倦客，橐笔多幽绪。天许精庐暂寄，宵烛清光映月，晨砚凉痕对雨。秋心暗证，惟有闲庭老树。抱琴伫。图画里，堪共语。",
      "范氏书楼剩帙，贺老祠堂断碣，远梦犹来去。溯往迹、稀逢旧侣。棠凋芾荫，鹤归寒郭，难忘了，烂柯处。忽忽沧桑数度。与谁探取消息，山中杜宇。"
    ]
  },
  {
    "id": "adcfe4db1be02a1ee56b61d52301290a",
    "title": "望江南·题鹊喜图。余幼时，先太夫人为画此图，十二鹊取月月喜之意。寿儿取以装册。忆幼时所历，分隶十二月赋之，皆十岁前事也",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "儿时喜，最喜是新年。灯样又添慈母画，柑香常侍祖庭筵。",
      "箫鼓上元天。"
    ]
  },
  {
    "id": "adcfe4db1be02a1e246528db40bc62fe",
    "title": "鹧鸪天·汪仲虎先世有园曰趣园，高宗御笔赐题刻石已毁，得旧拓本，装轴徵题",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "乔木森森世已非。宸章片石有余辉。纪恩飞白题新轴，述德平泉见旧徽。",
      "增感喟，惜芳菲。乌衣门巷燕还飞。池台凝碧今何似，惆怅江南客未归。"
    ]
  },
  {
    "id": "adcfe4db1be02a1e4a73b0271109d2d6",
    "title": "买陂塘·俞阶青为作山塘秋泛第二图，用旧作韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "悔蹉跎、薜萝心事，白头残客谁语。不堪重听吴娘曲，凄断五湖烟雨。开卷遇。只风景依然，已少晨星侣。忧危觅趣。念鹿上台荒，鹤归市冷，今古此情绪。",
      "江湖梦，壮岁投身早许。而今身在何处。山中杜宇多情甚，频唤不如归去。凭证取。与招隐图成，导我还先路。春愁总迕。问画舸笙歌，岩关笳吹，云水万重阻。"
    ]
  },
  {
    "id": "adcfe4db1be02a1eac99031b1702f673",
    "title": "江神子·萃锦园看海棠，分韵得秾字",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "瑶轩都被锦云封。逞春容。十分秾。花下分茵，花片堕杯中。料得今宵无月到，银烛映，越娇红。",
      "西园胜侣漫追从。惜衰翁。彩毫慵。羞对琼姿，不称赋惊鸿。但祝来年花更好，铃索静，护春风。"
    ]
  },
  {
    "id": "adcfe4db1be02a1e8553c09c6b9018b6",
    "title": "天香·纳兰容若天香满院图小像，禹鸿胪作，缪氏艺风堂旧藏",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "金粟前身，红楼剩影，秋人别具怀抱。拥鼻诗清，袭裾麝冷，待月水亭幽悄。绮疏画栋，惊暗里、西风偏早。凭向冰缣证取，乌衣故家年少。词客瓣香未杳。",
      "梦承平、仅存文藻。见说贯华阁上，虎贲重肖。争似鸿胪笔妙。倚玉树、翩翩旧风调。长物云龛，芸绦愿保。"
    ]
  },
  {
    "id": "adcfe4db1be02a1e5b5b5bb9e1b1f420",
    "title": "华胥引·趣园雨集",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "迷漫兵气，寥落吟朋，故都秋老。尚远重阳，黄花雨洗开又早。且喜清节传杯，对蕙炉烟袅。凉入疏帘，醉来聊展幽抱。",
      "坛坫晨星，最低徊、旧痕鸿爪。散萍风聚，松筠还期共保。几许兰成哀怨，付盍簪新稿。珍惜余欢，晚晴红射林表。"
    ]
  },
  {
    "id": "adcfe4db1be02a1e99bd8ee6cc7df759",
    "title": "绮寮怨·癸酉月当头日社集书感，用清真韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "晼晚梅边春讯，酒怀兼醉醒。趁小雪、精掩闲坊，残阳满、霁后林亭。",
      "依然江鱼馔入，烟尘外、梦忆辽塞青。问翠尊、旧月今宵，山河影、照客愁恨盈。",
      "望望断云雁程。思乡倦句，花前漫报瑶琼。怨笛偏清。",
      "和笳吹，不堪听。惟应素娥常在，与证此、岁寒情。谁家凤城。",
      "金茎暗冻处，盘露零。"
    ]
  },
  {
    "id": "adcfe4db1be02a1e9973e05de3b96020",
    "title": "虞美人·河东君小像，为谭瑑青题",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "绛云楼畔春光晚。凭吊蘼芜远。美人巨眼亦寻常。浪子东林休问好收场。",
      "横波花诰圆圆曲。一例留芳躅。诗人多事感兴亡。还把红颜点缀到沧桑。"
    ]
  },
  {
    "id": "adcfe4db1be02a1e1f4e5aa92876a3a6",
    "title": "宴清都·社园栾枝",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "照海珊瑚树。连枝发、画栏都罩赪雾。柔梢拖锦，繁英缀玉，粉融脂冱。嘉名艳说团栾，正酿暖、东风暗度。衬淡冶、一片梨云，浓春那不羞妒。",
      "长安到老看花，南天未有，标胜芳谱。穿林翠鸟，飘茵绀雪，对斜阳处。依依闹红如梦，渐散了、湔裙士女。问绛都、珍重余春，金铃更护。"
    ]
  },
  {
    "id": "adcfe4db1be02a1eb80f770fc3d84f34",
    "title": "绛都春·蛰园赏牡丹",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "酣春静院。正坐拥众香，人闲花茜。媚影亸烟，深色烘晴雕栏畔。年年开径招吟宴。待一洗、鹃愁莺怨。锦灯高映，瑶笺互擘，翠尊休浅。",
      "还念。春明剩录，泥人处、最是钿车游伴。雾眼乍回，禅榻流连情何限。芳题姚魏谁家擅。又沁壁、西园词翰。洞天留驻薰风，梦华未远。"
    ]
  },
  {
    "id": "adcfe4db1be02a1e41fe52df0bc84c87",
    "title": "摸鱼儿·七夕社集，和邵次公",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "对清光、画屏银烛，新鸿唤客来早。朋簪亦有天涯感，今夕坠欢重表。秋意悄。诧阅世针楼，斗尽人间巧。风宵露晓。更莫问支机，休论誓钿，只劝玉尊好。",
      "神仙事，难免一般啼笑。误他儿女多少。银河天上无深浅，脉脉此心常抱。差胜了。看东海尘扬，几度红桑老。吟情缥缈。任瓜果庭空，莼鲈梦远，招隐怨芳草。"
    ]
  },
  {
    "id": "adcfe4db1be02a1ea5a31e0a0d666536",
    "title": "壶中天·彊村易篑前，手遗稿付龙榆生，以填词双砚赠之。榆生绘受砚庐图纪其事，徵词，为赋此解",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "石交真契，是传衣留证，声家一脉。雅制端溪琴鹤伴，吟遍五湖秋色。长物摩挲，替人珍重，香火缘难得。残朱余露，玉蟾清泪有滴。",
      "不负授稿殷勤，丹铅几度，定本重搜佚。也比词龛题校梦，天外彊山分碧。手泽千秋，心香一瓣，应许渊源识。代兴坛坫，画图谁主谁客。"
    ]
  },
  {
    "id": "adcfe4db1be02a1e5402fef1811587f9",
    "title": "青玉案·式之约社园看桃花",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "看花伴侣今存几。又佳约、春游始。池上小桃浑解事。含烟如笑，弄晴如醉，不放春光逝。",
      "洛阳剩得名园记。世外桃源漫相拟。珍重落花时节未。半阑残照，一湾流水，消息东风里。"
    ]
  },
  {
    "id": "adcfe4db1be02a1e90c08341efaf0694",
    "title": "大酺·社园饯春",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "又牡丹阑，酴醾到、花底清尊相属。春光留不住，尽临岐珍重，坠欢金谷。燕蹴英飞，莺呼客醉，何减当筵丝竹。东风多情甚，护残红一半，艳娇香足。奈禅榻闲心，锦城芳事，暗生枨触。",
      "春归休怨速。送春句、还许年年续。且试问、玄都新树。凝碧荒波，几乘除、望中华屋。一片苍茫感，频伫立、夕阳栏角。渐零落，贞元曲。弦涩孤调，空和啼鹃声促。梦余漫题小录。"
    ]
  },
  {
    "id": "adcfe4db1be02a1e2e38c6a0caf4bdbb",
    "title": "沁园春·银婚赠内。夷俗以结婚历五十年为金婚，三十年为银婚，银婚人所恒有。余续娶凡三，最后已近五旬，今犹白头偕老，差可纪也，戏赋此解",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "半百新郎，转瞬耋年，阅三十春。笑老夫落拓，砚仍磨铁，阿婆涂抹，鬓亦如银。黻佩荣抛，糟糠味耐，留得沧桑历劫身。聊相慰，这杨稊结果，未让松筠。",
      "回看世变浮云。便富贵、神仙何足论。但陶潜归后，琴尊无恙，孟光老去，井臼犹勤。夕以永朝，唱余和汝，自把俚谣下酒频。他年事，少鸿篇封禅，付与文君。"
    ]
  },
  {
    "id": "adcfe4db1be02a1ea2e8aa2202facfd5",
    "title": "锁阳台·陶斋昔赴欧西考察政治，购埃及古刻甚夥。余得其造像拓本，或云五千年前女王也。袒胸被发，冠如鸟形，手执镜制，甚异。无题识，徵同社赋之",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "金塔遗封，碧珉荒迹，争看绝域蛾眉。青禽覆额，加冕属阏氏。顾影春风美满，冰奁封、纤腕新持。休轻道、无盐刻画，裸国少妍姿。",
      "骞槎曾载石，摩挲翠墨，鞮译传疑。已镌苕字翳，云雨迷离。增我伊川一叹，蛮妆遍、举国东施。空依约、风鬟雾鬓，海外补宫词。"
    ]
  },
  {
    "id": "adcfe4db1be02a1ebabe279ab3c9eecb",
    "title": "高阳台·冯志青龙华饯春图",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "钿毂芳尘，红楼梦迹，寻春春向谁边。拾翠人逢，衣香惯惹吟鞭。东风十里淞南路，任消磨、金粉年年。比天台、一饭胡麻，本事流传。",
      "欢场例有团沙感，话杜郎丝鬓，倦对茶烟。小字冰缣，诗心为致缠绵。桃花人面依然在，唤真真、画里相看。只愁它、玉树残歌，咽尽啼鹃。"
    ]
  },
  {
    "id": "adcfe4db1be02a1eb8ce941f97b65d63",
    "title": "高阳台·傅沅叔属题其聘室聂稚梅女士诗扇遗墨",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "玉镜留盟，蕊珠证果，彩鸾一纸人间。攀桂仙郎，艳称璧合良缘。娲皇莫补情天缺，望银河、风引舟还。护遗芬、宝扇徵题，故剑同看。",
      "黄门老去犹追感，诵凄清诔笔，永眷钗钿。慧业三生，外家曾溯渊源。粲花诗句簪花字，付燃脂、集里流传。丽金箱、片羽光芒，增色彤编。"
    ]
  },
  {
    "id": "adcfe4db1be02a1eeb55173b7a5b45b5",
    "title": "金缕曲·丁丑上巳",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "老作幽燕客。对年年、泥人兰芍，未疏吟席。风景不殊新亭畔，芳草无情自碧。问何计、酬将春色。别有会心山阴序，便匆匆、觞咏悲陈迹。千载后，感今昔。",
      "吾侪桑海同经历。念余生、河清久俟，几人头白。正似冰霜寒谷里，盻取番风信息。漫惆怅、铜驼荒陌。花落花开循环事，话春明、旧梦犹堪忆。留息壤，禊筵侧。"
    ]
  },
  {
    "id": "adcfe4db1be02a1e1ca7e848fb0eba66",
    "title": "南楼令·秋怀次韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "残叶下寒阶。秋风震旅怀。话莼鲈、空自低回。莽莽神州兵气亘，听不得，泽鸿哀。",
      "夕照澹金台。销沈几霸才。对霜天、尊酒悲来。丛菊漫淹词客泪，偏多傍，战场开。"
    ]
  },
  {
    "id": "adcfe4db1be02a1e20c61c759255dc7d",
    "title": "南楼令·宫苑三首，叠前韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "白露冷瑶阶。停琴别有怀。旧荣华、逝水难回。自古蛾眉同见妒，邢与尹，一般哀。",
      "云雨梦荒台。谁怜宋玉才。斗新妆、争宠频来。学得楚腰人尽瘦，犹自惜，镜鸾开。"
    ]
  },
  {
    "id": "adcfe4db1be02a1e20c61c751fb7d1bd",
    "title": "南楼令·宫苑三首，叠前韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "花柳浮香阶。临春忆胜怀。怅西风、团扇秋回。阅尽兴亡多少事，胭井冷，几人哀。",
      "近水有楼台。题红更妙才。御沟深、一叶传来。信道宫中多秘密，鹦鹉畔，口休开。"
    ]
  },
  {
    "id": "adcfe4db1be02a1e20c61c7596249d51",
    "title": "南楼令·宫苑三首，叠前韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "无语对空阶。长门寂寞怀。暗猜详、绿转黄回。试问倾城何结果，娃馆去，马嵬哀。",
      "桃李尽舆台。群芳未易才。顾昭阳、鸦影还来。留得凋残金粉气，生面改，待谁开。"
    ]
  },
  {
    "id": "adcfe4db1be02a1eebc090b8ba5c3853",
    "title": "扬州慢·枝巢全和白石自度诸调，强余同作，病未能也，姑以一阕塞责",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "沈锁寒洲，接烽岩塞，远邮阻断来程。便乡心一夕，梦影入燐青。剩无主、哀鸿遍地，念家山曲，难唱休兵。忍看看、金粉东南，都作芜城。",
      "燎原祸始，更何须、身到才惊。纵燕幕拚摧，昆炎任炽，犹见豪情。半壁渐成孤注，听天堑、黯咽涛声。和桓伊清笛，一般江上愁生。"
    ]
  },
  {
    "id": "adcfe4db1be02a1e65653fee3b42df09",
    "title": "浣溪沙·白杏花",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "许为寒梅作后身。却怜眉靥尚含颦。依依别是一般春。",
      "梦雨飘时如有恨，颓阳抹处了无痕。酡颜羞煞玉楼人。"
    ]
  },
  {
    "id": "adcfe4db1be02a1ef75b20b18b006db9",
    "title": "长亭怨慢·偶过社园，花事垂尽，再和枝巢",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "任遮断、漫天飞絮。暗淡韶光，落红庭户。雨横风狂，燕悽莺怨又多许。花幡料理，还欲傍、危栏树。剩得几分春，偏对著、茫茫长此。",
      "薄暮。看斜阳花外，历乱倦蜂无数。繁华换了，怎佳节、绿阴轻付。听桥上、隐隐鹃声。问来日、芳丛谁主。但照眼荼蘼，离思牵萦金缕。"
    ]
  },
  {
    "id": "adcfe4db1be02a1e5685824aad4af4da",
    "title": "鹧鸪天·黄公渚匑厂乙稿题辞",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "唱遍潇潇暮雨词。吴宫花草不堪思。怀湘屈贾同千古，入洛机云又一时。",
      "工感慨，耐禁持。看看风水皱春池。千桑万海人间世，同向天涯话鬓丝。"
    ]
  },
  {
    "id": "adcfe4db1be02a1eefa0fa4a78b318e8",
    "title": "小重山令",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "闻说桃源不避秦。依依南雁侣，尽愁人。一楼高纳海天云。思先泽，薇蕨尚留春。",
      "山旧劫灰新。蓬莱清浅水，又逡巡。九州何日澹烟尘。金台侧，还吊望诸君。"
    ]
  },
  {
    "id": "adcfe4db1be02a1eefa0fa4a12ecc3b1",
    "title": "小重山令",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "秋士从来易感秋。美人迟暮日，亦相侔。萧条天壤任悠悠。谁分别，古恨与今愁。",
      "烟墨故缣留。影梅庵畔语，漫寻搜。卅年桑海在心头。春灯黯，残梦五湖舟。"
    ]
  },
  {
    "id": "adcfe4db1be02a1e6265dd51ee710c61",
    "title": "玉楼春·梨花，用欧阳炯体",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "落尽桃绯飘柳线。只觉春游心意懒。小园昨夜又东风，花事棠梨开别馆。",
      "玉燕交飞帘乍卷。夕照余红浑不掩。一庭香雪悄无人，啼到杜鹃春已晚。"
    ]
  },
  {
    "id": "adcfe4db1be02a1ec61f0cf3c17c99a3",
    "title": "瑞鹤仙·吴兴姚亶素为王半塘姻旧。乱后复侨居吴门。以填词图徵题，并寄示近作，倚此奉报",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "劫灰吟未了。正庾郎萧瑟，江关秋老。寒枝夜乌绕。",
      "况相逢南雁，诉将怀抱。风烟坐啸。满奚囊、愁缣恨草。",
      "盻春回、节物关情，漫惜冻杯倾倒。",
      "闻道。承平追溯，四印高斋，擘笺摛藻。音沉韵杳。黄垆畔、记曾到。",
      "话春明前事，荒驼残陌，凭续梦余后稿。怕听它、暮雨吴沤，断肠苦调。"
    ]
  },
  {
    "id": "adcfe4db1be02a1e75ea782242c2fd56",
    "title": "满庭芳·元日书怀，和仲策",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "垂白羁人，软红芳节，颂椒依旧开筵。愁深春浅，难避是尊前。尘世悲欢幻影，个中味、尝彻中边。凭谁慰，嫣然一萼，偶对小梅妍。",
      "迁延。天漫问，厓珠又失，皋佩空捐。几壮怀销耗，猿臂残年。长此纷纷蚌鹬，劫灰畔、默省因缘。春婆梦，看人醉醒，凄语诉蛮笺。"
    ]
  },
  {
    "id": "adcfe4db1be02a1e9a181179cb64b162",
    "title": "卜算子·忆菊余咏",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "风气日翻新，花样频频改。遂使东篱旧隐沦，也作趋时态。",
      "辛苦种花人，斗艳矜奇采。终有凌霜傲骨存，俗客谁能解。"
    ]
  },
  {
    "id": "adcfe4db1be02a1e12f4d5da5f2c9c03",
    "title": "卜算子",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "久客住宣南，又作城东记。锦烂云稠古佛旁，烟雨前朝寺。",
      "已惓访书游，还借寻秋至。劫后搴芳尚有人，却为花佣喜。"
    ]
  },
  {
    "id": "adcfe4db1be02a1e12f4d5da3bb86a59",
    "title": "卜算子",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "市隐故交稀，邻近存三两。花木丛中曳杖过，此境离尘鞅。",
      "赖有素心人，使我秋怀旷。一盏茶香夕照迟，淡味宜同赏。"
    ]
  },
  {
    "id": "adcfe4db1be02a1e12f4d5da37371875",
    "title": "卜算子",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "寂寞赋闲居，松下荒三径。已少看花联■人，愁对凋年景。",
      "有女念衰翁，情慰还聊胜。岁岁苔盆梱载来，少助餐英兴。"
    ]
  },
  {
    "id": "adcfe4db1be02a1e12f4d5da5b70e752",
    "title": "卜算子",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "老境恋寒花，漫诩渊明逸。过眼云烟八十年，历历寻陈迹。",
      "图绘可传神，冷淡谐吾癖。诗婢多才属郑家，更乞生花笔。"
    ]
  },
  {
    "id": "adcfe4db1be02a1e98599bc27e3b37ef",
    "title": "买陂塘·山塘秋泛",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "荡秋心、一纸柔橹，声声如作吴语。迎人波上螺鬟翠，难得更无风雨。佳日遇。不负此、盟鸥呼鹭清俦侣。山情水趣。看卧影荒桥，撑空坏塔，苍莽逗吟绪。",
      "绮罗地，霸气销沉几许。僧房还占高处。年年阅尽闲花月，惟见画船来去。凭记取。者满幅、凉烟衰柳金阊路。新愁触迕。休写入斜阳，行行雁字，霜信玉关阻。"
    ]
  },
  {
    "id": "adcfe4db1be02a1e1f39dd4d74c2f7c7",
    "title": "忆旧游·题徐芷帆楸阴感旧图",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "又繁英缀雪，峭干含霏，绀宇春残。阅尽缁尘影，认参天古绿，深锁空坛。夕阳半晌人去，禅榻落花寒。尽展画疏帘，寻题坏壁，意总阑珊。",
      "尊前。问游侣，道百辈词流，掌故曾传。几度芳韶换，叹黄垆陈迹，依旧花间。多情更有红叶，风雨护西阑。愿鬓雪成丝，年年此日来共看。"
    ]
  },
  {
    "id": "adcfe4db1be02a1e4a8d62e49a95d720",
    "title": "法曲献仙音·宗室某君，种西番莲于蒲桃下，色逾红艳，经雨不涴，属其闺人写图徵题，用碧山韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "火齐攒云，丹砂射旭，掩映碧窗痕浅。照眼鲜明，烟殊风异，酡颜旧涡微换。怪小立红蜻影，依依护春晚。误惊惋。",
      "认连枝、斗丛缃彩，应仿佛、绛妃扶辇。可复识西风，共凌波、人溯秋远。宝盥脂融，写嫣然、香韵同满。把菰蒲添雨，洗尽玉阶凄怨。"
    ]
  },
  {
    "id": "adcfe4db1be02a1e86aa7574db3129d6",
    "title": "鹧鸪天·王梦湘柳泉选梦图，为济南歌者作",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "回雪尊前曲乍阑。歌尘渺渺化飞烟。人间梦影轻于絮，湖上春云重似山。",
      "移画桨，咽哀弦。鹊山寒食自年年。应知刻意伤春处，丝鬓恒河且自看。"
    ]
  },
  {
    "id": "adcfe4db1be02a1ebcafd4411229d1d0",
    "title": "暗香·至日逢雪，社作二首，用白石咏梅韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "凤城寒色。正昨宵冻涩，西楼残笛。碾碎玉街，树树冰纹待堪摘。云物今朝倦数，知冷入、郊坛吟笔。笑尽日、熨遍炉熏，清梦滞茸席。香国。",
      "万花寂。问早萼怨红，半庭烟积。箭虬漫泣。瞥眼东风动遥忆。销尽羁怀几许，白战斗、尊中春碧。便九九、图遍也，绮寮伴得。"
    ]
  },
  {
    "id": "adcfe4db1be02a1e4e221719ccf9f52c",
    "title": "疏影·至日逢雪，社作二首，用白石咏梅韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "吴蓬载玉。记拥蓑画里，烟溆曾宿。一片湖云，色换千山，风尖碎了横竹。春魂飞堕梅花畔，更那辨、枝南枝北。话梦痕、却在寒波，伴我倦鸥清独。",
      "无赖长安滞旅。打窗听细响，丝鬓摧绿。添线光阴，容易黄昏，耿耿青灯深屋。还愁入指冰弦脆，变激楚、幽兰新曲。只晓帘、清苦西峰，待把冻蛾烟幅。"
    ]
  },
  {
    "id": "adcfe4db1be02a1ed07578e1869ba219",
    "title": "虞美人·本意，为寿平题画",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "楚腰一捻春魂重。何处愁根种。愤王坟畔日如薰。为问东风眉靥为谁颦。",
      "嫣红茜绿纷无数。蜂蝶频猜妒。玉颜不肯怨东君。认取遗钿堕珥一般春。"
    ]
  },
  {
    "id": "adcfe4db1be02a1e993810372617b02c",
    "title": "诉衷情·为艺风题双红豆图",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "珊瑚颗颗泪生春。珍重采芳人。天涯心事谁与，易种是愁根。",
      "开玉合，掩金尊。自殷勤。东风无据，渺渺佳期，怊怅黄昏。"
    ]
  },
  {
    "id": "adcfe4db1be02a1e433848b9942b1fa1",
    "title": "浪淘沙·顾石公松花江踏雪寻诗图",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "皂帽犯寒行。饮马长城。朔风中酒踏层冰。莽莽乌稽天似墨，一笑江横。",
      "哀雁咽边声。春到还惊。壮游何处话承平。东北风尘回首望，愁煞兰成。"
    ]
  },
  {
    "id": "adcfe4db1be02a1eecc4d499ecef18bc",
    "title": "壶中天·用优昙钵花，为赵次珊尚书作",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "珠莹玉亸，讶人间弹指，华鬘春色。蟠实灵椿千岁有，顷刻花开难值。璧月俄临，彩云不散，芳讯留驹隙。亭亭双袂，待迎扶醉归客。",
      "旧事金带园葩，丝音省树，付浮云过翼。那及天香生邂逅，恍对餐风姑射。佛国因缘，仙家点化，瑞应嘉名锡。电光能驻，镜中长映冰魂。"
    ]
  },
  {
    "id": "adcfe4db1be02a1e8ae15cbdc0020bf0",
    "title": "花犯·为冯淑莹题并蒂莲图册",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "绾同心、天然作耦，亭亭对波镜。露匀香竞。窥半面妆成，一样端正。比鹣伴鲽仙缘证。红情人共省。便净洗、孤单千感，孀娥羞照影。",
      "传神个中赵昌图，双妃绛辇倚，梨涡交頩。芳意早，苞将吐、学珠同孕。还描到、露房坠粉。清梦久、秋池鸳睡醒。只笑我、江花空赋，霞姿酬韵冷。"
    ]
  },
  {
    "id": "adcfe4db1be02a1e2cb03f9fc851da85",
    "title": "探芳信·甲子岁朝春，和邵伯絅",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "岁华茜。对彩胜风含，桃符尘换。便向阳欢意，小梅透微暖。咬春雪脆休孤负，红映屠苏盏。诧儿童、令节双兼，我曾三见。",
      "花甲纪初转。似地老天荒，五云回盼。应接芳韶，问王谢、旧堂燕。烧灯挑菜从头数，早拭看花眼。怕因循、钿毂佳期尚晚。"
    ]
  },
  {
    "id": "adcfe4db1be02a1e18d4f301b1360f1e",
    "title": "柳梢青·汪仲虎柳岸晓风填词图，为悼亡作",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "画里腰身。楼头眼色，烟外眉痕。载酒人归，渡江歌杳，何处香尘。",
      "一钩残月如银。带惨绿、藏鸦未匀。风调当年，鬓丝今日，伤别伤春。"
    ]
  },
  {
    "id": "adcfe4db1be02a1e0893351154b4ada3",
    "title": "浣溪沙·周养安得徐电发、汪退谷、洪北江、胡竹岩小砚各一，摹拓铭字装册，索题",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "俪珏双双四美夸。过江人物百年遐。兼诗书画各名家。",
      "石友澹交成沆瀣，砚神小记萃风华。支机何异乞云槎。"
    ]
  },
  {
    "id": "adcfe4db1be02a1e77aa73fe09f963dc",
    "title": "齐天乐·南海谭玉生先生荷锄遗像",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "翛然笠屐坡仙影，耆英楚庭犹睹。国秀编遗，琅嬛校秘，坛坫西园曾主。枝官老去。便识字耕田，换将华组。一锸归来，海南烟雨自今古。",
      "白云蒲涧深处。记承平旧事，尊畔鹃语。霰集当时，陆沈此日，庾信江关非故。风流迥慕。托桃李余阴，鲤庭追步。赞缀先贤，授经留世谱。"
    ]
  },
  {
    "id": "adcfe4db1be02a1efc6254d14f3aab8d",
    "title": "瑶华·刘健之得杨幼云、张叔宪、李亦元所藏蜀石经，又续收陈芳林、陈颂南两本，自署所居曰蜀石经斋。此外，见著录者仅黄松石、赵晋斋二家，不知尚在人间否。物聚所好，剑合会有时耳，词以祝之",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "成都宝刻，凤羽虬鳞，护经香球璧。祧唐绵宋，凭证取、嘉祐开成沿革。残珉潜曜，几胝沫、先朝耆硕。问等闲、丰剑荆弓，尚带沧桑颜色。",
      "前尘雁影斋空，忆酒畔春镫，醉启瑶笈。云烟叹逝，输邺架、百衲天教成集。晨星传本，只一二、遗珠难觅。卜胜缘、珊网终收，更许十经题室。"
    ]
  },
  {
    "id": "adcfe4db1be02a1e16e7117407473339",
    "title": "永遇乐·东坡生日社集，题孙雪居画笠屐图",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "绍圣孤臣，儋州迁客，遗貌千古。垫雨冲烟，翛然野服，想行歌还住。春婆闲话，黎童笑逐，漫识远游章甫。问荒庵，桄榔绿暗，憩棠到今存否。",
      "坐朝雅集，南飞招鹤，同荐瓣香尊俎。杖履人间，春风长在，红映疏梅庑。南薰清秘，沧桑零落，宝笈不堪重数。且摩挲，东皋妙墨，蠹芸爱护。"
    ]
  },
  {
    "id": "adcfe4db1be02a1e535a5bafbe685e2e",
    "title": "一寸金·题罗复堪三山簃校碑图",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "衫袖乌痕，见说耽书久成癖。更宝珉搜异，评量虿尾，苔缣阅古，摩挲蝉翼。毡蜡频梳剔。神游处、羽陵蠹泣。看胼手、千本流传，自有豪情壮波磔。",
      "静味丹铅，吾庐堪爱，依稀翠扬宅。念赏奇联咏，谢池春早，过车怀旧，苏床尘寂。交道论金石，增惆怅、二难剩一。凭君问、断响人琴，薤琅栖恨墨。"
    ]
  },
  {
    "id": "adcfe4db1be02a1e0f46fc9cc2b1a00e",
    "title": "春风袅娜·惺樵嗜女剧，尤倾倒于秦凤云者。值其去，用冯云月韵赋词，意属眷眷，次韵慰之",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "羡倾城一顾，万斛销愁。将落拓，换温柔。话霓裳总觉，万花无色，绕梁余韵，长在心头。凤去台空，云飘衣想，正是忺春春不留。海上成连憯天远，门前崔护怅烟收。",
      "笑我吴儿木石，秋娘未识，歌场冷、欲赴还休。风如剪，月如毬。连番负了，佳约绸缪。罢瑟清湘，望虚峰碧，散花万丈，迹胜香稠。知音非偶，盼重来声价，红毹影靓，同觑帘钩。"
    ]
  },
  {
    "id": "adcfe4db1be02a1e4cfb7fea9bc7823d",
    "title": "水龙吟·题章价人太守铜官感旧图。曾文正初战靖港，兵挫，愤欲投水，章君援之以免。及文正卒后，乃为此图以记。其子曼仙太史出图徵题",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "画中如睹中兴，有清更吊寒湘水。艰难组练，仓皇楼橹，风云伊始。一蹶枋头，重封崤谷，谁窥天意。剩江山依旧，功成痛定，忆慷慨，靴刀事。",
      "当日参军蛮语，决危疑、琅琅大计。怀沙竟挽，回天终赖，沈碎伤逝。莽莽神州，寥寥人物，而今何世。只闻鼙太息，惊波楚渚，又秋风起。"
    ]
  },
  {
    "id": "adcfe4db1be02a1e15a82ef5ea334937",
    "title": "祝英台近·题程郎艳秋并蒂芙蓉卷子，彡道人为其新婚作也",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "互珊柯，交翠翼，天上蕊宫侣。骈影凌波，惟有绣鸳许。一般玉镜风情，稿砧模样，好移赠、迦陵词句。",
      "绮屏妒。个中玉暖霜清，秾香伴幽素。红豆双拈，月底竞修谱。试看流韵秋江，东风不让，便追共、梅花为伍。"
    ]
  },
  {
    "id": "adcfe4db1be02a1ed2fe62189d4352d3",
    "title": "蝶恋花·前题代人作",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "绝妙新题徵乐府。璧俪珠衔，镜下仙姿睹。五万春花何足数。秋江应被文鸳妒。",
      "试与拈花参转语。郎面如花，谁更如郎否。珍重双声谐绛树。镌苕重订燕兰谱。"
    ]
  },
  {
    "id": "adcfe4db1be02a1e93ae3163e592daee",
    "title": "齐天乐·吴絅斋六十徵寿",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "西泠门望花宜馆，清芬百年长守。楼武銮坡，连镳■节，环颋同朝稀觏。宸筵简授。记宣室嘉谟，席前迟漏。炬冷金莲，御香犹涴旧襟袖。",
      "沧江一卧岁晚，芰衣轻换了，鸥鹭呼友。甲子编诗，阳秋订史，乐事名山自有。神仙眷耦。羡德父书成，易安题后。趁鹤南飞，五湖方载酒。"
    ]
  },
  {
    "id": "adcfe4db1be02a1ea6cddf9dac00a6f5",
    "title": "法曲献仙音·社坛芍药有金带围一株，俞阶青乞陈夫人图之于扇，为赋此解",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "茧栗红分，宫衣黄束，艳说花中奇瑞。双管搓脂，一枝含露，香生佩环摇绮。看醉缬翩跹态，薰风为扶起。柏坛外。",
      "绕珍丛、夕阳无限，应梦想、春满凤池瑶砌。瘦损沈郎腰，笑而今、难称金紫。旧事扬州，漫披图、嘉话重纪。但寻春结伴，剩盏不辞婪尾。"
    ]
  },
  {
    "id": "adcfe4db1be02a1eb5a7ea3431eef3c2",
    "title": "雪梅香·惺樵见和前此，叠韵酬之",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "景清绝，除将雪月漫相干。正春光迎腊，枝头素萼禁寒。如水诗心逗瑶席，出尘仙骨锁金环。且消得，添线光阴，堆絮庭栏。",
      "看看。雨迟暮，扫径烹茶，索笑追欢。领略孤芳，倚筇竹外松间。许伴黄昏耐寥寂，莫从烟火硕咸酸。琼瑶意，寄与骚人，同佩秋兰。"
    ]
  },
  {
    "id": "adcfe4db1be02a1e14fcb94f47e8d7e9",
    "title": "卜算子·忆菊续咏。前岁有作，专咏京师旧事。今广之，复成八阕",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "花为寿筵开，愿作重阳景。父老跻堂异事夸，谓兆延年庆。",
      "觞咏桂堂连，彩舞兰阶映。回忆寒家极盛时，愧说孙枝竞。"
    ]
  },
  {
    "id": "adcfe4db1be02a1e14fcb94f176a7674",
    "title": "卜算子·忆菊续咏。前岁有作，专咏京师旧事。今广之，复成八阕",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "斗室贮秋光，少许逾多许。手植花开趣更深，枝叶知辛苦。",
      "露蕊向人间，苔盎留痕古。会得天然澹逸姿，红紫嫌尘土。"
    ]
  },
  {
    "id": "adcfe4db1be02a1e14fcb94f8fe6c151",
    "title": "卜算子·忆菊续咏。前岁有作，专咏京师旧事。今广之，复成八阕",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "河上种花翁，岁久谐花性。独掩柴门自抱奇，傲骨寒姿并。",
      "郑重一瓻情，脱手琼瑶赠。乞得珊钩与玉盘，助我持螯兴。"
    ]
  },
  {
    "id": "adcfe4db1be02a1e14fcb94f4766fe43",
    "title": "卜算子·忆菊续咏。前岁有作，专咏京师旧事。今广之，复成八阕",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "靖节咏东篱，定异风尘态。不见幽人手植栽，高致空悬揣。",
      "甫里有家风，茶灶烟波外。花下年年倚洞箫，此意无人解。"
    ]
  },
  {
    "id": "adcfe4db1be02a1e14fcb94f1a985d03",
    "title": "卜算子·忆菊续咏。前岁有作，专咏京师旧事。今广之，复成八阕",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "吏隐隐于花，霜圃皋桥畔。高阁传觞为赏秋，花映珠帘卷。",
      "英气间清愁，思旧今犹绻。易主楼台又几时，休问看花伴。"
    ]
  },
  {
    "id": "adcfe4db1be02a1e14fcb94fb0378640",
    "title": "卜算子·忆菊续咏。前岁有作，专咏京师旧事。今广之，复成八阕",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "传舍笑萍踪，花好留人看。来与秋芳作主人，三径归新管。",
      "匝地俨铺金，耐久回冬暖。点点霜华似滴珠，更助琼枝灿。"
    ]
  },
  {
    "id": "adcfe4db1be02a1e14fcb94f1f7f40b4",
    "title": "卜算子·忆菊续咏。前岁有作，专咏京师旧事。今广之，复成八阕",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "墨妙旧亭荒，荆棘开新圃。列盎盈阶少异观，佳兴临觞阻。",
      "独秀玉峰成，五色云屏组。笑此多多论将才，花队编行伍。"
    ]
  },
  {
    "id": "adcfe4db1be02a1e14fcb94f3083ae32",
    "title": "卜算子·忆菊续咏。前岁有作，专咏京师旧事。今广之，复成八阕",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "菊韵贵清疏，番品秾而丽。云髻珠翘欲下垂，舞态环妃醉。",
      "色泽映宦瓷，供养宜檀几。海客闲谈种植经，聊广寻秋记。"
    ]
  },
  {
    "id": "adcfe4db1be02a1e8f9cf4c25877518c",
    "title": "探芳信·己巳立春日社集，咏春饼",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "荐新早。趁翠韭登盘，黄羊分灶。又醉酬佳节，芳饵佐清醥。配将鲑菜宜兼美，叶卷田田小。旧京时、风味依然，艳称春咬。",
      "吉兆卜晴昊。愿麦陇风来，老农同饱。缺齿残牙，更休说、红绫好。胜他名士空描画，健啖当筵笑。赋酥花、且喜东风乍到。"
    ]
  },
  {
    "id": "adcfe4db1be02a1ea6a4a52007c17712",
    "title": "临江仙·元日和伯絅，用阳春韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "眼前风物年年异，屠苏懒注杯深。老来佳兴尽销沈。平安相颂语，便抵万万金。",
      "闹蛾嬉趁铜街去，声声还报春禽。向荣人物一般心。无聊箫鼓，且与散愁襟。"
    ]
  },
  {
    "id": "adcfe4db1be02a1e3e5e8c361e520a71",
    "title": "西平乐慢·为朱小汀题所藏吴兔床小桐溪山馆图，用梦窗体",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "郑谷栖真，庾园赋隐，尘外近接琅嬛。高阁云轮，乱签风叶，曾夸架压千元。",
      "看砌草、长萦带碧，池水清留砚沈，幽居意远，苍茫妙笔荆关。",
      "为问堂前燕子，寻旧话、万柳夕阳边。",
      "拜经楼古，沧桑易阅，依庑人来，宅相称贤。凭记取、残烽树石，历劫门庭，几度机丝伴读，竹马嬉游，都向图中证梦缘。",
      "长物仅存，荆弓遇合，米舫光芒，漫感山邱，烬荻摩挲，藏书纪事同传。"
    ]
  },
  {
    "id": "adcfe4db1be02a1e83a9254caf7b15c4",
    "title": "琐窗寒·吕桐花夫人挽词。夫人工倚声，所著清声阁词数千首，待刊。所居为潘文勤滂喜斋旧宅，屡邀社集",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "绕幔尧章，玉台叔夏，此才天吝。清声阁畔，滂喜余芳犹引。忆尊前、翠笺共披，九霄唾落珠玑润。又月箫谱歇，梅屏春闭，已成遗韵。凄紧。",
      "霜兰陨。正骑省诗悲，令公香烬。燃脂剩墨，荩箧深储珍本。待流传、光烛汗青，嗣音漱玉宜骖靳。怅春明、社约凋零，断阕空金粉。"
    ]
  },
  {
    "id": "adcfe4db1be02a1ecd3f8e186633b3fe",
    "title": "青玉案·上巳社园修禊，因病未至，分韵得与字",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "桃花落后杨花舞。正携酒、莺啼处。似我老怀浑漫与。杖藜时到，临觞翩阻。轻把芳期误。",
      "华林胜事休重数。兰芍都成断肠句。刻意忺春春且住。流年如水，看花如雾。还恋闲鸥鹭。"
    ]
  },
  {
    "id": "adcfe4db1be02a1e73f48536dc0f0755",
    "title": "水调歌头",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "眼底阅桑海，天与古稀年。高门江左王谢，名动孝廉船。犹忆上书北阙，不减洛阳年少，白面吐谈边。今昔一回首，勋业总云烟。",
      "百篇诗，几两屐，自陶然。召平瓜圃无恙，娱老得身闲。多少春明梦影，付与尊前话旧，珍重岁寒缘。尽许词清俟，努力保朱颜。"
    ]
  },
  {
    "id": "adcfe4db1be02a1e8b2403776632d5f2",
    "title": "南楼令·宫怨第四首，叠前韵",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "携手下庭阶。宫娥劝别怀。祝平安、鸾驭遄回。建业文房多秘宝，休付与，劫灰哀。",
      "荷锄避风台。艰难保障才。漏沈沈、漆室忧来。虎踞龙蟠形胜在，闻喜宴，可重开。"
    ]
  },
  {
    "id": "adcfe4db1be02a1e2766b98b8d89ea2a",
    "title": "金缕曲·戊寅上巳，寂坐空斋，枨触旧游，叠去年社园修禊韵，赋此志慨",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "还号长安客。闭荒斋、药炉茗碗，换将吟席。三月余寒犹不减，满眼新芜送碧。恼人是、无情春色。那管世间兴亡事，但莺花、依例留陈迹。徒令我，叹非昔。",
      "年时祓禊欢场历。趁嘉辰、琴尊胜赏，慰人衰白。劫后园林今寥落，每向花前太息。漫寻遍、烟郊尘陌。一掬香兰愁波洗，旧繁华、堕影成追忆。吟思黯，曲江侧。"
    ]
  },
  {
    "id": "adcfe4db1be02a1edce9c392e9c97850",
    "title": "鹊桥仙·七夕夜饮酒家，遇雨",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "银河露冷，金杯酒酽，天上人间欢遇。多情终古属今宵，又岂是、秦朝楚暮。",
      "片云乍起，罗衣暗湿，偏有无端风雨。仙家一梦晓鸡啼，也添得、阳关离绪。"
    ]
  },
  {
    "id": "adcfe4db1be02a1e25665b36cade36e6",
    "title": "水龙吟",
    "authorName": "夏孙桐",
    "authorId": "adcfe4db1be02a1ed1457b72d1457b72",
    "dynasty": "清",
    "content": [
      "名山事业无穷，高人成就天缘造。斯文未坠，留存硕果，岿然一老。早入承明，郁为耆献，士林师表。喜精神龙马，稀年健胜，得天厚，尘寰少。",
      "老圃秋容入画，侑瑶觞、霜腴正饱。晚香堂启，魏公高致，允称同调。鸿文寿世，古欢尤羡，嫏嬛身到。纪添筹、屈指期颐，岁寒长保。"
    ]
  },
  {
    "id": "adcfe4db1c081a613ca051182fbdfb18",
    "title": "临江仙·春水，和谷芳嫂韵",
    "authorName": "张瑶",
    "authorId": "adcfe4db1c081a61d1457b72d1457b72",
    "dynasty": "清",
    "content": [
      "添得几番酥雨后，波光南浦春融。平桥涨起曲尘风。蘸将垂柳绿，泛出落花红。",
      "真个船如天上坐，投纶羡煞渔翁。湔裙人指碧流中。鱼鳞吹潋滟，燕尾掠空蒙。"
    ]
  },
  {
    "id": "adcfe4db1c39438125eb6af778825d0c",
    "title": "清平乐",
    "authorName": "杨璿华",
    "authorId": "adcfe4db1c394381d1457b72d1457b72",
    "dynasty": "清",
    "content": [
      "昼长人倦，宝鸭沉烟暖。槛外闲云和梦卷。寂寞绿荫深院。",
      "愁多懒整花钿。酒醒犹是慵眠。莺燕已衔春去，空馀长日如年。"
    ]
  },
  {
    "id": "adcfe4db1c394381a2569637032f5e4b",
    "title": "台城路蓬山秋夜",
    "authorName": "杨璿华",
    "authorId": "adcfe4db1c394381d1457b72d1457b72",
    "dynasty": "清",
    "content": [
      "小园一夜西风急，羁怀更添寂寞。败叶敲窗，清寒惊梦，顿起闲愁万斛。鸥盟摇落，况雁序无多，又分南北。自拥罗衾，静看冷月透帘幕。",
      "霜毫写就新句，但知音别后，谁和新曲。灯暗砧残，天空籁静，听尽千山落水。柔情难托，怅拾翠吟红，旧时行乐。回首前游，几人能再续。"
    ]
  },
  {
    "id": "adcfe4db1c81ebd4a1c8c416f1cd43b6",
    "title": "浣溪沙·鱼攒花影",
    "authorName": "钱彻",
    "authorId": "adcfe4db1c81ebd4d1457b72d1457b72",
    "dynasty": "清",
    "content": [
      "夹岸芳菲映钓丝。谁传疏影入涟漪。蝶冲返照落青池。",
      "似合俄分群鼓鬣，欲疑还信共扬鳍。争看红雨暮春时。"
    ]
  },
  {
    "id": "adcfe4db1c81ebd46d0dcd9efde18c7f",
    "title": "鹧鸪天·咏藕花",
    "authorName": "钱彻",
    "authorId": "adcfe4db1c81ebd4d1457b72d1457b72",
    "dynasty": "清",
    "content": [
      "嫩凉微雨小荷池。菡萏生香斗艳姿。两两文鸯翻荇藻，田田绿叶衬胭脂。",
      "挥羽扇，把金卮。六郎底事却输伊。纵教折向军持内，留得缠绵未断丝。"
    ]
  },
  {
    "id": "adcfe4db1c81ebd407563bb9d9ff1ec1",
    "title": "临江仙·绿牡丹",
    "authorName": "钱彻",
    "authorId": "adcfe4db1c81ebd4d1457b72d1457b72",
    "dynasty": "清",
    "content": [
      "始信扶持全赖叶，伊偏借叶为妆。双蛾斜掠鬓云长。月明难辨影，风度始知香。",
      "漫说清平才子调，天成一种花王。依稀幺凤挂纱窗。至今新富贵，不数旧琳琅。"
    ]
  },
  {
    "id": "adcfe4db1c8baf2bc69b7b6ef1d93932",
    "title": "百字令·题秋院填词图",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "梧桐院静，把琼箫吹彻，声声流水。乐府新翻金缕曲，谁道唾壶敲碎。翠黛轻颦，烟鬟斜亸，犹是裙钗辈。高烧银烛，海棠花恐惊睡。",
      "何意飘入青云，银河倒泻，乱见天花坠。风透罗衣如纸薄，遮莫凝成红泪。树底啼莺，花梢弄月，非梦兼非醉。明朝窥镜，玉容添得憔悴。"
    ]
  },
  {
    "id": "adcfe4db1c8baf2b9aba17787d66063c",
    "title": "金缕曲·“落花人独立，微雨燕双飞”小影",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "花与人同瘦。记无聊、栖香弄影，芳心微逗。数点眉峰横远黛，早被东风吹皱。薄中了、恹恹病酒。已过踏青寒食节，问江南、双燕归来否。思往事，碑衔口。",
      "柔情曲曲肠回九。数不尽、寻消问息，几番辜负。一寸心头愁万斛，凭尔春浓如绣。干甚事、青袍淹透。深巷梨花门半掩，耐凄凉、小雨黄昏后。云路迥，但搔首。"
    ]
  },
  {
    "id": "adcfe4db1c8baf2b27b3f213edf27dd9",
    "title": "探芳信春访玉楼图",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "甚时到。看楼外春深，莺花正闹。奈一丝牵处，蜂蝶鬓云绕。平分北地胭脂色，定比江南好。倩东风、暗入疏窗，篆烟徐袅。",
      "千里绿杨道。恨树也无情，重关遮了。咫尺红墙，如隔玉山杳。嬉春响屧村村遍，曾忆帘栊悄。付周郎、唱彻芳游短调。"
    ]
  },
  {
    "id": "adcfe4db1c8baf2be467d5a2e0d9c286",
    "title": "解佩令·题女兄诗稿",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "囊如锦绣，句成陔唾。喜闺中、入室升堂早。抱病呻吟，问愈得、风头多少。乞题词、幸垂梨枣。",
      "卿当独秀，我渐学步。叹年来、尽成腔调。偶和新吟，似貂尾、空贻人笑。学君苗、不如焚了。"
    ]
  },
  {
    "id": "adcfe4db1c8baf2be429ae79f2d6d8ba",
    "title": "如梦令",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "笛里梅花三弄。灯下吟肩双耸。倦倚绣屏寒，卸却钗头幺凤。",
      "珍重。珍重。惊破一帘春梦。"
    ]
  },
  {
    "id": "adcfe4db1c8baf2bbc865e08a647881a",
    "title": "买陂塘·题林云贞女史寄外书后，为林小桐上舍作",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "惜分飞、燕支塞远，十年征戍凄绝。乌丝累幅盘中寄，锦字织来难灭。生死别。问底事、天公铸错人间铁。芳心百结。便放得金鸡，重圆破镜，对影恐华发。",
      "枫亭路，流水声声似咽。吟魂何处飞越。春莺多事频饶舌，惊散梦中胡蝶。千百折。算此恨、逢人怎便分明说。书藏莫泄。有无限愁衷，银笺渍透，字与泪成血。"
    ]
  },
  {
    "id": "adcfe4db1c8baf2be5da70f2c4062eae",
    "title": "买陂塘·题《苇村秋泛图》",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "指中流、绿波生处，芦花枫叶千顷。浮家大好乘槎去，不似断蓬飞梗。重记省。只可惜、鸥边短梦防惊醒。惟容蚱蜢。乘酒熟茶香，咿呀柔橹，催动五湖兴。",
      "潇湘意，合让词家管领。逼人秋气新冷。醉来稳卧蓬窗底，瑟瑟野风吹鬓。天欲暝。有无数、山光水色藏孤艇。做成闲景。正两岸湖宽，一溪烟敛，片月逐帆影。"
    ]
  },
  {
    "id": "adcfe4db1c8baf2bfdc008975a400915",
    "title": "大江东去·题严茂才徐卿词稿",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "一丝缠茧，尽沉沉抽绪，长篇小令。多少花间肠断句，恼煞江南春信。滴粉搓酥，偷声减字，莫是张三影。金荃怨曲，骚人此际愁听。",
      "休学刻意伤春，词人红豆，近渐飘零尽。吟瘦晓风残月下，柳七名心应冷。惨绿年华，苏黄才调，传写空中恨。词坛拔帜，封侯谁道无分。"
    ]
  },
  {
    "id": "adcfe4db1c8baf2bf870adc658401e88",
    "title": "貂裘换酒·题“杨柳晚风深巷酒，桃花春水隔帘人”小影",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "暖气饧箫透。乍披图、裁红晕碧，艳阳如绣。记得灞桥携手处，摇曳风前杨柳。千万绪、向谁分剖。楼上晚妆帘半卷，料个人、定为伤春瘦。人不见，漫回首。",
      "盈盈鸭绿空江皱。望参差、浓阴蘸影，小窗低覆。两岸夭桃红未了，已被云迷洞口。但隐约、轻罗衣袖。春色撩人无赖甚，向前村、且醉如淮酒。风景好，忍辜负。"
    ]
  },
  {
    "id": "adcfe4db1c8baf2bcaebe1beeb200fdb",
    "title": "貂裘换酒·与女兄夜话",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "秋掩重门里。坐西窗、联床剪烛，良宵能几。去日匆匆苍狗幻，尝尽愁中滋味。恨四壁、埋忧无地。蓦念光威分手日，到那时、忆著归宁未。人一别，便千里。",
      "名山著述成何计。叹年来、东涂西抹，半供游戏。女伴过从元不少，眼底纷纷弱绮。算谁是、闺中知己。我有吟情抛未得，更怜卿、骨相都寒矣。一灯灺，浩歌起。"
    ]
  },
  {
    "id": "adcfe4db1c8baf2b46a66408e9c57843",
    "title": "壶中天·喜女兄至自平洛",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "珊珊环佩，果伊人来也，惊疑才定。一自香车归去后，望断大雷芳信。尘榻空悬，金钱屡卜，倚楼灯前影。竹梢风过，打窗落叶成阵。",
      "回忆绮阁论心，弹棋击钵，茜幔搓肩并。雨散云飞刚一霎，往事从头休问。入梦寻诗，临流结屋，我欲偕君隐。楝花萍水，隔溪先买吟艇。"
    ]
  },
  {
    "id": "adcfe4db1c8baf2bf5bbba501c4bf76a",
    "title": "台城路·送女兄归平洛",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "一行雁影分飞骤，匆匆又催归棹。画里看山，溪边得句，此去秋光应好。离多会少。将怨雨愁云，做成怀抱。小住为佳，北堂双鬓已垂老。",
      "刀环归计尚杳。对花开姊妹，离梦频绕。集号联珠，诗工咏絮，料理浮名须早。牵衣未了。但泪湿罗襟，我心如捣。蓦地回头，夕阳迷古道。"
    ]
  },
  {
    "id": "adcfe4db1c8baf2b6860646009df12c7",
    "title": "台城路·题《种花图》",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "两肩疏影和烟雨，春光载将多少。负耒携锄，披云带月，竹外斜枝更好。狂来脱帽。似花底秦宫，愿随花老。曲曲屏山，个人独倚罢香抱。",
      "催花应喜信早。惹枝头几许，蜂蝶争闹。画阁湘帘，轻车宝马，定有寻芳人到。安排草草。便无数香魂，夕阳凭吊。待唤园丁，更添栽翠蓧。"
    ]
  },
  {
    "id": "adcfe4db1c8baf2b9d85677e8343603e",
    "title": "水龙吟·题庐山真面图",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "望中朵朵芙蓉，凭栏遥指匡庐阜。须眉照水，烟鬟小立，依然消瘦。问讯山灵，香炉日暖，玉渊云逗。记浔阳夜泊，青衫司马，千嶂月、一杯酒。",
      "吴质病愁都有。正来游、豫章秋柳。云烟梦绕，登临心往，当前肯负。隔浦招邀，未窥半面，竟成疑窦。叹人间、铸错看花雾里，十当馀九。"
    ]
  },
  {
    "id": "adcfe4db1c8baf2b673bf4d56432973b",
    "title": "满江红·前题",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "雾里凝眸，遥指点、青攒红簇。浑不识、匡山远近，庐山面目。峡口双龙波底吼，峰前五老云中矗。羡此间、风景异人间，康王谷。",
      "停游屐，溪桥熟。漾帆影，春江绿。爱莲花岭下，堪留信宿。王粲新添怀古句，步兵不作穷途哭。待船头、冷月向东升，吹黄竹。"
    ]
  },
  {
    "id": "adcfe4db1c8baf2bb2328a5b31e1b566",
    "title": "沁园春·题再生图",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "五载支离，病榻馀生，瘦到几分。忆清才浓福，争推绝世，问形顾影，知是何人。证去来缘，谈今古事，比似生还入玉门。踌躇久，笑梦中说梦，春梦无痕。",
      "红尘淡若浮云。漫远逐、渔郎去问津。叹诙谐曼倩，还留片舌，莺花子野，认取前身。药饵相随，头颅如许，游戏人间更几春。休辜负、好暗中拔剑、斩断情根。"
    ]
  },
  {
    "id": "adcfe4db1c8baf2b07673c869e69069a",
    "title": "念奴娇·题若有所思图",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "几番遐想，便天荒地老，春蚕难死。一点灵犀凭往复，半在无何乡里。妙手空空，馀怀渺渺，领略闲中味。苍茫独立，少陵诗癖成矣。",
      "赢得十斛闲愁，回肠转尽，风月消无计。骏马名姬多变幻，只算文章游戏。顾影徘徊，凝眸怅望，情竟深如此。江南大好，寻春莫恨无地。"
    ]
  },
  {
    "id": "adcfe4db1c8baf2bc700c652fcf0dae9",
    "title": "念奴娇·丁女史昙花图，为吴茂才颖其作",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "六萌未驾，忽琼枝摧折，夭桃零落。留得崔徽风貌在，相见丰姿如昨。十载天涯，浮萍风絮，苦恨郎情薄。深宵篝火，书成谁付鸾鹤。",
      "从此天上人间，生离死别，一样情怀恶。子夜歌成肠已断，休唱丁娘十索。最苦金闺，年年压线，都为他人作。埋香何处，白杨衰草城郭。"
    ]
  },
  {
    "id": "adcfe4db1c8baf2bea3574e01c7a3c15",
    "title": "齐天乐·女兄自临平至武林，拟泛西湖，雨阻不果，谱词志怅，遂和其韵",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "片帆才到西泠路，无端湿云低扫。雨带龙腥，风行鹢退，却被角张相扰。山灵应笑。叹薄命生成，冶游难料。碎墨零笺，扣舷打个断魂稿。",
      "游踪休恨草草。待小红历乱，沙棠重到。姊妹花娇，湖山境靓，任我坐吟行啸。前缘未了。也留得天涯，雪泥鸿爪。只恐登临，六桥秋又老。"
    ]
  },
  {
    "id": "adcfe4db1c8baf2b1f0f94f78163c58c",
    "title": "念奴娇·题湖楼感旧图",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "西泠曾到，怅风流裙屐，当年孙楚。一缕香魂何处觅，楼外落红无数。谁与凌波，自饶戏水，两两闲鸥鹭。重寻门巷，绿阴遮断归路。",
      "愁甚别后刘郎，桃花人面，放眼非前度。赢得六桥烟柳在，认取秋娘眉妩。画舫初停，酒樽低唱，此味从头悟。不如归去，杜宇声声如诉。"
    ]
  },
  {
    "id": "adcfe4db1c8baf2b4b2e2cc6255ab154",
    "title": "南歌子·忆木香书室，时杭信云欲移居",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "檐雨窗多藓，瓶风研有花。夜深归去月西斜。长认一灯红出、碧窗纱。",
      "往事随流水，乡心托暮霞。纵教身似返林鸦。只恐木香棚外、已天涯。"
    ]
  },
  {
    "id": "adcfe4db1c8baf2b1368c9144390eb7b",
    "title": "临江仙",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "常记寿松堂畔住，卷帘初上朝暾。藕花风露散氤氲。晓屏银烛冷，秋账玉炉温。",
      "水絮风萍真一梦，今宵羁馆重门。故园人远与谁论。苔阶虫琐碎，竹院月黄昏。"
    ]
  },
  {
    "id": "adcfe4db1c8baf2b7aed800c807d7ef7",
    "title": "齐天乐·芙蓉，赠仁斋夫人",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "西风一夜传芳信，芙蓉院中开遍。翠荫风摇，珠帘画卷，掩映画楼人面。日烘霜染。对镜里秾华，粉轻朱浅。如此秋容，倩谁收入写生管。",
      "匡床应念病客，经旬犹未识，愁思难遣。遥想清标，自吟楚赋，聊把羁怀寄远。蓼汀枫岸。记临水亭亭，系舟曾见。影照斜阳，暮潮江上晚。"
    ]
  },
  {
    "id": "adcfe4db1c8baf2b25d40b59410987d8",
    "title": "浣溪沙·忆碧山楼",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "长记园林暑乍消。永颜同话薄凉宵。绿杨风度小横桥。",
      "花下阑干秋对酒，水边楼阁夜听箫。旧游回首碧山遥。"
    ]
  },
  {
    "id": "adcfe4db1c8baf2b25eb6af78558d5b5",
    "title": "清平乐",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "片帆初卷。风静波如练。日落楚天闻过雁。归客洞庭晚。",
      "松梢月映虚廊。旧游回首苍凉。花气虫声露井，灯光人影云窗。"
    ]
  },
  {
    "id": "adcfe4db1c8baf2b415d41bd1490d4af",
    "title": "谒金门",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "秋已半。闷掩小门深院。望断碧云书不见。岭南无过雁。",
      "闲却绣床针线。袅尽玉炉香篆。归去枕屏山六扇。梦中家近远。"
    ]
  },
  {
    "id": "adcfe4db1c8baf2bf29ff18efce321dd",
    "title": "点绛唇",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "点点杨花，东风乱搅离心碎。罗衣香腻。多少分襟泪。",
      "双燕归时，特地愁无际。空凝睇。绿芜春水，长共人千里。"
    ]
  },
  {
    "id": "adcfe4db1c8baf2b2eabdb0f11260117",
    "title": "忆秦娥",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "阑独倚。月明万里人千里。人千里。秦中云树，越中烟水。",
      "萍踪何处书难寄。故园应念归无计。归无计。几重离绪，数行乡泪。"
    ]
  },
  {
    "id": "adcfe4db1c8baf2b31b9a55937d5d6e0",
    "title": "唐多令·答碧梧姊",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "乡思逐归鸦。关山隔暮霞。写离情、人在窗纱。深院日高帘不卷，应念我、梦天涯。",
      "秦塞路偏赊。蛮方日又斜。旧游情、记得些些。桂径松堂联袂处，花作饵、雪烹茶。"
    ]
  },
  {
    "id": "adcfe4db1c8baf2b20510c36b968c3c5",
    "title": "金缕曲·壬戌二月十九日，题碧梧姊癸丑岁画梅",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "重检东风笔。记当年、晴窗呵冻，木香书室。三载羁人罗浮梦，谁问南枝消息。但泪眼、酸心频拭。悔把江城三弄引，竟匆匆、吹入阳关笛。回首处，今非昔。",
      "故园又近黄梅节。料愁多、画盆慵理，粉痕狼籍。客舍脆圆还荐酒，却忆晓寒妆额。怕憔悴、旧时颜色。若向孤山还放艇，念天涯、展卷遥相忆。思折取，寄离别。"
    ]
  },
  {
    "id": "adcfe4db1c8baf2bb782235ddcb74d35",
    "title": "念奴娇·春草，寄碧梧姊",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "海棠开后，正萋萋一片，春愁无际。枨触羁人南浦恨，不尽东风晴翠。近映苔痕，遥迷柳色，软藉轻花坠。西堂梦远，别来应减吟思。",
      "那更望断春晖，寸心难报，多少天涯泪。岭外年年无杜宇，误却王孙归计。燕掠平烟，马嘶微雨，画出江南意。和它流水，伴人又还千里。"
    ]
  },
  {
    "id": "adcfe4db1c8baf2b1bd8caee066512c5",
    "title": "浣溪沙·忆龙井扫墓所见",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "箬笠鬟遮映粉腮。竹篮腰束绝尘埃。小姑相伴采茶回。",
      "花气半萦岚翠里，露痕微湿笋衣鞋。见人和笑入堂来。"
    ]
  },
  {
    "id": "adcfe4db1c8baf2b42dfcfb9c66c476c",
    "title": "浣溪沙·寄碧梧姊",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "桂月松风旧馆虚。秦中云树复何如。薄寒天气病怀孤。",
      "半夜秋声千里梦，三年心事数行书。故园知我断肠无。"
    ]
  },
  {
    "id": "adcfe4db1c8baf2b4f92b2723e185ada",
    "title": "唐多令·寄怀张仁斋夫人",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "病骨不禁秋。清灯伴夜愁。映琼窗、月转银钩。一水盈盈还惜别，波渺渺、思悠悠。",
      "针线午馀休。烟帆望里收。记年时、茗碗香篝。槛外芙蓉帘半卷，人正在、小红楼。"
    ]
  },
  {
    "id": "adcfe4db1c8baf2bf32f182ee81e52cc",
    "title": "浣溪沙",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "细雨和风洒竹扉。凭栏心远湿云归。故山回首梦依微。",
      "罥树花疏蛛网密，翻书人瘦虫鱼肥。病深愁重易沾衣。"
    ]
  },
  {
    "id": "adcfe4db1c8baf2b9b02ba6de97c6890",
    "title": "菩萨蛮",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "霞光敛尽山光暝。橹声歇处江声静。新月照菰蒲。渔灯时有无。",
      "背屏银烛短。帘外风如剪。离梦绕汀洲。有人欹枕愁。"
    ]
  },
  {
    "id": "adcfe4db1c8baf2b26b6851725c9e47f",
    "title": "迈陂塘·寄题汪孝廉、许王两孺人合传",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "一星星、悼亡潘岳，诔词亲述斑管。文情一片相生处，写出两番悲惋。笺乍展。记几度、尊前曾识春风面。幽闲婉转。想秉德无愆，修身有法，堪补女宗传。",
      "韶华短，又是宫移羽换。胶弦续来还断。兰灾蕙劫清芬在，留得灵芽双畹。毫漫染。念瘴雨蛮烟，三载尘封研。天长水远。叹故里粉笺，西湖松柏，回首乱山晚。"
    ]
  },
  {
    "id": "adcfe4db1c8baf2b25665b36a39dc401",
    "title": "水龙吟",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "一痕烟敛黄昏，重门静掩闲庭宇。茅檐月色，竹篱灯影，依稀行旅。深巷传更，高楼吹笛，动增离绪。记北窗旧日，梅花如雪，曾同吟、鸡鸣句。",
      "应忆罗浮客信，渺苍波、难逢鱼素。浮踪天外，故人梦里，家山何处。松菊秋怀，莼鲈风味，望迷云树。但微茫一片，寒光远籁，写销魂谱。"
    ]
  },
  {
    "id": "adcfe4db1c8baf2bc69a825e9b5eeed1",
    "title": "二郎神",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "断云褪月，早写出、半墙松影。记自卷珠帘，闲听玉笛，金鸭宵长篆冷。翠袖凭栏西风薄，有人似、嫦娥多病。爱桂蕊点波，荷香团露，小池如镜。",
      "休省。画堂近日，尘踪应凝。问念否天涯，秋灯倦客，归梦才成又醒。紫竹编屏，黄橙对酒，谁话异乡风景。最怕是，蝙蝠空庭暮绕，角声初静。"
    ]
  },
  {
    "id": "adcfe4db1c8baf2bf9b504fe988472c7",
    "title": "浣溪沙·忆湖上",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "隔树烟钟出翠微。绕堤风柳荡晴辉。画船犹记六桥西。",
      "春水蜻蜓深碧眼，菜花蝴蝶淡黄衣。湖山何处不思归。"
    ]
  },
  {
    "id": "adcfe4db1c8baf2bdb015a83017d8ab7",
    "title": "齐天乐·落荷花寄碧梧姊",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "天涯又是清秋节，莲衣乍凋轻粉。待雁书成，采香人远，逗起一襟离恨。擘笺分韵。怕旧日吟怀，别来销尽。月晓风清，练塘烟景有谁问。",
      "乡园犹记往事，田田钱样小，初荐樱笋。帘影筛凉，簟纹回润，风色先传雨信。流光箭紧。念客里看花，几番红褪，归去江南，梦中无远近。"
    ]
  },
  {
    "id": "adcfe4db1c8baf2b726a1c634c2dcb41",
    "title": "暗香·见菊花作，用姜白石韵",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "晚香淡色。有几回伴我，银屏听笛。曲罢酒阑，更荐寒泉带霜摘。谁把西风点染，还付与、丹青妙笔。念采采、老圃秋容，常入介眉席。",
      "乡国。叹寂寂。料旧径渐荒，落叶愁积。乱虫夜泣，倦倚东篱定相忆。空对天涯瘦影，帘卷处、苔痕凝碧。问近日、人忆也，可能会得。"
    ]
  },
  {
    "id": "adcfe4db1c8baf2bbf69aca1c37fca03",
    "title": "沁园春·后鬟",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "青缕针长，灵犀梳小，妆成内家。正兰膏试后，微粘绣领，红丝系处，低衬银叉。背面丰神，镜中侧影，爱好工夫着意加。端详久，要双分燕尾，雅称盘鸦。",
      "春寒较重些些。被护耳、貂茸一半遮。甚罗巾风掩，轻笼颈玉，鬓云醉舞，欲度腮霞。蝉翼玲珑，鸾钗勾惹，髻畔斜承半坠花。香闺伴，问垂髫拢上，几许年花。"
    ]
  },
  {
    "id": "adcfe4db1c8baf2bf33ef1d1b081e1d0",
    "title": "念奴娇·癸亥元日作寄碧梧姊",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "柏香椒酒，忆多少新岁，乡园风物。小字宜春从别后，应是尘封素壁。冻茗含温，灰炉抱暖，深夜微闻雪。拥寒情味，只今知与谁说。",
      "还想爆竹催梅，画檐低映处，疏花先发。送腊迎春箫鼓间，上寿高堂华发。客里流光，尊前心绪，往事云明灭。照人无奈，纸窗惟有灯爇。"
    ]
  },
  {
    "id": "adcfe4db1c8baf2b46408bd9062f40d6",
    "title": "玉楼春",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "画堂日日开秋宴。桂蕊堆枝香满院。传花半醉酒杯停，斗叶将阑人意倦。",
      "明河如练虫声远。月上珠帘和影卷。金风初紧翠鬟松，玉漏渐长银烛短。"
    ]
  },
  {
    "id": "adcfe4db1c8baf2bad1f227abc22ac75",
    "title": "鹧鸪天·寄鹇、鹄两妹",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "两两红闺理绣针。绿窗香篆画帘深。眼前花鸟描成谱，耳底松风写入琴。",
      "人远近，信浮沉。天涯踪迹故园心。五更归梦三秋恨，付与寒虫一夜吟。"
    ]
  },
  {
    "id": "adcfe4db1c8baf2b567ac728f5caeb08",
    "title": "点绛唇·粉扑，答姊",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "厌粉香浓，暖云带雪晶奁贮。玉腮著处。镜里花蒙雾。",
      "五彩搏来，练出离愁谱。浑如许。千丝万缕。总只无头绪。"
    ]
  },
  {
    "id": "adcfe4db1c8baf2b0a695529439890d4",
    "title": "望江南寄碧梧姊七首",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "相辞去，短棹别西湖。长路烟波春浩荡，故乡云树晚模糊。",
      "好景倩谁图。"
    ]
  },
  {
    "id": "adcfe4db1c8baf2b75ed206d1f0088a6",
    "title": "好事近·癸亥上元寄芳圃伯母、瑞蓉叔母",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "同是客中人，联袂又还分袂。回首画堂尚远，况西湖烟水。",
      "新年风景病馀身，谁知此情味。拟倩宵来明月，寄离心千里。"
    ]
  },
  {
    "id": "adcfe4db1c8baf2bd827079232b9ab23",
    "title": "绮罗香·甲子上元前二夜对月寄姊",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "碧宇云轻，琼窗露重，深巷漏停银箭。挑菜传柑，客里物华催换。尽他乡、火树星桥，总不入、离人心眼。况天涯、草草杯盘，良宵空负月如练。",
      "还想故园千里，今夜清辉，不怕水遥山远。照到梅花，应见倚栏人面。料年来、南浦情深，问谁共、西窗烛剪。想画堂、近日欢游，试灯箫鼓宴。"
    ]
  },
  {
    "id": "adcfe4db1c8baf2b2fa171e440034c20",
    "title": "迈陂塘·送女静仪偕婿归赣感赋",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "望盈盈、绿波春水，依然向时来路。长途但恐多愁思，忍把羁怀述与。聊送汝。念以往难留，留亦终须去。推蓬延伫。叹满目云山，无穷烟草，乡井在何处。",
      "轻帆住，若见天涯旧侣。身心为报非故。病馀客久情形改，禁得又添离绪。闲院宇。任听雨听风，谁伴晨昏语。增人酸楚。只忆姊丁宁，牵衣宛转，绕膝小儿女。"
    ]
  },
  {
    "id": "adcfe4db1c8baf2b415d41bd1f0b40f3",
    "title": "谒金门",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "书不至。百里远于千里。念否有人门日倚。望迷云共水。",
      "雨过月华如洗。照见数年心事。尝尽酸辛多少味。可能知此意。"
    ]
  },
  {
    "id": "adcfe4db1c8baf2bb5faa79fafef3723",
    "title": "点绛唇·寄江南信，口占",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "云水迢迢，人行书怀千重意。个中心事，难托宾鸿寄。骨肉相关，情况应能会。",
      "常须记。有人萦系。只乞平安字。"
    ]
  },
  {
    "id": "adcfe4db1c8baf2bd6f292b135201911",
    "title": "题水仙册子十二首望江南孕",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "魁春侣，偏殿万花开。翠叶凌寒先照水，冷香吹梦乍凝梅。",
      "知是茁灵胎。"
    ]
  },
  {
    "id": "adcfe4db1c8baf2bd6f292b1a41f3902",
    "title": "题水仙册子十二首望江南孕",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "苞坼琼英。叶披翠带，石濑沙汀。香比兰浓，容如菊淡，品似莲清。",
      "纤毫移得盈盈。早占断、东风画屏。竹秀梅苍，春寒日暖，雪小冰轻。"
    ]
  },
  {
    "id": "adcfe4db1c8baf2bd6f292b15e235a1b",
    "title": "题水仙册子十二首望江南孕",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "薄薄春寒浅浅沙。一尘不染水为家。丰肌柔骨占清华。",
      "文谷正宜轻曳雾，精神应自饱餐霞。甘将瘦影让梅花。"
    ]
  },
  {
    "id": "adcfe4db1c8baf2bd6f292b1e23462f0",
    "title": "题水仙册子十二首望江南孕",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "亭亭态，檀口与冰肤。劲叶似书欧柳体，丰神如写洛川图。",
      "仙骨自清癯。"
    ]
  },
  {
    "id": "adcfe4db1c8baf2bd6f292b147700140",
    "title": "题水仙册子十二首望江南孕",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "东风欲谱凌波梦，舒毫却嫌纤娜。炼玉为神，裁冰作骨，自是铅华都扫。谁留芳槁。想素影离披，烛高屏小。纸阁围寒，暖香应共墨香绕。",
      "乡园曾记妆点，古瓶梅映处，帘护清晓。浅水涵沙，方盆叠石，聚得春光多少。孑怀渺渺。正极目天涯，无边烟草。一曲湘灵，晚山青未了。"
    ]
  },
  {
    "id": "adcfe4db1c8baf2bd6f292b10937b70b",
    "title": "题水仙册子十二首望江南孕",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "柔毫淡墨轻描，传来脉脉江妃意。沙欹石压，根盘苞褪，半开琼蕊。未展芭蕉，将舒莲叶，同伊幽致。看横斜侧影，芬芳含蕴，浑不羡、湘兰佩。",
      "漫咏蒹葭旧句，欲通辞、盈盈隔水。画帘风静，研屏日暖，正萦茶味。梦入烟波，心澄冰雪，有谁堪比。似佳人翠袖，天寒修竹，悄无言倚。"
    ]
  },
  {
    "id": "adcfe4db1c8baf2bd6f292b15460956d",
    "title": "题水仙册子十二首望江南孕",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "泉石出尘姿，气味如兰臭。不是陈思梦里神，合向东风剖。",
      "芳意倩谁传，应托拈毫手。忽忆伊人水一湄，信断花知否。"
    ]
  },
  {
    "id": "adcfe4db1c8baf2bd6f292b137f57f7d",
    "title": "题水仙册子十二首望江南孕",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "风势纷披，瑶琴谁鼓成连操。笔情飘渺。似泛神仙棹。",
      "环佩珊珊，别有凌虚貌。春寒峭。清冰浅照。一幅飞琼稿。"
    ]
  },
  {
    "id": "adcfe4db1c8baf2bd6f292b1b7c652f8",
    "title": "题水仙册子十二首望江南孕",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "烟锁浓香，叶低花亸经微雨。湘妃无语。洒泪临沙渚。",
      "门掩春寒，翻却梨花句。清如许。玉盘擎处。雅胜铜仙露。"
    ]
  },
  {
    "id": "adcfe4db1c8baf2bd6f292b1f848053a",
    "title": "题水仙册子十二首望江南孕",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "霜意满生绡。幽香点素毫。傲维摹、雪里芭蕉。欲与冰花传雅操，纵冷淡、自丰标。",
      "叶上薄难消。琼霏碧玉绦。好陪它、冻折梅梢。洛浦人游明月下，披鹤氅、更飘摇。"
    ]
  },
  {
    "id": "adcfe4db1c8baf2bd6f292b1cb15181a",
    "title": "题水仙册子十二首望江南孕",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "几番薄染浓句，幽姿写到阑珊矣。神情仿佛，潇湘哀怨，江潭憔悴。欲敛先垂，将枯更卷，低徊棐几。怯凌波微步，亭亭玉瘦，有还似、人扶醉。",
      "真色生香如此，肯和它、随风桃李。仙人标格，怕黏尘土，但依泉水。扇冷秋纨，毫空梦彩，渐消芳意。恰冰魂一缕，招来纸上，别馀风味。"
    ]
  },
  {
    "id": "adcfe4db1c8baf2bd6f292b1d39ee163",
    "title": "题水仙册子十二首望江南孕",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "甚纷纷、繁花乱叶，重开生面如许。巢湖貌出群仙会，水佩风裳无数。相映处。看两两三三，似共盈盈语。冯夷起舞。想桂楫云旌，水天空阔，飘渺翠澜句。迎伸曲。",
      "待唤词人重赋。江乡几回凝伫。柳堤花巷春波远，休问古祠高树。问艺圃。但竹菊梅兰，自昔联芳侣。伊谁毫素。把石势沙痕，风形雨态，别写岁寒谱。"
    ]
  },
  {
    "id": "adcfe4db1c8baf2b4e6fcf03645ce5c3",
    "title": "水龙吟·答碧梧姊秋夜弹琴诗",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "明河淡月疏星，闺房永夜珠帘卷。纱窗风紧，银屏灯暗，慵开书卷。树杪秋深，天涯信断，有怀难遣。算几多离恨，凭谁共语，都付与、清商怨。",
      "漫把金徽轻按，怕因愁、指随心乱。人琴无恙，山长水阔，甚时重见。弦外知音，意中同调，目穷鸿远。但柔肠一缕，和它香篆，百回千转。"
    ]
  },
  {
    "id": "adcfe4db1c8baf2b557be4acd453be35",
    "title": "青玉案·乙丑九月十九日登粤秀山",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "丹台石槛芙蓉顶。秋气爽、罗衣冷。别有幽怀谁共领。天涯风景，故园霜露，难遣登临兴。",
      "林峦三竺应槛并。回首烟霞旧游境。何处尘襟都洗净。青山眼界，白云身世，一片斜阳磬。"
    ]
  },
  {
    "id": "adcfe4db1c8baf2bbd6e72c52b9a27ea",
    "title": "绮罗香·题缟仙女史小照",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "碧宇澄秋，黄花浥露，天净月华如水。羽扇绡衣，分得翠蕉凉意。映清辉、香雾云鬟，恍吹下、瑶台环佩。最宜人、石几磁瓯，试茶闲领静中味。",
      "良宵佳景自赏，幽吟料应不减，鲍家才思。冰雪襟怀，悟澈广寒身世。谁写出、绝代丰神，恰伴取、一枝仙桂。好和它、金粟西风，芬芳传卷里。"
    ]
  },
  {
    "id": "adcfe4db1c8baf2b80c91414b1b2baa0",
    "title": "水龙吟·寄题娴卿妹停琴伫月图",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "素琴良夜闲调，焚香漫把兰襟遣。瑶阶露冷，罗衣风薄，画帘高卷。流水声停，挥弦意懒，悄然凝盼。待更阑再鼓，谁陪深坐，还邀个、嫦娥伴。",
      "应忆雁行何处，隔关山、望穿心眼。拈毫自写，新图半幅，幽怀一片。指下徽音，卷中人面，碧云天远。但清光照处，盈盈千里，举头同见。"
    ]
  },
  {
    "id": "adcfe4db1c8baf2b083b4d931e682cff",
    "title": "齐天乐·丁卯上元寄姊",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "上元灯火千门夜，殊方又还轻度。帖写宜春，歌裁如意，聊遣新年情绪。高堂宴处，记银烛金炉，瑞烟成雾。斗叶催花，漏分犹试太平鼓。",
      "乡园重值此节，别来多少事，三径非故。旧日帘栊，今宵月色，知映何人眉妩。天涯荆树。料忆远凭栏，几回凝伫。为报平安，好风传尺素。"
    ]
  },
  {
    "id": "adcfe4db1c8baf2bc61d1eca9f415be0",
    "title": "绮罗香·元宵遇雨寄姊",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "客馆春迟，芳街泥滑，休问星桥火树。灯月良宵，偏是晚来风雨。想嫦娥、亦解持盈，不肯露、十分圆处。却宜人、剪烛幽窗，画檐点滴助清趣。",
      "更深还又微住。凝望朦胧，淡影凭栏无语。碧宇云寒，雁字远迷筝柱。料围炉、人在重帘，应念我、旅怀谁诉。正天涯、梦入梅花，共吟香雪句。"
    ]
  },
  {
    "id": "adcfe4db1c8baf2bf32f182e986d65f1",
    "title": "浣溪沙",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "帘卷虚堂夜气清。梅花风里嫩凉生。罗衣团扇数流萤。",
      "蟋蟀闲阶秋一片，芙蓉小院月三更。倚阑无限十年情。"
    ]
  },
  {
    "id": "adcfe4db1c8baf2b794cbc4be93c9e18",
    "title": "齐天乐",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "殊方爆竹催佳节，良宵恰当三五。火树花明，星桥彩焕，深巷时闻箫鼓。冰蟾又吐。笑客里年年，总成轻度。此际乡园，有人对景正凝伫。",
      "梅梢消息已透，巡檐和雪探，知惹离绪。元夜风光，中天月色，应忆关山几处。天涯羁旅。乍试罢宜春，旋裁尺素。凭仗春波，便鳞传吉语。"
    ]
  },
  {
    "id": "adcfe4db1c8baf2b01d81c0b9cf89c73",
    "title": "菩萨蛮·舟次中塘，寄芳圃伯姑",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "烟涛渺渺中塘路。海云黑处明飞鹭。何处石湾围。渔灯波上微。",
      "缄书心共远。别思随潮满。风雨在汀洲。有人凭槛愁。"
    ]
  },
  {
    "id": "adcfe4db1c8baf2bf29ff18ebe014787",
    "title": "点绛唇",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "山雨初晴，沙头水涨人喧渡。隔溪烟树。点点明飞鹭。",
      "十载天涯，梦远湖南路。凭高处。乱峰无数。返照罗浮暮。"
    ]
  },
  {
    "id": "adcfe4db1c8baf2bfa1b52c1f99a9f0f",
    "title": "点绛唇·题铁峰妹回文诗",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "纨扇回文，灵心巧把天衣剪。绝非针线。云锦成章璨。",
      "小字瑶笺，细读还如面。伊人远。碧空霞卷。烟树溪山晚。"
    ]
  },
  {
    "id": "adcfe4db1c8baf2b0b8dcdb1a56fea26",
    "title": "点绛唇·题铁峰妹画麻姑",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "水佩风鬟，挥毫人亦餐仙露。绡衣曳雾。貌出瑶池侣。",
      "一水盈盈，远似蓬莱路。披图处。迷津可渡。我欲乘槎去。"
    ]
  },
  {
    "id": "adcfe4db1c8baf2bf29ff18e23ce78cd",
    "title": "点绛唇",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "落日衔山，罗浮浓翠开馀景。隔林疏磬。渔火溪烟暝。",
      "望远怀人，漫把长阑凭。鸦栖定。板桥人静。月上高槐影。"
    ]
  },
  {
    "id": "adcfe4db1c8baf2b485db0961886edc6",
    "title": "齐天乐·见萤火寄碧梧姊",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "纤云卷尽星河淡，疏萤乍飞幽径。树杪筛风，萝梢挂月，山气经秋先冷。流光不定。看点点吹来，槐烟破暝。十载离乡，旧游回首漫重省。",
      "新凉初散馀暑，瑶阶曾见处，梧坠金井。罗扇轻挥，珠帘巧入，浴后画栏同凭。添辉弄影。想静映琴书，自生吟兴。此夕天涯，照人清漏永。"
    ]
  },
  {
    "id": "adcfe4db1c8baf2bff9c149dccd00d9d",
    "title": "唐多令·题铁峰妹画麻姑采芝图",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "弱水浩无涯。蓬莱自有家。剪沧波、半叶轻查。笑曳铢衣归去也，山可即、路非赊。",
      "灵药一篮花。壶丹九转砂。驻芝颜、莫问年华。回首仙风吹世远，吹不断、海天霞。"
    ]
  },
  {
    "id": "adcfe4db1c8baf2b796916a676d41ab5",
    "title": "迈陂塘·题罗绣云夫人听莺小影",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "剪东风、一声声唤，兰闺逗起诗思。春衣团扇闲听处，帘卷半庭晴翠。栏独倚。爱软语绵蛮，呖呖新莺脆。幽怀谁会。正花点微波，鱼吹浅浪，影皱碧池水。",
      "沉吟久，应忆双柑旧事。阴阴柳边亭子。香罗小幕昵喃燕，输与珠喉流丽。丁宁记。算只有鹦哥，拾得三分慧。抛书情味。便红豆休弹，碧桃莫打，免得梦千里。"
    ]
  },
  {
    "id": "adcfe4db1c8baf2b631b57c5ec8aca63",
    "title": "迈陂塘·题《对庐书屋图》",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "对匡庐、数椽矮屋，幽栖待抛簪组。林泉一幅倪迂笔，写出皋鱼风树。凭述取。道晚岁天涯，念切田园趣。东山杖履。怅箕尾神归，炉峰梦断，月冷读书处。",
      "平生志，手泽关心珍护。星星更题缣素。白云亲舍依稀在，指点屏风瀑布。红尘误。算水碧山青，面目长如故。那忘归去。念卷里烟霞，胸中丘壑，五柳旧门户。"
    ]
  },
  {
    "id": "adcfe4db1c8baf2b843c03056557c6ba",
    "title": "满庭芳·题荔村草堂图",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "鹿隐幽居，龙瞑妙笔，苍然画里人家。溪山幽折，水木自清华。况有千头荔枝，粒粒实、结似丹砂。柴扉外，紫云深护，不数赤诚霞。",
      "比邻同小隐，荆篱枳圃，略带桑麻。记香分三百，风味偏佳。好助研朱滴露，诗脾沁、绝胜浮瓜。熏风里，摊书坐对，红映绛帷纱。"
    ]
  },
  {
    "id": "adcfe4db1c8baf2bdd2df10961cb1885",
    "title": "酹江月·题《秋江罢钓图》",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "雨蓑烟笠，尽寄托、万里封侯怀抱。水阔沙平，但俯仰、天迥山高月小。射虎雄心，雕龙绝技，肯任烟波老。云帆风便，矶边终岂垂钓。",
      "应是慷慨投竿，拂衣仗剑，鸥梦闲红蓼。缓带轻裘，回首处、写幅秋江画稿。忠孝家风，文章世业，自是千秋少。沧浪一卷，旧游都付清啸。"
    ]
  },
  {
    "id": "adcfe4db1c8baf2b2ac5ede8c4eec8fa",
    "title": "望江南答碧梧姊五忆诗",
    "authorName": "谈印梅",
    "authorId": "adcfe4db1c8baf2bd1457b72d1457b72",
    "dynasty": "清",
    "content": [
      "追随处，点缀出心裁。画障秋围喷水菊，苔盆寒护折枝梅。",
      "长得玩芳菲。"
    ]
  },
  {
    "id": "adcfe4db1cae8d63f9ca0c5176b4c6f1",
    "title": "海棠春·花铃",
    "authorName": "李慎溶",
    "authorId": "adcfe4db1cae8d63d1457b72d1457b72",
    "dynasty": "清",
    "content": [
      "花房静锁春深窈。茜影外、彩丝环绕。做弄暗中声，送得愁多少。",
      "惜春还被春喧恼。向瘦枕、摇昏曳晓。梦醒却无人，一院风枝袅。"
    ]
  },
  {
    "id": "adcfe4db1cae8d63a0305ae2bba2c739",
    "title": "蝶恋花·萤",
    "authorName": "李慎溶",
    "authorId": "adcfe4db1cae8d63d1457b72d1457b72",
    "dynasty": "清",
    "content": [
      "旧苑秋芜兴废警。怯小愁单，短梦何时醒。明月不来天又暝。竹边水面光无定。",
      "庭院沉沉街鼓静。三两斜飞，做就凉宵景。携扇兜裙风露冷。几回踏碎梧桐影。"
    ]
  },
  {
    "id": "adcfe4db1cae8d63e5c50c66b5cebf3f",
    "title": "踏莎行·春日感旧并示江右诸妹",
    "authorName": "李慎溶",
    "authorId": "adcfe4db1cae8d63d1457b72d1457b72",
    "dynasty": "清",
    "content": [
      "乳鸭池塘，初莺院落。回头往事全如昨。人生那得似东风，东风依旧穿帘幕。",
      "万里苕苕，尺书空托。一春但见离怀恶。胜游别后负南园，花间闲煞秋千索。"
    ]
  },
  {
    "id": "adcfe4db1cae8d634334969fc28913f5",
    "title": "蝶恋花",
    "authorName": "李慎溶",
    "authorId": "adcfe4db1cae8d63d1457b72d1457b72",
    "dynasty": "清",
    "content": [
      "一夕凉飙辞旧暑。飒飒墙蕉，恐是秋来路。转眼熏风时节去。不知燕子归何处。",
      "抽纸吟商无意绪。短槛疏窗，难写黄昏句。今夜夜深知更苦。阶前叶叶枝枝雨。"
    ]
  },
  {
    "id": "adcfe4db1cae8d6382616717451841c3",
    "title": "一落索·春雨缠绵偶以遣闷",
    "authorName": "李慎溶",
    "authorId": "adcfe4db1cae8d63d1457b72d1457b72",
    "dynasty": "清",
    "content": [
      "晓雾溟蒙庭树。弄晴无据。深垂帘幕护轻寒，却约得、炉香住。",
      "燕燕莺莺无语。恼将春去。只多落絮与飞花。还未到、听秋雨。"
    ]
  },
  {
    "id": "adcfe4db1cae8d63154effbd19e220bb",
    "title": "浪淘沙",
    "authorName": "李慎溶",
    "authorId": "adcfe4db1cae8d63d1457b72d1457b72",
    "dynasty": "清",
    "content": [
      "瓦罅堕微霜。飘叶初黄。寒鸦声外度斜阳。回首绿阴门巷异，荏苒时光。",
      "何处听清商。竹院梧廊。夜阑却讶雨敲窗。有梦欲寻寻不得，秋在胡床。"
    ]
  },
  {
    "id": "adcfe4db1cae8d638afcfc9492128d92",
    "title": "念奴娇·寄杭州蕙愉大姑",
    "authorName": "李慎溶",
    "authorId": "adcfe4db1cae8d63d1457b72d1457b72",
    "dynasty": "清",
    "content": [
      "故园秋暮，怅光阴别后，风梭过眼。欲把离愁传尺素，争奈银笺嫌短。听雨帘栊，扫花台榭，处处寻思遍。回头欢境，算来空付微叹。",
      "多少胜迹前朝，香车画楫，尘影如潮满。明月江山曾入梦，却被箫声吹断。遮莫年来，镜中云鬓，湖柳丝偷换。新游须记，酒痕襟上休浣。"
    ]
  },
  {
    "id": "adcfe4db1cae8d63517fc59fcb419d87",
    "title": "百字令和林畏庐诗丈泛湖之作",
    "authorName": "李慎溶",
    "authorId": "adcfe4db1cae8d63d1457b72d1457b72",
    "dynasty": "清",
    "content": [
      "越山清绝，泛湖光中夜，翛然孤引。一片玲珑惊骤冷，月底杨花吹鬓。渔屋风生，蓬窗人悄，谁解听高韵。细波轻桨，睡鸥沙际难稳。",
      "长叹系梦西泠，夷犹片棹，欲去频无准。闻说交芦庵外树，犹怨当年先隐。半霎沉埋，水孤天阔，渺渺游人恨。传来新句，旧愁平地盈寸。"
    ]
  },
  {
    "id": "adcfe4db1cae8d63b38f6951280630ba",
    "title": "庆宫春水仙花",
    "authorName": "李慎溶",
    "authorId": "adcfe4db1cae8d63d1457b72d1457b72",
    "dynasty": "清",
    "content": [
      "新晕移盆。浓香坠儿，相逢正在梅边。曾否凌波，何人为拟飞仙。湘江夜、水如云冷，甚惊鸿、来往翩翩。算殷勤、解诉清愁，只有幽弦。",
      "从教风露欺难到，料宫黄纤小，无奈冰天。一笑搴芳，人间又换华年。南园花信犹迟滞，占春光、偏在春先。定归期，梨梦初醒，柳色初妍。"
    ]
  },
  {
    "id": "adcfe4db1cae8d63ec95e106626efa17",
    "title": "疏影·菊影",
    "authorName": "李慎溶",
    "authorId": "adcfe4db1cae8d63d1457b72d1457b72",
    "dynasty": "清",
    "content": [
      "黄昏院宇。有秋魂一片，消瘦如许。载酒篱根，醉眼模糊，误得几回惊顾。夜阑徙倚犹相对，纸槛外、疑烟疑雾。但萧然、淡影难描，不上画家新谱。",
      "绕砌鸣蛩旧识，凉宵厌寂寞，来伴低语。隔岁园亭，约略吟秋，曾采幽芳题句。重逢却讶分明甚，正冷月、无声窥户。更谁怜、立尽霜华，又度小庭寒曙。"
    ]
  },
  {
    "id": "adcfe4db1cae8d632bcdfaaa707a14a3",
    "title": "齐天乐·小西湖秋况",
    "authorName": "李慎溶",
    "authorId": "adcfe4db1cae8d63d1457b72d1457b72",
    "dynasty": "清",
    "content": [
      "浮岚不散繁华影，层峰尚含秋妩。已老蘋根，全欹藕叶，过了晶宫佳处。桥阴静伫。爱默默罗衣，水花香聚。瘦柳枯蝉，向人憔悴看人去。",
      "平漪遥望似镜。忽澄烟裂碧，蓬响惊度。野吹无声，残阳弄影，猛见霜红翻树。沉吟渐苦。甚一样江山，顿伤心素。脉脉回桡，破蟾窥暗渚。"
    ]
  },
  {
    "id": "adcfe4db1cae8d631f587184d54f0967",
    "title": "长亭怨慢戊戌二月寄拔可长兄杭州",
    "authorName": "李慎溶",
    "authorId": "adcfe4db1cae8d63d1457b72d1457b72",
    "dynasty": "清",
    "content": [
      "恨轻被、红尘缠著。往岁湖山，似曾留约。梦里沧波，去帆摇曳向何托。竹窗灯火，欢笑地，浑如昨。畅好故园春，却孤我、听莺栏角。",
      "萧索。恁苏堤柳色，犹倚翠腰新削。湔裙又近，有多少、画桡芳酌。奈别后、恻恻寒轻，怕征袂、和人飘泊。漫细数归期，容易江莲香落。"
    ]
  },
  {
    "id": "adcfe4db1cae8d633f6ef0cd243ff7bd",
    "title": "月上海棠·戊戌闰月，拔兄春闱报罢，复为西湖之游，作以寄意",
    "authorName": "李慎溶",
    "authorId": "adcfe4db1cae8d63d1457b72d1457b72",
    "dynasty": "清",
    "content": [
      "征衣浣尽长安土。到西湖、试向旧鸥语。再挂云帆，甚津亭、绿涨来路。无人地、恨笔谁题瘦句。",
      "携歌行乐休频阻。半阴晴、减了看花侣。已是飘零，况湖山、怨春良苦。还乡梦、肯信南园乱絮。"
    ]
  },
  {
    "id": "adcfe4db1cae8d63a9a9d6e3744f56b9",
    "title": "壶中天春阴",
    "authorName": "李慎溶",
    "authorId": "adcfe4db1cae8d63d1457b72d1457b72",
    "dynasty": "清",
    "content": [
      "帘衣深下，但溟蒙一片，频飞轻雾。十里红楼都似水，惟有莺声低度。杨柳多情，和春共瘦，还替春凄苦。揉昏搓暝，粉香犹未成絮。",
      "生怕燕子归来，沉沉绿暗，换了门前路。见说钿车南陌少，几日芳游轻误。山枕馀熏，云屏萦梦，绊得清寒住。无聊人起，洒窗时响疏雨。"
    ]
  },
  {
    "id": "adcfe4db1cae8d6397687bd6c1069c25",
    "title": "长亭怨慢探梅",
    "authorName": "李慎溶",
    "authorId": "adcfe4db1cae8d63d1457b72d1457b72",
    "dynasty": "清",
    "content": [
      "是谁访、孤山前道。几日诗魂，被花相恼。暗瓦残霜，故溪新雪候犹早。梦游程熟，峰影下，天凄窈。此度见峨妆，定不惜、年光轻老。",
      "寒悄。甚愁鬟压整，冷落水边人缟。多情翠羽，忍忘却、绮窗音报。正怅惘、菊尽篱根，又萦惹、吹香吟抱。待唤起娉婷，一笛迢迢飞到。"
    ]
  },
  {
    "id": "adcfe4db1cae8d637961993be9943236",
    "title": "解连环·为王碧栖词丈题寒城旅眺图",
    "authorName": "李慎溶",
    "authorId": "adcfe4db1cae8d63d1457b72d1457b72",
    "dynasty": "清",
    "content": [
      "倚筇人懒，正昏鸦秃树，古城秋晚。蓦忆著、王粲当时，搁归计西风，鬓霜轻换。异地登临，恨犹带、故园心眼。问乡愁此际，不用悲笳，已是难缓。",
      "年芳去人渐远。对沉吟尚有，图画疏散。纵赚得、词赋江关，叹踪迹平生，倩谁能绾。有限回程，奈也被、暮云遮断。更凄迷、夕阳尽处，数声过雁。"
    ]
  },
  {
    "id": "adcfe4db1cae8d635a6e92d2d98d95d7",
    "title": "一萼红·碧栖词丈归自沪江，为寄江南梅，迟延未到，作此以速之",
    "authorName": "李慎溶",
    "authorId": "adcfe4db1cae8d63d1457b72d1457b72",
    "dynasty": "清",
    "content": [
      "步空陂。正凝思望远，无语忆幽姿。津国清霜，柴门流水，关河魂梦参差。待料理、江南旧怨，甚东风、犹滞在横枝。浮海春回，吟芳人老，馀想惊非。",
      "迢递平烟千驿，更平波千顷，冷浸冰肌。岁晏情怀，天涯滋味，寒边事事轻违。渺何处、吴船载雨，较花候、却比故山迟。长为婵娟瘦损，此意谁知。"
    ]
  },
  {
    "id": "adcfe4db1d36ab7962192eae527e44a9",
    "title": "减字木兰花·忆杭",
    "authorName": "闵怀英",
    "authorId": "adcfe4db1d36ab79d1457b72d1457b72",
    "dynasty": "清",
    "content": [
      "春寒惊梦。被拥巫云谁与共。望眼迷离。粉蝶杨花一片飞。",
      "倚阑无力。深掩重门人寂寂。儿女牵怀。目断西泠雁不来。"
    ]
  },
  {
    "id": "adcfe4db1d6b0bdfa4c89145a9e21b49",
    "title": "满江红·书嘉禾李孝贞女事",
    "authorName": "庞蕙纕",
    "authorId": "adcfe4db1d6b0bdfd1457b72d1457b72",
    "dynasty": "清",
    "content": [
      "地老天荒，重翻过、鸳湖春色。记当日、白衣来梦，前身西极。千古男儿忙不了，一时闺阁轻收得。羡缇萦，缓急请从行，真堪激。",
      "曹娥恨，江犹黑。陶婴志，环空碧。想呼苍哀吁，药铛朱实。泪涴枫根终有痛，魂栖庙树知何日。听城南，夜夜杜鹃啼，催明月。"
    ]
  },
  {
    "id": "adcfe4db1d6b0bdf9cb94e1797364342",
    "title": "如梦令·春闺",
    "authorName": "庞蕙纕",
    "authorId": "adcfe4db1d6b0bdfd1457b72d1457b72",
    "dynasty": "清",
    "content": [
      "春到韶光堪恋。妒杀画梁双燕。妆罢卷珠帘，迟日和风吹面。",
      "人倦。人倦。无数落花庭院。"
    ]
  },
  {
    "id": "adcfe4db1d6b0bdf98468f4d33a27ce4",
    "title": "浣溪沙·夏日",
    "authorName": "庞蕙纕",
    "authorId": "adcfe4db1d6b0bdfd1457b72d1457b72",
    "dynasty": "清",
    "content": [
      "绿映亭台薄暮天。熏风寂静小庭前。暗香浮动一池莲。",
      "柳絮纷纷飘画槛，桐花点点堕湘帘。纱窗雨过却慵眠。"
    ]
  },
  {
    "id": "adcfe4db1d6b0bdf5485a0ceadf21c53",
    "title": "少年游·重午娶妇偶成",
    "authorName": "庞蕙纕",
    "authorId": "adcfe4db1d6b0bdfd1457b72d1457b72",
    "dynasty": "清",
    "content": [
      "凤冠初卸，龙舟正渡，佳节恰新婚。羹遣姑尝，拜随堂上，红烛昨宵停。",
      "葵榴艾虎，晓妆才竟，深浅画眉痕。愿来年此日，儿生镇恶，客满孟尝门。"
    ]
  },
  {
    "id": "adcfe4db1d6b0bdf881a342d0cf0712f",
    "title": "鹧鸪天·病中闻家慈同元姨为余诵经志感",
    "authorName": "庞蕙纕",
    "authorId": "adcfe4db1d6b0bdfd1457b72d1457b72",
    "dynasty": "清",
    "content": [
      "终岁恹恹怯往还。盈盈两袖泪痕潸。一心解织愁千缕，双鬓慵梳月半湾。",
      "鸳被冷，琐窗寒，翻经画阁忏红颜。枕函稽首殷勤意，不尽笺题寄小鬟。"
    ]
  },
  {
    "id": "adcfe4db1d6b0bdfa822cd698a89fc7c",
    "title": "塞垣春代明妃怨",
    "authorName": "庞蕙纕",
    "authorId": "adcfe4db1d6b0bdfd1457b72d1457b72",
    "dynasty": "清",
    "content": [
      "塞马嘶平野。正四处、悲风卸。天南极望，乱云满目，珠泪偷泻。正黯然乡思满怀也。更羌管、鸣秋夜。",
      "想娥眉、汉宫欲妒，沙场巧相嫁。无计问君王，可犹把、婵娟萦挂。纵汉使频回，奈长恨难写。叹何时、故国重见，待安排、归梦清宵下。怨寄琵琶里，单于应泪洒。"
    ]
  },
  {
    "id": "adcfe4db1d6b0bdf3b4c7b2416c40a39",
    "title": "沁园春·仲春为二姒三十初度",
    "authorName": "庞蕙纕",
    "authorId": "adcfe4db1d6b0bdfd1457b72d1457b72",
    "dynasty": "清",
    "content": [
      "晓镜初开，喜傍妆台，日上花梢。看梅痕虽淡，尚飘积雪，柳绵未吐，遍拂长条。风送红香，烟凝翠黛，春到帘栊淑景饶。风光好，正筵前燕喜，窗外莺娇。",
      "兰芳玉映堪描。许谢女班姬第一标。任荆台歌舞，低头织锦，秦楼夜月，并坐吹箫。甲子平分，花朝前后，宝瑟瑶琴逸韵调。闺中近，羡霞觞引满，人在云霄。"
    ]
  },
  {
    "id": "adcfe4db1e051f10c9e9fccd8186b7d3",
    "title": "湘春夜月题莲因室遗集",
    "authorName": "钟维则",
    "authorId": "adcfe4db1e051f10d1457b72d1457b72",
    "dynasty": "清",
    "content": [
      "近新霜，月风帘卷销魂。况是旅馆无聊，心事不堪论。知否天涯小住，笑浮踪无定，同是萍根。便商量慰籍，怎生遣得，昔梦前尘。",
      "疏钟古寺，悲笳雉堞，凉月朱门。刻翠裁红，便琢就新词丽句，都是愁痕。悲秋病酒，更那堪、客里深春。这节序、恼人间没个君苗，拌掷笔砚全焚。"
    ]
  },
  {
    "id": "adcfe4db1e375247766b4378b3a2551d",
    "title": "十六字令",
    "authorName": "钱贞嘉",
    "authorId": "adcfe4db1e375247d1457b72d1457b72",
    "dynasty": "清",
    "content": [
      "鸳被暖，横陈白玉床。贪午睡，不识晓来霜。"
    ]
  },
  {
    "id": "adcfe4db1e3752479cf491a14f72cfcc",
    "title": "忆王孙",
    "authorName": "钱贞嘉",
    "authorId": "adcfe4db1e375247d1457b72d1457b72",
    "dynasty": "清",
    "content": [
      "朱栏匀粉镜奁斜。蛛网丝丝罥碧纱。墙外荼蘼日影遮。",
      "曲篱笆。邻女携香换杏花。"
    ]
  },
  {
    "id": "adcfe4db1e3752479cf491a13867e6f5",
    "title": "忆王孙",
    "authorName": "钱贞嘉",
    "authorId": "adcfe4db1e375247d1457b72d1457b72",
    "dynasty": "清",
    "content": [
      "淡烟冲雾掠蜻蜓。秋渚潮回沙面平。一曲渔歌月满罾，水荭青，风落残红补断萍。"
    ]
  },
  {
    "id": "adcfe4db1e375247b2801a2e26a211fa",
    "title": "天仙子",
    "authorName": "钱贞嘉",
    "authorId": "adcfe4db1e375247d1457b72d1457b72",
    "dynasty": "清",
    "content": [
      "宝髻蓬松羞翠镜。诃梨贴面安黄正。残花鹯雨洒东风，风不静。",
      "花不定。杜娟啼老鸳鸯病。"
    ]
  },
  {
    "id": "adcfe4db1e375247dd790e04f5922c62",
    "title": "菩萨蛮·盼信",
    "authorName": "钱贞嘉",
    "authorId": "adcfe4db1e375247d1457b72d1457b72",
    "dynasty": "清",
    "content": [
      "窗前风竹敲寒玉。回文不寄飞鸿足。立尽小花廊。归鸦影过墙。",
      "新诗和恨续。徙倚红阑曲。尘积旧琵琶。羞歌玉树花。"
    ]
  },
  {
    "id": "adcfe4db1e3752471c1d54f5c27e02ff",
    "title": "月笼沙新犯曲",
    "authorName": "钱贞嘉",
    "authorId": "adcfe4db1e375247d1457b72d1457b72",
    "dynasty": "清",
    "content": [
      "纤手低笼，宝钏银纱，微掩酥胸。旧时相见画屏中。重向月光花影下，总是朦胧。",
      "无语含娇，小立多情，蜜意难通。小楼独自倚东风。夜夜夜深清泪滴，好梦成空。"
    ]
  },
  {
    "id": "adcfe4db1e3e25f04d364ebd2548b161",
    "title": "菩萨蛮·雨窗对菊",
    "authorName": "冯挹芳",
    "authorId": "adcfe4db1e3e25f0d1457b72d1457b72",
    "dynasty": "清",
    "content": [
      "绣衣风透馀香织。玲珑嫩叶凝眸碧。花影半帘秋。箫声起画楼。",
      "夜深人独立。风雨萧萧急。烛灺闪虚棂。疏枝映素屏。"
    ]
  },
  {
    "id": "adcfe4db1e95453a55bf8ba5a61f713b",
    "title": "菩萨蛮·美人午睡",
    "authorName": "许冰玉",
    "authorId": "adcfe4db1e95453ad1457b72d1457b72",
    "dynasty": "清",
    "content": [
      "绿云撩乱堆红袖。粉香零落胭脂瘦。鹦鹉一声声。回头错应人。",
      "近前情脉脉。试把香肩拍。双手约金钗。朦胧眼不开。"
    ]
  },
  {
    "id": "adcfe4db1eac387fc5d7e7e81877265e",
    "title": "满江红·桃花零乱，春事将阑，感触拈此",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "意绪恹恹，无可奈、昼长人困。镇日里、春阴黯澹，空庭悄静。嫩绿如茵铺鲜砌，落红成阵迷芳径。知连朝、细雨酿春寒。清明近。",
      "花易谢，春将尽。人易老，时偏迅。惹闲情万种，工愁善病。人面东风空结想，年华流水都成恨。古今来、薄命属红艳，真堪信。"
    ]
  },
  {
    "id": "adcfe4db1eac387f16434a05ad6f2a78",
    "title": "满江红·醵饮醉后感赋",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "宦味酸辛，问我辈、可曾尝足。浑不信、雄飞壮志，一官雌伏。尽有热肠堪任侠，惜无媚骨能谐俗。廿年来、豪气渐消磨，眉痕蹙。",
      "观世事，多翻覆。邀雅集，联欢乐。任逍遥岁月，灯红酒绿。醉后酣眠生若死，狂来起舞歌犹哭。矧而今、时局已如斯，何荣辱。"
    ]
  },
  {
    "id": "adcfe4db1eac387f5158aefe3f2e18c2",
    "title": "南浦·送友人游幕",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "剪烛话深宵，唱骊歌、无限愁肠回绕。才送客鞭丝，又怅别江干，轻舟荡小。南船北马，叹今后故人稀少。离合明知皆数定，独我此情难了。",
      "遨游壮志虽然好。奈枝分荆树，花忧萱草。报牍事长征，望此去、成学归来须早。一声珍重，片帆远挂烟波渺。愿乘长风看破浪，目断暮云天杳。"
    ]
  },
  {
    "id": "adcfe4db1eac387fbb9fa5cc48199ed3",
    "title": "捣练子·春闺风雨词",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "风阵阵，雨蒙蒙。宵短衾寒睡不浓。醒着欲眠眠着醒，声声又到五更钟。"
    ]
  },
  {
    "id": "adcfe4db1eac387fbb9fa5cc5a1e2328",
    "title": "捣练子·春闺风雨词",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "风细细，雨丝丝。撩乱芭蕉和竹枝。隔个窗儿听不得，凄凉又是上灯时。"
    ]
  },
  {
    "id": "adcfe4db1eac387fbb9fa5cc3de8a23f",
    "title": "捣练子·春闺风雨词",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "风剪剪，雨霏霏。自卷珠帘自挽帷。满地残红花又谢，天涯底事尚迟归。"
    ]
  },
  {
    "id": "adcfe4db1eac387fbb9fa5cca39530e1",
    "title": "捣练子·春闺风雨词",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "风袅袅，雨绵绵。窗外花枝冷杜鹃。独上小楼人不见，断肠柳色又经年。"
    ]
  },
  {
    "id": "adcfe4db1eac387f026c1e06f991002d",
    "title": "喝火令·春晴",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "宿雨开新霁，烘晴爱艳阳。困人天气昼初长。镇日恹恹无个事，暮色又昏黄。",
      "病竖偏难遣，愁魔竟未降。朝朝药鼎伴茶铛。孤负良辰，孤负好时光。",
      "孤负年来诗酒，减尽昔时狂。"
    ]
  },
  {
    "id": "adcfe4db1eac387fd7649c62a84498c9",
    "title": "诉衷情·残菊",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "莫因秋老惹愁思。晚节订心知。历尽严霜犹傲，有骨瘦还支。",
      "宴重九，醉琼卮。曾几时。劝君休怅，一年容易，后会重期。"
    ]
  },
  {
    "id": "adcfe4db1eac387f317328d91e5bda0b",
    "title": "如梦令·题桃花美人画幅",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "小院夭桃开未。帘卷东风相对。芳讯倩谁传，孤负韶华明媚。",
      "心醉。心醉。尝到一春滋味。"
    ]
  },
  {
    "id": "adcfe4db1eac387ff58a5b0956954e8c",
    "title": "卖花声戏和友人春思原韵",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "屈指又花朝。愁绪难捎。东风吹绿柳千条。无怪楼头年少妇，争不魂销。",
      "残漏正迢迢。梦也寥寥。春寒独耐可怜宵。料得人儿应未寐，衾拥灯挑。"
    ]
  },
  {
    "id": "adcfe4db1eac387f251a7d3f73ac482d",
    "title": "醉春风有调",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "不打求财卦。不说舐肥话。洁身自爱莫逾闲，怕怕怕。笑里藏刀，言中酿蜜，防之不暇。",
      "何敢高身价。忍辱受裆胯。威风逞尽看何如，骂骂骂。任尔偷天，由他换日，把谁瞒下。"
    ]
  },
  {
    "id": "adcfe4db1eac387ff842fa1113b60091",
    "title": "满江红·愤懑",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "愤懑填胸，说不尽、许多烦恼。缘底事、天涯远宦，劳人草草。贾谊上书惟痛哭，杜陵寓蜀偏潦倒。古今来、时数限英雄，知多少。",
      "耽诗酒，愁难扫。订车笠，盟忘了。这世途滋味，几经尝饱。腹剑肠刀猜不透，口糖齿蜜防须早。莫嗤依、荣辱两无知，装憨好。"
    ]
  },
  {
    "id": "adcfe4db1eac387f9443f965dd5c1283",
    "title": "贺新郎·戏和友人新婚词原韵",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "春意眉痕阔。想当初、衫裁杏子，笺题桐叶。中表情殷嫌莫避，姊妹双双环列。恨侬把、断头香爇。仅获一枝莲并蒂，对花光、偎嗅清芬冽。心醉矣，觑斜睫。",
      "孤眠曾过些时节。算今朝、鸾凰哕日，鸳鸯睡月。漫把新词先索和，记否从前旧阕。休怪我、狂徒哓舌。两小无猜猜正好，这良缘、美满千秋绝。私语细，枕边说。"
    ]
  },
  {
    "id": "adcfe4db1eac387f1c2c85bf754ff880",
    "title": "浣溪沙·春灯谜，词牌六",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "开遍群英一院中。对花顾影自怜侬。探春人懒步香丛。",
      "遥盼驿梅千里寄，尽拈红豆两心同。好梦上巫峰。"
    ]
  },
  {
    "id": "adcfe4db1eac387fd82fb771bc916f2d",
    "title": "百字令·送春",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "沉沉院落，送东皇去后，重门寂寞。开罢荼蘼花一架，换了愔愔浓绿。鹃血啼红，蝶魂凄碧，都为伤春哭。情慵意懒，吟怀怎不萧索。",
      "屈指才过花朝，韶华九十，弹指驹光速。艳影飘零香梦短，回首那禁枨触。人想当年，恨随流水，缘待何时续。芳心已醉，凄凉句怕重读。"
    ]
  },
  {
    "id": "adcfe4db1eac387f047d00f00f67ec8f",
    "title": "满江红·感旧",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "世易时迁，一回首、辄深浩叹。细数那、廿年攻读，卅年游宦。鞅掌簿书惟黾勉，留心经史曾淹贯。到而今、学乃不如人，声名贱。",
      "萧疏鬓，随年换。酸辛泪，和愁咽。恨撑肠铁，偏难更变。醉酒狂枪犀角斝，挑灯快读虬髯传。不平鸣、长啸跃龙泉，床头剑。"
    ]
  },
  {
    "id": "adcfe4db1eac387f89a51837fbb84233",
    "title": "满江红·再题潘绍宅先生秋灯夜读图二阕",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "满目疮痍，看遍地、干戈扰扰。一转瞬、卅年薄宦，风尘潦倒。入蜀原知行路险，挂冠恨不归田早。望鉴湖、烽火隔江乡，云天杳。",
      "阅历境，知多少。哀乐感，嗟衰老。算般般世味，此生尝饱。离乱情怀何处诉，利名心念都灰了。贳村醪、有酒不成欢，愁难扫。"
    ]
  },
  {
    "id": "adcfe4db1eac387f89a5183762dcab53",
    "title": "满江红·再题潘绍宅先生秋灯夜读图二阕",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "战局纷争，尽变了、强权世界。休再说、文章华国，书香累代。铁胆包身谁任侠，金人缄口当知诫。问渔郎、欲访武陵源，今何在。",
      "寒骨相，奇而怪。穷气节，豪而迈。恸英雄末路，悲歌慷慨。傲慢故教形放浪，疏狂不受人怜爱。藉新词、发我旧牢骚，吟天籁。"
    ]
  },
  {
    "id": "adcfe4db1eac387fac2897c3a17179ce",
    "title": "临江仙·饮嘉州江干酒楼",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "结伴清游聊破闷，行行随负奚囊。临江小榭泛壶觞。斜阳烘酒意，流水涤诗肠。",
      "共倚阑干闲眺望，数他上下帆樯。青山对我笑人忙。利名一寤寐，今古几兴亡。"
    ]
  },
  {
    "id": "adcfe4db1eac387f53d726962bef9e3a",
    "title": "望江南春晚",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "韶光迅，忽又送春归。回忆吟花诗句艳，相邀醉月羽觞飞。",
      "一梦境都非。"
    ]
  },
  {
    "id": "adcfe4db1eac387f53d72696ff2b14e3",
    "title": "望江南春晚",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "填新恨，减却旧腰围。满院残英红影瘦，当门高树绿阴肥。",
      "镇日掩双扉。"
    ]
  },
  {
    "id": "adcfe4db1eac387f261280309b3ce108",
    "title": "百字令·排闷",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "穷通否泰，古今来、时数大都比比。况复沧桑经浩劫，作达放颠而已。梦内寻春，酒中延昼，醉向床头倚。沉思旧事，新愁偏又勾起。",
      "镜里。潘鬓萧疏，沈腰瘦损，顾影无能矣。半百年华知命日，参透世情物理。才受人憎，智非己福，甘隐衡门底。寄怀引睇，苍茫云树千里。"
    ]
  },
  {
    "id": "adcfe4db1eac387f8afa7e43de9df2ba",
    "title": "金缕曲·四月十五深宵玩月",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "云静长空碧。照中天、山河弄影，楼台增色。午夜漏沉庭院静，万籁无声寂寂。独许伴、骚人词客。澹到襟怀心共朗，抽吟笺、光灿生花笔。宵景好，诗囊阔。",
      "月圆难补人间缺。反牵他、闺情旅梦，伤离惜别。一样清辉同赏玩，各有悲欢胸臆。问几见、当头皓魄。且把闲愁收拾起，快安排、小饮壶觞列。斟旧酿，醉今夕。"
    ]
  },
  {
    "id": "adcfe4db1eac387f0857194bd01c6340",
    "title": "沁园春·重阳前五日",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "秋是愁媒，雨雨风风，无端感伤。觉香魂艳梦，昨宵苦短，冷吟闲醉，此计差长。人寂如僧，斋空若寺，门掩闲庭落叶黄。萧条况，怪我疏酬应，世尽炎凉。",
      "那堪又近重阳。尽岁岁、他乡作故乡。把半生事业，都归泡影，卅年尘土，轻换流光。闷损情怀，惊传烽火，容易催添鬓满霜。休提起，说禅心侠骨，剑胆诗肠。"
    ]
  },
  {
    "id": "adcfe4db1eac387f34bc73c0941567b5",
    "title": "洞仙歌·二月廿九日江岳生纳宠招饮，戏拈",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "趁时衫履，正新妆初罢。一颗珠球右襟挂。羡娇藏金屋，醉敞琼筵，最好是、客去酒阑灯灺。",
      "料香温枕畔，玉软衾窝，爱煞腰肢细堪把。花笔属君家，快倩丹青，写鬓影春风图画。从此后、应长伴才人，坐翠竹栏边，碧桃窗下。"
    ]
  },
  {
    "id": "adcfe4db1eac387fd47ebb09bb8348c9",
    "title": "齐天乐·和钱二川梦痕，仍用行迹前韵",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "睡乡寻入温柔好，卿心我心同印。恍对娇姿，疑留艳影，帐透纱红灯衬。肠回寸寸。怕一缕残魂，被风吹尽。幻也真耶，俏庞犹忆酒涡俊。",
      "飞来生恐不到，乍离还乍合，难写神韵。醉去云携，惊回雨握，似带三分香润。游仙枕稳。数十二巫峰，列如尖笋。小杜扬州，料他眉蹙损。"
    ]
  },
  {
    "id": "adcfe4db1eac387f3fec188851cb1df4",
    "title": "清平乐·初夏口占",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "荼蘼开罢。槐又迎初夏。春色繁华弹指乍。寂寞小园亭榭。",
      "无端病起恹恹。遣愁独立檐前。细数绿阴梅子，枝头个个匀圆。"
    ]
  },
  {
    "id": "adcfe4db1eac387f23b99502d887cb62",
    "title": "齐天乐·七月既望，王俊庭、王际云同携酒肴偕应子乘、魏文古诸人集饮余亭玩月，拈此",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "夜凉如水天如洗，秋怀颇愁岑寂。旨酒携来，群贤毕至，略分都忘形迹。心情纵劣。忍负此良宵，一轮明月。畅饮清谈，顿教尘虑俗氛涤。",
      "吾侪欢聚有几，况余生劫后，宜醉今夕。风雨飘摇，雷霆震撼，昨事君休提说。欃枪未灭。正四海狂澜，半枰残弈。抚世悠悠，放颠歌代泣。"
    ]
  },
  {
    "id": "adcfe4db1eac387f036d990796d73275",
    "title": "江神子秋海棠",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "可怜红泫晕娇姿。雨丝丝。泪丝丝。画烛烧残、春梦早醒时。瘦损冷魂谁唤起，糁麝粉，湿燕支。",
      "断肠花写断肠词。不相思。转相思。独抱秋怀、愁许病蛩知。为尔小檀心已碎，伤命薄，悔情痴。"
    ]
  },
  {
    "id": "adcfe4db1eac387fb32a105ccba0df6a",
    "title": "贺新凉丁巳中秋",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "一瞬驹过隙。尽年年、桂花结子，梧桐落叶。半百光阴容易逝，难去命宫磨蝎。已垂暮、尚呕心血。劳碌风尘缘底事，恸余生、两遇红羊劫。时世局，不堪说。",
      "中秋自古称佳节。爱凉宵、天清似水，人圆于月。怎奈潘郎憔悴矣，镜里鬓丝添白。怕回首、尽成陈迹。狂态豪情非旧日，强欢颜、为博萱堂悦。团聚饮，醉今夕。"
    ]
  },
  {
    "id": "adcfe4db1eac387f3d0340c4fcd5e934",
    "title": "蝶恋花·题落花蝴蝶画扇",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "午梦初回钗凤坠。病起慵妆，缓步扶雏婢。满地残红香粉褪。天涯芳草人归未。",
      "蛱蝶双双情态媚。欲扑还停，意软心先醉。让尔合欢花底睡。偷窥悄立帘儿内。"
    ]
  },
  {
    "id": "adcfe4db1eac387f71c8f53e88250f22",
    "title": "满江红·咏蝶",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "一梦蘧蘧，早悟彻、浮生是幻。忆蠖屈、草茅伏处，化身未现。裹叶青虫谁鉴赏，抱枝毛蛹真堪厌。忽高飞、彩翼焕文章，群争羡。",
      "亭榭好，芳寻遍。锦绣里，花迷恋。纵繁华也要、能消福艳。春色名园酣富贵，秋风败堵忘贫贱。味庄周、意趣最幽深，宜参玩。"
    ]
  },
  {
    "id": "adcfe4db1eac387f7f64664ea64a293f",
    "title": "望江南秋夜闺词",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "机声歇，织锦倦停梭。龙脑香添风袅篆，虾须帘动月摇波。",
      "小立望秋河。"
    ]
  },
  {
    "id": "adcfe4db1eac387f7f64664e07be98f8",
    "title": "望江南秋夜闺词",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "沉沉院，蕉绿覆墙阴。蛛上钗头知送喜，蛩来屋角想争吟。",
      "凉月澹诗心。"
    ]
  },
  {
    "id": "adcfe4db1eac387f7f64664e1f7af38b",
    "title": "望江南秋夜闺词",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "风萧瑟，夜坐竹窗西。蚁绿铛斟浮折脚，蟹黄钗剔选团脐。",
      "乡味忆苕溪。"
    ]
  },
  {
    "id": "adcfe4db1eac387f7f64664e6af87cfc",
    "title": "望江南秋夜闺词",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "缠绵雨，秋思上眉梢。裙系疏罗拖凤尾，书摊生纸涩羊毫。",
      "旧稿懒新钞。"
    ]
  },
  {
    "id": "adcfe4db1eac387f7f64664e9e7c9175",
    "title": "望江南秋夜闺词",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "残妆卸，掠鬓乱堆鸦。雁翅钗垂欹枕菊，蝇头小字学簪花。",
      "窗烛逗红纱。"
    ]
  },
  {
    "id": "adcfe4db1eac387f7f64664ef0dc4988",
    "title": "望江南秋夜闺词",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "鸳衾展，绣缦掩罗纹。眠后灵萱胸面佩，睡余香草髻心闻。",
      "催得梦成云。"
    ]
  },
  {
    "id": "adcfe4db1eac387f16909646091480bd",
    "title": "凄凉犯重阳后一日，西风毷氉，感旧拈此",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "流光瞬息。催人老、重阳又过佳节。旧游乐事，登高选胜，尽成陈迹。年来碌历，只赢得霜丝鬓白。甚心情、持螯醉酒，逸兴迥非昔。",
      "真个欢场少，几辈疏狂，几番歌泣。零愁断梦，付苔阶、病蛩衰蝶。木落砧寒，助秋思、凄清欲绝。尽西风，平芜乱卷乱扫叶。"
    ]
  },
  {
    "id": "adcfe4db1eac387f4ae2beb0f2249c50",
    "title": "猫儿坠题瓜李茉莉花茶壶画扇",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "浮瓜沉李，雨过晚风初。茉莉花香逗碧幮。试茶细啜曼生壶。",
      "毫濡。恰称写、赏夏迎凉话茗新图。"
    ]
  },
  {
    "id": "adcfe4db1eac387f4ae2beb006540a31",
    "title": "猫儿坠题瓜李茉莉花茶壶画扇",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "声声络纬，薄暮送新凉。坐对晶帘看夜妆。胭脂花衬酒涡庞。",
      "端详。更令我、一缕魂销到夜来香。"
    ]
  },
  {
    "id": "adcfe4db1eac387f16d89c3397f5446c",
    "title": "蝶恋花·菊堆小山，邀朋宴赏，即席度此",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "丛菊层层堆锦绣。佳色斓斑，直把秋光斗。恰趁新醪初酿就。开轩延赏壶觞侑。",
      "怎奈情怀非似旧。憔悴西风，人比黄花瘦。人向花前香染袖。愿花长好人长寿。"
    ]
  },
  {
    "id": "adcfe4db1eac387f2265a088037c15b3",
    "title": "浣溪沙·新秋偶拈",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "半日偷闲趁放衙。还家习静远嚣哗。园亭虽小趣偏赊。",
      "听雨残留荷芰叶，媚秋娇爱海棠花。浅红深碧漾窗纱。"
    ]
  },
  {
    "id": "adcfe4db1eac387f2265a08810c05127",
    "title": "浣溪沙·新秋偶拈",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "疏竹幽兰点缀工。莫嫌萧瑟怅西风。霜篱醉到雁来红。",
      "待看黄花耘老圃，初开丹桂簇芳丛。春光秋色一般同。"
    ]
  },
  {
    "id": "adcfe4db1eac387f2265a088c4547039",
    "title": "浣溪沙·新秋偶拈",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "才下湘帘又上钩。夕阳庭院晚天秋。催添诗思入茶瓯。",
      "旧梦易醒人易老，新凉初逗暑初收。年华水样去悠悠。"
    ]
  },
  {
    "id": "adcfe4db1eac387f2265a0889b170aca",
    "title": "浣溪沙·新秋偶拈",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "记得翩翩昔日狂。而今憔悴旧潘郎。冶游情事渐都忘。",
      "苦比莲心惟自觉，甘回蔗尾妄思尝。百年身世几沧桑。"
    ]
  },
  {
    "id": "adcfe4db1eac387f9ca2344b9dcd948c",
    "title": "风入松·冬夜独酌",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "更阑灯灺坐宵窗。昏月严霜。御寒无计惟倾酒，藉销愁、沉醉壶觞。助我粗豪剑胆，润他枯瘦诗肠。",
      "百年能有几欢场。身世沧桑。从今理乱休闻问，概抛除、利锁名缰。甘守清贫淡泊，任教放纵疏狂。"
    ]
  },
  {
    "id": "adcfe4db1eac387fc61e1244e3c77e0a",
    "title": "贺新郎·代拟贺江某续娶",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "重谱凤鸾阕。喜两番、牡丹滴露，海棠睡月。香雾粉云浓胜酒，得意又逢今夕。轻手把、红巾高揭。魄夺魂销情不禁，这心窝、先到衾窝热。肩并坐，互偷睫。",
      "良宵要算春时节。正被池、初翻锦浪，暖融艳雪。分付鸳鸯交颈卧，莫负千金一刻。珊枕畔、偎腮低说。商画眉痕深与浅，是君家、惯有生花笔。缘美满，百年结。"
    ]
  },
  {
    "id": "adcfe4db1eac387fda67b6607b14672c",
    "title": "临江仙·咏白莲",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "冷艳宜邀名士赏，亭亭玉立横塘。淤泥不染自芬芳。清如君子品，淡爱美人妆。",
      "料得前身应是月，瑶台旧梦难忘。皈依佛座乞慈航。苦心参色相，低首礼空王。"
    ]
  },
  {
    "id": "adcfe4db1eac387fbb2301c725ad6529",
    "title": "南楼令·立秋有感",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "凉意觉飕飕。庭阴暑渐收。又西风报到新秋。时序易迁人事改，哀乐感，注心头。",
      "愈老愈多愁。愁来不自由。好韶华已付东流。半世辛劳年耳顺，仍故我，此生休。"
    ]
  },
  {
    "id": "adcfe4db1eac387f902109483b761ed2",
    "title": "一丛花·重九日堆菊山一座，作此赏之",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "西风瑟瑟又重阳。抚景感苍凉。故堆丛菊山层叠，把秋色、装点春光。得伴花吟，纵无客饮，相对亦徜徉。",
      "莫嫌清瘦自能香。老圃几经霜。不趋炎热偏趋冷，年来也、一样心肠。晚节同坚，孤芳独赏，有骨傲何妨。"
    ]
  },
  {
    "id": "adcfe4db1eac387f886170d1da5f86b1",
    "title": "鹊踏枝庚申元夜独坐，口占",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "爆竹声喧箫管奏。佳节年年，又到元宵候。灯火六街明似昼。一檠独坐听寒漏。",
      "豪兴而今非复旧。老去时迁，愁攒眉间斗。冷淡繁华都阅透。梅花许我同清瘦。"
    ]
  },
  {
    "id": "adcfe4db1eac387ffdfbd81ecc8e6f6e",
    "title": "临江仙·元宵后二日倚声",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "节过上元灯火夜，寂寥春昼闲庭。风尖寒峭逗疏棂。梅魂无处觅，柳眼几时醒。",
      "独有海棠娇艳好，窗前日对娉婷。花应笑我鬓星星。感时人易老，嫉俗户长扃。"
    ]
  },
  {
    "id": "adcfe4db1eac387f2ea4b3d598f877b3",
    "title": "百字令·感愤",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "瞬将花甲，到而今、旧梦那堪回忆。去日苦多来日少，竟把韶华抛弃。辛味都尝，丁年早过，老尚谋生计。期颐纵享，劳劳惟问何趣。",
      "只道文字招魔，聪明妨命，蹭蹬归天意。不信无才如我辈，造物也还相忌。世尽言愁，仆原抱恨，难禁悲中涕。疮痍满目，时艰谈甚经济。"
    ]
  },
  {
    "id": "adcfe4db1eac387f3631387cbf373699",
    "title": "满庭芳·和盛吟皋感赋原韵",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "半盏新醪，十年旧事，醉里残梦难寻。蝉哀蛩怨，都伴我愁吟。漫向穷途洒泪，堪怜那、煮鹤焚琴。休提起、酬恩感遇，一饭说淮阴。",
      "沧桑经劫后，几番吊古，几度悲今。把宫弦正调，变了商音。小隐何须问世，闲云懒、出岫无心。君知否、金人有诫，缄口是良箴。"
    ]
  },
  {
    "id": "adcfe4db1eac387f9d686138ed399754",
    "title": "满江红·题盛吟皋先生词集",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "大著皇皇，直令我、小儒桥舌。因想像、丰标高雅，襟怀澹泊。归隐醉倾郫井酒，宦游曾踏匡庐雪。把河山、笔底一齐收，奚囊阔。",
      "凭吊古，音昂激。悲恸世，声呜咽。写悼亡哀句，调尤凄绝。人老方知情更笃，意真乃见词亲切。漫誉扬、咳唾是珠玑，心头血。"
    ]
  },
  {
    "id": "adcfe4db1eac387f9d686138b5139220",
    "title": "满江红·题盛吟皋先生词集",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "叹我余生，也过了、几回浩劫。三十载、名场潦倒，风尘碌历。曲好都归天上有，月圆不补人间缺。莽乾坤、何处遇知声，瑶琴击。",
      "苔径冷，无宾客。桐院静，翻书帙。算年来只与，蠹鱼分食。憔悴霜添潘岳鬓，飘零花谢江淹笔。读君词、勾起旧牢骚，填新阕。"
    ]
  },
  {
    "id": "adcfe4db1eac387fd2e76f122c8d72b7",
    "title": "一斛珠·午节",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "榴花红吐。驹光瞬又逢端午。薰风解愠琴堪抚。竞渡龙舟，厌听喧箫鼓。",
      "五十六年徒自苦。勤偏把拙终难补。胸中犹幸无城府。且倒蒲觞，一醉高千古。"
    ]
  },
  {
    "id": "adcfe4db1eac387f547af2c634fc8e3c",
    "title": "一痕沙薄暮纳凉",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "已抹四圈牌罢。又啜半瓯茶罢。恰到晚凉天。竹床眠。",
      "帘外鸟笼收未。盆内兰花浇未。闲事最关心。问姬人。"
    ]
  },
  {
    "id": "adcfe4db1eac387f52588494d4f1a85b",
    "title": "凤栖梧为盛吟皋题画菊花草虫扇",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "逸致闲情常复旧。不弄丹青，今又三年后。握管从新挥砚右。笔尖也把西风斗。",
      "秋菊秋虫同一瘦。傲惯寒霜，骨是天生就。品格清癯神韵秀。知君晚节康而寿。"
    ]
  },
  {
    "id": "adcfe4db1eac387fab593d37e4cf1c5b",
    "title": "如梦令·为陈子立题画绣球桃花扇",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "帘卷楼头一笑。昨夜东风又到。锦绣好韶华，抚景添侬诗料。",
      "词妙。词妙。半是伤春怀抱。"
    ]
  },
  {
    "id": "adcfe4db1eac387fedd184c48ef9560a",
    "title": "山花子·立秋",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "梭样光阴最易抛。庭梧叶又落今朝。欲去闲愁愁不去，在眉梢。",
      "酒胆诗肠都渐病，香心琴尾一般焦。剩有吟魂秋共瘦，那禁销。"
    ]
  },
  {
    "id": "adcfe4db1eac387fce49a0d414abacc7",
    "title": "贺新凉病中坐雨",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "窗外西风逗。正飕飕、已凉天气，未寒时候。绵雨连朝声点滴，断续听残檐溜。试看那、树头阴覆。难怪春莺红怨老，到秋蝉、绿也同僝僽。无端恨，向眉斗。",
      "年来骨共花争瘦。再休提、情长情短，愁新愁旧。慧剑挥除烦恼事，病榻枯禅参透。把檀屑、炉添金兽。香茗一瓯书一卷，息尘心、伴我延昏昼。消闲福，且消受。"
    ]
  },
  {
    "id": "adcfe4db1eac387f998d4ee8666e213b",
    "title": "虞美人·秋宵独坐",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "谁家断续寒砧捣。冷柝敲更早。一灯风雨自孤吟。和着乱蛩声尽是商音。",
      "催侬霜鬓添多少。人与秋同老。思量往事总萦心。五十六年匆忽到而今。"
    ]
  },
  {
    "id": "adcfe4db1eac387f0c7e3f773ac41b3f",
    "title": "沁园春·寂坐空斋，感伤身世，偶拈此令，悲从中来，不自知其词之呜咽",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "感逝悲来，耳顺年华，匆匆去将。叹萧疏白鬓，安仁易老，笑啼黄口，伯道堪伤。草木同枯，松楸盼断，先垄阿谁奠酒浆。低徊想、怕石枰了局，金鼓收场。",
      "少时意气飞扬。到晚境方知梦里忙。甚论交任侠，可称肝胆，钟情尚义，都冷心肠。病孰怜侬，愁还苦我，悔为他人做嫁裳。回头望、已无边暮霭，有限斜阳。"
    ]
  },
  {
    "id": "adcfe4db1eac387f859d46777b2015e2",
    "title": "花自落自题五十有六小影",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "瞻上座。枨触旧愁无那。身世蚁旋盘转磨。有何勘不破。",
      "我在穷忙里过。尔在安闲中坐。尔我形分劳与惰。影儿人一个。"
    ]
  },
  {
    "id": "adcfe4db1eac387f6ba375df8525e056",
    "title": "调笑令·又题",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "清醒。清醒。恍然梦中情景。可怜衰到而今。",
      "多少伤怀冷心。心冷。心冷。五十六年小影。"
    ]
  },
  {
    "id": "adcfe4db1eac387f0a40507503820b7c",
    "title": "鹧鸪天·题陈太夫人诸孙绕膝图小影",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "绕膝含饴乐事多。一株枝叶荫婆娑。七双兰蕙披图看，惹得旁人羡若何。",
      "姊携妹，弟随哥。孙儿孙女笑呵呵。中间坐个弥陀佛，好似群孩戏老陀。"
    ]
  },
  {
    "id": "adcfe4db1eac387f2181fefb7325258f",
    "title": "花自落自题与内子赏荷小影",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "屈指算。三十七年情眷。花甲将周偕老伴。白头如所愿。",
      "世事都归泡幻。儿女今无牵绊。空境悟来莲界现。两心香一瓣。"
    ]
  },
  {
    "id": "adcfe4db1eac387fef5822c96d373ed8",
    "title": "卜算子·寒夜围炉",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "矮屋瓦凝霜，深巷更敲月。阵阵寒风阵阵吹，吹酿遥空雪。",
      "齿冷语难温，心壮肠犹热。围坐红泥小火炉，煮酒谈今夕。"
    ]
  },
  {
    "id": "adcfe4db1eac387fe70d550ce430d36d",
    "title": "风入松·除夕迎灶",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "云程七日返霓旌。除夕欢迎。遥知碧落凌霄殿，是明朝、定免朝正。与奥何须云媚，祭神如在惟诚。",
      "东厨司命秉权衡。应顺舆情。灶边悄悄听金镜，道人间、群望销兵。数点梅花天意，千家爆竹春声。"
    ]
  },
  {
    "id": "adcfe4db1eac387faad084337d9c3528",
    "title": "探春人日偕钟绍泉、何弼臣、程干卿诸君游工部草堂感赋",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "寒意初销，韶光渐美，屈指新正一七。薄雾烘晴，微风送暖，偕伴骋游芳陌。万里桥西去，好探取梅花消息。草堂买醉香醪，酒痕红泛春色。",
      "杜老千秋诗史，尚垂暮依人，苦吟长客。蜀国栖迟，乡关乱阻，天下也如今日。我辈伤身世，亦无可奈何时节。仰企低徊，不禁枨触愁集。"
    ]
  },
  {
    "id": "adcfe4db1eac387f89fc00a1b7841acb",
    "title": "如梦令·海棠",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "窗外海棠开了。明媚韶华正好。花艳嫁东风，荡得吟魂颠倒。",
      "心祷。心祷。人愿与春不老。"
    ]
  },
  {
    "id": "adcfe4db1eac387f134961320820b365",
    "title": "画堂春·花朝",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "韶光半已等闲抛。那堪病里花朝。纵教有酒也难豪。何况无聊。",
      "墙外碧摇垂柳，窗前红绽夭桃。怪他春色把人撩。怎不魂销。"
    ]
  },
  {
    "id": "adcfe4db1eac387f1b2ce4a91374add2",
    "title": "望江梅日习静功，蒲团寂坐，偶拈此解。四阕",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "蒲团坐，养静习常功。火去无明三昧现，神归有定六根空。",
      "一气转鸿蒙。"
    ]
  },
  {
    "id": "adcfe4db1eac387f3d61eb9e72a37ea9",
    "title": "百字令·二月下浣客成都，游花市，漫拈",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "锦官城外，览群芳、紫陌红尘游遍。百卉争妍延胜赏，铃索彩幡风飐。",
      "芍药娇姿，海棠媚影，到眼春撩乱。香云粉雾，花光相映人面。",
      "惊艳。引蝶成痴，惹蜂作闹，喧鸟声都颤。故态犹存狂未减，我也魂销无算。",
      "老尚情多，愁将酒扫，买醉归来倦。灯残梦醒，客衾依旧寒恋。"
    ]
  },
  {
    "id": "adcfe4db1eac387f30137393b78f9339",
    "title": "百字令·送春，叠游花市韵",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "阑珊花事，惜余春、看到荼蘼开遍。诗记才迎词又送，袅袅吟魂柔飐。",
      "笑也含愁，醒还似梦，离绪萦心乱。恨随流水，残红飞落波面。",
      "清玩。竹筱风摇，柳梢月挂，弄影巍巍颤。触感相思添几许，别后应难猜算。",
      "凤子情慵，莺儿语懒，我客天涯倦。曰归未得，故园烟景空恋。"
    ]
  },
  {
    "id": "adcfe4db1eac387f23d98e4a506e091e",
    "title": "百字令·观灯归后醉饮，度此",
    "authorName": "潘榕",
    "authorId": "adcfe4db1eac387fd1457b72d1457b72",
    "dynasty": "清",
    "content": [
      "六街灯火，踏欢场、游倦归来行缓。爆竹声声声不断，听彻元宵弦管。",
      "楼望邻家，筵开别院，烧烛帘高卷。盈盈笑语，耳轮风过吹满。",
      "凄惋。老恨年催，境随梦幻，少日狂都减。心字香销灰已冷，访翠偎红情懒。",
      "圆月窥愁，寒檠瘦影，坐数更长短。沉思旧事，无言姑醉瑶盏。"
    ]
  },
  {
    "id": "adcfe4db1eac898ef8378f162497aaa4",
    "title": "浪淘沙·丙寅仲秋，余以侍亲留白下，遣方海、方澜两儿赴蜀侍夫子",
    "authorName": "王少华",
    "authorId": "adcfe4db1eac898ed1457b72d1457b72",
    "dynasty": "清",
    "content": [
      "皓魄满窗前。不照人圆。离魂真欲上青天。只为分巢双燕小，破尽宵眠。",
      "何计慰高年。日薄虞渊。时来甥馆问鱼笺。甚日浣花溪畔水，准送归船。"
    ]
  },
  {
    "id": "adcfe4db1f09db732ee238bf7e856d39",
    "title": "摸鱼儿",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "表余春、绿娇黄殢，啼鹃偏又催去。夜来谁与东风便，林外乱莺无数。商去住。只梦里桃花，渔父回舟路。画梁燕语。好属付杨枝，渡头溪口，休更酿飞絮。",
      "年时事，莫是渠侬自误。痴憨天也应妒。饯春合谱家山破，漫擪玉箫哀诉。魔女舞。恐落日危楼，信美非吾土。君歌太苦。尽一寸柔肠，纡回曲折，绕向断魂处。"
    ]
  },
  {
    "id": "adcfe4db1f09db7353a8a25cf17036d5",
    "title": "台城路·题蒋盥庐师庾岭探香图",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "江楼玉笛声凄戾，枝头翠羽惊散。何处罗浮，山遮海隔，花与罗浮同远。流年暗转。问香雪千岩，摧残何限。漫妒髯苏，桄榔村外几回见。",
      "东门祖帐珍重，一枝聊折赠，离筵箫管。谁信但年，春风词笔，化作明妃哀怨。相逢太晚。试执讯南鸿，香浓影淡。多恐师雄，梦魂寻定遍。"
    ]
  },
  {
    "id": "adcfe4db1f09db73dc41f87c67aa5536",
    "title": "木兰花慢",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "谁言春日丽，最萧瑟，夕阳中。看一缕游丝，辞蜂避蝶，潜驻芳丛。疏慵。未如柳絮，尽飘零、不肯怨东风。乍可听莺院落，无聊待燕帘栊。匆匆。",
      "满地遍残红。尚说绿章工。道百万金铃，周防护惜，贝阙珠宫。朦胧。似晴似雨，恁时光、莫与旧年同。欲写愁心千叠，赋才画理都穷。"
    ]
  },
  {
    "id": "adcfe4db1f09db73296ce1334df4c2c3",
    "title": "疏影",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "荼蘼散雪。到此花谢后，春便消歇。劫里昆池杨柳，依然柔条，定又堪折。雕梁得似卢家否，有旧日、红襟能说。道庾郎、遥赋江南，更为夕阳愁绝。",
      "莫问长安近事，故人幸好在，珍重华发。可奈花阴，蝶舞蜂喧，又是声声啼鴂。悬知石老云荒后，尚未忘、照帘斜月。怨塞鸿、空寄瑶函，不附半轮残玦。"
    ]
  },
  {
    "id": "adcfe4db1f09db738e9bed3e7a1b9390",
    "title": "浣溪纱",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "昔雨今晴柳渐黄。画阑尽处是回廊。可堪曲曲似愁肠。",
      "擪笛惯邀莺唱和，卷帘先与燕商量。好将新月换斜阳。"
    ]
  },
  {
    "id": "adcfe4db1f09db738e9bed3e85e6075e",
    "title": "浣溪纱",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "谁向陶轮问夙因。石泉槐火又争新。何缘沧海不生尘。",
      "忺摘残花红欲泪，怒生芳草碧为茵。那知同是可怜春。"
    ]
  },
  {
    "id": "adcfe4db1f09db73d6278fe42223aad4",
    "title": "八声甘州·省女弟常熟，呈庞郦亭先生",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "倚东风、徐卷双湖云，春烟点轻帆。讯年时杖履，寻梅看竹，题满苍岩。意度醇醪公瑾，诗律少陵严。并铸林泉乐，百感都芟。",
      "早岁天南旌节，念樱珠笋玉，便解朝衫。讶陶轮迅转，至竟别仙凡。苦人闲、白衣苍狗，揽沧桑、剩梦掷松杉。渔舟稳，许相从否，白木长镵。"
    ]
  },
  {
    "id": "adcfe4db1f09db73644287520d7c35c7",
    "title": "八归·郦翁偕泛舟虞山之麓，过鹁鸽峰翁氏墓庐",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "溪深柳浅，篱疏松密，臣玉尚有故宅。窥帘一片波光软，应念液池春閟。草满凝碧。昔昔暗通蓬岛梦，恨万里、高寒遥隔。莫更问、残劫龙天，尽许逭泉石。",
      "遐想当年誓墓，山灵知否，黯淡孤臣心迹。压檐云絮，绕庭霜叶，总是闲愁凝积。倚烟峦迥峙，好与斜阳吊今昔。双华表、令威归也，不奈荒寒，空堂风雨夕。"
    ]
  },
  {
    "id": "adcfe4db1f09db731f0214d5e6690cfc",
    "title": "洞仙歌·归舟访东涧老人墓，河东君葬其侧。嘉庆庚午陈云伯大令所树小碣尚存",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "丛丛春草，对斜阳流水。毕竟蛾眉为君死。坠楼人、解道报答明珠，应早遣、天壤王郎知此。",
      "林闲双石柱，谁为留题，藓蚀章台好名字。月夜倘归来，环佩依然，似当日、诗中画里。恁岁岁、岩前豆长红，定染透、潇湘血和残泪。"
    ]
  },
  {
    "id": "adcfe4db1f09db7351411804965232b5",
    "title": "玲珑四犯·得柔坚居士涞水书",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "遗我双鱼，正去国兰成，吟罢愁赋。梦掷江流，犹记绿波南浦。凭仗旧日河阳，早郑重、万花深护。恨杜鹃、不劝春住，云揽一天残絮。",
      "绿杨生是灵和树。怨东风、玉关归误。湘波纵远骚心近，春尽留芳杜。梅熟乍暖乍寒，念万里、销魂羁旅。盼片帆稳卸，西塞下，歌渔父。"
    ]
  },
  {
    "id": "adcfe4db1f09db73a07b643eec1df1e3",
    "title": "兰陵王",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "晚云碧。云与闲愁并积。残花堕、沾雾糁烟，凭仗林闲瘦鹃力。珍重暗叹息。悽恻。桃蹊柳陌。金铃护，犹缀剩红狼藉。尘丝更谁惜。携尊试重觅。奈谱乱霓裳，声曳羌笛。蜂须蝶翅轻抛掷。",
      "看绿遍天际，梦回云表，骚魂消尽恨未谢。正芳草如织。岑寂。倦游客。更拾影襟痕，陶恨尘迹。蔷薇已谢春无色。但弱筱窥牖，坠英侵席。分明红泪，恣染取，翠袖湿。"
    ]
  },
  {
    "id": "adcfe4db1f09db734334969f4b103862",
    "title": "蝶恋花",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "安石榴开春去久。极目天涯，何处无杨柳。漠漠平林笼远岫。伤心人为登楼瘦。",
      "昨日廉纤今日又。漫道梅黄，风雨年年有。遮莫绿阴浓似酒。醉侬草长莺飞后。"
    ]
  },
  {
    "id": "adcfe4db1f09db73e082925795602b3e",
    "title": "绮罗香·白兰花",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "暗沁甜香，明镌软玉，楚畹余芳犹剩。旖旎玲珑，开及晚妆才竟。缀罗襟、珠汗融初，欹绣枕、玉颜娇并。忆年时，茉莉低鬟，鸾钗新换鬓边影。",
      "芳姿邢尹自别，谁状南方草木，嘉名持赠。领略温黁，吟遍云晨烟暝。剪蔻梢、雨绽春含，拈桂蕊、露馨秋凝。问何如、蝶后蝉前，一簪风味省。"
    ]
  },
  {
    "id": "adcfe4db1f09db73f29ff18e506ec655",
    "title": "点绛唇",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "插遍茱萸，暮云忽拥离愁起。暗缄残泪。写入新词腻。",
      "可是催租，转有登高意。相思字。蠹鱼回避。此亦贞元士。"
    ]
  },
  {
    "id": "adcfe4db1f09db73cdbd549290b2275c",
    "title": "点绛唇·得述庵书，相念甚厚，答书有剩纸，缀以小词",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "昔日周旋，定巢为拣寒枝可。溷怜花堕。天壤君知我。",
      "今日凄凉，玉笛邀相和。愁无那。梦中春过。侬且沧江卧。"
    ]
  },
  {
    "id": "adcfe4db1f09db73e9a00306ca36475c",
    "title": "八归·初暑无寐，披衣待曙",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "窗棂半白，灯檠全黑，愁味最耐咀嚼。新词略写缠绵意，还向晓钟声里，字字斟酌。可奈春蚕丝万缕，又幻作、庄严璎珞。解道是、去后韦郎，宛转念红萼。",
      "重理黄昏剩梦，频频惊断，那辨檐铃城柝。枕教侬倚，被教侬展，睡怎不教侬著。尽悯悯闷闷，纵有长桑更无药。试开户起看，星斗绕树，啼鸟知人情绪恶。"
    ]
  },
  {
    "id": "adcfe4db1f09db734a094b5c296d1a28",
    "title": "孤鸾",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "满江风雨。任寡鹄哀鸣，潇潇如许。惜病怜贫，赁庑十年辛苦。单门最怜舐犊，况惊禽、那堪鼙鼓。不信稿砧情重，便忍抛侬去。",
      "问稿砧，泉下待侬否。叹易割回肠，难断愁绪。一寸金彄，谢汝助侬千古。灵鹣料仍比翼，倘同寻、睦亲坊路。谁道湖山寂寞，得玉颜支拄。"
    ]
  },
  {
    "id": "adcfe4db1f09db7313f966077b64c528",
    "title": "满江红·瓜尔佳镇青侍郎",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "城郭人民，倘公在、定应愁绝。试重拜、画中巾扇，风流犹昔。运往栾公从罢社，情深羊傅徒沈碣。问当年、谁救越州灾，今陈迹。",
      "荆棘遍，长安陌。兰茝尽，灵均泽。黯江湖春去，憖留残客。生死交存怜鹤舞，兴亡事大悲鹃血。更桐花、蕉叶梦相逢，须眉碧。"
    ]
  },
  {
    "id": "adcfe4db1f09db73dfc83a75e440943f",
    "title": "摸鱼儿·柔坚居士属遥题釜麓归耕图",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "望天涯、乱鸦枯树，重重云影遮裹。不知仲蔚庐安在，梦向太行飞堕。尘敢涴。便咫尺咸阳，尽作沧江卧。晴占雨课。想问字村童，对棋野老，争唤伯休那。",
      "沈冥意，凭仗烟皴墨破。愁心寒黛双锁。图成足补骚遗否，略写豹潜蝉蜕。公定可。向黄叶林边，添个青衫我。牢愁亦颇。对冷盏低檠，催诗太急，檐际塞鸿过。"
    ]
  },
  {
    "id": "adcfe4db1f09db730f462d060f6c7309",
    "title": "百字令·予弟南生游艺多能，素不能画，一日得尺绢临钱萚石先生墨兰，信笔挥洒，便有意致。予弟亡来十三年矣，此帧尚藏箧中，附装先世文字册后，系之以词",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "离群已久，睹分明泥雪，使人悲也。记得西窗初试笔，心手一时潇洒。浓染花心，淡钩叶背，补点寒苔罅。看粉本墨痕，同照寒夜。",
      "不信雹碎霜雕，湘波梦迹，都作云烟化。泽畔孤吟徒苦我，天吝灵均才借。失计当门，末途空谷，此恨凭谁写。谢池荒矣，惠连天上应讶。"
    ]
  },
  {
    "id": "adcfe4db1f09db73c6014ce81b6b60e7",
    "title": "绕佛阁·为伯絅题雷峰经卷",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "剩铃系槛。山半竦立，谁记年岁。阑护峰趾。试看岸柳，汀芦病秋意。相轮径坠。吹散贝叶，钤遍宫玺。蟫避椒纸。",
      "更谁妙擅，经生旧京体。倦客最无藉，证取前游图画里。还似那时，夕阳孤影倚。罨万古云烟，低映湖水。劫风捶碎。振大海潮音，重现弹指。洒杨枝、暗尘徐洗。"
    ]
  },
  {
    "id": "adcfe4db1f09db73ef91522f4b2b7a98",
    "title": "点绛唇·唐墓砖状四侍女，整鬟、斫脍、烹茶、涤器，致极精妍，分题四阕",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "欹枕鬟松，梦回先被笼鹦诧。鬓云娇泻。故向钗边卸。",
      "背镜轻拢，眉翠羞重写。秋千下。倦腰弓亚。婀娜花枝姹。"
    ]
  },
  {
    "id": "adcfe4db1f09db73ef91522f473362b9",
    "title": "点绛唇·唐墓砖状四侍女，整鬟、斫脍、烹茶、涤器，致极精妍，分题四阕",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "茜袖徐褰，匕光寒压金盘小。锦鳞腾沼。万一将书到。",
      "想像蓬池，片片红丝缭。芳姜芼。后来宋嫂。孤负羹材好。"
    ]
  },
  {
    "id": "adcfe4db1f09db73ef91522fa331044e",
    "title": "点绛唇·唐墓砖状四侍女，整鬟、斫脍、烹茶、涤器，致极精妍，分题四阕",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "蟹眼生初，暗风吹送松声怒。吝分仙露。门掩棠梨暮。",
      "火候商量，兽炭频添取。娇无语。剩灰凝箸。可有残师芋。"
    ]
  },
  {
    "id": "adcfe4db1f09db73ef91522f50b4c390",
    "title": "点绛唇·唐墓砖状四侍女，整鬟、斫脍、烹茶、涤器，致极精妍，分题四阕",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "罗列壶尊，昨宵才罢霓裳宴。念奴传唤。料理中厨倦。",
      "纤手挼巾，亲与端详遍。寒泉浣。旧家金碗。憖使人闲见。"
    ]
  },
  {
    "id": "adcfe4db1f09db7373f4853607f12621",
    "title": "水调歌头",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "暝色破吾懒，望远起凭阑。极目千里万里，但见夕阳殷。谁挽删丹弱水，倒注蓬莱沧海，银汉不成湾。终古苍梧泪，湘竹至今斑。",
      "天黯淡，人怅望，意相关。旧乡临睨何在，远近有无闲。长此瞢腾风雨，重以迷蒙烟树，遮断百重山。闪闪一行白，倦鸟挟云还。"
    ]
  },
  {
    "id": "adcfe4db1f09db7373f48536c6c02cb1",
    "title": "水调歌头",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "芳草复芳草，归路杳天涯。梦断旧时南浦，碧色尽伊夸。昨日荼蘼已尽，明日蔷薇又谢，等是夏初花。春意忆梅柳，烂漫向江霞。",
      "绿章乞，朱幡护，定非耶。都昙答腊声歇，羯鼓换边笳。为语新来燕子，休问雕梁绣箔，王谢已无家。痴立画阑曲，直到日西斜。"
    ]
  },
  {
    "id": "adcfe4db1f09db7373f48536d302beea",
    "title": "水调歌头",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "胡不舞长剑，挥霍倚余酲。否亦推杯而起，一啸百灵惊。竟尔颓然自放，狼藉绯衣皂帽，庄蝶两忘形。倘赴钧天宴，酩酊觐瑶京。",
      "恣酣饮，尽余沥，枕空罂。手拊鸱夷一笑，螺盏梦中擎。漫道皤皤空腹，旧径终南芜矣，幻入井眉瓶。乞汝一椎中，瓮破汝应醒。"
    ]
  },
  {
    "id": "adcfe4db1f09db73b1a8060d89651ce8",
    "title": "八声甘州·题谭篆青",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "罨霜空、岚翠落墙阴，侧帽坐微吟。忏寻常言语，镂冰琢雪，密护冬心。刻画横斜梅影，花瘦不胜簪。依约罗浮梦，惊起仙禽。",
      "召客碧笺分赋，静无尘妨毂，有月窥襟。况林疏径密，春隐画中寻。感羁栖、天寒岁晏，正无憀、单袖倚孤岑。重招隐，凭君开径，涛籍同林。"
    ]
  },
  {
    "id": "adcfe4db1f09db732d9ba00dbea8ea1c",
    "title": "兰陵王·柳",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "苑墙曲。新柳舒舒似沐。东风劲、吹向陇头，百折柔条半丝续。归期黯未卜。枨触愁心泪目，西泠夜、追念旧游，苏白堤南段桥北。韦郎去时属。尽雨底乌藏，烟际莺扑。啼鹃声里余春促。",
      "愁月照荒堠，雾沈平楚，江潭前度剩旧绿。怨春去何速。乡国。梦寻熟。待夕度征帆，晨驻游毂。碧云掩冉填词屋。又笛按新谱，画摹残幅。婆娑门外，许共隐，意便足。"
    ]
  },
  {
    "id": "adcfe4db1f09db734e54d8fdfad1a335",
    "title": "瑞龙吟·闰枝偕书衡、曼仙崇效寺看牡丹，用清真韵属和。余今岁未过城南，尝诣春耦斋，牡丹正盛开，赋七言长句，复谱此阕用清真韵",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "春归路。弥望细草萋烟，夕阳殷树。朝来宣武坊南，东风烂漫，花开几处。更延伫。仍忆梓花飘径，枣林环户。何人策蹇同游，被花赚取，纱笼好语。休问唐宫遗事，沉香亭上，环妃仙舞。千载羽衣霓裳，风云如故。",
      "凝香裛露，犹诵青莲句。萦遐想、回阑深倚，长廊闲步。心逐余春去。蛮笺未尽，元都怨绪。云织愁千缕。何况又、匆匆连宵风雨。梵林梦绕，游丝飞絮。"
    ]
  },
  {
    "id": "adcfe4db1f09db73e6b5b241c8398391",
    "title": "蝶恋花·召南以闰枝手写庚子壬寅旧词装长卷，徵题",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "飒飒西风秋正半。旅雁相怜，慰藉江湖倦。枫荻依然人早散。酒杯深伫筝弦浅。",
      "镜里华颠霜渐满。一寸心光，不逐流年换。掷与湿红笺共看。当初苦道长安远。"
    ]
  },
  {
    "id": "adcfe4db1f09db734334969f51ac00d0",
    "title": "蝶恋花",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "莫讶前宵风雨横。鹤怨猿愁，多恐朝来更。窗外月扶残菊影。丛丛似乱亭亭整。",
      "小院三更虫语静。天自沈酣，人自凄凉醒。老眼不禁双泪迸。愁踪梦迹难重省。"
    ]
  },
  {
    "id": "adcfe4db1f09db734334969f9eb54587",
    "title": "蝶恋花",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "忆得那家春色好。门巷都非，枉被桃花笑。夜夜西风吹梦到。银河在岸红墙绕。",
      "敢谓冰霜几见早。何物铜驼，安稳眠芳草。遮莫钟声还警晓。婆娑人树秋俱老。"
    ]
  },
  {
    "id": "adcfe4db1f09db734334969f4c641eae",
    "title": "蝶恋花",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "人海年年真计左。公等烟霞，我亦桑麻可。霜叶风枝争婀娜。沧江万里渔舟卧。",
      "歌到家山声入破。客有吹箫，倚酒邀相和。二十五篇兮与些。凉秋无那愁无那。"
    ]
  },
  {
    "id": "adcfe4db1f09db735e251b72341a05fb",
    "title": "水龙吟·秋絮，用东坡韵",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "秋来还是飘零，不如拚逐东风坠。一丝半缕，是谁酝酿，离人愁思。着雨疑无，黏云似有，重帘深闭。叹江湖老去，诗魂化尽，却飞向，霜天起。",
      "更少落花相搅，但丛芦遥汀斜缀。未堪乞与，娇莺慵燕，芳心定碎。暗点枯萍，轻随堕叶，洞庭寒水。正依依客袂，忍教沾取，旧青衫泪。"
    ]
  },
  {
    "id": "adcfe4db1f09db733e4f87ae87e8a320",
    "title": "霜叶飞·悼秦右衡，用清真韵",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "露晞原草。令威返，凄然临睨云表。病槐檐际太雕疏，正晚风寒悄。拥积雪、愁昏怨晓。琼楼人去萧斋小。扫翳席凝尘，拟往日巢痕，似旧岩电收照。",
      "还记暂出天南，昆池佗海，使节春与俱到。饥凰垂翅殉枯蟫，那更开怀抱。况绝笔、编摩未了。床琴虽在难成调。念昨游、人天恨，门掩西州，幽慨多少。"
    ]
  },
  {
    "id": "adcfe4db1f09db73a842580a96316093",
    "title": "高阳台·残雪",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "薄冱溪冰，微封村径，晚晴犹觉衣单。谁拨云开，斜阳深浅螺鬟。玉龙化去余鳞爪，尚棱棱、留与人看。黯庭芜、瘿柏孤擎，髡竹轻弹。",
      "抨弓洒入寒林画，衬岚光淡染，苔点浓攒。寄语飞鸿，重来泥迹全残。山深未改先时白，尽风尘、不涴高寒。试凝眸、依约巢痕，枨触愁端。"
    ]
  },
  {
    "id": "adcfe4db1f09db739803cf7038e1e2e8",
    "title": "高阳台·唐花",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "密幄遮风，低棚炙日，看花先为花忙。何处春生，家家小坞深藏。千枝一昔争红紫，漫相催、羯鼓三郎。护珍丛、猩染围屏，鹦语文窗。",
      "朝来开到沈酣处，也香沾茵席，艳压钗梁。剪彩黏绒，红闺着意评量。番风廿四寻常过，笑空花、谁是真芳。让寒梅、绿萼新苞，翠羽低翔。"
    ]
  },
  {
    "id": "adcfe4db1f09db7399fef6d99f00bc63",
    "title": "惜黄花慢",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "唳鹤惊霜。正夜阑梦醒，还结愁肠。故园篱下，那时醉后，花忺瘦影，人惜寒香。懒闻佳节登高近，暮帘卷、烟柳斜阳。恨正长。泥人诉说，花外沧桑。",
      "愁心幻堕苍茫。尽坠欢缀取，晓圃分将。槁枝平剪，陈根浅压，凭酬倦旅，孤对幽芳。感秋重敩泉明语，旧游地、遮莫凄凉。径未荒。为花试釂瑶觞。"
    ]
  },
  {
    "id": "adcfe4db1f09db73b123014375e3d524",
    "title": "绛都春·分咏京师词人第宅，得洪稚存卷施行阁",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "仙猿化后。问门柳径菊，巢痕依旧。望雨放歌，看月携尊重搔首。珠三剑七消沈久。但光气、分明牛斗。注经笺史。丛残蠹屑，剩芬存否。",
      "清昼。三天退食，据梧正惓惓，冰怀霜候。梦断绛纱，泪染青袍嗟双负。红心根薄春阴厚。待归去、云溪相守。旧时门巷幽寻，更谁酹酒。"
    ]
  },
  {
    "id": "adcfe4db1f09db7371c056f0ca0ddc99",
    "title": "绛都春·古藤书屋，和龙伯",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "覆庐运气。去天定几尺，红墙影里。巷口树阴，户外辚声双扉启。谈诗直到冰轮起。劝加饭、殷勤兼味。暂移家具，为花住也，梦寻乡里。",
      "归矣。拿舟戴笠，赐书过万卷，柴门重理。虺蔓倚风，蝶蕊堆霞前尘记。垞南垞北千竿翠。念京洛、故应无此。只今谁问藤阴，更拈剩紫。"
    ]
  },
  {
    "id": "adcfe4db1f09db7366881b03499838b4",
    "title": "绛都春·渌水亭，和闰枝",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "乌衣梦醒。送春似过翼，园林幽夐。地近绛霄，才称黄门声华盛。无端环玦寒宵迥。正孤坐、推敲难定。怪他心迹，春光最好，怎教凄哽。",
      "消凝。簪花帽侧，待谁为绾住，云晨烟暝。塞雁乍还，仙骥将迎缑山顶。至今泉水清于镜。倘留得、青衫瘦影。翠微定是无情，对人意冷。"
    ]
  },
  {
    "id": "adcfe4db1f09db730950f379a26727a6",
    "title": "绛都春·红雨轩，和泽丞",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "楼东倦燕。带花片半湿，初晴庭院。翠羽共吟，琼管同携珠帘卷。徘徊玉手生绡扇。更推许、花阴窥见。镜盟钗约，分张最恨，种桃人远。",
      "凄黯。无心按曲，怨春生未忘，文窗残翰。几曲画阑，还绕妆楼庭芜满。棠香褪尽桑尘换。便环佩、归来犹恋。尽教偏和渔歌，怅云易散。"
    ]
  },
  {
    "id": "adcfe4db1f09db73332a07d680bd488a",
    "title": "霜花腴·用梦窗韵",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "逭秋未得，倚短筇、无心更整衣冠。荷老池愁，菊迟篱怨，羁人醉酲俱难。镜天正宽。奈鬓华、催白霜前。黯乡山、万叠迢遥，梦魂飞趁晚鸿寒。",
      "斜日蛎墙徐下，叹庭柯槭槭，可庇寒蝉。风约悲歌，云凝离思，缠绵竞托词笺。柳阴系船。映钓篷、丛筱娟娟。倩鸥波、为写归心，水村图共看。"
    ]
  },
  {
    "id": "adcfe4db1f09db73cbd15ce20779ab8b",
    "title": "安公子·重阳伯絅、次公举词社",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "幽墅斜阳静。紫萸分插欹冠整。傍砌栽蕉阴未满，助秋烟催暝。料此夜、羁鸿梦为新霜醒。警暮寒、沉断江天迥。听数声柔橹，飞度银河无影。",
      "月意宜深径。初弦钩小明于镜。且与停尊延伫久，尽回阑孤凭。又动我、年年未了莼鲈兴。空断魂、天远乡山近。待纵棹枫汀，迟君日斜风定。"
    ]
  },
  {
    "id": "adcfe4db1f09db737da688ef4f9b3da6",
    "title": "御街行·又简次公",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "镜霜新映衫尘旧。容易西风又。虫鱼岁月马牛身，拚与仙蟫相守。招邀近局，一年已到，橘绿橙黄候。",
      "朝来湖上堤边柳。青似春前否。黄花慰藉白衣人，不许花怜人瘦。飞君金盏，借侬铁笛，吹破秋阴厚。"
    ]
  },
  {
    "id": "adcfe4db1f09db73c52493ebbd35d3f7",
    "title": "满庭芳·赵剑秋前辈招滂喜斋夜集，出示吕夫人词稿",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "竹倚云眠，槐擎霜立，翠帘不遣寒侵。玉醪香浅，徐荡客愁深。十幅红笺写遍，君家语、合璧镕金。西风起，稻梁尽矣，愁思黯盈襟。",
      "沉吟。怀旧迹，年时院落，犹自愔愔。记履声未远，茵唾重寻。徙倚疏桐缺月，双鸿爪、冰雪同心。梅花下，围炉宴坐，相对试调琴。"
    ]
  },
  {
    "id": "adcfe4db1f09db7380e72080d706cbfd",
    "title": "雪梅香",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "旧时月，幽林寂历驻清辉。敞瑶田千顷，庄严珊玉交枝。画里盘拿冻蛟立，寒边浮动翠禽知。闲蓑笠，钓罢舟回，来与题诗。",
      "相思。记前度、却寄江南，淡冶春姿。泥迹分明，孤筇点破苔矶。玉笛声残雨初歇，绿阴子满客忘归。宵来梦，扫径重寻，茅屋疏篱。"
    ]
  },
  {
    "id": "adcfe4db1f09db73b7acf7b3276613ad",
    "title": "霓裳中序第一·城东人家艺菊得异种，花径尺有咫，重跗叠鄂，赪若明霞，余瓣四垂，蹁跹尽态，名曰羽衣舞。龙伯欲以此调写之，未数日遽即世。霜腴既槁，露迹同晞，乃为补题，并寄哀愫",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "神山正怨极。幻落秋篱簪未得。红艳亭亭似昔。又倦亸舞鬟，娇留仙褶。",
      "轻鸿浅立。证断钗寒圃重谪。惊秾丽，拂珊倚玉，奈此好颜色。",
      "萧瑟。暮年词笔。试想像、琼葩径尺。西风催送过翼。",
      "笛碎愁心，酒酹吟魄。耐霜霜更急。展锦字残红泪湿。",
      "琼楼夜，霓裳重按，念我酒垆侧。"
    ]
  },
  {
    "id": "adcfe4db1f09db73a61a3bac7df80b3a",
    "title": "六州歌头·岁暮感怀，用东山韵",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "残年倦旅，心迹一浮萍。忺酩酊。游溟涬。酒如渑。鬓霜惊。每饭在乡井。梅破岭。松翳径。杨枝靘。桃花圣。四时情。鹎鵊高吟，无梦不思颍。竹屋茅亭。对明湖十里，宛转棹歌声。旧侣将迎。话生平。忆贞元盛。",
      "诗酒兴。莺花影。曲江晴。瑶佩赠。琼楼迥。百无成。尽飘零。众醉敢孤醒。调龙性。结鸥盟。笳鼓竞。风尘暝。误归耕。户外沧桑，吾自爱吾鼎。浅雪深更。拨寒炉灰看，心字转分明。百感纵横。"
    ]
  },
  {
    "id": "adcfe4db1f09db7320e4c9c852275b0d",
    "title": "斗百花·闰花朝",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "漫道春浓如酒。重与百花为寿。满庭剪彩裁缯，儿女朝来还又。偶起窥园，嫣红渐染墙桃，嫩绿渐沾门柳。",
      "未到春深候。能几何时，又是绿肥红瘦。留得闰年，好与余春相守。属付东君，从头另数番风，直到群芳齐后。"
    ]
  },
  {
    "id": "adcfe4db1f09db739512ef6b8485194a",
    "title": "燕归梁·六桥举词社，庭有古杏，老干着花几满，百年外物也",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "桃李寻常故不同。占岁岁东风。江南归梦雨声中。浑未省，为春慵。",
      "宋家诗意徐家画，纡吟管，惜芳丛。差池新燕度楼东。画正应，夕霞红。"
    ]
  },
  {
    "id": "adcfe4db1f09db733ac519c95d4f152c",
    "title": "燕归梁·闰枝咏史馆海棠，因追忆怀右边衡和作",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "皂帽看花已十年。又点破晴烟。疏疏红萼瘦逾妍。韦郎去，更谁怜。",
      "当窗且试低枝折，归路压，帽檐偏。无多残艳照华颠。惆怅立，晚风前。"
    ]
  },
  {
    "id": "adcfe4db1f09db73603ade5f2b18abd6",
    "title": "台城路·戊辰九日赋秋阴，寄怀旧都同社",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "重阳纵自无风雨，轻阴锁断天际。消剩烟痕，逗残日影，酿出十分秋意。新寒似水。怎枫染添红，柳沾损翠。对此茫茫，旧人新雁甚情味。",
      "江亭前事暗记。画阑朱褪尽，今共谁倚。淡彻愁心，浓遮远目，赢得平原如此。相望未已。奈雾驿霜邮，尺书慵寄。点破沈冥，晚霞风扬起。"
    ]
  },
  {
    "id": "adcfe4db1f09db730126af759f5ae145",
    "title": "水龙吟·己巳二月象甫还里，出竹石丈象徵题，象为郑叔问补图，即用叔问题象韵",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "朝来东阁重窥，苔痕草色当年异。絮筛风劲，萍黏浪转，晨星还几。西塞春残，谁怜蓑笠，闲渔身世。须眉再觌，云寒石瘦，有无限，低徊意。",
      "追忆黄鸡恶识。吊长沙、日斜庚子。神山飘渺，海枯尘黯，青鸾难致。冰雪荒江，风烟乔木，茫茫感此。绎泉明、遗令旧家松菊，道归来是。"
    ]
  },
  {
    "id": "adcfe4db1f09db731009d61fee43b6bf",
    "title": "燕山亭·和道君见杏花作，聊园社题也",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "剪彩裁纨，花事渐深，似水斜阳西注。秾李靘桃，竞艳争妍，等是世间儿女。乍可归来，重对江南烟雨。吟苦。且沽酒前村，慰侬迟暮。",
      "空记辞赋流传，闹枝头春意，流莺娇语。卢家旧事，倦燕慵提，差池暮云深处。一夜高楼，梦残蕊、被风吹去。无据。晨径扫怨天难做。"
    ]
  },
  {
    "id": "adcfe4db1f09db73209e4c5bf7758dd3",
    "title": "梅子黄时雨·本意",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "雏燕低飞，道帘外草痕，添许新翠。正昼静人闲，板扉双闭。风软不知云有罅，乍开旋聚檐声起。危阑倚。白纻耐寒，疑逗秋意。长此。",
      "潇潇不已。念东皋旧侣，忙转龙尾。问断潦妨车，羊求来未。拚遣毛空催入暝，漏斜阳赚愁心碎。人憔悴。便应与天同醉。"
    ]
  },
  {
    "id": "adcfe4db1f09db7304e1ccb6c36baced",
    "title": "侧犯·林铁尊新刻半樱词见贻，即用集中与彊村蒿盦二公酬唱韵题寄",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "津梁我倦。衍波色喜新行卷。天遣。占海外、东风几番换。孤槎贯月返，霸杜残春贱。帆转。",
      "唤旅雁、灵岩且为伴。溪光罨绿，何似沧波远。筋力健。试登楼、鹭宿渚烟晚。起摘田田，碧筒谁劝。曲折湖廊，伫凉题遍。"
    ]
  },
  {
    "id": "adcfe4db1f09db737758b8c00be8db5c",
    "title": "金缕曲·挽甸丞从兄",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "君死元非死。恨临分、不容诀别，我来迟矣。斜日在林人竟去，空有丛残文字。盈老屋、数闲而已。成佛生天无凭据，定千秋、位业今朝始。君不见，晋徵士。",
      "晚工诗似高常侍。读丹经、大还九转，伐毛洗髓。密谛玄谈吾不解，但见楼台弹指。更幻作、烟峦凌纸。后世悠悠谁知者，料流传、未必如君意。宫锦色，太羹味。"
    ]
  },
  {
    "id": "adcfe4db1f09db7336f098844c368a06",
    "title": "金缕曲",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "卌载游踪记。尽思量、不成片段，有头无尾。原草盛衰萍聚散，江上愁心无际。算只有、狂名盈耳。除是当年朱公叔，谅平生、湖海元龙气。歧路感，入宫忌。",
      "郎官星傍云霄起。奏通明、匆匆乞外，谏君无计。辛苦三州偿一梦，风景新亭渐异。复何忍、茫茫对此。笑揖陶家门前柳，揽满湖、烟雨归舟系。耕负郭，定迟未。"
    ]
  },
  {
    "id": "adcfe4db1f09db7336f09884ca257a1f",
    "title": "金缕曲",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "何处高阳里。驾云车、蓬莱远近，旧乡临睨。心怵流亡留苦语，犹憾东风卷地。沈痛似、放翁家祭。不觉枯蚕丝将尽，为州贤、蠹口争名氏。金石友，竟君志。",
      "莫嫌怫郁私门誓。最难忘、荷衣人在，寒机声里。幸得灵鹣相慰藉，又是病鹃憔悴。况望断、金环再世。径欲呼天天难问，挽崦嵫、日照删丹水。身世恨，有如是。"
    ]
  },
  {
    "id": "adcfe4db1f09db7336f098844a2c8ccb",
    "title": "金缕曲",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "过翼流光逝。每相逢、联床听雨，笺经斠史。老去加餐犹矍铄，画取珠庵双桂。还写破、莫干山翠。后约东湖春风棹，叹仙楼、依旧玄珠碎。谁唤醒，老龙睡。",
      "范田杜厦论心事。又湖滨、丛祠略广，宜山旧例。铸雪抟冰当食报，行与逋仙同祀。且共定、太邱私谥。心化余霞寒江暮，到海枯、石烂终成绮。辞不尽，继之泪。"
    ]
  },
  {
    "id": "adcfe4db1f09db73a9b2b12bdee6692f",
    "title": "摸鱼儿·咏梅香，寄召南。时庚午春，召南正八十",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "讯平安、逋仙无恙，岁寒谁共迟暮。江回岭隔寻消息，赢得早春几度。疏影妩。纵历尽冰霜，不减横斜趣。夜深几许。更举酒相邀，旧时明月，来照旧时树。",
      "江楼笛，吹动邮亭离绪。朝来无限风雨。小窗横幅留余迹，犹忆年时尊俎。双翠羽。问别后师雄，还许重逢否。一枝漫取。盼早晚南飞，守花使者，附与好诗句。"
    ]
  },
  {
    "id": "adcfe4db1f09db73404826717abf564c",
    "title": "摸鱼儿·题汪碧巢先生象，用卷中沈山子、李秋锦诸公旧题体韵。象为康熙庚申上虞谢文侯画，先生时年二十有八，方自太学还，未作宦也",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "拂蟫尘、旧家风度，匆匆经几寒暑。蕲州竹簟平于织，消受雪纨冰纻。吟漫与。应未忘、年时霸杜留题处。山栖未许。且分付莺花，安排柑酒，相向作才语。",
      "丹青妙，软褥低屏楚楚。凉阴疑满残楮。小红歌倚箫声起，宛转黄钟仙吕。春不住。春倘向、归耕烟雨图分取。金陀旧墅。叹乔木风烟，不教留得，天上赤松侣。"
    ]
  },
  {
    "id": "adcfe4db1f09db73cf922b5a3c54151e",
    "title": "蝶恋花·题沈乙庵丈仿云林碧梧清溪小帧。丈作画时方摄安徽提刑",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "云和秋林桐叶大。琴筑徐鸣，碧绕溪堂左。那得茅庵留乞我。织帘倦后摊书坐。",
      "风竹疏疏霜柳亸。一角微茫，天半寒烟锁。杯底晴岚青婀娜。不缘遽唱家山破。"
    ]
  },
  {
    "id": "adcfe4db1f09db73cade4845411f20a5",
    "title": "曲玉管·寄仲虎丈旧京，并简闰盦",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "雨待人来，星随客聚，阑珊社约今重整。尺简殷勤，青鸟遥堕紫荆，劳归耕。键户光阴，摊书意绪，枯筇久已疏荒径。努力登楼，不见人海王城，暮云平。",
      "阁小江寒，但痴对、斜阳孤坐，拂帘懒问东风，今年过却清明。几阴晴。念故人千里，为道零秋蒲柳，瘦腰衰鬓，不似当初，汗漫心情。"
    ]
  },
  {
    "id": "adcfe4db1f09db73abbf1b188e9d0b8d",
    "title": "祝英台近·拔可属题其尊人次王先生双辛夷楼填词图",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "病鸳悲，孤鹤舞。凄咽遽如许。兜率人归，留得好言语。请看径竹筛云，庭槐竦月，还依约、旧经行处。",
      "庾郎赋。沉吟寸草春晖，难写拔心苦。玉笥山深，风撼梦中树。夜来闪闪寒灯，丛丛故纸，从领取、乌衣风度。"
    ]
  },
  {
    "id": "adcfe4db1f09db731ad23ea33624e0b6",
    "title": "暗香·敬懿皇太妃画梅，和白石道人自度咏梅二曲",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "冻筠碧色。幻梦华剩影，声声悽笛。苑树雪深，拂尽琼瑰再三摘。瓶水炉烟供奉，扬缕缕、香云萦笔。黯泪湿、独守天寒，无复鹤分席。仙国。",
      "太阒寂。讯海水浅深，万斛愁积。素娥伫泣。有限残春忍追忆。凉夜仙禽舞翠，留旧迹、荒陂凝碧。问此恨孤屿月，倘能省得。"
    ]
  },
  {
    "id": "adcfe4db1f09db737a9aaff2e06c8426",
    "title": "疏影·前题",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "雕冰镂玉。正绮窗霁后，花影犹宿。着意先春，蕊密枝疏，横斜为补修竹。罗浮熟与蓬山远，叹暗隔、银河南北。跂绛霄、蜀帝魂归，慰藉卷帘人独。",
      "珍重消寒旧谱。展图又几度，宫草渲绿。只有南枝，历尽冰霜，怆绝山邱华屋。花心苦为春恩重，听笛里、鹤楼悲曲。料胜如、天水杨娃，写得出芳盈幅。"
    ]
  },
  {
    "id": "adcfe4db1f09db73960894bd617b735f",
    "title": "祝英台近·题俞寿曲",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "草粘堤，树遮寺。依约旧游地。寒雨连江，一白浩无际。夜来激笕淙檐，更深无寐，话多少、开天遗事。",
      "我衰矣。懒翻蜼鼎长篇，倦拾鹤铭字。落日登楼，倚杖为春起。年时修竹依然，髯仙归未，对君画、卧游而已。"
    ]
  },
  {
    "id": "adcfe4db1f09db738b2d2bcd81a80c7f",
    "title": "惜红衣·寄式之用白石韵",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "瘦鹭拳霜，昏鸦背日。挽秋无力。倦眼摩挲，云鳞乱朱碧。风帘自展，空准拟、跫然迎客。还寂。梧井半枯，早心澜双息。",
      "铜驼卧陌。尘点孤筇，秋情定无藉。归帆梦向故国。跂窗北。倘许玉壶携问，一字杜韩来历。倚枕屏遥睇，如见屋梁颜色。"
    ]
  },
  {
    "id": "adcfe4db1f09db73c86b3fca786e5669",
    "title": "柳梢青·题陶陶簃",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "何处寻诗。柳边林下，万柳萋迷。举目河山，平头岁月，猿鹤催归。",
      "萧然箬笠蓑衣。定未减、长芦钓师。水绕孤村，月残断岸，小立多时。"
    ]
  },
  {
    "id": "adcfe4db1f09db7309510d79d3d76f2d",
    "title": "卜算子·仲虎丈寄示旧都禊集诗词，以庾子山华林园马射赋中落花杨柳二语分韵。独共字未有人拈得，辄作小词以补其阙",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "苑柳倚春骄，禁得东风重。水北修篁似旧无，怨雨愁云拥。",
      "禊事曲江头，游屐年时共。远树文莺不住题，唤起渔矶梦。"
    ]
  },
  {
    "id": "adcfe4db1f09db73c97284ab2fb98b76",
    "title": "金缕曲·樊山彩云曲传诵一时，仆曩亦尝见其人。一昔入梦求诗，诿以樊山在前，仆当阁笔。乃请为词，要必诺，乃去。旦而异焉，为拈此解，不敢以长公梦盼盼比也",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "燕去楼空矣。夜深沈、灯昏月暗，倩魂憔悴。依约凌波真耶幻，底事远山敛翠。还重话、庚辛旧事。一骑桃花千重柳，压罗襟、斜佩朝天紫。沙黄辈，定输此。",
      "海山沦谪归无计。尽推排、红心拔尽，黄粱醒未。几度党家销金梦，几度陶家茶味。更谁惜、蜉蝣身世。汉燕唐环生无分，掩柴门、白发青裙死。添一段，玉台史。"
    ]
  },
  {
    "id": "adcfe4db1f09db738fcb2b55bdad3360",
    "title": "霜叶飞·稚威游华山归而病，谒医上海，沈顿月余，以立秋日不起。行念逝者，不觉言之悽黯也",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "藓阶惊坠。枯桐叶，雕残何与人事。少微江夜敛寒芒，魂返高阳里。叹矍铄、如君更几。藏山游岳宁天忌。忆小极藜床，忽入听跫音，自远携筇而起。",
      "回念总角论文，萍粘絮散，旧迹丝乱重理。壁闲图尽少文游，酒答侯芭字。遽寂寞、人生到此。浑金璞玉都销碎。点茗瓯、危阑侧，何啻黄垆，有人沾涕。"
    ]
  },
  {
    "id": "adcfe4db1f09db734334969fa336f4da",
    "title": "蝶恋花",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "屋角斜阳红一寸。春到杨枝，人比杨枝嫩。帘押深垂炉篆烬。凄迷早又黄昏近。",
      "怪底朝来眉萼损。镜破鞋分，妖梦惊人准。日日平安空报信。雕年竟逐风霜尽。"
    ]
  },
  {
    "id": "adcfe4db1f09db734334969f5e6bdf7c",
    "title": "蝶恋花",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "煮海成尘余迹在。岂有东风，榆荚杨花外。彩胜轻抛簪白柰。匆匆直恁无聊赖。",
      "鶗鴂恼人浑不耐。苦劝春归，那得春来再。鹃慕莺愁元未改。华胥梦里春如海。"
    ]
  },
  {
    "id": "adcfe4db1f09db734334969f195685dc",
    "title": "蝶恋花",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "目极行云无处所。天半奇峰，幻作廉纤雨。宛转游丝刚缚住。晓风吹断抛人去。",
      "谁信灵和阶下树。废驿荒堤，重展鹅黄缕。树纵有情天未许。短长亭外多歧路。"
    ]
  },
  {
    "id": "adcfe4db1f09db734334969f1bf0af23",
    "title": "蝶恋花",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "万绿天涯芳草遍。依旧湖山，花信番番变。瘦蝶惊风飞历乱。春情自此无拘管。",
      "一度郁金堂上见。掠地低飞，只是寻常燕。系足红丝搓作线。隔墙休绊残花片。"
    ]
  },
  {
    "id": "adcfe4db1f09db73948d6b3e1dfb0b0d",
    "title": "一萼红·久雨初霁，出郊访张咏清丈",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "小桥西。讶春寒泼水，新柳未全稊。屐印阶苔，帘遮门柳，烟草尽自凄迷。槿篱曲、柴扉昼闭，喜客至、凤字不须题。玉茁桃援，珠苞藤萼，勤护香泥。",
      "为道四郊多垒，破钟鱼寂寞，暗动惊鼙。旗影翻风，角声沈水，兵气欲化虹霓。钓矶畔、孤筇近出，寄诗思、斜日一莺啼。却听回帆鼓声，正度前溪。"
    ]
  },
  {
    "id": "adcfe4db1f09db7342994a2117b2bc10",
    "title": "金缕曲·挽章式之同年",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "臣质今亡矣。怅临岐、津桥鹃语，十年于此。冰雪交期风尘外，落落晨星而已。叹直谅、如君能几。千里论文书在箧，衍波笺、重注倾河泪。磨镜具，远难致。",
      "州贤思适兼滂喜。许肩随、兴文精本，遵王小记。手定诗文编年稿，应有珠光剑气。在故纸、丛中扬起。莫谓校雠推绝学，是西京、悃宽刘中垒。蒿里奏，侑家祭。"
    ]
  },
  {
    "id": "adcfe4db1f09db73dab2023ee0921bb9",
    "title": "长亭怨慢·沈雪渔同年年八十有六，其子霄鹏迎养杭州，起居甚健。余方与约秋中当诣访，乃于中夏无疾遽逝，令弟逋梅来告，赋此写哀。君前官余姚训导最久，而葬木渎，故篇中及之",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "更不许、湖楼重见。暑雨哀蝉，一声凄咽。笠屐翛然，晚晴难倚老来健。拂衣归去，还入侍、通明殿。俯睨旧湖山，那忍看、风骄云幻。",
      "绿遍。叹池塘梦醒，不似当时葱茜。垂虹好句。尚传诵、老人星见。定忆得、咫尺姚江，种春雨、芳兰盈畹。换绕墓寒梅，他日回车肠断。"
    ]
  },
  {
    "id": "adcfe4db1f09db73154effbd6689cf7a",
    "title": "浪淘沙",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "浊浪起骄鲸。烽火相惊。饥鸟落叶月三更。难道荒寒如此夜，不算飘零。",
      "短梦绕空城。风雨柴荆。江潮呜咽断肠声。西去侬家槐树岸，知有谁听。"
    ]
  },
  {
    "id": "adcfe4db1f09db73e683c20eff4e939c",
    "title": "一枝春·藏园以文美斋百花笺徵书。走十七八时侍先学士天津，与其主人焦君相识，此笺初出即供涂抹，晚而南还，箧中尚有一二百番，乡县被兵，一时俱尽，睹物兴怀，咏叹深之",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "剪绿裁红，是何人、写出群芳新谱。余香剩有，画里露枝风絮。分题寄远，尚珍重、雁绡鱼素。应自笑。虚白云蓝，未比角花怡府。",
      "桥鹃向人深语。漫涂鸦试拟，南楼诗句。归装太晚，俊侣但随陶楮。沧尘骤起，化丁鹤、王凫仙去。君许借、涛井余澜，旧游记取。"
    ]
  },
  {
    "id": "adcfe4db1f09db737f1330c98deea2ea",
    "title": "摸鱼儿·忆团城古松，寄小汀",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "问苍官、不知其纪，液波南北萦带。日边楼阁凭高起，拱揖满天霜黛。凝翠霭。拥一片仙云，宛宛擎车盖。柯条未改。又独干孤撑，万针丛缀，韦偃见应拜。",
      "灵和柳，张绪当年故态。华颠仍照人海。树犹如此人无恙，磊落岁寒同耐。君自爱。盼万一河清，遥共苍髯待。巢痕尚在。倘相对轩渠，含元殿下，重倚树潇洒。"
    ]
  },
  {
    "id": "adcfe4db1f09db739751405d39758e72",
    "title": "疏影·光绪辛卯陈蓝洲丈客武昌，尝梦舟行，两岸节荷叶，闲以疏柳，岸有渔家相款。丈言吾西湖荷花正盛，当归访之。既寤，写图寄其弟谔士丈。丁丑杭州被兵，图失复得，叔通出示徵题，时仲恕将自旧都南还，稚谔亦在上海",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "扁舟径入。叹岸桃落尽，春已无迹。密密疏疏，听雨留残，溪光软护寒碧。红裳翠佩年时事，忽猛忆、段家桥侧。又屋梁、日影惊人，却照蠡窗正白。",
      "分付云林笔底。惠连定念我，江汉羁客。笠屐来还，曲港年年，饱领薰风消息。最怜万绿先秋霣，剩一缕、梦痕重觅。料对床、相与披图，未免客袍同湿。"
    ]
  },
  {
    "id": "adcfe4db1f09db736b5ac83c944c6bc7",
    "title": "沁园春·喻志韶重游泮水",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "利市襕衫，八十耆英，一笑重披。叹池塘犹有，当年荇藻，宫墙留得，何代金丝。云采前书，霞标后赋，变换桑尘又一时。流传遍，羡放翁老去，万首新诗。",
      "江麋我怅衰迟。忆湖上难兄共钓矶。问隍蕉覆鹿，尚余梦迹，岩松栖鹤，未改风姿。柳暗当门，桃明夹岸，何减商余五色芝。期百岁，愿更端进祝，劝釂琼卮。"
    ]
  },
  {
    "id": "adcfe4db1f09db73f96156e1165b69c1",
    "title": "寿楼春·题项子京象",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "嗟烟云微茫。忽披图展对，风度清扬。想见嬉春裙屐，饯秋笙簧。宾满坐，诗盈囊。是我州乌衣诸王。漫玉烬沈檀，珠拈宝槵，残迹在江乡。",
      "沧波浅，名山藏。问缃尘锦贉，书阙诗亡。剩有乌丝题字，紫泥钤章。清閟阁，归来堂。后世名金陀同芳。倘临睨桃津，尚书赐庄秋草荒。"
    ]
  },
  {
    "id": "adcfe4db1f09db73f08118898a194440",
    "title": "沁园春·仲恕南还，得闰盦近状，却寄",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "秋风起兮，一鹤南飞，问公起居。道闭门避俗，惟通燕到，近坊行散，不藉鸠扶。辑略藏山，补题付社，晨幌宵檠倚槁梧。拈豪倦，忽珠船创获，偶一轩渠。",
      "桑榆孰更华予。阻千里关河雁渐疏。叹青毡恋旧，憖存绝少，黄■送老，微尚犹虚。阑倚烟沈，楼惊日落，比拟新亭更不如。加餐饭，愿岁寒遥慰，贻我双鱼。"
    ]
  },
  {
    "id": "adcfe4db1f09db73b5b02a74153a81bc",
    "title": "石州慢·小汀书告旭辰移居象坊桥，并寄昆弟近日小影",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "海日沈空，江雨弄寒，花事多阻。金缸正照瑶珰，色喜紫芝眉宇。象坊桥侧，倚筇昨展新居，城阴深拥斜阳住。高咏和山姜，道无多家具。",
      "还诉。心期倦鹤，生计枯蟫，并成愁绪。扫叶祛尘，况此卅年甘苦。白头兄弟，几夜共被深谈，幽栖讵忘同游侣。沈陆竟何如，作闲鸥仍误。"
    ]
  },
  {
    "id": "adcfe4db1f09db73cbf7dfef67e97649",
    "title": "长亭怨慢·妇兄耿伯齐",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "盼何日、重倾离绪。月夜松冈，黯然悽苦。蓦地波澜，驱人萍梗奈何许。乱峰寒碧，浑不似、枞阳树。竟化令威归，怎远度、山重川阻。",
      "追溯。忆垂髫出拜，独坐绣墩娇语。唤姑作叔。道休与、那人偕去。讵料得、万里龙场，恨今日、招魂无处。尽素旐来还，空向江干凝伫。"
    ]
  },
  {
    "id": "adcfe4db1f09db7356e152303838fcf1",
    "title": "南浦·悼张咏清丈，丈工诗耽酒善画墨梅",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "西郭问幽栖，下重帘、懒看斜阳帆影。老屋复来还，萋萋碧、亲扫闲庭芜径。疏枝瘦蕊，笔端春信先春迎。频岁长须，催近局梵宇，鼠姑方盛。",
      "无端如斗江城，被狼烟猛扰，吟情酒兴。何忍海桑看，嗟行遁、无那荒村孤艇。忧生念乱，兰成哀入维摩病。春到先生去也，怆画稿诗囊空剩。"
    ]
  },
  {
    "id": "adcfe4db1f09db73b8f7bd92230f1aa3",
    "title": "红林檎近·题林铁尊半樱词续稿",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "谁道春花幻，定如秋士何。体物月如镜，感时井能波。市喧林扉自寂，独坐抱膝高歌。仰视乌兔投梭。",
      "残景驻庭柯。粉蠹相料理，病鹤与婆娑。家山惝恍，云阴三两青螺。候渔归西塞，相从酬答，劝君酌彼金叵罗。"
    ]
  },
  {
    "id": "adcfe4db1f09db73c7d35ffea9b6fc64",
    "title": "水龙吟·补题六十二岁小影",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "十年魂梦柴荆，无端悽断家山破。东陵剪蔓，南山扫秽，得归聊可。此祸何来，风车雷斧，颓云狂堕。叹焦原如洗，寒枝莫拣，青衫被，缁尘涴。",
      "画里林阴独坐。絷乌飞、隙驹轻过。枯筇憖负，黄杨庭角，绿槐门左。乡树回看，茫茫云物，重重烽火。问何当料理，青蓑绿笠，更沧江卧。"
    ]
  },
  {
    "id": "adcfe4db1f09db7373f48536176d2aab",
    "title": "水调歌头",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "令节复何有，尽醉不须推。海上流人四集，客自故乡来。休问年时花信，却映战场草色，烂漫逐春开。咫尺还乡水，昔昔一帆回。",
      "展情话，悯离乱，托深杯。此地故无烟雨，空忆旧楼台。千古永和癸丑，当日神州何状，沈陆有余哀。谁喻右军指，今古重徘徊。"
    ]
  },
  {
    "id": "adcfe4db1f09db73748dac2455b9c96f",
    "title": "花犯·庭中莳红蔷薇一丛，百朵烂漫，春余因忆先太夫人所居室后院此花最盛，游子不归，往往独赏自被兵后，老屋仅存，今又值花时矣",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "尽缠绵，柔条嫩蕊，东风为伊住。夜来酥雨。化万点殷红，风定犹舞。更谁听取残鹃语。楼头人竞妩。",
      "我但恐、雪疏衰鬓，斜簪花未许。年年白云念吾亲，芳丛只梦绕，徂归频误。晨幌启，褰衣立、片霞明处。天涯望、几回共对，春逝矣、平芜怀旧圃。空剩有、斜阳余绮，残英惊倦旅。"
    ]
  },
  {
    "id": "adcfe4db1f09db73ed60464cdb871b44",
    "title": "卜算子·咏荷敩白石梅花八咏",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "岁岁未清明，阿母频传语。剪发调泥藕节封，方法休教误。",
      "日曝待全皴，雨过当深护。一蕊新抽半叶遮，唤弟同看取。"
    ]
  },
  {
    "id": "adcfe4db1f09db73ed60464c9fee34e1",
    "title": "卜算子·咏荷敩白石梅花八咏",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "楼外晓烟横，楼下湖波绕。插竹牵绳竞种菱，点缀田田少。",
      "官荡乍停桡，单坝旋回棹。满载花香不采花，未碍乌篷小。"
    ]
  },
  {
    "id": "adcfe4db1f09db73ed60464cda298c22",
    "title": "卜算子·咏荷敩白石梅花八咏",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "曲港又来薰，香细知花远。移护红阑赤板桥，花爱明漪浅。",
      "湖水傍城流，一片余霞烂。直向钱王庙侧开，却补红墙断。"
    ]
  },
  {
    "id": "adcfe4db1f09db73ed60464c6bdf67af",
    "title": "卜算子·咏荷敩白石梅花八咏",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "十刹不知名，环水皆台榭。莲叶圆圆稻叶尖，一绿浑无界。",
      "潞水碧浑浑，此地宜销夏。谁遣明妆照浊流，水气因花解。"
    ]
  },
  {
    "id": "adcfe4db1f09db73ed60464c03e76fb1",
    "title": "卜算子·咏荷敩白石梅花八咏",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "历下古时亭，断槛临新渌。水佩风裳问有无，但见丛芦绿。",
      "村店问羊留，裘带咨遗躅。颠顿风尘忽眼明，道左亭亭玉。"
    ]
  },
  {
    "id": "adcfe4db1f09db73ed60464ccb685fd2",
    "title": "卜算子·咏荷敩白石梅花八咏",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "小艇夜观荷，明月横塘水。同出淤泥不减香，花似还人似。",
      "船尾即中厨，亲与调甘脆。粉肉交融裹叶青，羹芼新莲子。"
    ]
  },
  {
    "id": "adcfe4db1f09db73ed60464ccd85146d",
    "title": "卜算子·咏荷敩白石梅花八咏",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "水浊不宜莲，寂寞青溪路。珰羽缤纷宠莫愁，花韵争眉妩。",
      "盍共后湖游，弥望皆洲渚。常带岚光树影看，依约凌波步。"
    ]
  },
  {
    "id": "adcfe4db1f09db73ed60464cc0c94929",
    "title": "卜算子·咏荷敩白石梅花八咏",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "小榭社坛幽，曲沼农场接。太液灵根尽自分，花亦饶三窟。",
      "净业复昆明，一掬灵均血。自此珰名烈士花，谁续濂溪说。"
    ]
  },
  {
    "id": "adcfe4db1f09db735b457234fef241f1",
    "title": "玉京谣·中秋前三日词社限韵",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "白纻消残暑，玉宇高寒，冉冉秋将半。络角微明，双星痴对银汉。叹老去、萍梗江湖，更苦念、分飞征雁。风尘满。天涯杳杳，乡山尤远。",
      "新凉却称行吟倦。睇林阴、莽战云一片。柳外斜阳，危阑谁与同感。忆有园、憔悴黄花，尚独立、陶家篱畔。流年转。还卷疏帘重看。"
    ]
  },
  {
    "id": "adcfe4db1f09db73fa7e6c357314c542",
    "title": "霜花腴·九日复举词社，同里诸君子亦招饮酒家，亡室卒于九月十日，今将十年矣，怆然赋此词以谢",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "十年九日，叹老鳏、无心更拟题糕。松稚冈低，槿枯篱短，夜深寂寂霜皋。旧林梦遥。恨战云、深罨寒潮。漫重提、载酒江亭，万芦花拥一楼高。",
      "料理佩萸囊菊，慰江湖倦旅，近局招邀。何处家山，连朝风雨，柴门尽自无聊。有愁未消。想尊前、吟兴方豪。湿红笺、竞琢新词，客谁携洞箫。"
    ]
  },
  {
    "id": "adcfe4db1f09db7354d5a8cca8fde915",
    "title": "淡黄柳·本意用白石韵",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "连村溅血，叹息铜驼陌。断梦焦原心恻恻。任汝新稊暗发，谁对婆娑道相识。尽沈寂。",
      "盟言怨频食。任孤立，道南宅。倚东风、黯淡无颜色。莫忆年时，水边林下，犹映春旗竞碧。"
    ]
  },
  {
    "id": "adcfe4db1f09db7373f48536fd7a4f41",
    "title": "水调歌头",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "别后复相见，今又十年余。枫林残梦渐远，坐觉雁来疏。足下今年七十，想复勤加颐养，意兴近何如。葵麦旧游地，屐齿到还无。",
      "古城隈，御沟侧，忆精庐。遥飞一盏相贺，倘为我轩渠。消得平生湖海，尽有名山岁月，料理等身书。小山继珠玉，此段足清娱。"
    ]
  },
  {
    "id": "adcfe4db1f09db73cddf2a424fb1c8d0",
    "title": "水龙吟·王欣夫学礼斋饯春图，图为杨无恙作",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "若为留得残春，千金一刻从天买。殷勤酒盏，缠绵词笔，客何为者。如此平原，余霞犹绮，碧云无罅。忍茫茫坐对，百端交集，伤心语，春归也。",
      "春去春重来也。更料理、燕娇莺姹。定应不是，灯明酒酽，今年今夜。户外桃花，能经几度，随风开谢。叹流光如驶，笼樱斸笋，又清和夏。"
    ]
  },
  {
    "id": "adcfe4db1f09db73a1996972c9fa7011",
    "title": "声声慢·篆青别后罕通音问，闻近岁尝至秣陵，未及来沪。其子客香港，中飞弹，家人不以闻，篆青不久亦下世，惟余一女令柔尚在，旧都赋此追挽",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "凝脂温玉，密缕融金，别筵首荐鲨鳍。月映觥筹，夜深斜射深卮。殷勤主人留客，奈归心、远践秋期。悬后约、缁尘燕市，重见何时。",
      "一问秦淮柳色，对登楼倦眼，未足栖迟。雹碎春红，那禁桐折孤枝。海山欲归未得，睨南云、天上同悲。问付托，道中郎有女，试卷留遗。"
    ]
  },
  {
    "id": "adcfe4db1f09db73352b10f345980850",
    "title": "声声慢·张晓明女史县中世族，少有目疾，逾三十不字，母兄皆远行，与余长女稔。尝留余家相伴，既返婴山旧宅，食贫力作，所遇多忤，甲申十一月朔死于水，是可悯也",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "飞云萦梦，寒月荧眸，翩然竟蹈虞渊。手浣中衣，绕门日对沦涟。谁知是侬归处，叹长沈、玉洁冰坚。莫谩说、垂鲸跨鲤，妄托神仙。",
      "远赴崎岖万里，料贞魂定化，蜀道啼鹃。啮指慈亲，此生重见无缘。雕梁独栖海燕，太仓皇、跕雾溪鸢。定未忘，有寒闺旧侣，衔泪观天。"
    ]
  },
  {
    "id": "adcfe4db1f09db7380a7422eb6fed764",
    "title": "金缕曲·题张仲坚象，仲坚甲辰会试中式，年二十七，未廷对而卒",
    "authorName": "金兆蕃",
    "authorId": "adcfe4db1f09db73d1457b72d1457b72",
    "dynasty": "清",
    "content": [
      "身是贞元士。忽心惊、虞曦欲堕，沧尘争起。径自乘风归去也，莫问炊粱熟未。憖泥雪、尚留科第。独抱匡时万言策，叹平生、未吐元龙气。魂化鹤，睨乡里。",
      "君亡四十余年矣。莽神州、人民城郭，虫沙荆杞。鹑首赐秦今悔祸，七日钧天尚醉。奈遍地、蜩螗羹沸。天上玉楼无人到，正优昙、花放纫为佩。书满箧，付贤子。"
    ]
  },
  {
    "id": "adcfe4db1f63dde9f629bfacb7a9e1e0",
    "title": "疏影·黄梅",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "岁阑记否。著浅檀宫样，初染庭树。懒趁群芳，雪后春前，年年点缀寒圃。横斜月淡蜂黄影，长只傍、短垣低护。倚茜裙、欲撚苔枝，冻鸟一双飞去。",
      "依约荷圆磬小，剪来越镜里，先映眉妩。蓓蕾匀拈，细绞银丝，钗冷玉鱼偏处。还愁羯鼓催无力，沸蟹眼、瞻瓶新注。正暖香、梦惹江南，忘了陇头人苦。"
    ]
  },
  {
    "id": "adcfe4db1f63dde918ce01150107f217",
    "title": "暗香·绿萼梅",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "春才几日。早数枝开遍，笑他红白。仙径曾逢，萼绿华来记相识。修竹天寒翠倚，翻认了、暗侵苔色。纵一片、月底难寻，微晕怎消得。脉脉。",
      "清露湿。便静掩帘衣，夜香难隔。吴根旧宅。篱角无言照溪侧。只有楼边易坠，又何处、短亭风笛。归路杳、但梦绕，铜坑断碧。"
    ]
  },
  {
    "id": "adcfe4db1f63dde95340106ec4086bc3",
    "title": "簇水玉蝶梅",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "谁剪冰房，层层叠就宣和粉。灞桥客醉，想蹀躞、低徊吟鬓。消尽春烟水逻，曲糁沙痕净。怕凤子、飞来难认。",
      "纹箪醒。可还记、参横月落，人去后、空香径。家园最忆，是第一番风信。桃李那时年少，只有琅玕并。池奁小、浸晚凉清影。"
    ]
  },
  {
    "id": "adcfe4db1f63dde9f735d960bc26981f",
    "title": "催雪·红梅",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "曲按江罗，吟欹蜀髻，翠羽不愁春淡。讶瘦影无多，远村先见。四百峰头开处，认蛎粉、墙阴闲庭院。雪香干树，为伊低衬，冷脂数点。弄晚。",
      "湘箔卷。正猎猎寒催，墨云遮遍。又横幅半窗，夕阳微闪。懊恼杜红儿去，便懒问、东邻寻疏艳。总怪得、石上吹霞，化作断魂风片。"
    ]
  },
  {
    "id": "adcfe4db1f63dde93e3f766e5ab92bf6",
    "title": "荷叶杯·晚泊",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "桂雨滴残香陌。风息。画船双。",
      "小姑窥客夕阳里。花底。隔秋窗。"
    ]
  },
  {
    "id": "adcfe4db1f63dde94f2946e8c0579678",
    "title": "柳梢青·怀友人在白下",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "春事闲探，日斜风细，叶叶轻帆。燕子来时，梅花落尽，人在江南。",
      "晚来何处停骖。携手地、王孙旧谙。白下残钟，青溪远笛，今夜难堪。"
    ]
  },
  {
    "id": "adcfe4db1f63dde9fd7576f68483ce6b",
    "title": "中兴乐·追忆",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "天街灯火绣帘重。去年今日曾逢。斜蹴纤罗，相思暗通。",
      "别后云山数峰。怅离踪。旧游不再，梦中芳草，春雨茸茸。"
    ]
  },
  {
    "id": "adcfe4db1f63dde9a0dced84a8cdeb07",
    "title": "河传·即事",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "愁绝。难说。且徘徊。陌上残梅暗催。软香作团吹不开。红埃。那人儿正来。",
      "疏雨忽飞烟渺渺。芳径杳。屧映青苔好。碎萍穿。鸥正眠。柳边。倩郎扶上船。"
    ]
  },
  {
    "id": "adcfe4db1f63dde96831271992639497",
    "title": "满江红·怀旧",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "过雨亭台，凝望里、闲愁相接。念沧溟尘起，飘零华发。海燕双栖回首处，蘼芜一带伤心别。看垂杨、依旧满东风，难禁折。",
      "丝更理，香囊结。纨再纴，湘裙褶。想蓬莱初度，落花时节。江上不堪人正远，天涯又是春将歇。记小楼、西畔剪征衫，前三月。"
    ]
  },
  {
    "id": "adcfe4db1f63dde9a911895860bbda90",
    "title": "水调歌头·吴门酒家书事",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "晚雨飒初过，烟柳趁斜风。吴姬唤客何处，峰影在帘栊。竹下横阑几曲，罗袜半遮苔径，冷翠倚疏红。对酒竟须住，枕簟小楼东。",
      "残阳里，云欲断，水连空。清歌一缕何似蘋叶藕花中。料得江边凉候，定有寻香冶伴，沿镜亚秋篷。更拟淩波去，两浆试随侬。"
    ]
  },
  {
    "id": "adcfe4db1f63dde973be01e63ac17ed3",
    "title": "满庭芳·晚步悼王千明",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "野鸟惊心，江花恨别，不堪重对春光。向来行处，巾屧此难忘。痛矣西州人去，到如今、空负林塘。闲寻罢，羊昙清泪，凄断不成行。",
      "漫看斜照外，南鸿归尽，水远川长。正谁家横笛，吹遍山阳。况是清明时节，纸钱风、零乱垂杨。愁难说，歌残挽曲，蒿里是他乡。"
    ]
  },
  {
    "id": "adcfe4db1f63dde95f94879e7f252290",
    "title": "中兴乐",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "小桃遮渡柳侵洲。朝来无限春愁。横竹吹残，江边画楼。",
      "沟水东西乱流。锦帆收。倚栏人在，酒帘青处，目送扁舟。"
    ]
  },
  {
    "id": "adcfe4db1f63dde95f9c1e71f23626c0",
    "title": "疏影·秋柳",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "旗亭陇首。正新霜乍点，斜日风骤。一片秋声，几树萧疏，惊心十里津堠。行人欲折还教住，为记得、别离时候。洒渭城、朝雨如烟，曾向画桥分手。",
      "何处无情玉笛，忍教一夜里，吹堕江口。系马无人，认取寒枝，惟有晚鸦依旧。相思最是鸳鸯渡，应渐冷、碧纱窗牖。纵待得、来岁春还，只恐那人腰瘦。"
    ]
  },
  {
    "id": "adcfe4db1f63dde91adbc664c4a6ca7c",
    "title": "暗香·水仙",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "秋花过了。对满除残叶，双鬟催扫。试卷重帘，别有幽香送晴沼。汉口烟波正杳。况洛水、微茫难到。想罗袜、定怯深寒，恋此一亭小。",
      "清晓。为谁好。待翠被香残，冶妆侵早。下阶一笑。摘取怜他鬓边袅。欹石浅栏相映，应不比、镜中低照。钗溜也、斜立处，更须悄悄。"
    ]
  },
  {
    "id": "adcfe4db1f63dde93f03c47a5cf913ae",
    "title": "东风第一枝·正月十九夜汪蛟门乔石林两舍人置酒都下寓斋二鲍锡鬯谷梁湘草同集看灯上美人",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "灯市人疏，酒旗风静，上元时又过也。晚来一段闲愁，喜值舍人清暇。茗香初泛，更新酿、如渑堪把。看内家、烟火新词，题遍水精帘下。",
      "纵频醉、禁中杯斝。问何似、竹西亭榭。怪他江上春风，吹入异乡今夜。兰膏微闪，有红粉、翠娥无价。叹年年、游子飘零，愁见碧绡图画。"
    ]
  },
  {
    "id": "adcfe4db1f63dde9ae5a33f58751e6d5",
    "title": "解连环·同青藜纬云彦吉小饮旗亭观剧",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "冷云吹絮。恨片时遮断，斜阳归路。一带寒沙，赏酒旗轻，挂在晚烟疏树。小桥红板曾伤别，又底事、玉骢骄驻。怪倡条、冶叶牵情，春向狭斜无数。",
      "十二回栏深倚，有翠鬟如画，携手堪赋。笑语分明，记得曾逢，不省旧游何处。尊前画壁重相见，帘外辛夷如雨。且休调、钿管银筝，只许莺声低诉。"
    ]
  },
  {
    "id": "adcfe4db1f63dde9e1947ccad83c8542",
    "title": "甘草子·题秋亭把书图",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "青壁。如此茅檐，如此闲吟客。四五叶秋声，两三枝秋色。",
      "石径苔扉谁能问，问底爱、空山萧寂。才到人间愁无数，悔半生游屐。"
    ]
  },
  {
    "id": "adcfe4db1f63dde9b3ccd33931fd48fa",
    "title": "春风袅娜送查秦望任晋宁州守",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "正千林初碧，莺到山间。对楚尾，乱峰妍。忽朝来、见说使君西去，留春无策，又送征鞍。五马青莎，双旗赭岭，帕首蛮童夹道看。随意轻茵柳绵外，迎人空翠彩云边。",
      "风物滇南尽好，芳甘无数，绿波里、叶叶嘉莲。沙际市，郭门船。人家如画，半入溪烟。拄笏西窗，应多爽气，放衙东阁，定倚新篇。古来才子，有碧鸡作颂，冉駹驰檄，亦向南天。"
    ]
  },
  {
    "id": "adcfe4db1f63dde9ab61fcc54b3618f7",
    "title": "天香·为丘慎清题兰花小册",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "空谷无媒，众芳犹伍，横琴一曲曾写。梅子黄时，他年长记，摒挡翠瓷红架。数茎冰雪，天付与、送春销夏。叹息管夫人后，更谁点染无价。",
      "今朝画图重把。展生绡、乍疑香惹。携向风前欲动，月中低亚。一自沅湘倚枻，恁多负芳丛小窗下。无限秋怀，为君题画。"
    ]
  },
  {
    "id": "adcfe4db1f63dde9c7dfe7d27ac91225",
    "title": "貂裘换酒和朱十",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "尚忆青门醉。正秋千、翠裙入望，帝城桃李。君向扬州吾湘汉，身与沙鸥无际。感此日、琼枝先寄。别后眠餐应似昔，奈浮云、聚散伤同辈。缄未拆，杂悲喜。",
      "频年泪滴芳兰悴。况天涯、岁华易改，锦鞯俱敝。退谷僧坊留题处，旧事凄凉何已。若天意、定怜才子。潘耒查容无恙在，伴竹垞、老去同烟水。楚江柳，又青矣。"
    ]
  },
  {
    "id": "adcfe4db1f63dde9db811b51f25debf9",
    "title": "貂裘换酒·和朱十",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "为客心长醉。感瑶华、飞来天末，报之木李。燕市清明如梦寐，人语衣香沙际。谁解惜、闲踪萍寄。丁卯乌丝今代好，记骊歌、次第乔汪辈。黯然别，暂时喜。",
      "蛮花僰草三荣悴。笑蹉跎、灌园人远，桔槔空敝。中岁行藏须定着，痼疾烟霞难已。判便作、樵夫渔子。定续吾家盘谷隐，有未荒、松径邻长水。书再到，客归矣。"
    ]
  },
  {
    "id": "adcfe4db1f63dde9b49adcdb13a5af0d",
    "title": "古倾杯匏卮",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "径惹风丝，畦翻露叶，谁种茅茨下。吾家六样，销沉后、解事犹传僧舍。平添一架花阴，垂垂满夏。霜镔旋削，酒卮纷把，松子试剥，淡著浅香微赭。闲摒挡、蔬筵堪亚。",
      "念只有、盆携老瓦。记绣水流传，碧山槎古，从此双论价。轻衔最好饮伴。何处但、白袷宜寻，朱门定讶。岁岁共汝，竹溪莲社。"
    ]
  },
  {
    "id": "adcfe4db1f63dde93755f0e4d8ad4d3c",
    "title": "月下笛·分虎客秣陵，龚蘅圃属以书来索予倚声，即用蘅圃寄融谷调奉简",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "白下迢迢，金荃胜侣，停杯念远。相携处、更有吾家未归雁。浮名自笑轻于絮，傍酒社、词场总倦。讶题残红藕，书来犹问，向时吟卷。望断。",
      "江南岸。梦桃叶莺捎，柳丝鸦散。昔游系缆，潮痕云影频换。镵诗忆扫僧墙粉，了翠壑、前盟未晚。便结个、小茅斋，斗尔一双斑管。"
    ]
  },
  {
    "id": "adcfe4db1f63dde99cfd054ee2282c5a",
    "title": "水龙吟·赠凤于被园偕隐",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "水村断续风香，念山湾口柴扃下。冶春十亩，红燃翠冷，东阳亭榭。彭泽将行，鹿门未老，隐何为者。仿来禽奉橘，书翻种树，都付与，簪花写。夏果离离入画。",
      "缀深枝、鼬穿藤挂。橐驼去后，锄教阿段。满畦泉泻。杏可研浆，柑须酿酒，曲房清暇。怕一行作吏，箯舆并载，晓猿惊也。"
    ]
  },
  {
    "id": "adcfe4db1f63dde9f18a5e236c70e811",
    "title": "天香·龙涎香",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "截竹声收，啖花唇滑，探珠试约同去。远市浮银，长鱼漾渌，掠取梦中铅露。轻圆才印，尽麝水、兰芬同炷。依旧难驯心性，蒙蒙吹作烟雾。",
      "脂盒粉奁曾伍。小鬟携、画屏遮处。箫局横陈付与，萦回千缕。今日篆痕重袅，叹雨绝、云垂渺无据。须草平铺，欲熏还住。"
    ]
  },
  {
    "id": "adcfe4db1f63dde9e3a4f6b7a26b90f6",
    "title": "摸鱼子莼",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "记年时、千丝萦釜，名泉催汲寒溜。红尖细糁花瓷滑，竹下厨烟清昼。盐下后。问此味云间小陆还知否。酪浆枉斗。但酥样钗茎，难粘双筋，说甚剪松韭。",
      "家山远，镜面拖蓝依旧。浮名何似杯酒。木兰艇子牵情处，摘得满笼消受。秋八九。又不比春三二月青青候。书传素手。道越客迟归，吴鲜早卖，输与钓鱼叟。"
    ]
  },
  {
    "id": "adcfe4db1f63dde9286b5601dbe1ffd7",
    "title": "齐天乐·蝉",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "满阶榆荚过墙竹，日长初扫三径。鸠妇呼残，燕雏飞后，不许草堂人静。隔林遥听。恰吟侣参差，绿阴遮定。长记抛书，声声如在最高岭。",
      "柴关应误来客，乱喧晴叶底，剥啄难省。葵扇慵挥，桃笙乍展，午梦几番催醒。井梧秋冷。渐移近朱栏，有人闲凭。一笑回身，镜中看鬓影。"
    ]
  },
  {
    "id": "adcfe4db1f63dde966088e4575302a43",
    "title": "水龙吟·白莲",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "陂塘五月风来，水荭花外娟娟别。一湾销夏，满池香影，数茎冰雪。瓣立蜻闲，须粘蝶小，也怜清绝。料新妆慵斗，盈盈坠粉，早洗尽、胭脂靥。",
      "犹记东林千叶。笑棼陀、楚人曾说。冶游更忆，江乡秋蚤，玉纤思折。白舫斜穿，冷蟾移映，水云明灭。只此时难认，等闲湿了，画罗裙褶。"
    ]
  },
  {
    "id": "adcfe4db1f63dde9dd8e97b0d6400a73",
    "title": "桂枝香蟹",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "早粳刈了，正坠叶点溪，半篙秋水。郭索无声，横蹴晚凉疏苇。延缘野老投竿罢，又潜来、鹭沙边舣。满携双簏，数钱长在，晓风渔市。",
      "又重趁、天涯倦旅。把江北江南，闲较丰味。唤煮看擎，小叠赭衣匡背。珊瑚难得春葱擘，迸微红、水晶盘腻。菊香搓后，长亭一任，酒帘摇翠。"
    ]
  },
  {
    "id": "adcfe4db1f63dde905b88f4214a9c41d",
    "title": "于中好题龚节孙种橘图",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "国山香乳移栽旧。绕书床、满林霜后。楚臣最赏青黄糅。问得似、潇湘否。",
      "金穰小擘怜秋九。笑一叶、逾淮辜负。闲园静锁无人叩。想冷压、西风又。"
    ]
  },
  {
    "id": "adcfe4db1f63dde9bf06d39f99ad1f50",
    "title": "桂枝香忆往",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "粉墙如雪。认枇杷几树，是相思叶。水榭吹红，点点上他裙屧。玉钩暗卷玲珑竹，尽移灯、载愁双楫。鞋香钿落，懒云微映，枕函斜月。",
      "记密写、薤书螺盒。有蛱蝶见来，鹦鹉能说。十载征衫，只做一番离别。乞浆崔护今憔翠，怕重寻、笑人桃靥。如何梦里，相逢依旧，好花时节。"
    ]
  },
  {
    "id": "adcfe4db1f63dde90642e351c4dc4777",
    "title": "高阳台·过拂水山庄感事",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "屋背空青，墙腰断绿，沙头晚叠春船。一笛东风，斜阳淡压荒烟。尚书老去苍凉甚，草堂西、南渡明年。倚香奁、天宝宫娥，爱说开元。",
      "松楸马鬣都休问，却土花深处，也当新阡。白氎红巾，是非付与残编。石家金谷曾拌坠，甚游人、尚记生前。更悽然、燕又双飞，柳又三眠。"
    ]
  },
  {
    "id": "adcfe4db1f63dde90b54b5efb153125a",
    "title": "惜红衣·荷花紫草",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "瓣著燕支，房匀菡萏，暖风吹遍。不向清漪，柴门望中远。嫣然自笑，付蝶翅、蜂腰闲占。荒岸。才过禁烟，一村村都艳。",
      "黏空万点。香路嘶骝，花鬉杳难见。乍疑仙褥，曾斗武夷幔。添个冶妆人到，似叠锦江春浣。只惯遮罗袜，不比绿芜痕浅。"
    ]
  },
  {
    "id": "adcfe4db1f63dde92d8c932552a36220",
    "title": "六幺花十八锦鸡",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "碎红织纤羽。花千缕。霞一杼。何曾解语。小绶偏能吐。筠笼载取金堂宿，青山辞旧侣。",
      "香粳饲汝。不教飞去。真珠影，闲自许。溪边回忆，翠阴占秋树。从今不用嗔生客，镜中催试舞。"
    ]
  },
  {
    "id": "adcfe4db1f63dde9dde20a180aa36c25",
    "title": "八归·送山农归云间",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "荼蘼雪绽，楝花风近，春才剩一旬耳。荒程折尽东西柳，见说九峰归客，又催行李。驿草裙腰沙外冷，绕几曲、带愁烟水。还记否、听雨床连，约我坐船尾。",
      "试看吹绵野店，落红亭堠，多少匆匆游子。芒鞋渐懒，青蓑白舫，商略五湖闲事。念前期暗负，别后朱颜易憔悴。输此去、采茶僧径，烧笋山家，人在绿阴里。"
    ]
  },
  {
    "id": "adcfe4db1f63dde9d2057b6cd7d0328b",
    "title": "风入松·题写生芦菔",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "瓜华豆荚已阑珊。采摘记霜前。全胜二月杨花瘦，斜阳陌、吟渴须餐。惯见银钗小妇，迎风挑向筠竿。",
      "谁分野色上毫端。玉本笑红圆。前身定是长沙易，写生手、一样流传。倦客清斋久矣，何人贻鲊香山。"
    ]
  },
  {
    "id": "adcfe4db1f63dde91a374a6d168b3283",
    "title": "虞美人·调谡园纳姬，和竹垞",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "秋窗摒挡闲书画。并坐人无价。羊家裙子旧因缘。何似风吹金缕研池边。",
      "朝衫乍脱来名纸。新署门生字。且停歌管隔纱闻。唤取瓯香小凤与朝云。"
    ]
  },
  {
    "id": "adcfe4db1f63dde95e39f1e9a3f2a287",
    "title": "祝英台近·送宋牧仲比部奉使虔关",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "古虔州，鸥鸟路。风物带三楚。雁字杉樯，烟际估相语。雪残二月青峰，短箫催鹢，春已到、佛桑红处。",
      "行且住。料应吏散焚香，芸签晚来数。楼枕双流，花响鹧鸪去。试寻尘外亭边，有人留句，问重扫、翠珉闲否。"
    ]
  },
  {
    "id": "adcfe4db1f63dde9c5c6a5f0abff6222",
    "title": "绮罗香·赠融谷，用竹垞韵",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "并载钿车，双眠琐柳，此乐偏君重致。八咏清才，瘦沈当年曾似。携几斛、螺子青妍，皴一抹、远山花底。讶翠衿、学语聪明，晓窗重叠唤卿字。",
      "满阶晴雪乍扫，剩有二分春色。粉云飘腻。缱绻情怀，新咏玉台堪拟。临雁纸、惯写夫人，任消却、研瓶书水。问元常、今夜香篝，可能穿翠被。"
    ]
  },
  {
    "id": "adcfe4db1f63dde9669b871593dbeafc",
    "title": "齐天乐·秋夜洋河桥上，都尉友人携伎对月，杂奏边声，宴游达旦，更约城南射猎，酒阑纪事",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "松云自古从军路，断肠今夜歌袖。越罽花茵，衙香锦袜，一骑红鸯载酒。落鸦亭堠。正阮笛悲凉，绿腰翻后。猎猎西风，河声并入指弦骤。",
      "渔阳客子愁绝，旅怀都付与，冷月衰柳。偶发狂言，暗惊丫鬓，可许杜樊川否。沙场依旧。问小队郊垌，几时还又。醉脱征衫，倩他双素手。"
    ]
  },
  {
    "id": "adcfe4db1f63dde9457a2dca6a6493e7",
    "title": "洛阳春寒日饮胜力寓斋，九来、电发、惟夏同用欧韵",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "一帘香袅人无语。拨微红闲炷。燕山纵有好晴天，寒甚江南雨。",
      "鞭丝帽影风吹絮。笑频年离绪。酒人箧底卖文钱，肯携向、旗亭否。"
    ]
  },
  {
    "id": "adcfe4db1f63dde9457a2dca922daafd",
    "title": "洛阳春寒日饮胜力寓斋，九来、电发、惟夏同用欧韵",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "空阶屐响添吴语。水沉烟重炷。邻家挝鼓逼残年，点点催花雨。",
      "寒云细擘霜天絮。正书空情绪。平安记写雁飞边，曾衔过、江干否。"
    ]
  },
  {
    "id": "adcfe4db1f63dde93a4aff2b6f9c6cde",
    "title": "一丛花·为尤悔庵悼亡",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "梦中钗镜石湖滨。书到却伤神。细君不待东方朔，负诙谐、割肉金门。织字销沉，炉香断绝，簇蝶冷湘裙。",
      "法曹花照挽车人。曾倚塞垣春。重题柿叶翻时句，楚兰红、何处招魂。五夜朝衫，一灯佛史，莫漫染啼痕。"
    ]
  },
  {
    "id": "adcfe4db1f63dde98b3e75a0cff440d2",
    "title": "百字令田髴渊寓齐元夕小饮，同苍水、谡园、其年、竹垞、湘舞、山农限韵",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "迢迢柳市，今宵月、又接隔年离绪。记曲津桥人倦也，合对江南旧侣。扇底轻尘，吹红浅埒，当是春佳处。韭芽花片，停杯共话羁旅。",
      "想得斑竹捎檐，低垂香箔，角里排灯路。钿影半遮星点外，乍歇小楼筝语。老忆闲情，相看一笑，酩酊卢家醑。更阑试听，东风似唤归去。"
    ]
  },
  {
    "id": "adcfe4db1f63dde9613e709038194f52",
    "title": "渔父家风为阮亭题红梅雪岸图",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "零星梅萼小渔衫。空际冷红添。画师要写分明，雪着意、染江潭。",
      "孤艇外，墨云嵌。露前岩。钓丝应笑，不愿封侯，只爱幽探。"
    ]
  },
  {
    "id": "adcfe4db1f63dde9a05d5770c477a41c",
    "title": "踏莎行·送陈云铭之蕲水",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "花落逢君，叶飞还去。吟装几日沿江渚。阿章遗石想苔封，第三泉水茶山路。",
      "远渌浮天，冷香开暮。烟鬟翠亚蕲春树。竹间试谱竹枝歌，如闻横笛淩风语。"
    ]
  },
  {
    "id": "adcfe4db1f63dde9333d71cc773ae9d7",
    "title": "燕山亭·七月十五夜集谡园斋雨坪倡",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "燕月微黄，才到竹间，澹著江南影。箔卷半窗，露点凉波，书屋短于烟艇。底问青旗，笑腊酿、秋厨犹剩。红凝。斗古色瓯香，汝哥官定。",
      "还记旧雨梅边，又一叶飘梧，者番清景。吴根梦去，蟹簖鱼床，西风暗吹笭箵。旅话今宵，都忘了、五湖归兴。更静。便挑尽、烛花也肯。"
    ]
  },
  {
    "id": "adcfe4db1f63dde986d3496aeb11eaf3",
    "title": "满江红·棠村尚书得第五令子，先有梦兆。作松下五苗图志异，命制此阕",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "好梦谁传，苍鳞底、数茎低绕。恰流苏帐卷，认镮人到。生子当为丰岁谷，读书早辨琅邪稻。看陇西、花萼谢家兰，浑凡草。",
      "缝绣字，针神巧。添画谱，龙眠好。记松肪五粒，问年最小。草木知名移未得，楂梨曾博君王笑。且重摹、一幅上金门，嘉禾表。"
    ]
  },
  {
    "id": "adcfe4db1f63dde9265aae3eedcbfdfe",
    "title": "绛都春·荪友为西溟作松萱图，寿其母夫人，西溟属题于图侧",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "乡心一片。倩好手书得，墨光深浅。白发倚闾，萱影松风，双扉展。年时午脍冰鱼馔。尽对客、茅斋蔬饭。而今遥忆，无端绽了，越衫慈线。",
      "春半。江南迢递，甚燕草再绿、王孙归晚。旧树小园，反哺鸦雏，闲栖遍。故人尽撤君羹返。想卖畚、吹箫都倦。争如拜母芦峰，麻姑酒暖。"
    ]
  },
  {
    "id": "adcfe4db1f63dde9b7d336ad3becbd34",
    "title": "念奴娇·送无定归黄山，用曹顾庵原韵",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "旧山何处，想紫阳天半，溪潭幽绝。市隐扬州挥手去，一任雨玲风铁。水渌新安，花浓樵贵，处处雏莺舌。草堂云闭，且教俗士回辙。",
      "试听榜曲催人，乍怜倾盖，又作离亭别。望里峰峦三十二，丹灶请君重热。晓露船窗，春泥马足，我悔饥驱拙。子猷兴在，买舟还弄晴雪。"
    ]
  },
  {
    "id": "adcfe4db1f63dde92abf27c9fc3bf1fe",
    "title": "一斛珠·送孙鲁三之汝南",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "骊歌向晓。怪君踪迹偏长道。尊前一片青青草。才送归鞍，又逐征衫者囗悼。",
      "泪落沾怀抱。张敞青螺今罢扫。淮康紫水销愁好。应忆高堂，双鬓新年老。"
    ]
  },
  {
    "id": "adcfe4db1f63dde9236972ec1cb872a3",
    "title": "蝶恋花·题无言半瓢居",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "卜宅邗沟何处是。名动江关，只住柴门里。研北帘东聊寄耳。半瓢新署荒斋字。",
      "几两青鞋频到此。雨冷茶香，不问干戈事。斟酌平山芳草地。沧桑前度君能记。"
    ]
  },
  {
    "id": "adcfe4db1f63dde95bd096dd839c0280",
    "title": "一萼红·送周仪部奉使淮扬",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "雁归时，看使星移处，宫树晓莺流。杏酪清明，兰尊上巳，风物旧数扬州。羡旌旆、锦坊南去，芳草外、偏映竹西楼。千里笙歌，三分烟月，一叶扁舟。",
      "况有论诗宾从，解挥毫落纸，啸傲沧洲。红药无双，清泉第五，为君题遍春游。凭仗桃花流水，寄与乡愁。"
    ]
  },
  {
    "id": "adcfe4db1f63dde9a1a2a3a9b14c4e87",
    "title": "小阑干题电发枫江渔父图",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "年时枫底白鸥乡。欸乃一溪凉。今日重寻，冷红十里，不见旧渔郎。",
      "君言鉴曲终须乞，此事且商量。满地江湖，渐无人矣，容我占沧浪。"
    ]
  },
  {
    "id": "adcfe4db1f63dde9ec2ef92abdacf5b2",
    "title": "烛影摇红·为雅坪题画",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "不是湘筠，铅容恰似湘江水。玲珑佛髻小钗虫，一样输他翠。",
      "依约薄寒衫袂。背残红、斜阳自倚。东风不管，暗惹春痕，双双蝶翅。"
    ]
  },
  {
    "id": "adcfe4db1f63dde9c990454ac1952cdc",
    "title": "折红梅白下访蘅圃，同分虎话至夜分，别后却柬，兼讯俞邰",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "泊春江无那，灯收水市、玉蟾才瘦。笑传杯红卷半莲，郎官爱客依旧。香残燕口。便话到将眠时候。不应认做，此度初逢，记楚榜燕亭，曾梦携手。",
      "对床人在。奈滚滚车帆，匆匆琴酒。刚消得旅愁多少，城鸦又闻翻柳。装书马首。凭寄语温陵黄九。算只负了，灵谷梅花，趁东风零乱，一鞭吟袖。"
    ]
  },
  {
    "id": "adcfe4db1f63dde913d249e79f0ba203",
    "title": "蝶恋花·渡口",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "映水藤边丝万缕。往事惊心，柳下斜阳路。渡口湔裙曾小住，年年别有流红聚。",
      "燕也移巢谁可语。指点分明，翻似无凭据。镜槛梨花留一树。春风又到凭栏处。"
    ]
  },
  {
    "id": "adcfe4db1f63dde9067ea570501fae9f",
    "title": "十二时自赠",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "笑从前、生涯真误，揽镜衰颜非昨。虚掷了、青鞋几緉，历遍三江五岳。白面封侯，蓝田射虎，此意全萧索。又底用、草檄飞书，倚马十年，健笔而今闲却。为老农、虽无负郭，为圃只须篱落。",
      "似瀼东西，如垞南北，点染新丘壑。有一峰两峰，苍然映我屋角。更不妨、裋衣蔬饭，便与家人相约。儿解临池，妻能织素，为母栽花药。胜宋家处士，山中但呼梅鹤。"
    ]
  },
  {
    "id": "adcfe4db1f63dde987fd27f922bbe24b",
    "title": "醉春风",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "竹底临池照。花底窥帘笑。回思堂下簸钱时，小。小。小。蛱蝶衫边，芙蓉衩里，斗输春草。",
      "百遍微嗔好。个事真难料。初三夜月便分明，早。早。早。不信如今，红墙乍隔，再无青鸟。"
    ]
  },
  {
    "id": "adcfe4db1f63dde97e341a8aab274aab",
    "title": "折红梅锡山舟中遣兴",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "倚低篷三尺，半生南北，似溪渔惯。甚当年偏喜问津，近来踪迹都倦。秋衣乍典。休辜负酒家新幔。总难消得，此际闲情，且洗研惊鸥，折苇呼雁。",
      "乱峰青过，又镜渌层层，落霞渐远。斜阳澹茗烟和梦，愁人正抛书卷。流莺细啭。只认做江春才换。睡起却是，柔橹声中，有翠裙双语，白沙枫岸。"
    ]
  },
  {
    "id": "adcfe4db1f63dde99adc7cf04b307622",
    "title": "婆罗门令蓝村规予久不遂结茅之约，寄此订后期",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "前岁别、满溪风燕。今岁别、又半汀霜雁。两度丁宁，只说我、归耕晚。真负汝，十载西畴伴。衰杨外，枫乍染。",
      "峭帆轻、一霎吴江远。松扉竹屋村南路，粗就也、早归梦先占。故人应笑，依旧门掩。准拟来春，相见不是梅花岸。定是桃花岸。"
    ]
  },
  {
    "id": "adcfe4db1f63dde902d89a51d4c7b93f",
    "title": "兰陵王·得九来书却寄即讯野臣",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "数陈迹。何处春风最忆。疏芜近，半茧小园，翠黛窥窗玉峰仄。红螺曾劝客。柳影饧香寒食。题诗罢，藉草醉眠，鹤子飞来记相识。匆匆赋行色。便瘦马柔帆，同指京国。仙山赚了闲词笔。",
      "笑玉女无意，上清沦散，江南樱笋催倦策。怅从此离隔。追昔。正岑寂。讶一幅云蓝，遥堕双翼。徐陵新咏青衫湿。待把手何处，和他悽恻。梅花开后，试为我，扫片石。"
    ]
  },
  {
    "id": "adcfe4db1f63dde92466077b40379c13",
    "title": "梦芙蓉濠梁客舍夜雪",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "不眠更漏几。有冻雪低压，浓浓檐际。乍窥似月，密洒渐侵耳。看残灯着蕊。研边添了寒意。绣被重薰，倩坊南旧蝶，将梦过淮水。",
      "幂尽荒篱冷翠。分付青猿，朴晓枝扶起。那能归去，诗卷挂驴背。忆故园竹底。红窗粉板声细。料得愁人，卷流苏正懒，闲杀小鬟睡。"
    ]
  },
  {
    "id": "adcfe4db1f63dde9ec3c73a5ef54ca2b",
    "title": "笛家送荇溪归里",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "骑马长逢，扫门争去，溪山何限，近来翻是茅檐少。故人归也，那用探幽，绿莎翠竹，旧村都好。我宅鸥边，君家荻里，夹水柴扃照。半床书，几车曲，尽可鬓丝白了。",
      "吟啸。倡酬倦矣，枉教文似，河海韩欧，不信诗穷，瘦寒郊岛。从此、只合南华自写，随意樵柯渔钓。万事尊前，浮云苍狗，一枕游仙杳。但休种，武陵花，怕惹问津船到。"
    ]
  },
  {
    "id": "adcfe4db1f63dde9eaa1ef5d79ce0b41",
    "title": "风蝶令题水仙兰花小幅",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "碧叠玲珑石，红斜窈窕窗。薄寒愁煞水仙王。恰有夜来私到，杜兰香。",
      "砑纸含情细，尖豪托意长。愿他紫菂与檀房。岁岁春风一度，一回双。"
    ]
  },
  {
    "id": "adcfe4db1f63dde934e3d3ab64ad6a5c",
    "title": "应天长·晓行",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "半肩衾枕初寒夜。客舍如船霜在瓦。小灯清，残月下。不耐荒鸡兼枥马。",
      "晓行山入画。一簇衰杨亭榭。记得乡帆初挂。柳絮纷纷下。"
    ]
  },
  {
    "id": "adcfe4db1f63dde95519eb7a8ad20c63",
    "title": "阮郎归·楚南客楼晚眺",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "楼边秋淡水云空。遥山青数重。隔江鸦队趁斜风。一声何处钟。",
      "伤极目，怕支筇。三湘多落枫。残阳正射酒旗东。离亭长短红。"
    ]
  },
  {
    "id": "adcfe4db1f63dde94334969f57600594",
    "title": "蝶恋花",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "艇子移来人不见。才觉衣香，门对清溪掩。一霎蜻蜓曾着眼。长时输与栖梁燕。",
      "马迹花深嘶已遍。有限重帘，花比他还浅。春意也随归意懒。东风无力鞭丝软。"
    ]
  },
  {
    "id": "adcfe4db1f63dde97e3bc9ceb41bc391",
    "title": "春光好",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "人易别，信难期。梦来迟。不种桃根折柳枝。",
      "枉相思。解语闲花开候，画眉小鸟啼时。斗帐卷香曾一笑，玉钩知。"
    ]
  },
  {
    "id": "adcfe4db1f63dde98a885394a525d059",
    "title": "踏莎行·金陵",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "两岸洲平，三山翠俯，江豚吹雪东流去。故陵残阙总荒烟，斜阳鸦背分吴楚。",
      "青雀钿釭，朱楼画鼓，冥冥一片杨花路。游人休吊六朝春，百年中有伤心处。"
    ]
  },
  {
    "id": "adcfe4db1f63dde9754de460241daec1",
    "title": "摸鱼儿·题晋贤秋晓读书图用蓝村韵",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "洗尘襟、尽堪消受，长廊风散微暑。画中丰度三秋忆，淡囗帽纱衫贮。天送与。正一片蕉阴，绿到煎茶处。才人杜许。看丁卯乌丝，樊川红粉，惆怅隔帘语。",
      "诗家婢，底事细腰如楚。手香应罥残楮。螺奁古砚新书水，别调且翻三吕。吟肯住。算满眼浮云，野马君无取。可容赌墅。便载了棋枰，花边系缆，来作少年侣。"
    ]
  },
  {
    "id": "adcfe4db1f63dde9ddad3e5daa19cd2c",
    "title": "琵琶仙闻高畟园典试粤西遥有此寄",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "过岭蛮烟，记曾是、横海楼船行处。又报驿骑装书，津喧一使星去。携帐底、一番丝竹，尽销得、残笳剩鼓。笠叟珊瑚，蜑乡翡翠，多付吟句。",
      "只频讶、五两风轻，镇吹送、相思旧游侣。待折白门杨柳，怅停舟何许。君到日、红棉开尽，有绛襦、仙子堪赋。借问桃叶淩江，那时迎否。"
    ]
  },
  {
    "id": "adcfe4db1f63dde9d934eea958010afd",
    "title": "芳草送秋田重游豫章并过楚南",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "乍新年、雨丝添涨，南枝犹冷沙村。拟攀香雪赠，奈它花未放客先分。迢迢临浦别，拂短帆、千里江云。看此去小姑翠妩，唤旧游人。",
      "沉吟。元婴阁底空，飞蛱蝶，往迹难寻。一灯青雀远，笛残琴阕，想满眼伤春。锦囊应有句，记落霞、飞骛川程。但二十四番风后，定到湘阴。"
    ]
  },
  {
    "id": "adcfe4db1f63dde954d624b3f95b6e20",
    "title": "临江仙·用调酬拙公过草堂不遇",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "人正愁时花正懒，暗香未到帘栊。无多晴色几番风。水边篱落，欲讯虎溪钟。",
      "偶向烟村行药去，应门恰少山童。巾瓶一笑草堂空。春流不改，负尔旧渔翁。"
    ]
  },
  {
    "id": "adcfe4db1f63dde9d4b081e427ab4a5a",
    "title": "苏幕遮",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "水初生，天更远。愁绪无根，早蔓斜阳岸。挑菜湔裙都不见。",
      "一派溪光，付与梅花占。月依依，雪剪剪。记得花间，衣上香难辨。",
      "诉前游，寻语燕，可奈新雏，未省春风面。"
    ]
  },
  {
    "id": "adcfe4db1f63dde9c640abd595333ba5",
    "title": "尉迟杯·恺似至濠梁除夕分韵",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "同云暮。正朗吟双鬓明朝句。嘶来一骑红鸯，恰系玉梅开处。撒盐飞絮。解留人、白遍淮西渡。更添他、侍史衣香，绝胜锦毹歌舞。",
      "灯前休怅羁旅。把越怨、闽愁阑入吴语。牙藕传杯，瓶花亚袖，半卷麦光堪妒。旗亭上、小鬟三五。待争唱、孙郎新词谱。奈春风、去雁萧萧，人被雁声催去。"
    ]
  },
  {
    "id": "adcfe4db1f63dde963c25111cf200759",
    "title": "探春慢·答淮江",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "竹里溪腰，柳边沙尾，听莺书屋曾到。新咏如陵，古怀如稚，城北休夸美好。两度班荆别，又绿过、几番芳草。尺书谢尔殷勤，招下楚天阳鸟。",
      "细数酒俦琴侣，叹炉底笛边，离恨多少。白发伤春，彩毫掷地，长怕被青山笑。五十逃禅句，那早遣、故人知道。果否移舟，苍苔为君亲扫。"
    ]
  },
  {
    "id": "adcfe4db1f63dde9bcbab3f10390ffa5",
    "title": "满江红·西施舌",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "芳渚深深，正掠水、玉尖斜逗。浑不意、越人网得，爨交纤手。出釜微闻兰麝唾，分甘拟倩樱桃口。唤佳名、合配乳脂鲜，河鲀候。",
      "乌几净，花瓷旧。红叶底，莲须酒。笑纷纷蛎蛤，未应呼友。嫩比江瑶秋市早，轻随螺女钿波绉。问当年、虾菜五湖船，曾知否。"
    ]
  },
  {
    "id": "adcfe4db1f63dde90bd4a9b170144e0a",
    "title": "华胥引·沈沛洲属题美人蹴鞠图",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "花容月样，惯得人怜，不教著地。罽锦平铺。无声宛转纱障里。消受一簇香鬟，镇浅勾斜睨。犹记旁看，昼长闲遣春事。",
      "遮住双鸳，最难禁、茜罗裙子。凭时偏露，随伊纤红自起。今日客斋重见，是玉鸦叉底。对此魂销，沈郎腰可知矣。"
    ]
  },
  {
    "id": "adcfe4db1f63dde934c165427cb4d9c0",
    "title": "西江月·白菊",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "旧隐篱根梦远，数枝客里霜凝。粉黏瑶朵蝶双轻。似有似无难定。",
      "吟妙纱欹梁雪，写嫌墨点吴绫。细看不是月中生。送酒白衣留影。"
    ]
  },
  {
    "id": "adcfe4db1f63dde9c9d580d29ff6bf85",
    "title": "柳梢青·建溪归舟泊旧馆同尹侯介臣",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "小泊沙村，旧曾来处，细认柴门。子久秋山，襄阳雨树，正带斜曛。",
      "猿多雁少休论。且共把、天涯数樽。半舫香兰，一灯红叶，三四归人。"
    ]
  },
  {
    "id": "adcfe4db1f63dde91e8ed6397e19967c",
    "title": "买陂塘寄题俞丹屿荻雪村庄",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "溯苍茫、中央宛在，风人曾写高致。而今再见东湖隐，开个柴门湖觜。花数里。到香色都消，占断横斜水。寻诗徙倚。想鱼板无声，野云欲压，沙雁一行起。",
      "葭墙短，波影半沉窗纸。画图佳绝无此。垂杨著絮梨吹粉，何似薄寒秋尾。清冷意。便闲笑、人间亭院争红翠。岁云晚矣。待郭索缘滩，鲈鱼出网，沿月小舠舣。"
    ]
  },
  {
    "id": "adcfe4db1f63dde947a64204e45c971f",
    "title": "醉桃源题画扇",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "寻春无力下阶迟。晚来如有思。何人曾谱踏青时。张萱真画师。",
      "纨百褶，锦千丝。东风着意吹。采香蝴蝶镇相随。这回犹未知。"
    ]
  },
  {
    "id": "adcfe4db1f63dde96adbfd708b7c1007",
    "title": "貂裘换酒送西溟北上",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "怪煞浮萍聚。乍逢君、酒边花底，又教岐路。跋扈雄才看几辈，可但江东独步。算容得、狂生何处。广陌三条车似水，悔不求、闻达当年误。犹未晚，长杨赋。",
      "横波轧轧鸦声去。倚船窗、小帘斜卷，荷香催渡。白袷青衫京洛满，相见凭传一语。有研北、闲身如故。守厕也拚鸡犬笑，怕金台、好梦浑无据。原不是，烟霞痼。"
    ]
  },
  {
    "id": "adcfe4db1f63dde9be49a97675d84d3c",
    "title": "珍珠帘登汲古閤赠黼季",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "琴川阁畔相思久。试把春船系柳。良夜检芸签，剪烛红阑右。腕脱侍儿铅椠满，更谁数、填金蝌蚪。吾友。早藏书读遍，闲笑欧九。",
      "回首多少青箱，付昆明劫火，咸阳风骤。欹案隐囊边，恼杀丹黄手。光燄隔江留一角，想囗囗、当年曾守。还有。待帐底亲翻，主人曰否。"
    ]
  },
  {
    "id": "adcfe4db1f63dde9f0bda2b4cdf97b62",
    "title": "花犯·五日朱不为草堂饮",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "采桑残，缫车簌簌，山家了忙事。安排重午，把酒读离骚，囗鱼不至。故人风雨遥相忆。枉琼笺一纸。为报道、酴醾吹尽，紫薇花绽矣。",
      "携侣叩门恰斜阳，碧阑干记，少日传经地。牙签乱，遗书万卷犹横几。草木只今堪敬也，况风采、欧阳今两世。四坐休辞酩酊，聚花前有几。"
    ]
  },
  {
    "id": "adcfe4db1f63dde9c1a31b5492b5c94c",
    "title": "百字令",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "翠袖囗初，红榴压后，人在高梧庭院。采罢明珠，纤手乍调清怨。贪记曲、宝豆尝拈，怕顾误、凤丝徐撚。问华年、暗数云和，玫瑰小柱几曾遍。",
      "含情何限野雨，也胜峰青湘浦，曲终难见。银甲才停，笑指叵罗遥劝。拚醉倒、更倩伊扶，看不足、可怜人倦。试重与拍案红牙，春莺教细啭。"
    ]
  },
  {
    "id": "adcfe4db1f63dde94fe6c2e89546b497",
    "title": "南乡子·忆颍尾樱桃牡丹之盛，追写前游，因悼蒲庵、考功各一首",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "风骤小篷偏。淮雨吹花恰半船。",
      "忆访故人清颍尾，斋前。卧看珊瑚不著帘。"
    ]
  },
  {
    "id": "adcfe4db1f63dde94fe6c2e84e260447",
    "title": "南乡子·忆颍尾樱桃牡丹之盛，追写前游，因悼蒲庵、考功各一首",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "留摘鸟衔边。细写匀红压盏圆。",
      "饱食令君颜色好，空传。剩得新词唱翠钿。"
    ]
  },
  {
    "id": "adcfe4db1f63dde94fe6c2e8fd92c070",
    "title": "南乡子·忆颍尾樱桃牡丹之盛，追写前游，因悼蒲庵、考功各一首",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "沙白柳桥东。问讯筠阑第几丛。",
      "绿了蘼芜归思晚，匆匆。剪赠春痕一尺红。"
    ]
  },
  {
    "id": "adcfe4db1f63dde94fe6c2e87d6bed78",
    "title": "南乡子·忆颍尾樱桃牡丹之盛，追写前游，因悼蒲庵、考功各一首",
    "authorName": "李良年",
    "authorId": "adcfe4db1f63dde942a3964526751be1",
    "dynasty": "清",
    "content": [
      "汲水费连筒。旧谱花师笑未工。",
      "叹息酒人云散后，屏风。记点曹蝇小字中。"
    ]
  },
  {
    "id": "adcfe4db1fb936a62279d71b62f11830",
    "title": "满江红·灵严谒韩蕲王墓并读记功碑敬赋",
    "authorName": "庞树柏",
    "authorId": "adcfe4db1fb936a6d1457b72d1457b72",
    "dynasty": "清",
    "content": [
      "南渡江山，空留此、一抔残土。尚仿佛，将军旌旆，美人桴鼓。江上风云鸥梦冷，湖边烟月鹃声苦。只伤心、遗憾最难消，骑驴去。",
      "沧桑泪，挥无绪。兴亡迹，寻无据。算千秋歌哭，英灵知否？螭背丰碑馀几字，消磨那更风兼雨。望栖霞、一样旧斜阳，埋怨处。"
    ]
  },
  {
    "id": "adcfe4db1ff7dd54bf8588bc526573bb",
    "title": "虞美人·胡蝶",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "斜阳谁遣来花径，春色三分定。游丝无力系花腰，忙煞枝头相途乱红飘。",
      "寻春莫向花间去，花外游蜂聚。南园芳草不会空，收拾春魂归去绕香丛。"
    ]
  },
  {
    "id": "adcfe4db1ff7dd545e4c507b3200721b",
    "title": "双双燕",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "满城社雨，又唤起无家，一年新恨。花轻柳重，隔断红楼芳径。旧垒谁家会识，更生怕、主人相问。商量多少雕檐，还是差池不定。",
      "谁省、去年春静。直数到今年，丝魂絮影。前身应是，一片落红残粉。不住呢喃交讯，又惹得、莺儿闲听。输与池上夗央，日日阑前双瞑。"
    ]
  },
  {
    "id": "adcfe4db1ff7dd5464e7c484ae63c27b",
    "title": "傅言玉女",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "多谢东风，吹送故园春色。低晴浅雨，做清明时节。昨夜花影，认得江南新月；一枝枝漾，春魂如雪。",
      "却问东风，怎都来伴阒寂。绣屏绮陌，有春人浓觅。闲庭闭门，翻锁一丝愁绝；梦儿无奈，又随春出。"
    ]
  },
  {
    "id": "adcfe4db1ff7dd54d2ac02287d9f3f0b",
    "title": "粉蝶儿·春雨",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "甚心情还自来小楼凝望？一丝丝、看他愁样。软东风、暂禁着、柳花飞扬。却无端、催着桃花飘荡。",
      "者心情付春雨绕遍天壤。一丝丝、看侬愁样。是啼痕、染就了、万重熘障。问江南、芳草可还惆怅？"
    ]
  },
  {
    "id": "adcfe4db1ff7dd54bb29044a26af2fb7",
    "title": "青门引·上巳",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "花意催春醒，和雨做成云性。流杯不敢趁轻阴，游丝一缕，个是江南影。",
      "无端燕子呼残病，说道春将尽。出门却看芳草，青青放出垂杨径。"
    ]
  },
  {
    "id": "adcfe4db1ff7dd547d81ce60cd6bb2bd",
    "title": "南歌子·长河修禊",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "云重才寻翠，风轻已试香。桃花好在柳初黄，和着三分飞絮，便轻狂。",
      "旧迹莺能说，新愁水自长。只须坐石莫流觞，若到三分薄醉，耐斜阳。"
    ]
  },
  {
    "id": "adcfe4db1ff7dd54981daa7b7073a048",
    "title": "水龙吟·瓶中桃花",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "疏帘不卷东风，一枝留取春心在。刘郎别后，年时双鬓，青青未改。冷落天涯，凄凉情绪，与花憔悴。趁红云一片，扶侬残梦，飞不到，垂杨外。",
      "看取窗前细蕊，酿幽芳、几多清泪。六曲屏风，一痕愁影，搅来都碎。明月深深，为花来也，为人无寐。怕明朝又是，清明点点；看他飞坠。"
    ]
  },
  {
    "id": "adcfe4db1ff7dd548901ea354a3f8a5d",
    "title": "水龙吟·寒食次计伯英韵",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "向前还有多春，廿番花信从头计。西风做冷，东风做暖，桃花都记。守得春三，禁熘时候，雨酡云醉。怕玉楼深处，游人未见，又一片，抛春外。",
      "笑说踏青去好，恐看花、为花凝泪。旧燕不来，新莺多语，春情谁系？到晚凭阑，西山见我，相看妩媚。正疏疏帘底，轻阴不醒，蝶儿清寐。"
    ]
  },
  {
    "id": "adcfe4db1ff7dd54d00e85c18987ba58",
    "title": "水龙吟·清明次计伯英韵",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "陌头试问垂杨，清明多少春人至。芳尘十丈，娇云千片，飞来容易。胡蝶须边，黄蜂翅底，搓成花味。看咋宵寒重，今朝暖透、春一样，游情异。",
      "剩有无家燕子，过花期、未收愁睇。绣户无踪。海山何处，也随花戏。欲向残红，殷勤说与，留春无计。只东风不到，重帘隔断，游丝天际。"
    ]
  },
  {
    "id": "adcfe4db1ff7dd54b2b795660b83ae9e",
    "title": "木兰花慢·杨花",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "儘飘零尽了，何人解、当花看。正风避重帘，雨回深幕；云护轻幡。寻他一春伴侣，只断红、相识夕阳间。未忍无声委地，将低重又飞还。",
      "疏狂情性算凄凉，耐得到春阑。便月地和梅，花天伴雪，合称清寒。收将十分春恨，做一天、愁影绕云山。看取青青池畔，泪痕点点凝斑。"
    ]
  },
  {
    "id": "adcfe4db1ff7dd541c3e6ce8e0b0f8c9",
    "title": "水调歌头·五首春日赋示杨生子掞",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "东风无一事，妆出万重花。闲来阅遍花影，惟有月钩斜。我有江南铁笛，要倚一枝香雪，吹澈玉城霞。清影渺难即，飞絮满天涯。",
      "飘然去，吾与汝，泛云槎。东皇一笑相语，芳意在谁家？难道春花开落，又是春风来去，便了却韶华？花外春来路，芳草不曾遮。"
    ]
  },
  {
    "id": "adcfe4db1ff7dd541c3e6ce89c6fa62c",
    "title": "水调歌头·五首春日赋示杨生子掞",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "百年复几许，慷慨一何多！子当为我击筑，我为子高歌。招手海边鸥鸟，看我胸中云梦，蒂芥近如何？楚越等闲耳，肝胆有风波。",
      "生平事，天付与，且婆娑。几人尘外相视，一笑醉颜酡。看到浮云过了，又恐堂堂岁月，一掷去如梭。劝子且秉烛，为驻好春过。"
    ]
  },
  {
    "id": "adcfe4db1ff7dd541c3e6ce860925f84",
    "title": "水调歌头·五首春日赋示杨生子掞",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "疏帘卷春晓，胡蝶忽飞来。游丝飞絮无绪，乱点碧云钗。肠断江南春思，粘着天涯残梦，剩有首重回。银蒜且深押，疏影任徘徊。",
      "罗帷卷，明月入，似人开。一尊属月起舞，流影入谁怀？迎得一钩月到，送得三更月去，莺燕不相猜。但莫凭阑久，重露湿苍苔。"
    ]
  },
  {
    "id": "adcfe4db1ff7dd541c3e6ce828346c74",
    "title": "水调歌头·五首春日赋示杨生子掞",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "今日非昨日，明日复何如？朅来真悔何事，不读十年书。为问东风吹老，几度枫江兰径，千里转平芜。寂寞斜阳外，渺渺正愁予！",
      "千古意，君知否？只斯须。名山料理身后，也算古人愚。一夜庭前绿遍，三月雨中红透，天地入吾庐。容易众芳歇；莫听子规呼。"
    ]
  },
  {
    "id": "adcfe4db1ff7dd541c3e6ce84a35d669",
    "title": "水调歌头·五首春日赋示杨生子掞",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "长鑱白木柄，斸破一庭塞。三枝两枝生绿，位置小窗前。要使花颜四面，和着草心千朵，向我十分妍。何必兰与菊，生意总欣然。",
      "晓来风，夜来雨，晚来烟。是他酿就春色，又断送流年。便欲诛茅江上，只恐空林衰草，憔悴不堪怜。歌罢且更酌，与子绕花间。"
    ]
  },
  {
    "id": "adcfe4db1ff7dd54a1f6dd187647724c",
    "title": "江城子·填张春溪西湖竹枝词",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "碧云无渡碧天沉，是湖心，是侬心。心底湖头，路断到如今。郎到断侨须有路，侬住处，柳如金。",
      "南高峰上望郎登，郎愁深，妾愁深。郎若愁时，好向北峰寻。相对峰头俱化石，双影在，照清浔。"
    ]
  },
  {
    "id": "adcfe4db1ff7dd549b02ba6de8b99ba6",
    "title": "菩萨蛮",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "鹧鸪飞上罗襦绣，银屏春向夗央透。香袅鬓花风，玉钗胡蝶红。",
      "柳丝千种碧，窈窕吴山色。山色正如眉，销残春不知。"
    ]
  },
  {
    "id": "adcfe4db1ff7dd549513cd83166a96eb",
    "title": "花非花",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "花非花，月非月。难得开，容易缺。眉痕锁梦压花情，心影当春看月出。"
    ]
  },
  {
    "id": "adcfe4db1ff7dd5435e833a25f35bbe7",
    "title": "水龙吟·荷花为子掞赋",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "西洲一夜温香，随风和梦枝头住。红衣翠袖，何人知道，横塘日暮。一水盈盈，千情脉眠，回头频误。向天涯远道，相思万里，便采得，遗谁去？",
      "直是寻莲等藕，好三春、过却佳期无数。多少缠绵，而今看取，苦心如许。烟学愁容，雨偷泪色，芳尘何处？只月明、一片依然省识，凌波微步。"
    ]
  },
  {
    "id": "adcfe4db1ff7dd545001065731e7255b",
    "title": "摸鱼儿·过天香楼，忆同崔格卿旧游，感而赋此",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "镇三年、看花一度，人生几回朝暮。欢情容易愁中过，偏是愁人记取。花深处，是往日、分红瞥翠曾游路。旧时鸥鹭。若问我凄凉，酒徒一散，寂寞委黄土。",
      "百年事，休说重来非故，当时感慨何许！尊前万柄新妆拥，明日乱红无数。天也误，怎不许、清秋一例萎风雨。问花无语。但倚尽危阑，斜阳漠漠，独自下楼去。"
    ]
  },
  {
    "id": "adcfe4db1ff7dd54a485b3702e248c39",
    "title": "相见欢·四首",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "年年负却花期，过春时。只合安排愁绪送春归。",
      "梅花雪，梨花月，总相思。自是春来不觉去偏知。"
    ]
  },
  {
    "id": "adcfe4db1ff7dd54a485b3707f9ff1ce",
    "title": "相见欢·四首",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "重帘护了窗纱，玉钩斜。燕子威巢长自趁飞花。",
      "秋千倦，银筝乱，莫看他。帘外游丝落絮是天涯。"
    ]
  },
  {
    "id": "adcfe4db1ff7dd54a485b3702e22b7c1",
    "title": "相见欢·四首",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "枝头觅遍残红，更无踪。春在斜阳荒草野花中。",
      "溪边树，堤间路，几时逢？昨夜梦魂飞过小桥东。"
    ]
  },
  {
    "id": "adcfe4db1ff7dd54a485b370997263f0",
    "title": "相见欢·四首",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "新莺啼过清明，有谁听？何况朝风夜月杜鹃声。",
      "留春住，催春去、若为情，拟化一双胡蝶抱花醒。"
    ]
  },
  {
    "id": "adcfe4db1ff7dd541958f0c13bca51f0",
    "title": "丑奴儿慢二首见榴花作",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "柳绵吹尽，楼外旧愁如梦。又镇日门随雨闭，帘借烟笼、却怕凭阑，相思无字问残红。新阴绿处，几时轻逗，芳意千重。玉勒俊游，从他幽独，不到山中。",
      "况满地、浮英浪药，还做春容。只有斜阳，年年识得换熏风。春余心事，凭将杜宇，深诉花工。"
    ]
  },
  {
    "id": "adcfe4db1ff7dd541958f0c188882866",
    "title": "丑奴儿慢二首见榴花作",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "绿云初破，浓点几枝红晕。是万迭相思簇就，深卷愁痕。试问东风，吹来还有旧春魂？杜鹃啼罢，征鸿去尽，芳意谁论？",
      "长记那时，美人初见，一样细裙。便消受、朱幡深护，已耐南熏。不恨凄凉，为君幽独又伤神。黄梅时候，半天风雨，自倚孤村。"
    ]
  },
  {
    "id": "adcfe4db1ff7dd546f8a38f1cad8089d",
    "title": "浦庭芳五月五日泛丰溪",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "云暗还开，雨疏才歇，急水新涨潺潺。竹篙轻快，随意度平滩。树里几家村舍，壶觞暖、笑语阑姗。溪声外，斜阳一片，无数是青山。",
      "乡关回首处，青桡翠羽，玉管红檀。怅天涯十载，旧梦都删。却道年华似水，将归思、又逐惊湍。浑无耐，丰溪千折，不到白云湾。"
    ]
  },
  {
    "id": "adcfe4db1ff7dd54a0317a704a192a9b",
    "title": "木兰花慢·游丝。同舍弟翰风作",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "是春魂一缕，销不尽；又轻飞。看曲曲回肠，愁侬未了，又待怜伊。东风几回暗剪，尽缠绵、未忍断相思。除有沉烟细袅，闲来情绪还知。",
      "家山何处为春工？容易到天涯。但牵得春来，何会系住，依旧春归。残红更无消息，便从今、休要上花枝。待祝梁间燕子，衔他深度帘丝。"
    ]
  },
  {
    "id": "adcfe4db1ff7dd543f96fe640a274194",
    "title": "风流子·出关见桃花",
    "authorName": "张惠言",
    "authorId": "adcfe4db1ff7dd547283518ddc40b712",
    "dynasty": "清",
    "content": [
      "海风吹瘦骨，单衣冷、四月出榆关。看地尽塞垣，惊沙北走；山侵溟渤，叠障东还。人何在？柳柔摇不定，草短绿应难。一树桃花，向人独笑；颓垣短短，曲水湾湾。",
      "东风知多少？帝城三月暮，芳思都删。不为寻春较远，辜负春阑。念玉容寂寞，更无人处，经他风雨，能几多番？欲附西来驿使，寄与春看。"
    ]
  },
  {
    "id": "adcfe4db2019db5da206929145fca739",
    "title": "思帝乡·独夜闻箫",
    "authorName": "王昙影",
    "authorId": "adcfe4db2019db5dd1457b72d1457b72",
    "dynasty": "清",
    "content": [
      "睡初醒，起来天未明。独拥寒衾。偏自梦难成。帘外冷风斜月透银屏。",
      "何处箫呜咽，不堪听。"
    ]
  },
  {
    "id": "adcfe4db2019db5d164effff6ec95689",
    "title": "渔歌子",
    "authorName": "王昙影",
    "authorId": "adcfe4db2019db5dd1457b72d1457b72",
    "dynasty": "清",
    "content": [
      "柳垂青，花带艳。妆台独坐添悲感。泪容销，双蛾淡，索把镜儿呵暗。",
      "意潜潜，魂黯黯。纤腰渐觉春来减。燕声愁，莺啼惨，那得病儿不染。"
    ]
  },
  {
    "id": "adcfe4db207314c3766b43783b4609dc",
    "title": "十六字令",
    "authorName": "丁淑媛",
    "authorId": "adcfe4db207314c3d1457b72d1457b72",
    "dynasty": "清",
    "content": [
      "听。窗外如何月有声。寒无寐，风雪正三更。"
    ]
  },
  {
    "id": "adcfe4db207314c33fe388069e64132e",
    "title": "桂殿秋·冬夜有怀兄妹",
    "authorName": "丁淑媛",
    "authorId": "adcfe4db207314c3d1457b72d1457b72",
    "dynasty": "清",
    "content": [
      "鱼信断，雁行疏。腊梅香里岁将徂。停针自起推窗望，寒照亭亭恰午馀。"
    ]
  },
  {
    "id": "adcfe4db20a6e4db4334969f3bce0bfb",
    "title": "蝶恋花",
    "authorName": "宋徵舆",
    "authorId": "adcfe4db20a6e4dbf60bb6bb158fc2dd",
    "dynasty": "清",
    "content": [
      "宝枕轻风秋梦薄。红敛双蛾，颠倒垂金雀。新样罗衣浑弃却，犹寻旧日春衫著。",
      "偏是断肠花不落。人苦伤心，镜里颜非昨。曾误当初青女约，只今霜夜思量着。"
    ]
  },
  {
    "id": "adcfe4db20a6e4db02f585dafaf7d722",
    "title": "玉楼春·燕",
    "authorName": "宋徵舆",
    "authorId": "adcfe4db20a6e4dbf60bb6bb158fc2dd",
    "dynasty": "清",
    "content": [
      "雕梁画栋原无数，不问主人随意住。红襟惹尽百花香，翠尾扫开三月雨。",
      "半年别我归何处？相见如将离恨诉。海棠枝上立多时，飞向小桥西畔去。"
    ]
  },
  {
    "id": "adcfe4db20a6e4db04221b514012ae17",
    "title": "蝶恋花·杨柳梢头金粉重",
    "authorName": "宋徵舆",
    "authorId": "adcfe4db20a6e4dbf60bb6bb158fc2dd",
    "dynasty": "清",
    "content": [
      "杨柳梢头金粉重。帘幕无情，却被东风送。蝶影半穿花影动，日阴停午人如梦。",
      "红雨满阶春色拥。一缕晴丝，付与飞莺弄。斜背妆台心半捧，菱花只照钗头凤。"
    ]
  },
  {
    "id": "adcfe4db20a6e4db293032de306bbe7b",
    "title": "蝶恋花·昨夜江南无数树",
    "authorName": "宋徵舆",
    "authorId": "adcfe4db20a6e4dbf60bb6bb158fc2dd",
    "dynasty": "清",
    "content": [
      "昨夜江南无数树。带月兼霜，做了连宵雨。簌簌送他秋梦去，红楼一枕斜阳暮。",
      "不寄天涯肠断句。高下飘飖，自向前溪舞。屋角窗前非定处，西风着力何时住。"
    ]
  },
  {
    "id": "adcfe4db20a6e4dbe603a00f95702c7a",
    "title": "蝶恋花·日影微微生远浦",
    "authorName": "宋徵舆",
    "authorId": "adcfe4db20a6e4dbf60bb6bb158fc2dd",
    "dynasty": "清",
    "content": [
      "日影微微生远浦。双梦初醒，欸乃惊遥橹。几度唤来妇不顾，泪珠点点轻轻堕。",
      "眠稳玉床人自去。忽又教回，重见分离苦。惟有相看无一语，人间天上销魂处。"
    ]
  },
  {
    "id": "adcfe4db20aec66e86b912023a585e88",
    "title": "虞美人",
    "authorName": "张昊",
    "authorId": "adcfe4db20aec66ed1457b72d1457b72",
    "dynasty": "清",
    "content": [
      "枫林昨夜多风雨。篱菊欹新露。疏枝无力倚西风，这是断肠花瘦、与人同。",
      "凭栏无语心何已。又见吟虫起。今年何事忽多愁，怪底凄凄风雨、暗层楼。"
    ]
  },
  {
    "id": "adcfe4db20aec66e6492fa0b88c351db",
    "title": "蝶恋花·午日",
    "authorName": "张昊",
    "authorId": "adcfe4db20aec66ed1457b72d1457b72",
    "dynasty": "清",
    "content": [
      "佳节薰风何太好。晓色晴明，竞渡游人早。公子韶华开大道。马蹄踏碎闲花草。",
      "柳上黄莺声未老。荡漾湖波，忽自伤怀抱。岂为春光归别岛。斑衣零落添余恼。"
    ]
  },
  {
    "id": "adcfe4db2137610236f098840150c780",
    "title": "金缕曲",
    "authorName": "赵英瑗",
    "authorId": "adcfe4db21376102d1457b72d1457b72",
    "dynasty": "清",
    "content": [
      "一览伤心稿。认年时、青绫帐里，班才薛貌。忍把兰台悲秋语，谱出断肠声调。尽一例、冷吟秋吊。只觉天风环佩响。拍红牙、声欲穿云表。脂粉习，一齐扫。",
      "玉台人本工烦恼。更何堪、鲲弦弹断，玉箫声杳。自古清才妨浓福，毕竟聪明误了。有多少、泪珠盈抱。盥罢蔷薇窗下读，瓣香拈、敬为南丰祷。名媛集，似君少。"
    ]
  },
  {
    "id": "adcfe4db2180d16c9ef5ce7048a68766",
    "title": "醉花阴",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "烟水波深桃叶渡，又送君南浦。终古夕阳痕，六代江山，合让词人住。",
      "垂杨旧巷经行处，道是台城路。燕去入谁家，荠麦颓垣，莫顾雕梁误。"
    ]
  },
  {
    "id": "adcfe4db2180d16cf29ff18e1beb2d90",
    "title": "点绛唇",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "旧时驿路，荒烟断水无人渡。角声悲苦，吹落谯门戍。",
      "寒雨荒鸡、人在山深处。秋镫语，营魂知路，傍绕台城树。"
    ]
  },
  {
    "id": "adcfe4db2180d16cf29ff18ead2a76bc",
    "title": "点绛唇",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "荒村独树，伤心残骑经行路。殿鸱铃语，似说无生误。",
      "残梵鱼山、更听清钟苦。深山雨，漏声何处，春辇当年驻。"
    ]
  },
  {
    "id": "adcfe4db2180d16cf29ff18ef4ea6515",
    "title": "点绛唇",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "燕飞传语，纸鸢风断秋来路。青烽魂诉，似唱公无渡。",
      "月黑乌啼、斗挂城南树。休回顾，夜潮津鼓，易水萧萧去。"
    ]
  },
  {
    "id": "adcfe4db2180d16cf29ff18eb5f0e2ba",
    "title": "点绛唇",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "草间蛩语，离宫吊月伤心处。乱山无数，不见高城暮。",
      "极目桑干、肠断回潮去。咸阳炬，可怜焦土，泪洒燕山路。"
    ]
  },
  {
    "id": "adcfe4db2180d16cdf80f8a4d18cbabd",
    "title": "酒泉子",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "月没帘衣。风紧一声南雁。五更头，孤枕畔。听思归。",
      "背灯薇帐垂烟重。天远别，长无梦。病新来，愁旧种。信今稀。"
    ]
  },
  {
    "id": "adcfe4db2180d16c9b02ba6d3057d21f",
    "title": "菩萨蛮",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "黯然南浦销魂别，画屏梦见关山月。背镜不须啼，隔帘鹦鹉窥。",
      "漏声花下露，泪尽天明去。心字麝成尘，炉薰断续闻。"
    ]
  },
  {
    "id": "adcfe4db2180d16c9b02ba6dbb0eb737",
    "title": "菩萨蛮",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "马蹄不见车尘路，双鸳径滑苍苔雨。罗幕故低垂，班骓闻远嘶。",
      "夜凉偷卜镜。小语防人听。无月照流黄，风开虚幔凉。"
    ]
  },
  {
    "id": "adcfe4db2180d16c9b02ba6d7927522c",
    "title": "菩萨蛮",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "层楼风雨凭栏望，断虹西角堪惆怅。传语怨青禽，天长海水深。",
      "隔河星几点，花露盘中见。银烛自心知，照蚕休络丝。"
    ]
  },
  {
    "id": "adcfe4db2180d16c9b02ba6de368efe6",
    "title": "菩萨蛮",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "罗襟密掩丁香结，春寒病转回潮热。单梦悔愁痴，灵犀不自持。",
      "霜娥同耐冷，惊照婵娟影。细胆怯天明，五更扶枕听。"
    ]
  },
  {
    "id": "adcfe4db2180d16c9b02ba6d81bc3556",
    "title": "菩萨蛮",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "玲珑窗槛方纱白，明灯醒对心如月。闲坐忆来时，画眉妆起迟。",
      "虫声惊入幕，翠袖天寒薄。破镜误刀环，蘼芜山上山。"
    ]
  },
  {
    "id": "adcfe4db2180d16c9b02ba6d6cf6785e",
    "title": "菩萨蛮",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "口生石阙如何语，生前只有伤春苦。莫唱华山畿，秦王未卷衣。",
      "燕梁尘自落，密语惺惺觉，残月梦醒时，乱蝉如马嘶。"
    ]
  },
  {
    "id": "adcfe4db2180d16cf32f182ed177bc11",
    "title": "浣溪沙",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "雨润桐阴昼掩门，碧天苔色近黄昏，隔帘见月最销魂。",
      "薇帐烟垂风自扬，兰当灰陷夜初温。此时心上画愁痕。"
    ]
  },
  {
    "id": "adcfe4db2180d16cf32f182eb1317574",
    "title": "浣溪沙",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "枣实离离谥洞箫，黄钟春转柳条条，长干来路是江皋。",
      "手冷玉靴诗合谱，心凉绿绮缦初调，对镫人影补离骚。"
    ]
  },
  {
    "id": "adcfe4db2180d16cd612740764578964",
    "title": "好事近",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "吹水落秋阴，乱叶响林声湿。笳吹雁惊寒雨，忆燕帘风入。",
      "玉关横柳怕飞霜，笛暗倚楼月。何处木兰烽火，记冷烽人立。"
    ]
  },
  {
    "id": "adcfe4db2180d16cd6127407b299e070",
    "title": "好事近",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "蛩雨落灯昏，帘湿月黄风急。梦入苍烟人语，动梅根消息。",
      "平芜立处是天涯，愁剩一江碧。鸦外青青数点，似楼兰山色。"
    ]
  },
  {
    "id": "adcfe4db2180d16c12f4d5da081311f4",
    "title": "卜算子",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "凉月上初更，又到愁时候。掩镜生防见泪痕，却见灯前瘦。",
      "门外散歌尘，深院苍苔旧。不怪罗衣舞后单，只怪春寒久。"
    ]
  },
  {
    "id": "adcfe4db2180d16c12f4d5da375ad74f",
    "title": "卜算子",
    "authorName": "宋育仁",
    "authorId": "adcfe4db2180d16cd1457b72d1457b72",
    "dynasty": "清",
    "content": [
      "汉转夜无人，心事微云卷。欲约凉蟾说到明，愁被残钟限。",
      "帘动有微波，梦瘦江湖远。南去霜天一雁无，字更风吹断。"
    ]
  },
  {
    "id": "adcfe4db21d891edd8f96ffd75e1a05b",
    "title": "绮罗香三首·其二",
    "authorName": "史承谦",
    "authorId": "adcfe4db21d891edb49c63fab49c63fa",
    "dynasty": "清",
    "content": [
      "乍脱轻绵，旋飘弱絮，转眼流光如毂。频岁淮南客里，消他寒燠。",
      "最难忘、前度欢游，不堪听、后庭遗曲。寻春芊芊，肠断是生绿。",
      "天边无赖明月，又几回流照，玉钩斜足。酒荡襟怀，不禁乱红频扑。",
      "牵昨梦、画舫冰丝，绕香心、玉妃脂盝。判携来，十样蛮笺，赋闲情几幅。"
    ]
  },
  {
    "id": "adcfe4db21d891ed170d3d2967102858",
    "title": "绮罗香三首·其三",
    "authorName": "史承谦",
    "authorId": "adcfe4db21d891edb49c63fab49c63fa",
    "dynasty": "清",
    "content": [
      "秋景平分，银蟾乍涌，帘幕重重低卷。碧杜红阑，何处玉箫声缓。",
      "况寄与、班女新愁，只合付、谢郎雕管。恁迢遥、千里相随，萧萧落木赋情远。",
      "天末净扫纤翳，丛桂飘来别院。晚香零乱。稽首姮娥，谁叩广寒宫殿？",
      "想此际、一片清光，照人间、万般恩怨。只天涯，倦侣孤吟，画屏离思满。"
    ]
  },
  {
    "id": "adcfe4db21d891edbfc70b4348acfed6",
    "title": "南楼令·六首·其一",
    "authorName": "史承谦",
    "authorId": "adcfe4db21d891edb49c63fab49c63fa",
    "dynasty": "清",
    "content": [
      "妆罢敛愁娥。单衣试薄罗。最怜他、道字娇讹。暗忆陈王曾解赋，肠断处，是凌波。",
      "毕竟奈情何。年华小劫过。拨香灰、空对银荷。只隔珠帘同听雨，辜负杀、晚凉多。"
    ]
  },
  {
    "id": "adcfe4db21d891ed740fffa72573fee9",
    "title": "南楼令·六首·其二",
    "authorName": "史承谦",
    "authorId": "adcfe4db21d891edb49c63fab49c63fa",
    "dynasty": "清",
    "content": [
      "帘影卷湘纹。花前荡画裙。乍伤情、钗燕轻分。毕竟风尘堪得否，频说向、远行人。",
      "惜别掩重门。凭谁验粉痕。展芳衾、独自黄昏。好是恹恹风月底，知两处、暗消魂。"
    ]
  },
  {
    "id": "adcfe4db21d891ed285c60b82c462cce",
    "title": "南楼令·六首·其三",
    "authorName": "史承谦",
    "authorId": "adcfe4db21d891edb49c63fab49c63fa",
    "dynasty": "清",
    "content": [
      "深院下帘旌。薰炉小篆清。听疏疏、鸳瓦声轻。缀玉飘琼寒乍紧，问何处，春草生？",
      "曾否破新正。连宵拥病醒。数芳辰、草晕花醒。独对东风应自笑，消不尽、绮罗情。"
    ]
  },
  {
    "id": "adcfe4db21d891edc0a622e929519656",
    "title": "南楼令·六首·其四",
    "authorName": "史承谦",
    "authorId": "adcfe4db21d891edb49c63fab49c63fa",
    "dynasty": "清",
    "content": [
      "花底识罗敷。雕拢映碧梧。细腰身、应怯将雏。锦字银笺都不寄，多半是、少双鱼。",
      "往事总模糊。钗盟半已虚。最难忘、一点香酥。今夜夜凉知有梦，还梦到、碧纱无。"
    ]
  },
  {
    "id": "adcfe4db21d891ed66dca3e9a4c8c148",
    "title": "相思引",
    "authorName": "史承谦",
    "authorId": "adcfe4db21d891edb49c63fab49c63fa",
    "dynasty": "清",
    "content": [
      "不为横陈忆小怜，夜窗风细月如弦。拟添银叶、安稳耐孤眠。",
      "百尺游丝牵别绪，一痕蛾绿淡秋烟。近来心事、都在药栏边。"
    ]
  },
  {
    "id": "adcfe4db21f461e7eef8b57a1dece3a4",
    "title": "东园柳枝词",
    "authorName": "邓钟岳",
    "authorId": "adcfe4db21f461e7d1457b72d1457b72",
    "dynasty": "清",
    "content": [
      "林影参差远障空，云廊画阁有无中。清明十日春光好，绿染垂杨第几重。"
    ]
  },
  {
    "id": "adcfe4db21f461e7eef8b57a6818a46f",
    "title": "东园柳枝词",
    "authorName": "邓钟岳",
    "authorId": "adcfe4db21f461e7d1457b72d1457b72",
    "dynasty": "清",
    "content": [
      "树头新月细如钩，树底新烟翠欲流。堪笑踏青人草草，和烟和月上渔舟。"
    ]
  },
  {
    "id": "adcfe4db2241ded4c68667c8732d2b91",
    "title": "如梦令·月下忆许佩兰",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "又见月明如故。忆素心人何处。风定露寒时，碧玉搔头斜堕。",
      "休负。休负。一岁能逢几度。"
    ]
  },
  {
    "id": "adcfe4db2241ded47e6727d05e0169c9",
    "title": "百字令别感",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "娇柔懒起，正飞花如雪，江南春老。记得邻家诸女伴，争绣踏青鞋小。梅雨淹魂，梨云殢梦，怯换轻罗袄。东风无赖，卷帘惊堕啼鸟。",
      "怎奈好事将阑，韶华暗度，离恨知多少。绿树成阴莺燕瘦，絮果兰因潦草。肠断长亭，魂消别浦，来岁归须早。闲愁脉脉，落红平砌休扫。"
    ]
  },
  {
    "id": "adcfe4db2241ded4d26860adb889cb33",
    "title": "风入松·寄淑贞姊",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "篝灯掩映夜凉时。红褪海棠枝。残蛩四壁寒声咽，听声声、说尽相思。十二阑干秋老，满林黄叶离披。",
      "年来雁影渐分飞。白发日依依。故乡莫虑烟波阔，梦魂儿、携手同归。霜冷鸿啼云外，一钩月浸窗西。"
    ]
  },
  {
    "id": "adcfe4db2241ded43d5dc1326d816768",
    "title": "卖花声",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "极目小楼东。彩彻残虹。惊秋孤雁咽长空。渔笛一声烟水绿，两岸丹枫。",
      "夜色浸帘栊。愁倚西风。萧疏景色别离中。秋月春风长不老，减了腮红。"
    ]
  },
  {
    "id": "adcfe4db2241ded43c09714ce0adcaf8",
    "title": "惜分飞·送别",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "暗里年华愁里换。凄绝离亭别馆。客路春将半。鸟声啼处柔肠断。",
      "欸乃几声舟去远。一任魂消不管。回首红桥畔。杨花如雪斜阳岸。"
    ]
  },
  {
    "id": "adcfe4db2241ded4c3133a859412b6d0",
    "title": "柳长春",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "半为离愁，半因多恨。无端花事消磨尽。梧桐泪雨又声声，重衾冷透眠难稳。",
      "落叶吟秋，残灯拖晕。霜寒金井西风紧。谁家儿女倚黄昏，玉箫吹彻梅花引。"
    ]
  },
  {
    "id": "adcfe4db2241ded425eb6af79e249df3",
    "title": "清平乐",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "沉沉冥冥。一院斜阳冷。唤得春回春不醒。寒锁梨花瘦影。",
      "乡关梦也难寻。小楼目断云深。南浦绿波芳草，凄凄牵住愁心。"
    ]
  },
  {
    "id": "adcfe4db2241ded447d2d63df5bc6efe",
    "title": "月底修箫谱赠女郎秀贞",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "玉凝香，花解语，疑是碧域侣。隔著云山，多少黯愁绪。扫眉偏我清狂，怜才有意，也牵惹、相思千缕。",
      "挽春住。谁知春去难留，一日一风雨。遥忆西湖，荷塘闹红处。何时檀板金尊，烟波画舫，待载了、卿卿同去。"
    ]
  },
  {
    "id": "adcfe4db2241ded495b58cc69661a0df",
    "title": "早春怨自题拈花小影",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "杨柳烟斜。海棠风细，春去些些。帕冷鲛绡，尘封鸾镜，人在天涯。",
      "可怜锦瑟年华。尽一例、飘零落花。十二重楼，三千弱水，隔著侬家。"
    ]
  },
  {
    "id": "adcfe4db2241ded44334969f0433dba5",
    "title": "蝶恋花",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "甚的伤心呼不醒。孽海情天，都是凄凉境。从此相思量合并。将身打点和春病。",
      "长夜钟声圆到枕。月落鸟啼，归梦吴江冷。来岁西泠呼小艇。湖堤添个愁人影。"
    ]
  },
  {
    "id": "adcfe4db2241ded44daf39efde0f56b7",
    "title": "高阳台·藏珠三妹出指甲见赠却寄",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "东阁红衫，西风金剪，如花如月流年。絮果兰因，惹将幽思缠绵。吴绫小帕沉香盒，剥青葱、包裹牢坚。蓦相逢，应是三生，石上前缘。",
      "绿阴门巷曾相识，记徵歌煮酒，逸兴翩翩。一别如今，又成恨海愁天。百年身世原如寄，奈柔肠、总被情牵。待春回、香透南枝，再卜团圆。"
    ]
  },
  {
    "id": "adcfe4db2241ded4766b43788fb5fc4e",
    "title": "十六字令",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "灯。侬自春来瘦未曾。和君问，底事不分明。"
    ]
  },
  {
    "id": "adcfe4db2241ded41eda493b8462d24b",
    "title": "黄金缕折梅仕女图",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "梦醒琐窗刚永昼。草草情缘，记得愁时候。江北江南都泄漏。恼人只把东风咒。",
      "欲寄天涯怜影瘦。寄到天涯，已是梅如豆。花信不迟郎信后。无言寒倚春衫袖。"
    ]
  },
  {
    "id": "adcfe4db2241ded49ef5ce706c3cd709",
    "title": "醉花阴",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "听响连环双玉铰，睡起春寒峭。久雨乍晴初，帘幕窗纱，花影因风掉。",
      "惜春心事知多少。闲把阑干靠。无赖是东皇，央及伊行，休送年光老。"
    ]
  },
  {
    "id": "adcfe4db2241ded4f8e9e86c84e27047",
    "title": "宴西园",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "一院小桃红软。长昼春明人倦。香透绿窗纱。压阑花。",
      "翠锁庭前芳草。梦破帘前啼鸟。醉后怪销魂。月黄昏。"
    ]
  },
  {
    "id": "adcfe4db2241ded4fd1c990fc1c1d7e4",
    "title": "南浦·月闻杜鹃",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "月冷黄昏，声声啼断春无信。泪痕红印。界破桃花晕。",
      "惹得深闺，幽怨愁芳讯。眉尖嫩。怎禁春尽。锁住千般恨。"
    ]
  },
  {
    "id": "adcfe4db2241ded45b8ad571df353d80",
    "title": "高阳台·题金韵仙汪玉卿评花仙馆合词",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "身世团沙，因缘散雪，此心何事分明。碎墨残脂，妆台犹剩零星。瞿昙小劫浑如梦，怪匆匆、梦也难凭。想阑干，依旧猩红，著个词人。",
      "苍苔记得行吟处，记扶香绰约，袍影伶俜。侬替花愁，花还算得长生。百年佳偶成虚愿，到而今、翻悔多情。尽无聊，月上帘钩，掩却疏棂。"
    ]
  },
  {
    "id": "adcfe4db2241ded4793084fffea08a3a",
    "title": "玉蝴蝶·舟中",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "载著万千离思，几声柔橹，一片飞花。昨梦团圞，灯火犹照还家。隔迢递、几行烟树，同落泊、几点昏鸦。恨添些。池塘芳草，从此天涯。",
      "堪嗟。辞巢燕子，随春归去，身似浮楂。遥听烟中人语，去路还赊。更何方、绿杨桥畔，声隐约、低按红牙。却憎它。蓬窗商妇，还弄琵琶。"
    ]
  },
  {
    "id": "adcfe4db2241ded4b2801a2ed65ae1b5",
    "title": "天仙子",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "花为雨多香梦断。侬为愁多围带缓。花愁侬病自年年，花意懒。侬意懒。蝴蝶成团飞不散。",
      "春去天涯无计挽。人去天涯音信远。春归人去两难寻，春不返。人不返。一院海棠谁个管。"
    ]
  },
  {
    "id": "adcfe4db2241ded4c0d5676660978ce5",
    "title": "眉峰碧病中与淑贞大姊夜语",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "寄语故乡人，肠断人千里。环佩无声巷柝遥，携手同归矣。",
      "好梦散如花，落月凉如水。旧日阑干若有情，应许侬同倚。"
    ]
  },
  {
    "id": "adcfe4db2241ded4178c1219ee548df0",
    "title": "疏影·修梅图，为暖姝夫人题",
    "authorName": "陆茜",
    "authorId": "adcfe4db2241ded4d1457b72d1457b72",
    "dynasty": "清",
    "content": [
      "罗浮梦径。把湖堤片月，赚出山顶。彩笔携来，写照清波，沉沉鹤睡刚醒。红香勒住春如海，怕玉笛、声声吹冷。最羡它、十二楼台，合趁词仙双影。",
      "怎作天涯萍梗，挂帆待去也，香散孤岭。絮果因缘，草次浮生，总是人天愁境。松花墨沈桃花纸，便有句、应无人省。更几时、买棹重来，旧约西溪试茗。"
    ]
  },
  {
    "id": "adcfe4db224b77ad44675b7f5c2028eb",
    "title": "风入松·题谢文节公遗琴，奉简素江先生按谱",
    "authorName": "小怀",
    "authorId": "adcfe4db224b77add1457b72d1457b72",
    "dynasty": "清",
    "content": [
      "太和终古在人间。古调至今弹。烬馀不朽传清散，遗琴比、埋剑重看。文谢音容珠璧，一弹再鼓燕山。",
      "黄钟律中彻天关。名教自安闲。雉媒鼎镬逃威地，寻芳躅、来者怡然。如此从容风度，千秋足和薰弦。"
    ]
  },
  {
    "id": "adcfe4db225f3e5670be2c4c60472ab6",
    "title": "望江南别情",
    "authorName": "吴森札",
    "authorId": "adcfe4db225f3e56d1457b72d1457b72",
    "dynasty": "清",
    "content": [
      "人去也，晚霁送行舟。欲倩远山留落日，待登高阁怯新秋。",
      "满目是离愁。"
    ]
  },
  {
    "id": "adcfe4db225f3e56d60100be9e7fa77e",
    "title": "菩萨蛮·晚沐，和韵",
    "authorName": "吴森札",
    "authorId": "adcfe4db225f3e56d1457b72d1457b72",
    "dynasty": "清",
    "content": [
      "晚风乍起新凉入。卷帘慵向妆台立。日影下西厢。小池菡萏香。",
      "解囊轻贴地。兰沐香萦臂。莫便弃残膏。还将润玉搔。"
    ]
  },
  {
    "id": "adcfe4db225f3e56f028969ab8bd76e0",
    "title": "菩萨蛮·愿在发而为泽",
    "authorName": "吴森札",
    "authorId": "adcfe4db225f3e56d1457b72d1457b72",
    "dynasty": "清",
    "content": [
      "罗帏梦觉孤衾冷。绿云斜拥珊瑚枕。强起翠鬟偏。梅花点额前。",
      "堆鸦香泽溜。双燕钗头斗。影破海棠枝。蜂窥蝶又知。"
    ]
  },
  {
    "id": "adcfe4db225f3e56a76c08253113924a",
    "title": "凤凰台上忆吹箫·闺情，代作",
    "authorName": "吴森札",
    "authorId": "adcfe4db225f3e56d1457b72d1457b72",
    "dynasty": "清",
    "content": [
      "风淡烟浓，困人天气，被池香暖贪眠。恼晓莺啼破，春梦阑珊。强起悄登妆阁，无限恨、都上眉尖。漫赢得，镜中人，对着意相怜。",
      "恹恹。愁成病也，任云鬓蓬松，懒整花钿。把凤钗轻掷，日日虚占。无奈青鸾信杳，凭栏望、泪眼几穿。春郊外，马嘶芳草，常认归鞭。"
    ]
  },
  {
    "id": "adcfe4db225f3e56782a1b740d19aba1",
    "title": "绮罗香·愿在衣而为领",
    "authorName": "吴森札",
    "authorId": "adcfe4db225f3e56d1457b72d1457b72",
    "dynasty": "清",
    "content": [
      "一幅鲛绡，几回忖量，拈却绣刀裁剪。稳贴双肩，记把芙蓉扣掩。缀珠翠、顾影沉吟，临镜面、瘦痕羞敛。漫寻春、蝶眷蜂怜，芳心犹恐旧香浅。",
      "绣罢重封奁箧，怕新来宽褪，琼酥销减。倦压鸳衾，兰麝休教再染。愁春去、怨雨啼云，惜花残、香柔红软。解罗衫、闲叠熏笼，甚心情更展。"
    ]
  },
  {
    "id": "adcfe4db227c6ef9f32f182ee35579d0",
    "title": "浣溪沙",
    "authorName": "蒲松龄",
    "authorId": "adcfe4db227c6ef90a2e30f00efbe980",
    "dynasty": "清",
    "content": [
      "旧向长堤缆画桡，秋来秋色倍萧萧，空垂烟雨拂横桥。",
      "斜倚西风无限恨，懒将憔悴舞纤腰，离思别绪一条条。"
    ]
  },
  {
    "id": "adcfe4db2394a69caa9e8e040e08c001",
    "title": "临江仙·雨窗有怀朗秋夫人",
    "authorName": "李文荪",
    "authorId": "adcfe4db2394a69cd1457b72d1457b72",
    "dynasty": "清",
    "content": [
      "寻遍梦儿嫌漏短，打窗风雨惊眠。罗衾做就嫩凉天，挑灯频起坐，瘦影自生怜。",
      "心事争同蕉叶战，个中滋味谁传。相思欲写衍波笺，殷勤劳去雁，寄向海云边。"
    ]
  },
  {
    "id": "adcfe4db23a483d53e883880e5d82413",
    "title": "水龙吟·雪中登大观亭",
    "authorName": "邓廷桢",
    "authorId": "adcfe4db23a483d536d75342f45a1078",
    "dynasty": "清",
    "content": [
      "关河冻合梨云，冲寒犹试连钱骑。思量旧梦，黄梅听雨，危阑倦倚。披氅重来，不分明出，可怜烟水。算夔巫万里，金焦两点，谁说与，苍茫意？",
      "却忆蛟台往事，耀弓刀，舳舻天际。而今剩了，低迷鱼艇，模粘雁字我辈登临，残山送暝，远江延醉。折梅花去也，城西炬火，照琼瑶碎。"
    ]
  },
  {
    "id": "adcfe4db23c05892e429ae798d778abe",
    "title": "如梦令",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "万帐穹庐人醉，星影摇摇欲坠。归梦隔狼河，又被河声搅碎。还睡，还睡，解道醒来无味。"
    ]
  },
  {
    "id": "adcfe4db23c05892f32f182e6d136917",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "谁念西风独自凉，萧萧黄叶闭疏窗，沉思往事立残阳。",
      "被酒莫惊春睡重，赌书消得泼茶香，当时只道是寻常。"
    ]
  },
  {
    "id": "adcfe4db23c05892e429ae79b3215e68",
    "title": "如梦令",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "正是辘轳金井，满砌落花红冷。蓦地一相逢，心事眼波难定。谁省，谁省，从此簟纹灯影。"
    ]
  },
  {
    "id": "adcfe4db23c0589217fd7d11701f3717",
    "title": "金缕曲·赠梁汾",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "德也狂生耳。偶然间、淄尘京国，乌衣门第。有酒惟浇赵州土，谁会成生此意。不信道、遂成知己。青眼高歌俱未老，向尊前、拭尽英雄泪。君不见，月如水。",
      "共君此夜须沉醉。且由他、蛾眉谣诼，古今同忌。身世悠悠何足问，冷笑置之而已。寻思起、从头翻悔。一日心期千劫在，后身缘、恐结他生里。然诺重，君须记。"
    ]
  },
  {
    "id": "adcfe4db23c058925765948446610b98",
    "title": "长相思",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "山一程，水一程，身向榆关那畔行，夜深千帐灯。",
      "风一更，雪一更，聒碎乡心梦不成，故园无此声。"
    ]
  },
  {
    "id": "adcfe4db23c05892a250621bc4a5820d",
    "title": "木兰词·拟古决绝词柬友",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "人生若只如初见，何事秋风悲画扇。等闲变却故人心，却道故心人易变。",
      "骊山语罢清宵半，泪雨零铃终不怨。何如薄幸锦衣郎，比翼连枝当日愿。"
    ]
  },
  {
    "id": "adcfe4db23c0589225eb6af7a56c189b",
    "title": "清平乐",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "风鬟雨鬓，偏是来无准。倦倚玉阑看月晕，容易语低香近。",
      "软风吹遍窗纱，心期便隔天涯。从此伤春伤别，黄昏只对梨花。"
    ]
  },
  {
    "id": "adcfe4db23c05892f02891a4924605b0",
    "title": "采桑子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "谁翻乐府凄凉曲？风也萧萧，雨也萧萧，瘦尽灯花又一宵。",
      "不知何事萦怀抱，醒也无聊，醉也无聊，梦也何曾到谢桥。"
    ]
  },
  {
    "id": "adcfe4db23c058922b65bdd87a4886f9",
    "title": "蝶恋花·出塞",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "今古河山无定据，画角声中，牧马频来去。满目荒凉谁可语？西风吹老丹枫树。",
      "从来幽怨应无数？铁马金戈，青冢黄昏路。一往情深深几许？深山夕照深秋雨。"
    ]
  },
  {
    "id": "adcfe4db23c058924334969f1b686e93",
    "title": "蝶恋花",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "辛苦最怜天上月，一昔如环，昔昔都成玦。若似月轮终皎洁，不辞冰雪为卿热。",
      "无那尘缘容易绝，燕子依然，软踏帘钩说。唱罢秋坟愁未歇，春丛认取双栖蝶。"
    ]
  },
  {
    "id": "adcfe4db23c05892334e824c06a28e03",
    "title": "琵琶仙·中秋",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "碧海年年，试问取、冰轮为谁圆缺？吹到一片秋香，清辉了如雪。愁中看、好天良夜，知道尽成悲咽。只影而今，那堪重对，旧时明月。",
      "花径里、戏捉迷藏，曾惹下萧萧井梧叶。记否轻纨小扇，又几番凉热。只落得，填膺百感，总茫茫、不关离别。一任紫玉无情，夜寒吹裂。"
    ]
  },
  {
    "id": "adcfe4db23c05892aa133b233e1635b3",
    "title": "采桑子·九日",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "深秋绝塞谁相忆，木叶萧萧。乡路迢迢，六曲屏山和梦遥。",
      "佳时倍惜风光别，不为登高。只觉魂销，南雁归时更寂寥。"
    ]
  },
  {
    "id": "adcfe4db23c05892d7f94e9402a9e4b0",
    "title": "菩萨蛮·萧萧几叶风兼雨",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "萧萧几叶风兼雨，离人偏识长更苦。欹枕数秋天，蟾蜍下早弦。",
      "夜寒惊被薄，泪与灯花落。无处不伤心，轻尘在玉琴。"
    ]
  },
  {
    "id": "adcfe4db23c05892dd40a6f1579b91b4",
    "title": "画堂春",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "一生一代一双人，争教两处销魂。相思相望不相亲，天为谁春。",
      "浆向蓝桥易乞，药成碧海难奔。若容相访饮牛津，相对忘贫。"
    ]
  },
  {
    "id": "adcfe4db23c05892f02891a4c1b09731",
    "title": "采桑子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "而今才道当时错，心绪凄迷。红泪偷垂，满眼春风百事非。",
      "情知此后来无计，强说欢期。一别如斯，落尽梨花月又西。"
    ]
  },
  {
    "id": "adcfe4db23c05892c0dc2a6e56136e67",
    "title": "梦江南",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "昏鸦尽，小立恨因谁？急雪乍翻香阁絮，轻风吹到胆瓶梅，心字已成灰。"
    ]
  },
  {
    "id": "adcfe4db23c0589286b91202ca74306b",
    "title": "虞美人",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "银床淅沥青梧老，屧粉秋蛩扫。采香行处蹙连钱，拾得翠翘何恨不能言。",
      "回廊一寸相思地，落月成孤倚。背灯和月就花阴，已是十年踪迹十年心。"
    ]
  },
  {
    "id": "adcfe4db23c05892a90eaa7798232b84",
    "title": "摊破浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "风絮飘残已化萍，泥莲刚倩藕丝萦。珍重别拈香一瓣，记前生。",
      "人到情多情转薄，而今真个悔多情。又到断肠回首处，泪偷零。"
    ]
  },
  {
    "id": "adcfe4db23c058922e44fb632e11a56c",
    "title": "临江仙·寒柳",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "飞絮飞花何处是，层冰积雪摧残，疏疏一树五更寒。爱他明月好，憔悴也相关。",
      "最是繁丝摇落后，转教人忆春山。湔裙梦断续应难。西风多少恨，吹不散眉弯。"
    ]
  },
  {
    "id": "adcfe4db23c05892716dce8292b4d040",
    "title": "摸鱼儿·午日雨眺",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "涨痕添、半篙柔绿，蒲梢荇叶无数。台榭空蒙烟柳暗，白鸟衔鱼欲舞。红桥路，正一派、画船萧鼓中流住。呕哑柔橹，又早拂新荷，沿堤忽转，冲破翠钱雨。",
      "蒹葭渚，不减潇湘深处。霏霏漠漠如雾，滴成一片鲛人泪，也似汨罗投赋。愁难谱，只彩线、香菰脉脉成千古。伤心莫语，记那日旗亭，水嬉散尽，中酒阻风去。"
    ]
  },
  {
    "id": "adcfe4db23c0589269ed5c04b063fb5d",
    "title": "临江仙·永平道中",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "独客单衾谁念我，晓来凉雨飕飕。缄书欲寄又还休，个浓憔悴，禁得更添愁。",
      "曾记年年三月病，而今病向深秋。庐龙风景白人头，药炉烟里，支枕听河流。"
    ]
  },
  {
    "id": "adcfe4db23c058926e7f1ce018be9c3b",
    "title": "满江红·茅屋新成，却赋",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "问我何心？却构此、三楹茅屋。可学得、海鸥无事，闲飞闲宿。百感都随流水去，一身还被浮名束。误东风、迟日杏花天，红牙曲。",
      "尘土梦，蕉中鹿。翻覆手，看棋局。且耽闲殢酒，消他薄福。雪后谁遮檐角翠，雨余好种墙阴绿。有些些、欲说向寒宵，西窗烛。"
    ]
  },
  {
    "id": "adcfe4db23c05892cf94b9ee21feb94c",
    "title": "采桑子·塞上咏雪花",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "非关癖爱轻模样，冷处偏佳。 别有根芽，不是人间富贵花。",
      "谢娘别后谁能惜，飘泊天涯。寒月悲笳，万里西风瀚海沙。"
    ]
  },
  {
    "id": "adcfe4db23c058922066ef97bf2cd344",
    "title": "南乡子·为亡妇题照",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "泪咽却无声，只向从前悔薄情。凭仗丹青重省识，盈盈，一片伤心画不成。",
      "别语忒分明，午夜鹣鹣梦早醒。卿自早醒侬自梦，更更，泣尽风檐夜雨铃。"
    ]
  },
  {
    "id": "adcfe4db23c0589299d7efb976a2fcea",
    "title": "于中好",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "独背残阳上小楼，谁家玉笛韵偏幽。一行白雁遥天暮，几点黄花满地秋。",
      "惊节序，叹沉浮，秾华如梦水东流。人间所事堪惆怅，莫向横塘问旧游。"
    ]
  },
  {
    "id": "adcfe4db23c0589244ac7d6ac60aa25d",
    "title": "虞美人·秋夕信步",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "愁痕满地无人省，露湿琅玕影。闲阶小立倍荒凉。还剩旧时月色在潇湘。",
      "薄情转是多情累，曲曲柔肠碎。红笺向壁字模糊，忆共灯前呵手为伊书。"
    ]
  },
  {
    "id": "adcfe4db23c05892a68bd6927d425126",
    "title": "浣溪沙·伏雨朝寒愁不胜",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "伏雨朝寒愁不胜，那能还傍杏花行，去年高摘斗轻盈。",
      "漫惹炉烟双袖紫，空将酒晕一衫青，人间何处问多情。"
    ]
  },
  {
    "id": "adcfe4db23c05892a4b80fddf227628b",
    "title": "梦江南·江南好",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "【其一】",
      "江南好，建业旧长安。紫盖忽临双鷁渡，翠华争拥六龙看。雄丽却高寒。",
      "【其二】",
      "江南好，城阙尚嵯峨。故物陵前惟石马，遗踪陌上有铜驼。玉树夜深歌。",
      "【其三】",
      "江南好，怀古意谁传。燕子矶头红蓼月，乌衣巷口绿杨烟。风景忆当年。",
      "【其四】",
      "江南好，虎阜晚秋天。山水总归诗格秀，笙萧恰称语音圆。谁在木兰船。",
      "【其五】",
      "江南好，真个到梁溪。一幅云林高士画，数行泉石故人题。还似梦游非。",
      "【其六】",
      "江南好，水是二泉清。味永出山那得浊，名高有锡更谁争。何必让中泠。",
      "【其七】",
      "江南好，佳丽数维扬。自是琼花偏得月，那应金粉不兼香。谁与话清凉。",
      "【其八】",
      "江南好，铁瓮古南徐。立马江山千里目，射蛟风雨百灵趋。北顾更踌躇。",
      "【其九】",
      "江南好，一片妙高云。砚北峰峦米外史，屏间楼阁李将军。金碧矗斜曛。",
      "【其十】",
      "江南好，何处异京华。香散翠帘多在水，绿残红叶胜于花。无事避风沙。"
    ]
  },
  {
    "id": "adcfe4db23c058921000e62caea7ec5c",
    "title": "蝶恋花·萧瑟兰成看老去",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "萧瑟兰成看老去。为怕多情，不作怜花句。阁泪倚花愁不语，暗香飘尽知何处。",
      "重到旧时明月路。袖口香寒，心比秋莲苦。休说生生花里住，惜花人去花无主。"
    ]
  },
  {
    "id": "adcfe4db23c0589220574a410992438d",
    "title": "浣溪沙·谁道飘零不可怜",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "谁道飘零不可怜，旧游时节好花天。断肠人去自经年。",
      "一片晕红才着雨，几丝柔绿乍和烟。倩魂销尽夕阳前。"
    ]
  },
  {
    "id": "adcfe4db23c0589231cc6ea08edd476b",
    "title": "浣溪沙·已惯天涯莫浪愁",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "已惯天涯莫浪愁，寒云衰草渐成秋。漫因睡起又登楼。",
      "伴我萧萧惟代马，笑人寂寂有牵牛，劳人只合一生休。"
    ]
  },
  {
    "id": "adcfe4db23c05892b253d4d1b842229f",
    "title": "柳枝词",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "池上闲房碧树围，帘纹如縠上斜晖。生憎飞絮吹难定，一出红窗便不归。"
    ]
  },
  {
    "id": "adcfe4db23c05892e5583366a428c3aa",
    "title": "卜算子·新柳",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "娇软不胜垂，瘦怯那禁舞。多事年年二月风，剪出鹅黄缕。",
      "一种可怜生，落日和烟雨。苏小门前长短条，即渐迷行处。"
    ]
  },
  {
    "id": "adcfe4db23c0589299d7efb9c6705b12",
    "title": "于中好",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "雁贴寒云次第飞，向南犹自怨归迟。谁能瘦马关山道，又到西风扑鬓时。",
      "人杳杳，思依依，更无芳树有乌啼。凭将扫黛窗前月，持向今朝照别离。"
    ]
  },
  {
    "id": "adcfe4db23c0589299d7efb957e76462",
    "title": "于中好",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "谁道阴山行路难。风毛雨血万人欢。松梢露点沾鹰绁，芦叶溪深没马鞍。",
      "依树歇，映林看。黄羊高宴簇金盘。萧萧一夕霜风紧，却拥貂裘怨早寒。"
    ]
  },
  {
    "id": "adcfe4db23c0589299d7efb957cd0d09",
    "title": "于中好",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "小构园林寂不哗，疏篱曲径仿山家。昼长吟罢风流子，忽听楸枰响碧纱。",
      "添竹石，伴烟霞。拟凭尊酒慰年华。休嗟髀里今生肉，努力春来自种花。"
    ]
  },
  {
    "id": "adcfe4db23c0589299d7efb9e860545a",
    "title": "于中好",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "尘满疏帘素带飘，真成暗度可怜宵。几回偷拭青衫泪，忽傍犀奁见翠翘。",
      "惟有恨，转无聊。五更依旧落花朝。衰杨叶尽丝难尽，冷雨凄风打画桥。"
    ]
  },
  {
    "id": "adcfe4db23c058921f3fd9365a8ddc36",
    "title": "于中好·咏史",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "马上吟成促渡江，分明闲气属闺房。生憎久闭金铺暗，花冷回心玉一床。",
      "添哽咽，足凄凉，谁教生得满身香。只今西海年年月，犹为萧家照断肠。"
    ]
  },
  {
    "id": "adcfe4db23c05892f2253bb5b04d58fc",
    "title": "山花子·林下荒苔道韫家",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "林下荒苔道韫家，生怜玉骨委尘沙。愁向风前无处说，数归鸦。",
      "半世浮萍随逝水，一宵冷雨葬名花。魂是柳绵吹欲碎，绕天涯。"
    ]
  },
  {
    "id": "adcfe4db23c05892b2801a2eef5a085e",
    "title": "天仙子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "月落城乌啼未了，起来翻为无眠早。薄霜庭院怯生衣，心悄悄，红阑绕，此情待共谁人晓？"
    ]
  },
  {
    "id": "adcfe4db23c058925ca0d4daa8410089",
    "title": "天仙子·渌水亭秋夜",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "水浴凉蟾风入袂，鱼鳞触损金波碎。好天良夜酒盈樽，心自醉，愁难睡，西南月落城乌起。"
    ]
  },
  {
    "id": "adcfe4db23c05892078c1d64e6bfc5a8",
    "title": "忆江南·宿双林禅院有感",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "心灰尽，有发未全僧。风雨消磨生死别，似曾相识只孤檠，情在不能醒。",
      "摇落后，清吹那堪听。淅沥暗飘金井叶，乍闻风定又钟声，薄福荐倾城。"
    ]
  },
  {
    "id": "adcfe4db23c0589244861500371d8032",
    "title": "风流子·秋郊射猎",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "平原草枯矣，重阳后，黄叶树骚骚。记玉勒青丝，落花时节，曾逢拾翠，忽听吹箫。今来是、烧痕残碧尽，霜影乱红凋。秋水映空，寒烟如织，皂雕飞处，天惨云高。",
      "人生须行乐，君知否。容易两鬓萧萧。自与东君作别，刬地无聊。算功名何许，此身博得，短衣射虎，沽酒西郊。便向夕阳影里，倚马挥毫。"
    ]
  },
  {
    "id": "adcfe4db23c058928279134137f0ec4f",
    "title": "生查子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "惆怅彩云飞，碧落知何许？不见合欢花，空倚相思树。",
      "总是别时情，那得分明语。判得最长宵，数尽厌厌雨。"
    ]
  },
  {
    "id": "adcfe4db23c058928279134163589134",
    "title": "生查子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "东风不解愁，偷展湘裙衩。独夜背纱笼，影著纤腰画。",
      "爇尽水沉烟，露滴鸳鸯瓦。花骨冷宜香，小立樱桃下。"
    ]
  },
  {
    "id": "adcfe4db23c0589282791341e4404386",
    "title": "生查子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "短焰剔残花，夜久边声寂。倦舞却闻鸡，暗觉青绫湿。",
      "天水接冥蒙，一角西南白。欲渡浣花溪，远梦轻无力。"
    ]
  },
  {
    "id": "adcfe4db23c05892d612740786ea5b5d",
    "title": "好事近",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "马首望青山，零落繁华如此。再向断烟衰草，认藓碑题字。",
      "休寻折戟话当年，只洒悲秋泪。斜日十三陵下，过新丰猎骑。"
    ]
  },
  {
    "id": "adcfe4db23c05892f02891a4cc1f3cd0",
    "title": "采桑子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "海天谁放冰轮满，惆怅离情。莫说离情，但值良宵总泪零。",
      "只应碧落重相见，那是今生。可奈今生，刚作愁时又忆卿。"
    ]
  },
  {
    "id": "adcfe4db23c05892f02891a438d8fcd3",
    "title": "采桑子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "那能寂寞芳菲节，欲话生平。夜已三更。一阕悲歌泪暗零。",
      "须知秋叶春花促，点鬓星星。遇酒须倾，莫问千秋万岁名。"
    ]
  },
  {
    "id": "adcfe4db23c05892f02891a4417970a9",
    "title": "采桑子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "白衣裳凭朱栏立，凉月趖西。点鬓霜微，岁晏知君归不归。",
      "残更目断传书雁，尺素还稀。一味相思，准拟相看似旧时。"
    ]
  },
  {
    "id": "adcfe4db23c0589229028a185baed50a",
    "title": "采桑子·谢家庭院残更立",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "谢家庭院残更立，燕宿雕梁。月度银墙，不辨花丛那瓣香。",
      "此情已自成追忆，零落鸳鸯。雨歇微凉，十一年前梦一场。"
    ]
  },
  {
    "id": "adcfe4db23c058927c292a93a3e5e0ad",
    "title": "金人捧露盘",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "藕风轻，莲露冷，断虹收，正红窗、初上帘钩。田田翠盖，趁斜阳鱼浪香浮。此时画阁垂杨岸，睡起梳头。",
      "旧游踪，招提路，重到处，满离忧。想芙蓉湖上悠悠。红衣狼藉，卧看桃叶送兰舟。午风吹断江南梦，梦里菱讴。"
    ]
  },
  {
    "id": "adcfe4db23c05892fb2710aa563b76e7",
    "title": "金缕曲·亡妇忌日有感",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "此恨何时已。滴空阶、寒更雨歇，葬花天气。三载悠悠魂梦杳，是梦久应醒矣。料也觉、人间无味。不及夜台尘土隔，冷清清、一片埋愁地。钗钿约，竟抛弃。",
      "重泉若有双鱼寄。好知他、年来苦乐，与谁相倚。我自中宵成转侧，忍听湘弦重理。待结个、他生知己。还怕两人俱薄命，再缘悭、剩月零风里。清泪尽，纸灰起。"
    ]
  },
  {
    "id": "adcfe4db23c0589290f38658c9df4cc8",
    "title": "金缕曲·姜西溟言别，赋此赠之",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "谁复留君住？叹人生、几翻离合，便成迟暮。最忆西窗同剪烛，却话家山夜雨。不道只、暂时相聚。衮衮长江萧萧木，送遥天、白雁哀鸣去。黄叶下，秋如许。",
      "曰归因甚添愁绪。料强似、冷烟寒月，栖迟梵宇。一事伤心君落魄，两鬓飘萧未遇。有解忆、长安儿女。裘敝入门空太息，信古来、才命真相负。身世恨，共谁语。"
    ]
  },
  {
    "id": "adcfe4db23c05892c3e5ffc4b0c09218",
    "title": "金缕曲·慰西溟",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "何事添凄咽？但由他、天公簸弄，莫教磨涅。失意每多如意少，终古几人称屈。须知道、福因才折。独卧藜床看北斗，背高城、玉笛吹成血。听谯鼓，二更彻。",
      "丈夫未肯因人热，且乘闲、五湖料理，扁舟一叶。泪似秋霖挥不尽，洒向野田黄蝶。须不羡、承明班列。马迹车尘忙未了，任西风、吹冷长安月。又萧寺，花如雪。"
    ]
  },
  {
    "id": "adcfe4db23c05892ad4707b13b858474",
    "title": "青衫湿·悼亡",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "近来无限伤心事，谁与话长更。从教分付，绿窗红泪，早雁初莺。",
      "当时领略，而今断送，总负多情。忽疑君到，漆灯风飐，痴数春星。"
    ]
  },
  {
    "id": "adcfe4db23c058921368c914920ca282",
    "title": "临江仙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "丝雨如尘云著水，嫣香碎拾吴宫。百花冷暖避东风，酷怜娇易散，燕子学偎红。",
      "人说病宜随月减，恹恹却与春同。可能留蝶抱花丛，不成双梦影，翻笑杏梁空。"
    ]
  },
  {
    "id": "adcfe4db23c058921368c9149f3d927d",
    "title": "临江仙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "点滴芭蕉心欲碎，声声催忆当初。欲眠还展旧时书。鸳鸯小字，犹记手生疏。",
      "倦眼乍低缃帙乱，重看一半模糊。幽窗冷雨一灯孤。料应情尽，还道有情无？"
    ]
  },
  {
    "id": "adcfe4db23c058921368c914ad7d2b91",
    "title": "临江仙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "昨夜个人曾有约，严城玉漏三更。一钩新月几疏星。夜阑犹未寝，人静鼠窥灯。",
      "原是瞿唐风间阻，错教人恨无情。小阑干外寂无声。几回肠断处，风动护花铃。"
    ]
  },
  {
    "id": "adcfe4db23c058926d372d51af9e3a4b",
    "title": "临江仙·孤雁",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "霜冷离鸿惊失伴，有人同病相怜。拟凭尺素寄愁边，愁多书屡易，双泪落灯前。",
      "莫对月明思往事，也知消减年年。无端嘹唳一声传，西风吹只影，刚是早秋天。"
    ]
  },
  {
    "id": "adcfe4db23c05892d8514cafd5489908",
    "title": "南乡子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "烟暖雨初收，落尽繁花小院幽。摘得一双红豆子，低头，说着分携泪暗流。",
      "人去似春休，卮酒曾将酹石尤。别自有人桃叶渡，扁舟，一种烟波各自愁。"
    ]
  },
  {
    "id": "adcfe4db23c05892cdb7dbb1f3394a2e",
    "title": "南楼令·塞外重九",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "古木向人秋，惊蓬掠鬓稠。是重阳、何处堪愁。记得当年惆怅事，正风雨，下南楼。",
      "断梦几能留，香魂一哭休。怪凉蝉、空满衾裯。霜落乌啼浑不睡，偏想出，旧风流。"
    ]
  },
  {
    "id": "adcfe4db23c05892f82177788c01fa28",
    "title": "南歌子·古戍",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "古戍饥乌集，荒城野雉飞。何年劫火剩残灰，试看英雄碧血，满龙堆。",
      "玉帐空分垒，金笳已罢吹。东风回首尽成非，不道兴亡命也，岂人为。"
    ]
  },
  {
    "id": "adcfe4db23c0589250b63f4aaf52e0b9",
    "title": "昭君怨",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "暮雨丝丝吹湿，倦柳愁荷风急。瘦骨不禁秋，总成愁。",
      "别有心情怎说？未是诉愁时节。谯鼓已三更，梦须成。"
    ]
  },
  {
    "id": "adcfe4db23c05892f29ff18e68da89f6",
    "title": "点绛唇",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "一种蛾眉，下弦不似初弦好。庾郎未老，何事伤心早？",
      "素壁斜辉，竹影横窗扫。空房悄，乌啼欲晓，又下西楼了。"
    ]
  },
  {
    "id": "adcfe4db23c05892f29ff18e4ad28949",
    "title": "点绛唇",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "小院新凉，晚来顿觉罗衫薄。不成孤酌，形影空酬酢。",
      "萧寺怜君，别绪应萧索。西风恶，夕阳吹角，一阵槐花落。"
    ]
  },
  {
    "id": "adcfe4db23c05892204e6fa24d3b7c76",
    "title": "点绛唇·咏风兰",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "别样幽芬，更无浓艳催开处。凌波欲去，且为东风住。",
      "忒煞萧疏，怎耐秋如许？还留取，冷香半缕，第一湘江雨。"
    ]
  },
  {
    "id": "adcfe4db23c058929261f9ba5235831f",
    "title": "点绛唇·黄花城早望",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "五夜光寒，照来积雪平于栈。西风何限，自起披衣看。",
      "对此茫茫，不觉成长叹。何时旦，晓星欲散，飞起平沙雁。"
    ]
  }
]