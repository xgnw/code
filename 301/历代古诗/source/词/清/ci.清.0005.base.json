[
  {
    "id": "adcfe4db23c05892d5cf24b137caf5f2",
    "title": "相见欢",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "落花如梦凄迷，麝烟微，又是夕阳潜下小楼西。",
      "愁无限，消瘦尽，有谁知？闲教玉笼鹦鹉念郎诗。"
    ]
  },
  {
    "id": "adcfe4db23c05892d5cf24b1d6243399",
    "title": "相见欢",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "微云一抹遥峰，冷溶溶，恰与个人清晓画眉同。",
      "红蜡泪，青绫被，水沉浓，却与黄茅野店听西风。"
    ]
  },
  {
    "id": "adcfe4db23c05892f32f182e1452e694",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "身向云山那畔行。北风吹断马嘶声。深秋远塞若为情。",
      "一抹晚烟荒戍垒，半竿斜日旧关城。古今幽恨几时平！"
    ]
  },
  {
    "id": "adcfe4db23c05892f32f182eeb7bf6bd",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "消息谁传到拒霜？两行斜雁碧天长，晚秋风景倍凄凉。",
      "银蒜押帘人寂寂，玉钗敲竹信茫茫。黄花开也近重阳。"
    ]
  },
  {
    "id": "adcfe4db23c0589220ba5cce81b26379",
    "title": "浣溪沙·莲漏三声烛半条",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "莲漏三声烛半条，杏花微雨湿轻绡，那将红豆寄无聊？",
      "春色已看浓似酒，归期安得信如潮，离魂入夜倩谁招？"
    ]
  },
  {
    "id": "adcfe4db23c05892f32f182e93e3d933",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "十里湖光载酒游，青帘低映白蘋洲。西风听彻采菱讴。",
      "沙岸有时双袖拥，画船何处一竿收。归来无语晚妆楼。"
    ]
  },
  {
    "id": "adcfe4db23c05892f32f182e106a373a",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "风髻抛残秋草生。高梧湿月冷无声。当时七夕记深盟。",
      "信得羽衣传钿合，悔教罗袜葬倾城。人间空唱雨淋铃。"
    ]
  },
  {
    "id": "adcfe4db23c0589248927f2d96139efd",
    "title": "浣溪沙·古北口",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "杨柳千条送马蹄，北来征雁旧南飞，客中谁与换春衣。",
      "终古闲情归落照，一春幽梦逐游丝，信回刚道别多时。"
    ]
  },
  {
    "id": "adcfe4db23c05892f32f182ec4efbade",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "万里阴山万里沙，谁将绿鬓斗霜华。年来强半在天涯。",
      "魂梦不离金屈戍，画图亲展玉鸦叉。生怜瘦减一分花。"
    ]
  },
  {
    "id": "adcfe4db23c05892f32f182ed17797be",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "残雪凝辉冷画屏。落梅横笛已三更，更无人处月胧明。",
      "我是人间惆怅客，知君何事泪纵横。断肠声里忆平生。"
    ]
  },
  {
    "id": "adcfe4db23c05892f32f182ee88a123b",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "记绾长条欲别难。盈盈自此隔银湾。便无风雪也摧残。",
      "青雀几时裁锦字，玉虫连夜剪春幡。不禁辛苦况相关。"
    ]
  },
  {
    "id": "adcfe4db23c05892f32f182e51cec658",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "欲寄愁心朔雁边，西风浊酒惨离颜。黄花时节碧云天。",
      "古戍烽烟迷斥堠，夕阳村落解鞍鞯。不知征战几人还。"
    ]
  },
  {
    "id": "adcfe4db23c05892f32f182eb6565178",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "已惯天涯莫浪愁，寒云衰草渐成秋。漫因睡起又登楼。",
      "伴我萧萧惟代马，笑人寂寂有牵牛。劳人只合一生休。"
    ]
  },
  {
    "id": "adcfe4db23c05892f32f182edcef5f21",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "一半残阳下小楼，朱帘斜控软金钩。倚栏无绪不能愁。",
      "有个盈盈骑马过，薄妆浅黛亦风流。见人羞涩却回头。"
    ]
  },
  {
    "id": "adcfe4db23c05892f32f182e075f84cf",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "无恙年年汴水流。一声水调短亭秋。旧时明月照扬州。",
      "曾是长堤牵锦缆，绿杨清瘦至今愁。玉钩斜路近迷楼。"
    ]
  },
  {
    "id": "adcfe4db23c058929b9153acc304bcfa",
    "title": "浣溪沙·姜女祠",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "海色残阳影断霓，寒涛日夜女郎祠。翠钿尘网上蛛丝。",
      "澄海楼高空极目，望夫石在且留题。六王如梦祖龙非。"
    ]
  },
  {
    "id": "adcfe4db23c05892884ef5518146dc00",
    "title": "浪淘沙令·夜雨做成秋",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "夜雨做成秋，恰上心头。教他珍重护风流。端的为谁添病也，更为谁羞。",
      "密意未曾休，密愿难酬。珠帘四卷月当楼。暗忆欢期真似梦，梦也须留。"
    ]
  },
  {
    "id": "adcfe4db23c0589230ad68eed6d8d756",
    "title": "浪淘沙令·红影湿幽窗",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "红影湿幽窗，瘦尽春光。雨馀花外却斜阳。谁见薄衫低髻子，抱膝思量。",
      "莫道不凄凉，早近持觞。暗思何事断人肠。曾是向他春梦里，瞥遇回廊。"
    ]
  },
  {
    "id": "adcfe4db23c05892154effbd7d8a5c13",
    "title": "浪淘沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "蜃阙半模糊，踏浪惊呼。任将蠡测笑江湖。沐日光华还浴月，我欲乘桴。",
      "钓得六鳖无？竿拂珊瑚。桑田清浅问麻姑。水气浮天天接水，那是蓬壶？"
    ]
  },
  {
    "id": "adcfe4db23c05892257723f84d577560",
    "title": "荷叶杯",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "知己一人谁是？已矣。赢得误他生。有情终古似无情，别语悔分明。",
      "莫道芳时易度，朝暮。珍重好花天。为伊指点再来缘，疏雨洗遗钿。"
    ]
  },
  {
    "id": "adcfe4db23c05892df80f8a43cbcad15",
    "title": "酒泉子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "谢却荼蘼，一片月明如水。篆香消，尤未睡，早鸦啼。",
      "嫩寒无赖罗衣薄，休傍阑干角。最愁人，灯欲落，雁还飞。"
    ]
  },
  {
    "id": "adcfe4db23c05892a2d534f6d2f86370",
    "title": "减字木兰花",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "烛花摇影，冷透疏衾刚欲醒。待不思量，不许孤眠不断肠。",
      "茫茫碧落，天上人间情一诺。银汉难通，稳耐风波愿始从。"
    ]
  },
  {
    "id": "adcfe4db23c05892fe6bbad594948738",
    "title": "减字木兰花·相逢不语",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "相逢不语，一朵芙蓉著秋雨。小晕红潮，斜溜鬟心只凤翘。",
      "待将低唤，直为凝情恐人见。欲诉幽怀，转过回栏叩玉钗。"
    ]
  },
  {
    "id": "adcfe4db23c05892095d2884067fa2b6",
    "title": "减字木兰花·新月",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "晚妆欲罢，更把纤眉临镜画。准待分明，和雨和烟两不胜。",
      "莫教星替，守取团圆终必遂。此夜红楼，天上人间一样愁。"
    ]
  },
  {
    "id": "adcfe4db23c058927415107053eee421",
    "title": "望江南·咏弦月",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "初八月，半镜上青霄。斜倚画阑娇不语，暗移梅影过红桥，裙带北风飘。"
    ]
  },
  {
    "id": "adcfe4db23c05892c0dc2a6e491e77d1",
    "title": "梦江南",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "新来好，唱得虎头词。一片冷香惟有梦，十分清瘦更无诗。",
      "标格早梅知。"
    ]
  },
  {
    "id": "adcfe4db23c0589225eb6af75e8a85fe",
    "title": "清平乐",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "将愁不去，秋色行难住。六曲屏山深院宇，日日风风雨雨。",
      "雨晴篱菊初香，人言此日重阳。回首凉云暮叶，黄昏无限思量。"
    ]
  },
  {
    "id": "adcfe4db23c0589225eb6af72b644a6c",
    "title": "清平乐",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "凄凄切切，惨淡黄花节。梦里砧声浑未歇，那更乱蛩悲咽。",
      "尘生燕子空楼，抛残弦索床头。一样晓风残月，而今触绪添愁。"
    ]
  },
  {
    "id": "adcfe4db23c0589225eb6af7b5005463",
    "title": "清平乐",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "烟轻雨小，望里青难了。一缕断虹垂树杪，又是乱山残照。",
      "凭高目断征途，暮云千里平芜。日夜河流东下，锦书应托双鱼。"
    ]
  },
  {
    "id": "adcfe4db23c05892364f38c2d9ecbe15",
    "title": "清平乐·忆梁汾",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "才听夜雨，便觉秋如许。绕砌蛩螀人不语，有梦转愁无据。",
      "乱山千叠横江，忆君游倦何方。知否小窗红烛。照人此夜凄凉。"
    ]
  },
  {
    "id": "adcfe4db23c0589209075d268e48abe5",
    "title": "清平乐·发汉儿村题壁",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "参横月落，客绪从谁托。望里家山云漠漠，似有红楼一角。",
      "不如意事年年，消磨绝塞风烟。输与五陵公子，此时梦绕花前。"
    ]
  },
  {
    "id": "adcfe4db23c0589225eb6af73189231d",
    "title": "清平乐",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "泠泠彻夜，谁是知音者，如梦前朝何处也，一曲边愁难写。",
      "极天关塞云中，人随雁落西风。唤取红巾翠袖，莫教泪洒英雄。"
    ]
  },
  {
    "id": "adcfe4db23c058924611e15489362d67",
    "title": "渔父",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "收却纶竿落照红，秋风宁为剪芙蓉。人淡淡，水蒙蒙，吹入芦花短笛中。"
    ]
  },
  {
    "id": "adcfe4db23c058929cec6c51a128fe88",
    "title": "眼儿媚·咏梅",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "莫把琼花比澹妆，谁似白霓裳。别样清幽，自然标格，莫近东墙。",
      "冰肌玉骨天分付，兼付与凄凉。可怜遥夜，冷烟和月，疏影横窗。"
    ]
  },
  {
    "id": "adcfe4db23c058929b02ba6d7d99ca56",
    "title": "菩萨蛮",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "为春憔悴留春住，那禁半霎催归雨。深巷卖樱桃，雨余红更娇。",
      "黄昏清泪阁，忍便花飘泊。消得一声莺，东风三月情。"
    ]
  },
  {
    "id": "adcfe4db23c05892bb480016b85a62e6",
    "title": "菩萨蛮·问君何事轻离别",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "问君何事轻离别，一年能几团圆月。杨柳乍如丝，故园春尽时。",
      "春归归不得，两桨松花隔。旧事逐寒潮，啼鹃恨未消。"
    ]
  },
  {
    "id": "adcfe4db23c058929b02ba6db43df282",
    "title": "菩萨蛮",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "黄云紫塞三千里，女墙西畔啼乌起。落日万山寒，萧萧猎马还。",
      "笳声听不得，入夜空城黑。秋梦不归家，残灯落碎花。"
    ]
  },
  {
    "id": "adcfe4db23c058929b02ba6d93ce4557",
    "title": "菩萨蛮",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "隔花才歇帘纤雨，一声弹指浑无语。梁燕自只归，长条脉脉垂。",
      "小屏山色远，妆薄铅华浅。独自立瑶阶，透寒金缕鞋。"
    ]
  },
  {
    "id": "adcfe4db23c058929b02ba6d7d07a50c",
    "title": "菩萨蛮",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "春云吹散湘帘雨，絮黏蝴蝶飞还住。人在玉楼中，楼高四面风。",
      "柳烟丝一把，暝色笼鸳瓦。休近小阑干，夕阳无限山。"
    ]
  },
  {
    "id": "adcfe4db23c058929b02ba6d6f82c215",
    "title": "菩萨蛮",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "朔风吹散三更雪，倩魂犹恋桃花月。梦好莫催醒，由他好处行。",
      "无端听画角，枕畔红冰薄。塞马一声嘶，残星拂大旗。"
    ]
  },
  {
    "id": "adcfe4db23c058929b02ba6da6a9d78f",
    "title": "菩萨蛮",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "催花未歇花奴鼓，酒醒已见残红舞。不忍覆余觞，临风泪数行。",
      "粉香看欲别，空胜当时月。月也异当时，凄清照鬓丝。"
    ]
  },
  {
    "id": "adcfe4db23c058929b02ba6d4cdefa1c",
    "title": "菩萨蛮",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "晶帘一片伤心白，云鬟香雾成遥隔。无语问添衣，桐阴月已西。",
      "西风鸣络纬，不许愁人睡。只是去年秋，如何泪欲流。"
    ]
  },
  {
    "id": "adcfe4db23c058920e1650105b9a3515",
    "title": "菩萨蛮·雾窗寒对遥天暮",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "雾窗寒对遥天暮，暮天遥对寒窗雾。花落正啼鸦，鸦啼正落花。",
      "袖罗垂影瘦，瘦影垂罗袖。风剪一丝红，红丝一剪风。"
    ]
  },
  {
    "id": "adcfe4db23c058929b02ba6df643c7a8",
    "title": "菩萨蛮",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "晓寒瘦著西南月，丁丁漏箭余香咽。春已十分宜，东风无是非。",
      "蜀魂羞顾影，玉照斜红冷。谁唱《后庭花》，新年忆旧家。"
    ]
  },
  {
    "id": "adcfe4db23c058929b02ba6d13789fe2",
    "title": "菩萨蛮",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "榛荆满眼山城路，征鸿不为愁人住。何处是长安，湿云吹雨寒。",
      "丝丝心欲碎，应是悲秋泪。泪向客中多，归时又奈何。"
    ]
  },
  {
    "id": "adcfe4db23c05892415d41bd7b068feb",
    "title": "谒金门",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "风丝袅，水浸碧天清晓。一镜湿云清未了，雨晴春草草。",
      "梦里轻螺谁扫。帘外落花红小。独睡起来情悄悄，寄愁何处好？"
    ]
  },
  {
    "id": "adcfe4db23c058924b507b122ebcc4e6",
    "title": "朝中措",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "蜀弦秦柱不关情，尽日掩云屏。已惜轻翎退粉，更嫌弱絮为萍。",
      "东风多事，余寒吹散，烘暖微酲。看尽一帘红雨，为谁亲系花铃？"
    ]
  },
  {
    "id": "adcfe4db23c0589297b5b8da706191aa",
    "title": "满庭芳",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "堠雪翻鸦，河冰跃马，惊风吹度龙堆。阴燐夜泣，此景总堪悲。待向中宵起舞，无人处、那有村鸡。只应是，金笳暗拍，一样泪沾衣。",
      "须知今古事，棋枰胜负，翻覆如斯。叹纷纷蛮触，回首成非。剩得几行青史，斜阳下、断碣残碑。年华共，混同江水，流去几时回。"
    ]
  },
  {
    "id": "adcfe4db23c0589286b91202683da23c",
    "title": "虞美人",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "春情只到梨花薄，片片催零落。夕阳何事近黄昏，不道人间犹有未招魂。",
      "银笺别梦当时句，密绾同心苣。为伊判作梦中人，长向画图清夜唤真真。"
    ]
  },
  {
    "id": "adcfe4db23c0589286b91202bfe0c78b",
    "title": "虞美人",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "曲阑深处重相见，匀泪偎人颤。凄凉别后两应同，最是不胜清怨月明中。",
      "半生已分孤眠过，山枕檀痕涴。忆来何事最销魂，第一折技花样画罗裙。"
    ]
  },
  {
    "id": "adcfe4db23c0589286b91202e20186e2",
    "title": "虞美人",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "残灯风灭炉烟冷，相伴唯孤影。判叫狼藉醉清樽，为问世间醒眼是何人。",
      "难逢易散花间酒，饮罢空搔首。闲愁总付醉来眠，只恐醒时依旧到樽前。"
    ]
  },
  {
    "id": "adcfe4db23c058924334969f13f2c655",
    "title": "蝶恋花",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "又到绿杨曾折处，不语垂鞭，踏遍清秋路。衰草连天无意绪，雁声远向萧关去。",
      "不恨天涯行役苦，只恨西风，吹梦成今古。明日客程还几许，沾衣况是新寒雨。"
    ]
  },
  {
    "id": "adcfe4db23c058924334969fb7115e5a",
    "title": "蝶恋花",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "眼底风光留不住，和暖和香，又上雕鞍去。欲倩烟丝遮别路，垂杨那是相思树。",
      "惆怅玉颜成间阻，何事东风，不作繁华主。断带依然留乞句，斑骓一系无寻处。"
    ]
  },
  {
    "id": "adcfe4db23c058924334969f247afee9",
    "title": "蝶恋花",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "今古河山无定据。画角声中，牧马频来去。满目荒凉谁可语？西风吹老丹枫树。",
      "从前幽怨应无数。铁马金戈，青冢黄昏路。一往情深深几许？深山夕照深秋雨。"
    ]
  },
  {
    "id": "adcfe4db23c058929c70a6d8155ac703",
    "title": "踏莎行",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "倚柳题笺，当花侧帽，赏心应比驱驰好。错教双鬓受东风，看吹绿影成丝早。",
      "金殿寒鸦，玉阶春草，就中冷暖和谁道？小楼明月镇长闲，人生何事缁尘老。"
    ]
  },
  {
    "id": "adcfe4db23c05892c2ebbe3bbcc8afb0",
    "title": "鹧鸪天",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "别绪如丝睡不成，那堪孤枕梦边城。因听紫塞三更雨，却忆红楼半夜灯。",
      "书郑重，恨分明，天将愁味酿多情。起来呵手封题处，偏到鸳鸯两字冰。"
    ]
  },
  {
    "id": "adcfe4db23c05892a8ae0796838c8f5c",
    "title": "鹧鸪天·离恨",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "背立盈盈故作羞，手挪梅蕊打肩头。欲将离恨寻郎说，待得郎归恨却休。",
      "云澹澹，水悠悠，一声横笛锁空楼。何时共泛春溪月，断岸垂杨一叶舟。"
    ]
  },
  {
    "id": "adcfe4db23c0589271e8f6fb7a74a3c9",
    "title": "鬓云松令·枕函香",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "枕函香，花径漏。依约相逢，絮语黄昏后。时节薄寒人病酒，刬地梨花，彻夜东风瘦。",
      "掩银屏，垂翠袖。何处吹箫，脉脉情微逗。肠断月明红豆蔻，月似当时，人似当时否？"
    ]
  },
  {
    "id": "adcfe4db23c058923bbc57efaa043e32",
    "title": "菩萨蛮·上巳前一日西郊冯氏园看海棠",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "春花春月年年客。怜春又怕春离别。只为晓风愁。催花扑玉钩。",
      "娟娟双蛱蝶。宛转飞花侧。花底一声歌。疼花花奈何。"
    ]
  },
  {
    "id": "adcfe4db23c05892afde50d8a8fcbaff",
    "title": "虞美人·曲阑深处重相见",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "曲阑深处重相见，匀泪偎人颤。凄凉别后两应同，最是不胜清怨月明中。",
      "半生已分孤眠过，山枕檀痕涴。忆来何事最销魂，第一折枝花样画罗裙。"
    ]
  },
  {
    "id": "adcfe4db23c0589263139788f5052921",
    "title": "一络索·过尽遥山如画",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "过尽遥山如画。短衣匹马。萧萧落木不胜秋，莫回首、斜阳下。",
      "别是柔肠萦挂。待归才罢。却愁拥髻向灯前，说不尽、离人话。"
    ]
  },
  {
    "id": "adcfe4db23c058921bef6b4a062c21e8",
    "title": "浣溪沙·十八年来堕世间",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "十八年来堕世间，吹花嚼蕊弄冰弦。多情情寄阿谁边。",
      "紫玉钗斜灯影背，红绵粉冷枕函偏。相看好处却无言。"
    ]
  },
  {
    "id": "adcfe4db23c05892f2c9a1fd5222423c",
    "title": "赤枣子·风淅淅",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "风淅淅，雨纤纤。难怪春愁细细添。记不分明疑是梦，梦来还隔一重帘。"
    ]
  },
  {
    "id": "adcfe4db23c05892e40e62f3b5421730",
    "title": "虞美人·为梁汾赋",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "凭君料理《花间》课，莫负当初我。眼看鸡犬上天梯，黄九自招秦七共泥犁。",
      "瘦狂那似痴肥好，判任痴肥笑。笑他多病与长贫，不及诸公衮衮向风尘。"
    ]
  },
  {
    "id": "adcfe4db23c058926e7eb61d209add20",
    "title": "采桑子·明月多情应笑我",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "明月多情应笑我，笑我如今。辜负春心，独自闲行独自吟。",
      "近来怕说当时事，结遍兰襟。月浅灯深，梦里云归何处寻。"
    ]
  },
  {
    "id": "adcfe4db23c05892514936567ddd58ef",
    "title": "霜天晓角·重来对酒",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "重来对酒，折尽风前柳。若问看花情绪，似当日、怎能彀。",
      "休为西风瘦，痛饮频搔首。自古青蝇白璧，天已早安排就。"
    ]
  },
  {
    "id": "adcfe4db23c058925832bc525cc912ca",
    "title": "菩萨蛮·新寒中酒敲窗雨",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "新寒中酒敲窗雨，残香细袅秋情绪。才道莫伤神，青衫湿一痕。",
      "无聊成独卧，弹指韶光过。记得别伊时，桃花柳万丝。"
    ]
  },
  {
    "id": "adcfe4db23c0589263bcb51bcee79100",
    "title": "淡黄柳·咏柳",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "三眠未歇，乍到秋时节。一树斜阳蝉更咽，曾绾灞陵离别。絮已为萍风卷叶，空凄切。",
      "长条莫轻折，苏小恨、倩他说。尽飘零、游冶章台客。红板桥空，溅裙人去，依旧晓风残月。"
    ]
  },
  {
    "id": "adcfe4db23c058923c79e460086aa6e9",
    "title": "河传·春浅",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "春浅，红怨，掩双环。微雨花间，昼闲。无言暗将红泪弹。阑珊，香销轻梦还。",
      "斜倚画屏思往事，皆不是，空作相思字。记当时垂柳丝，花枝，满庭蝴蝶儿。"
    ]
  },
  {
    "id": "adcfe4db23c05892eb1c9c8c979eb6dc",
    "title": "沁园春",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "瞬息浮生，薄命如斯，低徊怎忘？记绣榻闲时，并吹红雨，雕阑曲处，同倚斜阳。梦好难留，诗残莫续，赢得更深哭一场。遗容在，只灵飙一转，未许端详。",
      "重寻碧落茫茫，料短发，朝来定有霜。便人间天上，尘缘未断，春花秋叶，触绪还伤。欲结绸缪，翻惊摇落，减尽荀衣昨日香。真无奈，倩声声邻笛，谱出回肠。"
    ]
  },
  {
    "id": "adcfe4db23c05892aba5e71e0bc187d0",
    "title": "采桑子·彤霞久绝飞琼字",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "彤霞久绝飞琼字，人在谁边。人在谁边，今夜玉清眠不眠。",
      "香销被冷残灯灭，静数秋天。静数秋天，又误心期到下弦。"
    ]
  },
  {
    "id": "adcfe4db23c05892379cb87ce297c0df",
    "title": "南乡子·秋暮村居",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "红叶满寒溪，一路空山万木齐。试上小楼极目望，高低。一片烟笼十里陂。",
      "吠犬杂鸣鸡，灯火荧荧归路迷。乍逐横山时近远，东西。家在寒林独掩扉。"
    ]
  },
  {
    "id": "adcfe4db23c0589282a44485c52e7f3a",
    "title": "河渎神·风紧雁行高",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "风紧雁行高，无边落木萧萧。楚天魂梦与香消，青山暮暮朝朝。",
      "断续凉云来一缕，飘堕几丝灵雨。今夜冷红浦溆，鸳鸯栖向何处？"
    ]
  },
  {
    "id": "adcfe4db23c05892378a0700612a7da9",
    "title": "眼儿媚·独倚春寒掩夕霏",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "独倚春寒掩夕霏，清露泣铢衣。玉箫吹梦，金钗画影，悔不同携。",
      "刻残红烛曾相待，旧事总依稀。料应遗恨，月中教去，花底催归。"
    ]
  },
  {
    "id": "adcfe4db23c058929c75138b3f9d6a15",
    "title": "好事近·何路向家园",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "何路向家园，历历残山剩水。都把一春冷澹，到麦秋天气。",
      "料应重发隔年花，莫问花前事。纵使东风依旧，怕红颜不似。"
    ]
  },
  {
    "id": "adcfe4db23c05892e429ae7913e3b32c",
    "title": "如梦令",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "黄叶青苔归路，屧粉衣香何处。消息竟沉沉，今夜相思几许。秋雨，秋雨，一半因风吹去。"
    ]
  },
  {
    "id": "adcfe4db23c0589286f1795c86594448",
    "title": "浣溪沙·旋拂轻容写洛神",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "旋拂轻容写洛神，须知浅笑是深颦。十分天与可怜春。",
      "掩抑薄寒施软障，抱持纤影藉芳茵。未能无意下香尘。"
    ]
  },
  {
    "id": "adcfe4db23c058925caccd48ffab3477",
    "title": "摊破浣溪沙·一霎灯前醉不醒",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "一霎灯前醉不醒，恨如春梦畏分明。淡月淡云窗外雨，一声声。",
      "人道情多情转薄，而今真个不多情。又听鹧鸪啼遍了，短长亭。"
    ]
  },
  {
    "id": "adcfe4db23c05892a56264290a8d13c5",
    "title": "水龙吟·再送荪友南还",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "人生南北真如梦，但卧金山高处。白波东逝，鸟啼花落，任他日暮。别酒盈觞，一声将息，送君归去。便烟波万顷，半帆残月，几回首，相思苦。",
      "可忆柴门深闭，玉绳低、剪灯夜雨。浮生如此，别多会少，不如莫遇。愁对西轩，荔墙叶暗，黄昏风雨。更那堪几处，金戈铁马，把凄凉助。"
    ]
  },
  {
    "id": "adcfe4db23c05892162fef572b30bc5d",
    "title": "荷叶杯·帘卷落花如雪",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "帘卷落花如雪，烟月。谁在小红亭。玉钗敲竹乍闻声，风影略分明。",
      "化作彩云飞去，何处？不隔枕函边。一声将息晓寒天，断肠又今年。"
    ]
  },
  {
    "id": "adcfe4db23c058921233c3f66a01d0a0",
    "title": "浣溪沙·五字诗中目乍成",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "五字诗中目乍成。尽教残福折书生。手挼裙带那时情。",
      "别后心期和梦杳，年来憔悴与愁并。夕阳依旧小窗明。"
    ]
  },
  {
    "id": "adcfe4db23c05892d8e67d7a4489abbf",
    "title": "太常引·晚来风起撼花铃",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "晚来风起撼花铃。人在碧山亭。愁里不堪听。那更杂、泉声雨声。",
      "无凭踪迹，无聊心绪，谁说与多情。梦也不分明，又何必、催教梦醒。"
    ]
  },
  {
    "id": "adcfe4db23c05892b10fd98acb517612",
    "title": "临江仙·谢饷樱桃",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "绿叶成阴春尽也，守宫偏护星星。留将颜色慰多情。分明千点泪，贮作玉壶冰。",
      "独卧文园方病渴，强拈红豆酬卿。感卿珍重报流莺。惜花须自爱，休只为花疼。"
    ]
  },
  {
    "id": "adcfe4db23c05892fb9a919bad3d9b98",
    "title": "虞美人·黄昏又听城头角",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "黄昏又听城头角，病起心情恶。药炉初沸短檠青，无那残香半缕恼多情。",
      "多情自古原多病，清镜怜清影。一声弹指泪如丝，央及东风休遣玉人知。"
    ]
  },
  {
    "id": "adcfe4db23c0589283db5b621ba22b35",
    "title": "采桑子·桃花羞作无情死",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "桃花羞作无情死，感激东风。吹落娇红，飞入窗间伴懊侬。",
      "谁怜辛苦东阳瘦，也为春慵。不及芙蓉，一片幽情冷处浓。"
    ]
  },
  {
    "id": "adcfe4db23c05892c2bee2e613f5fc21",
    "title": "山花子·欲话心情梦已阑",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "欲话心情梦已阑，镜中依约见春山。方悔从前真草草，等闲看。",
      "环佩只应归月下，钿钗何意寄人间。多少滴残红蜡泪，几时干。"
    ]
  },
  {
    "id": "adcfe4db23c05892ad0f2d702aa161cd",
    "title": "浪淘沙·闷自剔残灯",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "闷自剔残灯，暗雨空庭。潇潇已是不堪听，那更西风偏着意，做尽秋声。",
      "城柝已三更，欲睡还醒。薄寒中夜掩银屏，曾染戒香消俗念，莫又多情。"
    ]
  },
  {
    "id": "adcfe4db23c05892cd87a142001f94e2",
    "title": "眼儿媚·中元夜有感",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "手写香台金字经，惟愿结来生。莲花漏转，杨枝露滴，想鉴微诚。",
      "欲知奉倩神伤极，凭诉与秋擎。西风不管，一池萍水，几点荷灯。"
    ]
  },
  {
    "id": "adcfe4db23c058929c97a1714b97c1ba",
    "title": "诉衷情·冷落绣衾谁与伴",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "冷落绣衾谁与伴，倚香篝。春睡起，斜日照梳头。欲写两眉愁，休休。远山残翠收，莫登楼。"
    ]
  },
  {
    "id": "adcfe4db23c05892c4a9886d5b709f6c",
    "title": "浣溪沙·雨歇梧桐泪乍收",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "雨歇梧桐泪乍收，遣怀翻自忆从头。摘花销恨旧风流。",
      "帘影碧桃人已去，屧痕苍藓径空留。两眉何处月如钩？"
    ]
  },
  {
    "id": "adcfe4db23c0589243ec751f763c0600",
    "title": "浣溪沙·欲问江梅瘦几分",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "欲问江梅瘦几分，只看愁损翠罗裙。麝篝衾冷惜馀熏。",
      "可耐暮寒长倚竹，便教春好不开门。枇杷花底校书人。"
    ]
  },
  {
    "id": "adcfe4db23c05892ee468b5fbe188812",
    "title": "浣溪沙·泪浥红笺第几行",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "泪浥红笺第几行，唤人娇鸟怕开窗。那能闲过好时光。",
      "屏障厌看金碧画，罗衣不奈水沉香。遍翻眉谱只寻常。"
    ]
  },
  {
    "id": "adcfe4db23c058926eb47271b38fb2aa",
    "title": "浣溪沙·寄严荪友",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "藕荡桥边理钓筒，苎萝西去五湖东。笔床茶灶太从容。",
      "况有短墙银杏雨，更兼高阁玉兰风。画眉闲了画芙蓉。"
    ]
  },
  {
    "id": "adcfe4db23c058925b4556a2bf870f59",
    "title": "生查子·散帙坐凝尘",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "散帙坐凝尘，吹气幽兰并。茶名龙凤团，香字鸳鸯饼。",
      "玉局类弹棋，颠倒双栖影。花月不曾闲，莫放相思醒。"
    ]
  },
  {
    "id": "adcfe4db23c0589285fc884b3a863da1",
    "title": "采桑子·咏春雨",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "嫩烟分染鹅儿柳，一样风丝。似整如欹，才着春寒瘦不支。",
      "凉侵晓梦轻蝉腻，约略红肥。不惜葳蕤，碾取名香作地衣。"
    ]
  },
  {
    "id": "adcfe4db23c05892a6e3fdc6dd37d343",
    "title": "红窗月·燕归花谢",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "燕归花谢，早因循、又过清明。是一般风景，两样心情。犹记碧桃影里、誓三生。",
      "乌丝阑纸娇红篆，历历春星。道休孤密约，鉴取深盟。语罢一丝香露、湿银屏。"
    ]
  },
  {
    "id": "adcfe4db23c05892a4c12673bb633af0",
    "title": "赤枣子·惊晓漏",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "惊晓漏，护春眠。格外娇慵只自怜。",
      "寄语酿花风日好，绿窗来与上琴弦。"
    ]
  },
  {
    "id": "adcfe4db23c0589262a301d2d00a42d5",
    "title": "如梦令·纤月黄昏庭院",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "纤月黄昏庭院，语密翻教醉浅。知否那人心？旧恨新欢相半。谁见？谁见？珊枕泪痕红泫。"
    ]
  },
  {
    "id": "adcfe4db23c05892c4503079626eab44",
    "title": "天仙子·梦里蘼芜青一剪",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "梦里蘼芜青一剪，玉郎经岁音书远。暗钟明月不归来，梁上燕，轻罗扇，好风又落桃花片。"
    ]
  },
  {
    "id": "adcfe4db23c05892c3fb0af3fe228801",
    "title": "天仙子·好在软绡红泪积",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "好在软绡红泪积，漏痕斜罥菱丝碧。古钗封寄玉关秋，天咫尺，人南北。不信鸳鸯头不白。"
    ]
  },
  {
    "id": "adcfe4db23c05892b87221774d001171",
    "title": "忆王孙·暗怜双绁郁金香",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "暗怜双绁郁金香，欲梦天涯思转长。几夜东风昨夜霜，减容光，莫为繁花又断肠。"
    ]
  },
  {
    "id": "adcfe4db23c058927c52391690e132b4",
    "title": "鹊桥仙·七夕",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "乞巧楼空，影娥池冷，佳节只供愁叹。丁宁休曝旧罗衣，忆素手、为予缝绽。",
      "莲粉飘红，菱丝翳碧，仰见明星空烂。亲持钿合梦中来，信天上、人间非幻。"
    ]
  },
  {
    "id": "adcfe4db23c0589296651e0369038340",
    "title": "鹊桥仙·倦收缃帙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "倦收缃帙，悄垂罗幕，盼煞一灯红小。便容生受博山香，销折得、狂名多少。",
      "是伊缘薄，是侬情浅，难道多磨更好？不成寒漏也相催，索性尽、荒鸡唱了。"
    ]
  },
  {
    "id": "adcfe4db23c0589231eebd9f9623b4ea",
    "title": "虞美人·彩云易向秋空散",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "彩云易向秋空散，燕子怜长叹。几翻离合总无因，赢得一回僝僽一回亲。",
      "归鸿旧约霜前至，可寄香笺字。不如前事不思量，且枕红蕤欹侧看斜阳。"
    ]
  },
  {
    "id": "adcfe4db23c0589212c3d0404e5d9629",
    "title": "南乡子·柳沟晓发",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "灯影伴鸣梭，织女依然怨隔河。曙色远连山色起，青螺。回首微茫忆翠娥。",
      "凄切客中过。料抵秋闺一半多。一世疏狂应为著，横波。作个鸳鸯消得么？"
    ]
  },
  {
    "id": "adcfe4db23c05892e83d7ae504d2f9f4",
    "title": "青衫湿遍·悼亡",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "青衫湿遍，凭伊慰我，忍便相忘。半月前头扶病，剪刀声、犹在银釭。忆生来、小胆怯空房。到而今，独伴梨花影，冷冥冥、尽意凄凉。愿指魂兮识路，教寻梦也回廊。",
      "咫尺玉钩斜路，一般消受，蔓草残阳。判把长眠滴醒，和清泪、搅入椒浆。怕幽泉、还为我神伤。道书生簿命宜将息，再休耽、怨粉愁香。料得重圆密誓，难禁寸裂柔肠。"
    ]
  },
  {
    "id": "adcfe4db23c05892a7afee2031415c1a",
    "title": "减字木兰花·从教铁石",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "从教铁石，每见花开成惜惜。泪点难消，滴损苍烟玉一条。",
      "怜伊大冷，添个纸窗疏竹影。记取相思，环佩归来月上时。"
    ]
  },
  {
    "id": "adcfe4db23c0589259b257a8b1eb6822",
    "title": "忆秦娥·长飘泊",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "长飘泊，多愁多病心情恶。心情恶。模糊一片，强分哀乐。",
      "拟将欢笑排离索，镜中无奈颜非昨。颜非昨。才华尚浅，因何福薄。"
    ]
  },
  {
    "id": "adcfe4db23c058924ba8330def4cbbae",
    "title": "忆王孙·西风一夜剪芭蕉",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "西风一夜剪芭蕉，倦眼经秋耐寂寥？强把心情付浊醪。读《离骚》。愁似湘江日夜潮。"
    ]
  },
  {
    "id": "adcfe4db23c058922d421c6c368fb8bc",
    "title": "菊花新·用韵送张见阳令江华",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "愁绝行人天易暮，行向鹧鸪声里住。渺渺洞庭波，木叶下，楚天何处。",
      "折残杨柳应无数，趁离亭笛声吹度。有几个征鸿，相伴也，送君南去。"
    ]
  },
  {
    "id": "adcfe4db23c0589225d29542d96a2666",
    "title": "于中好·送梁汾南还，为题小影",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "握手西风泪不干，年来多在别离间。遥知独听灯前雨，转忆同看雪后山。",
      "凭寄语，劝加餐。桂花时节约重还。分明小像沉香缕，一片伤心欲画难。"
    ]
  },
  {
    "id": "adcfe4db23c058921d1aae7f6b7b41cc",
    "title": "好事近·帘外五更风",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "帘外五更风，消受晓寒时节。刚剩秋衾一半，拥透帘残月。",
      "争教清泪不成冰？好处便轻别。拟把伤离情绪，待晓寒重说。"
    ]
  },
  {
    "id": "adcfe4db23c05892454a226068027aa0",
    "title": "调笑令·明月",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "明月，明月。曾照个人离别。玉壶红泪相偎，还似当年夜来。来夜，来夜，肯把清辉重借？"
    ]
  },
  {
    "id": "adcfe4db23c05892e3ba98a7a2067de7",
    "title": "清平乐·上元月蚀",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "瑶华映阙，烘散蓂墀雪。比拟寻常清景别，第一团圆时节。",
      "影娥忽泛初弦，分辉借与宫莲。七宝修成合璧，重轮岁岁中天。"
    ]
  },
  {
    "id": "adcfe4db23c0589250741582f7638cc3",
    "title": "沁园春·代悼亡",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "梦冷蘅芜，却望姗姗，是耶非耶？怅兰膏渍粉，尚留犀合；金泥蹙绣，空掩蝉纱。影弱难持，缘深暂隔，只当离愁滞海涯。归来也，趁星前月底，魂在梨花。",
      "鸾胶纵续琵琶。问可及、当年萼绿华。但无端摧折，恶经风浪；不如零落，判委尘沙。最忆相看，娇讹道字，手剪银灯自泼茶。令已矣，便帐中重见，那似伊家。"
    ]
  },
  {
    "id": "adcfe4db23c05892423a6569a4caa120",
    "title": "遐方怨·欹角枕",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "欹角枕，掩红窗。梦到江南，伊家博山沈水香。湔裙归晚坐思量。轻烟笼翠黛，月茫茫。"
    ]
  },
  {
    "id": "adcfe4db23c05892d7892bed85d22e2f",
    "title": "金缕曲·疏影临书卷",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "疏影临书卷。带霜华、高高下下，粉脂都遣。别是幽情嫌妩媚，红烛啼痕休泫。趁皓月、光浮冰茧。恰与花神供写照，任泼来、淡墨无深浅。持素障，夜中展。",
      "残缸掩过看逾显。相对处、芙蓉玉绽，鹤翎银扁。但得白衣时慰藉，一任浮云苍犬。尘土隔、软红偷免。帘幕西风人不寐，恁清光、肯惜鹴裘典。休便把，落英剪。"
    ]
  },
  {
    "id": "adcfe4db23c0589276616bc44b65641c",
    "title": "采桑子·土花曾染湘娥黛",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "土花曾染湘娥黛，铅泪难消。清韵谁敲，不是犀椎是凤翘。",
      "只应长伴端溪紫，割取秋潮。鹦鹉偷教，方响前头见玉箫。"
    ]
  },
  {
    "id": "adcfe4db23c058925ab97d7ed6f247a5",
    "title": "少年游",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "算来好景只如斯，惟许有情知。寻常风月，等闲谈笑，称意即相宜。",
      "十年青鸟音尘断，往事不胜思。一钩残照，半帘飞絮，总是恼人时。"
    ]
  },
  {
    "id": "adcfe4db23c058922e013de0bac89657",
    "title": "茶瓶儿",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "杨花糁径樱桃落。绿阴下、晴波燕掠，好景成担阁。秋千背倚，风态宛如昨。",
      "可惜春来总萧索。人瘦损、纸鸢风恶。多少芳笺约，青鸾去也，谁与劝孤酌？"
    ]
  },
  {
    "id": "adcfe4db23c0589286b91202535b7f10",
    "title": "虞美人",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "绿阴帘外梧桐影，玉虎牵金井。怕听啼鴂出帘迟，挨到年年今日两相思。",
      "凄凉满地红心草，此恨谁知道。待将幽忆寄新词，分付芭蕉风定月斜时。"
    ]
  },
  {
    "id": "adcfe4db23c05892f02891a419bfc303",
    "title": "采桑子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "冷香萦遍红桥梦，梦觉城笳。月上桃花，雨歇春寒燕子家。",
      "箜篌别后谁能鼓，肠断天涯。暗损韶华，一缕茶烟透碧纱。"
    ]
  },
  {
    "id": "adcfe4db23c05892f02891a4df88cd38",
    "title": "采桑子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "拨灯书尽红笺也，依旧无聊。玉漏迢迢，梦里寒花隔玉箫。",
      "几竿修竹三更雨，叶叶萧萧。分付秋潮，莫误双鱼到谢桥。"
    ]
  },
  {
    "id": "adcfe4db23c05892f02891a45ef4d852",
    "title": "采桑子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "凉生露气湘弦润，暗滴花梢。帘影谁摇，燕蹴风丝上柳条。",
      "舞鹍镜匣开频掩，檀粉慵调。朝泪如潮，昨夜香衾觉梦遥。"
    ]
  },
  {
    "id": "adcfe4db23c05892e429ae7993634f11",
    "title": "如梦令",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "木叶纷纷归路，残月晓风何处。消息半浮沉，今夜相思几许。秋雨，秋雨，一半西风吹去。"
    ]
  },
  {
    "id": "adcfe4db23c05892f32f182e87c1c0e0",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "脂粉塘空遍绿苔，掠泥营垒燕相催。妒他飞去却飞回。",
      "一骑近从梅里过，片帆遥自藕溪来。博山香烬未全灰。"
    ]
  },
  {
    "id": "adcfe4db23c05892fb2beb6d146bdf13",
    "title": "浣溪沙·大觉寺",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "燕垒空梁画壁寒，诸天花雨散幽关。篆香清梵有无间。",
      "蛱蝶乍从帘影度，樱桃半是鸟衔残。此时相对一忘言。"
    ]
  },
  {
    "id": "adcfe4db23c05892f32f182e7f2387f8",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "抛却无端恨转长，慈云稽首返生香。妙莲花说试推详。",
      "但是有情皆满愿，更从何处著思量。篆烟残烛并回肠。"
    ]
  },
  {
    "id": "adcfe4db23c058927ba6c00114a9f3a0",
    "title": "浣溪沙·小兀喇",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "桦屋鱼衣柳作城，蛟龙鳞动浪花腥，飞扬应逐海东青。",
      "犹记当年军垒迹，不知何处梵钟声，莫将兴废话分明。"
    ]
  },
  {
    "id": "adcfe4db23c05892dcf32b41de4e82af",
    "title": "江城子·咏史",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "湿云全压数峰低。影凄迷，望中疑。非雾非烟，神女欲来时、若问生涯原是梦，除梦里，没人知。"
    ]
  },
  {
    "id": "adcfe4db23c0589250b63f4a0d5339ab",
    "title": "昭君怨",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "深禁好春谁惜，薄暮瑶阶伫立。别院管弦声，不分明。",
      "又是梨花欲谢，绣被春寒今夜。寂寂锁朱门，梦承恩。"
    ]
  },
  {
    "id": "adcfe4db23c0589225eb6af7a7ea7d12",
    "title": "清平乐",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "青陵蝶梦，倒挂怜么凤。退粉收香情一种，栖傍玉钗偷共。",
      "愔愔镜阁飞蛾，谁传锦字秋河？莲子依然隐雾，菱花暗惜横波。"
    ]
  },
  {
    "id": "adcfe4db23c058929ac8c81d55b35282",
    "title": "清平乐·弹琴峡题壁 ",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "泠泠彻夜，谁是知音者。如梦前朝何处也，一曲边愁难写。",
      "极天关塞云中，人随落雁西风。唤取红襟翠袖，莫教泪洒英雄。"
    ]
  },
  {
    "id": "adcfe4db23c0589248f36324c5e12c0d",
    "title": "东风齐着力",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "电急流光，天生薄命，有泪如潮。勉为欢谑，到底总无聊。欲谱频年离恨，言已尽、恨未曾消。凭谁把，一天愁绪，按出琼萧。",
      "往事水迢迢，窗前月、几番空照魂销。旧欢新梦，雁齿小红桥。最是烧灯时候，宜春髻、酒暖蒲萄。凄凉煞，五枝青玉，风雨飘飘。"
    ]
  },
  {
    "id": "adcfe4db23c05892f137049bebf090dc",
    "title": "阮郎归",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "斜风细雨正霏霏。画帘拖地垂。屏山几曲篆香微。闲亭柳絮飞。",
      "新绿密，乱红稀。乳莺残日啼。余寒欲透缕金衣。落花郎未归。"
    ]
  },
  {
    "id": "adcfe4db23c05892f32f182ed6fe8e6d",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "酒醒香销愁不胜，如何更向落花行。去年高摘斗径盈。",
      "夜雨几番销瘦了，繁华如梦总无凭。人间何处问多情。"
    ]
  },
  {
    "id": "adcfe4db23c05892a90eaa774c34d0fa",
    "title": "摊破浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "小立红桥柳半垂，越罗裙扬缕金衣。采得石榴双叶子，欲遗谁？",
      "便是有情当落月，只应无伴送斜晖。寄语东风休着力，不禁吹。"
    ]
  },
  {
    "id": "adcfe4db23c0589231858410b1f6c181",
    "title": "山花子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "昨夜浓香分外宜，天将妍暖护双栖。桦烛影微红玉软，燕钗垂。",
      "几为愁多翻自笑，那逢欢极却含啼。央及莲花清漏滴，莫相催。"
    ]
  },
  {
    "id": "adcfe4db23c05892a2d534f6c1e8fa4e",
    "title": "减字木兰花",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "相逢不语，一朵芙蓉著秋雨。小晕红潮，斜溜鬟心只凤翘。",
      "待将低唤，直为凝情恐人见。欲诉幽怀，转过回阑叩玉钗。"
    ]
  },
  {
    "id": "adcfe4db23c05892a2d534f62b26ab01",
    "title": "减字木兰花",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "断魂无据，万水千山何处去？没个音书，尽日东风上绿除。",
      "故园春好，寄语落花须自扫。莫更伤春，同是恹恹多病人。"
    ]
  },
  {
    "id": "adcfe4db23c05892a2d534f670519f5c",
    "title": "减字木兰花",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "花丛冷眼，自惜寻春来较晚。知道今生，知道今生那见卿。",
      "天然绝代，不信相思浑不解。若解相思，定与韩凭共一枝。"
    ]
  },
  {
    "id": "adcfe4db23c05892c2ebbe3be860545a",
    "title": "鹧鸪天",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "尘满疏帘素带飘，真成暗度可怜宵。几回偷拭青衫泪，忽傍犀奁见翠翘。",
      "惟有恨，转无聊。五更依旧落花朝。衰杨叶尽丝难尽，冷雨凄风打画桥。"
    ]
  },
  {
    "id": "adcfe4db23c0589260bdde5a5826d475",
    "title": "四和香",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "麦浪翻晴风飐柳，已过伤春候。因甚为他成僝僽？毕竟是春迤逗。",
      "红药阑边携素手，暖语浓于酒。盼到园花铺似绣，却更比春前瘦。"
    ]
  },
  {
    "id": "adcfe4db23c05892c06ac9f224dfb66e",
    "title": "南歌子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "翠袖凝寒薄，帘衣入夜空。病容扶起月明中。惹得一丝残篆，旧薰笼。",
      "暗觉欢期过，遥知别恨同。疏花已是不禁风，那更夜深清露，湿愁红。"
    ]
  },
  {
    "id": "adcfe4db23c0589205aeeecfa6187825",
    "title": "秋千索·渌水亭春望",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "垆边唤酒双鬟亚，春已到卖花帘下。一道香尘碎绿苹，看白袷亲调马。",
      "烟丝宛宛愁萦挂，剩几笔晚晴图画。半枕芙蕖压浪眠，教费尽莺儿话。"
    ]
  },
  {
    "id": "adcfe4db23c05892d3093e7681ae8af3",
    "title": "秋千索",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "游丝断续东风弱，浑无语、半垂帘幕。红袖谁招曲槛边，弄一缕、秋千索。",
      "惜花人共残春薄，春欲尽、纤腰如削。新月才堪照独愁，却又照、梨花落。"
    ]
  },
  {
    "id": "adcfe4db23c05892e3a9b878aba67dcf",
    "title": "望江南·挑灯坐",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "挑灯坐，坐久忆年时。薄雾笼花娇欲泣，夜深微月下杨枝。催道太眠迟。",
      "憔悴去，此恨有谁知。天上人间俱怅望，经声佛火两凄迷。未梦已先疑。"
    ]
  },
  {
    "id": "adcfe4db23c05892154effbd6299f593",
    "title": "浪淘沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "眉谱待全删，别画秋山。朝云渐入有无间。莫笑生涯浑似梦，好梦原难。",
      "红咮啄花残，独自凭阑。月斜风起袷衣单。消受春风都一例，若个偏寒？"
    ]
  },
  {
    "id": "adcfe4db23c05892154effbd177eb1a4",
    "title": "浪淘沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "紫玉拨寒灰，心字全非。疏帘犹是隔年垂，半卷夕阳红雨入，燕子来时。",
      "回首碧云西，多少心期。短长亭外短长堤。百尺游丝千里梦，无限凄迷。"
    ]
  },
  {
    "id": "adcfe4db23c05892154effbd89f4f7c8",
    "title": "浪淘沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "清镜上朝云，宿篆犹熏。一春双袂尽啼痕，那更夜来山枕侧，又梦归人。",
      "花底病中身，懒约湔裙。待寻闲事度佳辰，绣榻重开添几线，旧谱翻新。"
    ]
  },
  {
    "id": "adcfe4db23c058929b02ba6d9c2da626",
    "title": "菩萨蛮",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "梦回酒醒三通鼓，断肠啼鴂花飞处。新恨隔红窗，罗衫泪几行。",
      "相思何处说，空有当时月。月也异当时，团圞照鬓丝。"
    ]
  },
  {
    "id": "adcfe4db23c058929b02ba6dc5f1b746",
    "title": "菩萨蛮",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "隔花才歇廉纤雨，一声弹指混无语。梁燕自双归，长条脉脉垂。",
      "小屏山色远，妆薄铅华浅。独自立瑶阶，透寒金缕鞋。"
    ]
  },
  {
    "id": "adcfe4db23c058929b02ba6d1fdd1d0f",
    "title": "菩萨蛮",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "窗前桃蕊娇如倦，东风泪洗胭脂面。人在小红楼，离情唱《石州》。",
      "夜来双燕宿，灯背屏腰绿。香尽雨阑珊，薄衾寒不寒。"
    ]
  },
  {
    "id": "adcfe4db23c05892f32f182ef2bcfb57",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "睡起惺忪强自支。绿倾蝉鬓下帘时。夜来愁损小腰肢。",
      "远信不归空伫望，幽期细数却参差。更兼何事耐寻思。"
    ]
  },
  {
    "id": "adcfe4db23c05892f32f182efd64ea3e",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "五月江南麦已稀，黄梅时节雨霏微。闲看燕子教雏飞。",
      "一水浓阴如罨画，数峰无恙又晴晖。湔裙谁独上渔矶。"
    ]
  },
  {
    "id": "adcfe4db23c058929f0e0df369fc740f",
    "title": "浣溪沙·咏五更·和湘真韵",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "微晕娇花湿欲流，簟纹灯影一生愁。梦回疑在远山楼。",
      "残月暗窥金屈戍，软风徐荡玉帘钩。待听邻女唤梳头。"
    ]
  },
  {
    "id": "adcfe4db23c058928ec6222e569531a6",
    "title": "鹊桥仙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "梦来双倚，醒时独拥，窗外一眉新月。寻思常自悔分明，无奈却、照人清切。",
      "一宵灯下，连朝镜里，瘦尽十年花骨。前期总约上元时，怕难认、飘零人物。"
    ]
  },
  {
    "id": "adcfe4db23c058921368c91490d752f6",
    "title": "临江仙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "长记碧纱窗外语，秋风吹送归鸦。片帆从此寄尺涯。一灯新睡觉，思梦月初斜。",
      "便是欲归归未得，不如燕子还家。春云春水带轻霞。画船人似月，细雨落杨花。"
    ]
  },
  {
    "id": "adcfe4db23c058929c70a6d82b7ae3ec",
    "title": "踏莎行",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "春水鸭头，春山鹦嘴，烟丝无力风斜倚。百花时节好逢迎，可怜人掩屏山睡。",
      "密语移灯，闲情枕臂。从教酝酿孤眠味。春鸿不解讳相思，映窗书破人人字。"
    ]
  },
  {
    "id": "adcfe4db23c058924334969f6d0eaa80",
    "title": "蝶恋花",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "露下庭柯蝉响歇。纱碧如烟，烟里玲珑月。并著香肩无可说，樱桃暗解丁香结。",
      "笑卷轻衫鱼子缬。试扑流萤，惊起双栖蝶。瘦断玉腰沾粉叶，人生那不相思绝。"
    ]
  },
  {
    "id": "adcfe4db23c05892d1c1b6324a565911",
    "title": "唐多令·雨夜",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "丝雨织红茵，苔阶压绣纹，是年年、肠断黄昏。到眼芳菲都惹恨，那更说，塞垣春。",
      "萧飒不堪闻，残妆拥夜分，为梨花、深掩重门。梦向金微山下去，才识路，又移军。"
    ]
  },
  {
    "id": "adcfe4db23c058925b88854ea71c9515",
    "title": "踏莎美人·清明",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "拾翠归迟，踏春期近，香笺小迭邻姬讯。樱桃花谢已清明，何事绿鬟斜亸、宝钗横。",
      "浅黛双弯，柔肠几寸，不堪更惹其他恨。晓窗窥梦有流莺，也觉个侬憔悴、可怜生。"
    ]
  },
  {
    "id": "adcfe4db23c058920c5c2e7dbcbe38be",
    "title": "念奴娇",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "人生能几？总不如休惹、情条恨叶。刚是尊前同一笑，又到别离时节。灯灺挑残，炉烟爇尽，无语空凝咽。一天凉露，芳魂此夜偷接。",
      "怕见人去楼空，柳枝无恙，犹扫窗间月。无分暗香深处住，悔把兰襟亲结。尚暖檀痕，犹寒翠影，触绪添悲切。愁多成病，此愁知向谁说？"
    ]
  },
  {
    "id": "adcfe4db23c05892fd046f29f03b68e5",
    "title": "秋水·听雨",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "谁道破愁须仗酒，酒醒后，心翻醉。正香销翠被，隔帘惊听，那又是、点点丝丝和泪。忆剪烛幽窗小憩，娇梦垂成，频唤觉一眶秋水。",
      "依旧乱蛩声里，短檠明灭，怎教人睡。想几年踪迹，过头风浪，只消受、一段横波花底。向拥髻灯前提起。甚日还来，同领略、夜雨空阶滋味。"
    ]
  },
  {
    "id": "adcfe4db23c05892783e1dfe81bb9379",
    "title": "木兰花慢·立秋夜雨送梁汾南行",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "盼银河迢递，惊入夜，转清商。乍西园蝴蝶，轻翻麝粉，暗惹蜂黄。炎凉。等闲瞥眼，甚丝丝、点点搅柔肠。应是登临送客，别离滋味重尝。",
      "疑将。水墨画疏窗，孤影淡潇湘。倩一叶高梧，半条残烛、做尽商量。荷裳。被风暗剪，问今宵、谁与盖鸳鸯。从此羁愁万叠，梦回分付啼螀。"
    ]
  },
  {
    "id": "adcfe4db23c05892e0510f523d9cabc5",
    "title": "河渎神",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "凉月转雕阑，萧萧木叶声乾。银灯飘落琐窗闲，枕屏几叠秋山。",
      "朔风吹透青缣被，药炉火暖初沸。清漏沉沉无寐，为伊判得憔悴。"
    ]
  },
  {
    "id": "adcfe4db23c05892856e2096f6ae7aff",
    "title": "浣溪沙·庚申除夜",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "收取闲心冷处浓，舞裙犹忆柘枝红。谁家刻烛待春风。",
      "竹叶樽空翻采燕，九枝灯灺颤金虫。风流端合倚天公。"
    ]
  },
  {
    "id": "adcfe4db23c05892f32f182e2ca4f689",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "肠断班骓去未还，绣屏深锁凤箫寒。一春幽梦有无间。",
      "逗雨疏花浓淡改，关心芳草浅深难。不成风月转摧残。"
    ]
  },
  {
    "id": "adcfe4db23c05892f32f182e06a065b0",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "凤髻抛残秋草生。高梧湿月冷无声。当时七夕记深盟。",
      "信得羽衣传钿合，悔教罗袜葬倾城。人间空唱雨淋铃。"
    ]
  },
  {
    "id": "adcfe4db23c05892f32f182eca2e60b8",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "十二红帘窣地深，才移刬袜又沉吟。晚晴天气惜轻阴。",
      "珠衱佩囊三合字，宝钗拢髻两分心。定缘何事湿兰襟。"
    ]
  },
  {
    "id": "adcfe4db23c05892f32f182eb3be8b84",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "容易浓香近画屏，繁枝影著半窗横。风波狭路倍怜卿。",
      "未接语言犹怅望，才通商略已懵腾。只嫌今夜月偏明。"
    ]
  },
  {
    "id": "adcfe4db23c05892eb1c9c8ce3cccd70",
    "title": "沁园春",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "丁巳重阳前三日，梦亡妇淡妆素服，执手哽咽，语多不复能记。但临别有云：“衔恨愿为天上月，年年犹得向郎圆。”妇素未工诗，不知何以得此也，觉后感赋。",
      "瞬息浮生，薄命如斯，低徊怎忘。记绣榻闲时，并吹红雨；雕阑曲处，同倚斜阳。梦好难留，诗残莫续，赢得更深哭一场。遗容在，只灵飙一转，未许端详。重寻碧落茫茫。料短发、朝来定有霜。便人间天上，尘缘未断，春花秋叶，触绪还伤。欲结绸缪，翻惊摇落，减尽荀衣昨日香。真无奈，倩声声邻笛，谱出回肠。"
    ]
  },
  {
    "id": "adcfe4db23c058929b02ba6db12b9614",
    "title": "菩萨蛮",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "乌丝画作回纹纸，香煤暗蚀藏头字。筝雁十三双，输他作一行。",
      "相看仍似客，但道休相忆。索性不还家，落残红杏花。"
    ]
  },
  {
    "id": "adcfe4db23c05892f02891a4d99e39fb",
    "title": "采桑子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "白衣裳凭朱阑立，凉月趖西。点鬓霜微，岁晏知君归不归？",
      "残更目断传书雁，尺素还稀。一味相思，准拟相看似旧时。"
    ]
  },
  {
    "id": "adcfe4db23c05892a255c656b036b0d5",
    "title": "满宫花",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "盼天涯，芳讯绝，莫是故情全歇？朦胧寒月影微黄，情更薄于寒月。麝烟销，兰烬灭，多少怨眉愁睫。芙蓉莲子待分明，莫向暗中磨折。"
    ]
  },
  {
    "id": "adcfe4db23c05892d8514caf14a34736",
    "title": "南乡子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "何处淬吴钩？一片城荒枕碧流。曾是当年龙战地，飕飕。塞草霜风满地秋。",
      "霸业等闲休。跃马横戈总白头。莫把韶华轻换了，封侯。多少英雄只废丘。"
    ]
  },
  {
    "id": "adcfe4db23c058928ec6222efba0f42b",
    "title": "鹊桥仙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "月华如水，波纹似练，几簇淡烟衰柳。塞鸿一夜尽南飞，谁与问倚楼人瘦。",
      "韵拈风絮，录成金石，不是舞裙歌袖。从前负尽扫眉才，又担阁镜囊重绣。"
    ]
  },
  {
    "id": "adcfe4db23c0589263dec2a8ad235e44",
    "title": "明月棹孤舟·海淀",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "一片亭亭空凝伫。趁西风霓裳偏舞。白鸟惊飞，菰蒲叶乱，断续浣纱人语。",
      "丹碧驳残秋夜雨。风吹去采菱越女。辘轳声断，昏鸦欲起，多少博山情绪。"
    ]
  },
  {
    "id": "adcfe4db23c05892058eae05fd6fba3b",
    "title": "望海潮·宝珠洞",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "漠陵风雨，寒烟衰草，江山满目兴亡。白日空山，夜深清呗，算来别是凄凉。往事最堪伤，想铜驼巷陌，金谷风光。几处离宫，至今童子牧牛羊。",
      "荒沙一片茫茫，有桑干一线，雪冷雕翔。一道炊烟，三分梦雨，忍看林表斜阳。归雁两三行，见乱云低水，铁骑荒冈。僧饭黄昏，松门凉月拂衣裳。"
    ]
  },
  {
    "id": "adcfe4db23c05892954b6e00ed4fcc26",
    "title": "忆江南",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "江南忆，鸾辂此经过。一掬胭脂沉碧甃，四围亭壁幛红罗。消息暑风多。"
    ]
  },
  {
    "id": "adcfe4db23c05892954b6e008844a5a2",
    "title": "忆江南",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "春去也，人在画楼东。芳草绿粘天一角，落花红沁水三弓。好景共谁同？"
    ]
  },
  {
    "id": "adcfe4db23c058923c2bc9403ea95ca4",
    "title": "玉连环影",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "才睡。愁压衾花碎。细数更筹，眼看银虫坠。",
      "梦难凭，讯难真，只是赚伊终日两眉颦。"
    ]
  },
  {
    "id": "adcfe4db23c05892f32f182e194d9194",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "锦样年华水样流，鲛珠迸落更难收。病余常是怯梳头。",
      "一径绿云修竹怨，半窗红日落花愁。愔愔只是下帘钩。"
    ]
  },
  {
    "id": "adcfe4db23c05892f32f182e91f41e62",
    "title": "浣溪沙",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "肯把离情容易看，要从容易见艰难。难抛往事一般般。",
      "今夜灯前形共影，枕函虚置翠衾单。更无人与共春寒。"
    ]
  },
  {
    "id": "adcfe4db23c05892f02891a4764d01f2",
    "title": "采桑子",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "巂周声里严关峙，匹马登登，乱踏黄尘。听报邮签第几程。",
      "行人莫话前朝事，风雨诸陵，寂寞鱼灯。天寿山头冷月横。"
    ]
  },
  {
    "id": "adcfe4db23c05892db99e32926885c7d",
    "title": "清平乐·画屏无睡",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "画屏无睡，雨点惊风碎。贪话零星兰焰坠，闲了半床红被。",
      "生来柳絮飘零，便教咒也无灵。待问归期还未，已看双睫盈盈。"
    ]
  },
  {
    "id": "adcfe4db23c05892d3093e76a2add091",
    "title": "秋千索",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "锦帷初卷蝉云绕，却待要起来还早。不成薄睡倚香篝，一缕缕残烟袅。",
      "绿阴满地红阑悄，更添与催归啼鸟。可怜春去又经时，只莫被人知了。"
    ]
  },
  {
    "id": "adcfe4db23c05892493905050d93e7c1",
    "title": "菩萨蛮·寄梁汾苕中",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "知君此际情萧索，黄芦苦竹孤舟泊。烟白酒旗青，水村鱼市晴。",
      "柁楼今夕梦，脉脉春寒送。直过画眉桥，钱塘江上潮。"
    ]
  },
  {
    "id": "adcfe4db23c0589213d0e819d119c233",
    "title": "《无题》",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "烟般往事梦中休，绕梁芳踪难去留。君言相思一样苦，妾叹离散两般愁。",
      "意到浓时怎忍舍，情到深处无怨尤。孤影月明应寂寞，问君何处是归途？"
    ]
  },
  {
    "id": "adcfe4db23c0589280909f5524b35492",
    "title": "寻芳草·萧寺记梦",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "客夜怎生过。梦相伴、绮窗吟和。薄嗔佯笑道，若不是恁凄凉，肯来么。",
      "来去苦匆匆，准拟待、晓钟敲破。乍偎人一闪灯花堕，却对著琉璃火。"
    ]
  },
  {
    "id": "adcfe4db23c05892ae71e6c50c33150f",
    "title": "水调歌头·题西山秋爽图",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "空山梵呗静，水月影俱沉。悠然一境人外，都不许尘侵。岁晚忆曾游处，犹记半竿斜照，一抹界疏林。绝顶茅菴里，老衲正孤吟。",
      "云中锡，溪头钓，涧边琴。此生著几緉屐，谁识卧游心？准拟乘风归去，错向槐安回首，何日得投簪。布袜青鞋约，但向画图寻。"
    ]
  },
  {
    "id": "adcfe4db23c0589212cac77dde9e420b",
    "title": "菩萨蛮·白日惊飚冬已半",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "惊飙掠地冬将半，解鞍正值昏鸦乱。冰合大河流，茫茫一片愁。",
      "烧痕空极望，鼓角高城上。明日近长安，客心愁未阑。"
    ]
  },
  {
    "id": "adcfe4db23c05892ae9298bdfe970dae",
    "title": "菩萨蛮·阑风伏雨催寒食",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "阑风伏雨催寒食，樱桃一夜花狼藉。刚与病相宜，锁窗薰绣衣。",
      "画眉烦女伴，央及流莺唤。半晌试开奁，娇多直自嫌。"
    ]
  },
  {
    "id": "adcfe4db23c058929e32192154b8b225",
    "title": "满江红·为问封姨",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "为问封姨，何事却、排空卷地。又不是、江南春好，妒花天气。叶尽归鸦栖未得，带垂惊燕飘还起。甚天公、不肯惜愁人，添憔悴。",
      "搅一霎，灯前睡。听半晌，心如醉。倩碧纱遮断，画屏深翠。只影凄清残烛下，离魂飘缈秋空里。总随他、泊粉与飘香，真无谓。"
    ]
  },
  {
    "id": "adcfe4db23c0589204cc964635690539",
    "title": "满江红·代北燕南",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "代北燕南，应不隔、月明千里。谁相念、胭脂山下，悲哉秋气。小立乍惊清露湿，孤眠最惜浓香腻。况夜鸟、啼绝四更头，边声起。",
      "销不尽，悲歌意。匀不尽，相思泪。想故园今夜，玉阑谁倚。青海不来如意梦，红笺暂写违心字。道别来、浑是不关心，东堂桂。"
    ]
  },
  {
    "id": "adcfe4db23c05892b3616f422176c283",
    "title": "清平乐·孤花片叶",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "孤花片叶，断送清秋节。寂寂绣屏香篆灭，暗里朱颜消歇。",
      "谁怜散髻吹笙，天涯芳草关情。懊恼隔帘幽梦，半床花月纵横。"
    ]
  },
  {
    "id": "adcfe4db23c05892bb40c2ecade6840d",
    "title": "水龙吟·题文姬图",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "须知名士倾城，一般易到伤心处。柯亭响绝，四弦才断，恶风吹去。万里他乡，非生非死，此身良苦。对黄沙白草，呜呜卷叶，平生恨、从头谱。",
      "应是瑶台伴侣，只多了、毡裘夫妇。严寒觱篥，几行乡泪，应声如雨。尺幅重披，玉颜千载，依然无主。怪人间厚福，天公尽付，痴儿騃女。"
    ]
  },
  {
    "id": "adcfe4db23c05892d83b2c97c609fa78",
    "title": "生查子·鞭影落春堤",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "鞭影落春堤，绿锦鄣泥卷。脉脉逗菱丝，嫩水吴姬眼。",
      "啮膝带香归，谁整樱桃宴。蜡泪恼东风，旧垒眠新燕。"
    ]
  },
  {
    "id": "adcfe4db23c05892ec9509dac414da41",
    "title": "洞仙歌·咏黄葵",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "铅华不御，看道家妆就。问取旁人入时否。为孤情淡韵、判不宜春，矜标格、开向晚秋时候。",
      "无端轻薄雨，滴损檀心，小叠宫罗镇长皱。何必诉凄清，为爱秋光，被几日、西风吹瘦。便零落、蜂黄也休嫌，且对依斜阳，胜偎红袖。"
    ]
  },
  {
    "id": "adcfe4db23c058925f55954b3cf08117",
    "title": "眼儿媚·咏红姑娘",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "骚屑西风弄晚寒，翠袖倚阑干。霞绡裹处，樱唇微绽，靺鞨红殷。",
      "故宫事往凭谁问，无恙是朱颜。玉墀争采，玉钗争插，至正年间。"
    ]
  },
  {
    "id": "adcfe4db23c0589279f56e6a1edef0f2",
    "title": "金缕曲  •  寄梁汾",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "木落吴江矣，正萧条、西风南雁，碧云千里。落魄江湖还载酒，一种悲凉滋味。重回首、莫弹酸泪。不是天公教弃置，是南华、误却方城尉。飘泊处，谁相慰。",
      "别来我亦伤孤寄。更那堪、冰霜摧折，壮怀都废。天远难穷劳望眼，欲上高楼还已。君莫恨、埋愁无地。秋雨秋花关塞冷，且殷勤、好作加餐计。人岂得，长无谓。"
    ]
  },
  {
    "id": "adcfe4db23c058920868d9ed16b1afe7",
    "title": "海棠月 • 瓶梅",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "重檐淡月浑如水。浸寒香，一片小窗里。双鱼冻合，似相伴，个人无寐。横眸处，索笑而今已矣。",
      "与谁更拥灯前髻。乍横斜，疏影疑飞坠。铜瓶小注，休教近，麝炉烟气。酬伊也，几点夜深清泪。"
    ]
  },
  {
    "id": "adcfe4db23c05892635a8d0ffaaa3023",
    "title": "凤凰台上忆吹箫·荔粉初装",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "荔粉初装，桃符欲换，怀人拟赋然脂。喜螺江双鲤，忽展新词。稠叠频年离恨，匆匆里、一纸难题。分明见、临缄重发，欲寄迟迟。",
      "心知。梅花佳句，待粉郎香令，再结相思。记画屏今夕，曾共题诗。独客料应无睡，慈恩梦、那值微之。重来日，梧桐夜雨，却话秋池。"
    ]
  },
  {
    "id": "adcfe4db23c058929243bfd617688907",
    "title": "潇湘雨·送西溟归慈溪",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "长安一夜雨，便添了、几分秋色。奈此际萧条，无端又听，渭城风笛。咫尺层城留不住，久相忘、到此偏相忆。依依白露丹枫，渐行渐远，天涯南北。",
      "凄寂。黔娄当日事，总名士、如何消得。只皂帽蹇驴，西风残照，倦游踪迹。廿载江南犹落拓，叹一人、知己终难觅。君须爱酒能诗，鉴湖无恙，一蓑一笠。"
    ]
  },
  {
    "id": "adcfe4db23c05892b7ee07156d157ddf",
    "title": "疏影·芭蕉",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "湘帘卷处，甚离披翠影，绕檐遮住。小立吹裙，常伴春慵，掩映绣床金缕。芳心一束浑难展，清泪裹、隔年愁聚。更夜深、细听空阶雨滴，梦回无据。",
      "正是秋来寂寞，偏声声点点，助人难绪。缬被初寒，宿酒全醒，搅碎乱蛩双杵。西风落尽庭梧叶，还剩得、绿阴如许。想玉人、和露折来，曾写断肠句。"
    ]
  },
  {
    "id": "adcfe4db23c058924a344de61f244c7f",
    "title": "一丛花·咏并蒂莲",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "阑珊玉佩罢霓裳，相对绾红妆。藕丝风送凌波去，又低头、软语商量。一种情深，十分心苦，脉脉背斜阳。",
      "色香空尽转生香，明月小银塘。桃根桃叶终相守，伴殷勤、双宿鸳鸯。菰米漂残，沈云乍黑，同梦寄潇湘。"
    ]
  },
  {
    "id": "adcfe4db23c05892d25610aa0ea1dc83",
    "title": "蝶恋花·尽日惊风吹木叶",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "尽日惊风吹木叶，极目嵯峨，一丈天山雪。去去丁零愁不绝，那堪客里还伤别。",
      "若道客愁容易辍，除是朱颜，不共春销歇。一纸乡书和泪摺，红闺此夜团圞月。"
    ]
  },
  {
    "id": "adcfe4db23c05892670e75e5c9fe6f43",
    "title": "蝶恋花·散花楼送客",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "城上清笳城下杵。秋尽离人，此际心偏苦。刀尺又催天又暮，一声吹冷蒹葭浦。",
      "把酒留君君不住。莫被寒云，遮断君行处。行宿黄茅山店路，夕阳村社迎神鼓。"
    ]
  },
  {
    "id": "adcfe4db23c05892544e78345d18e23b",
    "title": "蝶恋花·准拟春来消寂寞",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "准拟春来消寂寞。愁雨愁风，翻把春担阁。不为伤春情绪恶，为怜镜里颜非昨。",
      "毕竟春光谁领略。九陌缁尘，抵死遮云壑。若得寻春终遂约，不成长负东君诺？"
    ]
  },
  {
    "id": "adcfe4db23c05892f628d633db7805f7",
    "title": "临江仙·卢龙大树",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "雨打风吹都似此，将军一去谁怜。画图曾见绿阴圆，旧时遗镞地，今日种瓜田。",
      "系马南枝犹在否，萧萧欲下长川。九秋黄叶五更烟，只应摇落尽，不必问当年。"
    ]
  },
  {
    "id": "adcfe4db23c05892268ddc26b9ca3e7c",
    "title": "沁园春·试望阴山",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "试望阴山，黯然销魂，无言徘徊。见青峰几簇，去天才尺；黄沙一片，匝地无埃。碎叶城荒，拂云堆远，雕外寒烟惨不开。踟蹰久，忽砯崖转石，万壑惊雷。",
      "穷边自足秋怀。又何必、平生多恨哉。只凄凉绝塞，峨眉遗冢；梢沉腐草，骏骨空台。北转河流，南横斗柄，略点微霜鬓早衰。君不信，向西风回首，百事堪哀。"
    ]
  },
  {
    "id": "adcfe4db23c05892115b1d7b2426e7c0",
    "title": "台城路·白狼河北秋偏早",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "白狼河北秋偏早，星桥又迎河鼓。清漏频移，微云欲湿，正是金风玉露。两眉愁聚。待归踏榆花，那时才诉。只恐重逢，明明相视更无语。",
      "人间别离无数，向瓜果筵前，碧天凝伫，连理千花，相思一叶，毕竟随风何处。羁栖良苦，算未抵空房，冷香啼曙。令夜天孙，笑人愁似许。"
    ]
  },
  {
    "id": "adcfe4db23c0589287d83e17c8c55a64",
    "title": "百字令·宿汉儿村",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "无情野火，趁西风烧遍、天涯芳草。榆塞重来冰雪里，冷入鬓丝吹老。牧马长嘶，征笳乱动，并入愁怀抱。定知今夕，庾郎瘦损多少。便是脑满肠肥，尚难消受，此荒烟落照。何况文园憔悴后，非复酒垆风调。回乐峰寒，受降城远，梦向家山绕。茫茫百感，凭高唯有清啸。"
    ]
  },
  {
    "id": "adcfe4db23c0589299a6756bc2d313f9",
    "title": "齐天乐·上元",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "阑珊火树鱼龙舞，望中宝钗楼远。鞣鞠馀红，琉璃剩碧，待属花归缓缓。寒轻漏浅。正乍敛烟霏，陨星如箭。旧事惊心，一双莲影藕丝断。",
      "莫恨流年似水，恨消残蝶粉，韶光忒浅。细语吹香，暗尘笼撰，都逐晓风零乱。阑干敲遍。问帘底纤纤，甚时重见？不解相思，月华今夜满。"
    ]
  },
  {
    "id": "adcfe4db23c05892588f0ce45c25012a",
    "title": "菩萨蛮·飘蓬只逐惊飙转",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "飘蓬只逐惊飙转，行人过尽烟光远。立马认河流，茂陵风雨秋。",
      "寂寥行殿索，梵呗琉璃火。塞雁与宫鸦，山深日易斜。"
    ]
  },
  {
    "id": "adcfe4db23c05892bfaf2ccdcfa7db20",
    "title": "雨中花·送徐艺初归昆山",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "天外孤帆云外树，看又是春随人去。水驿灯昏，关城月落，不算凄凉处。",
      "计程应惜天涯暮，打叠起伤心无数。中坐波涛，眼前冷暖，多少人难语。"
    ]
  },
  {
    "id": "adcfe4db23c0589283bb1b38929d04a4",
    "title": "眼儿媚·重见星娥碧海槎",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "重见星娥碧海槎，忍笑却盘鸦。寻常多少，月明风细，今夜偏佳。",
      "休笼彩笔闲书字，街鼓已三挝。烟丝欲袅，露光微泫，春在桃花。"
    ]
  },
  {
    "id": "adcfe4db23c05892c3ba51c8fb1f529c",
    "title": "瑞鹤仙·丙辰生日自寿。起用弹指词句，并呈见阳",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "马齿加长矣，枉碌碌乾坤，问女何事。浮名总如水。拚尊前杯酒，一生长醉。残阳影里，问归鸿，归来也未？且随缘，去住无心，冷眼华亭鹤唳。",
      "无寐。宿酲犹在，小玉来言，日高花睡。明月阑干，曾说与、应须记。是蛾眉便自、供人嫉妒，风雨飘残花蕊。叹光阴、老我无能，长歌而已。"
    ]
  },
  {
    "id": "adcfe4db23c05892b388ffe1222ee007",
    "title": "忆秦娥·龙潭口",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "山重叠。悬崖一线天疑裂。天疑裂。断碑题字，苔痕横啮。",
      "风声雷动鸣金铁。阴森潭底蛟龙窟。蛟龙窟。兴亡满眼，旧时明月。"
    ]
  },
  {
    "id": "adcfe4db23c058926084bfbd1aa889f6",
    "title": "一斛珠·元夜月蚀",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "星球映彻，一痕微褪梅梢雪。紫姑待话经年别，窃药心灰，慵把菱花揭。",
      "踏歌才起清钲歇，扇纨仍似秋期洁。天公毕竟风流绝，教看蛾眉，特放些时缺。"
    ]
  },
  {
    "id": "adcfe4db23c05892b388ffe129dee9b0",
    "title": "忆秦娥·龙潭口",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "山重叠，悬崖一线天疑裂。天疑裂，断碑题字，苔痕横啮。",
      "风声雷动鸣金铁，阴森潭底蛟龙窟。蛟龙窟，兴亡满眼，旧时明月。"
    ]
  },
  {
    "id": "adcfe4db23c05892cc82242393a62d04",
    "title": "凤凰台上忆吹箫·守岁",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "锦瑟何年，香屏此夕，东风吹送相思。记巡檐笑罢，共捻梅枝。还向烛花影里，摧教看、燕蜡鸡丝。如今但、一编消夜，冷暖谁知。",
      "当时。欢娱见惯，道岁岁琼筵，玉漏如斯。怅难寻旧约，枉费新词。次第朱幡剪彩，冠儿侧、斗转蛾儿。重验取、卢郎青鬓，未觉春迟。"
    ]
  },
  {
    "id": "adcfe4db23c0589266d9b2330c857cc2",
    "title": "鬓云松令·咏浴",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "鬓云松，红玉莹。早月多情，送过梨花影。半饷斜钗慵未整，晕入轻潮，刚爱微风醒。",
      "露华清，人语静。怕被郎窥，移却青鸾镜。罗袜凌波波不定，小扇单衣，可耐星前冷。"
    ]
  },
  {
    "id": "adcfe4db23c058927fa894c702b09a65",
    "title": "金菊对芙蓉·上元",
    "authorName": "纳兰性德",
    "authorId": "adcfe4db23c05892d1d2c1f2e293cf59",
    "dynasty": "清",
    "content": [
      "金鸭消香，银虬泻水，谁家夜笛飞声。正上林雪霁，鸳甃晶莹。鱼龙舞罢香车杳，剩尊前、袖掩吴绫。狂游似梦，而今空记，密约烧灯。",
      "追念往事难凭。叹火树星桥，回首飘零。但九逵烟月，依旧笼明。楚天一带惊烽火，问今宵、可照江城。小窗残酒，阑珊灯灺，别自关情。"
    ]
  },
  {
    "id": "adcfe4db24442b358c5065a5a83db371",
    "title": "卖花声雨夜独坐",
    "authorName": "郑莲孙",
    "authorId": "adcfe4db24442b35d1457b72d1457b72",
    "dynasty": "清",
    "content": [
      "恼煞落梅天。细雨连绵。通宵不住洒连纤。罗帐低垂屏半掩，独坐灯前。",
      "香饼鸭炉添。倦倚疏帘。芭蕉敲碎绿窗烟。迟漏疏钟闻断续，恐不成眠。"
    ]
  },
  {
    "id": "adcfe4db24442b35c066db6643d955be",
    "title": "减字木兰花·题桐院听琴图",
    "authorName": "郑莲孙",
    "authorId": "adcfe4db24442b35d1457b72d1457b72",
    "dynasty": "清",
    "content": [
      "苍苔雨歇。石上琴声清欲绝。伫立空庭，秋露微微暗染襟。",
      "碧梧写影。明月穿帘人语静。湘水湘云。一曲和风静夜听。"
    ]
  },
  {
    "id": "adcfe4db2452f5cca193c1c3ca1cf185",
    "title": "壶中天慢广敷大兄久别忽归，喜填一阕",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "闲阶小立，忽一钩月到，乱花影碎。玉砌雕栏凉意足，别换一番欢意。万斛离愁，一时顿释，且是寻闲味。临风独想，旧愁更莫提起。",
      "小窗镇日恹恹，嫦娥应笑，惜泪珠空废。露浸罗衣莲漏永，不把窗儿深闭。萤逗疏帘，凉生团扇，金兽香销未。桐阴坐久，唠唠何处犬吠。"
    ]
  },
  {
    "id": "adcfe4db2452f5ccdee2b0fdd3c51ab1",
    "title": "蝶恋花·思家，时避乱北渚，即寄琴如姑母",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "别恨无端浓似酒。扫去还来，夜夜添消瘦。百八牟尼常在手。堪怜怊怅还依旧。",
      "纸阁芦帘寒乍透。无绪无情，生怕黄昏后。一点灯儿呆独坐。灯花还解怜侬否。"
    ]
  },
  {
    "id": "adcfe4db2452f5cceb8a6a40f625cc5b",
    "title": "贺新凉闻雁",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "书幌灯初灭。听孤鸿、几声嘹唳，柔肠已结。苦恨流光如水过，漂泊而今谁惜。又欲下、寒塘还歇。极目萧条风露冷，最堪怜、旧侣浑无迹。多少恨，从何说。",
      "苍茫身世长为客。恨迢迢、故乡路远，欲归未得。我本闲愁千万缕，入耳偏关情切。叹寄迹、天涯何益。镇日云间频作字，料难将、悲怨都书绝。月欲坠，霜天白。"
    ]
  },
  {
    "id": "adcfe4db2452f5cc87cb9b63608a6cdf",
    "title": "摸鱼儿·秋海棠",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "是谁人、断肠已久。啼痕化作芳秀。萧条庭院西风冷，漠漠背人愁锁。妆莫斗。尽染透胭脂，难并黄花寿。晚秋时候。怅小影亭亭，露华浓渍，一捻叹伊瘦。",
      "凄凉处，犹记小梅开后。绿章曾为宵奏。繁华何处堪回首，苦雨凄风消受。知也否。纵花事依然，人事难如旧。无香也可。剩倦蝶伶俜，梦儿未醒，霜冷怕飞堕。"
    ]
  },
  {
    "id": "adcfe4db2452f5ccaa26182066df9ff3",
    "title": "贺新凉秋夜怀琴如姑母",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "秋雨声初歇。怅迢迢、夜凉无寐，泪珠盈睫。曾记当时牵衣处，谁道几成长别。叹海内、烽烟方急。料得扁舟将欲发，向天涯、多少愁难说。从此便、江南北。",
      "茫茫我亦嗟为客。盼征鸿、数行过尽，更无消息。二十年来如昨梦，往事何堪重忆。应稽首、空王礼寂。乡国难禁回首望，入琴心、更恐哀弦绝。书不尽，恨千叠。"
    ]
  },
  {
    "id": "adcfe4db2452f5ccd1a5002c7bd6465c",
    "title": "水调歌头·寒夜不寐，起坐对月口占",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "人生如寄耳，感慨亦徒然。起来且对明月，能有几回圆。莫忆江南旧梦，且抱眼前真乐，无事既神仙。流水识人意，向我自涓涓。",
      "兴亡事，千古恨，付云烟。三间五架，茅屋别有小壶天。要种桑麻千树，变作桃源深杳，不与世人传。多少尘寰事，一笑向婵娟。"
    ]
  },
  {
    "id": "adcfe4db2452f5cc580cbc2df6dc5bdb",
    "title": "如梦令·怀芝仙姑母",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "愁重却嫌清昼。镜里惊看消瘦。离别太匆匆，知道重逢能否。",
      "非旧。非旧。乡国不堪回首。"
    ]
  },
  {
    "id": "adcfe4db2452f5cc440e4ad91b323d3f",
    "title": "绮罗香·咏灯花",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "彩笔难描，金刀未剪，芳事忽惊如许。多少愁心，漠漠背人初吐。伴小楼、永夜长吟，却几度、疑风疑雨。总非花、也当花怜，风帘低下为深护。",
      "盈盈能否解语，一样嫣红灿烂，不教春妒。蓦地惊看，问卜几番疑误。爱缤纷、巧胜天工，恐化作、彩霞飞去。费骚人、百遍思量，梦醒知何处。"
    ]
  },
  {
    "id": "adcfe4db2452f5ccc96326466706617f",
    "title": "长亭怨慢送丁蕴珏表姨",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "绿窗几度留难住。懊恼相逢，反添离绪。剪烛清谈，一般怀抱愁如许。怊怅无计，只怕听、临歧语。皓月太无情，却照尽、悲欢千古。",
      "便总把吴刚斧借，也怎划愁千缕。炎凉阅遍，况秋更悲羁旅。第一是、只恨江潮，但浩漫、偏催人去。念此别天涯，重话苍野何处。"
    ]
  },
  {
    "id": "adcfe4db2452f5ccf4b92209793bd5dc",
    "title": "长亭怨慢中秋前三日雨后待月，感而填此，寄怀琴如姑母",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "怪底是愁深如许。又近中秋，怕听风雨。怊怅年年，一般岑寂悲羁旅。乱红零落，更莫问、江南路。竟夕向婵娟，但怅望、琼楼玉宇。",
      "恨极目云山万叠，怎渺渺音尘阻。阑干倚遍，听清角更添悽楚。但只见、征鸿过尽，也难寄、愁心半缕。叹独立苍茫，一例伤今吊古。"
    ]
  },
  {
    "id": "adcfe4db2452f5cce35de010485b9bdd",
    "title": "满庭芳·中秋对月",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "千古清辉，一年佳节，匆匆又到中秋。桂丛香逼，绝胜广寒游。难得姮娥此夜，放银蟾、万里光流。徘徊久，闲阶露冷，独自豁吟眸。",
      "年年当此夜，天涯寄迹，无计消愁。且莫思、天上玉宇琼楼。憔悴而今意绪，不堪闻、玉管清讴。宵深也，风疏气爽，更莫下帘钩。"
    ]
  },
  {
    "id": "adcfe4db2452f5ccc1f52f20f543246a",
    "title": "菩萨蛮·八月十七夜待月，有怀琴如姑母",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "思君待月清宵坐。无聊只觉双眉锁。镇日盼征鸿。经年书未通。",
      "瑶阶凉似水。顾影怜憔悴。生怕卷珠帘。新寒病要添。"
    ]
  },
  {
    "id": "adcfe4db2452f5cc767b4d73d2288d9a",
    "title": "菩萨蛮·月下待蕴珏表姨不至",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "独怜咫尺天涯隔。匆匆小别愁千叠。昨夜月同看。罗衣怯嫩寒。",
      "空阶闲伫立。怅望遥天碧。皓魄一分亏。帘疏花影移。"
    ]
  },
  {
    "id": "adcfe4db2452f5cce4e886046f4fb18c",
    "title": "浪淘沙·冬夜有怀广敷大兄",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "随意下琼钩。皓魄光浮。萧条庭院已无秋。屈指雁儿应到也，几度回眸。",
      "异地苦淹留。没处埋愁。匆匆无计挽扁舟。回首乡关无限恨，齐上心头。"
    ]
  },
  {
    "id": "adcfe4db2452f5ccb97ec049c4b28c64",
    "title": "菩萨蛮·落叶",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "疏林一夜风微过。飘飘却共霜花堕。摇落太无端。零星谁更看。",
      "匆匆秋渐老。珍重和愁扫。瘦蝶忒多情。飞来似不禁。"
    ]
  },
  {
    "id": "adcfe4db2452f5cc4f4f7b72a2b41027",
    "title": "菩萨蛮·扫叶",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "晓寒独自行芳径。萧条不似寻常景。风雨做飘零。阶前积渐深。",
      "淮南悲落木。而我偏多触。镇日扫难开，如愁去复来。"
    ]
  },
  {
    "id": "adcfe4db2452f5cce747fac929721b83",
    "title": "菩萨蛮·红叶",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "霜林忽讶红如许。生憎不入群芳谱。渲染十分工。可怜不耐风。",
      "飘飘贪弄影。寂寞吴江冷。万里夕阳明。空山忽作春。"
    ]
  },
  {
    "id": "adcfe4db2452f5cc50b889965dc89c48",
    "title": "菩萨蛮·黄叶",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "萧疏仄径秋容瘦。卷帘生怕西风骤。憔悴不胜寒。恋枝将欲残。",
      "凄迷风雨乱。时序匆匆换。一树尚垂垂。如侬病起时。"
    ]
  },
  {
    "id": "adcfe4db2452f5cc6160eac38c8fd073",
    "title": "菩萨蛮·惜花",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "露浓仄径苍苔湿。惜花晓起浑无力。蝶梦尚惺忪。金铃护几重。",
      "珠帘慵未卷。几阵微香软。不忍折浓枝，繁华能几时。"
    ]
  },
  {
    "id": "adcfe4db2452f5cc50130efc5c34d1c3",
    "title": "菩萨蛮·落花",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "园林寂寂天初晓。卷帘花落知多少。容易泣残红。生憎昨夜风。",
      "一番新雨后。空色参应逗。水面亦文章。沉思欲断肠。"
    ]
  },
  {
    "id": "adcfe4db2452f5ccc63861c80d07cfb9",
    "title": "满江红·壬戌之冬避居崇川，感而填此",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "细雨孤灯，感往事、闷来闲写。记旧日、江南烟景，风流云谢。吴苑荒凉麋鹿走，金山寂寞寒潮打。算古今、兴废几回更，苍苍者。",
      "狐兔窜，闻悲角。蹂躏遍，无全瓦。盼降幡一片，石头城下。浩劫茫茫惟涕泪，乡关远望临风洒。问元戎、恢复竟何时，洗兵马。"
    ]
  },
  {
    "id": "adcfe4db2452f5ccc26efc43ef01e349",
    "title": "金缕曲·冰花",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "镂就玲珑质。爱亭亭、者还不籍，东风吹拂。几夜银塘霜露迸，算是清寒第一。看满地、嶙峋瘦骨。休共素娥闲斗影，记前因、一片参空色。吹乍散，冷还结。",
      "琉璃世界琼瑶积。问浮沤、无端幻此，甚时了得。冷淡生涯尘不染，难道坚原如铁。好与共、梅魂幽绝。谁唱阳春高格调，助精神、雪萼三分白。闲指点，信孤洁。"
    ]
  },
  {
    "id": "adcfe4db2452f5cc1587b9081ccc6ad8",
    "title": "琵琶仙对雪，恭和家大人韵",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "一夜严寒，绮窗外、散作漫空香絮。小阁闲拨红炉，轻盈对飞舞。看万里、无端幻化，怎能得、遍开琼树。断岸横斜，荒村约略，闲过迷误。",
      "更愁是、苕递关河，想冒冷、天涯感长路。极目板桥茅店，正飘飘堆素。记旧日、寻梅踏冻，问故园、消息谁去。细看六出纷纷，欲收还吐。"
    ]
  },
  {
    "id": "adcfe4db2452f5cc3f6b7948f0afd5fd",
    "title": "探春慢·咏愁",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "扫更难开，断还重续，未信并刀能剪。渺渺无因，丝丝织就，好似冰轮云掩。几度防偏至，恁终古、难消如链。怪他乍上眉头，来时那更能遣。",
      "何地可埋千片，想赋罢张衡，剩来点点。湖畔谁名，卢家魂杳，此后休论深浅。漫说新添多少，浩荡不堪重检。无计闲驱，任教难绝如线。"
    ]
  },
  {
    "id": "adcfe4db2452f5cccdadd27ce190c086",
    "title": "摸鱼儿·寒夜对月，恭和家大人韵",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "夜窗虚、漏声听彻，冰轮高拥如洗。人生难得当头照，漫道愁深似海，无限意。料青女姮娥，斗影寒何悔。银波无际。恰伴我徘徊，故国长望，渺渺隔江水。萧条处、严城悲角初起。",
      "阑干怯冷慵倚。年来惆怅多离别，那更清宵对此。更阑矣。看楼阁参差，远树朦胧里。苦吟欲止。恨极目关山，迢迢雁序，对影共千里。"
    ]
  },
  {
    "id": "adcfe4db2452f5cc93ab0534b332ea01",
    "title": "水调歌头·十一月望夜对月，同蕴珏表姨话别",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "休论尘世事，对影共吟哦。卷帘空外长望，还欲问嫦娥。照尽悲欢万古，便有阴晴圆缺，只是不销磨。我欲乘风去，一笑定如何。",
      "徘徊处，霜露迸，冷偏多。当头此夜，难得一掷恐轻过。回首家山何处，同有离愁千斛，寂寞冷关河。秉烛更重话，怕听唱骊歌。"
    ]
  },
  {
    "id": "adcfe4db2452f5cc65ea06546d912376",
    "title": "蝶恋花·芦花",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "一缕秋魂纤欲化。似有疑无，却在斜阳外。漂泊天涯何处著。思量悔把枝头舍。",
      "野岸孤村天半夜。开处凄凉，零落人谁话。欲舞徘徊还自罢。依依一种情难画。"
    ]
  },
  {
    "id": "adcfe4db2452f5cc65ea06549e82c73a",
    "title": "蝶恋花·芦花",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "风紧霜浓秋渐瘦。小住孤村，应是寒难受。朱户荒台随意逗。可怜一捻浑无有。",
      "转眼炎凉非复旧。纵使飘零，肯把秾华斗。试问依依堤上柳。那时风景还存否。"
    ]
  },
  {
    "id": "adcfe4db2452f5cce5defd3b1bbd5d0e",
    "title": "暗香·白梅花",
    "authorName": "陆蓉佩",
    "authorId": "adcfe4db2452f5ccd1457b72d1457b72",
    "dynasty": "清",
    "content": [
      "一分月色。照绮窗斗影，娟娟清绝。缟袂初逢，绿萼仙人似相识。",
      "回首乡关旧梦，浑难问、南枝消息。看一树、瘦影横斜，寒素谢雕饰。",
      "残雪。伴孤洁。正卷幔忽惊，竹外琼积。几回暗惜。玉质冰姿漫轻摘。",
      "多少嫣红姹紫，更莫妒、天然风骨。应好护、开遍也，休教狼藉。"
    ]
  },
  {
    "id": "adcfe4db24602f15e94c28b0a16348ad",
    "title": "点绛唇·戏六姑春睡",
    "authorName": "黄蓼鸿",
    "authorId": "adcfe4db24602f15d1457b72d1457b72",
    "dynasty": "清",
    "content": [
      "绣帐风开，见牙床有人如雪。鲛绡半覆，纤手持蕉叶。碧玉花簪，斜坠珊瑚侧。",
      "春光溢。睡情方热。梦入巫山月。"
    ]
  },
  {
    "id": "adcfe4db24602f150098c997f295e820",
    "title": "玉团儿·春日",
    "authorName": "黄蓼鸿",
    "authorId": "adcfe4db24602f15d1457b72d1457b72",
    "dynasty": "清",
    "content": [
      "满眼繁华莺语巧。柳丝垂、春光正好。蝶妒妖花，蜂钻劲竹，东风含笑。",
      "幽香百种枝头缀，更堪怜、舞红堆翠。芳草池边，晚霞楼上，令人心醉。"
    ]
  },
  {
    "id": "adcfe4db24cd47ec9d86e9fd9e03072f",
    "title": "洹河柳枝词",
    "authorName": "胡煦",
    "authorId": "adcfe4db24cd47eccc42acc8c0d0e461",
    "dynasty": "清",
    "content": [
      "衰柳烟消旧日台，尚留青眼向人开。晋阳万骑凭陵日，应借春阴系马来。"
    ]
  },
  {
    "id": "adcfe4db24f2da3e74895fe787528a8b",
    "title": "浪淘沙·幼儿玉榖学诗颇有可观，因填此解",
    "authorName": "华宜",
    "authorId": "adcfe4db24f2da3ed1457b72d1457b72",
    "dynasty": "清",
    "content": [
      "吟咏是家风。笑煞而翁。爨烟不起句矜工。痴绝又看痴种继，蠹产书中。",
      "格律那沉雄。应恕儿童。乌丝须界写笺红。寄与长安潦倒客，一展眉峰。"
    ]
  },
  {
    "id": "adcfe4db24f2da3e06f1934b33d6372a",
    "title": "踏莎行·题夫子《旷怡轩词钞》后",
    "authorName": "华宜",
    "authorId": "adcfe4db24f2da3ed1457b72d1457b72",
    "dynasty": "清",
    "content": [
      "才可穷人，文能寿世。证之夫婿真都是。工诗馀事又工词，红牙喜按衣迟紫。",
      "宝气腾行，珠光吐字。候封万户荣输此。但愁声倚绿窗难，只应记曲呼娘子。"
    ]
  },
  {
    "id": "adcfe4db24f2da3eda63030aaa64d899",
    "title": "满庭芳·清明日归宁舟中作",
    "authorName": "华宜",
    "authorId": "adcfe4db24f2da3ed1457b72d1457b72",
    "dynasty": "清",
    "content": [
      "桃雨流红，柳烟晕碧，一年佳节清明。蓬窗舒眼，更喜值归宁。梦绕亲庭几度，迢迢水、似隔层城。今宵里，牵衣膝下，好话别离情。",
      "心惊。犹记得，争夸玉润，不愧冰清。怎频年毷氉，弹铗神京。劳我椿萱望眼，门楣上、何日春生。家乡近，劝开眉锁，遥岸啭莺声。"
    ]
  },
  {
    "id": "adcfe4db2503721c457f2e81d41db7e9",
    "title": "十六字令闺夜",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "秋月悄，玉筝和泪弹。梧桐夜，花影上钗寒。"
    ]
  },
  {
    "id": "adcfe4db2503721ce505e610e79c05b6",
    "title": "花里本意新谱自度曲",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "早起。为惜嫩红花里。",
      "小蕊未曾开。怕蜂来。"
    ]
  },
  {
    "id": "adcfe4db2503721c031557c912daa6da",
    "title": "摘得新·幽思",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "湘女琴。弦弦一片心。",
      "却被风吹去，在花阴。思君多少花间泪，看罗衾。"
    ]
  },
  {
    "id": "adcfe4db2503721c1e6bd6929ef459d3",
    "title": "忆王孙·送春",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "送春归去杏花残。妆镜慵开半亸鬟。斜月朦胧骨玉栏。",
      "被儿单。只耐东风一夜寒。"
    ]
  },
  {
    "id": "adcfe4db2503721c63c8c2338580311c",
    "title": "捣练子·春情",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "情脉脉，泪汘汘。半臂春寒晚更添。燕子自来春自去，梨花飞尽不开帘。"
    ]
  },
  {
    "id": "adcfe4db2503721c63c8c233a8429ac2",
    "title": "捣练子·春情",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "瑶瑟冷，玉钗横。悄立灯窗倚袖红。",
      "不敢熏衣燃麝脑？恐妨花气入帘笼。"
    ]
  },
  {
    "id": "adcfe4db2503721cfd839d9964348f6e",
    "title": "遐方怨·本意",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "红酥减，粉云残。试揣裙襕。镜听无凭相见难。朝朝空抱紫珍看。",
      "梦魂何处住，在萧关。"
    ]
  },
  {
    "id": "adcfe4db2503721cbfc414519952654d",
    "title": "望江南白门漫兴",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "停桡处，桐树石桥湾。淡淡鸦藏烟柳外，田田鱼戏露荷间。",
      "一抹蒋陵山。"
    ]
  },
  {
    "id": "adcfe4db2503721cbfc41451a3bec6f7",
    "title": "望江南白门漫兴",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "闲游冶，最是艳阳时。乌巷诸郎兰桨筏，青溪小妹竹灯祠。",
      "队队使人疑。"
    ]
  },
  {
    "id": "adcfe4db2503721cbfc41451b2b7bc63",
    "title": "望江南白门漫兴",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "秦淮夜，到处画船灯。鹦鹉十千浮碧叶，蟾蜍三五挂红筝。",
      "人影在银屏。"
    ]
  },
  {
    "id": "adcfe4db2503721cbfc41451ac798c87",
    "title": "望江南白门漫兴",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "白杨渡，枝上有提壶。宋苑梧桐梁苑雨，冶城秋月石城乌。",
      "往事且模糊。"
    ]
  },
  {
    "id": "adcfe4db2503721cbfc41451b61effdd",
    "title": "望江南白门漫兴",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "寻兰院，幽草玉阶生。燕子多情窥屈戌，梨花无梦逐长庚。",
      "空怀落钗声。"
    ]
  },
  {
    "id": "adcfe4db2503721cbfc41451cf048532",
    "title": "望江南白门漫兴",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "奈何许，生小在长干。竹筱巷边同妾住，蚵蚾矶上送郎船。",
      "无计可留欢。"
    ]
  },
  {
    "id": "adcfe4db2503721cbfc414514cf5a6e8",
    "title": "望江南白门漫兴",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "横塘去，红杏驿边亭。估客长须牵马渡，吴侬细语隔船听。",
      "那不动郎情。"
    ]
  },
  {
    "id": "adcfe4db2503721cbfc4145170ccbaa5",
    "title": "望江南白门漫兴",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "南朝树，小雨望中疏。长笛如闻桓子野。",
      "青山不见谢夷吾。随意酒家胡。"
    ]
  },
  {
    "id": "adcfe4db2503721cbfc41451a6ffcfe4",
    "title": "望江南白门漫兴",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "狭斜路，薄幸莫留名。官妓数来今寇白，伊州唱出小秦青。",
      "老去尚多情。"
    ]
  },
  {
    "id": "adcfe4db2503721cbfc4145152202d5b",
    "title": "望江南白门漫兴",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "尽去也，风送下江潮。月挂青林开士苑，乌啼皂荚内人桥。",
      "何处更吹箫。"
    ]
  },
  {
    "id": "adcfe4db2503721c4be73db3c44c1995",
    "title": "天仙子·为许师六题像",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "子房状貌如好女。玉骨玲玲欲仙去。他年应傍赤松游，香一炷。",
      "丹一黍。长与白云同处住。"
    ]
  },
  {
    "id": "adcfe4db2503721c027cce4b7c79b3f2",
    "title": "甘州子溪边",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "金沙滩上落枫初。芦叶岸，一床书。轻帆林外夕阳疏。",
      "烟水半含糊。垂钓久、端只为鲈鱼。"
    ]
  },
  {
    "id": "adcfe4db2503721c027cce4b88ea7357",
    "title": "甘州子溪边",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "昼长人梦小红楼。横剃枕，压春愁。绿窗花影袅烟柔。",
      "乳燕坠香篝。贪睡稳、忘却下帘钩。"
    ]
  },
  {
    "id": "adcfe4db2503721c35cc68a8d76baae2",
    "title": "归自谣咏枕",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "横角枕。鸳绣并头交濯锦。剃脂和泪香云浸。",
      "分开莲叶成孤寝。今宵怎。合欢好梦须凭您。"
    ]
  },
  {
    "id": "adcfe4db2503721c4e4f1e7d51d1bcbb",
    "title": "如梦令·闺词",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "悄过碧栏干外。风动花间裙带。绣手被郎牵，不管燕窥莺睬。",
      "无奈。无奈。尽着教他怜爱。"
    ]
  },
  {
    "id": "adcfe4db2503721c4e4f1e7d99309b45",
    "title": "如梦令·闺词",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "指冷玉猊香细。枕上半抛残髻。密约已多时，人立小屏空翠。",
      "牢记。牢记。只待梧桐月坠。"
    ]
  },
  {
    "id": "adcfe4db2503721c7f2d8ad864fe1514",
    "title": "望江怨·清明",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "羲轮促。山鬼秋坟泣修竹。新烟移古木。",
      "鸱夷长伴刘伶宿。反乎复。昨岁冶游人，北邙春夜独。"
    ]
  },
  {
    "id": "adcfe4db2503721c24e167c8d7523514",
    "title": "西溪子·本意",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "茅屋溪头霜早。占得清光多少。小桥边，枫一树。鸥一渚。",
      "与汝平分秋雨。黄叶可前村。问渔人。"
    ]
  },
  {
    "id": "adcfe4db2503721cd0ce416d48edb41a",
    "title": "乌夜啼怀旧",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "画栏曾系兰桡。正春宵。公子朱门何处芰荷桥。",
      "瑶瑟断，银烛冷，暗魂消。记得屏前红袖一相招。"
    ]
  },
  {
    "id": "adcfe4db2503721c473bb1656bb7f3c4",
    "title": "醉太平·为严补阙题古秋堂",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "芙蓉作楼。鸬鹚作洲。主人有酒宜秋。插黄花满头。",
      "莼湖一舟。桐江一裘。山中猿鹤相留。道先生且休。"
    ]
  },
  {
    "id": "adcfe4db2503721c75793b84eb76c02a",
    "title": "长相思·本意",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "花阴阴。月阴阴。花月无情似有心。此心何处寻。",
      "朝云深。暮云深。暮暮朝朝直到今。于今却怎禁。"
    ]
  },
  {
    "id": "adcfe4db2503721c75793b84f4d388c3",
    "title": "长相思·本意",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "郎采花。妾采花。郎指阶前姊妹花。道侬强是他。",
      "红薇花。白薇花。一树开来两样花。劝郎莫似他。"
    ]
  },
  {
    "id": "adcfe4db2503721c3cea82bbf2edc88e",
    "title": "减字鹧鸪天妆阁梅",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "妆阁梅。随风吹送入君怀。玉肌香腻，傍人莫暗猜。",
      "卜重谐。轻梢小朵压横钗。数来颠倒成双，笑同回。"
    ]
  },
  {
    "id": "adcfe4db2503721cfd1cec1844b37f26",
    "title": "长命女·春闺",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "春如海。衰桃斜映西窗外。弄影人无奈。",
      "剃袅金虫暗坠，衫锁珠蕤未解。绿遍宜男愁不采。蝶绕湘裙带。"
    ]
  },
  {
    "id": "adcfe4db2503721cae66f7c883c2fd48",
    "title": "昭君怨·本意",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "玉辇春云梦断。翠幕红酥香暖。莫更弄琵琶。有胡笳。",
      "薄鬓紫貂斜亸。眉染冰绡愁锁。何物似宫中。一声鸿。"
    ]
  },
  {
    "id": "adcfe4db2503721c0284113977156f96",
    "title": "酒泉子·风情",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "暮阁帘垂。生憎郎如明月，透罗帏，穿花径，少人知。",
      "妾身还似绿杨枝。不禁梁上燕，赚王孙，因风转，怕归迟。"
    ]
  },
  {
    "id": "adcfe4db2503721c46515799a12cf90f",
    "title": "武陵春·冬景",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "老树压云檐溜折，烂叶满山溪。鸟断空林昼掩扉。风雪一椎归。",
      "沽酒前村梅正落，香雾扑人衣。日暮绿溪独杖藜。一任野鸥随。"
    ]
  },
  {
    "id": "adcfe4db2503721c46515799d579e5e4",
    "title": "武陵春·冬景",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "郎去萧滩十八折，折折在心头。泪卷西风无了休。吹送楚江流。",
      "竹格渡前风日好，早晚问归舟。认得艄娘郎去舟。人不是、几回愁。"
    ]
  },
  {
    "id": "adcfe4db2503721cef9f16c2e281af26",
    "title": "三字令·闺怨",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "风雨里，送残春。暗消魂。琼笺杳，宝钗分。燕来时，花落处，怕思君。",
      "愁如絮，梦如云。正黄昏。金猊炙，玉蟾新。恁良宵，谁更惜，可怜人。"
    ]
  },
  {
    "id": "adcfe4db2503721cdd694583d89188ed",
    "title": "锦堂春题秦氏书屋",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "疏雨半窗花影，秋风一枕松声。焚香独会参同契，手自训黄庭。",
      "鹆眼冷依湘竹，乌皮静罨蓉屏。阮公酒瓮陶公菊，偏此最关情。"
    ]
  },
  {
    "id": "adcfe4db2503721c0bbab732eb530ec7",
    "title": "滩破浣溪沙娇小",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "一剪鸦翎半亸肩。生憎娇小向人前。曾解东风多少恨，自今年。",
      "爱唱新翻歌尚怯，学梳时样髻长偏。捉得蜻蜓双叠翅，背人看。"
    ]
  },
  {
    "id": "adcfe4db2503721c0bbab732b9a36765",
    "title": "滩破浣溪沙娇小",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "独向柤梾采石芝。灞陵妻子讶归迟。沧海一裘风雪里，少人知。",
      "懒到虱嫌嵇叔拙，贫来鬼笑伯龙痴。短鬓怕将愁思织，已成丝。"
    ]
  },
  {
    "id": "adcfe4db2503721ca7a4cfd9edd0856f",
    "title": "摊破浣溪沙·野祠",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "鸳瓦霜凋野蔓疏。澹烟黄叶女郎祠。玉貌花钿秋雨洗，半模糊。",
      "古案神灯翻堕鼠，短墙瘿树惯栖乌。客去钟残山月白，一僧孤。"
    ]
  },
  {
    "id": "adcfe4db2503721c98bf1809a736df40",
    "title": "两相思歌席调刘晋度",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "翠袖练裙香菀，花底送愁蛾。锦瑟樱桃相和歌。争看无奈何。",
      "素手娇映红螺。画屏深、细炙银鹅。爱盻周郎曲误多。教侬却怎么。"
    ]
  },
  {
    "id": "adcfe4db2503721c3c4b2f6d4a74e2ba",
    "title": "番女八拍本意",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "黄榆风急海鹙啼。马频嘶。蓬婆城外千山雪，锦伞蛮靴夜打围。",
      "梧桐树下轧鸣机。念征衣。孤鸿一去无消息，使尽西风唤不归。"
    ]
  },
  {
    "id": "adcfe4db2503721c505651552c54a218",
    "title": "柳梢青·寄怨",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "红杏依然。小楼空倚，月断晴川。不采靡芜，打开鹦鹉，有恨休传。",
      "恼人偏是云笺。更说恁灯前枕边。不信他家，秾香艳粉，若个堪怜。"
    ]
  },
  {
    "id": "adcfe4db2503721c9d81407775049538",
    "title": "河渎神·山旅舍逢何蕤音侍御兼讯曹顾庵学土",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "风雪桥迟。山家共倒鸆瓷。袁安高卧已多时。为子折简招之。",
      "何如旧日岷阳宅。马蹄早趁霜热。满地昏鸦树白。烦君敬谢逋客。"
    ]
  },
  {
    "id": "adcfe4db2503721c183c43c793e3bc71",
    "title": "滴滴金春暮",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "子规不厌啼朝雨。帐绡寒、人如醉。游系偏惹墙头絮。恼得东风住。",
      "凭栏立尽残红暮。问春归向何处。胡蝶花丛斑燕乳。可是相思做。"
    ]
  },
  {
    "id": "adcfe4db2503721c7068a5ed15917110",
    "title": "偷声木兰花·怨情",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "五花麡角青奴冷。星透铜乌莲羽净。此际难支。红泪抛残十二时。",
      "秦王宫里青铜镜。能照妾胸方寸影。安得神针。绣出思君一片心。"
    ]
  },
  {
    "id": "adcfe4db2503721ceac24119193c5d2e",
    "title": "扶醉待郎归本意",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "敛眉檀晕薄寒侵。红酥透，力难禁。迷离春思几沉吟。含羞错弄琴。",
      "流萤点点过花阴。吹不度，是郎心。玉人真个到温衾。巫山梦未深。"
    ]
  },
  {
    "id": "adcfe4db2503721c90524365f003d024",
    "title": "少年游·豆娘子",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "绿绡香卷粉痕轻。花底未分明。薄翠三分，纤腰一缕，占得许多情。",
      "怯向东风寻旧恨，梨雨梦难成。巧上花须，玉人头上，添取钿云青。"
    ]
  },
  {
    "id": "adcfe4db2503721c01bc0a1a2c979e26",
    "title": "燕归梁·仙姝和柳耆卿韵",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "石叶烟鬟惹翠深。钗燕凝金。吹箫偷作彩鸾吟。碧桃下，整罗襟。",
      "琼楼碧海千年恨，空行雨、到如今。人间多少会知音。偏解得、是琴心。"
    ]
  },
  {
    "id": "adcfe4db2503721c105c285398b00b69",
    "title": "一痕眉碧湖上行春",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "风送画桥春渌。戏水紫鸳争逐。柳花落画短长亭，偏乱惹低鬓绿。",
      "人倚翠楼如玉。忍使妩眉长蹙。鹧鸪飞上竹枝啼，停樽且尽吴娘曲。"
    ]
  },
  {
    "id": "adcfe4db2503721c96ca8fbee589e0d5",
    "title": "忆醉乡磅系无言归黄山",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "鹿门未老，蹉跎双鬓，归寻旧里。探囊中，酒瓢存，足了一生惟醉。",
      "蜗角浮名如戏耳。笑裘马、无如芒履。君行矣，莫停杯，醉乡即在桃源里。"
    ]
  },
  {
    "id": "adcfe4db2503721ccb25c420175f264e",
    "title": "燕衔花闺情新谱自度曲",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "吹落燕衔花絮。着意留他住。帘栊斜入复飞来，凝眸乍，已随春暗去。",
      "欹枕小眠惊起，没个安排处。剔匀残穗又灯花，郎归也，正萧萧暮雨。"
    ]
  },
  {
    "id": "adcfe4db2503721c86c12d7630535a0e",
    "title": "寻芳草·本意",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "嫩碧微烟笼。踏青时、芳菲谁共。绣鞋儿、却被香尘拥。挽不住、王孙梦。",
      "拾翠几寻思，笑然着、合欢闲弄。茜裙飘、撩得蔷薇动。零乱了、钗头凤。"
    ]
  },
  {
    "id": "adcfe4db2503721caef86dc1d6607be7",
    "title": "双调荷叶杯春闺",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "缭绕空庭如雨。柳絮。妆阁小帘垂。东风不遣透罗帏。飞摩飞。飞摩飞。",
      "咿轧枝头不去。杜宇。闷倒小窗西。巫山拼作晓云归。啼摩啼。啼摩啼。"
    ]
  },
  {
    "id": "adcfe4db2503721c3953efc70859bf47",
    "title": "醉花阴·春暮，和清照韵",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "帘影沉沉移午昼。迷迭消红兽。弹泪上花梢，一霎风吹，片片胭脂透。",
      "困人天气黄梅候。粉汗沾罗袖。鸾镜掩重开，试揣红绵，却是何时瘦。"
    ]
  },
  {
    "id": "adcfe4db2503721c3953efc780ea978d",
    "title": "醉花阴·春暮，和清照韵",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "墙角秋千红影度。踏遍新苔露。眉恨寄夭桃，赚燕迷莺，都做相思树。",
      "柳丝烟挽湘帘暮。春闷晴如雨。楼外更飞花，屈戌重重，难锁东风住。"
    ]
  },
  {
    "id": "adcfe4db2503721c785f9548f0aebce2",
    "title": "河传·咏燕",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "双燕。如剪。乍逢寒食，飞来深院。呢喃小语诉东风，留恋。主人情莫遣。雕梁依旧频频见。",
      "香梦远。春逐梨花软。复依檐。又穿帘。恹恹。汝来今更添。"
    ]
  },
  {
    "id": "adcfe4db2503721c80978e6a51856faf",
    "title": "雨中花·江亭晚集",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "望里江城如雾。柳外檐星初吐。婪尾争传，红牙乍拍，飘眇烟深处。",
      "樽前翠袖双眉妩。香入鹍弦半度。看野鹜多情，芰荷应笑，客且休归去。"
    ]
  },
  {
    "id": "adcfe4db2503721c80978e6a9854328f",
    "title": "雨中花·江亭晚集",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "此去明年还见。何似离情难遣。红泪如珠，偷弹多少，肯把东风换。",
      "未到三更犹是伴。且待阑干弄晚。奈鸟乱花喧，秋千立尽，目送残阳远。"
    ]
  },
  {
    "id": "adcfe4db2503721c3f1bd50f715e3674",
    "title": "蕊珠和愁",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "东风惯锁双眉结。难扫愁峰千叠。小楼同梦桃花月。私语分明，牢记与伊说。",
      "花栏箓簌藏迷蝶。也羞妾。偷将为恨红笺折。迸泪和愁，锦字半明灭。"
    ]
  },
  {
    "id": "adcfe4db2503721c28c468226aaf3d4b",
    "title": "浪淘沙·春宫怨",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "永夜促虬迟。春透罘罳。衍波题就晓寒词。正值鸳甃残月白，偏冷铜墀。",
      "娥影洗胭脂。此意谁知。隐闻箫鼓乍惊疑。多是平阳初进幸，好梦醒时。"
    ]
  },
  {
    "id": "adcfe4db2503721c28c4682265fb80cf",
    "title": "浪淘沙·春宫怨",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "蟾吐玉阶寒。翠袖低翻。每从花里候龙颜。爱听君王吹玉笛，倚遍阑干。",
      "新赐碧彄环。不道巫山。莫曾私幸尚衣班。生怕守宫痕渐落，几度偷看。"
    ]
  },
  {
    "id": "adcfe4db2503721c66b53e59f5cd708d",
    "title": "月魄春晓",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "露掩枕屏香翠。寒透合欢双被。小窗初日晃帘钩，梦逐东风，惯惹梨花醉。",
      "沉沉春睡足，几度抬头慵起。起来冻坐拔炉灰。好鸟枝头，频唤梳头未。"
    ]
  },
  {
    "id": "adcfe4db2503721cb54959e338418ca1",
    "title": "山鹧鸪春夜",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "雾浸梨花冷画屏。流苏卷月透，正三更。被郎偷把银灴减，将了鸳鸯绣未成。",
      "小语乍惺惺。低垂银蒜落、悄无声。贪欢枕上情如醉，多少啼鹃唤不醒。"
    ]
  },
  {
    "id": "adcfe4db2503721cb870b3d4318b013a",
    "title": "玉楼春·春尽",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "桃花落尽梨花老，又是一年春事了。怨他风雨不关情，粉白嫣红都未扫。",
      "人生总是欢娱少。醉里何堪归梦杳。只今明月照空庭，唯有枝头蝴蝶恼。"
    ]
  },
  {
    "id": "adcfe4db2503721ca0d8aac1b08c5d1b",
    "title": "南乡子·闺情",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "柳色半红楼。漫卷湘帘不上钩。故说日长针线懒，羞羞。偷把鸳鸯绣枕头。",
      "约伴踏青游。飞絮流莺倍惹愁。归去小姑春未谙，啾啾。冷语幽窗笑不休。"
    ]
  },
  {
    "id": "adcfe4db2503721ca0d8aac1816be2ed",
    "title": "南乡子·闺情",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "睡起倦欹鬟。挨到黄昏泪尽斑。影怯空房灯又落，单单。檐挂春星燕子寒。",
      "心事正阑珊。倚遍东风步转难。眉晕三分腰一抹，看看。瘦尽梨花春也残。"
    ]
  },
  {
    "id": "adcfe4db2503721c806595e6ca721228",
    "title": "踏莎行·村女",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "浅碧藏鸠，乱红吹絮。疏疏几阵催花雨。小桥一带种桃花，花边便是儿家住。",
      "近水湘帘，几重春雾。鹧鸪声里人何处。月明偷出浣溪沙，笑将花影同归去。"
    ]
  },
  {
    "id": "adcfe4db2503721c72e2c3ecc9887cf5",
    "title": "虞美人·春恨",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "斜抛鸳枕春难稳。到处成愁恨。正防燕子下帘钩。风送一天飞絮过西楼。",
      "空房心怯衾如水。炙着灯儿睡。灺残犹未泪痕收。不信东风多少在眉头。"
    ]
  },
  {
    "id": "adcfe4db2503721c72e2c3ec94271623",
    "title": "虞美人·春恨",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "夕香人去金猊冷。翠掩屏山影。合欢一夜满庭开。蝴蝶不知人恨却飞来。",
      "片时枕上春勾引。已是消魂尽。梦回留得几多魂。又被子归催去二三分。"
    ]
  },
  {
    "id": "adcfe4db2503721c72e2c3ecce053f47",
    "title": "虞美人·春恨",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "池中萍漾池边柳。相映春光逗。与郎一处誓同生。除是郎为柳絮妾为萍。",
      "萍根本是杨花结。不比闲枝叶。侬拼水面作萍花。只恐郎为飞絮又天涯。"
    ]
  },
  {
    "id": "adcfe4db2503721c72e2c3eceda423d6",
    "title": "虞美人·春恨",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "樱桃梦逐鸳鸯影。密约今宵定。分明待月在花丛。临时又说病来慵。好朦胧。",
      "麝脂香沁云屏透。正值黄昏候。低眉不语晕潮红。搔头忘整鬓蝉横。太匆匆。"
    ]
  },
  {
    "id": "adcfe4db2503721cc33e2caeba0057b9",
    "title": "小重山·舟中九日",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "昨岁重阳江上时。倾别酒、花发正东篱。今年九日恨花迟。花无恙、携酒欲同谁。",
      "风雨绿帆欹。满汀枫叶落、照行杯。醉来或恐梦先归。茱萸女、留取故园枝。"
    ]
  },
  {
    "id": "adcfe4db2503721c17cc91fc3e16ad01",
    "title": "醉落魄新夏",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "洗妆初晓绡红褪、待眉匀扫。铜虬半吐春云袅。雨压枇杷，莫恨鹃啼少。",
      "香泥窄凤金铃悄。兔丝偏是裙襕草。越罗何竹湘娥笑。",
      "鬓惹飞香，吹落桐花小。"
    ]
  },
  {
    "id": "adcfe4db2503721c17cc91fc8968ce81",
    "title": "醉落魄新夏",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "子归可矣。十年不索长安米。掉头沧海成何事。屠狗从游，阅尽人间世。",
      "学成一敛胡为尔。酒酣不倚田鼢势。裂眦莫救荆卿死。挥手而来，浪迹于今始。"
    ]
  },
  {
    "id": "adcfe4db2503721cf1b8432da796d67d",
    "title": "惜分钗春恨",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "腰如楚。心如絮。恹恹恨不随风去。最撩人。是残春。帘外飞花，枕上啼痕。纷。纷。",
      "眠无绪。醒无据。隔窗小梦和花语。怕黄昏。怯罗裙。闻说相思，入髓迷魂。真。真。"
    ]
  },
  {
    "id": "adcfe4db2503721cf1b8432d7cc97e50",
    "title": "惜分钗春恨",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "人轻别。愁如结。长亭遥挂青楼月。漫凝眸。付东流。水逐桃花，风送郎舟。悠。悠。",
      "眉长斗。腰初瘦。黄昏正是愁时候。意难留。恨无休。雨打风筝，泪滴香篝。收。收。"
    ]
  },
  {
    "id": "adcfe4db2503721cf1b8432de4d7c88a",
    "title": "惜分钗春恨",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "霓裳绰。蝉鬓掠。妆成坐待秦楼约。绣屏前。药栏边。才遗青鸾，又报花笺。连。连。",
      "兰缸灼。榴珠错。露苔香浸莲勾弱。几回旋。漫俄延。月更朦胧，雨复聊绵。扁。扁。"
    ]
  },
  {
    "id": "adcfe4db2503721cbc7dae9795c681ad",
    "title": "临江仙·周栎园佥宪青州署阁小饮",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "小阁疏帘如画舫，客来身在沧洲。反骚醉绩伴牢愁。先生托乌有，从事却青州。",
      "脍鲤冰盘桑落酒，争看顾曲风流。十三车子引箜篌。漫将公莫舞，翻入调歌头。"
    ]
  },
  {
    "id": "adcfe4db2503721cbc7dae97118c75ce",
    "title": "临江仙·周栎园佥宪青州署阁小饮",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "昔日愚公曾有谷，竹楼更起洪州。宦游人尽恋风流。携琴千日酒，种秫百花洲。",
      "楼外萧滩楼上月，开帘几对闲鸥。登斯楼也乱云浮。有山官舍里，巢许亦淹留。"
    ]
  },
  {
    "id": "adcfe4db2503721cbc7dae97add4cc86",
    "title": "临江仙·周栎园佥宪青州署阁小饮",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "亭子临江江在望，江花江鸟江城。春江花月几多情。醉吟真吏隐，不籍浣花名。",
      "雨过千峰如黛洗，凭阑迸出葱青。空蒙一片画难成。就中浑不解，因以命吾亭。"
    ]
  },
  {
    "id": "adcfe4db2503721cbc7dae97cc9a2368",
    "title": "临江仙·周栎园佥宪青州署阁小饮",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "麝歆熏篝金鸭冷，玉床闷倒和衣。懵腾春梦小窗西。柳慵花醉，唤不起、鹧鸪啼。",
      "乱挽蝉云眉不扫，画梁残日依依。怪他燕子故双栖。湘钩暗下，赚得个、扑帘飞。"
    ]
  },
  {
    "id": "adcfe4db2503721ca351c260b33a4a09",
    "title": "望远行·别王仪曹阮亭",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "马度青门杨柳垂。此去倍堪思。旗亭炙酒唤红儿。教唱衍波词。鹦武客。",
      "旧裁诗。竹西歌吹休迟。东方割肉细君知。芙蓉远黛照春瓷。回首红桥渡，沥酒对君时。"
    ]
  },
  {
    "id": "adcfe4db2503721c5f4a02ad7a9d9860",
    "title": "一剪梅·春怨",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "落尽桃花昼掩门。说到伤春。直到残春。子归枝上唤黄昏。只管催人。不管愁人。",
      "杏子轻衫浥露新。多是香痕。半是啼痕。春愁和泪几消魂。减得三分。才得平分。"
    ]
  },
  {
    "id": "adcfe4db2503721c5f4a02ad838863b0",
    "title": "一剪梅·春怨",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "芙蓉江岸楚天长。雁在衡阳。月在潇湘。仙源别洞路微茫。误却渔郎。赚得刘郎。",
      "凌波小袜扣鸳鸯。翠袖生凉。珠佩生香。行云何计挽霓裳。去也难将。梦也难偿。"
    ]
  },
  {
    "id": "adcfe4db2503721ca9ecfb27fee7ba7e",
    "title": "凤楼仙红桥夜玩",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "芳树远红桥。罗绮香飘。倩谁招。漱金斜飐绿花翘。",
      "帘开云母艳，歌授雪儿娇。趁春宵。倚遍琼箫。窥人明月，恼人乌鹊，铜壶又滴花梢。",
      "扬州曾有梦，可奈是今朝。"
    ]
  },
  {
    "id": "adcfe4db2503721c72503760d32508e6",
    "title": "蝶恋花·别意",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "明日送郎湘水曲。闻到巫山，欲情香魂逐。薄翠不描青似玉。恐将花艳惊郎目。",
      "郎道巫山如黛蔟。十二峰连，争比双蛾蹙。一路春山无断绩。朝朝仍恋眉心绿。"
    ]
  },
  {
    "id": "adcfe4db2503721c725037606a4c4186",
    "title": "蝶恋花·别意",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "愁里送春春莫误。愁共春来，春去愁须去。难道春归无着处。愁边便是春归路。",
      "愁到而今春亦苦。交付愁魔，不管春无主。料得抛愁春不许。明年依旧和他住。"
    ]
  },
  {
    "id": "adcfe4db2503721c72503760ae9bc876",
    "title": "蝶恋花·别意",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "嫩绿枝头莺睡稳。羞带宜男，闲却双蝉鬓。梦逐春归和泪抆。蔷薇消得东风恨。",
      "眉锁斜阳添薄晕。初试冰绡，渐觉香肌褪。胡蝶也知春意尽。花须乱落轻黄粉。"
    ]
  },
  {
    "id": "adcfe4db2503721ca1cdad132bff8215",
    "title": "渔家傲·画眉鸟",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "消尽轻黄蛾晕小。一弯石叶啼妆巧。曾被阿环偷见了。传书早。远山犹带霜痕姣。",
      "莫向昭阳争窈窕。十眉图样分多少。可惜谢娘秋渐老。慵临照。错将珠粉和愁扫。"
    ]
  },
  {
    "id": "adcfe4db2503721cc9acf364465f741f",
    "title": "苏幕遮·杜鹃",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "杜鹃花，杜鹃鸟。鸟在花间，血泪和花叫。只说不如归去好。赚得春归，花鸟都知道。",
      "枕边频，枝上悄。一样名儿，何似双双闹。恨不将花团做鸟。鸟歇花残，春去多时了。"
    ]
  },
  {
    "id": "adcfe4db2503721c2e5d342065187289",
    "title": "凤衔杯旧恨和柳七韵",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "屏前私结今生愿。忆不了、当初欢怨。正生小俱痴，寻花遂蝶争闲玩。只避得、人前眼。",
      "到如今，全不管。恁心情、风儿吹断。将抆泪冰绡，断肠一纸交伊看。怎推得、无人见。"
    ]
  },
  {
    "id": "adcfe4db2503721c9cacbc565ae47846",
    "title": "月上纱窗乌夜啼冬至",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "猊毬香细熨红潮。初雪上梅梢。斜抛双剪裁金胜，拭花翘。",
      "看取钗头占出内家娇。唇珠浅约红蕤冷，为谁怯、瘦尽宫腰。",
      "绣工一线新添却，恁无聊。从此春愁千缕、倍难消。"
    ]
  },
  {
    "id": "adcfe4db2503721cedff44ec01bc7560",
    "title": "品令幽怀",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "手撚相思子。觑琐阁、深难寄。知他倦倚。药栏香袅，蹙残眉翠。九十春光，添做百分憔悴。",
      "此情知未。向伊说、从何起。不如除却，今番慢把，相思再理。何处安排，醉里愁里梦里。"
    ]
  },
  {
    "id": "adcfe4db2503721cf8d9e5a61af9811b",
    "title": "醉春风春情",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "春到愁如此。伊寄消愁字。道侬无赖惹春思，是。是。是。便不思量，思量则恁，那关卿事。",
      "愁思因春至。春病由伊致。如何只说但伤春，试。试。试。索性都抛却，难分别、两般情思。"
    ]
  },
  {
    "id": "adcfe4db2503721cf8d9e5a689f4659f",
    "title": "醉春风春情",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "钩月光初吐。半笼昏黄雾。只愁芳径路多迷，赴。赴。赴。记得檐前，秋千影里，倚墙低树。",
      "微近香深处。悄悄无人语。鹦歌只管暗呼人，误。误。误。莫便窥窗，恐他姊妹、花阴闲步。"
    ]
  },
  {
    "id": "adcfe4db2503721cb58bb2d7bb3bd939",
    "title": "锦缠道·讯南郡丘曙戒别驾",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "浩淼烟波，橘柚南天霜晚。鹤矶边、轻帆乍卷。一樽风雨秋江岸。枫落猿吟，底是伤游宦。",
      "暮与客相期，散花洲畔。共目送、几行归雁。待庾楼月上胡床。正宜城酒熟，搔首人同玩。"
    ]
  },
  {
    "id": "adcfe4db2503721c97efdb4ca4518e7e",
    "title": "行香子·离情",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "才住香车。忽过平沙。片时间、人远天涯。今宵好梦，何处寻他。但一更钟，三更雨，五更鸦。",
      "愁对飞花。怕见残霞。别离情、付与琵琶。断魂江上，吹落谁家。正梦儿来，灯儿晕，枕儿斜。"
    ]
  },
  {
    "id": "adcfe4db2503721ccce61a6f0716eb41",
    "title": "解佩令·江州讯吴松严令君",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "城临小别，无多听事，近潇湘、弄雨疏帘静。束带公庭，苦相对、督邮清冷。",
      "漫争夸、故人为令。行云赋手，善描神女，早吹来、阳台艳影。",
      "瓮发彯清。可钓有、槎头缩颈。趁烟波、晚楼同凭。"
    ]
  },
  {
    "id": "adcfe4db2503721c124acbf05eff1062",
    "title": "声声令乍见",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "谁窥孤馆，倩影香融。悄行来，罗带怯东风。微闻笑语，佯羞整，凤钿横。",
      "手撚花枝断脸红。翠水难逢。愁蛾敛，暗情通。绣帘只合在墙东。",
      "香微佩杳莫匆匆、月初浓。拚今宵、立尽梧桐。"
    ]
  },
  {
    "id": "adcfe4db2503721cf4b984f986ef3e58",
    "title": "谢池春·怀贾云谷令英州",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "仙令浈阳，何似贾生英妙。枕落霞、振衣沧岛。一琴一鹤，行橐宁嫌少。任猿啼、陇头云眇。",
      "一行作吏，此事真堪绝倒。漫题诗、桃花争笑。数声山鹧，唤起洞天秋晓。望沱江、欲迷归棹。"
    ]
  },
  {
    "id": "adcfe4db2503721c0c8860b43c29d610",
    "title": "连理一枝花送黄大宗归淮阴",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "枫冷西陵棹。帆落烟波小。楚天西望，淮阴旧里，当年垂钓。怅归去王孙，已历遍、天涯芳草。",
      "霜雁迎寒早。画阁眉重扫。词客飘零，怀中剩有，哀蝉幽掺。好续冰弦，休辜负、凤帏人老。"
    ]
  },
  {
    "id": "adcfe4db2503721c866bd184eb613323",
    "title": "两同心怀旧和柳屯田韵",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "旧苑谁家，有人倾国。垂楚袖、蝶过东墙，挽湘裙、絮飘南陌。最多情、浅蹙双蛾，暗调行客。",
      "一捻轻红花里，影儿堪惜。拾云钿、草露仍香，转星眸、柳烟空碧。到如今、枕腻脂痕，尽成追忆。"
    ]
  },
  {
    "id": "adcfe4db2503721c4efb8fabdf9365ec",
    "title": "梅花三弄筝",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "背银灯。促瑶筝。指乱湘弦心暗惊。此意分明。寄与多情。问恨满、天涯何处，只在离鸿第二声。",
      "陇头流水长城雪。寒猿叫破巫山月。恨也无凭。梦也难成。落尽梅花枕上冰。直恁少忪惺。"
    ]
  },
  {
    "id": "adcfe4db2503721c9e9808c41bd7b203",
    "title": "江神子偶见",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "谁家袅袅画屏人。小腰身。怯罗裙。梳得牡丹、新样一堆云。画里曾逢楼上见。非盼盼，即真真。",
      "一钩红玉踏香尘。月儿痕。瓣儿新。将去裁量、柳叶只三分。翠袖低翻兰麝远，回眸处，好温存。"
    ]
  },
  {
    "id": "adcfe4db2503721c65af8c1867f73f84",
    "title": "隔浦莲田居",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "菰芦风动蔌蔌。云里藏茅屋。晌夕农事少。羔初炙，酒方漉。乘兴寻樵牧。疏林暮。",
      "罢钓归山鼠。弄修竹。蓬门如许，灌园老叟何物。秋畦半亩，满眼昏鸦古木。一枕松风床下菊，知足。山家清景偏独。"
    ]
  },
  {
    "id": "adcfe4db2503721c50ad4a5e29d98d21",
    "title": "解蹀躞·张使君郡斋听吴山人弹琴",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "倚石调丝趁小雨，竹窗清越。萧萧叶下，湘波夜寥泬。",
      "为我鼓一再行，分明只雁，宵吟灞亭愁别。更情切。",
      "低回玉轸，挑灯半明灭。江边枫落，哀猿抱秋月。莫使调入清商，梅花几点吹来，鬓争如雪。"
    ]
  },
  {
    "id": "adcfe4db2503721c2762a32b42520a85",
    "title": "传言玉女·偶赠和胡浩然韵",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "艳舞惊鸿，初试霓裳如雪。谢娘眉妩，爱远山愁结。旗亭非旧，何意重逢京阙。灯宵待约，踏残明月。",
      "同是他乡，对离筵、莫歌歇。青衫暗透，被东风又揭。瑶争醉倚，旧恨樽前偷说。分明记得，赏花春节。"
    ]
  },
  {
    "id": "adcfe4db2503721c4873db4a0a28674e",
    "title": "千年调遣兴",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "问汝欲胡为，先生且休矣。坐上美人名酒，嗟咄何事。五湖非窄，随处扁舟是。吾师乎，古之人，鸱夷子。",
      "弊庐之侧，非隐兼非市。若道田园可恋，庸妄人耳。有辞归去，且傍南山醉。吾友乎，古之人、陶徵士。"
    ]
  },
  {
    "id": "adcfe4db2503721c45b5d8db02e51613",
    "title": "风入松·建业遇宋荔裳观察",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "新亭啼鴂不堪闻。明月亦愁君。乌巷衣冠江令宅，多换取、岭树江云。疏拙宁如仆辈，眼看裘马何人。",
      "河桥残角拥行尘。极目楚天分。悲哉秋气青枫下，招山鬼、石竹罗裙。东郭肯容安枕，北山何用移文。"
    ]
  },
  {
    "id": "adcfe4db2503721c936f0308d9448078",
    "title": "婆罗门引·送河间令夏公乘归安州用稼轩别杜叔高韵",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "三升可恋，怪君何事拂衣归。长安冠盎累累。独寻汝南旧宅，好共白云期。念折腰作苦，岐路堪悲。",
      "偏其反而，风波队里谁知。须记高阳城北，夜雪裁诗。楚天鸿远，桃花岸、风雨送君时。应回首、片石留思。"
    ]
  },
  {
    "id": "adcfe4db2503721ccf29606f3339ad6d",
    "title": "玉女度千秋情思",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "的的红珠，滴向鞋尖么凤。双缠倩冷，长被香尘拥。肌消罗带缓，愁压檀痕重。东风怯，几回惊起巫山梦。",
      "我亦怜卿，追忆妩眉常捧。暗雨昏灯，底事恹恹重。鸳衾香尚腻，玉臂寒谁共。欢须早，他年莫吊相思冢。"
    ]
  },
  {
    "id": "adcfe4db2503721cda1b0e7be0b7f726",
    "title": "一丛花·望远",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "长干滩下木兰桡。郎去路迢遥。长年只趁东风急。偏石尤、不打春潮。",
      "乌帽乡人，白头艇子，多少是归舠。桥边青柳路傍桃，全不管魂消。金钗卜尽归将未，料无过、后日明朝。已是初更，灯花难信，未必便今宵。"
    ]
  },
  {
    "id": "adcfe4db2503721c53467728307ff45d",
    "title": "过涧歇鹦鹉洲吊祢处士",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "云涨秋填鄂城白。昔之视今，亦犹今之视昔。晚江拍。笳吹楼船何在，芦荻依然碧。",
      "徇为操，龙气千年化松柏。赋成翻秋色里、振袖悲凉，当年狂客。沥血宁无益。挝起渔阳，断岸乌飞，暮天虹吐，肯容何处奸雄魄。"
    ]
  },
  {
    "id": "adcfe4db2503721c0a42c0d438f8d76d",
    "title": "花雪旅感",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "君不见，坂上车，江头楫。恁消磨、古今豪杰。断岸横流，铜驼不锁瑶台月。秋风夜吼，更吹来、楚宫秦阙。",
      "叹人生，能几何，多半是，伤离别。灞桥柳、年年空折。露白园荒，武陵人去谁家笛。江天又早，塞鸿飞、芦花如雪。"
    ]
  },
  {
    "id": "adcfe4db2503721ce5e4c4dced87f0d1",
    "title": "侧犯·贞娘墓",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "青山埋玉，土花洗碧榴裙黦。幽咽。看松木吹烟惹飞蝶。雨凋金碗净，花扑鱼灯灭。香骨。",
      "伴枫下狐狸拜秋月。星前带露边眉，早被东风揭。恐魂去傍衰桃，不敢留啼鴂。何处追寻，粉肌如雪。断肠人，共清明时节。"
    ]
  },
  {
    "id": "adcfe4db2503721cdcc9a8b68c5541b8",
    "title": "山亭柳·赠李湘北赴史馆",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "鹤禁清芬。薇雨玉除新。仙掌露，砚池分。紫袖看移莲烛，黄金不换长门。衣染沉香，花气石叶时熏。",
      "垂帷着史春莺老，铜虬子夜促芳樽。却半臂，耐寒人。窈窕湘东斑管，淋漓白练罗裙。常近玉皇香案，袖捧红云。"
    ]
  },
  {
    "id": "adcfe4db2503721c7924c89396ccf2de",
    "title": "千秋岁引·怨情",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "翠阁留情，红笺写怨。何物遗君表幽愿。玉环双凤连枝扣，香罗绣带同心綄。怀袖间，朝与暮，常依恋。",
      "带欲君情长不断。环欲君心千遍转。谁意风流一朝散，玉环摧折香罗裂，人心那得无移换。泪痕非，香痕灭，何时见。"
    ]
  },
  {
    "id": "adcfe4db2503721c9ac5ea7ef487606c",
    "title": "爪茉莉闺怨和屯田韵",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "密缄轻裁，恁星星一味。蓦忽是、暗抛人地。乌丝欲剪，和凤纸、揉将碎。含糊过、翻恨成悲，细看去，都是泪。空阶如洗，梧桐下、愁难寐。",
      "私语处、雾浓香细。倩将明月，好梦儿、凭伊递。被风吹、直向海天云底。也知到，他那里。"
    ]
  },
  {
    "id": "adcfe4db2503721c1794e9ff4e9be396",
    "title": "柳初新·本意",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "雪残小苑东风住。已放嫩黄初吐。蝶香未染，莺梭犹涩，梦稳池塘轻雾。最惜纤腰如楚。恐难禁灞桥人去。翠阁凝眸低语。",
      "看春衫、半分金缕。因风娇袅，柔条无力，挽不尽陇烟湘雨。及早和他同倚，怕消魂、夕阳飞絮。"
    ]
  },
  {
    "id": "adcfe4db2503721c4ac4c16248fc63f0",
    "title": "蓦山溪·春闺和陈大樽韵",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "暖日烘帘，睡起抛残绣。衫薄不胜寒，乍朦胧、楚腰如柳。重开鸾镜，扶起半欹鬓，香痕透。眉痕瘦。都付红酥手。",
      "闲愁惯惹，脉脉频回首。新种合欢花，爱看他、倚残罗袖。思寻旧梦，勾引是东风，灯昏候。啼鹃又。吹落巫山后。"
    ]
  },
  {
    "id": "adcfe4db2503721c8e4220b22bf946f3",
    "title": "拂霓裳·归兴寄驰黄",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "盍归乎。故园松菊未全芜。风雨里，几人相见在蒲菰。系船霜一树，种秫酒千壶。醉相扶。更歌将、水调答樵夫。",
      "他乡信美，青山近、即吾庐。平生事，但留双鬓付江湖。任呼吾作马，谁道子非鱼。笑当初。又何烦、叔夜绝交书。"
    ]
  },
  {
    "id": "adcfe4db2503721c1a06317b7726e4f4",
    "title": "银灯映玉人定情",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "石叶眉峰澹锁。更新人、脸霞双朵。将近翻疑，欲前还怯，怜煞鬓娇钗亸。对面情无奈。怪佯羞半晌，台身剔残银灺。",
      "忆得曾窥青琐。或恐三生未果。梦里凭肩，几回生受，难道今宵真个。试问伊知么。但低垂无语，泪绡红涴。"
    ]
  },
  {
    "id": "adcfe4db2503721cafed8c3ffa25c711",
    "title": "安公子·怨情",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "容易成佳偶。三生休负。为着些子，蓦腾腾地，恁般的僝僽。倚顽儿调诱。",
      "埋冤着人薄幸，忒煞女儿心性，教我如何剖。他便愁去秋傍，止随月后。翻云覆雨，今番只怕情非旧。料愁眉泪眼，一饷幽欢，梦也不能得勾。"
    ]
  },
  {
    "id": "adcfe4db2503721c68a2906f29a6eff0",
    "title": "洞仙歌·秋意",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "梧桐月上，正玉阶初静。露滴寒浆牵素绠。倍凄凉、几阵嘹呖征鸿，声未断、那管凤帏秋冷。",
      "隔帘银汉转，河鼓无情，惟有姮娥伴孤另。低语问伊行、可记当年，双星下、几番折证。但香取、罗襦半香销，辜负了、灯前绿窗人影。"
    ]
  },
  {
    "id": "adcfe4db2503721cab1bf3e40577a3f0",
    "title": "江城梅花引·秋恨",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "佳期春过又秋残。说今年。更明年。何似西风，偏欲惹愁牵。海雁一声灯半落，向巫山，便为云、也枉然。",
      "枉然。枉然。复何言。被又单。枕又寒。蟋蟋蟀蟀，汝何苦、恼却人眠。难将心事，吹堕到君边。容似黄花身似露，谁信道，到如今、直恁般。"
    ]
  },
  {
    "id": "adcfe4db2503721ccf52e2684b256276",
    "title": "皂罗特髻寄恨效东坡体",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "为伊瘦损，怕红消翠减，被人猜着。为伊瘦损，渐腰围如削。春来了、为伊瘦损，春去也、只恨东风恶。为伊瘦损，怎怨伊情薄。",
      "真个为伊瘦损，悔当初轻诺。偏道是、为伊瘦损，千行泪、禁得涓涓落。为伊瘦损，待怎生抛却。"
    ]
  },
  {
    "id": "adcfe4db2503721ccf52e268e70efee4",
    "title": "皂罗特髻寄恨效东坡体",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "采菱拾翠，傍越殿寻春，清歌徐度。何似吴均，善作多愁赋。浣纱畔、雕栏倚遍，携红袖、潦倒旗亭暮。莫怜眉妩，恐琐窗人妒。",
      "如听哀筝夜话，向谁行幽诉。鸳管写、乌丝百尺，待归去、都付双鬓女。红牙轻按，唱彻愁春句。"
    ]
  },
  {
    "id": "adcfe4db2503721c9c300d27d68cccc3",
    "title": "阳关引·秋居简河阳李子燮王夙夜诸子",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "归到柴桑境。负郭虚三顷。东枝鸲鹆西枝落，愁何定。念候芭载酒，难问岷阳径。听竹扉、小雨飒飒敬槐影。",
      "莳药归、惟见松鼯抱尘甑。坐久夕阳外，山未暝。野烟丛处，昏鸦送、半窗冷。有乌皮几在，长对蒿华凭。正俯思旧友，落月覆苔井。"
    ]
  },
  {
    "id": "adcfe4db2503721cd7a35c06bfed7da7",
    "title": "西施愁春一盻",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "残英小苑露春娇。长袖倚衰桃。三生无分，一盻也难消。湘裙微展处，芳径滑，颤弓腰。多应有恨，双蛾频促，怯上兰桡。",
      "不因偶尔传眉语，争无奈、上心苗。多情见惯，直恁是难抛。弄珠人远，琼楼何处更吹箫。东风立尽，梦随伊去，好度今宵。"
    ]
  },
  {
    "id": "adcfe4db2503721c26b133e54e14c284",
    "title": "尉迟杯·幽期",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "待约灯前，酴醾庭畔，衣动恐惊栖鸟。蟾影如钩，柳烟初卸，莫是此行还早。寻遍海榴花下，香泥印痕小。须知道。想腰支不胜苔滑，情绪懒，未必芳心难料。",
      "星色上花梢。似凝眸、一样波俏。只待伊、来诉幽情，几许烦恼。但冰肌月下，寒透忍禁偎抱。"
    ]
  },
  {
    "id": "adcfe4db2503721c9b0be29a3acea21a",
    "title": "合欢情思",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "蹙损春山，忆画眉人去，何日重见。似雨非云，围就梦儿一片。想从前未惯，分明说与莺和燕。问天涯那人消息，何似随春远。",
      "只是今宵，有几多离恨，没个方便。料得伊行，也索平分一半。又愁他瘦减。将侬小字千回唤。这衷情，海枯石烂，怎把伊心换。"
    ]
  },
  {
    "id": "adcfe4db2503721c3b6dc93b18fcf6b1",
    "title": "满江红·寄吴锦雯时司李端州",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "桄榔亭畔，西风起、几行雁字。正江楼、凭栏孤眺，玉山初紫。双鬓且消梧水月，一樽不换凉州史。笑从来、手板对人低，而今始。",
      "论宦迹，原非志。称吏隐，谁言是。念世态浮沉，但须如此。美酝三升差足恋，不然腰折缘何事。再不然、向旧酒垆傍，寻吾子。"
    ]
  },
  {
    "id": "adcfe4db2503721c3b6dc93b172a631d",
    "title": "满江红·寄吴锦雯时司李端州",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "玉映风标，看濯濯、有如春柳。爱吾庐、投竿矶渚，漫同渔叟。勾漏山中丹九转，沧浪亭畔诗千首。问年来、松菊可曾荒，君曰否。",
      "有司马，凌云手。更邹衍，谭天口。总不如归向，灞陵偕妇。客到任看墙外竹，独吟且尽床头酒。忆从前、裘马少年场，同刍狗。"
    ]
  },
  {
    "id": "adcfe4db2503721c7e53db4354f6f49f",
    "title": "玉漏迟·五日寄沈绎堂宪副",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "琅玕吹苑雨，又逢佳节，新蒲初剪。弹指韶华，目断潞亭春雁。料是休文带损，洗榴枝、琥珀光浮鹦盏。凭阑倦。有谁相共，桃笙葵扇。",
      "此日楚客歌骚、奈仆本愁人，采丝空撚。凝睇湘君，蓉佩香微人远。频向使君索咏，休耽误、玉池鸳管。帘乍卷。秾阴正移庭院。"
    ]
  },
  {
    "id": "adcfe4db2503721c19439b7bb51d78b0",
    "title": "梦扬州·邗上逢王考功西樵",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "公言愁。愁未了，我始言愁。总是愁城，何日破除方休。吴市里酒徒落魄，王生召我为俦。桓野笛，杨恽缶，并呼鼓史岑牟。",
      "同作南冠楚囚。各相对唏嘘，亦复何求。散尽千金，一剑蒯缑空留。歌相乐、也因而泣，怎销磨短发盈头。只落得，两人白眼，共醉扬州。"
    ]
  },
  {
    "id": "adcfe4db2503721c385e1703b7f5b050",
    "title": "高阳忆旧游冬夜同沈大匡严颢亭顾且庵邵戒三严柱峰诸君饮关六钤草堂即席",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "滚滚诸公，浮沉京洛，酒垆何意重开。浪迹人间，休论野马尘埃。玉瓷低映银烛，檀板更相催。任谢朓长吟，陆云长笑，庾信长哀。",
      "萧萧木叶重阶。念物犹如此，何以为怀。蹴鞠吹箫，不妨偕与俱来。今宵莫问明日，且覆掌中杯。看漫天飞雪，铜驼金谷安在哉。"
    ]
  },
  {
    "id": "adcfe4db2503721c2bef350cc8b18a23",
    "title": "汉宫春·除夕",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "此夕何时，未三更，还是旧年华发。韵光暗度，怕听明朝乌鹊。东风未透，故园梅、肯舒新萼。莫怪屠苏传遍，饮来迟、他乡杯酌。",
      "几处笙歌芳阁，忆灯前儿女，椒盘如昨。鸭炉烟烬，渐逗春衫香薄。强扶守岁，耐灯寒、翠钿斜落。到不如、早去寻眠，休教梦儿闲却。"
    ]
  },
  {
    "id": "adcfe4db2503721cacefd4bdab3757b8",
    "title": "水调歌头·少年",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "紫阳香尘起，狭路少年游。连钱宝马珠勒，柳外掷吴钩。望见仓琅青漆，不问君家诚是，随意脱骦裘。浪说张公子，调笑擘箜篌。",
      "翠猊烬，钿蝉落，暗凝眸。樱桃花底沉醉，低语问归休。郎在金明池上，妾住善和坊里，相去十三楼。凤烛嫌宵短，不停有春愁。"
    ]
  },
  {
    "id": "adcfe4db2503721cacefd4bd7158bc38",
    "title": "水调歌头·少年",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "吴市酒垆在，谁道邈山河。马曹不问何事，安用惜颜酡。呼我髯奴击缶，更命红儿行酒，相和以为歌。一石亦不醉，十日讵云多。",
      "醉乡里，无人到，少风波。一杯身后何有，剧饮尚蹉跎。除是酒泉太守，再调宜城录事，卧治亦南柯。富贵浮云耳，酩酊奈君何。"
    ]
  },
  {
    "id": "adcfe4db2503721cacefd4bd6e6de856",
    "title": "水调歌头·少年",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "相见十年后，狂客尽芦中。屈指使君与仆，时数论英雄。我道穷如元叔，君道愁如洗马，慷慨两心同。莫唱公无渡，挂席正西风。",
      "裁金缕，翻象拍，酒初浓。红衫窄袖起舞，低唱效伶工。昨日吴头楚尾，明日伯劳飞燕，今日莫匆匆。我去君犹在，独步任江东。"
    ]
  },
  {
    "id": "adcfe4db2503721ca14b0791bc7d6b44",
    "title": "夏初临招隐",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "若有人兮。南山之下，丛篁以筑居兮。芳草悠悠，王孙胡不归兮。临流可鼓枻兮。搴兰旌以浩歌兮。白云在天，沧波何极，欲往从兮。",
      "北渚辛夷，西堂蟋蟀，蛾眉独处，私自怜兮。猿惊鹤怨，山中难久留兮。我所思兮。望涔阳暮与朝兮。悲哉兮。露白枫青，历九秋兮。"
    ]
  },
  {
    "id": "adcfe4db2503721c5d6782bb928d739b",
    "title": "新雁度瑶台归里过访张祖望从野堂率赠",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "胡不归哉。喜仲蔚、蓬门客到长开。茅檐月出，数湾渌水萦洄。此君谁伴，篱边还种，老菊疏梅。惟此事，便一生足了，浊酒三杯。",
      "自称烟波钓叟，泛溪南小艇，独与予偕。红鳞网得，白堕方沽，紫芋初煨。望皋亭如带，平桥外、人醉蒿莱。渔蓑侣，向五湖争长，终让于思。"
    ]
  },
  {
    "id": "adcfe4db2503721cf03368a4f36c6f17",
    "title": "声声慢·送别",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "别离情味，从前轻掷，今日且待如何。好教垂杨，一枝挽住鸣珂。可怜幔亭，别酒价真珠，不换颜酡。凝眸处、便几年秋草，两地烟波。",
      "好把相思打叠，这柔肠似缕，何计消磨。马首霜浓路滑，偏我愁他。如今鱼沉雁杳，蓦地常自在心窝。凄凉也、便怎生忘了人呵。"
    ]
  },
  {
    "id": "adcfe4db2503721cf03368a4f8bec528",
    "title": "声声慢·送别",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "梧梢挂月，绣户生寒，西风又添愁戚。病与秋深，一缕恹恹气息。檐前琮琤碎玉，更空阶、虫声暗急。撇得我，恁憔悴、自已镜中难识。",
      "梦里分明欢笑，香肩凭、颠倒鬓钗偷摘。忽被风惊，倩影和灯吹黑。又是打窗微雨，向芭蕉叶上频滴。欹着枕，把泪儿、揾住怎得。"
    ]
  },
  {
    "id": "adcfe4db2503721c76d6bf96ece8716c",
    "title": "双燕入珠帘题王丹麓听松轩图像新谱犯曲，上五句[双双燕]，下五句[真珠帘]，后段同",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "层轩半落偏近沼，依云倚阑孤眺。披襟谡谡，隔水笙簧幽窈。孙绰庭前陶令宅，秋枕上、数声清晓。堪效。似黄庭惯写，君家逸少。",
      "把镜王蒙自照。羡斯人、宜置海山蓬岛。轻阴满地，洗耳科头都好。一曲樵歌三弄笛，尽消受、断鸿残蓼。应笑。念几度悲秋，著书人老。"
    ]
  },
  {
    "id": "adcfe4db2503721cff5cf4b22bbf8767",
    "title": "琐窗寒·东风",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "谁遣伊来，薄帏轻透，恼人情绪。偷送春光，巧逗眉心一缕。怪东君、着意相寻，黄昏满院催红雨。更入柳非烟，弄花无影，断肠何处。",
      "憔悴。防人恨，偏瘦惹梨花，香翻燕羽。墙头马上，剪剪轻寒乍起。晕红酥、渐逼罗襟，画楼垂手人如醉。倍愁他、惯引消魂，赚尽伤春泪。"
    ]
  },
  {
    "id": "adcfe4db2503721c164d5b8beb2a29dc",
    "title": "绕佛天香祝姚江维极女禅师初度新谱犯曲，上六句[绕佛阁]，下四句[天香]，后段同",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "茅庵小筑。疏梅几树。能伴幽独。无生晤速。长斋绣佛、前身是金粟。",
      "经翻贝叶，清磬里、莲根似浴。微笑拈花，俨然是先生天竺。",
      "染翰瓷缃竹。慧业文人更清福。坐老蒲团，空阶秋草绿。",
      "映不染禅心，一枝芬郁。谁道仙子尘凡，料兜率、蓬山任归宿。",
      "花雨吹烟，团成香玉。"
    ]
  },
  {
    "id": "adcfe4db2503721c65b99f9b3a2bc74c",
    "title": "石州慢·春暮",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "几许春光，残红数片，游丝牵漾。可怜似我，冷香坠粉，今生虚枉。为谁瘦损，枕边检点鲛绡，裙襕不似前春样。着意问东君，肯把侬轻放。",
      "惆怅。莺声渐老，午梦初惊，落钗空响。倦起不胜梳鬓，镜台斜傍。暂时消遣，枝头数遍青梅，香痕暗逗眉尖上。胡蝶却飞来，又低头半晌。"
    ]
  },
  {
    "id": "adcfe4db2503721c1e3271aa8d443de4",
    "title": "氐州第一旅兴和清真韵",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "驿路斜阳，秋空似洗，一点楚天鸿小。短剑星尘，弊裘霜里，掩映落枫飘缈。马怯危桥，疏鬓影、暗惊孤照。织锦空成，恐教辜负，玉关人老。",
      "旅店鸦啼行迹少。昏树里、疏星犹绕。苇簟鸡声，绳床蝶梦，都是闲愁抱。奈仆夫、强解事，也索向、当垆调笑。酒薄难酲，月初斜、梧桐已晓。"
    ]
  },
  {
    "id": "adcfe4db2503721c5ae0acbdb31458d9",
    "title": "念奴娇·送梁光禄葵石赴补之京和苍岩宗伯原韵",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "征鞍乍整，暂徘徊分手，驿桥枫叶。十载灞陵高卧稳，恋阙此心常北。玉勒朝天，金门据地，双眼今还白。笑看赌墅，莫教屐齿轻折。",
      "漫说五岳堪游，二疏同去，拂袖匆匆别。大隐君门谁得似，煮就芝田丹石。扬子休嘲，稚圭莫诮，早定千秋业。叮咛猿鹤，疏林依旧霜月。"
    ]
  },
  {
    "id": "adcfe4db2503721c5ae0acbd2e7abb0e",
    "title": "念奴娇·送梁光禄葵石赴补之京和苍岩宗伯原韵",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "木兰庭榭，值主人招客，月弦春仲。寒食东风，开小苑、共傍曲池觞咏。柱史仙才，元龙豪气，更有悲秋宋。佳辰虽再，劝君痛饮须纵。",
      "人生聚散亡何，少年走马，向铜街争控。而今齐溷酒徒中，忼慨樽前如梦。市上吹箫，城头击筑，再鼓渔阳弄。挥杯未落，飞花乱扑春瓮。"
    ]
  },
  {
    "id": "adcfe4db2503721c5ae0acbdb6daa255",
    "title": "念奴娇·送梁光禄葵石赴补之京和苍岩宗伯原韵",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "沉沉小院，任梨花冷落，一春长闭，病入眉尖，红一抹、不断如丝微气。口里含酸，心头带苦，可似青梅味。那知薄幸，恼人故把书寄。最是双双燕子。",
      "巧语雕栏，少个人同倚。枕畔樽前都是梦，往事总休提起。为恁香消，因谁带减，难道无情意。待伊试问，只愁明日还未。"
    ]
  },
  {
    "id": "adcfe4db2503721ce35c39bbe074e0cc",
    "title": "昼锦堂初夏洪畏轩廷尉草堂初成即事",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "花扑雕檐，鸟窥青琐，画堂小筑初新。槐影沉沉向午，何限佳辰。宅似岷阳多贮酒，阁因仙史半栽芸。更堪恋，清簟疏帘，坐来迥隔红尘。",
      "幽芬。玉瓷满，春韭细，谁嫌扬子官贫。况有绛纱名俊，斑管才人。鹦鹉颇能嘲熟客，樱桃常摘佐芳樽。休沐罢，笑解簪裾高咏，竟夕娱宾。"
    ]
  },
  {
    "id": "adcfe4db2503721c6762f38bc2198527",
    "title": "瑞鹤仙·贺鲁紫漪举子兼游茅山",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "谢庭花似雪。正汤饼春饧，兰芽初茁。珠生甫弥月。渐能指之无，觇为英物。志公笑曰，恁宁馨、此儿佳绝。更何须，靧面桃花，洗出天然红白。",
      "奇突。前身金粟，天上麟雏，珊珊仙骨。彩幢遥列。向茅山道士说。问之子何来，君家玉斧，原是此中瓜瓞。羡他年、彪个兰台，无个优劣。"
    ]
  },
  {
    "id": "adcfe4db2503721ce454724df5997627",
    "title": "水龙吟·和宗鹤问送归原韵",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "与君分手匆匆，且听忼慨樽前语。宁如闺阁，上流作别，女儿絮絮。花鸟关情，英雄无泪，偏于此处。但故园莺老，疏篱竹嫩，春酿熟，须归去。",
      "风雨隋宫萧瑟。垂杨里、暮鸦终古。依依岁月，伤心多少，犹如此树。故人携酒，离迷欲断，竹西归路。奈星星、短发不堪牢落，作冲冠怒。"
    ]
  },
  {
    "id": "adcfe4db2503721cd47f8a088b2623c3",
    "title": "绮罗香·灯夕立春",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "春到何迟，辛盘未试，人日数来今七。此刻才过，已是十三灯夕。梅梢上、初透三分，漏声里、频催千滴。问良宵、斜把银缸，眉痕浅处寻消息。",
      "彩胜压金么凤，共菂灯连理，双双堪惜。象管鹅笙，檀口玉葱齐炙。蟾光度、正照蓉屏。人影乱、鬓横钗只。红豆子、戏结罗巾，将同心暗掷。"
    ]
  },
  {
    "id": "adcfe4db2503721cf0597cac53e8c412",
    "title": "花心动·归迟",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "薄幸归迟，故匆匆、佯羞醉倚庭角。力怯难扶，已尽黄昏，谁与西楼密约。鸾筝翠袖争留恋，宜消受、眼前离索。更无奈，烬冷熏篝，灯儿半落。",
      "底事朦胧负却。任假语、惺惺心头拖沓。料可意人、千种温存，多少风情片霎。香罗暗结诃梨子，玉腕上、脂痕一掐。分明是、此情被侬道着。"
    ]
  },
  {
    "id": "adcfe4db2503721cc35964ded4439537",
    "title": "永遇乐·贺梁玉立尚书新婚",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "锦幄花明，兰缸风细，佳期今夕。何处吹箫，采鸾天上，云拥芙蓉碧。春卿绣衮，司马蝉貂，交映玉钗妍色。画屏人、夕香晨照，都付凤池仙客。",
      "良辰正及，重阳时候，艳夺双星瑶席。镜压红萸，钿翻紫菊，叠作鸳鸯翼。东山丝竹，栗里琴樽，添取画眉芳笔。年年是、霸陵秋雁，双飞湘瑟。"
    ]
  },
  {
    "id": "adcfe4db2503721c3e0479b908f160f3",
    "title": "过秦楼·吴园次郡守碧湖元夕泛灯分赋",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "太守风流，裁红摘翠，点就玉湖妍景。画船载酒，绣幕调笙，香送素波千顷。树杪几队灯红，鳷鹊飞来，惊栖难定。看银蟾一色，蕊珠宫里，竞摇波影。",
      "畅好是皓魄初圆，青樽浮满，画里江城如镜。六街箫鼓，兰桨齐开，钗色佩声交迸。良夜试问如何，起视参横，虬壶未冷。休更把紫云低唤，红粉两行娇并。"
    ]
  },
  {
    "id": "adcfe4db2503721c34cc1fa7efd73f4f",
    "title": "御带垂金缕饮严颢亭皋园，听白下庄蝶庵弹琴",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "小山攒翠清波绕，负郭都栽桑柘。渔蓑载酒，见竹篱灯火，居然村舍。更何论尚书绿野。捉鼻东山犹未免，笑吾侪、早结耆英社。但觞咏、共清夜。",
      "客抱琴来深树里，暮雀争喧，烟景如画。冰弦乍拂，似楚峡猿吟，秋风叶下。正小雨竹窗清话。传语诸君须少住，听捣衣一曲多潇洒。鼓琴者、庄生也。"
    ]
  },
  {
    "id": "adcfe4db2503721c55622adb694d8dae",
    "title": "风流子·送穷",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "岁庚如月朔，酹君酒、好去莫蹉跎。念处世、无令阮公所笑，为文不免，季绪之诃。",
      "惟君故、便颔颜佗傺，壮志尽消磨。形影相依，无如我笃，交游割席，孰与卿多。",
      "匆匆君行矣，任浮沉相共、腐鼠涎蜗。须向魉无人地，鬼岛蓬科。",
      "更欲送君天上，诉帝如何。除为祢衡挝，为包胥哭，为渐离筑，为鲁阳戈。",
      "君其择焉，予且倚瑟而歌。"
    ]
  },
  {
    "id": "adcfe4db2503721ca6d7f1d29f2d2600",
    "title": "霜叶飞冬怀",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "玉阶霜槭。琐窗外，一枝斜弄寒月。锦江春信托修鳞，奈彩笺空折。牢记得、罗衫稳贴。旧时衣带双鸳结。他嘱付频频，不道是、岭梅重放，异乡犹客。",
      "料得香狄芬鞮。团云贴领，此际熏篝斜叠。多情知否，在萧关、对玉缸低说。正旅馆、拥衾如铁。梦回犹殢交河雪。忆当年、同绣被，烬冷香猊，何如今夕。"
    ]
  },
  {
    "id": "adcfe4db2503721c0e1a56f463be7306",
    "title": "贺新凉塞上",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "苦塞霜威冽。正穷秋、金风万里，宝刀吹折。古戍黄沙迷断碛，醉卧海天空阔。况毳幕、又添明月。榆历历兮雪槭槭，只今宵、便老沙场客。搔首处，鬓如结。",
      "羊裘坐冷千山雪。射雕儿、红翎欲堕，马蹄初热。斜亸紫貂双纤手，搊罢银筝凄绝。弹不尽、英雄泪血。莽莽晴天方过雁，漫掀髯、又见冰花裂。浑河水，助悲咽。"
    ]
  },
  {
    "id": "adcfe4db2503721c499a466208862297",
    "title": "摸鱼儿·历亭寄程周量舍人",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "暂栖迟、鹊花桥畔，幽亭斜抱衰柳。青裘如结冰须折，惟有一瓢依旧。君信否。沧海外、仲连少伯皆吾友。眼前何有。任濯足沧浪，披襟明月，谁识灌园叟。",
      "宁傲诞，怀刺羞称下走。共笑丈人疴瘘。蛾眉犊鼻双瓷引，聊可当垆消受。拂长袖。烟雾里、凤池仙客应搔首。具櫑在手。向赵尉城边，陆装垂橐，归去贮春酒。"
    ]
  },
  {
    "id": "adcfe4db2503721c3450f7dd2f0d9d6e",
    "title": "法曲琵琶教念奴长安元夜",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "帝里繁华，勾栏酒市，银烛清光如昼。雕鞍并挂流苏，香车出红袖。",
      "砑光帽、鹅翎斜亸，五明障、鸾头铺绣。夜静天街，御桥月映，笑语同携手。",
      "洞箫何处，霓裳第一先奏。休辜负。看星毬、兰膏明灭，宫漏永、一派笙歌时候。",
      "闹队子、永丰坊里。多少是梨园行首。拾翠归来，钗横鬓乱，暖玉鲛绡透。",
      "重挑红灺，太半共醉春酒。"
    ]
  },
  {
    "id": "adcfe4db2503721cae513ec2e4fabe39",
    "title": "沁园春·采石矶题太白祠",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "采石矶头，宿莽之间，有谪仙亭。呼酒人或出，半江月白，宫袍如在，数点峰青。玉殿传来，夜郎迁去，长使人间怨不平。更勿论、向沉香倚恨，夜色华清。",
      "古来饮者留名。但搔首、青天笑独醒。料卿来长醉，未应有我，我今独酌，何可无卿。花扑鸬瓷，星稀鸥岸，多是骚人移我情。然与否，正寥寥千载，问个分明。"
    ]
  },
  {
    "id": "adcfe4db2503721cae513ec241c917f4",
    "title": "沁园春·采石矶题太白祠",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "代易时移，岿哉斯堂，肯搆依然。羡书摊百卷，争如昼锦，庾称万石，宁取三鳣。帐里香芸，阶前带草，临水依塘只数椽。君家学，使田何辕固。比室摩肩。",
      "园林梓泽荒烟。惟绿字、丹文信可传。看允宗有角，终惭岳岳，孝先之腹，任尔便便。户映缃青，阁销藜火，甥也宁云似舅贤。休如仆，但与书不读，白昼长眠。"
    ]
  },
  {
    "id": "adcfe4db2503721c7b33a241b94c3200",
    "title": "玉女摇仙佩望春楼故邸案《瑶华集》题作[吊望春宫]",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "青州城里，帝子珠楼，缥缈五云深际。绕柱鲛绡，穿帘玳瑁，旧是繁华朱邸。谁意同流水。见移花月槛，落榆铺地。玉阶外、鸟声咿轧，雨洗遗钿，数点空翠。何处凤箫声，暗想当年，玉容同倚。楼上望春如醉。",
      "风断窗纱，燕子衔将花蕊。斗草踏青，昭阳人去，冷落秋千佳会。飞絮连天起。笙歌杳、不道岐王故第。只见得、空梁蛛网，粉墙蝶闹，但馀几点看花泪。不如把凤楼长闭。"
    ]
  },
  {
    "id": "adcfe4db2503721c41787dd0ad5f8f0a",
    "title": "宝鼎现·遣怀",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "壮夫长耻落魄，何事归来弊褐。乘下泽、饭牛大野，豪气樽前曾似昨。酒酣后、但摩挲一剑，直欲老兵景略。何况小儿赵括，此意不堪牢落。手中斜挽双繁弱。拥头上、如箕幧帓，见狡兔、草间突起，怒马山头方一跃。",
      "长空外、皂雕齐发，耳后西风飒飒。还挥手、金樽引满，寻取狗屠旧约。有客吹箫予和，以渔阳三拍，向秋风弹筑。羞整冲冠素发，念富贵、于我浮云耳，及早须行乐。纵行乐、牵犬东门，何若归耕负郭。"
    ]
  },
  {
    "id": "adcfe4db2503721cca2ac7cee522f6fa",
    "title": "哨遍·简施愚山",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "长啸归来，自爱吾庐，无恙蒲菰里。历崎岖，霜雪满头归，青山笑人还是。君不见，管宁但存皂帽，弃家浮海能逃世。又不见、虞翻青蝇作客，愿得一人知已。与子西去蹑崦嵫。更南陟匡庐与九嶷。弹琴命诗，鸾吟猿跃，差为快意。嗟予尚何依。江湖淼淼出天际。夙慕洪崖子，有是夫，吾与尔。",
      "石上据胡床，高歌散发，仰天目送飞鸿起。是故态狂奴，唾壶欲缺，一觞一咏同醉。念人生聚散能几时。复相对唏嘘欲何为。但烦冤徒作忧耳。芒鞋布袜瓢笠。更拄青藤杖，遍游五岳。纵观沧海，毕我生平之志。侧身天地竟何之。况眼中、吾且老矣。"
    ]
  },
  {
    "id": "adcfe4db2503721cf427a028950220f2",
    "title": "千秋岁·和丹麓五十自寿韵",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "青山不换。百岁平分半。鹏鸟息，鱼龙变。年来知寡过，笛退原非贱。逍遥也，草堂长画探诗卷。",
      "花底春光晏。柳外莺声乱。杯在手，何须叹。未逢宣室外召，且遂墙东。从此后，覆蕉梦鹿凭他幻。"
    ]
  },
  {
    "id": "adcfe4db2503721ca2a325840ff9e870",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "霜初捣，泪双垂。暗伤鸾镜换妆时。长秋闭月花楼小，黄叶枫庭空雁归。"
    ]
  },
  {
    "id": "adcfe4db2503721ca2a325848927cdd2",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "归雁空庭枫叶黄。小楼花月闭秋长。",
      "时妆换，镜鸾伤。暗垂双泪捣初霜。"
    ]
  },
  {
    "id": "adcfe4db2503721ca2a32584fadc98fe",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "人归未春残，送燕双江渌。魂销正卷帘，湘雨吹窗竹。",
      "裙襕试痕多，几处垂红玉。君愁欲闻筝，夜尽消银烛。"
    ]
  },
  {
    "id": "adcfe4db2503721ca2a32584e0461d99",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "烛银消尽夜筝闻。欲愁君。玉红垂处几多痕。试襕裙。",
      "竹窗吹雨湘帘卷，正销魂。渌江双燕送残春。未归人。"
    ]
  },
  {
    "id": "adcfe4db2503721ca2a325841c6b1fc5",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "舞衫红映醉颜酡。鼓棹女儿教渝歌。",
      "纱轻浣雨春潮弄。花桐刺落钗头凤。"
    ]
  },
  {
    "id": "adcfe4db2503721ca2a325844f5f9379",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "凤头钗落刺桐花。弄潮春雨浣轻纱。",
      "歌渝教儿女棹鼓。酡颜醉映红衫舞。"
    ]
  },
  {
    "id": "adcfe4db2503721ca2a325840e5b534a",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "春愁去也谁教，粉袖沾红泪绡。魂断恹恹醒未，雨寒禁怕花朝。"
    ]
  },
  {
    "id": "adcfe4db2503721ca2a3258412b57e09",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "朝花怕禁寒雨，未醒恹恹断魂。绡泪红沾袖粉，教谁也去愁春。"
    ]
  },
  {
    "id": "adcfe4db2503721ca2a32584d9afa3dd",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "地窣裙拖绿草芳。行人赚得印泥香。缕金歌罢红颜笑，倚倦屏山春恨长。"
    ]
  },
  {
    "id": "adcfe4db2503721ca2a325849ee1597b",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "长恨春山屏倦倚。笑颜红罢歌金缕。香泥印得赚人行，芳草绿拖裙窣地。"
    ]
  },
  {
    "id": "adcfe4db2503721ca2a32584f9641461",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "梧碧吹楼。妆凝移恨上眉头。心事何如相忆切。愁离别。",
      "疏影花帘遮淡月。"
    ]
  },
  {
    "id": "adcfe4db2503721ca2a32584003ffb9c",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "月淡遮帘花影疏。别离愁切忆相如。何事心头眉上恨，移凝妆楼吹碧梧。"
    ]
  },
  {
    "id": "adcfe4db2503721ca2a32584ff5d43e2",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "晓镜妆开红蓼。小鸟弄枝巧笑。含桃露，浥芳丛，夜夜烧香心悄。",
      "月柔，风杳。环佩云归碧岛。"
    ]
  },
  {
    "id": "adcfe4db2503721ca2a3258469f2db7d",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "岛碧归云佩环杳。风柔月悄心香烧。夜夜丛芳浥露桃，含笑巧。",
      "枝弄鸟。小蓼红开妆镜晓。"
    ]
  },
  {
    "id": "adcfe4db2503721ca2a3258425a5a9b5",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "懒病帘垂罢卷。半过春宵愁短。惯唤交莺啼送晚。",
      "断梦幽花落满。径远吹香娇露面。见燕楼西婉恋。"
    ]
  },
  {
    "id": "adcfe4db2503721ca2a325840907a5aa",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "恋婉。西楼燕。见面露娇香吹去声远。径满落花幽梦断。",
      "晚送啼莺交唤。惯短愁宵春过半。卷罢垂帘病懒。"
    ]
  },
  {
    "id": "adcfe4db2503721ca2a325841746fe44",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "楼上愁。双燕柔。草萋庭满下帘勾。",
      "倚倦罢梳头。早起弓鞋窄，怯行红露稠。来朝送梦随天远，空闺寒怕秋。"
    ]
  },
  {
    "id": "adcfe4db2503721ca2a32584478f7794",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "秋怕寒闺空。叶仄远天随梦送。朝来稠露红。行怯窄鞋弓。",
      "起早头梳罢。倦倚勾帘下。满庭萋草柔。燕双愁上楼。"
    ]
  },
  {
    "id": "adcfe4db2503721ca2a3258486be8cc1",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "秋复秋。愁倍愁。为却多情说尽愁。莫愁休未休。",
      "休未休。愁莫愁。尽说情多却为愁。倍愁秋复秋。"
    ]
  },
  {
    "id": "adcfe4db2503721ca2a32584f50cdac7",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "低幕卷绡红，暗月迷香步。偷摘双钗角枕横，腕碧缠金缕。",
      "啼鸟唤开帘，寂寂悄香雨。小立墙东去折花，柳色凝烟暮。"
    ]
  },
  {
    "id": "adcfe4db2503721ca2a32584bbccdb2f",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "暮烟凝色。柳花折去东墙立。小雨香飞。寂寂帘开唤鸟啼。",
      "缕金缠碧。腕横枕角钗双摘。偷步香迷。月暗红绡卷幕低。"
    ]
  },
  {
    "id": "adcfe4db2503721ca2a32584532988aa",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "雁无奈。书寄远天愁倍。望极晚烟空翠黛。双鸳吹绣带。",
      "看取燕头钗在。却恨离愁莫解。偷恋留情深似海。飞花和泪洒。"
    ]
  },
  {
    "id": "adcfe4db2503721ca2a3258466105f8c",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "洒泪和花飞，海似深情留恋。偷解莫愁离恨，却在钗头燕。",
      "取看带绣吹鸳双，黛翠空烟晚。极望倍愁天远，寄书奈无雁。"
    ]
  },
  {
    "id": "adcfe4db2503721ca2a3258407ded4da",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "雨夜残春送。断桥波影弄。时莺新队逐飞花，起唤兰香入梦。",
      "露多嫌晓动。夜明华月笼。低鬟绿试小钗轻，妩眉愁处闲箫凤。"
    ]
  },
  {
    "id": "adcfe4db2503721ca2a325843d4306b6",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "凤箫闲处愁眉妩。轻钗小试，绿鬟低笼月华明，夜动晓嫌多露。",
      "梦入香兰唤起。花飞逐队，新莺时弄影波桥，断送春残夜雨。"
    ]
  },
  {
    "id": "adcfe4db2503721ca2a325844b6ecdb0",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "横钗玉队绮罗丛。兰麝熏残试粉融。初闻歌艳人何奈，坠珠红。",
      "魂消欲断燕楼空。屏翠分香鬓影秾。留春谁倩昏黄月，透帘重。"
    ]
  },
  {
    "id": "adcfe4db2503721ca2a32584e4d6d45c",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "重帘透，月黄昏。倩谁春。留秾影，鬓香分。翠屏空，楼燕断，欲消魂。",
      "红珠堕，奈何人。艳歌闻。初融粉，试残熏。麝兰丛，罗绮队，玉钗横。"
    ]
  },
  {
    "id": "adcfe4db2503721ca2a325848a0ee816",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "晓风帘竹吹烟细。揉酥玉、新妆粉腻。鸟愁花怨怯还扶，早鸠啼、好天晴未。",
      "小凤留钗看欲醉。凭栏曲、袖罗轻倚。扫淡蛾尖，暗消香袅，花飞阁、茵铺翠。"
    ]
  },
  {
    "id": "adcfe4db2503721ca2a3258488c41164",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "翠铺茵阁飞花袅。香消暗、尖蛾淡扫。倚轻罗袖曲栏凭，醉欲看钗留凤小。",
      "未晴天好啼鸠早。扶还怯、怨花愁鸟。腻粉妆新玉酥揉，细烟吹、竹帘风晓。"
    ]
  },
  {
    "id": "adcfe4db2503721ca2a32584c9485def",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "屏镜罨栖鸦。绿柳亭闲在馆娃。芳草苑深明月旧，知他。燕语庭空弄影斜。",
      "筝玉扣窗纱。倚恨凭谁未破瓜。鬟亸腻娇轻靥小，如花。露吸猩唇染绛霞。"
    ]
  },
  {
    "id": "adcfe4db2503721ca2a325845a877663",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "霞绛染唇猩。吸露花如小靥轻。娇腻亸鬟瓜破未，谁凭。恨倚纱窗扣玉筝。",
      "斜影弄空庭。语燕他知旧月明。深苑草芳娃馆在，闲亭。柳绿鸦栖罨镜屏。"
    ]
  },
  {
    "id": "adcfe4db2503721ca2a325844eecca46",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "碧云暮。远天枫赤吹寒雨。帽落白衣人醉，笑客嘲能赋。",
      "逸趣抒来谁与。挹香迷雾。取问隔溪芳树。野色秋盈路。"
    ]
  },
  {
    "id": "adcfe4db2503721ca2a3258485d1ace7",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "路盈秋色。野树芳溪隔。问取雾迷香挹。与谁来抒趣。",
      "逸赋能嘲客。笑醉人衣白。落帽雨寒吹赤。枫山远、暮云碧。"
    ]
  },
  {
    "id": "adcfe4db2503721ca2a32584f3af15f7",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "客醉调筝哀白发。催歌新按拍。折花将劝双樽月。江枫映、花溪隔。",
      "碧水秋声霜沥淅。空庭闲落叶。密烟寒绕青山寂。船归处、啼鸦夕。"
    ]
  },
  {
    "id": "adcfe4db2503721ca2a3258439ac5afe",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "夕鸦啼处归船寂。山青绕、寒烟密。叶落闲庭空淅沥。霜声秋水碧。",
      "隔溪花映枫江月。樽双劝、将花折。拍按新歌催发白。哀筝调醉客。"
    ]
  },
  {
    "id": "adcfe4db2503721ca2a32584977821b6",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "枕角春留有信，生香暗动浮霞。晚晴初见影窗纱。袅袅低枝雪丫。",
      "冷月啼乌半夜，明灯怯对寒花。梅亭闲锁冻云斜。似玉妆成淡雅。"
    ]
  },
  {
    "id": "adcfe4db2503721ca2a32584dde695e7",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "雅淡成妆玉似，斜云冻锁闲亭。梅花寒对怯灯明。夜半乌啼月冷。",
      "丫雪枝低袅袅，纱窗影见初晴。晚霞浮动暗香生。信有留春角枕。"
    ]
  },
  {
    "id": "adcfe4db2503721ca2a32584db5cf386",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "老却人间花梦残。枝高惜鸟倦知还。巧竹湘屏云弄影，小桃春帐玉生寒。",
      "少年游泛芳樽绿，酣兴诗吟苦鬓斑。绕水溪青山里屋，道安长住不开关。"
    ]
  },
  {
    "id": "adcfe4db2503721ca2a32584036361a9",
    "title": "词变赤枣子变渔父",
    "authorName": "丁澎",
    "authorId": "adcfe4db2503721c569003e5b618c321",
    "dynasty": "清",
    "content": [
      "关开不住长安道。屋里山青溪水绕。斑鬓苦吟诗兴酣，绿樽芳泛游年少。",
      "寒生月帐春桃小。影弄云屏湘竹巧。还知倦鸟惜高枝，残梦花间人却老。"
    ]
  },
  {
    "id": "adcfe4db2538aa89797295b6f1d13e2f",
    "title": "眼儿媚·咏兰",
    "authorName": "涂莹",
    "authorId": "adcfe4db2538aa89d1457b72d1457b72",
    "dynasty": "清",
    "content": [
      "乌盆瓦缶素花新。芳草结为邻。潇湘九畹，汀州丛箭，满室香匀。",
      "芬芳一缕心脾沁。好梦几时徵。姗姗来也，丹心着露，粉蕊含春。"
    ]
  },
  {
    "id": "adcfe4db25b5d09bafa69b9287abee89",
    "title": "水龙吟·北湖田氏水阁咏白荷",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "紫骝嘶遍芳洲，旧家帘幕深深地。玉奴今夜，眠香正稳，瑶簪初试。骤雨方过，轻云暗染，顿添清致。怅扁然一舸，题红讯杳，相思意、谁堪寄。",
      "犹忆琅玕独倚。对西风、若有离思。翠腕欹凉，冰颐搁泪，素娥扶起。鱼淰波荒，梦魂不到，寒衣空委。怕明朝、碎尽芳心，分付断桥流水。"
    ]
  },
  {
    "id": "adcfe4db25b5d09bd41fbdc993969282",
    "title": "河传",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "春雨。无绪。掩屏山。斜亸云鬟暮寒。锦衾半堆人未还。阑珊。画楼更漏残。",
      "欲付双鱼愁远道。风讯小。湓浦潮回了。晓莺啼。残梦迷。那时。悔教轻别迟。"
    ]
  },
  {
    "id": "adcfe4db25b5d09b4a535513a0db9629",
    "title": "菩萨蛮·梁节庵丈属题金拱北画册",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "绿鬟翠㔩金簏簇。云絁袅袅香风逐。家住碧峰前。华阳洞里天。",
      "石坛春草氎。芝露教晨撷。留与待登真。世间忠孝人。"
    ]
  },
  {
    "id": "adcfe4db25b5d09b38e8626a74c2313a",
    "title": "南浦·春水",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "嫩染碧鸥天，傍杨枝、低拂涟漪清浅。应忆乍生时，相逢处、指点画桥芳岸。寒生断泖，依依犹自飞新燕。织段闲愁流不去，渐被晚风吹乱。",
      "眉痕照影经年，甚缁尘不浣，总馀泪点。舴艋恐难禁，青溪路、还送冷红千片。湘江解缆，断魂更逐斜阳远。前度池塘清梦渺，谁道寄情都懒。"
    ]
  },
  {
    "id": "adcfe4db25b5d09b384dcab3a51fc4c7",
    "title": "锁窗寒咏帘",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "凤节妨香，鸾花薄露，簟纹铺藻。瑶阶静拥，荡漾梦痕难扫。偃风枝、晴廊燕翻，石泉碎点金沾抱。怅玉楼十二，银河斜挂，碧笙吹晓。窥笑。",
      "当年少。记高卷南薰，神仙人妙。横街放夜，坐送千门欢闹。想玲珑、遥倚未眠，夜情密意飞不到。待归时、省识春风，窣地苔阴悄。"
    ]
  },
  {
    "id": "adcfe4db25b5d09b3c597e42620da65a",
    "title": "拜星月慢",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "缺月墙阴，幽香坊角，隔水砧声微度。依旧风情，认纹窗烟雾。叹如梦，最是欹红软翠筵底，腊凤匆匆归去。永夜无聊，数青溪钟鼓。甚伤心、稳向天涯住。",
      "孤鸾信、第一眉痕误。料应红袖寒添，惹欢尘都污。记今生、万种温柔处。天河迥、错唤桃根渡。祗赚得、楚客萧疏，写江关哀句。"
    ]
  },
  {
    "id": "adcfe4db25b5d09bf32f182e11155b33",
    "title": "浣溪沙",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "隐隐津亭叠鼓催。殷勤从与劝离杯。高楼红袖首重回。",
      "故国寒砧传晚信，锦衾瑶瑟动清哀。三更残月度秦淮。"
    ]
  },
  {
    "id": "adcfe4db25b5d09b30c6250a7a3d6cc7",
    "title": "浪淘沙·壬子海上王子展丈出视近作落叶词，属和，爰填小令奉答",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "雁背闪孤光。垄首云黄。小楼一角褪斜阳。蓦地卷帘人睡起，满地啼螀。",
      "无语点离觞。别有愁肠。拚将残稿画潇湘。添个流人三两辈，同话沧桑。"
    ]
  },
  {
    "id": "adcfe4db25b5d09bea7ff99da0e4443b",
    "title": "春从天上来",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "翠拥红幢，是琼壶窈窕，飞影殊乡。宿雾搓酥，断霞凝粉，帘卷恰对秾芳。好自珠楼灿晓，多少意、酒力难将。剪鲛缃。尽一春蜂蝶，都隔银潢。",
      "霓裳。人成垠舞，算唤起瑶姬，有泪如江。吹转朱幡，绛云迷却，犹怜蘸水凄凉。一捻殢娇慵学，东风里、曾讶浓妆。解零珰。渐丝丝细雨，委尽柔肠。"
    ]
  },
  {
    "id": "adcfe4db25b5d09be21730dc228bfa62",
    "title": "破阵子",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "颒玉秋香楼底，裁云粉絮帘前。莫把寻常花月恨，谱入钿筝旧雁弦。春城话可怜。",
      "一自兰桡催发，几回荔浦情牵。锦被半堆金线暗，冷落闲门逐绣鞯。东风伴醉眠。"
    ]
  },
  {
    "id": "adcfe4db25b5d09b9c70a6d81f4cc612",
    "title": "踏莎行",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "凤帕题红，鹅笙吹雾。梦中哽咽天涯语。细篁幽籁独来时，玉鸦啼过南塘路。",
      "一髻遥山，三春柳絮。十年闲事匆匆度。高楼极目到平芜，斜阳一抹伤心处。"
    ]
  },
  {
    "id": "adcfe4db25b5d09b69c74f5658a4e88c",
    "title": "陌上花",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "东风换了花光，凉节谢娘池馆。漫熨春衫，犹认酒痕轻浅。那时小槛追欢处，一径蘼芜堪剪。奈芳盟几许，琐香金箧，寄情都懒。",
      "叹年涯荏苒，销磨绿鬓，梦醒碧山钟板。两袖霜华，送到月明秋坂。玉楼十二骖鸾去，愁共彩云天远。刘郎病后，凤帷深下，夜长思遍。"
    ]
  },
  {
    "id": "adcfe4db25b5d09bf32f182e6d0c51c4",
    "title": "浣溪沙",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "伏枕垆烟睡起迟。鬓边风信玉梅枝。小山残雪梦回时。",
      "多是江城惆怅客，旧游重到问谁知。谢廊回合水平池。"
    ]
  },
  {
    "id": "adcfe4db25b5d09b9c816674b3f11abf",
    "title": "秦楼月",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "银塘路。背人一点流萤去。流萤去。夜凉几阵，花梢微雨。",
      "曲阑干畔梧桐树。桐阴一抹纹窗护。纹窗护。如今少个，惊鸿偷觑。"
    ]
  },
  {
    "id": "adcfe4db25b5d09b4334969f566bcc5e",
    "title": "蝶恋花",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "青嶂露零山月小。猿思鹃飞，千里清秋道。惆怅沈郎归合早。白头不碍临邛好。",
      "一曲新声欢意少。泪粉红香，寂寞西池晓。昨夜乱魂飞浩渺。断云残雨俱收了。"
    ]
  },
  {
    "id": "adcfe4db25b5d09b56b2b4fd97129aac",
    "title": "贺圣朝·夜来香",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "遥怜可可窥人乍。伴风廊琴榭。好将空谷比幽姿，合泛人姑射。",
      "吴舲初到，纱橱睡起，定绿珠无价。几回偷眼避游蜂，又夜凉如画。"
    ]
  },
  {
    "id": "adcfe4db25b5d09b49bf3667bdec239d",
    "title": "南浦",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "柳外驻轩车，有轻盈、并倚内家标致。相见凤城西，吹笙去、掩抑玉人春袂。羞红弄蕊。破妆十日轻阴里。犹是天涯，同照影零乱，一身清泪。",
      "汉宫帘卷春明，正杨花如梦，沉香人起。浅醉酌流霞，玄都恨、还问仙娥知未。千山万水。家园唱彻今无地。直到旗亭，啼杜宇魂返，故溪环佩。"
    ]
  },
  {
    "id": "adcfe4db25b5d09b6aea60117021495c",
    "title": "疏影·题伯沆师孤雁图",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "西风渐紧。对暮天杳霭，云意低暝。倦羽催归，迢递烟程，凄凉说与秋景。寒山占断相思路，盼不到、书题斜整。怅玉楼、缥缈香深，合是酒消人醒。",
      "还忆长门影暗，怨啼似诉语，封泪鸳枕。渭水波声，几点斜晖，换了唐宫金镜。苍茫别下汀洲去，任瑟瑟、秋江淘尽。更那知、梦稳霜葭，自有寒心难省。"
    ]
  },
  {
    "id": "adcfe4db25b5d09bf2b45b764d26fef0",
    "title": "三姝媚崇孝寺牡丹",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "笼莺初唤起。撩晴丝芳菲，钿车如水。锦障街南，认翠翘金暖，绿烟垂地。玉蕊唐昌，应换却、仙家尘世。凤吹归来，潋滟韶华，好天沉醉。",
      "何似千娇罗绮。问第一昭阳，那人能比。稳护雕阑，对露晞妆镜，粉融香腻。梦觉倾城，偏误了、平章门第。记取春风词句，闲情自理。"
    ]
  },
  {
    "id": "adcfe4db25b5d09b37d81ca10e69cf1e",
    "title": "声声慢",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "石桥冰泮，屐路苔疏，还从岁晚相逢。细雨吴郎，几回梦想春容。银屏夜凉初觉，引醉魂、低袅香风。铢衣软，向玲珑灯馆，弄影奁空。",
      "前事故山愁绝，伴岩扉临水，目送飞鸿。漫道如今，相思人比花浓。天涯料怜雅澹，有檀奴、俏染蛮红。凝恨处，伫崔徽、长在画中。"
    ]
  },
  {
    "id": "adcfe4db25b5d09b97b5b8dafe078203",
    "title": "满庭芳",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "楼傍春阴，山衔小苑，可怜人似秋萤。石城西去，溪绿黯冥冥。来唤溅裙旧侣，认前迹、屧印苔生。朱门闭，杏花风急，零落燕泥馨。",
      "牵情。争奈是，偷传香柬，初见云屏。几惯闲、僝僽蓦笑逢迎。漫道那时别后，多少事、说与无凭。销凝久，年光暗掐，江柳又遥青。"
    ]
  },
  {
    "id": "adcfe4db25b5d09b6d4f0480739b405c",
    "title": "疏影·梨花",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "轻盈素靥。向故山曾见，如许清绝。睡力融肌，半亸苍翘，幽蹊悄步芳屉。相思一夜青禽老，怕碎损、仙宫裙褶。恁柴门、静掩馀寒，销得满溪明月。",
      "应忆墙头唤酒，依依正望里，催怨离别。此际高楼，并倚香肩，映取粉痕明灭。东风纵解寻芳去，定迷却、前村残雪。更黄昏、归棹重经，流水一春无迹。"
    ]
  },
  {
    "id": "adcfe4db25b5d09b79fbfbc73baa704a",
    "title": "霓裳中序第一",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "轻飔扬桂楫。岸曲杨花飘乱雪。人去夕阳万叠。怅物候顿惊，离愁空结。",
      "临箫倦咽。倚阑催遍啼鴂。佳期杳，玉京旧约，仿佛梦魂接。",
      "箫屑。暮云低合。更满地、江湖阻绝。兰成身世漫说。",
      "十稔狂名，几许华发。唾壶敲尽缺。向醉里、乾坤傲兀。",
      "清吟懒，孤怀还共，浩荡远鸥没。"
    ]
  },
  {
    "id": "adcfe4db25b5d09bef1c02aadc18b766",
    "title": "曲游春秋日与伯夔游徐氏园作",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "桂院新凉嫩，看秀蕊离离，难画秋色。曲映朱门，锁香苔金井，碧梧喧寂。石磴萝阴湿。认隐约、浪题浮壁。甚杜郎俊赏，归来惆怅，绿窗风日。弄白。",
      "新蟾檐隙。误临水眉梢，窥粉帘额。往事豪情，几因歌驻辔，藉花围席。屈指韶光隔。叹胜地、风流都息。恁无聊、掩泪林亭，故人共惜。"
    ]
  },
  {
    "id": "adcfe4db25b5d09bbe5e098dbd125a75",
    "title": "庆清朝海棠。用碧山榴花韵",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "绝艳宜簪，倩魂易冷，几回亸袅东风。春娇乍倚，曲栏独映嫣红。和醉重鸣怨瑟，弦间幽意有谁同。斜阳外，断霞作被，残粉成丛。",
      "犹忆故山步月，听杜鹃啼夜，绿碎烟空。朱英数点，飞帘应为诗工。镜里暗藏清泪，怕教零落乱云中。深深院，浓愁未醒，争似花浓。"
    ]
  },
  {
    "id": "adcfe4db25b5d09b1368c9149bb8a6d7",
    "title": "临江仙",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "十载琴台供跌宕，酒边垂泪清沤。故人湖海谢交游。归程何处，芳草极凝眸。",
      "今夜凭阑风露里，几枝杨叶飕飕。江城烟月照鹓愁。梦回高阁，夜恋旧衾裯。"
    ]
  },
  {
    "id": "adcfe4db25b5d09b12f4d5dad44c1306",
    "title": "卜算子",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "楼上锦衾寒，楼外愔愔雨。竹径芹泥湿未干，不辨曾来处。",
      "相对剔银釭，隔座迷花雾。一霎欢娱一段愁，霎霎浑无据。"
    ]
  },
  {
    "id": "adcfe4db25b5d09bf32f182ec6c8fcb4",
    "title": "浣溪沙",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "惆怅临歧酒一杯。悄风黄叶共徘徊。青灯低映绣帘开。",
      "故国寒砧传晚信，锦衾瑶瑟动清哀。三更残月渡秦淮。"
    ]
  },
  {
    "id": "adcfe4db25b5d09bf32f182e60533f93",
    "title": "浣溪沙",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "回首秦林人望空。片云流水隔香红。玉箫帆落石塘风。",
      "辛苦犹怜天上月，素秋飞影出瑶宫。千门人语断肠中。"
    ]
  },
  {
    "id": "adcfe4db25b5d09b257723f8152310b5",
    "title": "荷叶杯",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "别后家山何处。春去。花底正持觞。醉歌欹枕合欢床。此际一思量。",
      "多少密情深意。无计。那得是佳期。旧欢新恨入颦眉。肠断总难提。"
    ]
  },
  {
    "id": "adcfe4db25b5d09bf32f182e251fd26e",
    "title": "浣溪沙",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "昨夜西风起画屏。衰红残翠不胜情。梦回愁度十三陵。",
      "楼上锁尘留彩月，陇头流水怨离声。看花垂泪忆归人。"
    ]
  },
  {
    "id": "adcfe4db25b5d09b517e93ed01ddf7f1",
    "title": "湘月",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "一奁晓翠，荡澄湖，十里云絮无影。垂柳移阴，甚换却，当日眼中风景。远岫啼眉，夭桃媚粉，还认栖香径。兰桡去也，闲愁琐得千顷。",
      "因到日落禅关，青帘隔溆，颤寒笳不定。携酒重来，算此意，千古谁人消领。燕阁春空，鸳埼草长，魂断苍烟冷。溯风高唱，莫教宿鹭惊醒。"
    ]
  },
  {
    "id": "adcfe4db25b5d09bc1024b423d939ce0",
    "title": "玉蝴蝶",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "昨夜雨喧春睡，临明小起，润逼衣裳。宿草迷离，狼藉杏药飘扬。晓风约、市声渐远，野水漾、云霁孤光。黯情伤。泪流屏掩，凝想高唐。",
      "平江。欢期此日，鼓吹高阁，锦障风樯。别后琵琶，为谁弹恨到潇湘。怅萍散、难寻旧迹，指酒边、羞检清狂。九回肠。锦城花发，点鬓繁霜。"
    ]
  },
  {
    "id": "adcfe4db25b5d09ba90eaa777ca738be",
    "title": "摊破浣溪沙",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "海燕归来黯羽衣。画屏金簟琐清辉。还共酒怀无气力，锁长眉。",
      "雁字欹斜燕塞北，碧云萧澹楚天陲。今夜故人魂梦去，不禁吹。"
    ]
  },
  {
    "id": "adcfe4db25b5d09b257723f85ffcb07b",
    "title": "荷叶杯",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "十载重楼春破。深琐。无复理胶弦。暗尘罗幕旧金钿。花重已迷烟。",
      "目断塞鸿征雁。秋晚。明月满关山。相思相见恨应难。魂梦在人间。"
    ]
  },
  {
    "id": "adcfe4db25b5d09bf2de0c49db557c28",
    "title": "少年游·夜宿慈云寺",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "十年踪迹楚江蘋。稽首过慈云。花雨空幡，碧山残磬，愁梦未曾醒。",
      "而今寂寞樊川鬓，遮莫悔多情。七夕心期，五湖旧约，归去可怜生。"
    ]
  },
  {
    "id": "adcfe4db25b5d09b9bc65d6334f2060c",
    "title": "八声甘州·吊雷峰塔并序",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "问金轮持世到何年，微尘碎虚空。定露盘飞去，东莱海上，收影龙宫。几许冥搜俯仰，遗构跨苍穹。零落汾阴意，聊抵登封。",
      "又是兵戈满眼，溯钧天梦破，草草沙虫。费三生屐齿，同听一楼钟。瘗蓬蒿、难寻珠镬，任万鸦、回阵噪西风。空凭付，哀湍斜照，指点衰翁。"
    ]
  },
  {
    "id": "adcfe4db25b5d09b2823e8ba7cbe3dc0",
    "title": "摸鱼儿·丁卯之夏，逭暑西溪，夜宿茭芦庵，徙倚门外，夜清山寂，窅然以思",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "霭斜阳、晚山如镜，云光凄入平楚。野塘花瘦闻鱼噞，门外乱萤成亩。遥夜阻。渐石上、凉生翠袖临风翥。荒埼悄伫。对落月空船，幽禽骤警，瑟瑟老茭语。",
      "清游兴，怎奈销魂是处。莫霜飞丝鬓千缕。葛洪川畔三生约，付与笛声今古。应莫负。算漫趁、烧香愿了深深炷。心期暗许。几玉树歌残，青楼梦觉，来傍水云住。"
    ]
  },
  {
    "id": "adcfe4db25b5d09bf8bb50fc5753f683",
    "title": "捣练子·丁卯秋日重过南屏故居有感",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "人不见，燕空还。曲径纹窗掩泪看。",
      "水竹翛翛风日冷。后门闲煞钓鱼竿。"
    ]
  },
  {
    "id": "adcfe4db25b5d09b1e9bb2da3db035b6",
    "title": "芳草渡",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "客梦醒，对坠月惊枝，并禽声细。问缟衣人去，吴宫半绕流水，西崦开遍未。抛铜仙铅泪。但漫恐、故苑华鬘，劫换尘世。",
      "何似。矮筇倦侣，望里遥峰雕旧翠。更怜取、湖壖步影，疏妆蘸明绮。画船荡尽，付酩酊、渔天闲醉。算后约、又自清商奏起。"
    ]
  },
  {
    "id": "adcfe4db25b5d09b98cc6f3c6005918b",
    "title": "定风波·摩诃池",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "一夜西风动石鲸。荒波愁思杳青冥。曾共诗人怜泛梗。谁省。劫灰重与认昆明。",
      "钿誓长生连理愿。同恨。水天闲话度双星。何似江南花落后。还有。妆台香梦傍青城。"
    ]
  },
  {
    "id": "adcfe4db25b5d09b80db4a9ce9599eca",
    "title": "湘春夜月重至西泠",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "为梅花，天涯曾载愁归。渐换满眼芳情，都与浸春卮。一枕渡头清磬，送贺郎老矣，忍解相思。剩断弦离席，残妆怨粉，留点歌眉。",
      "极恨别后，参差旧约，迢递佳期。泪掩珠尘，长梦见、玉楼波暖，银烛春迷。东风欲谢，趁艳阳、重写乌丝。但恨处，算作吟遍了，沙边渚外，还有人知。"
    ]
  },
  {
    "id": "adcfe4db25b5d09badd981b78dc84436",
    "title": "扫花游吊徐仲可词丈",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "秋山冷眼，又倦旅重寻，薜萝深窈。断鸿去早。问湘潭𣶂记，白蘋愁老。玉笥云封，未许青枫梦到。夜窗皎。剩剪烛旧题，悽满吟抱。",
      "何事清会少。几入社攒眉，赏花簪帽。俊游尽扫。甚仙源棹稳，碧桃开了。故态销磨，宛识苏门曼啸。渺芳草。认年年、鹤归华表。"
    ]
  },
  {
    "id": "adcfe4db25b5d09be70ee5198e70c8d3",
    "title": "琐窗寒·题吴湖帆藏隋董美人墓志",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "桂殿栖霜，山庭寝日，玉衣晨举。椒涂望断，寂寞暗尘凝铺。抚哀蝉、西风乍惊，故宫一例伤禾黍。怅云陵草绿，香凄鸳隧，冷萤飘炬。休诉。",
      "蛾眉误。任续梦承恩，漫怜轻妒。宣华旧恨，幸道先春朝露。侍金舆、秋衾梦阑，枉教太液留仙住。剩残珉、细溯幽芳，泪滴苍梧土。"
    ]
  },
  {
    "id": "adcfe4db25b5d09bbe68b3a1c941a1a2",
    "title": "雨中花慢·四月初二日阴雨，访彦通屯云馆，联句用东坡韵",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "开尽酴蘼千架，柳阁阴浓，摇曳轻烟。顿喜隔年佳侣，点破苔钱。修径萦回底阑，掩映不异家园。祗乐苑殢酒，沧江鼓枻，梦远情连。",
      "无边细雨，屯云书彼，对景记取从前。春渐晚、一番花事，过眼凄然。衰鬓休嗟潦倒，芳华故再喧妍。六朝烟水，朅来双燕，共我年年。"
    ]
  },
  {
    "id": "adcfe4db25b5d09bb4917120322e756a",
    "title": "高阳台·楚青丈属题霓裳艳影并序",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "檀板金樽，绿杨池馆，相逢身在他乡。怨曲重招，人间未许商量。座中满目新亭客，忍同拈、红豆凄凉。更何如、侧帽簪花，白首欢场。",
      "少年未抵千金诺，听离鸾负了，旧日王昌。屈指繁华，娇名罗绮难忘。多情已分天将老，叹春风、鬓影无双。祗销凝、刘郎寐莫，归卧银釭。"
    ]
  },
  {
    "id": "adcfe4db25b5d09bbb2f34d2b51d86e8",
    "title": "水调歌头·为省安题顾鹤逸画北固云山图",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "京口古雄镇，是我钓游乡。大江日夜东去，山色郁葱葱。著屐来登北固，回望金焦两点，宛在水中央。頫仰发长啸，意气自飞扬。",
      "一弹指，今古事，几沧桑。论兵作赋，谁更相约醉千场。何意轮君游历，更遣虎头兴发，四壁素绡张。绝似米家画，云海接苍茫。"
    ]
  },
  {
    "id": "adcfe4db25b5d09bf6f36aff869746e7",
    "title": "八声甘州·匡庐山中作",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "对屏风九叠倚晴空，氤氲涨江天。恁柴桑日瘦，虎溪人去，烟月年年。缥缈竹林清磬，回首白云边。冥吹松阴合，石濑溅溅。",
      "来抚封碑陈迹，甚紫芝歌断，白鹿寻仙。怅玄机老矣，何处问前缘。待几时、野棠开后，又漫山、春雨响啼鹃。谁还伴，东蒙旧隐，云卧华颠。"
    ]
  },
  {
    "id": "adcfe4db25b5d09b761340c673b81333",
    "title": "阮郎归·和静安韵",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "岭云一径护松关。鞭梢眉月弯。壶觞萧寺驻雕鞍。秋寻山外山。",
      "欹雾鬓，绾风鬟。枫林图画看。玉笙遥隔翠微间。清欢重会难。"
    ]
  },
  {
    "id": "adcfe4db25b5d09bcc0584b70820c12a",
    "title": "点绛唇·和静安韵",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "匍匐归来，平生意气频虚左。狂澜虚舸。呼马呼牛可。",
      "一气洪钧，鼓就祥金我。阎浮大。人天敷坐。纷碎空花堕。"
    ]
  },
  {
    "id": "adcfe4db25b5d09b78dd145308e5865b",
    "title": "蝶恋花·和王静安韵",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "却似无情应有恨。梦里相逢，欲引还相近。不照菱花知瘦损。搴帷怕被人人问。",
      "过尽铜街车隐辚。拂槛柔荑，恼煞春韶讯。好雨良宵刚一寸。清眠不与愁人分。"
    ]
  },
  {
    "id": "adcfe4db25b5d09b78dd1453f0c07d4d",
    "title": "蝶恋花·和王静安韵",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "楼畔辛夷吹霁雪。楼上黄昏，已挂纤纤月。徙倚旧情浑忆彻。纱窗六扇风簧咽。",
      "一抹墙腰侵草色。墙外生憎，扰扰闲车辙。欲住还抛无那说。百般滋味都缘别。"
    ]
  },
  {
    "id": "adcfe4db25b5d09b78dd14533e7c51c6",
    "title": "蝶恋花·和王静安韵",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "竹屋蛎垣低夹道。翳紫珍丛，露颗迎初晓。一曲遥峰青窈窕。野塘嫩彩鱼鳞小。",
      "指点江村烟树渺。如许韶光，直恁鹃啼老。陌上游骢嘶不到。落红几点黏新潦。"
    ]
  },
  {
    "id": "adcfe4db25b5d09b78dd14535735300e",
    "title": "蝶恋花·和王静安韵",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "池上碧桃开又落。一枕瞢腾，欲起浑无著。满箧尘笺虚旧约。不成禁受难抛却。",
      "屡数归期谁可博。还怕归程，步步荒葵藿。才敛斜阳零雨作。流光也似人情薄。"
    ]
  },
  {
    "id": "adcfe4db25b5d09b78dd1453258a980c",
    "title": "蝶恋花·和王静安韵",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "扑面蒙蒙飞弱絮。一霎溪山，萧瑟浑如许。云脚四垂天景暮。小楼夜半闻微雨。",
      "每到春来愁欲诉。诉尽愁肠，依旧成虚度。苦道离人留得住。长亭几送征鞍去。"
    ]
  },
  {
    "id": "adcfe4db25b5d09b9e6bee1fd2ecfb6c",
    "title": "谒金门·和静安韵",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "回廊侧。欲辨香踪无迹。秋入蛩声无气力。晓风吹恻恻。",
      "兰烬镫窗狼藉。篱角露珠荧碧。几点流云河汉密。梦痕来处觅。"
    ]
  },
  {
    "id": "adcfe4db25b5d09ba394fe775b0855e8",
    "title": "菩萨蛮·和静安韵",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "溪山输却斜阳半。江城一例秋蝉乱。秋老独还家。东篱菊始华。",
      "锦鳞书十二。不寄蓬瀛字。一觉我何人。潮音枕上闻。"
    ]
  },
  {
    "id": "adcfe4db25b5d09b2d9df64ece359c69",
    "title": "点绛唇·江行舟中，和静安韵",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "渐近归程，惺忪翻觉羁愁积。等闲轻掷。旧梦何因觅。",
      "沙岸渔灯，望里星星灭。江波白。云车駃月。浪卷千堆雪。"
    ]
  },
  {
    "id": "adcfe4db25b5d09bca19ef275417c44a",
    "title": "少年游·忆旧",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "青山衔郭，青溪绕步，巷口夕阳斜。咽暮悲笳，倦秋疏柳，几点挂寒鸦。",
      "归来庭户清如水，白发语交加。侍坐盘餐，下帷镫火，争忍数年华。"
    ]
  },
  {
    "id": "adcfe4db25b5d09b8f31dc42c601596e",
    "title": "踏莎行·题吴湖帆夫人绿遍池塘草图册",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "镂凤才名，彩鸾仙韵。玉台兰雪融心印。东风重返谢池春，千秋慧业销磨尽。",
      "恼带鸳慵，撩钗燕困。西亭翠被栖香烬。丹青忍续断肠吟，吴霜一夜沾潘鬓。"
    ]
  },
  {
    "id": "adcfe4db25b5d09b08a1fa4793c1ee64",
    "title": "临江仙·题淞雨吴讴图",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "依样江南山色好，卷帘人隔星河。镜华空掩醉颜酡。未应歌小海，曾与托微波。",
      "欹枕帘花和泪堕，织愁争觅龙梭。瑶京影事费销磨。画图重省识，谁分此情多。"
    ]
  },
  {
    "id": "adcfe4db25b5d09b9a03e7bcbc1c38e8",
    "title": "浣溪沙·题遐庵罔极图",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "卅载觚棱梦已阑。故园休放旧盟寒。更回清思寄琅轩。",
      "风裁不教禅悦减，忧危谁省寸心殚。忍听拥髻话悲欢。"
    ]
  },
  {
    "id": "adcfe4db25b5d09b75fbc6d11e400930",
    "title": "点绛唇·题遐庵竹石画卷",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "劲节寒梢，盎胸不尽丹渊稿。中庭月皎。影放千寻表。",
      "翠袖空山，日暮怜幽草。苔窠老。吟鸾玄杳。忧恨西窗晓。"
    ]
  },
  {
    "id": "adcfe4db25b5d09be4fa5509f9b0c984",
    "title": "减字木兰花·题二风堂词意图",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "馀妍清婉。逗入鬟云花款款。绿影帘空。付与秋虫弄晓风。",
      "词人携语。话向尊前犹媚妩。画谱宣和。别拓闲情几衍波。"
    ]
  },
  {
    "id": "adcfe4db25b5d09b7498baac46c5cadf",
    "title": "念奴娇·赋访云主人桐影小筑",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "歌残桃叶，送风流，几辈过江人物。瑟瑟清溪，流不尽，荒却半城山色。剪韭循畦，牵萝补屋，许占闲鸥席。故人无恙，坠欢何意重拾。",
      "谁念辛苦营巢，朱门换了，旧垒都陈迹。差喜归来三径在，手植疏桐如幂。滴露研朱，移阴布榻，一枕羲皇易。瓶笙轻度，挑灯聊话今夕。"
    ]
  },
  {
    "id": "adcfe4db25b5d09bf32f182ec113ac4e",
    "title": "浣溪沙",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "锦瑟流尘未忍弹。门前春水燕飞还。高楼罗帕有新寒。",
      "故国飘零迷影事，美人清瘦罢朱铅。看花对酒不成欢。"
    ]
  },
  {
    "id": "adcfe4db25b5d09b12cbf122b94b2fcd",
    "title": "瑞鹤仙·题遐庵梦忆图",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "彩云容易坠。自吹断秦箫，凤楼空闭。红尘换流水。话归来、炎海岭梅芬齿。昙春一例。负几许、鸳盟艳绮。",
      "判今生付与，浮家多辨，看山清泪。犹忆新州歌版，误唤笼鹦，玉人谁是。灵芜绕袂。馀香绾、绛绡底。甚眉痕缥缈，佳期钿盒，难返鸿都旧事。对幽窗、重剔银釭，恨盈蠹纸。"
    ]
  },
  {
    "id": "adcfe4db25b5d09b71710cdb5b837be8",
    "title": "霜叶飞息庵自旧京缄寄西山红叶和君任",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "玉颜生小。辞柯恨，瑶姬初下林岛。凤城西去眼偏明，误讨春人到。惯祗说、寻芳倦了。为谁重舣仙源棹。又醉约登临，晚霭合、寒鸦噪尽，几销斜照。",
      "休忆过目繁华，骊宫高处，顿隔霜信云表。舞裳轻断逐飞烟，认哀蝉悽调。更一霎、流红梦渺。人天偷换相思稿。念寄情、江南岸，拥髻灯前，恁时怀抱。"
    ]
  },
  {
    "id": "adcfe4db25b5d09b4b2fe2deefb0fa62",
    "title": "齐天乐·长夜得五兄九江书，枨触岁寒怀抱，阑宵倦枕，怃然成咏",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "十年零梦浔阳岸，垂杨旧曾攀遍。断浦沙平，寒潮夜落，江堞秋笳遥怨。惊烽骤卷。又丛菊开残，故园心眼。岁晚乡关，恨波迢递素鳞远。",
      "天涯离思正苦，乱云回雁阵，何意吹散。浙水新阡，匡山破屋，都付书空偃蹇。孤怀自款。待同托长镵，共分兰畹。珍重瑶华，莫教衣带缓。"
    ]
  },
  {
    "id": "adcfe4db25b5d09b83a75d8836905061",
    "title": "石湖仙·题吷盦丈藏郑叔问年丈手书此册",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "无边烟水。恁消取词流，多少佳致。回枻濯沧浪，缅三高、天随近似。骚兰遗恨，忍更会、托根无地。何意。问义熙、几换尘世。",
      "年时听枫载酒，占林亭、停云旧里。泪掬西州，漫掷风流谁继。玉笥悽铭，马塍哀吹。恍移宫徵。人海底。摩挲鬓影孤寄。"
    ]
  },
  {
    "id": "adcfe4db25b5d09b170beb8efc35055c",
    "title": "汉宫春·为吴湖帆题仇实甫绘长门赋图卷",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "金屋妆成，甚阿娇生小，争解闲愁。多情故教易怨，无那绸缪。铜铺夜永，感微凉、团扇先秋。兰烬暗、车音坠梦，几番流水宫沟。",
      "漫道琼华遗恨，指同心深院，浑算恩稠。鸳机断纹未抵，縏帨雕锼。蛾眉自昔，赚才人、一例离忧。还妙寄、蒲亭清翰，砑光粉熠银钩。"
    ]
  },
  {
    "id": "adcfe4db25b5d09b050d5e86a07b3719",
    "title": "渡江云·吴淞江滨邓氏草堂题壁",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "残霞明远烧，海天暮合，去浪涌轻沤。废堤循故垒，细路平沙，矮屋隐林邱。寒潮自落，傍岸簇、渔火初收。清露滴，野田风起，门外柳飕飕。",
      "牵愁。游春鞭镫，贳酒旗亭，恁江南客久。应遍识、辞巢零燕，泛水闲鸥。相看剩有当时月，又几回、迟我淹留。欹翠袖，谁家玉笛高楼。"
    ]
  },
  {
    "id": "adcfe4db25b5d09b1a88adb37e0464ba",
    "title": "菩萨蛮·和子栗黄陵夜泊",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "苍岩藓壁凝阴铁。烟萝缥缈愁猿绝。皓月迥孤征。江流石有声。",
      "丛篁湘泪浥。滩转哀湍急。客枕倚中宵。明朝双鬓凋。"
    ]
  },
  {
    "id": "adcfe4db25b5d09bec5eef0da0faef2e",
    "title": "石州慢·题林子有讱庵填词图卷",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "紫陌呼鸾，萧寺听莺，年华如瞥。江山清感无多，付与殿春啼鴂。京尘未浣，检点欢唾离痕，酒阑歌断琼壶缺。一舸伴夷犹，有津头凉月。",
      "愁绝。灵和稚柳，阆苑憨桃，目成都别。楚雨初收，为问云香何叶。芳兰渐晚，怎知投老心期，红牙漫谱阳关叠。几度对良辰，底不成抛撇。"
    ]
  },
  {
    "id": "adcfe4db25b5d09bcf64410bac01bf9a",
    "title": "高阳台·题缪艺风丈垂虹感旧图，为吊蒋鹿潭作",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "梁苑樽空，青楼梦觉，褰裳重舣吴船。想像明珰，湖云祠树如烟。蓂花吹老松陵路，坠琼箫、一曲婵娟。更情牵。未稳鸥盟，漫逐萍缘。",
      "江南何处招清些，甚哀时杜老，目断开天。桥上修岚，年年锁恨眉巅。图成已换沧桑稿，付遗民、白首相怜。抚尘笺。唤起吟魂，邻笛悽然。"
    ]
  },
  {
    "id": "adcfe4db25b5d09b4c4896260b9b3a8c",
    "title": "鹧鸪天·寿讱庵六十",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "袖手长安罢弈棋。归来人海好须眉。赐书亲沐教儿读，家酿初斟待客携。",
      "呼鹤子，抗皇羲。荡胸云壑养清机。他年下噀秋粳熟，笑博新词换五噫。"
    ]
  },
  {
    "id": "adcfe4db25b5d09b16ad09052487762e",
    "title": "玉烛新壬申秋夕",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "东邻初剥枣。又片叶琤霄，乱蛩催晓。海涯倦旅新来瘦，万里西风毷氉。",
      "关山笛弄，感弃国秋蓬年少。抛不断、惟有相思，随人总如芳草。",
      "当时俊约珍盟，甚路隔仙源，信沉青鸟。岁华电扫。",
      "空赢得、镜里吴霜侵早。玄都再到。尽打叠、刘郎愁稿。",
      "眠未稳、惊起寒枝，啼乌夜绕。"
    ]
  },
  {
    "id": "adcfe4db25b5d09b1368c9147d29f085",
    "title": "临江仙",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "惊狂蝶舞浑多恨，那堪槽凤分飞。石城秋讯隔帘西。起来搔首，银汉碧天垂。",
      "争管拂帏还坠溷，与君一样凄迷。空王应许念穷儿。僧祇弹指，春梦了无依。"
    ]
  },
  {
    "id": "adcfe4db25b5d09b86b91202d47f70ad",
    "title": "虞美人",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "南朝几许伤心事。一枕苏春睡。猗兰青鸟返瑶天。不尽落花流水、恨年年。",
      "兴亡覆手翻云雨。谁抵钟情苦。瓣香千载盥清词。人是金戈铁马、渡江时。"
    ]
  },
  {
    "id": "adcfe4db25b5d09b01d70faaceaacfe8",
    "title": "玉楼春·西园茶会",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "砥宫椒壁光萦练。精耀华镫珠珞绚。花阴促坐食单凉，池畔开樽冰瀑溅。",
      "鹭翘璅步迎风颤。玉树周遭匀似剪。蹋歌联臂趁侏㒧，舞罢衣香闻细喘。"
    ]
  },
  {
    "id": "adcfe4db25b5d09b873e589ddde5ddb0",
    "title": "鹧鸪天·席间代赠",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "窄袖弓鞋趁锦鞯。淡匀眉韵出天然。幽情欲化凉云去，此夕西楼替月圆。",
      "从别后，忆尊前。莫将清恨损华年。落红拚得随流水，胸网黏泥总可怜。"
    ]
  },
  {
    "id": "adcfe4db25b5d09b844ed740ce3e172e",
    "title": "浣溪沙·次蘉庵戊寅元日韵",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "垂白孤儿泛梗身。眼穿兵气入萧辰。江湖满地不逢人。",
      "别浦柳青犹惹恨，故园花发若为馨。几回肠断永和春。"
    ]
  },
  {
    "id": "adcfe4db25b5d09b760ed623bb9548e6",
    "title": "玉阑干",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "纤云净卷凉天宇。几点冷萤黏玉树。相逢此景耐回肠，休闲话、月明前度。",
      "帕罗欢唾馀香污。掩彩菱、眉黛非故。近来别梦索无凭，争安排、万种愁绪。"
    ]
  },
  {
    "id": "adcfe4db25b5d09bc32a880b25937809",
    "title": "传言玉女",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "宿醉还醒，不断矮檐残滴。砚云香浅，漾荧釭影壁。西崦俊赏，误了吟边游屐。轻寒犹锁，早梅消息。",
      "浪泊经年，向春风、泪暗裛。雁鳞空寄，阻蓝桥烟驿。芳菲梦阑，待舣江湖归楫。当时鸥侣，哂人头白。"
    ]
  },
  {
    "id": "adcfe4db25b5d09b29fca68568393730",
    "title": "洞仙歌·爰居阁主倩今雪女士模周文矩玉步摇图为瓶斋主人寿，图成徵题，因戏作此解",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "垂珠㔩叶，袅纠枝金缕，趁节迎风步微逗。恁唐宫标致，汉殿轻盈，浑不许、偷眼杜陵延寿。",
      "梁园珍重意，绝代丰姿，应仗传神出纤手。玉雪两相欢，宝髻天花，也只合、才人消受。",
      "笑宛转、先期报琼瑶，认一角猩泥，好春酣透。"
    ]
  },
  {
    "id": "adcfe4db25b5d09b520e281167ed4a2c",
    "title": "木兰花慢·和青萍居士悼亡姬之作",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "听江城落叶，又砧杵、乱哀蝉。甚精爽销磨，香缯曳影，蕙帐凝烟。还怜。新洲老去，误笼鹦几度唤婵娟。漫道逢人意绪，归来费泪鸾笺。银蟾。",
      "低户照无眠。旧恨总难捐。怅极目征程，刀环梦断，翠袖寒添。他年。相期素约，共名山灯火伴吟编。应是金钿愿稳，玉箫重话前缘。"
    ]
  },
  {
    "id": "adcfe4db25b5d09b65fd77ad735e2b76",
    "title": "琵琶仙次韵和青萍居士毗卢寺扶桑十一面观音丈六瑞像",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "十丈旃檀，甚弹指、乍现荼罗莲国。诸宝璎珞庄严，珠鬘晃金碧。宏四愿、寻声度厄，俨礼补、弥陀遗迹。绀马朝飞，天琴画下，音妙灵匹。",
      "叹垂老、萍泊三涂，待凭乞、金簏抉缠幕。还又劫灰扬遍，舞洪涛声急。分瑞露、天心悔祸，普南洲、共被慈力。且化玉帛干戈，岁清时谧。"
    ]
  },
  {
    "id": "adcfe4db25b5d09bf4e55843c07a8342",
    "title": "齐天乐·题赵叔雍高梧轩填词图",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "西风一叶铿梧韵，平牵夜窗幽梦。梦里溪山，云深院宇，犹识神清仙洞。冰轮乍涌。映大地霏琼，诸天凝汞。障袂层霄，笑看尘世沸醯瓮。",
      "年光迢递易晚，怅江湖路阻，难驾飞鞚。雁后芳期，琴边俊语，都付啼螀偷送。闲愁万种。待写入奇怀，故人谁共。倦影灯前，玉蟾窥画栋。"
    ]
  },
  {
    "id": "adcfe4db25b5d09b1036423a495bd915",
    "title": "人月圆·贺李功拯世兄新婚",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "相携人月双圆候，佳气郁珑葱。凤翘金缕，琼枝玉杵，并影春侬。",
      "应多乐事，评量奇字，商略眉峰。芸香清伴，风帘咏絮，汗简雕龙。"
    ]
  },
  {
    "id": "adcfe4db25b5d09b30bd62e139ae9b41",
    "title": "雨中花·戊寅荷花生日，社集分赋",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "太液承欢霞袖翥。禁多少、玉酣红妩。宫粉凝妆，仙云并影，缥缈淩波步。",
      "一自移盘人暗去。怕荒却、月明千亩。怨笛沉烟，残萤飘水，梦断临平路。"
    ]
  },
  {
    "id": "adcfe4db25b5d09b4a1bffbfba6fb546",
    "title": "烛影摇红·寿郭啸麓六十",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "倦羽江关，赋情何处同衿契。临风遥忆玉珂人，跌宕长安醉。",
      "奕世芸香共继。咏芙蓉、金天镜里。旧巢归燕，梦魇花愁，伤春无绪。"
    ]
  },
  {
    "id": "adcfe4db25b5d09b4a1bffbf1192bdca",
    "title": "烛影摇红·寿郭啸麓六十",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "沙合南台，故乡鸾凤蜚英异。沧桑阅尽遂闲身，料理名山计。",
      "馀事脂樱唾腻。斗芳菲、词场青兕。瀣楼还羡，作健逢辰，谟觞清閟。"
    ]
  },
  {
    "id": "adcfe4db25b5d09b5df1fe6a908b3113",
    "title": "雨中花慢·秋荷",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "泛玉歌阑，闹红妆褪，野塘零乱斜晖。又凉蝉唱晚，倦柳沦漪。露重瑶房欲坠，烟昏青镜都迷。佳期过却，水天清梦，输与鸥知。",
      "锦鳞波远，荡尽兰桡，采香人到应迟。还暗忆、巴池飐雨，潘鬓萦丝。碎影犹怜翠被，馀酲空想娇姿。西风后夜，寒蛩蓼溆，替写相思。"
    ]
  },
  {
    "id": "adcfe4db25b5d09b79df70afdd0edde4",
    "title": "燕归梁题陈君任佳住楼词意图",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "玉恨昙欢一梦醒。踪迹楚江萍。征裳不浣酒痕青。留待与、话飘零。",
      "长亭烟柳，长堤芳草，何处是归程。几回消息盼帘旌。应共我、此时情。"
    ]
  },
  {
    "id": "adcfe4db25b5d09bf02891a4af897564",
    "title": "采桑子",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "无情渡口垂杨树，不绾行舟。分付东流。最怕黄昏泊石头。",
      "天涯影事孤蓬梦，好语难酬。一曲离讴。秋雨如人泪不收。"
    ]
  },
  {
    "id": "adcfe4db25b5d09b46408bd98acdd496",
    "title": "玉楼春",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "洞房红烛花枝暖。宿酒不辞金爵满。别来几度对良宵，风月祗供肠寸断。",
      "石城柳老莺声啭。去住青春人意短。明朝两袖拂蘋烟，又向溪山迷泪眼。"
    ]
  },
  {
    "id": "adcfe4db25b5d09bc164e00bb6201b9e",
    "title": "满宫花七夕",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "碧天云，河汉鹊。耀我绣襦金络。绿窗花好不归家，惆怅旧阑庭角。",
      "袅沉檀，浮晚酌。月澹千家帘幕。蕙烟兰露待君来，此意更无人觉。"
    ]
  },
  {
    "id": "adcfe4db25b5d09b4b507b124f680b3c",
    "title": "朝中措",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "花光凉节夜痕秋。人在小红楼。残梦兀遥灯影，惊心疑漾帘钩。",
      "屏山归路，青芜沙外，稚柳江头。渐是兰桡荡尽，倚阑无那凝眸。"
    ]
  },
  {
    "id": "adcfe4db25b5d09b86b91202a41e9864",
    "title": "虞美人",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "梦魂惯识春庭路。不抵仙源误。争知重到尽魂销。最是当时依样、月华娇。",
      "画廊检点泥痕在。漫共辞巢悔。断肠何处说酬恩。一度花开一度卷帘人。"
    ]
  },
  {
    "id": "adcfe4db25b5d09bf32f182ee402ce84",
    "title": "浣溪沙",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "意气拿云忆昔年。当筵借箸画山川。功名欹枕看飞鸢。",
      "草檄未成憎命达，酬恩何计受人怜。一龛云卧送华颠。"
    ]
  },
  {
    "id": "adcfe4db25b5d09b4334969f342fde55",
    "title": "蝶恋花",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "禁暖禁寒风信恶。雨滴空阶，闲扬秋千索。满眼情怀还似昨。弸彋故故吹罗幕。",
      "漫道新欢迷旧乐。窥玉墙东，未许三年约。直抱此情归碧落。他生铸就今生错。"
    ]
  },
  {
    "id": "adcfe4db25b5d09b25eb6af7d523b68b",
    "title": "清平乐",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "枣花西院。弄语闲莺燕。已是闻声情不浅。况道恁时相见。",
      "尊前别有风流。三生同梦扬州。剪取吴淞江水，输他一段凝眸。"
    ]
  },
  {
    "id": "adcfe4db25b5d09bf32f182e9f7f07c3",
    "title": "浣溪沙",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "凤葆霓旌列画看。兰舟箫鼓荡漪澜。更飘仙乐满人间。",
      "廿载华胥惊梦破，三秋烟柳倦凭栏。西征往事忆长安。"
    ]
  },
  {
    "id": "adcfe4db25b5d09bd4b081e497e6d91f",
    "title": "苏幕遮",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "强支颐，慵整髻。疑喜疑嗔，离合回还意。门外日高犹睡里。不管春风，浩荡移人世。",
      "会时难，别轻易。晓月残星，心事嗤迷际。欲草鱼笺偏不寐。几许安排，饤饾相思字。"
    ]
  },
  {
    "id": "adcfe4db25b5d09b87cc1654bcc36c83",
    "title": "浣溪沙·效海日楼体",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "漏泄瑶台事有无。香心密印未模糊。一编衔袖蕊珠书。",
      "广乐既张天酩酊，模觞初闭地清娱。人间差认白鸠符。"
    ]
  },
  {
    "id": "adcfe4db25b5d09b4334969f9140bfb5",
    "title": "蝶恋花",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "吹转番风天未许。小草墙花，犹有残春住。燕子飞来浑不语。双双又向人家去。",
      "卷尽蕉心桐半乳。才度庭阴，荏苒纱窗暮。拈取绣絣还倦与。生生端被伊谁误。"
    ]
  },
  {
    "id": "adcfe4db25b5d09bbe159c460bae4ca7",
    "title": "清平乐·重效沈体",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "于讴副墨。圣圣衔陈迹。读尽阴符开口说。两戒河山都别。",
      "南冥地陷云昏。齐州一发如痕。惭愧夷门老矣，蒯缑何处酬恩。"
    ]
  },
  {
    "id": "adcfe4db25b5d09bb461a48c2e6bbb76",
    "title": "清平乐·咏鸽，社作",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "帘栊疏绮。人意双清美。漾枕流铃初睡起。知是嫩晴天气。",
      "裁书欲寄平安。几回招手雕阑。不似上林愁断，西风何处关山。"
    ]
  },
  {
    "id": "adcfe4db25b5d09bf32f182ec1915068",
    "title": "浣溪沙",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "重见萧娘鬓未凋。当时争看舞尘高。一声啰唝最魂销。",
      "秦苑莺花烟月丽，汉家宫阙日华昭。归来拥髻可怜宵。"
    ]
  },
  {
    "id": "adcfe4db25b5d09b4334969f07961332",
    "title": "蝶恋花",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "人病恹恹春过半。春意人情，恍隔银河汉。独下沁芳亭畔看。春风吹尽无人管。",
      "杨柳阴浓笼四面。谁在浓阴，弹彻流光怨。已是酴醾飞片片。看君合取伊谁殿。"
    ]
  },
  {
    "id": "adcfe4db25b5d09b58e5585394b912f4",
    "title": "洞仙歌·贺甘簃仁兄新婚",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "三商灿晓，溢门阑佳气。宝扇银鸾并交媚。看下了晶帘，眉黛轻描，相对坐、商略绿窗奇字。",
      "元龙豪气在，哀乐中年，合有深情寄鱼水。一棹木兰船，镜鉴香篝，生消受、柔乡滋味。有比翼、鸿光式相庄，待明岁重阳，饼筵高会。"
    ]
  },
  {
    "id": "adcfe4db25b5d09bf3136b2ec1e77e4d",
    "title": "鹧鸪天·寿许季纯六十",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "绮沮湘波窈窕才。苍生前席古今怀。当时西府甘鹅炙，归去南山养鹤胎。",
      "开叹口，接行杯。东方狡狯撼车雷。沧桑阅尽春生早，待向莱阶扫劫灰。"
    ]
  },
  {
    "id": "adcfe4db25b5d09b41d6c586d11f906a",
    "title": "忆江南·题疏灯残梦图为痴云作二首",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "灯晕冷，残梦忒零星。秋水绿蓑江上笛，杏花春雨驿边亭。",
      "重话不堪听。"
    ]
  },
  {
    "id": "adcfe4db25b5d09b41d6c586650d40f1",
    "title": "忆江南·题疏灯残梦图为痴云作二首",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "残梦醒，灯晕结成愁。千里水云虚锦字，十年尘土敝貂裘。",
      "何日棹扁舟。"
    ]
  },
  {
    "id": "adcfe4db25b5d09b1368c914d6e4a9e4",
    "title": "临江仙",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "玉树华年情卓荦，吴城好恣春游。云屏十二敞高楼。曲阑斜凭处，杨柳水风柔。",
      "今日小怜应忆我，相逢休诉从头。琵琶弦上暗惊秋。马嘶花发尽，疏雨滞成愁。"
    ]
  },
  {
    "id": "adcfe4db25b5d09bc06ac9f2a5b72abe",
    "title": "南歌子",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "晚霭低平楚，轻寒上小楼。丝丝微雨漾帘钩。翻作一番风景、替人愁。",
      "对酒孤欢赏，看花近白头。天涯早道倦清游。准拟归期何事、又淹留。"
    ]
  },
  {
    "id": "adcfe4db25b5d09b15bc5ec29283d13d",
    "title": "踏莎行·题五代人绘行脚图",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "白象香城，金瓶海水。何年会得西来意。无边花雨满人天，可怜重认袈裟地。",
      "影事三生，穷涂万里。拂衣石上人初起。心魔春怨两俱空，斜阳持钵千山里。"
    ]
  },
  {
    "id": "adcfe4db25b5d09bf32f182eaca565a7",
    "title": "浣溪沙",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "阅尽千花泪湿衣。东风南浦未成归。萋萋芳草伯劳飞。",
      "几日江楼同旷望，碧云萧澹楚天垂。天涯何事与心违。"
    ]
  },
  {
    "id": "adcfe4db25b5d09b51d7bb6a0c80ea05",
    "title": "虞美人·题十园秋思图为寥士作",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "山围潮打仍朝暮。落木枯陵树。夕阳红上鼓楼西。犹认几家门巷、草萋迷。",
      "相逢楚老伤离乱。诗鬓经年换。雁飞纸阁影初涵。又放一襟秋思、满江南。"
    ]
  },
  {
    "id": "adcfe4db25b5d09b6075f322f1df51cc",
    "title": "台城路辛巳重九，会同社诸子北极阁登高，凭瞰台城，赋本意得燕字",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "翠微秋磴苔綦渺，前游顿成凄黯。素籥迎凉，清商戒节，云物昭回江甸。南朝旧怨。对宫井霾香，御沟流艳。玉树歌阑，坠欢何处赋铜辇。",
      "潮痕依旧未改，霸图空怅望，天澹山远。凤岭人归，龙沙梦觉，都付伤高心眼。羁怀自款。趁华菊胜簪，渌醽浮盏。莫待飘零，故蹊迷社燕。"
    ]
  },
  {
    "id": "adcfe4db25b5d09b2b7bd45e671f75b8",
    "title": "少年游·庚寅十二月廿八日立春作",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "疏疏银雪霰林塘。云影逗微阳。盼到春来，偏愁春到，何计遣韶光。",
      "早梅犹自亚闲房。寒减旧衣香。不似春酲，非缘薄病，无处著思量。"
    ]
  },
  {
    "id": "adcfe4db25b5d09b881601f783371a6c",
    "title": "浣溪沙·庚寅除夕",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "梦断香销恍浃旬。桃符空映旧疏棂。斋盘帏火伴残更。",
      "世乱待轻生死恨，家单忍话索离情。且储清泪泊闲身。"
    ]
  },
  {
    "id": "adcfe4db25b5d09b08b74a01aa4ab70c",
    "title": "采桑子·丁亥岁暮即事",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "移家偏向秦淮畔，陋巷柴荆。纸帐疏棂。轧轧鸣机隔院听。",
      "当时裙屐风流歇，几许飘零。回首前尘，拄颊钟山两鬓星。"
    ]
  },
  {
    "id": "adcfe4db25b5d09b08b74a01163289fd",
    "title": "采桑子·丁亥岁暮即事",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "天涯岁晚催归急，豚砦鸡栖。尽室同携。烟水家风老布衣。",
      "寒宵拥絮愁无那，灯影迷离。梦影依稀。迢递霜钲月向低。"
    ]
  },
  {
    "id": "adcfe4db25b5d09b08b74a016b76102d",
    "title": "采桑子·丁亥岁暮即事",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "雪晴门巷妨车毂，澹日空墙。缺月幽坊。人海孤踪只自伤。",
      "卅年竹马嬉游地，屈指韶光。几阅兴亡。燕子归来话短长。"
    ]
  },
  {
    "id": "adcfe4db25b5d09b08b74a018bdf88a5",
    "title": "采桑子·丁亥岁暮即事",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "冲寒八口携家去，矮屋青毡。铛卷同椽。朝日房栊晒水仙。",
      "天教还我长干住，江令祠前。朱雀桥边。清恨南朝有替传。"
    ]
  },
  {
    "id": "adcfe4db25b5d09b9f35148e71e74805",
    "title": "浣溪沙·题张次溪天桥故事集",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "谁向灯窗续窈闻。上河风物忍同论。驼纲坛树几斜曛。",
      "卜肆旧踪呼妙子，书棚清话老遗民。卅年残梦委芳尘。"
    ]
  },
  {
    "id": "adcfe4db25b5d09bbdc366956b9d42b4",
    "title": "金缕曲·走视紫萸墓作",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "欲语心先碎。卅年来、欢娱苦短，年华催逝。只数吴皋同赁庑，少称兰闺清事。又一刹、蓬飘海澨。自尔钗钿看尽彻，问何曾、一日舒眉翠。愁与病，相料理。",
      "城南老屋青镫里。恁几回、忍饥待我，夜寒无寐。凄绝平生先死愿，总算而今信矣。甚为我、前驱蝼蚁。铁轨城阴遥映带，更白杨、荒冢悲风起。报君者，仅如此。"
    ]
  },
  {
    "id": "adcfe4db25b5d09b7cb8817d9595d6aa",
    "title": "鹊桥仙·七夕。用秦少游韵联句",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "星期七夕，人间天上，玉沾金风几度。当时佳约等闲看，赚老去、风怀无数。",
      "尊前擪笛，花间索句，迷却采莲归路。银河倒映旧针楼，怅盼断、帘栊朝暮。"
    ]
  },
  {
    "id": "adcfe4db25b5d09bb978e76c459aaeec",
    "title": "踏莎行·题何叙甫手写诗卷",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "海国秋光，山城夜雨。梦回重理闲羁绪。狂踪收拾到丹青，关河历历消魂处。",
      "盾墨龙香，弓衣绣虎。尊前笑赌旗亭句。沧桑影里著斯人，扶节白首春风路。"
    ]
  },
  {
    "id": "adcfe4db25b5d09b8932a67a99d5afac",
    "title": "高阳台·赠洗斋",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "绯苣同心，灵鹣共命，梅边稳住吟身。小谪华鬘，从知早种兰因。璿玑才调风流远，羡沤波、福慧平分。尽消他、韵事红闺，刻烛裁云。",
      "石城大好家居在，傍绒庄绮陌，烟水东邻。璧月新愁不散，轻上眉颦。无端锦瑟空房语，送华年、断梦成尘。俧谁怜，青鬓萧疏，对影朝昏。"
    ]
  },
  {
    "id": "adcfe4db25b5d09bf832ff482963add1",
    "title": "满江红·戏题小影",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "袅袅青衫，问今日、寄愁何地。敢分是、今想无福，他生修慧。宝玉红楼难比洁，痴珠秋月徒空瘁。祗亦花、宝鉴一春航，差堪拟。",
      "多情种，平交谊。忧幽病，相思泪。算酒边人外，诸般滋味。五噫行歌志到隐，七年淹席惟思睡。待安极、穿冢傍要醒，吾其已。"
    ]
  },
  {
    "id": "adcfe4db25b5d09b4cf4d4faa8465f50",
    "title": "浪淘沙·乙未花朝病中对雪，今年值闰三月",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "无力任轻扬。巧糁莺黄。杏花消息隔银墙。应是东皇培闰荚，故勒春光。",
      "纨扇已捐箱。蝶影茫茫。石城拌老住龙荒。闲愁药炉新活计，聊当持觞。"
    ]
  },
  {
    "id": "adcfe4db25b5d09b817e9be650121189",
    "title": "鹊桥仙·乙未七夕",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "疏花媚晚，青桐褪暑。消受嫩凉庭宇。衣香帘影自依依，奈换了、隔年情绪。",
      "分炉行篆，量枝缀镂。别见红闺幽愫。人间总被误聪明，悔莫乞、痴騃尔汝。"
    ]
  },
  {
    "id": "adcfe4db25b5d09bf4b6aa0dc990edb2",
    "title": "踏莎行·次周梦庄咏新绿韵即题其词集",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "意气拿云，生涯泛藻，淮南归梦知多少。年年别浦送寒潮，秋风一夜苕花老。",
      "瓜井清吟，蔬枰凄调。遗民往事惟君道。仙才忠厚托灵均，挑灯那赋伤春草。"
    ]
  },
  {
    "id": "adcfe4db25b5d09ba86ea4649484a43c",
    "title": "满江红·丙申秋日病起后湖作",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "倚棹湖边，看迤逦、崇城如画。记当日、鞭丝帽影，几番游冶。小苑新莺啼梦后，碧山凉月吹箫夜。尽栖迟、白首卧江南，何为者。",
      "废塔外，残阳泻。孤屿畔，双凫下。祗琴樽消歇，绮缘都舍。沧海清音人已远，江关旧恨身偏写。更支节、倦眼独临风，秋潇洒。"
    ]
  },
  {
    "id": "adcfe4db25b5d09ba496b07f7e15fe3e",
    "title": "摸鱼子丁酉初春送器伯还运城",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "渺关河、春鸿秋燕，一年一度来往。灯期只道江南好，偏是雪花如掌。孤俊赏。归趁及、汾香酒熟开春盎。云山北向。任抱犊书残，飞狐径没，怀古托微尚。",
      "飘蓬恨，十载栖迟相望。河源何处同访。偷闲莫问劳生事，且挹钟山朝爽。从俯仰。还喜有、征装满叠新诗帐。骊歌又唱。试检点樽前，几人犹在，休与话惆怅。"
    ]
  },
  {
    "id": "adcfe4db25b5d09b21be58f48c2eeab9",
    "title": "浣溪沙·南吕宫六调",
    "authorName": "陈方恪",
    "authorId": "adcfe4db25b5d09bd1457b72d1457b72",
    "dynasty": "清",
    "content": [
      "一曲琴心听隔墙。畅吟回雪浇空廊。十年身价领群芳。",
      "风景未张消息路，世情相识怨恩忘。马蹄归去独回殇。"
    ]
  },
  {
    "id": "adcfe4db25dc705ff13102ee639a3183",
    "title": "惜余春慢芍药开时忆丰台女子曼殊见陈作霖《国朝金陵词钞》",
    "authorName": "戴恭人",
    "authorId": "adcfe4db25dc705fd1457b72d1457b72",
    "dynasty": "清",
    "content": [
      "焚尾花繁，曼殊仙迹，丰台春色如许。红遮香径，碧绕阑干，当日娇柔堪拟。想一代词人，千秋佳丽。消受最怜伊，吟肩试倚。",
      "翠巾新拭，绣窗闲语，悄鬟低、犹堪追忆。天与艳才如此。姗姗月下徘徊，露冷苔黏，钗横佩坠。任从他、满目风光，总被杜鹃催去。"
    ]
  },
  {
    "id": "adcfe4db25dc705f6fa28a865804d6d3",
    "title": "浣溪沙·集句",
    "authorName": "戴恭人",
    "authorId": "adcfe4db25dc705fd1457b72d1457b72",
    "dynasty": "清",
    "content": [
      "隔得卢家白玉堂。好风吹树杏花香。共怜时世减梳妆。",
      "燕子不来春寂寂，残灯无焰影幢幢。五更钟后更回肠。"
    ]
  },
  {
    "id": "adcfe4db266b1fdd9c70a6d895d9df38",
    "title": "踏莎行",
    "authorName": "于懿",
    "authorId": "adcfe4db266b1fddd1457b72d1457b72",
    "dynasty": "清",
    "content": [
      "病骨难支，鬓云渐薄。钏松瘦减兰边玉。夜来双袖不胜寒，无言自倚潇湘竹。",
      "凉影侵帘，啼痕染烛。寂寥庭院愁萧索。残灯久伴可怜宵，金钱暗把归期卜。"
    ]
  },
  {
    "id": "adcfe4db266b1fdd9ef5ce70b26b397b",
    "title": "醉花阴",
    "authorName": "于懿",
    "authorId": "adcfe4db266b1fddd1457b72d1457b72",
    "dynasty": "清",
    "content": [
      "梳裹登楼春起早。新绿池塘草。日日误寻芳，细雨丝风，断续何时了。",
      "商量半臂铺绵少。花勒微寒峭。卦里问归期，越是多情，越是多烦恼。"
    ]
  },
  {
    "id": "adcfe4db26f5445d576594844bf9bc37",
    "title": "长相思",
    "authorName": "刘问陶",
    "authorId": "adcfe4db26f5445dd1457b72d1457b72",
    "dynasty": "清",
    "content": [
      "风满楼。月满楼。风月随缘春复秋。相思白了头。",
      "载花舟。载春舟。又载人归空凤楼。教人怎生休。"
    ]
  },
  {
    "id": "adcfe4db274331112d8d76f99784668f",
    "title": "蝶恋花·示儿辈",
    "authorName": "孙瑩培",
    "authorId": "adcfe4db27433111d1457b72d1457b72",
    "dynasty": "清",
    "content": [
      "子孝臣忠须自晓。奋志攻书，不读如何了。白发高堂年已老。诸凡岂可仍草草。",
      "自古英雄原让少。难再光阴，知道不知道。万里关山家路杳。青春渐长还非小。"
    ]
  },
  {
    "id": "adcfe4db27433111171b77aa335ce1be",
    "title": "浪淘沙·思亲",
    "authorName": "孙瑩培",
    "authorId": "adcfe4db27433111d1457b72d1457b72",
    "dynasty": "清",
    "content": [
      "孺慕思悠悠。珠泪长流。无言日日倚西楼。杜宇数声春已去，一霎成秋。",
      "午后雨初收。黄菊开稠。思量欲待解些忧。忽见半钩眉月上，句起新愁。"
    ]
  },
  {
    "id": "adcfe4db274331111be33bfdd97f9691",
    "title": "醉花阴·梅花",
    "authorName": "孙瑩培",
    "authorId": "adcfe4db27433111d1457b72d1457b72",
    "dynasty": "清",
    "content": [
      "小园昨夜繁华骤。点点寒葩瘦。放出玉精神，雪意风情，无限春光逗。",
      "珊珊弄影黄昏后。景似罗浮否。婢忽拗香来，绰约流霞，报道红梅又。"
    ]
  },
  {
    "id": "adcfe4db274331111138c73d2fcaa0cd",
    "title": "玉楼春·郑夫人将旋粤东，索余画小影，并题词以赠",
    "authorName": "孙瑩培",
    "authorId": "adcfe4db27433111d1457b72d1457b72",
    "dynasty": "清",
    "content": [
      "闲庭秋色娱游目。桐荫桂香都不俗。湘帘高卷对黄花，消受人间清供福。",
      "抟沙相聚浮踪托，听到骊歌怜索寞。它乡欲寄折枝难，应遣它阶前双鹤。"
    ]
  },
  {
    "id": "adcfe4db27433111e5f47113af23de14",
    "title": "菩萨蛮·郑丽芳女史南旋，作此送别",
    "authorName": "孙瑩培",
    "authorId": "adcfe4db27433111d1457b72d1457b72",
    "dynasty": "清",
    "content": [
      "一从抛却西湖去。故山迢递难为主。亲友四凋零。宦游同此情。",
      "蛮乡悲寂寞。幸得浮综托。忽地道归期。教人恨莫支。"
    ]
  },
  {
    "id": "adcfe4db274331117728b90a15f7e7a0",
    "title": "菩萨蛮·前题",
    "authorName": "孙瑩培",
    "authorId": "adcfe4db27433111d1457b72d1457b72",
    "dynasty": "清",
    "content": [
      "纷纷心绪萦怀索。两闿辜负新秋菊，深喜遇苏程。连朝话未鸁。",
      "忽听征驾速。又触离愁恶。鬲岁约重临。春波画舫轻。"
    ]
  },
  {
    "id": "adcfe4db27433111a7f6802c1bffa196",
    "title": "长相思·岁暮送三儿维廉偕表侄徐大椿上桂林",
    "authorName": "孙瑩培",
    "authorId": "adcfe4db27433111d1457b72d1457b72",
    "dynasty": "清",
    "content": [
      "茶一尊。酒一尊。明日轻装又远行。凄凉此夜灯。",
      "风一程。雨一程。长路迢迢两个人。心随马后尘。"
    ]
  },
  {
    "id": "adcfe4db27433111615026eafbe0db47",
    "title": "调笑令·即景",
    "authorName": "孙瑩培",
    "authorId": "adcfe4db27433111d1457b72d1457b72",
    "dynasty": "清",
    "content": [
      "长夜。长夜。坐得愁人愁绝。满楼花雾香清。",
      "隐著一帘月明。明月。明月。不管人间离别。"
    ]
  },
  {
    "id": "adcfe4db2743311192313e288af87e6e",
    "title": "钗头凤即景",
    "authorName": "孙瑩培",
    "authorId": "adcfe4db27433111d1457b72d1457b72",
    "dynasty": "清",
    "content": [
      "炉烟袅。幽闺悄。帘栊斜卷人稀到。梧桐荫。桃花嫩。者番春色，登楼待恁。凭。凭。凭。",
      "风声峭。云情渺。远山一角如含笑。鱼无信。鸿难问。天涯人远，归期难定。闷。闷。闷。"
    ]
  },
  {
    "id": "adcfe4db274331114323c19bf4909efb",
    "title": "东风第一枝·题梅花帐檐",
    "authorName": "孙瑩培",
    "authorId": "adcfe4db27433111d1457b72d1457b72",
    "dynasty": "清",
    "content": [
      "老干浑苔，虬枝缀玉，此花端的幽独。江南江北风光，谱入徐熙画幅。横陈纸帐，抵多少、水边篱落。再添个、翠羽幽禽，抵得缟衣孤鹤。",
      "香扑簌、粉光淡薄。红一抹、脂痕绰约。写来笔底精神，转忆旧游东阁。黄昏清境，称高眠、绝尘远俗。听枝头、翠羽啾嘈，早已参横月落。"
    ]
  },
  {
    "id": "adcfe4db274331113b63599c113ef16b",
    "title": "如梦令·汪淑娟女史过寄园，见访口占",
    "authorName": "孙瑩培",
    "authorId": "adcfe4db27433111d1457b72d1457b72",
    "dynasty": "清",
    "content": [
      "曾记去年春晓。斜倚阑干同笑。有句正联吟，忽报海棠开了。",
      "开了。开了。今日此情又肖。"
    ]
  },
  {
    "id": "adcfe4db27433111145ba40a92354458",
    "title": "鹧鸪天·摹元人“门阑临暮霭，楼阁抹残霞”词句，作画并题以词",
    "authorName": "孙瑩培",
    "authorId": "adcfe4db27433111d1457b72d1457b72",
    "dynasty": "清",
    "content": [
      "楼阁玲珑隐翠微。小桥返照夕阳西。闲情无限随流水，惟见残霞一抹飞。",
      "风淡淡，柳依依。波光岚气映馀晖。闭门静寂人何处，放鹤携琴归未归。"
    ]
  },
  {
    "id": "adcfe4db27433111decf76981ad78446",
    "title": "重叠金摹“花落水流红”词意",
    "authorName": "孙瑩培",
    "authorId": "adcfe4db27433111d1457b72d1457b72",
    "dynasty": "清",
    "content": [
      "飞英历乱如红雨。东风断送春归去。飘泊正愁生。深闺万里情。",
      "留春应不住。独倚慵无语。际此奈何天。教人镇日闲。"
    ]
  },
  {
    "id": "adcfe4db27433111358fec7ff7edb649",
    "title": "一剪梅·记别",
    "authorName": "孙瑩培",
    "authorId": "adcfe4db27433111d1457b72d1457b72",
    "dynasty": "清",
    "content": [
      "相隔天涯已半秋。鱼书频投，雁书频投。一朝相见喜盈眸。细诉僝僽。再诉离愁。",
      "肴酒盈卮且唱酬。花上鱼钩，月上帘钩。无端重别恨悠悠。风亦难留。雨亦难留。"
    ]
  },
  {
    "id": "adcfe4db274331119e7981b40dc87598",
    "title": "满江红·七夕",
    "authorName": "孙瑩培",
    "authorId": "adcfe4db27433111d1457b72d1457b72",
    "dynasty": "清",
    "content": [
      "银汉横秋，早又是、曝衣时节。■■■、■■■■，■■■■。岁岁纵教欣聚会，年年何用伤离别。预安排、瓜果设闲阶，巧遥乞。",
      "一庭秋，花枝叠。暮云飞，长空碧。正斜月如钩，晚凉清绝。玉露霏霏魂欲断，银河耿耿愁无极。想神仙、此夕尚分离，心凄切。"
    ]
  },
  {
    "id": "adcfe4db27433111bb767f25c2f8cdce",
    "title": "山花子·陆川榕根村墓次秋夜有感",
    "authorName": "孙瑩培",
    "authorId": "adcfe4db27433111d1457b72d1457b72",
    "dynasty": "清",
    "content": [
      "蒙蒙凉月夜清寥。伤逝悲今魂欲飘。庐墓凄其愁莫及，恨难消。",
      "松凋柏老思无尽，日暮山颓忆转遥。宿墓独吟眠不得，雨潇潇。"
    ]
  },
  {
    "id": "adcfe4db2771e169d8514caf9494757e",
    "title": "南乡子",
    "authorName": "蔡琬",
    "authorId": "adcfe4db2771e169e721a54ad8d31bd7",
    "dynasty": "清",
    "content": [
      "风软逗轻寒。白露嫦娥静碧天。人比秋光清倍彻，悠然。曲转高歌并月圆。",
      "少长集群贤。胜事行云聚亦难。薄酒一樽须尽醉，流连。花影玲珑满画栏。"
    ]
  },
  {
    "id": "adcfe4db2771e16997b5b8da3d7e3ec2",
    "title": "满庭芳",
    "authorName": "蔡琬",
    "authorId": "adcfe4db2771e169e721a54ad8d31bd7",
    "dynasty": "清",
    "content": [
      "银汉■寒，露华风静，半钩新月微明。烟浓桂树，乌鹊■桥成。十二珠帘乍卷，正良霄、玉宇清莹。相逢处，■■别绪，仙袂泪痕盈。",
      "忆长生殿里，人归何处，■■■■。叹人间天上，总为多情。更有无端幼女，■■■、乞巧犹频。凭栏久，佩环声杳，缥缈彩云生。"
    ]
  },
  {
    "id": "adcfe4db2771e16979ffa211e11b8449",
    "title": "意难忘",
    "authorName": "蔡琬",
    "authorId": "adcfe4db2771e169e721a54ad8d31bd7",
    "dynasty": "清",
    "content": [
      "残月黄昏。看花摇幽砌，风递微凉。无言当薄暮，小立怯空廊。情滴滴，泪双双，缩地竟何方。望眼穿、山遥水杳，人远天长。",
      "推心知好难偿。记临歧数语，回首神伤。新愁偏叠叠，旧事梦茫茫。魂已断，意难忘。辘轳百回肠。谅此恨、人间谁解，稽首慈航。"
    ]
  },
  {
    "id": "adcfe4db2771e169576594842fbabdbe",
    "title": "长相思",
    "authorName": "蔡琬",
    "authorId": "adcfe4db2771e169e721a54ad8d31bd7",
    "dynasty": "清",
    "content": [
      "诗一章。琴一床。消得春光白昼长。身世两相忘。",
      "坐亦良。睡亦良。任取傍人笑我狂。心在水云乡。"
    ]
  },
  {
    "id": "adcfe4db2771e1693d5dc132039d6fcc",
    "title": "卖花声",
    "authorName": "蔡琬",
    "authorId": "adcfe4db2771e169e721a54ad8d31bd7",
    "dynasty": "清",
    "content": [
      "西阁旧帷空。惆怅音容。拈花看竹与谁同。记得鸾钗斜插鬓，翠袖香浓。",
      "短梦更朦胧。肠断东风。清明寒食过匆匆。一缕香魂招不得，满砌残红。"
    ]
  },
  {
    "id": "adcfe4db2771e169c06ac9f217d6a435",
    "title": "南歌子",
    "authorName": "蔡琬",
    "authorId": "adcfe4db2771e169e721a54ad8d31bd7",
    "dynasty": "清",
    "content": [
      "已惜分巢燕，犹怜对镜鸾。袖香馀暖共凭栏。记得绿窗松影、不胜寒。",
      "芸局他时约，花亭一晌欢。锦囊■■好谁看。今夜嫦娥望尔、报平安。"
    ]
  },
  {
    "id": "adcfe4db2771e169b88f1c0d3c448e4a",
    "title": "一剪梅",
    "authorName": "蔡琬",
    "authorId": "adcfe4db2771e169e721a54ad8d31bd7",
    "dynasty": "清",
    "content": [
      "天■■■海上楼。云水悠悠。魂梦悠悠。何时负笈到■■。目断罗浮。肠断罗浮。",
      "今是昨非万斛愁。心业休休。禅业休休。临风对月泪空流。道远难求。师远难求。"
    ]
  },
  {
    "id": "adcfe4db27ccfec41819a0696f3338bf",
    "title": "减字木兰花·题湘花馆图",
    "authorName": "顾蕙",
    "authorId": "adcfe4db27ccfec4d1457b72d1457b72",
    "dynasty": "清",
    "content": [
      "筼筜夹路。如向潇湘深处住。小筑三楹。翠绕庭前画不成。",
      "彩毫春暖。顷刻围屏花叶满。茶熟重看。窈窕灵妃秀许餐。"
    ]
  },
  {
    "id": "adcfe4db281825ed51ad7c0fabc2a897",
    "title": "阮郎归·湖上送春",
    "authorName": "孙瑶英",
    "authorId": "adcfe4db281825edd1457b72d1457b72",
    "dynasty": "清",
    "content": [
      "西陵歌舞送春愁。杨花飞满楼。杜鹃啼血恨无休。闺人欲白头。",
      "桥六转，荡轻舟。湖山非旧游。乱红摇落淡烟稠，好句锦囊收。"
    ]
  },
  {
    "id": "adcfe4db281825ed77bc70355ed5c44f",
    "title": "小重山·秋夜",
    "authorName": "孙瑶英",
    "authorId": "adcfe4db281825edd1457b72d1457b72",
    "dynasty": "清",
    "content": [
      "独坐闲窗午漏敲。落花间覆地，语莺娇。屏山图画自轻描。风阵阵，蟋蟀响庭寥。",
      "月影上芭蕉。离怀无可遣，费推敲。囊琴长挂为谁调。人瘦也，寂寞是凉宵。"
    ]
  },
  {
    "id": "adcfe4db281825ed5de9ab28e79cdff6",
    "title": "玉楼春·闺情",
    "authorName": "孙瑶英",
    "authorId": "adcfe4db281825edd1457b72d1457b72",
    "dynasty": "清",
    "content": [
      "氤氲绿篆浮香鸭。睡起午窗开镜匣。纤纤素手整云鬟，银粉淡消红映颊。",
      "双峰锁翠眉愁压。拈得金针还倒捻。东风肠断少人知，慵看花间飞蛱蝶。"
    ]
  },
  {
    "id": "adcfe4db281825ed05d045aa0c16d00e",
    "title": "满江红·咏雪",
    "authorName": "孙瑶英",
    "authorId": "adcfe4db281825edd1457b72d1457b72",
    "dynasty": "清",
    "content": [
      "仙女天花，忽散遍、满城春色。极目处、峰峦银砌，楼台粉饰。皓鹤乍离珠阙舞，琼枝忽向瑶阶植。看纷纷，应斗早梅芳，成林白。",
      "沾绣幄，明书室。严风紧，迟还急。似澄江铺练，蓝田生璧。片片飞来疑柳絮，轻轻舞去穿窗隙。望川原，万顷月华寒，无尘迹。"
    ]
  },
  {
    "id": "adcfe4db28423f8e9b02ba6d90e166ea",
    "title": "菩萨蛮",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "绿窗风雨苔生满。一春梦比天还短。酒醒又梳头。夕阳才上楼。",
      "旧愁销不去。搁在双眉宇。莫道铁为肠，铁肠今也伤。"
    ]
  },
  {
    "id": "adcfe4db28423f8e62dc341ac61a75e0",
    "title": "洞仙歌·寄怀蔼卿越中",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "自君别后，便藕花红槁。露坠莲房尽丁倒。况半阴不雨、渐短秋天，料此际、晚饭柁楼应早。",
      "罗纬才病起，未寄棉衣，昨夜君边可寒到。时节又重阳，斗酒双萸，盼乌榜、归来正好。怕明日、关山雪霜多，便欲寄音书、雁鱼都少。"
    ]
  },
  {
    "id": "adcfe4db28423f8ebf5d61c2364bfff4",
    "title": "惜馀春慢饯春，同魏滋伯",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "杏燕修巢，柳莺撤户，春事十分完九。昏昏心上，怕雨思晴，髻也不曾梳就。才得湘帘半掀，便道西园，鼠姑闲开久。剩野塘风紧，晚来吹荡，落花红皱。",
      "曾记向、陌上春游，调莺扑蝶，携得双鬟柑酒。因循几日，脂憔粉悴，红得夕阳都瘦。无计留春，不归但把海棠，折来盈手。教侍儿知道，这回春色，零星还有。"
    ]
  },
  {
    "id": "adcfe4db28423f8e42b7061a8e2afc01",
    "title": "金缕曲·答沈湘涛",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "梦想今三载。忽传来、芙蓉笺纸，新词十赉。一样红颜漂泊感，盐米光阴无奈。好珍重、玉台诗派。明月绛纱春风里，看金钗、尽下门生拜。浮大白，为君快。",
      "相逢各有因缘在。算人生、才能妨命，病愁何怪。只惜聪明长自误，身世漂流文海。况愁里、朱颜易改。不见花间双蝶舞，但多情、既是升仙碍。知我者，定能解。"
    ]
  },
  {
    "id": "adcfe4db28423f8e6cc0c952d00c3f36",
    "title": "迈陂塘再答沈湘涛",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "又传来、妙香笺纸，空床病为君起。始知锯了多时木，锯义元如木义。水漏矣。却不道、如今水桶才通底。一圈儿地。怕归去灵山，问伊迦叶，也只笑而已。",
      "浮生梦，镂影吹尘何异。炊沙岂许作米。关心腊月当三十，寻个散场欢喜。君悟未。君不见、青莲火里何曾死。此中关棙。便楼阁重重，也能开得，不信谁弹指。"
    ]
  },
  {
    "id": "adcfe4db28423f8e86ca0873b4e3b133",
    "title": "梅子黄时雨雨夜联句",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "云漏斜阳，放帘额半晴，旋又吹黑。听两点三声，屋檐馀滴。半堕杨花吹又起，东风摇曳如怜惜。任蛛丝、空际噀珠，欲网无力。",
      "凄绝。西园陈迹。有阴苔凑绿，新韭肥碧。念剪烛西窗，晤言何日。满院烟芜催暝早，隔灯听响荒街屐。思今夕。万一故人来得。"
    ]
  },
  {
    "id": "adcfe4db28423f8e3df68de0c3164464",
    "title": "迈陂塘西溪看芦同蔼卿",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "看溪山、一十八里，秋容瘦削如许。粼粼漾漾平陂水，摇荡白萍花雨。天欲暮。任今夜、乌蓬随水随风去。芦花浅溆。只第一防它，眠鸥飞起，又闹半汀絮。",
      "人间事，从古浮名无据。百年难得萍聚。青蓑何似归休也，料理钓筒渔具。溪尽处。便不用、扁舟也算浮家住。柴门河渚。纵不种蒹葭，也堪约略，种带水杨树。"
    ]
  },
  {
    "id": "adcfe4db28423f8e6a5a563a38e65da6",
    "title": "念奴娇·雪后招同沈湘佩善宝、鲍玉士靓、周暖姝来音、李佩秋湘纫、陈湘英云仙，集巢园妙吉祥室",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "朔风催暝，看寒鸦点点，翻啄晴雪。一片彤云西北去，吹得夕阳明灭。瓶水胶花，溪云冱影，灯火柴门绝。围炉人聚，旧情同画灰说。",
      "只惜纸阁敲茶，明灯炙墨，我辈欢难得。明日灞桥驴背上，又是一番离别。如此征程，无多旧雨，怎不添华发。樽前且醉，柳枝还为君折。"
    ]
  },
  {
    "id": "adcfe4db28423f8eaeb4b55adddd21ff",
    "title": "高阳台·送沈湘佩入都",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "泪雨飘愁，酒潮流梦，惜花人又长征。见说兰桡，前头已泊旗亭。垂杨原是伤心树，怎怪它、踠地青青。向天涯，一样缠绵，各自飘零。",
      "开筵且莫频催酒，便一杯饮了，愁极还醒。且住春帆，听侬细数邮程。压船烟柳乌篷重，到江南、应近清明。怕红窗，风雨潇潇，一路须稳。"
    ]
  },
  {
    "id": "adcfe4db28423f8e381907cdb6aabf25",
    "title": "洞仙歌·题横山草堂图",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "茅堂十笏，在晚山深处。门外萧萧水杨树。界琅玕多少、一半云栖，留一半、人与燕儿同住。",
      "侬家溪上屋，帘榭中间，也有青山乱无数。溪水半通桥，著个蜻蜓，还容得、竹床茶具。只可惜、秋风起芦花，把如此烟波、让伊鸥鹭。"
    ]
  },
  {
    "id": "adcfe4db28423f8e171484f040220636",
    "title": "台城路题藕花香里填词图",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "露蝉声里凉生早，栏杆绕花红整。听竹敲秋，因苔划句，忘了蓬窗灯冷。眠鸥梦醒。正放鸭桥边，一丝风定。环佩来耶，珊珊疑有水仙听。",
      "年来我亦愁病。吟朋萍散了，闲却游兴。鸥社盟秋，凫灯梦雨，只有一襟秋剩。丝丝瘦影。怕照见湖波，鬓儿难称。独写相思，露塘风又紧。"
    ]
  },
  {
    "id": "adcfe4db28423f8e8423e1b3c01c95a9",
    "title": "水龙吟·落叶",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "西风一夜吹霜，千峰尽出荒林杪。萧萧摵摵，如愁渐积，有多无少。煮酒园荒，题诗石瘦，画栏斜靠。念荒寒如此，休伤摇落，也还算、归根早。",
      "莫说悲秋词稿。自新来、被愁分了。哀鸿未过，凉蝉欲断，可堪怀抱。聚点敲窗，碎声做雨，夜深谁扫。剩乱山深处，夕阳疏柳，有残鸦噪。"
    ]
  },
  {
    "id": "adcfe4db28423f8e8daec3ce2e61f41c",
    "title": "菩萨蛮·严问樵",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "玉钗交影银屏叠。夕阳移上鬘云湿。斜立小阑干。粉花红半圈。",
      "青螺三角小。点点春幡袅。行近问鹦哥。前头曾见么。"
    ]
  },
  {
    "id": "adcfe4db28423f8e0c6ec8652bb134ab",
    "title": "百字令题湘涛冷月轩诗卷",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "桂堂西畔，忆月斜时节，寒深箫局。照见屏风三两扇，斜靠春人如玉。嚼雪吹香，移宫变徵，刻尽琅玕竹。天寒翠袖，何人念尔幽独。",
      "何况慧性兰芬，灵心藕细，生就聪明福。一种永明诗体好，绛帐才名听熟。羞我葫芦，年年纸上，样子描都俗。心香一瓣，玉台愿为君祝。"
    ]
  },
  {
    "id": "adcfe4db28423f8e4334969f99da2da7",
    "title": "蝶恋花",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "几日池塘云不住。柳也蒙蒙，想做清明雨。半塌茶烟和梦煮。画屏几点江南树。",
      "欲卷珠帘风不许。如此黄昏，休去移筝柱。楼上晚山青不去。夕阳正在鸦啼处。"
    ]
  },
  {
    "id": "adcfe4db28423f8e415d41bd66dadd89",
    "title": "谒金门",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "风弄叶。筛碎半帘秋色。明月乱移钗上蝶。画屏人影叠。",
      "满地落花如雪。凉皱几重裙襭。如此长宵灯也灭。听伊心上说。"
    ]
  },
  {
    "id": "adcfe4db28423f8e1af947944cb6f62b",
    "title": "柳梢青·题画",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "江阔云平。绿帆低处，浅水桥横。画角斜阳，乱山堆里，隐隐孤城。",
      "芦花潮落江程。看几点、寒鸦暮晴。一夜西风，残荷败柳，都做秋声。"
    ]
  },
  {
    "id": "adcfe4db28423f8edb38c2678c672e24",
    "title": "百字令晚秋湖上",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "当初湖上，记春风载酒，行吟兰楫。一棹水云空阔里，随意狂歌散发。就柳停舟，寻梅选梦，衣浣孤山雪。十年而后，剩游多半消歇。",
      "如今重到湖干，荒寒台榭，杨柳风吹折。吹笛双鬟人去矣，闲了半湖烟月。冷露凄猿，荒云葬鹤，风走虚廊叶。伤心谁问，寒蛩除是能说。"
    ]
  },
  {
    "id": "adcfe4db28423f8e5934423c6f617f41",
    "title": "高阳台·夕阳",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "断雁飘愁，盘鸦聚暝，一鞭残梦归鞍。酒醒邮程，岭云垄树漫漫。渡江几点归帆影，近荒林、一带枫斑。最难堪，第一峰前，立马斜看。",
      "而今休说乡关路，剩蒙蒙野水，瘦柳渔湾。短帽西风，古今无此荒寒。芦笳声里旌旗起，问当年、谁姓江山。有悠悠、几处牛羊，短笛吹还。"
    ]
  },
  {
    "id": "adcfe4db28423f8e0e07eb2eda5c3348",
    "title": "蝶恋花·题无人庭院图",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "几个黄昏风雨恶。闹得苔纹，绿满阑干角。薄日薰衣春气弱。小楼帘卷风翻却。",
      "春到红桃才破萼。天做馀寒，又替花耽搁。燕子归来全不觉，隔墙乱踏金铃索。"
    ]
  },
  {
    "id": "adcfe4db28423f8e0d41dc274844b6ee",
    "title": "南楼令",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "梦醒杏花丛。春寒浅阁钟。近黄昏、便起东风。已过今年三月半，恰只是、雨蒙蒙。",
      "小胆怯屏空。浓愁敛碧峰。好琴弦、怎被尘蒙。算有多情双燕子，还肯到、旧房栊。"
    ]
  },
  {
    "id": "adcfe4db28423f8e555aedcbe2f59eed",
    "title": "台城路花坞纪游同蔼卿赋",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "深山一夜惊黄叶，萧萧满林风扫。瘦柳敧霜，低芦冱水，凉得吟蝉都少。清溪半绕。已溪上炊烟，一丝青袅。知近禅扉，残钟隐隐出林杪。",
      "何时买山事了。赁舂终下计，何似耕钓。但近村边，能通船处，细选三间屋料。休嫌地小。任种菜栽梅，春秋都好。不见西风，晚鸦栖树早。"
    ]
  },
  {
    "id": "adcfe4db28423f8e3d5dc1328f0d0f8e",
    "title": "卖花声",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "楼上晚钟残。灯火更阑。一枝铜笛恐春寒。满地青苔仙羽冷，风起清坛。",
      "花事易阑珊。春梦蒲团。相思人在碧云端。只有当时明月影，还到阑干。"
    ]
  },
  {
    "id": "adcfe4db28423f8ede70dec3c14a8b45",
    "title": "望湘人·帘影",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "甚疏疏密密，整整斜斜，夕阳摇荡如许。移柳兼莺，筛花上蝶，春在绿蒙蒙处。最不分明，画屏几点，潇湘烟树。一层层、做出天涯，多少青山重数。",
      "绝忆疏灯院宇。隔空蒙一片，是烟非雨。正病起梳头，风飐香鬟如雾。龟纹重叠，驼钩斜转，今夜月明寒否。却误得、燕子归来，又绕回廊寻去。"
    ]
  },
  {
    "id": "adcfe4db28423f8e51ad41801a4abd66",
    "title": "一萼红·灯影",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "掩罗帷。又天寒酒醒，斜月画帘垂。冷焰凄魂，瘦花摇梦，一衾愁碎如丝。",
      "更几点、寒鸦栖树，有西风、吹上画罗衣。浅碧屏深。",
      "五更凄断，欲别人时。",
      "谁念江湖听雨，向银荷背后，翠黛双低。簟梦惊猧，蓬窗低雁，天涯消息怜伊。",
      "更休说、当时罗髻。已红楼、帘卷露萤飞。空有玉钗枕函，摇曳相思。"
    ]
  },
  {
    "id": "adcfe4db28423f8e511ed33ff05b5085",
    "title": "台城路韬光庵图",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "夕阳欲下层峦去，柴门隔林深闭。远水平帆，残钟落树，万叠青山帘底。愁云乱起。正归鸟寒边，瘦筇斜倚。如线青天，蒙蒙松条坠晴翠。",
      "当时素禽已远。画阑红一角，都没荆杞。龛雨敲灯，幡花瘦露，人影一蒲团地。先生去矣、剩丹灶荒寒，晚烟堆里。一枕潺湲，冷泉流梦细。"
    ]
  },
  {
    "id": "adcfe4db28423f8ea62c70e722fa45fa",
    "title": "绿意",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "冰绡在否。怎粉香脂色，零落如许。几处芳丛，栩栩蘧蘧，落红犹忆前度。凄凉不恨春如梦，恨梦也、寻常不做。却输伊、安稳双飞，还到绣帘深处。",
      "正是春深时候，铢衣晒粉薄，花韵阑午。一半寒烟，一半荒芜，绿得南园凄楚。杏花只在高楼上，休说起、江南风雨。怕当时、画碧罗裙，也化仙魂飞去。"
    ]
  },
  {
    "id": "adcfe4db28423f8e6de013e01667f60f",
    "title": "卜算子·友鹤图",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "纸阁月斜时，浅水溪深处。梦绕梅花影半窗，各自垂帘做。",
      "高出是瑶台，不肯轻归去。却笑三三五五群，水上闲鸥鹭。"
    ]
  },
  {
    "id": "adcfe4db28423f8eb13a27ceebcdf7b6",
    "title": "菩萨蛮·琴馆听涛图",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "密蒙蒙处仙禽瘦。红帘一桁留香久。灯影隔窗窝。点衣黄雪多。",
      "参差弦柱急。卷地风吹月。门外是潇湘。水回人断肠。"
    ]
  },
  {
    "id": "adcfe4db28423f8e4334969f2d742179",
    "title": "蝶恋花",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "帘外迷蒙云不住。卷起飞花，风袅垂杨树。燕子飞来还又去。夕阳芳草归何处。",
      "两日东风三日雨。聚做浮萍，散作蒙蒙絮。残梦乱飘香一炷。画楼灯火闻人语。"
    ]
  },
  {
    "id": "adcfe4db28423f8ed72d93bb45d259b4",
    "title": "清平乐·春尽夜同妹侣琼作",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "画帘人定。更漏声凄紧。满枕玉钗春梦冷。斜月小楼钟影。",
      "金猊容易香销。落花堆过栏腰。还有疏灯一点，酒醒不算明朝。"
    ]
  },
  {
    "id": "adcfe4db28423f8eeba18c63a57bc171",
    "title": "贺新凉秋林著书图，蔼卿属赋",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "一夜清溪雨。已千山、万山黄叶，飘流无主。何况悲秋人寂寞，那不鬓丝成素。算还是、青毡抛去。侬理丝筒君把钓，尚全家、靠得鱼竿住。便鸥鸟，也应许。",
      "人生多被浮名误。念当时、萤飘蠹老，几人词赋。如此葫芦依样画，怎免樵夫笑汝。空赢得、尘埋玉树。不及西风枝上叶，到飘零、尚有归痕处。君不见，杜陵墓。"
    ]
  },
  {
    "id": "adcfe4db28423f8ed61274070c2b46d8",
    "title": "好事近",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "远水绿平帆，帆外一痕烟树。隔对青山几点，是渡江何处。",
      "碧天霜重雁痕低，帘卷乱峰雨。独倚画屏秋管，等晚潮回去。"
    ]
  },
  {
    "id": "adcfe4db28423f8ea6d2258f0d184820",
    "title": "高阳台·皋亭览胜图",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "鸥雨分凉，鱼云织暝，一蓬山色依然。瘦影斜阳，碧天摇梦成烟。仙山依旧无消息，奈东风、换了啼鹃。剩樽前、点点残红，飞近筝弦。",
      "凭栏休说当时事，只丛祠箫鼓，流水鸦边。一片凄阴，可堪送我华年。天涯何处无芳草，到春深、便觉堪怜。好留连、未是黄昏，休促回船。"
    ]
  },
  {
    "id": "adcfe4db28423f8ecf00ee263743b3ed",
    "title": "唐多令·寄湘涛",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "斜日杏花收。微寒上玉篝。一重帘、一段春愁。见说画屏灯也上，独自个、下帘钩。",
      "无语自凝眸。螺峰敛碧秋。倚阑干、照遍春流。门外绿杨风又起，便不皱、怎教休。"
    ]
  },
  {
    "id": "adcfe4db28423f8e954b6e00d6ee5569",
    "title": "忆江南",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "长相忆，最忆是江南。春水落花鸥梦阔，夕阳疏柳雁天宽。",
      "斜立各回看。"
    ]
  },
  {
    "id": "adcfe4db28423f8e9b02ba6da57de938",
    "title": "菩萨蛮",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "晚烟漠漠帆如织。隔林几点疏灯出。一乌下蘋洲。乱山相对愁。",
      "孤蓬团野色。到此归心极。烟水望中宽。替伊鸥鹭寒。"
    ]
  },
  {
    "id": "adcfe4db28423f8e9b02ba6da50d2542",
    "title": "菩萨蛮",
    "authorName": "关锳",
    "authorId": "adcfe4db28423f8ed1457b72d1457b72",
    "dynasty": "清",
    "content": [
      "白蘋多处人争渡。一痕青见西陵树。随意夕阳明。渡江闻雁声。",
      "凄凉人散后。几点鸦争柳。浅水画桥横。可怜潮自生。"
    ]
  },
  {
    "id": "adcfe4db288cb12c8cd379350d855b66",
    "title": "狼山竹枝词三首",
    "authorName": "张廷寿",
    "authorId": "adcfe4db288cb12cd1457b72d1457b72",
    "dynasty": "清",
    "content": [
      "桃花峪口花争发，药草湾头草乱生。正是清明好天气，大家都唱踏步行。"
    ]
  },
  {
    "id": "adcfe4db288cb12c8cd379357247301f",
    "title": "狼山竹枝词三首",
    "authorName": "张廷寿",
    "authorId": "adcfe4db288cb12cd1457b72d1457b72",
    "dynasty": "清",
    "content": [
      "杨柳青青燕子飞，深闺料理作春衣。城南十里狼山路，尽是石家锦障围。"
    ]
  },
  {
    "id": "adcfe4db288cb12c8cd37935116af301",
    "title": "狼山竹枝词三首",
    "authorName": "张廷寿",
    "authorId": "adcfe4db288cb12cd1457b72d1457b72",
    "dynasty": "清",
    "content": [
      "一声山子怨婆娑，婉娩春光可奈何。未忍匆匆竟归去，半山亭上买多罗。"
    ]
  },
  {
    "id": "adcfe4db29663cf6766b4378211f6355",
    "title": "十六字令",
    "authorName": "吴瑛",
    "authorId": "adcfe4db29663cf6d1457b72d1457b72",
    "dynasty": "清",
    "content": [
      "莺。枝上娇啼三两声。辽西梦，打断不分明。"
    ]
  },
  {
    "id": "adcfe4db29663cf6572f1fcb3567c0f1",
    "title": "罗敷媚有感",
    "authorName": "吴瑛",
    "authorId": "adcfe4db29663cf6d1457b72d1457b72",
    "dynasty": "清",
    "content": [
      "连日才晴还又雨，送暖偷寒。天道多般。也学人情几样看。",
      "从来怕见炎凉境，梦里身单。忽地摧残。世路过于蜀道难。"
    ]
  },
  {
    "id": "adcfe4db29663cf665304004090dd2c2",
    "title": "苏幕遮·新夏旅窗",
    "authorName": "吴瑛",
    "authorId": "adcfe4db29663cf6d1457b72d1457b72",
    "dynasty": "清",
    "content": [
      "饯春风，迎夏雨。何事春归，不带将愁去。待撇愁魔向何处。病鬼勾留，偏借香奁住。",
      "绿荫浓，新燕语。悄唤双鬟，与我将花数。零落香魂谁是主。泪满红襟，种此情何故。"
    ]
  },
  {
    "id": "adcfe4db29663cf6f17b4edc2a077bc2",
    "title": "谢池春·和孙夫人韵",
    "authorName": "吴瑛",
    "authorId": "adcfe4db29663cf6d1457b72d1457b72",
    "dynasty": "清",
    "content": [
      "一寸芳心，怎著许多烦恼。倩霜毫，闲愁自草。千缕幽怀，恨不能多告。想东君、也应知道。",
      "海角天涯，甚日始同欢笑。论功名，封侯信杳。折梅逢使，寄陇头应早。休相负、故园春老。"
    ]
  },
  {
    "id": "adcfe4db29663cf6368b695994348573",
    "title": "忆真妃鹧鸪",
    "authorName": "吴瑛",
    "authorId": "adcfe4db29663cf6d1457b72d1457b72",
    "dynasty": "清",
    "content": [
      "齐飞锦翅啼春，戏烟津。一曲几多清怨、唤离人。",
      "湘水阔，荒祠冷，吊黄昏。翻羡缕金双影、缀红裙。"
    ]
  },
  {
    "id": "adcfe4db2acc44209a0116e90aefd1a6",
    "title": "明月斜春情",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "月华春，风光夜。乳燕寻花不肯归，玉奴背面珠帘下。"
    ]
  },
  {
    "id": "adcfe4db2acc4420e4943bc5f1cf8d7f",
    "title": "忆王孙·寒夜",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "昨宵冻合水晶宫。鹦鹉嫌寒骂玉龙。",
      "鸳锦衾窝晓起慵。小窗封，雪在山茶树上红。"
    ]
  },
  {
    "id": "adcfe4db2acc4420e4943bc5706973f6",
    "title": "忆王孙·寒夜",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "白苹香里鹭鹚飞，一片青帘挂夕晖。江上西风客未归，小蛾眉，倚遍阑干紫袖垂。"
    ]
  },
  {
    "id": "adcfe4db2acc4420803e44cb79ba9033",
    "title": "捣练子·离绪",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "秋渐晚，不归家。又见青天月一牙。愁煞银筝无意绪，有人和泪剪灯花。"
    ]
  },
  {
    "id": "adcfe4db2acc44200514a1f6ad74919f",
    "title": "桂殿秋·秋宵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "梧叶冷，柳荫斜。新月横拖一缕霞。青天亦有霜娥怨，独恨狂夫不忆家。"
    ]
  },
  {
    "id": "adcfe4db2acc44200514a1f69fb9bf36",
    "title": "桂殿秋·秋宵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "花院月，柳桥风。春来飘泊笑吴侬。情人偏向欢时去，怨句徒怜别后工。"
    ]
  },
  {
    "id": "adcfe4db2acc4420eb146cfed01559b0",
    "title": "转应曲蟋蟀",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "蟋蟀，蟋蟀。啼向兰闺声急。泰娘初解离情，悄拥鸾衾梦惊。",
      "惊梦，惊梦。斜月压帘霜重。"
    ]
  },
  {
    "id": "adcfe4db2acc4420eb146cfe079be2f0",
    "title": "转应曲蟋蟀",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "鹦鹉，鹦鹉。花底时梳翠羽。见人学道相思，却忆关山别离。",
      "离别，离别。万里秦天陇雪。"
    ]
  },
  {
    "id": "adcfe4db2acc4420aa3ff6cc1ab430c8",
    "title": "如梦令·金陵感旧",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "杨柳白门春树，燕子满城风絮。看尽六朝花，人在画楼深处。",
      "烟雨，烟雨。萧瑟江关如许。"
    ]
  },
  {
    "id": "adcfe4db2acc4420aa3ff6cc2678f04c",
    "title": "如梦令·金陵感旧",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "犹记泰娘初见，匿笑佯回金钿。飘泊损红颜，痛煞巫山影现。",
      "谁怨，谁怨。泪洒犀帘一片。"
    ]
  },
  {
    "id": "adcfe4db2acc44200bf6775d1085c7f8",
    "title": "江南春春情",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "情脉脉，恨依依。烟归花影直，风到柳条知。红闺春尽无人觉，鹦鹉笼香睡欲痴。"
    ]
  },
  {
    "id": "adcfe4db2acc44204a98ad498d56cbc4",
    "title": "望江南扬州",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "扬州路，人醉竹西亭。画桨船头荷叶大，玉箫桥上柳花轻。",
      "山送过江青。"
    ]
  },
  {
    "id": "adcfe4db2acc44204a98ad496bba28ef",
    "title": "望江南扬州",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "扬州夜，花月拥邗关。锦瑟两行倾玉碗，红灯千影照珠鬟。",
      "春露不曾寒。"
    ]
  },
  {
    "id": "adcfe4db2acc4420f3cf381dc713998a",
    "title": "摘得新·月渐残",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "月渐残，花阴压玉栏。灯前金屈戌，小屏山。山外有人频入梦，未曾还。"
    ]
  },
  {
    "id": "adcfe4db2acc4420a7dcd0fe09bb432d",
    "title": "望江南高雨阁",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "溪南好，水阁对斜曛。滩响声流三伏雪，画栏闲倚一秋云。",
      "客到可论文。"
    ]
  },
  {
    "id": "adcfe4db2acc44204d34e3e74e2d6705",
    "title": "一叶落秋闺",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "一叶落，黏珠箔。青蛾夜半伤离索。",
      "叶离春更生，人离尽虚约。尽虚约，前事思量错。"
    ]
  },
  {
    "id": "adcfe4db2acc4420c6101c7e5406a06b",
    "title": "鸳鸯绮早春",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "小栏杆。倚近百花寒。",
      "只被东风觉。吹人衣袖单。"
    ]
  },
  {
    "id": "adcfe4db2acc44206cf43ec41ba493be",
    "title": "梧桐影·人未归",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "人未归，春将半。小玉娇憨妒燕儿，押帘早放黄金蒜。"
    ]
  },
  {
    "id": "adcfe4db2acc4420d9e978139f1c7b4c",
    "title": "碧窗梦杨柳",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "杨柳将烟细，梨花着月明。玉人忍泪按银筝，低语没人听。"
    ]
  },
  {
    "id": "adcfe4db2acc44200840caf9745e986f",
    "title": "西楼梦妆懒",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "妆懒，妆懒，拥髻慵开镜。楼前花发双枕闲，玉儿只为春寒病。"
    ]
  },
  {
    "id": "adcfe4db2acc44200840caf9757f9547",
    "title": "西楼梦妆懒",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "明月，明月，直入秦楼里。蛾眉夜半不能眠，开窗坐把银筝倚。"
    ]
  },
  {
    "id": "adcfe4db2acc44200840caf9aca5967a",
    "title": "西楼梦妆懒",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "斜照，斜照，一半红珠幌。归来双燕语黄昏，离愁又在江楼上。"
    ]
  },
  {
    "id": "adcfe4db2acc4420352a152925166655",
    "title": "花非花·离情",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "月方沉，天将曙。梦不成，留莫住。楼中无数可怜人，江南尽种相思树。"
    ]
  },
  {
    "id": "adcfe4db2acc442033c7b9d1161283df",
    "title": "凭栏人·陌上",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "陌上花开烟景稠，折得花枝红在手。将花却自羞。",
      "惹东风，吹不休。"
    ]
  },
  {
    "id": "adcfe4db2acc442033c7b9d18d61e888",
    "title": "凭栏人·陌上",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "何处江帆载夕阳，十幅蒲帆一半黄。高楼倚暮妆。",
      "望天涯，云水长。"
    ]
  },
  {
    "id": "adcfe4db2acc44206abf4ce108cab0f6",
    "title": "解红·儿忆别",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "白头鸦，花冠鸡。未明都向枕边啼。",
      "为报东风太狼籍。花落尽，玉窗西。"
    ]
  },
  {
    "id": "adcfe4db2acc4420f35bb06bbc99fb4a",
    "title": "十六字令春",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "春。才到深闺便泥人。花知道，一点要温存。"
    ]
  },
  {
    "id": "adcfe4db2acc4420f35bb06b87141d8a",
    "title": "十六字令春",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "情。不识他从何处生。相逢处，但觉惹人疼。"
    ]
  },
  {
    "id": "adcfe4db2acc4420206e56729c93210d",
    "title": "喜春来·有见",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "一湾绿水花遮路，朱栏人倚楼。娇憨不肯下帘钩。",
      "莫转头，新月半天愁。"
    ]
  },
  {
    "id": "adcfe4db2acc4420ccb201032a3ff0a3",
    "title": "采桑子·秋闺",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "西风不管梧桐叶，乱落秋光。跌碎斜阳，犹剩纱窗一半黄。",
      "新寒陡入罗衣薄，睡尽残缸。销却余香，昨夜南来雁带霜。"
    ]
  },
  {
    "id": "adcfe4db2acc4420ccb201031850178d",
    "title": "采桑子·秋闺",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "潇湘千古伤心地，歌也谁闻，怨也谁闻，我亦江边憔悴人。",
      "青山剪纸归来晚，几度招魂，几度销魂，不及高唐一片云。"
    ]
  },
  {
    "id": "adcfe4db2acc44204e23b6628196fd07",
    "title": "渔父家风过西塞山访张志和旧隐不得",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "鳜鱼春水旧迢迢，有客泛兰舠。而今事往无人问，花落大夫桥。",
      "新月小，暮山高。古风遥。樵青何处，欸乃声声，如意频敲。"
    ]
  },
  {
    "id": "adcfe4db2acc442045afc59c770f7ac4",
    "title": "好事近·戏答",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "把酒问东风，何事便都春去。莫遣鹦哥知道，劝桃花且住。",
      "年年强半为花疼，花有疼人处。难道东风不晓，把啼莺分付。"
    ]
  },
  {
    "id": "adcfe4db2acc442045afc59cc8a702a1",
    "title": "好事近·戏答",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "金斗爇沉香，难熨离肠愁结。强向人前欢喜，恨眉痕暗泄。",
      "今年心事更重重，较与去年别。昨夜空床孤影，睡蟾光清彻。"
    ]
  },
  {
    "id": "adcfe4db2acc442045afc59cf9ba0cef",
    "title": "好事近·戏答",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "一片故乡心，猛被角声吹破。酒薄不如愁酽，怕今宵难过。",
      "谩将离恨诉青天，天有许多大。泪湿枕痕难热，共梅花清坐。"
    ]
  },
  {
    "id": "adcfe4db2acc4420f9f34648912a8898",
    "title": "忆秦娥·客中生日戏示陶姬",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "今何夕，年年苦被霜华逼。十三楼上，几番吹笛。",
      "山河满目斜阳急，阑干醉倚蛾眉碧。蛾眉碧，英雄老矣，壮心犹昔。"
    ]
  },
  {
    "id": "adcfe4db2acc44203a5269d977ac77ff",
    "title": "谒金门·雨后",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "朝雨沐，小阁翠阴如幄。阁外白云飞去速。乱峰添意绿。",
      "灵鹊喜声相续，新笋看看成竹。满径落红无管束，燕儿衔补屋。"
    ]
  },
  {
    "id": "adcfe4db2acc44203a5269d9c434b7ad",
    "title": "谒金门·雨后",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "真堪忆，江上乱峰堆碧。高处乘风横铁笛，笑人间不直。",
      "千古斗奇角，不了砌蛩啾唧。天上神仙何寂寂，桂花闻叹息。"
    ]
  },
  {
    "id": "adcfe4db2acc44203a5269d9add76340",
    "title": "谒金门·雨后",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "春欲老，雨雨风风昏晓。枝上残红阶下草，扫应还更扫。",
      "何事最伤怀抱，芍药开迟谢早。独倚阑干添懊恼，钗鸾欹鬓小。"
    ]
  },
  {
    "id": "adcfe4db2acc44203a5269d9c4780cf5",
    "title": "谒金门·雨后",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "春将去，燕子留春不住。分付落花飞满路，隔将春去处。",
      "毕竟春光难诉，转怨乱红催取。我问落花谁误汝，莫嗔风共雨。"
    ]
  },
  {
    "id": "adcfe4db2acc44203a5269d92a171b0f",
    "title": "谒金门·雨后",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "春归决，半夜起和春别。窗外落花堆似雪，送春惟有月。",
      "怪煞杜鹃啼彻。月也和春休歇。窃药嫦娥空有诀，春魂难再接。"
    ]
  },
  {
    "id": "adcfe4db2acc442019795e89d055c8e0",
    "title": "玉连环夏景",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "梧桐密处清阴重。碧纱风弄，落花帘外舞轻红。又与苍苔补空。",
      "雪藕调冰，佳兴有谁堪共。日长纵得绣功夫，不够将愁将梦。"
    ]
  },
  {
    "id": "adcfe4db2acc4420f8633dd85425fd56",
    "title": "更漏子·和阮亭与友人话秦淮旧事",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "柳遮楼，花拂地。金粉六朝争丽。歌槛里，舞阑中。鸾笙醉软红。",
      "燕飞忙，莺语咽。天宝何堪再说。愁黯黯，泪洒洒。孤灯白下桥。"
    ]
  },
  {
    "id": "adcfe4db2acc4420f8633dd8437f8029",
    "title": "更漏子·和阮亭与友人话秦淮旧事",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "被慵薰，钗懒卸。愁到天涯今夜。欹绣枕，对银缸。相思月半床。",
      "有谁知，无处问。燕子不传芳信。花点点，柳丝丝。无聊是此时。"
    ]
  },
  {
    "id": "adcfe4db2acc4420f8633dd8232dddbe",
    "title": "更漏子·和阮亭与友人话秦淮旧事",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "岭头花，桥上月。记得个时离别。孺子榻，仲宣楼。无端又一秋。",
      "五更心，千里梦。只把鬓丝搬弄。空寂寞，好思量。篱边菊蕊黄。"
    ]
  },
  {
    "id": "adcfe4db2acc4420f8633dd82ed53ef4",
    "title": "更漏子·和阮亭与友人话秦淮旧事",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "梦扬州，题霅馆。杜牧寻春较晚。忧莫解，病谁知，愁多变作痴。",
      "一江波，千里路。只办梦儿来去。怜薄幸，恨多情，斜阳隔岸筝。"
    ]
  },
  {
    "id": "adcfe4db2acc4420d8a182374cbf2432",
    "title": "画堂春·西湖偶作次辰六韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "小楼一望暮山横，山光飞上层楼。西湖深夏绿波平，荷叶风清。",
      "芳渚半生花气，画船时送歌声。鄂王祠树白公亭，今古关情。"
    ]
  },
  {
    "id": "adcfe4db2acc44208ef9198a5059081d",
    "title": "海棠春·晓妆",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "卖花声入红楼响，看檐角、霞销珠网。扶倦启香奁，一镜柔情漾。",
      "郁金梳掠同心样，拼一只、金鸾给赏。好极转生疑，更把帘旌敞。"
    ]
  },
  {
    "id": "adcfe4db2acc44201e0ae80ce9682797",
    "title": "眉峰碧立春",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "镜里韶光早，彩胜钗梁袅。卷帘都是惜春人，争道是来年好。",
      "生怕东风小，殃及庭前草。玉阶先自送青来，莫教惹得芳心恼。"
    ]
  },
  {
    "id": "adcfe4db2acc44201e0ae80c3a8d0640",
    "title": "眉峰碧立春",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "烛灺啼无歇，漏断声还咽。一缕春蚕丝不了，都打做心头结。",
      "泪点红冰叠，罗袖熏难热。仙鸾虽自有灵胶，离肠已断何堪接。"
    ]
  },
  {
    "id": "adcfe4db2acc44201e0ae80c96fb05cf",
    "title": "眉峰碧立春",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "一点灯花静，归梦浑难定。一夜相思一夜愁，更忍说黄花病。",
      "酒薄孤衾冷，其奈双眸醒。殃及寒鸡不肯啼，分明要把愁支领。"
    ]
  },
  {
    "id": "adcfe4db2acc44201e0ae80c50a46076",
    "title": "眉峰碧立春",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "霜皎银蟾烂，风急灯花颤。夜夜寒更独自听，怎奈得人长叹。",
      "忆了千千万，苦把梅花绊。试验青衫尽泪痕，也应不是归心慢。"
    ]
  },
  {
    "id": "adcfe4db2acc442081358d0c260b86a4",
    "title": "阳台梦·春晓",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "绿鬟风动烟丝袅，碧纱如雾窗开早。杨花蓦地扑人来，舞东风不了。",
      "伤心无限事，渐觉蛾眉翠少。十分消瘦百分慵，只镜中人老。"
    ]
  },
  {
    "id": "adcfe4db2acc4420fcf4ab5fa1ccf5d4",
    "title": "诉衷情·用刘随州句",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "菊花能醉去官人，出岫笑闲云。从来世上豪杰，颠倒信乾坤。",
      "成往事，付前因。总休论。五湖虾菜，三泖莼鲈，随地君恩。"
    ]
  },
  {
    "id": "adcfe4db2acc4420fcf4ab5f9a735b10",
    "title": "诉衷情·用刘随州句",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "无端剡雪阻回舟，香梦隔秦篝。今宵玉楼寒重，鹦鹉可知愁。",
      "思作客，话封侯。总须休。鸳鸯度曲，鹔鹴买酒，且种忘忧。"
    ]
  },
  {
    "id": "adcfe4db2acc44204ed3d8033560f83b",
    "title": "秋波媚雨中新柳",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "搓就鹅儿绿尚迟，都未使莺知。东风无赖，教他细雨，一样丝丝。",
      "和烟搭在阑干上，约略浅黄时。断人肠处，才成眉眼，泪软腰肢。"
    ]
  },
  {
    "id": "adcfe4db2acc44204ed3d803f5d0816e",
    "title": "秋波媚雨中新柳",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "南浦轻风落藕花，秋色老京华。一窗凉月，三更细雨，倦客思家。",
      "陡来心事香残后，清泪滴琵琶。凭谁问取，秦楼过雁，汉关归鸦。"
    ]
  },
  {
    "id": "adcfe4db2acc44204ed3d80309535a5c",
    "title": "秋波媚雨中新柳",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "阁外啼乌月晓天，人上鸭头船。几番回顾，一声珍重，杨柳门前。",
      "绣床安在东风里，离别自年年。今春何事，嵌将心事，陡地情牵。"
    ]
  },
  {
    "id": "adcfe4db2acc44208d563b610ab6e22c",
    "title": "太常引·春半",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "小楼丝雨碧桃松，黄入柳条风。拾得半春慵，生小惯、纱窗个侬。",
      "羞弹绿绮，懒裁白苎，无奈是惺忪。拼不画眉峰，便有恨、能藏几重。"
    ]
  },
  {
    "id": "adcfe4db2acc44208d563b61726a0630",
    "title": "太常引·春半",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "隐囊闲侧帽檐纱，春色遍天涯。小阁夕阳，梦只在、临邛酒家。",
      "当年嵇阮，依然重聚。颠倒醉流霞。寄语报莺花，肯说道、潘郎鬓华。"
    ]
  },
  {
    "id": "adcfe4db2acc44208d563b61543a427c",
    "title": "太常引·春半",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "桂华清影漾曾波，月借水光磨。孤宿笑霜娥，算耐得、长宵几何。",
      "今年作客，中秋人过，不见旧银河。金碗共摩娑，三百盏、倾将未多。"
    ]
  },
  {
    "id": "adcfe4db2acc44208d563b613fc2444c",
    "title": "太常引·春半",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "斗鸡台下草如丝，吹断玉参差。春到野田迟，有大业、垂杨几枝。",
      "同来载酒，伤情词客，惆怅落花时。苔藓绿遗碑，访遍了、雷塘未知。"
    ]
  },
  {
    "id": "adcfe4db2acc44203dee73b4ebbfa978",
    "title": "惜分飞·寒夜",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "昨晚西窗风斜峭，又把黄梅瘦了。人被花香恼，起看天共青山老。",
      "鹤叫空庭霜月小，夜来冻云如晓。谁信多情道，相思渐觉诗狂少。"
    ]
  },
  {
    "id": "adcfe4db2acc44203dee73b40871be22",
    "title": "惜分飞·寒夜",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "岁岁江干愁伫立，看遍古今秋色。多少归帆疾，如何不见当年客。",
      "莓苔改尽罗衫碧，莫道重逢不识。但说归来得，石头曾有能言日。"
    ]
  },
  {
    "id": "adcfe4db2acc44203dee73b42962162b",
    "title": "惜分飞·寒夜",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "霜逼寒衾孤梦断，梦里归期难算。夜夜无人管，醒来只有灯相伴。",
      "山枕斜欹浑欲倦，何处飞来只雁。叫得霜雪乱，声声多是江南怨。"
    ]
  },
  {
    "id": "adcfe4db2acc44203dee73b40f63bd87",
    "title": "惜分飞·寒夜",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "酒散西苑卧翠茵，灯已昏昏。一轮晴月破凉云，窗眼里照愁身。",
      "双眸欲睡翻成醒，无奈得自家嗔。十年衣惹洛阳尘，空负了意中人。"
    ]
  },
  {
    "id": "adcfe4db2acc442002d82a345110a4cc",
    "title": "朝中措·北园偶作",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "小园一雨便成幽，独自倚西楼。六六陂边水满，三三径里花稠。",
      "清狂似旧，春来放眼，尽日闲游。白袷长因酒染，画船偏为诗留。"
    ]
  },
  {
    "id": "adcfe4db2acc442002d82a345eb5e7d9",
    "title": "朝中措·北园偶作",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "画楼秋色映遥空，人在白云中。一片青山斜日，几株黄叶西风。",
      "生平得意，耳因酒热，情为诗钟。试问看花帝子，何如种柳仙翁。"
    ]
  },
  {
    "id": "adcfe4db2acc44205198d4d2960b9dab",
    "title": "金凤钩独见鞋",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "真堪在掌儿上，又只合玉肩斜傍。这般些小，怎将偷换，犹自暗垂绣帐。",
      "行行唯恐纤尘漾，长只向枕边安放。笑他邻女，藕花池畔，先已巧偷新样。"
    ]
  },
  {
    "id": "adcfe4db2acc4420717f0853ef15036e",
    "title": "西江月·咏别次梅村",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "桃叶流将旧怨，柳丝不绾闲愁。无端春水泛螺舟，记得画帘招手。",
      "帐里绡封红泪，灯前扇掩青眸。一帆别恨倩谁收，心事浑如中酒。"
    ]
  },
  {
    "id": "adcfe4db2acc4420717f0853667114db",
    "title": "西江月·咏别次梅村",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "醉后猧翻棋局，醒来鹊语檐牙。盈盈十五掩团纱，最忆鸾钗初下。",
      "几日离情离恨，一江春水春花。芙蓉欲采梦无涯，怨煞鸳鸯今夜。"
    ]
  },
  {
    "id": "adcfe4db2acc4420717f085352361c9e",
    "title": "西江月·咏别次梅村",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "小玉梳成闹扫，善师教就琵琶。恼人春着杏儿纱，绣带临风一把。",
      "红阁画桨萱草，青墙映出梨花。斗鸡坊下认儿家，拣取垂杨系马。"
    ]
  },
  {
    "id": "adcfe4db2acc442073cc7b6accf4dbe1",
    "title": "少年游·丁未三月苕中送春",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "草香叶嫩乍晴天，箫鼓放归船。翠眉山黛，绿罗波縠，春去不留连。",
      "情多欲劝春还住，春也道、闰今年。人散旗亭，嫩红无恙，犹是待樊川。"
    ]
  },
  {
    "id": "adcfe4db2acc442073cc7b6a5fb1f4b3",
    "title": "少年游·丁未三月苕中送春",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "春来燕市解金貂，取酒听红箫。银烛残时，玉山颓也，一曲转无聊。",
      "刚到销魂魂已断，人似柳条条。鲛袖裁香，鸾鎞卧月，休说郑樱桃。"
    ]
  },
  {
    "id": "adcfe4db2acc44208a99ec8060dba12e",
    "title": "南歌子·闺情",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "银甲调新火，珠帘卷晓霞。辟寒初着杏儿纱，正是恼人时节、不归家。",
      "莺坐浑身柳，蜂归两股花。一弦春怨语琵琶，昨夜鸳鸯买卦、又须差。"
    ]
  },
  {
    "id": "adcfe4db2acc44208a99ec805e634eb1",
    "title": "南歌子·闺情",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "欲笑宁能笑，想看懒更看。背人哀怨有般般，不道大家、一样枕儿寒。",
      "花底情无限，灯前影乍单。休言别后泪长弹，何似当初未别、尽侬欢。"
    ]
  },
  {
    "id": "adcfe4db2acc44208a99ec803ad215a3",
    "title": "南歌子·闺情",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "最忆愁时面，难为别后心。梦牵红袖玉楼阴，却是醒来、原自挽罗衿。",
      "香冷鸳鸯带，寒轻翡翠衾。一生难负是知音，何况蛾眉、相望到而今。"
    ]
  },
  {
    "id": "adcfe4db2acc44208a99ec80aebcecb2",
    "title": "南歌子·闺情",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "凫藻才宜火，桃笙不耐香。朝来无语暗思量，只恐莲壶银箭、夜须长。",
      "梦断惟含笑，啼残懒更妆。龙须六尺锦匡床，怎奈好天、辜负是新凉。"
    ]
  },
  {
    "id": "adcfe4db2acc44206289939af87d992c",
    "title": "醉红妆咏萤次辕文",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "个侬何事学疏星，向纱窗，暗处生。玉儿相见眼偏明，花影下，扇罗衾。",
      "避人还故傍人行，一些子，最关情。飞绕银床休更扑，残月白，露华清。"
    ]
  },
  {
    "id": "adcfe4db2acc44206289939af4219709",
    "title": "醉红妆咏萤次辕文",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "绣帘初下曲廊西，照垂杨，月影齐。有人年少好蛾眉，歌金缕，劝玻璃。",
      "就中掷眼怕人疑，佯低面，整红衣。悄语玉郎须尽醉，郎不饮，又花飞。"
    ]
  },
  {
    "id": "adcfe4db2acc44206289939a65a4d1d6",
    "title": "醉红妆咏萤次辕文",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "一天凉月弄晴晖，带清霜，白雁飞。故人煮酒送将归，红烛下，有蛾眉。",
      "白梅花底雪垂垂，歌金缕，劝酴醾。笑问青楼曾薄幸，如杜牧，是为谁。"
    ]
  },
  {
    "id": "adcfe4db2acc44206013ca2f62a075be",
    "title": "浪淘沙·吴女采菱",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "三十六鸳鸯，睡损秋光。个侬贪耍未成妆。借得邻家新艇子，荡桨横塘。",
      "莲子怕空房，绿扇凋伤。纤纤偏爱小红香。说道菱花能向日，且弄斜阳。"
    ]
  },
  {
    "id": "adcfe4db2acc4420d0200299f7949118",
    "title": "醉花阴·与诗堂纳凉次宏载",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "月照红墙银汉皎，云去青山小。别院晚追凉，弄彻瑶笙，越觉花阴悄。",
      "琼浆满酌开怀抱，醉里乾坤好。暗麝夜香清，宝髻逢迎，暑向冰纨少。"
    ]
  },
  {
    "id": "adcfe4db2acc4420d020029950e26e38",
    "title": "醉花阴·与诗堂纳凉次宏载",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "杨柳花残隋苑树，明月无寻处。此夜集幽人，煮酒西园，酒送江声去。",
      "平生意气浑难据，踏碎邯郸路。拔剑且高歌，醉语诸君，莫似狂夫误。"
    ]
  },
  {
    "id": "adcfe4db2acc4420d02002991b633d84",
    "title": "醉花阴·与诗堂纳凉次宏载",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "客里风光难到夜，夜更如何也。难道不相思，酒熟香温，一个灯花下。",
      "秋棠红点苍苔罅，惹得寒蛩骂。莫说少年狂，老去休文，较为情多怕。"
    ]
  },
  {
    "id": "adcfe4db2acc4420d0200299066ccc19",
    "title": "醉花阴·与诗堂纳凉次宏载",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "千里莺花山压翠，容易留人醉。今古不多时，几度笙歌，浪把东风费。",
      "画船载酒文章会，替却繁华累。一树一倾杯，花落杯中，细嚼春冰味。"
    ]
  },
  {
    "id": "adcfe4db2acc4420d0200299dc735b03",
    "title": "醉花阴·与诗堂纳凉次宏载",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "万朵千阴同一艳，色色层层见。白首入名园，雾里看花，雾里红成片。",
      "枝枝欲把琼浆劝，醉也应难辨。花欲实人娇，三种名葩，三个蛾眉伴。"
    ]
  },
  {
    "id": "adcfe4db2acc4420d0200299741fc74c",
    "title": "醉花阴·与诗堂纳凉次宏载",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "章贡江边舟一叶，怒浪喷银雪。留客有平原，入座清风，解尽人间热。",
      "移床共就南楼月，谈笑都全别。莫道是寻常，邺苑才华，寥落谁重接。"
    ]
  },
  {
    "id": "adcfe4db2acc4420d020029997e29808",
    "title": "醉花阴·与诗堂纳凉次宏载",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "细羽翩跹生岭外，珠树巢南海。来去自双双，绀袂青裳，总把轻盈赛。",
      "奇毛一片多情在，惯得红儿爱。何处惹相思，钗股衾窝，点点留光彩。"
    ]
  },
  {
    "id": "adcfe4db2acc4420cacfa27e470e80dc",
    "title": "明月棹孤舟江上",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "黄叶几枝横洒舍。摆西风、酒旗低亚。醉不成欢，心难与问，谁是芦中人也。",
      "万里江声潮欲泻。似当年、雷轰万马。两眼秋云，一身斜日，长啸佛狸祠下。"
    ]
  },
  {
    "id": "adcfe4db2acc442091840f99e01edc7a",
    "title": "江月晃重山平望舟中次宏载",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "淼淼玻璃千顷，天教吴越粘连。三秋风露好山川。今宵也，沽酒白云边。",
      "何处支机可问，直须秉烛无眠。醉中狂啸欲骖鸾。新诗就，吟向玉婵娟。"
    ]
  },
  {
    "id": "adcfe4db2acc442091840f99331acd00",
    "title": "江月晃重山平望舟中次宏载",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "蟋蟀声中微叹，芙蓉花下无眠。泥金帘幕雨残天。多生受，鹦鹉解周旋。",
      "梦记君恩似月，离来客思如烟。灯花笑处转凄然。无聊赖，故故拨红弦。"
    ]
  },
  {
    "id": "adcfe4db2acc442091840f99ac127a53",
    "title": "江月晃重山平望舟中次宏载",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "画阁正当江口，朱栏斜向山腰。三更醉舞露华高。青天上，吹碎玉人箫。",
      "直把兰觞倒尽，不须桦烛频。蕊珠宫里夜蟾娇。回头处，银汉接红桥。"
    ]
  },
  {
    "id": "adcfe4db2acc44204e9c1b0f13c1b11c",
    "title": "一斛珠·踏青",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "啼莺不断，垂杨叫得青撩乱。云烘晓色。正好闲游，油壁西陵畔。",
      "园亭斗草闲招伴，藕丝斜露黄金蒜。踏青鞋子遮人换，猛避儿郎，错教桃花绊。"
    ]
  },
  {
    "id": "adcfe4db2acc4420aa5d1b8ff59971e9",
    "title": "虞美人·春雨次李舒章",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "红绒冷落秋千架，人约西陵罢。梨花和泪闭重门，却似玉儿、憔悴忆东昏。",
      "孟婆苦把东君妒，做作催春暮。愁春人正在朱楼，听尽丝丝点点、倚香篝。"
    ]
  },
  {
    "id": "adcfe4db2acc4420aa5d1b8f4d75827f",
    "title": "虞美人·春雨次李舒章",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "无情最是楼头鼓，不信离人苦。声声敲得梦云开，又把湘愁峡恨、送将来。",
      "屏山画出还家路，其奈归期暮。大江风雪棹歌迟，正是银筝小妇、倚阑时。"
    ]
  },
  {
    "id": "adcfe4db2acc4420d2d457e5831948c5",
    "title": "踏莎行·次韵答杜茶村社适行二",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "雁送霜愁，蛩添雨思。苔生卧阁浑无事。柴桑处士正饥驱，白衣渐愧江州刺。",
      "句冷吴枫，题残永柿。杜家又让君行二。买山自是古人心，何须咄咄频书字。"
    ]
  },
  {
    "id": "adcfe4db2acc4420d2d457e52e283610",
    "title": "踏莎行·次韵答杜茶村社适行二",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "镜影平湖，裾腰芳草。一般春树西陵好。今年更自觉撩人，画船系处垂杨袅。",
      "那得身闲，空怜鬓老。沈郎清癯谁知道。拟将愁绪诉东风，东风又怕花枝恼。"
    ]
  },
  {
    "id": "adcfe4db2acc4420d2d457e5c40e9f7b",
    "title": "踏莎行·次韵答杜茶村社适行二",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "二水交环，一亭孤峙。飞鸿数尽斜阳里。蛾眉何处问残碑，金炉篆冷飘香地。",
      "豆架藤荒，瓜棚竹倚。闲行暂遣羁情耳。无端高处转生愁，归帆不把乡心寄。"
    ]
  },
  {
    "id": "adcfe4db2acc442021caa4e15a99a51f",
    "title": "小重山·游壑庵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "苏小堤边东复东，啼莺声不住、百花中。断桥无路倩云通，人过处，又被碧云封。鸥鹭莫回踪。",
      "胡床清兴剧、与君同。接䍦颠倒玉瓶空。人醉也，卧占翠芙蓉。"
    ]
  },
  {
    "id": "adcfe4db2acc442021caa4e127657a5e",
    "title": "小重山·游壑庵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "十里珠帘金凤钩，大堤堤上路、旧时游。枇杷花下不知愁，清溪月，夜夜照风流。往事但悠悠。",
      "鸳鸯飞尽处、白苹洲。兰成萧瑟倚江楼。伤情也，一曲旧伊州。"
    ]
  },
  {
    "id": "adcfe4db2acc442021caa4e1caf22d65",
    "title": "小重山·游壑庵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "误访西陵油壁车，飘零随落絮、几年华。归来垂柳带霜斜，青衫湿，何处问琵琶。别恨正无涯。",
      "无端归梦里、又离家。五更不睡共梅花。残灯影，一点映红纱。"
    ]
  },
  {
    "id": "adcfe4db2acc442072fb4575146d5bc4",
    "title": "昭君怨·疏竹",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "疏竹谁教绕舍，敲乱乡心中夜。偏是客中寒，不还山。",
      "一片痴情未了，断送愁人昏晓。霜重冷无声，可怜生。"
    ]
  },
  {
    "id": "adcfe4db2acc4420bc7e09d0314d82b2",
    "title": "惜分钗闺忆",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "春初到，寒犹峭。碧窗人向东风笑。花千枝，柳千丝。燕子莺儿，相见何时。迟。迟。",
      "人难料，情空抱。愁来玉镜先知道。话长疑，梦长啼。月照红廊，独坐颦眉。痴。痴。"
    ]
  },
  {
    "id": "adcfe4db2acc4420bc7e09d0adbb4703",
    "title": "惜分钗闺忆",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "横塘路，西陵渡。柳丝遮断凭楼处。晓风清，早潮平。一幅轻帆，十里长亭。行。行。",
      "留难住，愁无数。刘郎自为桃花误。炙银笙，弄瑶筝。三生旧约，半晌离情。停。停。"
    ]
  },
  {
    "id": "adcfe4db2acc4420bc7e09d003d48663",
    "title": "惜分钗闺忆",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "星初渡，月乍吐。闷酒斟残留不住。语声低，泪痕齐。几回欲别，此际离离。依。依。",
      "行不免，情何遣。衣带长江天样远。百般忧，两边愁。无聊夜月，有恨清秋。休。休。"
    ]
  },
  {
    "id": "adcfe4db2acc442091e86bcd201b0317",
    "title": "探春令·次上若红桥春泛",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "年年芳草似裙腰，见兴亡无数。倩垂杨、留得黄莺住。正歌吹、扬州路。",
      "兰舟醉读参军赋，向芜城东去。看雁齿桥边，倚栏人在，莫认红楼误。"
    ]
  },
  {
    "id": "adcfe4db2acc4420b11a1d2a0f5af660",
    "title": "七娘子有忆",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "丝丝小雨桃花病，鹦哥说道清明近。醉也成慵，吟还添闷。檀香罗薄春寒剩。",
      "倚楼望断飞奴信，东风影里文君鬓。泪湿琴丝，枕寒香印。归时留作相思证。"
    ]
  },
  {
    "id": "adcfe4db2acc4420b11a1d2a0fffd251",
    "title": "七娘子有忆",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "年年客里今年远，红墙坐见银湾浅。两水家遥，双星夜短。人天总为情难免。",
      "蕊珠深处新凉满，凫花懒醉黄金碗。雨作啼痕，云遮梦眼。神仙转被人逍遣。"
    ]
  },
  {
    "id": "adcfe4db2acc44205cca3f42a5215b4d",
    "title": "迎春乐灯夜",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "东风着意吹弦管，先送与、梅花暖。参军岁岁逢春懒，怎耐得、看灯眼。",
      "无赖是、玉轮高碾，都照向红楼人面。一个扬州杜牧，早为迷香软。"
    ]
  },
  {
    "id": "adcfe4db2acc4420fb2c2ca733a82abd",
    "title": "孤馆深沉·赠钱青瑟较书",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "寻常梳掠双红晕，午起心情犹困。生怕有人来，分付鹦哥口儿稳。",
      "摊书小阁闲像并，笑把紫微低问。闻道也遭嗔，何事依旧耽花恁。"
    ]
  },
  {
    "id": "adcfe4db2acc4420b5a82af226f8d866",
    "title": "茅山逢故人·醉题",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "满目乱山无数，一片寒潮来去。故业何存，故人何在，故乡何处？",
      "离骚一卷长怀，莫向西风空诉。才子无时，美人无对，英雄无路。"
    ]
  },
  {
    "id": "adcfe4db2acc44208888a72a570d71ed",
    "title": "忆汉月登楼",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "最是阑干高处，望见斜阳烟树。青山围绕似相留，又倩江声拦住。",
      "也知秋正好，只恐被、黄花催去。醉横老眼对西风，曾见兴亡无数。"
    ]
  },
  {
    "id": "adcfe4db2acc44200929964217d0dc13",
    "title": "武陵春·江月",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "月照大江流不断，一片好清秋。摇落江关是处愁，兴客且登楼。",
      "侧帽参军今已老，那得更风流。玉箫憔悴画桥头，莫问旧扬州。"
    ]
  },
  {
    "id": "adcfe4db2acc4420f9439c247e6f5365",
    "title": "应天长·春思",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "杨花一片飞如雪，鹦鹉睡残花底月。梦还惊，心转怯。鼠弄金荷灯穗折。",
      "意中愁，眉上结。瘦比前春较别。记取绣罗裙褶，又宽双蛱蝶。"
    ]
  },
  {
    "id": "adcfe4db2acc4420dc6d1d8695f541f4",
    "title": "忆萝月秋闺听雨",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "拂罢红珠斗帐，两叶宫眉相向。宝奁频展不成妆，懒照秋来模样。",
      "更头孤雁到，拖带过、雨声一晌。凄凄戚戚是侬心，怨煞败荷残响。"
    ]
  },
  {
    "id": "adcfe4db2acc44201bf804466880791a",
    "title": "木兰花令·咏六月玉兰",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "芰翻风，梅送雨。几朵琼花惊带暑。沾晏粉，借荀香。汗落九英原是露。",
      "夏将徂，春向住。玉杯擎向瑶台处。云母幛，雪儿歌。不数王家珠几树。"
    ]
  },
  {
    "id": "adcfe4db2acc44209b4ee962e1a31a51",
    "title": "山花子·灵山池上听雨用李后主韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "厌听江声客兴残，西风催送白云间。高卧小窗闲，对雨镜休看。",
      "锦石池塘秋潋滟，蕊珠宫殿夜清寒。梦起偶思前岁事，似长干。"
    ]
  },
  {
    "id": "adcfe4db2acc44200f5676bb64443946",
    "title": "镜中人梦难成",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "梦难成，声转急。一夜灯花红湿。添得春潮几尺，尽是啼痕滴。",
      "处处江山还作客，冷落西泠油壁。一片痴情消不得，谁使秋娘识。"
    ]
  },
  {
    "id": "adcfe4db2acc44200f5676bb56f55d65",
    "title": "镜中人梦难成",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "绿杨花，乌桕树。日日门前来去。别后浮踪无据，梦绕西陵渡。",
      "是处乱山啼杜宇，黄檗难言心已苦。疑煞楚云和楚雨，悔被诗情误。"
    ]
  },
  {
    "id": "adcfe4db2acc44200f5676bb25e9cfa2",
    "title": "镜中人梦难成",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "凤衔花，鸾舞月。谁使乌菱莹彻。才到晓霞时节，里面藏娇怯。",
      "颊晕霜花眉两叶。恰与个侬无别。侬只让他他让妾，他却无言说。"
    ]
  },
  {
    "id": "adcfe4db2acc44203dcdf2bb6e166f02",
    "title": "蝶恋花·春情",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "昨夜杏烟娇暮雨，一带垂杨，绿到春申浦。翠袖倚栏凝不语，啼莺劝得东风住。",
      "帘外卖花声欲度，画桨双双，燕尾分波去。载酒前溪人按舞，鸳鸯飞上相思树。"
    ]
  },
  {
    "id": "adcfe4db2acc44205b2b3accb57b2b71",
    "title": "罗敷媚树兰盛开同韬汝花下小饮",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "疏帘冰簟溪堂静，客到羊求，闲共沙鸥，坐看香兰笑素秋。",
      "鸡虫得失何堪问，倚槛凝眸，碧树烟收，一片斜阳隔水楼。"
    ]
  },
  {
    "id": "adcfe4db2acc44205b2b3accf90d2e61",
    "title": "罗敷媚树兰盛开同韬汝花下小饮",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "东皇故把春狼藉，做尽无聊，镇日连朝，不让黄鹂上柳条。",
      "香泥阻断王孙路，莫问吹箫，一夜春潮，已过红楼第二桥。"
    ]
  },
  {
    "id": "adcfe4db2acc442052df532f9d76ce41",
    "title": "后庭宴同闺人登爱山台",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "春到庭闲，台高径曲。新橙嫩破纤纤玉。携将彩袖一凭栏，南上云净青初定。",
      "楼开罨画，风吹巧笑，酒炉才热。杯香琴静，小斗蛾眉绿。语细怕莺知，肠断凭花续。"
    ]
  },
  {
    "id": "adcfe4db2acc44206dfde8eaaf1391ab",
    "title": "临江仙·赠扶风",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "歌舞筵前曾一笑，当年错认红红。画眉今让白眉工，暮行巫峡雨，雌拂楚台风。",
      "自爱钗痕济楚，偏怜裙褶惺忪。几回鹦鹉惊雕笼，星嗔人唤小，月怕梦疑空。"
    ]
  },
  {
    "id": "adcfe4db2acc44206dfde8ea754d38f8",
    "title": "临江仙·赠扶风",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "一夜天涯灯影下，几人同听秋声。玉缸新酿泻银瓶。黄花如有约，红豆不胜情。",
      "明日江边还折柳，五更离绪纵横。鸥波鳞阁总平生。为君重起舞，似我不须醒。"
    ]
  },
  {
    "id": "adcfe4db2acc4420249c6a08f6c6f87f",
    "title": "唐多令·其一·曾波阁玩月同雁冰诸君用稼轩韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "双鹤下缑山，青天月未残。对澄波、共倚朱栏。秋气着人罗袂爽，清露冷，不知寒。",
      "作客几时还，相逢且尽欢。况芙蓉、正耐人看。起舞花前仍大笑，谁似我，与君闲。"
    ]
  },
  {
    "id": "adcfe4db2acc4420181c7691a2989935",
    "title": "唐多令·其二·将归感旧",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "水阁带春城，桃花骂小莺。二十年、重到红亭。多少烟云都过眼，山只对，故人青。",
      "往事漫伤情，扬州旧月明。算吾侪、酒恋诗萦。今夜不将鹦鹉醉，明日里，片帆轻。"
    ]
  },
  {
    "id": "adcfe4db2acc44204c7bca22c9af391b",
    "title": "唐多令·其三·犹记",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "犹记别离时，梳头病起迟。向西窗、细问归期。弹指黄花都过了，春又上，腊梅枝。",
      "一雁寄相思，红笺小字诗。料匆忙、倒写乌丝。满纸春愁谁可数，算只有，杜鹃知。"
    ]
  },
  {
    "id": "adcfe4db2acc442036843a416833124f",
    "title": "唐多令·其四·寒夜",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "斜月射回廊，无凭更漏长。笑归来、反是他乡。昨夜绣衾浑似水，应不为，五更霜。",
      "一事恁凄凉，朝来断客肠。待相逢、说向萧娘。蜡烛成灰犹不了，原化作，泪千行。"
    ]
  },
  {
    "id": "adcfe4db2acc44200ca7ef477510abfe",
    "title": "渔家傲·莺脰湖次子寿",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "金羽何时飞去早，平波台上秋烟渺。野水傍天天傍草，青不了，越山断处吴山好。",
      "采菱舟并渔郎棹，渔郎却顾吴姬笑。翻网得鱼多白小，诗句巧，浣花溪上人将老。"
    ]
  },
  {
    "id": "adcfe4db2acc44207d58168e2b36aaa1",
    "title": "鬓云松春雨",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "烛花残，香篆细。一阵轻寒，送入鸳鸯被。滴尽红檐声欲碎，点点丝丝，学做离人泪。",
      "草边浮，枝上缀。不放青苔，松泛东风地。何处玉骢垂柳系，重门不为梨花闭。"
    ]
  },
  {
    "id": "adcfe4db2acc44207d58168ef268db2b",
    "title": "鬓云松春雨",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "采莲陂，垂柳院。旧梦重寻，不是闭莺燕。华发满头将已倦，刘阮风流，记得桃花见。",
      "酒千觞，珠一串。剪烛西窗，细语红灯颤。谢傅不归棋局换，只爱青山，不改当时面。"
    ]
  },
  {
    "id": "adcfe4db2acc44207d58168e836968cc",
    "title": "鬓云松春雨",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "洛川波，巫峡岫。种得情根，肠断还依旧。泪洒西墙苔似绣。几点疏红，较比春来瘦。",
      "粉沾衣，香惹袖。移向窗纱，不怕寒蛩咒。霜落玉阶寒未透。伴取花枝，今夜灯儿后。"
    ]
  },
  {
    "id": "adcfe4db2acc4420f8d9e5a69d5b39b8",
    "title": "醉春风春情",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "春到谁宁耐，羞结泥金带。香篝倚处独含颦，嗳嗳嗳。满院苔圆，半檐榆小，有愁难卖。",
      "密约劳担待，鹦鹉多无赖。隔帘小玉悄声传，咳咳咳。花影频摇，月纹如动，那人帘外。"
    ]
  },
  {
    "id": "adcfe4db2acc4420ee5316a714960069",
    "title": "一剪梅·理绣",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "碧烟窗下绣床支，情也丝丝，线也丝丝。最难匀染在春时，红是花枝，白是花枝。",
      "沉吟几度费嗟咨，莺一双儿，燕一双儿。吐绒湿却淡胭脂。",
      "谁待相思，谁解相思。"
    ]
  },
  {
    "id": "adcfe4db2acc4420ee5316a77b127f74",
    "title": "一剪梅·理绣",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "红楼十五沈真真，昏也含颦，晓也含颦。无端弹泪坐芳茵，干了罗巾，湿了罗巾。",
      "最无聊赖是初春，花弄尖新，草弄尖新。个中垂柳更伤神，腰也如人，眉也如人。"
    ]
  },
  {
    "id": "adcfe4db2acc442077ebf5ca203bf3db",
    "title": "凤凰阁春晴",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "听朝来窗下，几声灵鹊。晓霞影透真珠幕。最喜梅花台榭，暖生红萼。",
      "把燕子、芹泥干却。佳人呵手，镜里尽情梳掠，还教安顿秋千索。",
      "思昨日雨和风，何等轻薄。怎忍将春闲着。"
    ]
  },
  {
    "id": "adcfe4db2acc44205e41fc44123e67f0",
    "title": "青玉案·紫云洞次辰六韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "遥看鸟道浑无路，但一涧、沿花去。涧尽忽逢云宿处。藤萝日月，莓苔今古，撑得娲天住。",
      "阴阴石磴鸣仙鼠，百状虬龙向人舞。足下分明闻密语。沾衣空翠，蒙蒙烟雾，忽作山中雨。"
    ]
  },
  {
    "id": "adcfe4db2acc4420c78e143bc384f0cc",
    "title": "行香子·自题小象",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "乌帽华颠，酒眼诗肩。这形容、不称貂蝉。何须计较，且自随缘。去登弁岭，过霅水，泛苕川。",
      "平生放宕，都无系恋。只难忘、红袖风前。春来结伴，谁与流连。且同侠少，寻醉叟，学顽仙。"
    ]
  },
  {
    "id": "adcfe4db2acc4420c78e143b454b84ff",
    "title": "行香子·自题小象",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "水上山前，柳底梅边。启衙斋、只似荒园。问君行部，管领谁偏。有一湖月，千岭雪，万家烟。",
      "客堂人散，胡床独自。看春风、又入新年。都来几夕，甚事堪传。只连宵咏，前日醉，昨朝眠。"
    ]
  },
  {
    "id": "adcfe4db2acc4420c78e143b4a33f930",
    "title": "行香子·自题小象",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "鹤市南头，鹫岭清幽。有贞观、兰若重修。初春乘兴，蜡屐同游。是晋陶令，唐贺监，释汤休。",
      "高楼曲槛，偏宜结夏。问闲云、可肯相留。支郎如许，来半羊求。办棋一局，书几卷，茗千瓯。"
    ]
  },
  {
    "id": "adcfe4db2acc4420c78e143b1e045e43",
    "title": "行香子·自题小象",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "西府中枢，剖竹分符。春梦后、一事都无。传神阿堵，似者谁与。是少狂客，中傲吏，老潜夫。",
      "一曲红幺，三生翠袖。天知道、诗酒吾徒。晚年学易，忏悔消除。有遁之六，渐之二，履之初。"
    ]
  },
  {
    "id": "adcfe4db2acc442096192abc27e9c5d3",
    "title": "殢人娇无题。",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "花压红檐，飘渺梨云千缕。睡不尽、画楼春雨。翠鬟安妥，怕鹦哥传语。谁解道、情在暖香深处。",
      "巫峡朝行，洛波晓渡。算难得、柔怀如许。桃慵柳困，细把眉峰数。人待起、又被眼波留住。"
    ]
  },
  {
    "id": "adcfe4db2acc4420620b4ab21232918c",
    "title": "柳腰轻嘉树堂席上赠刘姬",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "梅红帘箔霜风软。开樽鹤，摇钗燕。甚时曾遇，此宵同宴。第一镜湖春选。大垂手、绣袜莲移，小回头、玉梁花颤。",
      "况有清歌哨遍。向欢场、翠箫金板。娇莺低语，长鲸轻吸，潮颊芙蓉三变。笑分司、刚得眸回，问苏州、可曾肠断。"
    ]
  },
  {
    "id": "adcfe4db2acc442080b88ae45229a217",
    "title": "两同心新燕次宗梅岑",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "舞煞东风，一春无尽。恨芹泥、未稳云廊；见柳絮、才经露井。怎不记、王谢堂前，夕阳红冷。",
      "小院窗纱绿静，翩跹自引。喜双双、剪股花分；忆两两、钗梁玉并。更谁知、汉殿留仙，那人孤影。"
    ]
  },
  {
    "id": "adcfe4db2acc442080b88ae429ebf3e8",
    "title": "两同心新燕次宗梅岑",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "嬖翠裁朱，梳襟弄羽。才经过、谢客池塘；又垂足、湘娥溆浦。尽教他、红藕香中，一双飞舞。",
      "别有绣床妖女，挑残金缕。描难就、颈上缠绵；忘不了、梦边娇妩。刚刺到、绿叶田田，停针无语。"
    ]
  },
  {
    "id": "adcfe4db2acc44207b28b8b3354565f9",
    "title": "愁春未醒春夜闻邻家度曲次文友赠青儿韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "梨云犹冻，鹤梦难成。是东风无赖、隔墙吹送六幺声。管急弦繁，子夜情教蜡炬生。仆原多恨，奈何频唤，不醉如酲。",
      "莫问娇娆，料他扇低，自是盈盈。想渡江、当年桃叶，啭比莺轻。此际凄凉，谢家月色满空庭。堪怜杜牧，青楼何处，薄幸留名。"
    ]
  },
  {
    "id": "adcfe4db2acc44203d9301743994e0b1",
    "title": "鹊踏花翻离绪",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "剩雪妨花，零烟着草，春寒尚把游心怯。新来少喜多嗔，憔悴荀香，天涯是处多离别。阁边应已误梅花，江头莫更歌桃叶。打叠。拼取罗衣宽褶。",
      "无端似打相思结。分得两处凄凉，中间一个凑合。成悲咽。平生不肯负蛾眉，请君试看西陵月。"
    ]
  },
  {
    "id": "adcfe4db2acc4420424bcb78ac7b9f21",
    "title": "百媚娘·本意",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "十里春风楼阁，一样晓云梳掠。为甚相逢难放却，兜的心儿嵌着。八斗才华空付洛。笑煞陈王错。",
      "多少柳浓花弱，只恨云耽雨阁。尽意风流无做作，真色果然难学。风雪漫山梅破萼。何处容轻薄。"
    ]
  },
  {
    "id": "adcfe4db2acc4420de87c309876c608d",
    "title": "风入松·丁韬汝雨中过访曾波阁",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "寥阳仙院泻红泉，偶住画桥偏。冲泥忽有元珍到，挥松尘、溜折波圆。小子凡应题凤，先生高比栖蝉。",
      "绕池芳树似斜川，秋色老湘烟。相留且共奇文赏，怕归骢、锦湿连钱。旧雨何如今雨，余年幸值忘年。"
    ]
  },
  {
    "id": "adcfe4db2acc4420f65cf73ea672d8a9",
    "title": "苏幕遮·次上若韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "绣帘闲，金锁涩。一片青苔、只许离人立。何处紫骝归未得。数尽东风、三月将三十。",
      "没商量，无信息。恨煞双蛾，不放春愁出。楼下落花红更急。鹦鹉欺人，错报门前客。"
    ]
  },
  {
    "id": "adcfe4db2acc4420f65cf73e7ee16a5e",
    "title": "苏幕遮·次上若韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "小桃慵，垂柳细。检点斜阳，正在销魂际。比翼在天花并蒂。谎现天台，误中刘郎计。",
      "日空长，春忒易。小玉无愁，不解将人替。裙褶无多还更系。锦瑟松时，认得相思意。"
    ]
  },
  {
    "id": "adcfe4db2acc4420702ef3c4ecc7d5e3",
    "title": "连理枝",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "恨煞兰舟荡，轻许罗衫放。胆怯空房，愁添满镜，是何离况。看床儿犹是向时铺，怎今宵难上。",
      "犹记临行样，难把游踪望。落叶轻狂，残花冷淡，总成抛漾。只阶前蟋蟀忒多情，到更深相傍。"
    ]
  },
  {
    "id": "adcfe4db2acc4420702ef3c45682a11e",
    "title": "连理枝",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "客里西风早，槛外烟波绕。好句频传，美人何处，碧云秋杳。听花间屐齿破莓苔，是谢池春早。",
      "莫把桐荫扫，共取金蕉舀。朗月华灯，南皮人散，几时重到。望东来飞盖过红桥，待芙蓉开了。"
    ]
  },
  {
    "id": "adcfe4db2acc4420c97d8bdee5a40d37",
    "title": "满江红·岳坟次武穆原韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "南渡杨刘，到此日、功名销歇。只今有、西陵华表，标题忠烈。三字冤沉犴室土，两宫泪洒龙成月。笑玉环、脑后是何人，情非切。",
      "一湖水，千峰雪。身纵死，名难灭。把椒浆浇奠，唾壶堪缺。道上金牌人有口，阶前铁像心无血。只荒祠、犹自对遗宫，神依阙。"
    ]
  },
  {
    "id": "adcfe4db2acc4420c97d8bde0e2241c3",
    "title": "满江红·岳坟次武穆原韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "李下无蹊，问当代、谁为逋峭。最爱是，文章高处，尽君嘻笑。世事漫须真实相，家传自擅清平调。便扣门、报有俗人来，唯长啸。",
      "林下酌，溪边钓。约羊求，偕德耀。把顽仙骇叟，任他猜料。公瑾当筵曾顾误，小红倚笛偏能妙。看浮云、富贵只寻常，头宁掉。"
    ]
  },
  {
    "id": "adcfe4db2acc4420c97d8bde0528ce65",
    "title": "满江红·岳坟次武穆原韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "一点青青，是娲后、补残余石。向此处、洪流独砥，巍然千尺。纵步欲凌鹰隼背，蟠根直下蛟龙宅。问当年、留带旧风流，空陈迹。",
      "山两岸，分南北。水一派，流今昔。把天风海月，尽教收拾。孤磬声摇残照紫，乱帆影挂秋云碧。上危楼、极目送归鸿，吹横笛。"
    ]
  },
  {
    "id": "adcfe4db2acc4420c97d8bdeeca575fc",
    "title": "满江红·岳坟次武穆原韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "丁鹤重游，恰正遇、水曹诗客。更相携、斜阳溪上，鹭鸥分席。十里轻烟桃叶舫，一桥凉雨梅花笛。只钱郎、宅畔数江峰，依然碧。",
      "庾公扇，谢公屐。追胜赏，俱陈迹。念金门待漏，不堪重忆。春树暮云还惜别，高山流水谁相识。倘长安、亲旧问狂夫，添吟癖。"
    ]
  },
  {
    "id": "adcfe4db2acc4420c97d8bdeeb84b2b6",
    "title": "满江红·岳坟次武穆原韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "四海传烽，问时事、何堪太息。公此去、偏能慷慨，气凌边隘。吾急而求应恨晚，天方待治何忧敌。想鸣鞭、万里过蚕丛，旌旗易。",
      "景略坐，常扪虱。安石墅，曾同弈。但河梁揽袂，黯然送客。八阵河山斜日影，两川旗鼓清秋色。愿诗篇、频与捷书来，长相忆。"
    ]
  },
  {
    "id": "adcfe4db2acc4420c97d8bde808f25b8",
    "title": "满江红·岳坟次武穆原韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "多少朱门，都不见、开樽筵客。陈孺子、贫居委巷，偏为设食。娄护已无鲭可饱，季鹰只有鲈堪忆。便盘飧、真足胜华筵，欢相得。",
      "橙已熟，香同擘。梅渐放，花还摘。更南皮飞盖，不期而集。醉我倾将瓶几个，泥谁典却钗双只。想明朝、佳事好喧传，今何夕。"
    ]
  },
  {
    "id": "adcfe4db2acc4420c97d8bdecad4bb99",
    "title": "满江红·岳坟次武穆原韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "四海论交，问当代、谁为凿齿。喜今日、倡予和汝，入林伊始。老子直须床上卧，先生且向山中起。尽人间、下士笑如雷，苍蝇耳。",
      "嗟肉食，原堪鄙。便蓬筚，宁不喜。但酒酣击缶，壮心难已。坐井笑他蛙自大，读书干得萤将死。待纵横、羽猎向长杨，从吾子。"
    ]
  },
  {
    "id": "adcfe4db2acc4420c97d8bde5d7990a6",
    "title": "满江红·岳坟次武穆原韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "海上闲云，缘底事、误来京洛。向金门索米，玉阶持橐。髀肉晚销燕市马，乡心秋冷扬州鹤。问英雄、广武近何如，浑闲却。",
      "鸡一肋，蜗双角。空竞逐，终消索。尽浮沉诗酒，任天安着。海上文章苏玉局，人间游戏东方朔。看儿曹、得意不寻常，非吾乐。"
    ]
  },
  {
    "id": "adcfe4db2acc4420c97d8bdebab274fd",
    "title": "满江红·岳坟次武穆原韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "骨相如斯，君休认、林间巢许。怪早向东皋返驾，为松菊主。塞马不归燕市月，荒鸡共舞巴山雨。笑英雄、冷落付樵渔，家何处。",
      "同病也，惟吾与。合志者，还谁伫。只水哉亭子，当风而踞。高手且笼观局袖，急流暂弄回鼓。把离骚醉读，向西江、呼天语。"
    ]
  },
  {
    "id": "adcfe4db2acc4420c97d8bde2d27cab6",
    "title": "满江红·岳坟次武穆原韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "碧镂红牙，有谁是、当今秦柳。共说道、挂冠归去，人称漫叟。孤竹祠边乌长角，大槐宫里貂笼首。问年时、豪气可曾除，君言否。",
      "天付与，凌云手。人罕及，粲花口。尽蛾眉谣诼，任他群妇。楚泽好栽君子竹，汉书合下贤人酒。待华阴山上乎先来、骑龙狗。"
    ]
  },
  {
    "id": "adcfe4db2acc4420986fa86b4f93cc17",
    "title": "凤凰台上忆吹箫·和漱玉词",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "镜翠封奁，炉香减篆，晚山青嵌眉头。记灯边题扇，花底藏钩。寂寞萧关人远，千万事、总合长休。无聊是、早春天气，心绪如秋。",
      "羞羞。玉台孤影，便梦入巫阳，好更难留。想紫箫吹共，袖倚红楼。当日画栏杨柳，曾亲见、两地情眸。而今也闲亭萱草，不解销愁。"
    ]
  },
  {
    "id": "adcfe4db2acc4420fbecf2e3f78ef80e",
    "title": "水调歌头·听丁翁弹难曲旧事",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "天宝当全盛，犹记旧宜春。繁华最称南国、花柳斗尖新。歌舞六朝门巷，金粉千家烟雨，楚润好精神。我始欲愁笑，何事近黄昏。",
      "秋风起，人世改，换朱门。后庭一曲、不应恰向我时闻。重见白头遗老，细数新亭旧事，此际黯销魂。仆本恨人耳，掩泪对青樽。"
    ]
  },
  {
    "id": "adcfe4db2acc4420fbecf2e349e04e74",
    "title": "水调歌头·听丁翁弹难曲旧事",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "问此传舍耳，宁用垒鸠巢。一时尚须洒扫、何况寄鹪鹩。装砌疏栏曲槛，点缀高梧修竹，结夏小团瓢。恰似槐安国、龟岭赋苕峣。",
      "诗成也，酒熟矣，共逍遥。倘来富贵、凭教造物付儿曹。且顾吾生行乐，任取后人笑拙，难辨鹿和蕉。起舞向明月，一笛碧云高。"
    ]
  },
  {
    "id": "adcfe4db2acc4420fbecf2e345f61772",
    "title": "水调歌头·听丁翁弹难曲旧事",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "如尔才华好，天意岂徒然。如何湖海飘泊、无处问苍天。十载武昌寒月，一夜文园秋雨，灯下舞龙泉。言别河梁上，泪落酒樽前。",
      "贫孺子，寒范叔，漫求怜。丈夫豪气、自应举步有云烟。谁似长卿词赋，领取邺候宰相，好向古今传。君去莫复问，吾道定逢年。"
    ]
  },
  {
    "id": "adcfe4db2acc4420fbecf2e39bbf22ba",
    "title": "水调歌头·听丁翁弹难曲旧事",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "事势偶然耳，郁郁亦奚为。只须如此行乐、美酒与蛾眉。更有奇书千卷，自谱新词一曲，宁问古人谁。吾愿聊尔尔，君且待迟迟。",
      "槐堂上，薇省里，暇应稀。平生嗜好、安得终日不相违。事业已输公等，诗酒应还我辈，此论未全非。请并抛湘帙，醉拥雪儿归。"
    ]
  },
  {
    "id": "adcfe4db2acc4420e2b527bcc23356e5",
    "title": "烛影摇红·墨妙亭怀古",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "曲径斜通，逍遥堂外多春树。小亭深翠挂檐花，旧是藏书处。莘老昔年来往。向公馀、搜奇好古。龟趺螭壁，燕瘦环肥，大苏曾许。",
      "岁月迁流，溪藤也有屯阳数。蛟龙奔走赴秦灰，那论鱼和蠹。到此不堪延伫。笑眉山、空题好句。美人名士，奇字雄文，彼苍应妒。"
    ]
  },
  {
    "id": "adcfe4db2acc4420dd7ed8a26db32fd2",
    "title": "满庭芳·六客堂",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "绮阁东偏，红亭中峙，重经六客停骖。庭前松柏，曾听主宾谈。南极光芒不见，重逢处、绿鬓毵毵。今朝也、苕溪月满，此会已成三。",
      "坐中词客在，张华冀北，庾信江南。把玉壶再酌，锦字还探。独有枯槎入画，星缠里、醉倒双柑。东风起、檐花落井，红影笑春酣。"
    ]
  },
  {
    "id": "adcfe4db2acc4420dd7ed8a27743e82e",
    "title": "满庭芳·六客堂",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "跨虎英风，雕龙华胄，西河代有雄才。杨乌奇字，得自蕊渊来。多少经纶心事，向寒塘、暂葺茅斋。梅花里、牙签万轴，长啸独登台。",
      "舒怀今古际，谁为管乐，谁是邹枚。只孔家残壁，不受秦灰。但得一编牛角，朗吟处、奔走风雷。功名事、青箱满贮，玉树况盈阶。"
    ]
  },
  {
    "id": "adcfe4db2acc4420dd7ed8a2f1c418db",
    "title": "满庭芳·六客堂",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "马去金台，鸿飞玉塞，昔曾燕市经过。青楼醉卧，满眼酒人多。忽地星分湖海，残梦醒、蚁散槐柯。归来后、相逢渐老，华发对山河。",
      "婆娑当此际，漫言学易，且自高歌。况杯浮药玉，筝倚裙罗。笑问神仙富贵，吾侪事、肯自蹉跎。君知否、当年陶侃，壁有化龙梭。"
    ]
  },
  {
    "id": "adcfe4db2acc442081c06e6b8dc3f163",
    "title": "月下笛·游圆证归夜饮青塘桥看月次燕孙",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "谢氏诸昆，梁园胜侣，莺时俱集。花舆锦辔，踏遍春山晴碧。问湖边、烟雨楼台，乱峰犹认南朝迹。正寻芳未倦，绿杨桥畔宝蟾初觌。",
      "鹊炉拥道，看清光如水，水光还射。坐列氍歈，共把瑶觥欢吸。笑庾公、楼上横床，爱子野风前弄笛。待归来、还怕杏园客散花叹息。"
    ]
  },
  {
    "id": "adcfe4db2acc4420ec35a66a40a63b30",
    "title": "八节长欢·戊申元旦",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "荔粉桃符，饯将残催送新年。晴霞千岭树，藻日五湖烟。苹洲何在，登台远眺，一城画鼓红弦。唤起汀花陌柳，尽要争先。寻春犹记樊川。",
      "当时有、水嬉胜事堪传。霅馆更题笺。行乐处，黄云满秋田。喜今日，恰又逢、霁景暄妍。也应是、太平有象，溪山莫负樽前。"
    ]
  },
  {
    "id": "adcfe4db2acc4420d544f4e05a8abb3d",
    "title": "金菊对芙蓉初冬集爱山台听雨和淡心尖韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "雁背云低，鹭肩风冷，新寒初压品帘。正花残短径，叶打空檐。登高已在重阳后，况潇潇、暮雨愁添。凭栏处，峰迷螺影，月暗犀尖。",
      "客有鲁直文潜。向芭蕉声里，捻断吟髯。念小山人散，桂老淮南。水嬉旧事浑难问，笑韩郎、句剩香奁。今宵醉把，彩笺同擘，金碗频拈。"
    ]
  },
  {
    "id": "adcfe4db2acc44208e11bae158f644b6",
    "title": "新雁过妆楼西湖见倚楼者",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "水蘸鹅黄。苏堤畔、垂杨尽染波光。画帘青粉，刚靠宋玉东墙。小阁亭亭人独立，碧阑红袖倚斜阳。无言处，低眸掠鬓，似有思量。",
      "知他因何独自，向杏花影里，尽意凄凉。不疑客在，兰叶艇上端详。晴湖巧开一镜，便照出、青蛾双黛长。寻春去，怕绿荫成幄、难比伊行。"
    ]
  },
  {
    "id": "adcfe4db2acc4420a583656ac6c3bb48",
    "title": "五福降中天丁未除夕示内",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "牛衣夜半啼寒雪，犹记灞陵憔悴。司马鹴裘，少君鹿毂，岂意行歌黻佩。年华欲换，笑五十明朝，买臣非贵。夫婿东方莫羡，此际且相慰。",
      "绿水青山作吏。一家图画里，欢成队。蜡凤宵嬉，青箱付与天意，凭教儿辈。杯从幼起，暖向春归，况当良会。放却眉梢，陶然须共醉。"
    ]
  },
  {
    "id": "adcfe4db2acc4420479568122857894e",
    "title": "春夏两相期·将往西溪看梅夜闻风雨",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "问西陵有谁来往。南枝约略初放。懊恨封姨，抛下一天惆怅。镂金不作护花铃，剪绣难成留春障。整整斜斜，声声点点，冷来心上。",
      "衔泥燕子谁傍。料玉奴今夜，榻闲衾浪。两叶眉痕相向，碧愁红怏。罗浮梦为晓云惊，苎萝人被东风葬。翠幕灯昏，紫陌杯寒，个侬同况。"
    ]
  },
  {
    "id": "adcfe4db2acc4420be9c226f283c84ef",
    "title": "高阳台·爱山台看月",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "坡老归欤，汪丞去矣，湖中我又重来。明月今宵，多情飞上层台。碧云万里无些翳，把乱峰、青送衙斋。看千家、积水空明，人在崔巍。",
      "画栏与客徘徊。爱竹阴树色，影落莓苔。荇藻交横，鱼龙奋甲毰毸。水晶宫殿三更后，笑庾郎、逸兴难成。问黄楼、谁是闲人，且醉金罍。"
    ]
  },
  {
    "id": "adcfe4db2acc4420be9c226f820b243d",
    "title": "高阳台·爱山台看月",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "霜柚垂金，烟霞泛碧，人间又满清秋。怀古登高，一时身在他州。逋臣望阙肠应断，叹眉山、老泪难收。向西风搔首，而今白发盈头。",
      "何当飞盖携游。有建安才子，正始英流。欲采芙蓉，徒怜渺渺芳洲。江关岭海皆陈迹，算还输、沙际双鸥。且同教、倚醉凭栏，长啸登楼。"
    ]
  },
  {
    "id": "adcfe4db2acc4420c81df34dcaae35a1",
    "title": "换巢鸾凤·有遗予诗者不敢答且不忍答用史邦卿韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "天妒人娇。正鸾羞觅渡，鹊懒填桥。忽来灯下句，如听雨中箫。遥知堪瘦倚阑腰。病因影起，香随梦销。孤眠起，想只有玉楼花照。",
      "清悄。鸿飘渺。门掩苎萝，空把灵犀抱。拣尽寒枝，压残金线，幽怨寄怀香草。频展乌丝断离肠，奈何欲唤青天老。而今情绪，凭谁问取分晓。"
    ]
  },
  {
    "id": "adcfe4db2acc4420738789e198a0fbba",
    "title": "喜迁莺·次原韵送闳文归里",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "池塘句得。正谢客相思，月梁颜色。剡木拿舟，苕溪载酒，才喜痴人相惜。一曲骊歌夜唱，又作雪鸿残迹。回首处、是金门索米，凤池联翼。",
      "叹息。当日里、楚尾吴头，卯酉难相值。马上谈兵，灯前草制，十载只如朝夕。冷落延津双剑，心事不堪重忆。君归也，且为余料理，故园松石。"
    ]
  },
  {
    "id": "adcfe4db2acc442026f210d7e7bb6cf4",
    "title": "念奴娇·送孙无言归黄山次曹顾庵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "苏门鸾啸，尽东华尘坌，离魂凄绝。把手琼箫明月下，一笛又吹横铁。练水鱼肥，黄山鹤瘦，溪树绕莺舌。北窗高卧，长卿已倦游辙。",
      "试看眼底纷纭，几年人事，花样都全别。何似钓台烟水上，不问蜗蝇喧热。陇首长镵，床头浊酒，谁巧谁为拙。送君归矣，柳花正似飞雪。"
    ]
  },
  {
    "id": "adcfe4db2acc442026f210d78c5bf0f6",
    "title": "念奴娇·送孙无言归黄山次曹顾庵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "西子娇憨，把两峰山色，偷将眉妩。做雨弄晴犹未了，又被白苏收取。桂子多情，荷香无赖，分付闲鸥鹭。兰亭今日，怆然俯仰千古。",
      "况是如云胜友，超然台上，立马图中处。慷慨乾坤无限事，肠断画船歌舞。葛岭烟霞，段桥花柳，依旧西陵树。笑倾绿醑，钱郎今在何许。"
    ]
  },
  {
    "id": "adcfe4db2acc442026f210d76931271e",
    "title": "念奴娇·送孙无言归黄山次曹顾庵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "皋亭云霭，似愁痴一段，忽添娇妩。镜里明眸浑似睡，又是烟迷南浦。柳剩慵腰，桃含泪靥，红困蜻蜓舞。金乌不见，无端却恨夸父。",
      "人在庾亮楼头，闲吟倚槛，空把寒鸥数。密约西陵应误了，拟待来朝晴补。影断香车，泥封蜡屐，其奈而今苦。两山钟打，方知日影分午。"
    ]
  },
  {
    "id": "adcfe4db2acc442026f210d75c76558a",
    "title": "念奴娇·送孙无言归黄山次曹顾庵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "晓霞红彻，倩羲和持取，彤轮初沐。林外鸣鸠催妇急，不顾鹦哥睡熟。暖入棠梨，轻松柳絮，渐看花魂续。倚栏一睇，南屏青翠遥矗。",
      "别有宝马鞭柔，钿车路软，芳草裙腰蹙。粉色衣香春不管，尽占明湖几曲。掷眼兜鞋，凭肩稳髻，处处穿花竹。天应不负，韶光一百零六。"
    ]
  },
  {
    "id": "adcfe4db2acc442026f210d7cfbd1760",
    "title": "念奴娇·送孙无言归黄山次曹顾庵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "次公狂甚，只终朝独坐，爱山台上。鱼鸟江湖聊自得，怕学市儿官样。衙散载花，公馀放鹤，忘却称州将。开楼一啸，此身如在图障。",
      "遥想张赵当年，埋轮破柱，意气真何壮。欲效前人犹未可，空忆牛衣相向。塞马功名，海鸥时世，宁必分欣怅。月明高兴，笑予何遽非亮。"
    ]
  },
  {
    "id": "adcfe4db2acc4420baa60bd8da8fcb6d",
    "title": "永遇乐·和澹心",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "韵海书成，亭皋咏罢，有人于此。公事湖中，胡床月下，兼署莺花使。白头有分，青编无据，中夜壮心频起。赖相看、风尘慰籍，尚有鸿妻霸子。",
      "鄣山乔木，隋堤芳草，何处燕巢鸠垒。半百将过，五十徒读，莫辨臧三耳。谢公功业，杜郎词赋，付与春婆梦里。念衡山、懒残煨芋，急流将已。"
    ]
  },
  {
    "id": "adcfe4db2acc4420643162b228039bae",
    "title": "桂枝香四十九自寿次澹心",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "青眸如旧。把世路羊肠，等闲参透。可笑小儿造物，种禾生豆。知非不觉年华骤，只消磨、沈郎腰瘦。金门方朔，玉阶颜驷，几番生受。",
      "向此地、一麾还又。叹湖海凄凉，雨云翻覆。震泽西风，吹满浮邱双袖。霅馆秋登堪琢句，是衔觞、去年时候。新醅出瓮，好山当坐，且娱清昼。"
    ]
  },
  {
    "id": "adcfe4db2acc4420643162b2db5f9934",
    "title": "桂枝香四十九自寿次澹心",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "重归丁鹤。正云霁蓬壶，蜡舒梅萼。人向西园对酒，酒酣歌作。山香初试花奴舞，更催齐、念奴弦索。玉箫吹凤，瑶筝排雁，串珠摇落。",
      "羡顾曲、周郎如昨。料记拍红红，应自非错。响彻凉州，一夜飞云停阁。英雄儿女俱陈迹，算人生、惟须行乐。此时耳热，乌乌击缶，古今谁若。"
    ]
  },
  {
    "id": "adcfe4db2acc4420cc587d196bead6b1",
    "title": "花发沁园春",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "艳极生愁，娇深成歉，恨人恨事长有。云英未嫁，道韬无聊，岂料一时都逅。柔肠点点，怎奈取、多般禁受。把几许、剑啸书慵，平分憔悴香瘦。",
      "况复才华辐辏，更笺裁涛样，字临漪手。封绡托雁，制绵凭鱼，总是痛花伤柳。三生石老，何处可、种莲成藕。只应也、影里人儿，梦中相见巫岫。"
    ]
  },
  {
    "id": "adcfe4db2acc4420a88c4705e7912b79",
    "title": "望湘人·赠杜茶村次邓孝威韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "忆曹刘并驾，吴楚连横，狎盟曾推时语。邓尉凄凉，杜陵飘泊，中道离群谁与。十载分襟，一朝联袂依然尔汝。念绨袍、范叔生平，揽赠翻成凝伫。",
      "此地颜苏旧处。有文章宾客，留欢林溆。肯胜迹而今，车笠顿忘缟苎。好将烟水，收成佳句，题向城南棋墅。且莫令、千古湖山，轻笑词人归去。"
    ]
  },
  {
    "id": "adcfe4db2acc4420479c78b3b941902f",
    "title": "五彩结同心贺鹤问次韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "髯苏较懒，小杜怜痴，盈盈入画枯槎。谁访山阴雪，如卿者、才调浊世称佳。水嬉湖畔寻芳去，清狂甚、碧楼红牙。谁知道琼霜夜杵，裁成并蒂兰葩。",
      "浅笑九枝灯下，看神仙伴侣扇掩鸾纱。赌茗书多，典裘杯热，管领一代风华。遥怜丹就玄霜日，宁数勾漏云沙。且受用、青山罨画，洞中万树桃花。"
    ]
  },
  {
    "id": "adcfe4db2acc4420479c78b379fa3da7",
    "title": "五彩结同心贺鹤问次韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "葵英铺锦，蒲节浮琼，光阴又到天中。槐砌初过雨，占农事、今岁料得年丰。但看时事惟宜醉，而今也、醒问谁容。堪怜有人来河朔，一时尽是英雄。",
      "况逢赤松俦侣，自婆娑起舞，老子犹龙。人号三珠，地称群玉，挥斝气吐青虹。离骚不必将天问，天原是、依旧鸿蒙。且自向、芙蕖多处，陶然共吸荷筒。"
    ]
  },
  {
    "id": "adcfe4db2acc4420479c78b3b7ba7f16",
    "title": "五彩结同心贺鹤问次韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "几年湖海，飘零都惯，犹然百尺高眠。傅粉何年客，曾同听、中夜急雨鸣泉。三生石上精灵在，空遗恨、雪雁风蝉。肠断处樱桃旧梦，一时重记难全。",
      "堪怜多愁多恨，叹樊川杜牧，曾断哀弦。回首青楼，玉箫月冷，血书午夜残鹃。伤心忽听离鸾曲，盼不到、春草芊绵。憔悴煞、一窗灯暗，三更酒冻银船。"
    ]
  },
  {
    "id": "adcfe4db2acc44201519bf2f96d25755",
    "title": "贺新郎·江学在清瑶屿中和陈其年韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "屐齿穿苔罅。爱君家、鱼丝竹脍，雀绵披鲊。坐上须眉人影绿，一片空潭微射。有数点、海鸥常下。尽日狂谈挥玉麈，笑人间、世路羊肠怕。吾醉矣，心无挂。",
      "闲来泼墨珠泉泻。记当年、湖边杜牧，置身图画。今日飘零江海上，游倦临邛司马。梦醒后、邻钟初打。华屋山丘休更叹，看乌衣、燕子重来者。今古事，难凭藉。"
    ]
  },
  {
    "id": "adcfe4db2acc4420564e1285adbe1d60",
    "title": "风流子·西湖",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "西湖儿女地，长堤畔、销尽古今魂。看两岭送青，云偷眉色，重波皱碧，水学罗纹。更谁处，莺调曲玉管，蝶舞郁金裙。兰叶舫头，翠觞凉月，柳丝楼上，红袖斜曛。",
      "忽风吹尘世，再来处，已是路阻渔人。空记寻香梅市，索笑桃门。叹霜高水瘦，鄂王祠庙，渚寒花谢，苏小乡邻。几度断桥伫立，惆怅黄昏。"
    ]
  },
  {
    "id": "adcfe4db2acc4420564e1285ad2c100b",
    "title": "风流子·西湖",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "春随人共到，春光好、人又去匆匆。正水涨蒲桃，香溪画鹢，堤垂杨柳，茂苑青骢。送君去，棹歌回晚雪，帆影挂轻虹。六代旧愁，难留叔宝，一篇新赋，送别文通。",
      "登高还携手，繁华地，斜阳老尽英雄。多少鸱夷留恨，杜宇啼红。问玉箫断后，谁家夜月，乌衣归去，何处春风。无限凄凉心事，唱彻江东。"
    ]
  },
  {
    "id": "adcfe4db2acc4420b96e737e4ccee6af",
    "title": "春风袅娜邱路看桃花",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "问桃源何处，曾赚渔郎。沿岭路，泛湖光。扣兰弦又见苎萝烟雨，忽成霞彩，飞入蓬窗。但有天红，都无湿翠，不辨胭脂深浅妆。十里笼将画溪水，一身疑上，紫云乡。",
      "生恐封姨巧妒，丝丝点点，到明日、步障难藏。倾椒醑，祝东皇。尊前惜取，娇压红裳。莫待重寻，元都仙苑，且教沉醉，濯锦春江。尘缘休恋，怕双扉人去，题门诗在，前度茫茫。"
    ]
  },
  {
    "id": "adcfe4db2acc44200a4acaf041005c30",
    "title": "沁园春·述怀",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "落拓黄衫，一帽东风，星星鬓须。只侯嬴关畔，题诗借笔，漂母祠前，买酒骑驴。跃马平生，当年儿戏，为甚关门独较书。花前醉，笑古人欺我，击缶乌乌。",
      "江山何处归欤，算且去江边学钓鱼。看马卿才调，何年北阙，孙郎意气，几日东吴。三尺玉龙，一床狂梦，曾到大槐宫里无。呼天语，问天生如此，肯老菰芦。"
    ]
  },
  {
    "id": "adcfe4db2acc44200a4acaf061b2498f",
    "title": "沁园春·述怀",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "金谷楼空，玉津园废，恨满铜驼。记据梧南郭，赋成乌有，种花西圃，乡号无何。自为羲皇，不知魏晋，此事凭教春梦婆。苏门路，叹回车腹痛，吾又经过。",
      "翟家雀散空罗。生子谁如仲也多。向堂中听雨，徒怜载酒，湖边对月，还忆闻歌。旧业都非，故书犹在，若有人兮带女萝。仍长叹，慨当年结想，未遂岩阿。"
    ]
  },
  {
    "id": "adcfe4db2acc44200a4acaf0ec01fd8d",
    "title": "沁园春·述怀",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "夫子为谁，曰郑当时，抑郑康成。向梅花阁上，诗同水部，菊英篱畔，酒似渊明。三径长开，百城独拥，笑倚南轩七尺屏。天然处，有点苍翠色，月白霞青。",
      "葛陂偶尔闲行。问醉踞平泉复几曾。爱狮蹲虎伏，群峰耸秀，龙衔螭绕，九节能轻。天与宫商，地资丘壑，耐久交情画未能。吾还羡，羡欧公白傅，曾主斯盟。"
    ]
  },
  {
    "id": "adcfe4db2acc442029ad349c521bfb8d",
    "title": "玉女摇仙佩",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "蓬山万里，瞥遇仙姿，不是飘风班缀。向月传神，将花点靥，总有自然佳丽。眉黛谁堪比。怕遥峰碧嫩，似人非易。想应是、鸳鸯命合，便不相逢、料也难已。最爱下重帘，烛底杯前，雨嫣云媚。何况深怜浅惜，嵌骨相思，忍令白眉抛弃。",
      "荐枕楚台，吹箫秦苑，未似而今称美。紫袖肩同倚。雕栏畔、还把红阑香艺。愿莫忘、长生夜语。西陵松柏、久长情意。如辜誓。他年试检双鸳被。"
    ]
  },
  {
    "id": "adcfe4db2acc44200b5381ea1344bf84",
    "title": "多丽·赠内",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "梦儿中、猛唤一声堪惜。几年来、狂多醉少，不逢些好消息。又长安、杏花红处，看他人上马颜色。青草衣袍，黄花颜面，一床寒雨愁空滴。牛衣冷、笼头布帽。灯影弄馀碧。",
      "三更后、封侯枕上，醒来无迹。笑人里、平原绝少，那有黄金迎客。为伊行、冷心温艺，又重把瑶壶共击。碧碗浇愁，红衫揾泪，鹴裘沽酒陶家甓。更怜取、歌成五噫，同读还同译。临邛去、秋雨茂陵，忍添鸾只。"
    ]
  },
  {
    "id": "adcfe4db2acc44208de56f7ea2bde5f6",
    "title": "法曲献仙音·虎丘怀古和韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "海涌峰头，舞残歌散，犹认旧家南国。金虎苍茫，玉鱼零落，短簿何堪收拾。只留取、荒台下，点剩生公石。今何日。",
      "叹时时、醉红低翠，尽意把、剑铁花磨蚀。搔首我重游，问何处、水犀遗迹。霸业销沉，又宁论、楼台金碧。但画船归后，凄然雨钟烟笛。"
    ]
  },
  {
    "id": "adcfe4db2acc4420ab6af80aa452d540",
    "title": "鹤冲天·题钱葆馚舍人小像",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "采花陆渚，客梦来寻处。春晚得吟笺、相思句。山阴拿一叶，别馆临、秋留住。画里人堪侣。烟波点染，宛在绿蘋苍苎。金华早暮，起草催君去。",
      "肯任把白石、溪中煮。且鸾台凤蜡，细数尽、铜龙雨。鉴湖他日，许长条系艇，着我共倾幽绪。"
    ]
  },
  {
    "id": "adcfe4db2acc4420da25b329d47941bf",
    "title": "乳燕飞五月八日诸子过集听松书屋和东坡韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "老树阴连屋。映朱栏，碧池新涨，燕教雏浴。柳外屐声来胜侣，善赋都如宋玉。试笋香、漫煎黄熟。席上檐花清影乱，看银蟾、正照屏山曲。可此际，生无竹。",
      "画罗衫子黄金簇。向樽前、回眸一笑，顿忘羁独。自分樊川甘薄幸，礼岂能为我束。正恨是、春阴成绿。况有何堪今白发，把当年、公瑾离愁触。歌罢也，梁尘簌。"
    ]
  },
  {
    "id": "adcfe4db2acc44201b9ff42d2dc1a0d7",
    "title": "百字令登郁孤台和丁雁冰观察韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "颓然高阜，独青青揽尽、两江江色。浪迹偶来频吊古，台榭已怜非昔。竹树遗墟，藤萝夕照，不见当时客。凄凉唯有暮云，千里凝白。",
      "闻说叔子公馀，季方才妙，曾着临川屐。我似东坡还过海，空爱韩陵孤石。望阙神遥，登楼梦杳，往事怀邀笛。何时归隐草堂，山北之北。"
    ]
  },
  {
    "id": "adcfe4db2acc4420b9227798a1dc19ed",
    "title": "南浦·鲍子韶邀集莲社庵即送家观庄入粤",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "参军鲍照，爱携蛮榼趁秋光。来值芙蓉城主、逸兴满潇湘。走马大堤沙软，到鸡园、竹下拥胡床。把两江烟水，尽收金斝，点染付奚囊。",
      "叵耐荻花枫叶，正飕飕、凄绝似浔阳。肠断河梁分手，更卧病清漳。自是旅游无好况，人留人别总堪伤。赖庾公还把，一天风月好平章。"
    ]
  },
  {
    "id": "adcfe4db2acc4420c8f71aed2d208e7e",
    "title": "金明池集曾波阁",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "白鹤珠宫，苍龙玉沼，司马浮踪暂息。砧杵动、离心欲冷，有今雨旧雨上客。过虹桥、皂盖飞来，总踏乱、几亩寒山秋碧。向竹里行盘，花间弄斝，共道西园重集。",
      "可怪双江帆影急。把好梦吹残，胜游空忆。风中曲、琼箫竞响，波上月、锦灯同色。况芙蓉、地主情多，便柳折旗亭，怎生消得。且尽量衔杯，擘笺分韵，莫负清宵瑶瑟。"
    ]
  },
  {
    "id": "adcfe4db2acc442085e6feb4dc233e38",
    "title": "减字木兰花·秦淮",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "秦皇凿地。未必齐梁无王气。花月春江。多少帘栊金粉香。",
      "兰成赋后。六代莺花秋影瘦。一半栏干。剩与诗人倚暮寒。"
    ]
  },
  {
    "id": "adcfe4db2acc4420e4711b0745b202cb",
    "title": "桃花水桃叶渡",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "渡头烟水绿于罗。桃叶旧凌波。怜人去，剩情多。团扇不成歌。",
      "鹊驾反成讹。慢经过。柳丝犹把曲尘搓。奈春何。"
    ]
  },
  {
    "id": "adcfe4db2acc4420b1186fe26040216c",
    "title": "钓船笛邀笛步",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "沙上白蘋香，长笛一声归去。烟草可怜犹碧，挽风流难住。",
      "一湾烟水夜三更，月色澹如许。只有老渔残弄，唤眠鸥听取。"
    ]
  },
  {
    "id": "adcfe4db2acc4420782adc2bfde3ee5b",
    "title": "太常引·赏心亭",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "溪流绀碧柳扶疏。幽绝似玄都。第一是名区。真合称、周郎画图。",
      "袁安雅致，青山独卧，雪影共清癯。拔去恐须臾。问往代、清风怎知。"
    ]
  },
  {
    "id": "adcfe4db2acc442075086b4693a777a5",
    "title": "燕归梁乌衣巷",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "古巷闲来暗自伤。不待斜阳。当时人物总寻常。更休笑，燕儿忙。",
      "翩翩裘马来何处，总非是，旧儿郎。一般花草上欢场。别自有，好华堂。"
    ]
  },
  {
    "id": "adcfe4db2acc44204e44491e9d59d2df",
    "title": "鹊桥仙·朱雀航",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "效忠伤顶，衔悲补发，此地争传遗迹。春来野草不胜愁，犹自带、古人残碧。",
      "晴虹朝亘，寒潮夜上，愁绝重来行客。八驺何日在车前，笑王郎、捶残油壁。"
    ]
  },
  {
    "id": "adcfe4db2acc44203dffbbbcb21d380f",
    "title": "望远行·周孝侯台",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "雉堞斜通势不孤。春树参差画图。斩蛟射虎只须臾。英雄偏爱读奇书。",
      "花寂寞，草模糊。红衬斜阳影铺。回头四十八年馀。老夫曾此戏鸠车。"
    ]
  },
  {
    "id": "adcfe4db2acc44202d612b8317f53f33",
    "title": "凤栖梧凤凰台",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "独上高台寻六代。多少江山，都在斜阳外。极目浮云还四海。回头更恨斜阳快。",
      "鹭渚龙山何处在，莫种梧桐，空把鸾皇待。无数啼乌声不奈。凤凰却恐乾坤隘。"
    ]
  },
  {
    "id": "adcfe4db2acc442051c2412a6412b614",
    "title": "菩萨蛮·古瓦官寺",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "重来忘了升之路。当时白浪今何处。休挂旧宫幡。秋风片片寒。",
      "犹记金经舍。亲为三郎写。石佛几时来。袈裟绣绿苔。"
    ]
  },
  {
    "id": "adcfe4db2acc4420593f41e9d85bd467",
    "title": "杏花天·杏花村",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "东风初到乌衣路。开尽了、轻红千树。癫狂不见当年杜。花袅酒旗青纻。",
      "又过了榆钱柳絮。浑莫劝、东君且住。恨他燕子衔春去。一片香泥何处。"
    ]
  },
  {
    "id": "adcfe4db2acc4420e41082efee711692",
    "title": "浣溪沙·青溪",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "几曲空传碧玉流。小姑归后暮烟收。闲来休倚钿箜篌。",
      "绿树难遮三月恨，碧云长带一江秋。那堪重忆少年游。"
    ]
  },
  {
    "id": "adcfe4db2acc442091fbce043d2e66b2",
    "title": "清平乐·芳乐苑",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "酒痕沾地。宫市灯花里。彻夜金扉浑不闭，浪把江山戏。",
      "风流六代常新。教人却恨东昏。笑煞莲花满地，可怜芳草罗裙。"
    ]
  },
  {
    "id": "adcfe4db2acc4420bee14c9f9cc27f8f",
    "title": "夜游宫·华林园",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "濠濮空留馀想。翠华至、几番游赏。此日林泉都板荡。只宫蛙，闹秋风，连夜响。",
      "莫更登高望。便怪石、岂能无恙。何事最堪成怅怏。笑铜驼，出还埋，多扰攘。"
    ]
  },
  {
    "id": "adcfe4db2acc44204683942365f4d027",
    "title": "一剪梅·含章殿",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "碧砌红窗逐岁新。花也宜春。人也宜春。瑶姬轻点额黄匀。睡也含颦。醒也含颦。",
      "宝殿而今起绿尘。见也伤神。闻也伤神。玉台无复囗梁云。忆也谁论。恨也谁论。"
    ]
  },
  {
    "id": "adcfe4db2acc442033de8b25b36aa53d",
    "title": "惜春容台城",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "城边曾记种杨柳。城里兴亡似翻手。流汗空惊跛脚奴，舍身不济枯肠叟。",
      "金床宫女暗垂泪。石阙贡人空顿首。谁怜辛苦为江山，一错难成值重九。"
    ]
  },
  {
    "id": "adcfe4db2acc44208ce43355d9ede3b6",
    "title": "绮窗秋鸡鸣寺",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "山色秋来晚更苍。花宫遥带平冈。钟声隐隐出斜阳。",
      "乱云堆里，寺古叶初黄。宝志遗碑空有谶，不堪人费思量。",
      "小楼斜倚对寒江。檐前风铎，犹似说兴亡。"
    ]
  },
  {
    "id": "adcfe4db2acc44201e575c4920e3880f",
    "title": "南楼令临春阁",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "朱栋接丹霞。晴虹复道斜。万风流、一瞬繁华。阁上画眉犹未了，已冷落，后庭花。",
      "芳草遍天涯。空林点暮鸦。痛词人、江令还家。只有情多商女在，还谱入，旧琵琶。"
    ]
  },
  {
    "id": "adcfe4db2acc4420183d2b3e61f861a9",
    "title": "辘轳金井燕支井",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "藤黄树老绿阴浓，下有陈宫遗甃。金绠银床，总繁华非旧。泥封古宝。等不出、洗妆时候。鼓振琼楼，书藏锦褥，玉人香瘦。",
      "谁扶起一双翠袖。叹庭花已落，麦苗空秀。轻掷河山，算兴亡难究。余香染手。尚红沁、石痕如绣。野客秋寻，山僧晚汲，紫泉空溜。"
    ]
  },
  {
    "id": "adcfe4db2acc44201399cced80ecb824",
    "title": "金莲绕凤楼·景阳楼",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "一片蘼芜霜华紫，收拾尽、金铺瑶璀。寒钟敲尽鸡鸣矣，倩谁呼、晓妆人起。",
      "繁华总如梦耳，算南国、从来若此。领军功业真无比，又消磨、玉儿花里。"
    ]
  },
  {
    "id": "adcfe4db2acc4420aa808a000967a0ff",
    "title": "山花子·清凉台",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "避暑宫前木叶黄。山僧闲坐说南唐。珠泪洗残当日面，最凄凉。",
      "天子未须词客做，君王不为美人忘。惆怅金泥题未就，早催降。"
    ]
  },
  {
    "id": "adcfe4db2acc4420b4e94d991ec5c29f",
    "title": "百尺楼百尺楼",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "春袅一枝花，香动双钩月。舞罢凉州战鼓惊，踏碎金莲叶。",
      "才得掌中怜，难洗江头血。自是贪欢即梦时，梦醒何堪说。"
    ]
  },
  {
    "id": "adcfe4db2acc44200d7c6b95293c5f27",
    "title": "茅山逢故人·冶城",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "不是红云绛节。那得玉笙吹彻。六代秋风，一天秋露，几多秋月。",
      "铸成多少横磨，剑气而今未灭。宝帐空悬，瑶台空峙，御炉空爇。"
    ]
  },
  {
    "id": "adcfe4db2acc44206421f8787e5a03a5",
    "title": "江城子·石头城",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "悬崖一带插青霞。树交加。石𥓂砑。当年虎踞列高牙。可怜褚生袁独死，空洒泪，染江沙。",
      "莫愁艇子似仙槎。载烟花。几年华。岂奈楼船，战鼓振栖鸦。才受降幡幡又竖，缘底事，费嗟呀。"
    ]
  },
  {
    "id": "adcfe4db2acc4420adffa24500a78077",
    "title": "踏莎行·雨花台",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "百尺高台，六朝芳草。直到而今青未了。谈经无复旧袈娑，天花零落知多少。",
      "往事空怀，故人俱杳。重来忘却梅冈道。欲呼浊酒向秋山，啼乌似识参军老。"
    ]
  },
  {
    "id": "adcfe4db2acc44202ce904052c6721b6",
    "title": "江南树木末亭",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "秋冷长干，几夜风吹黄叶。残土不成堆，下有苌弘如血。",
      "荒亭人独倚，望见苍龙𨵈。杜宇一双飞，夜叫钟陵月。"
    ]
  },
  {
    "id": "adcfe4db2acc4420b807acc361eadc3d",
    "title": "忆秦娥·莫愁湖",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "波如掌。鸳鸯经见卢家桨。卢家桨。载尽春风，绿思红想。",
      "而今往事多惆怅。香销南国成虚望。成虚望。烟草凄迷，郁金堂上。"
    ]
  },
  {
    "id": "adcfe4db2acc442085655af7d24b55af",
    "title": "醉花阴·孙楚酒楼",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "湖海楼高何处有。吊古空搔首。才子最无聊，侧帽狂歌，吸尽黄金斗。",
      "吾侪落魄知非偶。莫空衔杯口。拍断玉栏杆，潦倒乾坤，何处能忘酒。"
    ]
  },
  {
    "id": "adcfe4db2acc44208c3aaf82736b6e3f",
    "title": "渔父家风玄武湖",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "澄波万顷碧粼粼。寒影浸香蘋。莲房落尽无人采，露冷湿鲸鳞。",
      "歌太液，战昆明。事俱陈。镜湖如旧，此日烟波，乞与谁人。"
    ]
  },
  {
    "id": "adcfe4db2acc442035873164707b4066",
    "title": "相见欢·劳劳亭",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "离肠未饮先慵。小亭中。去马、回车两处怎从容。",
      "山渐隔。日又夕。泪犹红。洒向、绿杨枝上与东风。"
    ]
  },
  {
    "id": "adcfe4db2acc4420e6640791160ac84c",
    "title": "离亭宴新亭",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "白鹭洲边系马。听得烟钟暮打。风景不殊重载酒，留得新亭闲话。莫去望神州，那得当年王谢。",
      "天际浦帆如画。犹带碧空斜挂。眼见几番兴废事，老泪不堪重把。长令客心悲，听取江边日夜。"
    ]
  },
  {
    "id": "adcfe4db2acc44202d1a2dbb86520ad4",
    "title": "苏幕遮·幕府山",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "绿杨湾，红蓼渚。下有澄江，五马当时渡。一马化龙人已去。成败须臾。今日何如古。",
      "建高牙，鸣画鼓。半壁东南，击楫应须汝。王谢齐名堪并许。一朝淮淝。输与东山谱。"
    ]
  },
  {
    "id": "adcfe4db2acc442058fac53e689436c2",
    "title": "归国谣·半山亭",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "钟山好。尽日引人青不了。办取笋鞋藤帽。和山相对老。",
      "闲望上方难到。任溪云坐绕。莫与谢墩厮闹。怕青山冷笑。"
    ]
  },
  {
    "id": "adcfe4db2acc442065e535b04733b796",
    "title": "醉落魄落星冈",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "山空木瘦。飒飒天风吹两袖。桃花笑客君知否。解下鹴裘。春入胡姬手。",
      "相逢莫放杯中酒。浮云富贵吾何有。神仙不是无情叟。醉卧垆头。黄鹤还相守。"
    ]
  },
  {
    "id": "adcfe4db2acc4420fadc9151941e8c7a",
    "title": "临江仙·西浦",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "千树云林漠漠，一泓烟水盈盈。张郎当日遇娉婷。约留琼简里，愁与玉壶清。",
      "离别宁无薄幸。神仙更是多情。一番惆怅泪还倾。至今流水绿，犹带佩环声。"
    ]
  },
  {
    "id": "adcfe4db2acc44201b277db3411b98ff",
    "title": "望江南东山",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "江左地，当日仗彝吾。一局残棋犹未了，床头人报破秦书。屐齿更何如。",
      "今日里，还是旧苍生。丝竹何关天下事，林泉空复古人情。高卧复谁能。"
    ]
  },
  {
    "id": "adcfe4db2acc4420857c89e233b90f5d",
    "title": "柳含烟·金城",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "江南路，几回游。最恨长堤柳絮，吹来偏向鬓边秋。白人头。",
      "记得当年曾手植。不道长条非昔。翻怜杨柳不知愁。更风流。"
    ]
  },
  {
    "id": "adcfe4db2acc44206028e1f8a7e77a7e",
    "title": "南柯子·天𨵈",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "揽胜情难厌，登高望不穷。丹梯百丈仰晴空。遥见青天影里插双峰。",
      "长有猿声在，唯传鸟道通。夕阳烟海舞苍龙。只恐辟支洞口碧云封。"
    ]
  },
  {
    "id": "adcfe4db2acc44206a300d12549ab223",
    "title": "小重山·栖霞山",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "江上龙宫锁寂寥。重崖高百尺、倚层霄。空传仙草在山椒。高人去，何处采灵苗。",
      "舍宅事迢遥。空留残碣在、写南朝。白云高处望寒潮。波声里、烟寺晚钟遥。"
    ]
  },
  {
    "id": "adcfe4db2acc4420bb21c020bf0fcd85",
    "title": "金人捧露盘·钟山",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "看晴峦，从来似蟠龙。叹野棠、春尽犹红。神仙陨泪，茂陵一夜洒秋风。杜鹃遥拜，向何处、月冷青松。",
      "草堂前，高人去，云空锁，旧游踪。叹通天、沈炯难逢。金凫玉雁，朝朝鹄立是千峰。门前宫监，尽头白，远说玄宗。"
    ]
  },
  {
    "id": "adcfe4db2acc4420d311e76439be7998",
    "title": "浪淘沙·燕子矶",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "故国乱山围，烟树依稀。崖峨片石碧云低。万里涛声来向晚，卷尽斜晖。",
      "铁缆绕危矶，欲上还迟。西风吹处势如飞。为恐江东留不住，锁着乌衣。"
    ]
  },
  {
    "id": "adcfe4db2acc4420157dd945bee84a64",
    "title": "清平乐·太湖",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "乱山青接。黏住吴和越。万顷琉璃秋映彻。做作蘋风柳月。",
      "烟波谁是吾徒。西风吹出鲈鱼。斜日荡将艇子，醉教桃叶相扶。"
    ]
  },
  {
    "id": "adcfe4db2acc442054b373392867b301",
    "title": "陇头月伤逝",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "西风过处。憔悴了白杨无数。断草黏云，残花泣月，故人黄土。",
      "记得雷塘东去。曾见南朝官树。萍入歌船，萤飞舞榭，怆然今古。"
    ]
  },
  {
    "id": "adcfe4db2acc4420c1a3dc2f52053f56",
    "title": "渔家傲·汪园",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "门对琉璃千万顷。莺花十亩连幽径。小阁正当花绝顶。青无定。春山碎叠斜阳影。",
      "得酒偶忘前日病。凭栏又被风吹醒。挑叶谁人来画艇。深翠冷。鸳鸯惊破湖烟暝。"
    ]
  },
  {
    "id": "adcfe4db2acc4420ff99032dcdf4049b",
    "title": "千秋岁·春情，次少游韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "春风帘外。不放春愁退。魂欲断，肠先碎。金钗留宝钿，锦字萦罗带。人去也，鸳鸯六六空成对。",
      "梦向西楼会。醒剩衾花盖。山枕畔，言犹在。丁香枝自结，松柏情难改。君不见，南山帝女能填海。"
    ]
  },
  {
    "id": "adcfe4db2acc4420de176d9bf0c75d39",
    "title": "满江红·社集绮园",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "秋色佳哉，正时在、枫前菊后。更喜遇、杨亭胜侣，移樽相就。月下横床依碧树，花间记曲添红豆。问今宵、乐事定如何，西园又。",
      "真不夜，浑如昼。吹玉笛，传铜斗。任露华和酒，共沾罗袖。鱼鸟岂知家国事，盘觞且老英雄手。把浮云、指点向诸君，吾何有。"
    ]
  },
  {
    "id": "adcfe4db2acc4420639d8956e8b0a80e",
    "title": "水龙吟·送张菊人",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "绕城多少楼台，一春闷锁桃花雨。灵和新柳，风流重见，故人张绪。剪烛窗深，抱琴台敞，同倾芳醑。笑华阳白鹤，陡催离恨，又分手、蒲帆渚。",
      "回忆青溪旧处。两狂生、酒歌诗舞。无端小草，心旌马上，鬓丝吴楚。梁苑闻鸡，王家赋燕，尽成飞絮。把相思付与，欧余山色，送君归去。"
    ]
  },
  {
    "id": "adcfe4db2acc44205bf0eb1f919fdeca",
    "title": "绮罗香·西湖清明",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "风报桐花，雨吹榆片，春事三分啼鴂。人在湖头，正值禁烟初热。看十里、入眼风光，是一岁、销魂时节。又谁禁、南北峰头，纸钱却化孤山蝶。",
      "楼边红袖徙倚，听得卖饧人过，玉笙吹彻。笑指西陵松柏，何年堪接。莫等待、泼火霏微，却做作、打毬周折。且分付、箫鼓楼船，载多情夜月。"
    ]
  },
  {
    "id": "adcfe4db2acc4420379f94173b174e6b",
    "title": "沁园春·悠然阁种木芍药",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "半阁初成，正见南山，名曰悠然。有疏窗六尺，低才压帽，藏书两架，小恰如船。芳树檐头，晴岚屋上，放了晨衙即醉眠。春深矣，且聘红买绿，俸里支钱。",
      "洛阳佳种争妍，想太白、清平调可怜。把护花铃索，随时安顿，移春亭幔，着意遮全。贳酒酹香，教歌试艳，拚与花王结胜缘。吾还笑，笑当年杜牧，也为花颠。"
    ]
  },
  {
    "id": "adcfe4db2acc4420c5406a000bf1aaf3",
    "title": "捣练子·秋夜",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "声淅淅，影萧萧。白雁南归入夜高。别梦路常迷菡萏，愁人窗怕种芭蕉。"
    ]
  },
  {
    "id": "adcfe4db2acc4420741d10b9076ea89f",
    "title": "长相思·平望舟中",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "春春波。秋秋波。锦缆牙樯似掷梭。青山奈客何。",
      "官船过。估船过。不及渔翁自唱歌。斜阳晒绿蓑。"
    ]
  },
  {
    "id": "adcfe4db2acc44203ddf826b46e24966",
    "title": "蝶恋花·咏瓶内红梅",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "罗浮梦断明珰小。一点唇酥，吐出春光早。和靖不须夸树绕。孤山却比桃源好。",
      "翠羽啁啾帘押晓。瓶里疏枝，似向吴侬笑。把酒对花花也道。莫教容易朱颜老。"
    ]
  },
  {
    "id": "adcfe4db2acc44207dc70ca994f15201",
    "title": "钗头凤冬闺",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "灯花滴。炉香熄。屏风静掩遥山碧。箫谁弄。衾长空。五更帘幕，月和霜重。冻。冻。冻。",
      "闲寻觅。无消息。泪痕冰惹红绵湿。愁难送。情还种。巫云昨夜，同骑双凤。梦。梦。梦。"
    ]
  },
  {
    "id": "adcfe4db2acc4420423545f823e090fa",
    "title": "海棠春·午睡",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "狸奴花底金眸足。卷绣帖、碧栏干曲。红困一枝花，亸向茱萸褥。",
      "枕纹香印胭脂肉。鹦鹉唤、茶擎小玉。只剩半床慵，抛却丝和竹。"
    ]
  },
  {
    "id": "adcfe4db2acc4420423545f8808efdc5",
    "title": "海棠春·午睡",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "春波欲浸桃花影。试豆蔻、倦眸初醒。绡解下裳红，壶泻珍珠冷。",
      "藏羞移却妆台镜。下绣幄、鞋弓慢整。展转出来迟，月上悬金饼。"
    ]
  },
  {
    "id": "adcfe4db2acc4420423545f87a66d7e2",
    "title": "海棠春·午睡",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "愁多懒说巫山雨。那更理、玫砧香杵。拥髻向灯花，碎滴红如雨。",
      "江关梦远魂难去。耐不过、几声街鼓。呼婢学郎谈，戏折花为麈。"
    ]
  },
  {
    "id": "adcfe4db2acc44202d14999024301cf8",
    "title": "锦帐春·画眉，次宋辕文",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "翠幄钩新，玉奁开早。刚照面、凤巢苏小。乍添檀，还渲黛，怕新妆易了。是愁难扫。",
      "向月分图，将山传稿。长爱煞、莹娘才调。晓蛾飞，春茧细，问垂杨碧绕。较人多少。"
    ]
  },
  {
    "id": "adcfe4db2acc4420333a865e9f20362d",
    "title": "天仙子·吊古梅为雪所折，次载馨",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "昨夜红亭三尺雪。斜压老梅苔翠裂。玉鳞千点卧东风，相思切。情难歇。古香夜半生寒铁。",
      "把酒花前愁不彻。一笛临风徒怨别。何劳阁上祝花神，春未绝。花重接。罗浮梦醒黄昏月。"
    ]
  },
  {
    "id": "adcfe4db2acc44206a318b1388051823",
    "title": "醉蓬莱·坐韵海楼，为颜鲁公旧址",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "问南朝多少，朱户雕梁，乱蓬残甓。此阁巍然，记平原遗迹。惜赏高云，留欢晴月，好句莓苔碧。销夜图书，试春帘幕，坐人百尺。",
      "晨鼓初阑，葛巾无事，纵览湖山，盱衡今昔。鲁国当年，未骂淮西贼。韵海新翻，镜源初就，慷慨尚书笔。大节千秋，危楼几代，倚栏长息。"
    ]
  },
  {
    "id": "adcfe4db2acc4420912a5aeb8282afac",
    "title": "东风第一枝·栖贤看梅，次龚芝麓",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "螺碧遥峰，鹅黄新水，大堤烟草初暖。紫骝斜袅，金鞭十里，笑花风浅。琼清粉淡。抵多少、梦云憨软。只容他、双鹤栖迟，不许美人莺燕。",
      "凝睇处、雪迷诗眼。坐久地、香吹酒面。漫夸点额含章，那数彩林隋苑。金樽檀板。逗春心、串摇珠线。问此时、陇上参差，可似何郎重见。"
    ]
  },
  {
    "id": "adcfe4db2acc4420ceb63832bdbd02c4",
    "title": "满江红·和孝威韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "春雨桃花，见前夜、苕溪初涨。喜良友、东来双浆，布帆无恙。白雪诗歌行笈里，青霞笑语吹台上。更举杯、邀月有江鲈，樽堪饷。",
      "樊川梦，情难漾。旗亭句，人空唱。看游蜂扰扰，蜜为谁酿。燕市漫弹高士筑，邓林本是仙人杖。问何年、乞得鉴湖归，臣无状。"
    ]
  },
  {
    "id": "adcfe4db2acc4420ceb6383285340997",
    "title": "满江红·和孝威韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "秋老苕川，故人来、雨窗横膝。念往日、欢场胜事，而今非昔。阮叟尚能矜旷达，卢郎未便称荣适。但锦囊、佳句字频探，金壶漆。",
      "诗酒计，谁能得。山水约，应无失。想心期有素，亮予非饰。剡雪且须留棹住，杜陵不碍将丝乞。看亭皋、落木乱离悰，真堪惜。"
    ]
  },
  {
    "id": "adcfe4db2acc4420ceb638329682c44e",
    "title": "满江红·和孝威韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "好友经过，客同住、萧斋促膝。更羡是、殷勤投赠，慰予从昔。名士谁能过卫玠，诗人偏爱随高适。较当年、杜义更如何，睛如漆。",
      "倾盖处，君相得。棹舟来，吾未失。信风流蕴藉，无烦修饰。狂草直须裙练写，新词不用巾绡乞。想五陵、裘马正当时，时应惜。"
    ]
  },
  {
    "id": "adcfe4db2acc44202f45251aeaf3e1ff",
    "title": "春从天上来重登超然台",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "雨过知春。把万壑千岩，尽满晴云。旧游重到，携取芳樽。班荆共坐嶙峋。爱朝来风日，较往昔、益觉清芬。",
      "但开眸，有春山如髻，春水如鳞。依然去年醉处，听碧管红弦，已换闲人。雪殢梅须，金舒柳带，江湖着意翻新。问风流苏白，今何在、画里乾坤。酒微醺，振衣一啸，烟霭纷纷。"
    ]
  },
  {
    "id": "adcfe4db2acc44204fdcbb8dd0dedb0e",
    "title": "沁园春·题顾荇文碧梧翠竹堂",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "山水之间，丘壑存焉，为谁所居。是玉山往岁，雅人遗意，金昌此日，野客新庐。百尺青瑶，千竿碧玉，映带浓阴五亩馀。当清昼，听凤吟鸾啸，天籁徐徐。",
      "红桥仄径萦纡，更着个茅亭对绿渠。况龙文藻思，烟云能赋，虎头妙笔，瀛海堪图。都谓先生，可称高士，为圃为农并读书。吾深羡，羡此中大隐，却胜菰芦。"
    ]
  },
  {
    "id": "adcfe4db2acc4420ac5c54fa43b2d0e4",
    "title": "贺新郎·次子寿韵，送袁两生归娶广陵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "似汝真佳客。立亭前、轻衫侧帽，品红裁碧。醉后偶然歌水调，擪碎江头铁笛。且莫笑、登楼岑寂。试问周郎能顾曲，向年时、赤壁才摧敌。君好去、图鹏息。",
      "蓝桥本是裴航宅。况雷塘、玉箫明月，风流难毕。镜阁双眉人待画，索笑三生旧石。又岂待、阮家南北。从此临邛沽酒伴，羡远山、对影肩双立。齐拍手，称连璧。"
    ]
  },
  {
    "id": "adcfe4db2acc4420d16a6a2fa89e3b74",
    "title": "金人捧露盘·怀旧",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "忆当时，年犹少，在江南。有英豪、鹤盖鸾骖。红楼十二，鸳鸯结队舞春衫。紫骝稳系花多处，燕姹莺酣。",
      "到今朝，思前事，桃枝黯，柳条毵。景阳宫、芳草生惭。鸡鸣人散，六朝金粉付云岚。东风憔悴兰成老，枉醉双柑。"
    ]
  },
  {
    "id": "adcfe4db2acc442049c3044f82d0ee5e",
    "title": "贺新郎·送邓孝威，用辛韵",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "去矣无多说。记当年、英雄细数，管予君葛。偶出便知成小草，辜负剡溪夜雪。尽冷落、北山晞发。此地相逢同浩叹，且青尊、醉吸苕川月。为起舞，弄柔瑟。",
      "朝来画浆还催别。笑年来、暮云春树，几番离合。落落行藏空手版，难问圆蓍智骨。看柳色、红亭凄绝。虎气龙文知甚日，向建津、再会芙蓉铁。酒尽也，肠堪裂。"
    ]
  },
  {
    "id": "adcfe4db2acc4420183e6264b47cf104",
    "title": "临江仙·赠江夏君",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "一自语溪同跨凤，人间多少崎嵚。不关红粉是知音。典衣春贳酒，烧烛夜调琴。",
      "记得黔娄当日，却怜司马而今。夜香台上两情深。手持鸾鹊纸，心爱凤凰簪。"
    ]
  },
  {
    "id": "adcfe4db2acc4420183e626493f84dd3",
    "title": "临江仙·赠江夏君",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "忆昔茂陵犹覆发，相逢碧玉亭亭。十年飘泊共瑶京。彩云徒入梦，白月太无情。",
      "枕膝空留一语，招魂已隔三生。可怜来去未分明。纸衣悲大妇，画扇泣遗婴。"
    ]
  },
  {
    "id": "adcfe4db2acc44200bb7f90eb274980f",
    "title": "唐多令·初秋",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "凉入葛衣松。斜阳叠乱虹。帘影外、蝉语匆匆。轧鹊排桥看又过，零落尽，藕花红。",
      "愁极转成慵。黄花怕与逢。旧江山、恨煞吴侬。巷口乌衣城上柳，能几日，是西风。"
    ]
  },
  {
    "id": "adcfe4db2acc442045e60d5c6ddd013d",
    "title": "破阵子·放歌",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "少小曾工击剑，从前爱读离骚。五色文章修凤阁，十载郎官困马曹。而今误宝刀。",
      "衣上未弹成迹，镜中赢得霜毛。事业漫夸能渡虎，意气犹能拟钓鳌。醉来时自豪。"
    ]
  },
  {
    "id": "adcfe4db2acc44206817fb44000fd08a",
    "title": "西江月·春游",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "客路亭亭芳草。春行处处溪桥。倚楼儿女黛眉娇。目送锦江征棹。",
      "金屋柳烟深锁，玉人何处吹箫。几行归雁入霞霄。啼破一痕残照。"
    ]
  },
  {
    "id": "adcfe4db2acc4420b56c50b1ceafdfd5",
    "title": "黄鹂绕碧树春晴",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "丽景逢初霁，烟收楼阁，雪销庭院。砌柳官梅，正酥红萼破，淡黄丝软。凤城桃菜，早人与、东风相见。看又是、几个迷香嫩蝶，窥帘轻燕。",
      "渐觉罗窗手暖。试裁缝、袖温金钏。记前事、有笼灯密约，寻花娇啭。惆怅欢情似梦，空叹惜、韶华变。教人闷倚衣篝，暗低纨扇。"
    ]
  },
  {
    "id": "adcfe4db2acc4420adf4277eadc31d96",
    "title": "一剪梅·题染香阁贴瓣梅花",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "梦断罗浮玉作尘。谁认前身。难认前身。美人夙世是花神。意到成春。手到成春。",
      "看来点点尚鲜新。雪也如真。月也如真。不须憔悴怨黄昏。返得香魂。返得愁魂。"
    ]
  },
  {
    "id": "adcfe4db2acc442013ca8b84f6d7c091",
    "title": "临江仙·题金夫人画盗盒图",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "雪夜烧灯浮绿酒，西园宾客重来。扫眉人有不凡才。笔床翡翠，妆罢写幽怀。",
      "儿女英雄谁复问，人间多少尘埃。解围闲煞小金钗。神仙来去，一叶坠庭阶。"
    ]
  },
  {
    "id": "adcfe4db2acc4420c0529e3fb0944837",
    "title": "念奴娇·冬日，偕野君、循蜚饮荩思斋头",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "碧毡飘雪，正窗畔梅蕊，又开初腊。人有机云同载酒，倾倒小花蛮榼。醉眼横天，雄心问月，笑把刘伶锸。乌乌耳热，筑声夜半相答。",
      "更有秋浦先生，南州高士，拈韵朱丝靸。一曲旗亭成绝调，谁许浪称荀鸭。身外浮名，眼中怪事，总付风前蜡。倚楼横笛，为予更扫陈榻。"
    ]
  },
  {
    "id": "adcfe4db2acc4420693a84e4b564ff3d",
    "title": "金菊对芙蓉庚申秋日，再集休园，即席分得茵字",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "蒋径重开，陶门乍启，依然一拂清风。喜康成公子，手掌能同。邀宾不惜倾家酿，高吟处、鹦鹉偏工。那堪更是，月当杨柳，秋在芙蓉。",
      "一饮吸尽千钟。记檐前蟾魄，三见如弓。况樽携蛮榼，烛艳纱笼。挥毫忽发狂奴兴，问人中、何处情浓。夜阑还倚，踏残桐影，梦卧花丛。"
    ]
  },
  {
    "id": "adcfe4db2acc4420f6f2742691d8eacd",
    "title": "鹊桥仙·再为蔡夫人寿",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "珊瑚插架，芙蓉擘纸，共把文姬再唤。谁知浴佛向红窗，又占取、莲花一瓣。",
      "当年笔虎，前身梦乌，消得梁家玉案。紫绨图就满巾箱，却不许、刘郎偷看。"
    ]
  },
  {
    "id": "adcfe4db2acc4420f6f27426fab06333",
    "title": "鹊桥仙·再为蔡夫人寿",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "玉箫引凤，金龙放鸽，甲子韶华初半。水晶帘下恰梳头，早展满、鹅溪素练。",
      "云因意起，花随手发，笑引绿华为伴。儿家琴曲本中郎，谁说道、夫人姓管。"
    ]
  },
  {
    "id": "adcfe4db2acc442020cb6219581b590b",
    "title": "春光好·迎春",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "春来也，是何时？没人知。先到玉儿头上，袅花枝。",
      "十二画楼帘卷，红妆笑语参差。争向彩幡成队去，看朱衣。"
    ]
  },
  {
    "id": "adcfe4db2addbdcdf449c968d78f2195",
    "title": "凤凰台上忆吹箫·题拙宜园乐府五种",
    "authorName": "钱玉吾",
    "authorId": "adcfe4db2addbdcdd1457b72d1457b72",
    "dynasty": "清",
    "content": [
      "修月帘栊，织云亭榭，最宜琴语缠绵。为爱拈红豆，瘦了三年。病酒伤春情绪，都付与、急管繁弦。消魂处、夕阳无限，只在愁边。",
      "谁怜。拍中换拍，千万折柔肠，吹断还连。算一番花放，一度离天。唱到青青柳色，催梦去、梦也难圆。歌筵畔，拚将此身，化作啼鹃。"
    ]
  },
  {
    "id": "adcfe4db2b1855f690bdbd82072d1520",
    "title": "满江红",
    "authorName": "徐芝",
    "authorId": "adcfe4db2b1855f6d1457b72d1457b72",
    "dynasty": "清",
    "content": [
      "七宝同心，早相伴、其人如玉。忆当日、谢公付与，凤头新琢。几度春风明镜晓，一朝噩梦天涯觉。卅九年，簪导尽飘零，奁中独。",
      "猛摧折，胶难续。伤往事，悲风木。想波恬古井，旧愁顿触。翡翠笔床离案久，梅花院落吟情缩。忽无端，鸿雪又留痕，人间读。"
    ]
  },
  {
    "id": "adcfe4db2b7bcb2b498ef0bddeb8bd27",
    "title": "南乡子·闻笛",
    "authorName": "郭慧瑛",
    "authorId": "adcfe4db2b7bcb2bd1457b72d1457b72",
    "dynasty": "清",
    "content": [
      "隔院度红腔。细逐宵风转曲廊。四顾无人蛩语歇，微凉。惜少歌喉啭泰娘。",
      "夜色照瑶窗。酒盏犹温月过墙。雨被蝉琴■住了，梅黄。又报梅花落楚江。"
    ]
  },
  {
    "id": "adcfe4db2b7bcb2bd0536f0ef50e3d58",
    "title": "捣练子·晓从圣因寺入钱塘门",
    "authorName": "郭慧瑛",
    "authorId": "adcfe4db2b7bcb2bd1457b72d1457b72",
    "dynasty": "清",
    "content": [
      "残月白，早霞红。岸柳依依战晓风。傍水人家门未启，隔湖吹堕一声钟。"
    ]
  },
  {
    "id": "adcfe4db2bab3ddca8dca44f8b71decb",
    "title": "浣溪沙·秋闺闻雁",
    "authorName": "张学典",
    "authorId": "adcfe4db2bab3ddcd1457b72d1457b72",
    "dynasty": "清",
    "content": [
      "庭院萧疏落叶稠。数声寒雁起汀洲。惊回蝶梦故园游。",
      "翠柳凋残宁似惜，黄花憔悴不禁秋。仰看双影漫凝眸。"
    ]
  },
  {
    "id": "adcfe4db2bab3ddcb176d2314611650c",
    "title": "苏幕遮·咏秋海棠和外",
    "authorName": "张学典",
    "authorId": "adcfe4db2bab3ddcd1457b72d1457b72",
    "dynasty": "清",
    "content": [
      "嫩舒红，轻剪翠。拂拭新妆，一种天然媚。浅晕胭脂凝宿醉。力怯凭阑，香梦初惊起。",
      "映残霞，笼晓雾。娇态含情，欲语还羞吐。自是月中丹桂侣。一夜金风，吹向瑶阶聚。"
    ]
  },
  {
    "id": "adcfe4db2bab3ddcdd17844ea5a95f4d",
    "title": "蝶恋花·六妹放纸蝶戏作",
    "authorName": "张学典",
    "authorId": "adcfe4db2bab3ddcd1457b72d1457b72",
    "dynasty": "清",
    "content": [
      "绛袖玉纤牵一线。新制云衣，冉冉凌空展。赵后香魂疑更返。东君谪作探花伴。",
      "斜逐游蜂过柳院。倦绣佳人，误扑轻罗扇。一自飘扬春不管。多情空把东风怨。"
    ]
  },
  {
    "id": "adcfe4db2bab3ddc4334969f80ad63b7",
    "title": "蝶恋花",
    "authorName": "张学典",
    "authorId": "adcfe4db2bab3ddcd1457b72d1457b72",
    "dynasty": "清",
    "content": [
      "力弱巧将纤缕系。粉翅翩翩，恐逐东风去。未解寻香花下度。玉人芳信犹耽误。",
      "轻薄却同飞絮舞。乍见疑真，扑向枝头堕。可是蒙庄幽梦破。魂消不识春归路。"
    ]
  },
  {
    "id": "adcfe4db2bab3ddc9b02ba6d4596815c",
    "title": "菩萨蛮",
    "authorName": "张学典",
    "authorId": "adcfe4db2bab3ddcd1457b72d1457b72",
    "dynasty": "清",
    "content": [
      "远烟笼翠舒新柳。春光暗向楼中逗。莫把绣帘开。东风引恨来。",
      "遥山云一带。人在云山外。芳草似离情。逢春处处生。"
    ]
  },
  {
    "id": "adcfe4db2c34d7f7424889e7552a894b",
    "title": "荷叶杯·有所思",
    "authorName": "陈沅",
    "authorId": "adcfe4db2c34d7f7d1457b72d1457b72",
    "dynasty": "清",
    "content": [
      "自笑愁多欢少。痴了。底事倩传杯。",
      "酒一巡时肠九回。推不开。推不开。"
    ]
  },
  {
    "id": "adcfe4db2c34d7f74428184b2792d94c",
    "title": "转应曲送人南还",
    "authorName": "陈沅",
    "authorId": "adcfe4db2c34d7f7d1457b72d1457b72",
    "dynasty": "清",
    "content": [
      "堤柳。堤柳。不系东行马首。空馀千缕秋霜。",
      "凝泪思君断肠。肠断。肠断。又听催归声唤。"
    ]
  },
  {
    "id": "adcfe4db2c34d7f79068484e14340860",
    "title": "丑奴儿令梅花",
    "authorName": "陈沅",
    "authorId": "adcfe4db2c34d7f7d1457b72d1457b72",
    "dynasty": "清",
    "content": [
      "满溪绿涨春将去，马踏星沙。雨打梨花。又有香风透碧纱。",
      "声声羌笛吹杨柳，月映官衙。懒赋梅花。帘里人儿学唤茶。"
    ]
  },
  {
    "id": "adcfe4db2cd5a5b74f6801f141b670f6",
    "title": "捣练子·即事",
    "authorName": "陈银",
    "authorId": "adcfe4db2cd5a5b7d1457b72d1457b72",
    "dynasty": "清",
    "content": [
      "添沉水，理瑶笙。宝帘摇曳细风生。偷将离恨花前诉，只恐鹦哥浪学声。"
    ]
  },
  {
    "id": "adcfe4db2d8f351c490dbf13e98b86d7",
    "title": "东风第一枝·菜花",
    "authorName": "杜文澜",
    "authorId": "adcfe4db2d8f351cf0bbac6fb4568df2",
    "dynasty": "清",
    "content": [
      "麦陇残寒，桑阴碎雨，酿成一片花意。买春谁散金钱，媚晚竞铺绣绮。遗钿漫拾，俏不上、玉人钗尾。但满村、乱蝶竛竮，暗逐凤靴香细。",
      "围古寺、翠烟似洗。沿败井、旧愁又起。最怜小径三叉，占了夕阳半里。薹心抽老，怕悄换、乡园滋味。趁那角、野店青旗，独倚破篱闲醉。"
    ]
  },
  {
    "id": "adcfe4db2d8f351c293cbaa23e9bb5db",
    "title": "长亭怨慢",
    "authorName": "杜文澜",
    "authorId": "adcfe4db2d8f351cf0bbac6fb4568df2",
    "dynasty": "清",
    "content": [
      "竟偷被、东风吹暮。绮销香、画桥扬絮。燕子归来，一襟幽怨向谁语。落花蛛网，偏不放、春魂去。后约问蔷薇，早拍遍、阑干无数。",
      "空误。甚年华似水，却把旧愁留住。新寒未减，尚负手、玉阶寻句。待检点、小扇轻衫，笑呼酒、烟萝深处。奈树外斜阳，还惹残莺啼苦。"
    ]
  },
  {
    "id": "adcfe4db2d8f351ce3fe0eea53853d8a",
    "title": "梅子黄时雨",
    "authorName": "杜文澜",
    "authorId": "adcfe4db2d8f351cf0bbac6fb4568df2",
    "dynasty": "清",
    "content": [
      "阁住离思，任门掩昼阴，苔砌慵扫。奈画上斜阳，又添愁稿。知否江南三月暮，玉骢嘶断迷芳草。孤怀悄。杜宇几声，犹道归好。侵晓。",
      "酴醾开了。甚寻香倦后，翻被花恼。只燕子知人，天涯怀抱。鸡塞梦回闻戍角，小屏山里春沙杳。帘波袅。一溪越梅吹老。"
    ]
  },
  {
    "id": "adcfe4db2d8f351c00f14364b4b90d5a",
    "title": "高阳台·平山感旧",
    "authorName": "杜文澜",
    "authorId": "adcfe4db2d8f351cf0bbac6fb4568df2",
    "dynasty": "清",
    "content": [
      "髡柳稣青，瘢苔褪碧，醉翁仙魄谁招。瘦了斜阳，隔江山色萧条。孤城一片霜笳起，问玉人、那处吹箫。便游踪、不是重来，也怕魂销。",
      "阑干况是当年倚，唤冶红深翠，曾款轻桡。断梦惺忪，可怜明月今宵。湖光似恨鸥乡冷，趁东风、卷起春潮。更禁他、残鴂声声，啼过红桥。"
    ]
  }
]