[
  {
    "id": "adcfe4db5a1812579c4bcf4e689f00ae",
    "title": "青玉案·并蒂兰",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "佳人空谷曾倾国。倚春盎，枝骈茁。心史孤根清泪湿。几经风雨，一番怜惜。合见琴台侧。",
      "连鬟并暖欢相得。不羡汉宫赵家璧。双照无双夸角色。沅陵波绿，楚江裙碧。纫佩余芳溢。"
    ]
  },
  {
    "id": "adcfe4db5a18125790db7ed030fff1d1",
    "title": "鹧鸪天·昨日立秋，今日星期，明日七夕",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "小阁疏帘漫卷舒。神仙伴侣有何殊。银河鹊渡秋宵乍，钿盒金钗私语初。",
      "花绰约，影扶苏。柳眉相对月梳梳。赢来多少风流梦，消受星期贴体酥。"
    ]
  },
  {
    "id": "adcfe4db5a181257b7d20919b9db45be",
    "title": "行香子·九月初三，和螺川韵",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "月向谁娇。眉恁谁描。恰珍珠、露湛今宵。风欺薄袖，酒逞柔腰。甚渚边凫，枝头蝶，水中鱽。",
      "香为谁飘。花待谁浇。寄相思、红豆曾抛。梦回怜枕，诗发寻瓢。溯蜀江云，湘江雨，浙江潮。"
    ]
  },
  {
    "id": "adcfe4db5a181257b11ab7af0fe2051b",
    "title": "浣溪纱庚子上巳，用蜕园前韵",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "晓色晴开淡荡烟。绿杨庭院画楼边。小妆红粉杏花天。",
      "昼永困眠修稧懒，愁消新曲赌春妍。不知何处是神仙。"
    ]
  },
  {
    "id": "adcfe4db5a1812573271c7a472ca2490",
    "title": "高阳台·上元移筝",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "银甲调莺，金钗掠凤，记曾低按秦吟。雁阵惊寒，浑疑衡浦沙沉。却怜赵女情何限，恋声声、梦断难禁。到而今。逸相重招，仙籁还寻。",
      "十三弦底魂消处，甚湘灵遗瑟，蜀客传琴。明月来时，绿窗花影帘侵。试弹一曲相思调，数江南、谁是知音。寄芳心。画阁綀囊，庭院深深。"
    ]
  },
  {
    "id": "adcfe4db5a181257bb2bff246127af7c",
    "title": "忆王孙·芦花雁阵图",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "洞庭木落水边秋。院宇谁家不记愁。雁阵惊寒字字休。",
      "下汀州。赢得芦花白尽头。"
    ]
  },
  {
    "id": "adcfe4db5a181257c2ebbe3bf97379aa",
    "title": "鹧鸪天",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "一枕醒来别绪牵。身心离会两难全。低佪湘梦依稀雨，隐约巫云缥缈烟。",
      "深院静，绣帷搴。相逢无语更相怜。春风爱拂多情月，花影移窗越样妍。"
    ]
  },
  {
    "id": "adcfe4db5a181257c2ebbe3bc098cd49",
    "title": "鹧鸪天",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "红闹杏梢绿柳深。凭谁生意主园林。穿花紫燕衔微雨，隔叶黄鹂啭好音。",
      "回昨梦，整罗襟。春宵无价敝千金。中年拚放风流胆，绝艳难拘月下心。"
    ]
  },
  {
    "id": "adcfe4db5a18125725eb6af7c3c50e23",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "小帘楼畔。可许琴心愿。别恨天涯芳草怨。只怕离肠先断。",
      "几番气短情长。枉抛珠泪千行。点湿墙头红粉，杏花春雨斜阳。"
    ]
  },
  {
    "id": "adcfe4db5a181257d52e0003ae9d373a",
    "title": "徵招步杨千里题词韵",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "帘栊莫怨东风晚，年年燕莺催老。丽日总关情，检金奁初稿。碧螺眉黛扫。待相约、绿窗吟啸。暗惜尊前，却妨云梦，几经愁抱。",
      "肠断是黄昏，嗟孤负、分茶斗签才调。绮思剔心心，引新词绝妙。笔端春未杳。倚人醉语香花貌。省多少、刻骨缠绵，奈艳阳非早。"
    ]
  },
  {
    "id": "adcfe4db5a1812576b16f5c99f558f65",
    "title": "念奴娇·步紫宜书和小山词后韵",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "莲塘佳景，伫出群标致，靓妆花朵。忍惜应时拗折取，微会芳心可可。一斛明珠，千丝金缕，袅袅偷声和。念奴歌好，玉台新咏娇妥。",
      "偏是宛转情柔，缠绵思挚，流露辞中火。帘卷西风人已醉，道似魂消真个。一字闲愁，二窗别调，月觑浮云破。潇湘波影，倩伊清梦同作。"
    ]
  },
  {
    "id": "adcfe4db5a181257fb9402f6b6c0f08a",
    "title": "鹧鸪天·为紫宜补六花卷二首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "清秘灵鹣席上珍。重游水缋著缤纷。采毫颊缀三分色，湘梦奁开六幅裙。",
      "脂潋滟，粉氤氲。诗中画里唤真真。倩扶花伴姑仙紫，五百年前疑是君。"
    ]
  },
  {
    "id": "adcfe4db5a181257fb9402f615e95ccc",
    "title": "鹧鸪天·为紫宜补六花卷二首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "六叠清平绝妙辞。春风秋色种相思。三生慧业眉先扫，双影临池花底期。",
      "开万紫，斗红宜。珠联小字倩芳菲。新妆旧曲回重数，十二阑干合凭伊。"
    ]
  },
  {
    "id": "adcfe4db5a181257e68d647d5da7cfa3",
    "title": "泛清波摘编",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "鸳鸯舫小，杨柳腰柔，双桨渐移湖上好。燕娇莺怯，可是春风尚时早。西陵道。红楼倚马，珠户调琴，前度杏花深处了。钿合钗分，便觉轻狂纵年少。",
      "镜花渺。惊断艳阳逝波，忍看谢池芳草。回想油车袖香，绣堤笼晓。叹人杳。秦路旧迹尽迷，蓝桥甚时重到。怎怪多情宋玉，梦魂倾倒。"
    ]
  },
  {
    "id": "adcfe4db5a1812575cb780f27e11dc00",
    "title": "思远人",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "回忆西窗秋梦断，帘底记曾客。当筵聚散，些时欢爱，还向镜中得。",
      "泪珠莫负红巾滴。惨淡和笺墨。算几度蜜情，似云如电，微茫尽春色。"
    ]
  },
  {
    "id": "adcfe4db5a181257f45337b7eb455b70",
    "title": "临江仙·八首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "密约谁知有约，钟情偏道无情。心中暗计美前程。相思珠簌簌，痴立玉亭亭。",
      "望断遥天雁影，似闻隔院琴声。羞花掷果两知名。双栖微愿了，一笑许倾城。"
    ]
  },
  {
    "id": "adcfe4db5a181257f45337b7feae45fd",
    "title": "临江仙·八首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "青帐旧欢多丽，红窗初日方长。木兰双桨舣横塘。花遮烟雨好，人昵粉脂香。",
      "草绿迷归吴苑，风流小驻钱唐。吹笙伴醉互评量。今宵休便去，低问宿谁行。"
    ]
  },
  {
    "id": "adcfe4db5a181257f45337b72be1554a",
    "title": "临江仙·八首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "漫道频年容与，欲倾积愫还稀。何从酬唱定情诗。云行流水外，月约惜花时。",
      "密意微传心会，偷欢只怕人知。却愁春去挽春归。柳梅争渡日，桃李满园枝。"
    ]
  },
  {
    "id": "adcfe4db5a181257f45337b70f7df86e",
    "title": "临江仙·八首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "红映小桥栏曲，绿遮细柳帘垂。十分芳绪恼人时。月明花似语，春满蝶争飞。",
      "傍水湘灵解佩，疑云蜀锦纫衣。梦阑魂断又寻思。天台从路隔，空怅阮郎归。"
    ]
  },
  {
    "id": "adcfe4db5a181257f45337b70fd42c24",
    "title": "临江仙·八首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "春滞嫣红著处，雨霏新绿生时。谁家庭院有莺啼。风情吹柳絮，人面折花枝。",
      "襟上频添泪粉，心中无限芳菲。子规常道不如归。黯怜蛛结网，争羡燕交飞。"
    ]
  },
  {
    "id": "adcfe4db5a181257f45337b7a89990fd",
    "title": "临江仙·八首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "缘问蓝桥何处，会教萍水能逢。屏前相遇送春风。笑盈眉展碧，羞晕颊流红。",
      "万事多磨时阻，几番低诉心同。可怜好景易成空。絮飞人别后，花落梦痕中。"
    ]
  },
  {
    "id": "adcfe4db5a181257f45337b76b109bfb",
    "title": "临江仙·八首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "检点温情绮梦，几回浅醉闲眠。黄昏絮语小镫前。每逢梨雨夜，辜负杏花天。",
      "苏小当门有柳，桃根欲渡无船。十年相见只相怜。从今云迹散，何处月重圆。"
    ]
  },
  {
    "id": "adcfe4db5a181257f45337b74a7f7582",
    "title": "临江仙·八首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "眼底流红飞点点，尊前凝绿自亲亲。倾杯无语渍罗巾。西窗曾剪烛，南陌不逢人。",
      "醉里真能花解语，醒来原是梦中身。秋风卷幕不嫌频。千金拚买泪，一笑又生春。"
    ]
  },
  {
    "id": "adcfe4db5a18125776a263d1dfdc0d05",
    "title": "碧牡丹",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "乍梦秋风扇。还识栖梁燕。一段离情，恍认花飞人远。旧约难凭，芳信思量遍。别来消瘦深院。",
      "正无限。自恨年又晚。茫茫境迁时换。绮陌曾游，系惹柳丝长短。怕说温柔，歌罢从头愿。随阳犹认归雁。"
    ]
  },
  {
    "id": "adcfe4db5a18125781632d0de11dc9f5",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "浅逗深情一笑钟。低头花面几番红。小楼不寐听春雨，绣户斜开漏晓风。",
      "轻忍别，再难逢。天涯芳草梦谁同。蓝桥空惹相思约，只与萧郎陌路中。"
    ]
  },
  {
    "id": "adcfe4db5a18125781632d0d4c068d3d",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "玉镜台前暗送香。侵晨浅约敢轻狂。蝶翻金粉偎春暮，花罥残红恼艳阳。",
      "情缥缈，影微茫。思萦离恨日偏长。绿笺密记花前事，青鸟无凭泪几行。"
    ]
  },
  {
    "id": "adcfe4db5a18125781632d0d59ff67d7",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "隔水惊鸿会远心。轻歌缓拍觅知音。窗前邀月情何切，花下遗笺意自深。",
      "听夜漏，度邻砧。黄庭初拓背人临。忽传家报催归急，忍泪无辞抵万金。"
    ]
  },
  {
    "id": "adcfe4db5a18125781632d0d965ebb50",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "沧海探珠烂熳游。五湖旧约一扁舟。风翻前度桃花扇，月印当年燕子楼。",
      "山敛翠，水凝流。江南好景信多愁。周郎曲顾无双曲，宋玉秋悲第几秋。"
    ]
  },
  {
    "id": "adcfe4db5a18125781632d0de46818f0",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "一曲双成忆凤箫。乌云亸鬓最妖娆。银镫潋滟春还满，玉笛悠扬恨自消。",
      "河漫漫，汉迢迢。荑尖衩试瘦裙腰。凭将千日温鸳梦，何羡双星渡鹊桥。"
    ]
  },
  {
    "id": "adcfe4db5a18125781632d0d14deebb0",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "何必温存贴玉腮。唾绒争逐笑颜开。门阑雪氅猧儿跃，花隔风屏凤子来。",
      "撩玉笋，坠金钗。一时微愠锁阳台。宫鸦宝髻频频按，鸳被重熏意又回。"
    ]
  },
  {
    "id": "adcfe4db5a18125781632d0d0126227d",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "罗扇轻衫纳夜凉。油车宝马掣斜阳。小休村渡黄茅店，倦旅梵宫白玉床。",
      "脂泛艳，粉生香。一团红玉梦寻长。沉西晓月多情照，教护侵寒进卯觞。"
    ]
  },
  {
    "id": "adcfe4db5a18125781632d0d1fde7a10",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "惯底心心两印同。同心一曲抵千钟。低偎笑靥香肤雪，倦舞残妆翠袖风。",
      "春思荡，酒颜红。鸳鸯被暖不嫌冬。琉璃窗外天如水，碧海今宵月满空。"
    ]
  },
  {
    "id": "adcfe4db5a18125781632d0d792de4d9",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "开遍荼蘼乍过春。满天飞絮扑离人。深深院落花经雨，悄悄帘栊柳拂云。",
      "斟别酒，带微醺。缕金衫子薄罗裙。回头欲说浑无语，珍重三声后会君。"
    ]
  },
  {
    "id": "adcfe4db5a18125781632d0d5790132d",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "群玉山头佩响传。瑶台花影分神仙。东坡芳草朝云伴，西子吴宫夜月前。",
      "消永昼，怯流年。落霞秋水共长天。多缘凤股分钗恨，重试鸾妆对镜圆。"
    ]
  },
  {
    "id": "adcfe4db5a18125781632d0d73b57d75",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "风雨连宵春易残。楼前不语倚阑干。落花未识难成果，流水无情去不还。",
      "休漠漠，便闲闲。黄金乏术驻芳颜。花开好处应须折，折向纱笼护碧寒。"
    ]
  },
  {
    "id": "adcfe4db5a18125781632d0d5334a1bf",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "记得欢娱少壮时。东邻容与旧相知。非关后约原前约，讳说无期暗有期。",
      "云淡淡，月迟迟。金炉烟袅结春思。崔郎合对桃花面，京兆能描柳叶眉。"
    ]
  },
  {
    "id": "adcfe4db5a18125781632d0d40cff297",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "燕子南飞雁北归。两重心字一篇诗。风尘咫尺游丝断，云路迢遥倦梦回。",
      "萦绮思，点春衣。碧桃摇曳绿窗西。春风人面胡麻饭，崔护刘郎不自知。"
    ]
  },
  {
    "id": "adcfe4db5a18125781632d0dd1abe884",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "坠絮飘红贴地飞。春归何处鴂长啼。东风不管花狼藉，恁借秋千送向谁。",
      "吹浪远，逐波微。斜阳泪满点征衣。天涯芳草王孙怨，梦断离魂倩女归。"
    ]
  },
  {
    "id": "adcfe4db5a18125781632d0d3db42c0a",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "小小池塘去采莲。莲心味苦孰能传。鸳鸯叶底三更梦，翡翠屏前六月天。",
      "清露重，宝珠圆。钗钿忍说好因缘。凭谁能奏琴心曲，拨到求凰故急弦。"
    ]
  },
  {
    "id": "adcfe4db5a18125781632d0d7332a6b6",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "出水红妆懒画眉。莫将清镜误淤池。芳名解语明珰佩，罗袜凌波锦带垂。",
      "凝望远，恨逢迟。风流还续洛川诗。凭虚翠盖鸳鸯梦，月约香偷度不期。"
    ]
  },
  {
    "id": "adcfe4db5a18125781632d0d71d7e893",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "脂印心田一点红。丹青引里早生逢。西楼酒赌花间句，南陌香吹带角风。",
      "潘令老，步兵穷。青衫纨扇赋情同。从今不许寻常见，缥缈巫云十二峰。"
    ]
  },
  {
    "id": "adcfe4db5a18125781632d0d6964cdf5",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "暗里殷殷试嫁衣。个中消息祗君知。双针素缕香罗带，小字亲题玉枕诗。",
      "随月影，步云墀。两情泥水合丸时。炼成花底同心茧，真结人间连理枝。"
    ]
  },
  {
    "id": "adcfe4db5a18125781632d0dd59cfff5",
    "title": "鹧鸪天·十九首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "愁酒曾浇信力微。痴心底澈忍娇啼。红绡袖卷雕阑舞，紫燕巢帮画栋飞。",
      "情幻极，梦真时。天涯何处不同归。卿卿我我相随约，世世生生无尽期。"
    ]
  },
  {
    "id": "adcfe4db5a181257cef2afddc7480604",
    "title": "两同心",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "梦回佳景，路隔秦源，不自在、高山流水，却留恋、麝雨芳尘。凭难遣、浅映芸窗，虚掩蓬门。便好赌句携尊。",
      "诗思凝魂。倚画槛、相怜花簇，临金镜、怕惹云昏。情何限、一卷春风，双袖脂痕。"
    ]
  },
  {
    "id": "adcfe4db5a181257d70a211e20d58aca",
    "title": "河满子·荷花",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "绮结三生霞佩，采翻十里湖光。水乡深处泥不染，风前一片清香。窈窕魂萦洛浦，依稀梦断潇湘。",
      "犹记当年玉立，愁思九叠回肠。月明人静瑶台下，盈盈倩舞轻妆。独具出群标格，何如玉蕊唐昌。"
    ]
  },
  {
    "id": "adcfe4db5a181257d70a211ecbd3bd48",
    "title": "河满子·荷花",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "渺渺银河似练，盈盈新月如钩。好缘天上佳话事，人间藉此嬉游。合意鸳鸯带结，离情杨柳梢头。",
      "试把花期回数，那堪流水无休。断云残雨都成梦，梦醒几许闲愁。清锁梧桐深院，无言独倚西楼。"
    ]
  },
  {
    "id": "adcfe4db5a181257e78f8130d6a7a82e",
    "title": "行香子",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "撷翠拈红。离会匆匆。纵无心、相感情同。语传眉妩，翩若惊鸿。恍洛浦云，湘皋雨，楚台风。",
      "芳菲花影，悠扬蝶梦，暗凝魂、余恨难穷。谱翻箫凤，丝婉琴桐。似燕归梁，鱼游水，马行空。"
    ]
  },
  {
    "id": "adcfe4db5a181257f50b8ab09a1efb9e",
    "title": "破阵子·荷花",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "红粉池边春色，绿杨影外秋迁。掩映清风明月下，仿佛行云未雨前。妆移步步莲。",
      "一点苦心脉脉，千丝柔绪绵绵。倾盖鸳鸯通密语，连理芙蓉托素弦。六郎忆少年。"
    ]
  },
  {
    "id": "adcfe4db5a18125797b5b8dadc014f4a",
    "title": "满庭芳",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "花影横烟，蝶情迷雨，寸心如束千重。天涯路隔，咫尺也难逢。病底无穷怨曲，海棠梦沉远墙洞。等闲了，赋经洛水，愁绪绕惊鸿。",
      "回思相共语，心盟金石，魂系丝桐。又谁知佳期，吹冷春风。只为诗书事业，倾杯尽、肺腑言中。凝无限，斑斑泪点，锦字洒笺红。"
    ]
  },
  {
    "id": "adcfe4db5a18125725eb6af7b715d012",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "庭前绿草。只恨芳菲早。淡淡春山眉浅扫。绿盖青羊未老。",
      "寻思语重心长。几番醉月飞觞。不觉红情斜照，娇如花露初阳。"
    ]
  },
  {
    "id": "adcfe4db5a18125725eb6af7f2d1d31c",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "吹箫自问。难道无缘分。细柳丝丝多结恨。系马斜阳远近。",
      "怜才多少情钟。沉思泪影重重。何事魂销肠断，还期梦里相逢。"
    ]
  },
  {
    "id": "adcfe4db5a18125725eb6af73a35df5d",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "风吹水皱。梦约黄昏后。记得同车携翠袖。恨晚相逢如旧。",
      "归时明月当头。酒阑难祓清愁。许是两心能印，低声笑指红楼。"
    ]
  },
  {
    "id": "adcfe4db5a18125725eb6af736937e49",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "向程无住。携手同归去。语密言长忘浅路。转眼画楼过处。",
      "离离心印常青。依依景触牵情。回首梦魂如昨，月移花影难凭。"
    ]
  },
  {
    "id": "adcfe4db5a18125725eb6af7e5ef2c62",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "池塘春草。去恨何时了。花影偏多人面少。一样宫梅娇小。",
      "相思旧曲琵琶。低徊新月窗纱。何况飞琼伴侣，萦怀咏絮才华。"
    ]
  },
  {
    "id": "adcfe4db5a18125725eb6af7f278e6ae",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "绿笺密记。花底多情事。谏果曾尝先苦味。咀嚼英华真意。",
      "桃源何处相寻。露珠任滴衣襟。漠漠水弯路曲，重重山奥云深。"
    ]
  },
  {
    "id": "adcfe4db5a18125725eb6af759216f2b",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "行云有意。流水心如碎。肠断不堪提往事。锦字红笺谁寄。",
      "风来秋警梧桐。月移帘影朦胧。不料今宵难寐，与消漏永声中。"
    ]
  },
  {
    "id": "adcfe4db5a18125725eb6af7695ea2bf",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "春来秋去。极目天涯路。细雨斜风飞不度。燕子定巢何处。",
      "离情愁绪多端。难穷曲水重山。无限身心倚遍，眸凝十二阑干。"
    ]
  },
  {
    "id": "adcfe4db5a18125725eb6af7dedacd92",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "伊人何处。几度来还去。那日马蹄芳草路。惹起寸心万绪。",
      "画楼绣户斜开。待携明月重来。黛影双修翠柳，脂痕一点红梅。"
    ]
  },
  {
    "id": "adcfe4db5a18125725eb6af72642ba91",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "低徊不尽。难了寻芳信。独自拈钗撩短鬓。仿佛愁春未醒。",
      "无聊深锁琼楼。背人闲唱伊州。燕子飞归风动，迎花先卷帘钩。"
    ]
  },
  {
    "id": "adcfe4db5a18125725eb6af78224c2de",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "敷文尽去。隽语无嫌絮。醉意狂情禁不住。争似谁家深处。",
      "窗前月色微昏。更阑悄掩重门。正好相倾肺腑，胜于真个销魂。"
    ]
  },
  {
    "id": "adcfe4db5a18125725eb6af756cb01dc",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "脂香沾袖。如醉葡萄酒。诗意门藏栽五柳。宝树芳邻彩寿。",
      "动人似叩心弦。柔情都绕灯前。一笑眸回夙印，今宵明月华圆。"
    ]
  },
  {
    "id": "adcfe4db5a18125725eb6af7b273d314",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "灯飘路转。散了花间宴。蜀锦新袍赐春殿。犹是个侬针线。",
      "行行醉眼如迷。重寻阆苑幽栖。今夜素娥来下，无须取月云梯。"
    ]
  },
  {
    "id": "adcfe4db5a18125725eb6af73d1eb5e1",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "归迟莫怨。惯惹游丝转。欲问一春能几见。玉指数来都遍。",
      "满园斜日笼明。裁花剪叶无凭。诉与东风休怪，燕儿生小多情。"
    ]
  },
  {
    "id": "adcfe4db5a18125725eb6af7780c1efe",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "残灯乍醒。好梦愁无定。枕角窥人斜月影。窣地冰帘风静。",
      "几回北雁南征。几多水驿山程。正是相思难计，谁家玉笛飞声。"
    ]
  },
  {
    "id": "adcfe4db5a18125725eb6af740b0a68a",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "寻寻多遍。却在屏风转。双脸断红娇一片。黛浅微含幽怨。",
      "斜阳渐下楼边。黄金不换华年。难怪昨宵半醉，玉纤犹捧觥船。"
    ]
  },
  {
    "id": "adcfe4db5a18125725eb6af761259029",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "碧桃娇小。底事飘零早。一任春光容易老。人比春光更好。",
      "盈盈乍识芳期。低徊欲语偏迟。忽地翠颦红敛，佯歌金缕新词。"
    ]
  },
  {
    "id": "adcfe4db5a18125725eb6af72e966d7a",
    "title": "清平乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "雨轻风小。芳径闲人少。绰约裙腰连碧草。恰似青梅未老。",
      "故持纨扇题诗。诗中暗说心期。若问清狂几许，风流依旧年时。"
    ]
  },
  {
    "id": "adcfe4db5a1812570ebc4c4f878a943b",
    "title": "梁州令",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "别恨从谁说，暗结愁丝千缕。多情最是恨无情，缘何自向无情处。相逢犹怕萦离绪。",
      "没计留欢住。轻如隔院风絮。飞来便欲还飞去。"
    ]
  },
  {
    "id": "adcfe4db5a1812573493bf32cb555149",
    "title": "解佩令",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "月圆明引，花阴暗去。忍无言、难尽离愁绪。赋托佳期，恁解佩、微传心素。",
      "似湘皋、乍逢神女。春风图艳，蓝田玉暖，倚魂销、琼楼高处。",
      "画栋云飞，卷清梦、珠帘丝雨。尽衷情、信盟深诉。"
    ]
  },
  {
    "id": "adcfe4db5a181257b420c6054ae6135c",
    "title": "御街行",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "玉盘滴滴真珠露。宛转伤春暮。小阑红板太撩人，满径碧苔芳树。画楼深锁，翠帘低卷，合是相思处。",
      "春风吹向谁家住。疑入桃源路。似曾相识旧巢痕，新燕有时来去。流霞共酌，飞花千点，休被斜阳误。"
    ]
  },
  {
    "id": "adcfe4db5a181257b420c605fb761e53",
    "title": "御街行",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "一帘肠断风吹絮。几度城南路。半泓流水恰相宜，掩映绮窗深户。翠禽啼唤，晴烟缭绕，冉冉吴宫树。",
      "酒阑携手同归去。紫陌经花雨。万丝柔袅绿杨斜，犹记玉骢曾驻。画船移缓，诗襟题遍，尽是魂销处。"
    ]
  },
  {
    "id": "adcfe4db5a181257c47caf5d48d3ea51",
    "title": "于飞乐",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "倚月西窗，背人凝思支腮。依依梦绕琴台。动金奁，临玉镜，影见颜开。丁香暗荐，结舌尖、印点红梅。",
      "懒系罗裙，轻携莲步，春痕似舞瑶阶。殢纤腰，情不掩，难遣离怀。闲愁几许，殷勤问、甚日重来。"
    ]
  },
  {
    "id": "adcfe4db5a181257c478f3d685f235e6",
    "title": "洞仙歌",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "才华天与，国色凭人道。心苦撩愁忍微笑。自花边着意，画里萦怀，总无奈、惆怅离多会少。",
      "清吟知几许，别样温存，千种柔情性尤好。爱彼此暗凝魂，小印传笺，留一字、佳名香草。问细镂、双心几时逢，向月下吹笙，瑶台同到。"
    ]
  },
  {
    "id": "adcfe4db5a1812574637669a5ed4019a",
    "title": "西江月·二首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "回忆红窗翠幕，偏教雨断云残。梦痕无据却成闲。可奈今宵更懒。",
      "万事情深若浅，一时酒殢如寒。匆匆轻别恣怜难。珍重前程未晚。"
    ]
  },
  {
    "id": "adcfe4db5a1812574637669a626265ff",
    "title": "西江月·二首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "只恨天悭地阔，常愁意密缘稀。春来魂断问花枝。可也堪扶我醉。",
      "日日雕阑独凭，依依飞燕双归。求凰曲好促弦时。细数琴心第几。"
    ]
  },
  {
    "id": "adcfe4db5a1812577c514fb2a0b79560",
    "title": "少年游·五首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "绿杨连苑，绯桃露井，袖印亚阑红。诗寻燕语，歌酬莺款，绰约美人风。",
      "芳菲会上，丹青引里，几度忆曾逢。可念当初，无言一笑，临别太匆匆。"
    ]
  },
  {
    "id": "adcfe4db5a1812577c514fb2063336b9",
    "title": "少年游·五首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "冰丝柔宛，蜜情细腻，阑角倚停匀。风吹叶底，池塘锁梦，愁思惹轻颦。",
      "黄昏约嫩，沉沉意舍，孤负有心人。云破何时，月来谁影，花发沁园春。"
    ]
  },
  {
    "id": "adcfe4db5a1812577c514fb2c5b71ef1",
    "title": "少年游·五首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "微波隐隐，恒星点点，滉漾水银流。物华荏苒，几番风露，梧院易惊秋。",
      "半痕心挂，三分眉妩，今夜月如钩。琴声常绕小红楼。无酒也销愁。"
    ]
  },
  {
    "id": "adcfe4db5a1812577c514fb270bb7179",
    "title": "少年游·五首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "鸳帷绣梦，珠帘摇影，人月掩灯明。芳心宛转，黛眉凝敛，娇媚不胜情。",
      "千金一刻，轻分忍别，魂梦绕车征。门前细语几叮咛。离绪伫亭亭。"
    ]
  },
  {
    "id": "adcfe4db5a1812577c514fb2cb56220a",
    "title": "少年游·五首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "天涯萍迹，川流水曲，何处不相逢。花边拾句，画里传书，金缕绕心中。",
      "雪沾泥印，茧抽丝缚，深意寄重重。梦到温时，月回圆处，佳景与谁同。"
    ]
  },
  {
    "id": "adcfe4db5a181257c1576d2a9ad02b3b",
    "title": "南乡子·七首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "花讯几番风。九十韶光恰正中。仿佛瑶台明月下，重逢。春绽新妆滴露浓。",
      "绿叶听蒙茸。沉醉相扶曲槛东。曾唱江南肠断句，情同。还似朝阳一抹红。"
    ]
  },
  {
    "id": "adcfe4db5a181257c1576d2a4d092d83",
    "title": "南乡子·七首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "往事且休悲。花影犹存烂熳枝。红袖回扶明月伴，相期。慧业芳菲两未迟。",
      "春去莫沉思。生怕垂杨搅别离。叶叶风流京兆笔，娇时。深浅相宜问画眉。"
    ]
  },
  {
    "id": "adcfe4db5a181257c1576d2a2eac2523",
    "title": "南乡子·七首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "花浪滚春潮。水满垂虹第四桥。双桨平移吟夜月，娆娆。波底银蛇荡万条。",
      "絮语数来朝。更唱新词按碧箫。载得小红心似箭，迢迢。旧梦重经觉路遥。"
    ]
  },
  {
    "id": "adcfe4db5a181257c1576d2ac852ea77",
    "title": "南乡子·七首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "辛苦破重难。几度明珠忍暗弹。欲说还休愁月阙，非残。百尺梧桐影上栏。",
      "翠袖怯天寒。自许芳心一点檀。乞借天香烧夜奏，更阑。低诉鸳盟莫放闲。"
    ]
  },
  {
    "id": "adcfe4db5a181257c1576d2a214d8fb8",
    "title": "南乡子·七首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "梦好若凌虚。可奈佳期又负孤。赢得人间痴澈底，依于。几净窗明信悦初。",
      "春水乐知鱼。妙格闲题小字书。三日无端人面隔，何如。消息愁肠宛转无。"
    ]
  },
  {
    "id": "adcfe4db5a181257c1576d2a010678b5",
    "title": "南乡子·七首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "琼宴展蛾眉。花院鸾笙并坐吹。一曲霓裳仙羽罢，觞飞。携手穿云醉月归。",
      "细语暗重期。莫使帘前鹦鹉知。红叶争传容易妒，迟迟。听许琴声送漏时。"
    ]
  },
  {
    "id": "adcfe4db5a181257c1576d2a46e81357",
    "title": "南乡子·七首",
    "authorName": "吴湖帆",
    "authorId": "adcfe4db5a181257520c08f33048d768",
    "dynasty": "清",
    "content": [
      "酒力荡浓香。被翻红浪绣鸳鸯。宝帐流苏金鸭炷，牙床。碧篆纱厨剔梦长。",
      "月印五更凉。翠帘筛朵腻花房。欹枕融脂私语软，毋忘。寸寸堪思缱绻肠。"
    ]
  },
  {
    "id": "adcfe4db5a7e51d94334969f47f40a0a",
    "title": "蝶恋花",
    "authorName": "汪仲媛",
    "authorId": "adcfe4db5a7e51d9d1457b72d1457b72",
    "dynasty": "清",
    "content": [
      "倦倚银屏垂翠袖。帘控金钩，怎解双眉皱。篆袅炉烟灯似豆。清宵数尽沉沉漏。",
      "怪底夜来风雨骤。点滴空阶，不解人僝僽。憔悴自怜新病后。关心最是秋花瘦。"
    ]
  },
  {
    "id": "adcfe4db5a81f568f073762559034924",
    "title": "风蝶令秋宵独坐",
    "authorName": "淩祉媛",
    "authorId": "adcfe4db5a81f568d1457b72d1457b72",
    "dynasty": "清",
    "content": [
      "旧梦怜钗燕，新寒数箭虬。经旬小别动离愁。怕听琼箫飞响，上南楼。",
      "蜡泪消银烛，香心熨玉篝。瘦腰扶病不胜秋。独倚画屏无睡，待牵牛。"
    ]
  },
  {
    "id": "adcfe4db5ab7663c10de5cd691fa1783",
    "title": "赤嵌竹枝词",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "才过罗山喜鹊呼，人家篱落绿珊瑚。朱甍碧瓦连茅屋，合作丹青水墨图。"
    ]
  },
  {
    "id": "adcfe4db5ab7663c10de5cd6e11e3468",
    "title": "赤嵌竹枝词",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "春牛浦接鲫鱼潭，绿竹苍松翠色参。万顷良田环郡郭，劝农人在聚星庵。"
    ]
  },
  {
    "id": "adcfe4db5ab7663c10de5cd678930b02",
    "title": "赤嵌竹枝词",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "汐社当时萃列仙，福台新咏几流传。东山风月浑如昨，不见诗人二百年。"
    ]
  },
  {
    "id": "adcfe4db5ab7663c10de5cd65d096b74",
    "title": "赤嵌竹枝词",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "清华水木说澄台，曾学刘郎去又来。屈指斐亭双铁树，十年两度见花开。"
    ]
  },
  {
    "id": "adcfe4db5ab7663c10de5cd6d9a7c426",
    "title": "赤嵌竹枝词",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "水浅蓬莱海又乾，安平晚渡踏成阡。鸿泥回首沧桑改，只阅春光十二年。"
    ]
  },
  {
    "id": "adcfe4db5ab7663c10de5cd6b0659722",
    "title": "赤嵌竹枝词",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "东溟西屿海潮通，万斛泉源一叶风。日暮数声欸乃起，水船都泊水仙宫。"
    ]
  },
  {
    "id": "adcfe4db5ab7663c10de5cd6c9c076a5",
    "title": "赤嵌竹枝词",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "新妆几队绾双鸦，小盖相携半面遮。绝似芙蓉才出水，一枝叶护一枝花。"
    ]
  },
  {
    "id": "adcfe4db5ab7663c10de5cd6796d8912",
    "title": "赤嵌竹枝词",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "一曲红绡不论钱，青楼几处斗婵娟。年来吃尽人间火，瘦骨轻松似剑仙。"
    ]
  },
  {
    "id": "adcfe4db5ab7663c10de5cd65b38d72d",
    "title": "赤嵌竹枝词",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "水仙宫外是侬家，来往估船惯吃茶。笑指郎身似钱树，好风吹到便开花。"
    ]
  },
  {
    "id": "adcfe4db5ab7663c10de5cd68c0b9467",
    "title": "赤嵌竹枝词",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "银丝鲙斫正头乌，二八佳人捧玉壶。但乞郎如鱼有信，一年一度到东都。"
    ]
  },
  {
    "id": "adcfe4db5ab7663c10de5cd6dcd6f995",
    "title": "赤嵌竹枝词",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "龙船四月鼓鼕鼕，锦缆牙樯斗晚风。两岸夕阳照金碧，紫标都插浪花中。"
    ]
  },
  {
    "id": "adcfe4db5ab7663c10de5cd6402aa449",
    "title": "赤嵌竹枝词",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "荷兰城外一声雷，锣鼓喧阗几处催。侬向南鲲赛神去，郎从北港进香来。"
    ]
  },
  {
    "id": "adcfe4db5ab7663c10de5cd6cb372fba",
    "title": "赤嵌竹枝词",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "红毛楼下草昏昏，访古人争说北园。霸业销沈歌舞歇，空留初地在沙门。"
    ]
  },
  {
    "id": "adcfe4db5ab7663c10de5cd6fe7ff167",
    "title": "赤嵌竹枝词",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "梅子黄时雨满溪，累累佛果证菩提。当垆十五鸦头女，手把鸾刀劈凤梨。"
    ]
  },
  {
    "id": "adcfe4db5ab7663c10de5cd6b548ecfd",
    "title": "赤嵌竹枝词",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "槟榔蒌叶逐时新，个个红潮上绛唇。寄语女儿贪黑齿，瓠犀曾及卫夫人。"
    ]
  },
  {
    "id": "adcfe4db5ab7663c7aa35c71442a28c9",
    "title": "南台江竹枝词",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "南台江下水汤汤，两岸人家涨腻香。日暮珠帘都卷起，一奁秋水照梳妆。"
    ]
  },
  {
    "id": "adcfe4db5ab7663c7aa35c7100cdfdfa",
    "title": "南台江竹枝词",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "石马江连海水长，东西两峡似瞿唐。送郎不过磨心塔，郎自磨心妾断肠。"
    ]
  },
  {
    "id": "adcfe4db5b42d5f88c6b875c7a835230",
    "title": "十六字令梦",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "春夜梦，香魂花影红。无人见，啼笑月明中。"
    ]
  },
  {
    "id": "adcfe4db5b42d5f85ff9d665ab6a1f95",
    "title": "后庭花·闺怨",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "绿阶花影翻。红栏燕语喧。",
      "明镜嫌眉瘦，空床厌梦烦。倚黄昏、东风无赖，又来吹断魂。"
    ]
  },
  {
    "id": "adcfe4db5b42d5f8e85371ab3c5d1510",
    "title": "忆王孙·怀卿谋",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "秋风袅袅洞庭波。暮雨湛湛落败荷。数遍相思今夜多。",
      "夜如何？独倚南楼一雁过。"
    ]
  },
  {
    "id": "adcfe4db5b42d5f8e85371ab6503e9e6",
    "title": "忆王孙·怀卿谋",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "春愁脉脉损铅华。独自妆成坐碧纱。荡子经年不到家。",
      "隔天涯。一夜相思杨白花。"
    ]
  },
  {
    "id": "adcfe4db5b42d5f8e85371ab58647285",
    "title": "忆王孙·怀卿谋",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "一春心事付眉尖。小院无人风雨纤。落尽桃花倚绣奁。",
      "思淹淹。燕子归家不卷帘。"
    ]
  },
  {
    "id": "adcfe4db5b42d5f80a3422c055fa6255",
    "title": "转应曲春雨",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "春雨，春雨。花上泪痕几许。东风吹到纱窗。",
      "日日愁来断肠。肠断，肠断。又续新愁一半。"
    ]
  },
  {
    "id": "adcfe4db5b42d5f80a3422c04ef00ead",
    "title": "转应曲春雨",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "秋雨，秋雨。滴碎琼宫霓羽。清歌妙舞阑珊。",
      "阵阵霜风夜寒。寒夜，寒夜。寄语嫦娥睡罢。"
    ]
  },
  {
    "id": "adcfe4db5b42d5f89dbf53f7c7b69e7f",
    "title": "归自谣春思",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "春命短，寒食雨来芳草满。梨花梦去东风懒。",
      "惜春人倚雕栏畔。腰肢剪。流莺又把闲愁管。"
    ]
  },
  {
    "id": "adcfe4db5b42d5f8188a787bdcd2ee15",
    "title": "如梦令·柳絮",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "一捻宫腰削素，独舞朱楼深处。有意送春归，也向天涯飞去。",
      "且住，且住，为道章台日暮。"
    ]
  },
  {
    "id": "adcfe4db5b42d5f8188a787be0aac799",
    "title": "如梦令·柳絮",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "半似醉乡情趣，半似睡乡心绪。怯怯病中身，则待放他何处？",
      "无据，无据，一任西风吹去。"
    ]
  },
  {
    "id": "adcfe4db5b42d5f8188a787b3a86c67d",
    "title": "如梦令·柳絮",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "六幅裙儿半挂，八字眉儿半画。笑问若耶人，何事西施未嫁。",
      "长夜，长夜，为语新妆休卸。"
    ]
  },
  {
    "id": "adcfe4db5b42d5f8188a787b1e30f7cc",
    "title": "如梦令·柳絮",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "春梦偶然失晓，催起数声娇鸟。软立倚郎肩，宿黛无心重扫。",
      "罢了，罢了，粗服乱头都好。"
    ]
  },
  {
    "id": "adcfe4db5b42d5f8188a787b1e084de4",
    "title": "如梦令·柳絮",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "晏坐袈裟垂地，玉蕊从空飞坠。摩诘转王维，天女自然游戏。",
      "如是，如是，应证雨花三昧。"
    ]
  },
  {
    "id": "adcfe4db5b42d5f85a64806f3beff3ff",
    "title": "醉太平·山中",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "山中小园，园中小山。闲闲十亩之间。与白鸥往还。",
      "竹枝一竿。柳枝一弯。新来添设花栏。唤橐驼种兰。"
    ]
  },
  {
    "id": "adcfe4db5b42d5f839feeb25eaced724",
    "title": "长相思·卷帘",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "朝卷帘，暮卷帘。帘卷西风风卷烟。烟寒风雨寒。",
      "倚栏杆，泪栏杆。听尽哀鸿听怨蝉。愁魂飞暮天。"
    ]
  },
  {
    "id": "adcfe4db5b42d5f839feeb25bd12faf5",
    "title": "长相思·卷帘",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "花飞飞，絮飞飞。绿上眉山红上衣，妆楼日又西。",
      "蝶飞飞，燕飞飞。飞向雕檐等伴栖，吹箫人不归。"
    ]
  },
  {
    "id": "adcfe4db5b42d5f8218f5c8543275e71",
    "title": "醉公子·本意",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "何处贪杯酒。愁杀闺中妇。尚喜晚还家。刚留一盏茶。",
      "扶得和衣睡。冷却鸳鸯被。不敢骂檀郎。喃喃咒杜康。"
    ]
  },
  {
    "id": "adcfe4db5b42d5f8a56d27c5aa74c7d4",
    "title": "醉花间·春闺",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "兰汤沐。湘裙束。懒把秋千蹴。",
      "侬自理秦筝，郎自歌吴曲。花冠一笑偏，翠袖三薰足。芙蓉帐底眠，春梦同郎续。"
    ]
  },
  {
    "id": "adcfe4db5b42d5f8cddaacd45f93a6d2",
    "title": "酒泉子·离情",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "月白风清。今夜谁家住去。过长亭，接短渡。傍孤城。",
      "知君马上听鸡鸣。妾也朝朝早起。剔残灯，空庭里。拜三星。"
    ]
  },
  {
    "id": "adcfe4db5b42d5f8d7440d6daf52c7ab",
    "title": "昭君怨·吊腊梅",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "昨夜风鞭雨打。金屋晓来飘瓦。尺土葬鹅衣。哭江妃。",
      "正是天寒日暮。空谷佳人何处。云鬓惜馀香。试啼妆。"
    ]
  },
  {
    "id": "adcfe4db5b42d5f8d7440d6de20fb10f",
    "title": "昭君怨·吊腊梅",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "不见落花飞絮，满目土风沙雨。飘泊可怜人，奈何春。",
      "地下杳无消息，盼断画衣香舄。百日掩青帘，梦江南。"
    ]
  },
  {
    "id": "adcfe4db5b42d5f8ee7b472ed4f18d1d",
    "title": "春光好·春闺",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "掩绣阁，镜台封。鬓云松。聊聊私语小窗中。",
      "骂春风。整日恹恹沉睡，侍儿问怎朦胧。却是背人偷揾泪，枕痕红。"
    ]
  },
  {
    "id": "adcfe4db5b42d5f846d86c94ad1a1058",
    "title": "女冠子·美人走马",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "青楼年少，走马章台驰道。倚逍遥。急雨桃花滚，轻风燕子骄。",
      "春芽拥翠髻，香汗发红潮。辔儿跑不住，抱鞍桥。"
    ]
  },
  {
    "id": "adcfe4db5b42d5f85c6cf443daf932d0",
    "title": "点绛唇·绿荫",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "梦破帘开，隔墙谡谡风声乱。徘徊池畔。绿影浮波面。",
      "闭鸟藏花，收拾春光暗。遮不遍。新愁一段。缭绕天涯散。"
    ]
  },
  {
    "id": "adcfe4db5b42d5f85c6cf4430d908211",
    "title": "点绛唇·绿荫",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "新绿排衙。问伊何事轻妆卸。夭斜顽耍。惹得黄鹂骂。",
      "无主东风，来去随他罢。怜今夜。落红偷嫁。同宿雕栏下。"
    ]
  },
  {
    "id": "adcfe4db5b42d5f85c6cf44308a7d069",
    "title": "点绛唇·绿荫",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "空谷佳人，淡红衫子天然艳。风清露浅。脉脉凝啼眼。",
      "恰似伤秋，倚徙湖山遍。怜谁伴。重帘不卷。有个人肠断。"
    ]
  },
  {
    "id": "adcfe4db5b42d5f85c6cf44373e10439",
    "title": "点绛唇·绿荫",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "梦草凄凉，汉宫遗下搔头玉。淡妆素束。一顾倾红绿。",
      "清露晨流，仿佛香盈掬。娱幽独。广寒留宿。疑舞霓裳曲。"
    ]
  },
  {
    "id": "adcfe4db5b42d5f81d33f054766b99d4",
    "title": "伊川令和范夫人韵",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "空房夜夜垂罗幕。雁柱抛弦索。又报海棠零落。",
      "香径欲行还却。红腮枕上羞托。知郎春梦绕天涯，不肯到、秋千院落。"
    ]
  },
  {
    "id": "adcfe4db5b42d5f852c51314a95d9917",
    "title": "浣溪沙·春闺",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "日影笼烟小阁明，侍儿初掠晓妆成。画楼何处又歌声。",
      "故掩珠帘惊燕燕，戏抛红豆打莺莺。晚来独傍落花行。"
    ]
  },
  {
    "id": "adcfe4db5b42d5f852c5131468997345",
    "title": "浣溪沙·春闺",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "小盏低斟不当差，粉腮红晕早堆霞。春风带雨颤桃花。",
      "强对檀郎妆挣挫，慢扶小玉露夭斜。和衣睡倒太娇些。"
    ]
  },
  {
    "id": "adcfe4db5b42d5f852c51314f0ca6c4a",
    "title": "浣溪沙·春闺",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "胜裤新裁蝉翼纱，锦靿自织凤头靴。春风不耐碧油车。",
      "金步摇飞金勒动，玉跳脱袅玉鞭斜。满堤青草衬红霞。"
    ]
  },
  {
    "id": "adcfe4db5b42d5f852c5131403496c05",
    "title": "浣溪沙·春闺",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "闻道王娘旧姓西，采莲重出若耶溪。淡妆羞学捧心啼。",
      "春水锦帆娇白纻，秋风香径印红泥。昵郎子夜醉乌栖。"
    ]
  },
  {
    "id": "adcfe4db5b42d5f852c51314fb602c59",
    "title": "浣溪沙·春闺",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "家住阊门西复西，凤凰桥上夜乌啼。绿杨巷曲画帘低。",
      "宛转腰身飞乳燕，聪明性格点灵犀。粉墙拂袖待留题。"
    ]
  },
  {
    "id": "adcfe4db5b42d5f852c51314f7818fe4",
    "title": "浣溪沙·春闺",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "陌上家家挂纸钱，东风客舍泪潸然。难携杯酒滴重泉。",
      "朱户几人同插柳，青山何事尚含烟。江南梦绕断肠天。"
    ]
  },
  {
    "id": "adcfe4db5b42d5f852c51314c484d301",
    "title": "浣溪沙·春闺",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "少女长安歌踏春，鸾靴翠袜已成尘。棠梨时候独沾巾。",
      "宫草几年堆燕冢，土花终夜照鱼灯。君王犹自望昭陵。"
    ]
  },
  {
    "id": "adcfe4db5b42d5f852c513143b7d47d8",
    "title": "浣溪沙·春闺",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "侧帽轻衫古意多，乌丝襕写懊侬歌。红儿解唱定风波。",
      "翠管吟残浇一斗，玉箫吹破敛双蛾。酒阑曲罢奈髯何。"
    ]
  },
  {
    "id": "adcfe4db5b42d5f82ea8a8db1cb75b58",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "鹦哥啄碎花须落，晓风低弄秋千索。刚上一重楼，青山又送愁。",
      "几番寒食雨，柳絮依人舞。春梦晚归家，小池闻暮蛙。"
    ]
  },
  {
    "id": "adcfe4db5b42d5f82ea8a8db02657cca",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "春风婀娜飘帘幕，玉钩踏破花阴薄。绿柳旧长堤，王孙骄马嘶。",
      "误听新燕语，倚遍栏杆午。权把泪痕收，东君不解愁。"
    ]
  },
  {
    "id": "adcfe4db5b42d5f82ea8a8db44f1c554",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "雨声碎滴琅玕竹，风声轻戛珊瑚玉。月影又模糊，和烟上鹧鸪。",
      "湿萤游古屋，蟋蟀悲秋菊。罗帐蕙香残，幽人晓梦寒。"
    ]
  },
  {
    "id": "adcfe4db5b42d5f82ea8a8db4cfcccbd",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "画帘卷断珊瑚索，绣床小梦随风落。残月杏花堤，晓莺恰恰啼。",
      "美人和笑立，露叶牵衣湿。待得侍儿来，妆奁一半开。"
    ]
  },
  {
    "id": "adcfe4db5b42d5f82ea8a8db836e23da",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "乌衣双燕穿帘舞，衔花故坠金钗股。陌上柳丝飞，锦屏人未归。",
      "小窗沉昼闭，山枕留香睡。春梦杳如烟，知他向那边。"
    ]
  },
  {
    "id": "adcfe4db5b42d5f82ea8a8db6e2ae895",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "竹鸠唤起斜阳梦，杨花倒挂金泥凤。独自摘青梅，鞋弓印翠苔。",
      "罗衫薄不绾，衬得东风软。一捻小香脂，无端蜂蝶知。"
    ]
  },
  {
    "id": "adcfe4db5b42d5f82ea8a8db681272e5",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "花台日暮莺辞去，暖风吹散胭脂雨。春困晚梳头，珠帘不上钩。",
      "乱红随地扫，又见宜男草。半醉倚残妆，花间待阮郎。"
    ]
  },
  {
    "id": "adcfe4db5b42d5f82ea8a8db0f036b10",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "梨花带雨飘香雪，乱蛙啼出西窗月。庭砌绿阴浓，罗衣惹暮风。",
      "画梁新燕乳，宿梦呢喃语。唤我掩湘帘，夜深清露寒。"
    ]
  },
  {
    "id": "adcfe4db5b42d5f82ea8a8db75153243",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "香兰笑向银屏吐，小蛮起作回风舞。日静绿纱空，美人春梦中。",
      "箫声吹月白，柳带笼烟碧。芳草满江南，相思一夜深。"
    ]
  },
  {
    "id": "adcfe4db5b42d5f82ea8a8dbe05adf6e",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "疏风细雨和春语，扁舟欲载花魂去。燕子不归家，盼他午日斜。",
      "落红一晌颤，界破残妆面。收拾护花铃，鹦哥报压惊。"
    ]
  },
  {
    "id": "adcfe4db5b42d5f82ea8a8db3ab7530f",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "马蹄踏遍天涯草，杜鹃啼破东风小。花落碧栏桥，翠楼红袖招。",
      "断香随路宿，懊恼枝头绿。春去不须留，担他一段愁。"
    ]
  },
  {
    "id": "adcfe4db5b42d5f82ea8a8db486fba39",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "彩线斜袅金跳脱，篆符戏绾同心结。酌酒劝檀郎，蒲花衬口香。",
      "兰汤初罢浴，窗外调雊𨿜。刚抹守宫斑，明朝点点残。"
    ]
  },
  {
    "id": "adcfe4db5b42d5f82ea8a8dbfa3eb480",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "一阶芳草茸茸绿，乱飞蛱蝶无人扑。欲摘小蔷薇，嫌他棘刺衣。",
      "昼长停绣谱，私共双鬟语。心怯越梅酸，只将纤手抟。"
    ]
  },
  {
    "id": "adcfe4db5b42d5f82ea8a8db4429ed2d",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "锦葵花底弹棋坐，一帘明月留人卧。粉汗湿红襕，倩郎摇素纨。",
      "云鬟胡乱挽，罗帐金钩卷。笑掷竹夫人，无端一面嗔。"
    ]
  },
  {
    "id": "adcfe4db5b42d5f82ea8a8db211da1b7",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "远山新吐蛾眉月，半钩飞入梧桐叶。刚得照妆台，昵人脱燕钗。",
      "风吹裙带急，花下凭肩立。细数旧时欢，低头屈指尖。"
    ]
  },
  {
    "id": "adcfe4db5b42d5f82ea8a8db821f0891",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "翠钿尽卸香云绿，红衫松扣纤纤玉。旖旎揭罗帷，移灯匿笑时。",
      "闭门霜月去，不减春宵味。炉火酿馀烟，氤氲初睡还。"
    ]
  },
  {
    "id": "adcfe4db5b42d5f82ea8a8dbace98799",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "曲江芳草年年碧，郎君骑马胭脂色。白首苦低垂，花间扶杖归。",
      "逢场曾作戏，乔扮参军势。浓笑写官衔，排行无二三。"
    ]
  },
  {
    "id": "adcfe4db5b42d5f82ea8a8db6e392ee5",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "六宫闹扫芙蓉镜，君王偶爱飞蓬鬓。殿脚惜空同，昭阳天几重。",
      "江南春雨晚，红豆新歌满。流落杜秋娘，琵琶忆上皇。"
    ]
  },
  {
    "id": "adcfe4db5b42d5f82ea8a8db011a3c24",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "少年悔读高唐赋，片云片雨无寻处。欲买美人图，吴宫香粉无。",
      "三山青鸟断，萼绿何时见。夜梦是耶非，玉钗金缕衣。"
    ]
  },
  {
    "id": "adcfe4db5b42d5f82ea8a8db5c73b1bb",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "平生脱手千金剑，衣鹑马狗今谁盼。负负复何言，饥来难叩门。",
      "白衣应送酒，凝望终无有。不见夜飞蝉，山妻剧可怜。"
    ]
  },
  {
    "id": "adcfe4db5b42d5f82ea8a8db6ea3e5d8",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "关山戎马惊鼙鼓，军书百道征徭苦。风急雁哀叫，荒田寸草无。",
      "千家闻野哭，鬼火逃亡屋。叹息返柴庐，当门立吏胥。"
    ]
  },
  {
    "id": "adcfe4db5b42d5f82ea8a8db5972972a",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "短衣匹马卢龙道，冰霜千里催人老。白发影婆娑，秋风鬼病多。",
      "苦寒还苦热，飞梦惊明灭。何物返魂丹，空囊无一钱。"
    ]
  },
  {
    "id": "adcfe4db5b42d5f82ea8a8db2b21c19f",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "白云冉冉苍梧下，晓猿夜鹤依茅舍。此地岂蓬壶，梦游疑有无。",
      "一生几两屐，愿作山中客。只乏买山钱，桃源不在天。"
    ]
  },
  {
    "id": "adcfe4db5b42d5f82ea8a8db56d3d665",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "著书自苦徒为尔，千秋万岁谁传此。前后两茫茫，三生人断肠。",
      "黄金空铸错，彩线难缝络。何处度余年，除非离恨天。"
    ]
  },
  {
    "id": "adcfe4db5b42d5f82ea8a8dbc44d3921",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "阿嫲曾梦江都好，迷楼一炬空荒草。何处教吹箫，凄凉廿四桥。",
      "西风吹客舍，落叶隋堤下。谁唱望江南，惟闻昔昔盐。"
    ]
  },
  {
    "id": "adcfe4db5b42d5f82ea8a8db00666ee7",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "青楼小杜扬州梦，纱灯万点觥船弄。书记纵才高，怜才思太牢。",
      "途穷悲逆旅，一饭今谁主。翠袖薄寒时，却吟老杜诗。"
    ]
  },
  {
    "id": "adcfe4db5b42d5f82ea8a8db0fe7b165",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "步摇颗颗珠环小，裙拖滴滴金泥巧。早起傍妆台，笑兜红绣鞋。",
      "名香罗带染，碧玉钩帘卷。度曲喜双声，呼郎并合笙。"
    ]
  },
  {
    "id": "adcfe4db5b42d5f82ea8a8db68144883",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "冷霜凝月摇空影，影空摇月凝霜冷。花落晚窗纱，纱窗晚落花。",
      "断肠人字雁，雁字人肠断。啼梦晓风西，西风晓梦啼。"
    ]
  },
  {
    "id": "adcfe4db5b42d5f82ea8a8dbf417c48e",
    "title": "菩萨蛮·春愁二首",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "一声啼雁铺沙白，白沙铺雁啼声一。孤枕夜凉初，初凉夜枕孤。",
      "捣砧和梦悄，悄梦和砧捣。愁客望高楼，楼高望客愁。"
    ]
  },
  {
    "id": "adcfe4db5b42d5f8719fff022674435a",
    "title": "巫山一段云·贺侯大年新婚",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "凤婿名萧史，珠娘号丽华。春风初长合昏花。门驻碧钿车。",
      "佳话玉如意，新妆香辟邪。红窗蜡烛小侯家。臂系汉宫纱。"
    ]
  },
  {
    "id": "adcfe4db5b42d5f8719fff02ac066f3d",
    "title": "巫山一段云·贺侯大年新婚",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "紫玉雕歌扇，红绡织舞裙。年华小小貌真真。锦字写双文。",
      "花蕊当窗见，兰香隔座闻。莫愁春信夜来分。入梦有朝云。"
    ]
  },
  {
    "id": "adcfe4db5b42d5f8eefd8dcd58176f83",
    "title": "丑奴儿令偶感",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "春来秋去何时了，昨日阴山。今日阳关。白发黄鸡弹指间。",
      "只求梦里流年好，今夜邯郸。明夜巫山。睡过三生亦喜欢。"
    ]
  },
  {
    "id": "adcfe4db5b42d5f8162dd9d1bcec3757",
    "title": "鹧鸪天·和叶小鸾梦中作",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "口咏金经手采香。自言自笑自相忘。云游瑶碧三山远，舟戏珊瑚一水长。",
      "花筑榭，树回廊。闲持藜杖逐流光。何人松下敲棋坐，子落丁丁犹费忙。"
    ]
  },
  {
    "id": "adcfe4db5b42d5f8162dd9d1254a96b8",
    "title": "鹧鸪天·和叶小鸾梦中作",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "拂水佳人堕马妆。春来响屧满横塘。绣襦甲帐无消息，暮雨潇潇空断肠。",
      "笔翡翠，砚鸳鸯。吴绫三尺写红窗。青山碧水无人处，乱点桃花赚阮郎。"
    ]
  },
  {
    "id": "adcfe4db5b42d5f8c4a14dde35b996fb",
    "title": "河传·戏拟闺中十二月乐词正月",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "新年吉利。华胜妆钗，宜春贴字。檀郎把酒，屠苏索醉。道儿家得岁。",
      "闹蛾满路鳌山会。猜灯谜。输了鸳鸯翠。却拉邻家姊妹。紫姑相伴戏。"
    ]
  },
  {
    "id": "adcfe4db5b42d5f8c4a14ddef5d9dd4d",
    "title": "河传·戏拟闺中十二月乐词正月",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "春半社来飞燕。丽日花朝。茜裙扑蝶过红桥。垂腰折柳条。汉宫寒食新传火。",
      "贻雕卵。耍笑郎家果。墙头马上看秋千。喧阗。争分白打钱。"
    ]
  },
  {
    "id": "adcfe4db5b42d5f8c4a14dde4c5cdba5",
    "title": "河传·戏拟闺中十二月乐词正月",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "春午红雨。湔裙曲水，采兰江渚。万花舆。百子襦。伴侣。踏青芳草舞。",
      "拾来斗合鸳鸯谱。瑶环赌。赢取同心缕。晚还家。倚碧纱。周遮。金铃偷护花。"
    ]
  },
  {
    "id": "adcfe4db5b42d5f8c4a14dde578c332a",
    "title": "河传·戏拟闺中十二月乐词正月",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "红英已谢。绿枝方亚。拂拂薰风。一番谷雨，晓来香透帘栊。鼠姑红。",
      "罗敷日日条桑下。缫丝罢。梅润罗裙钗。小窗闲处，提壶自试新茶。换轻纱。"
    ]
  },
  {
    "id": "adcfe4db5b42d5f8c4a14ddee2f45d28",
    "title": "河传·戏拟闺中十二月乐词正月",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "佳辰重午。钗悬艾虎。臂缠彩缕。龙舟两两竞渡。画鼓。雕弓射角黍。",
      "兰汤浴罢蒲觞泛。红生面。窈窕摇葵扇。凭栏杆。亸髻鬟。阑珊。乞郎半夏丸。"
    ]
  },
  {
    "id": "adcfe4db5b42d5f8c4a14dde1f580a37",
    "title": "河传·戏拟闺中十二月乐词正月",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "玉骨冰肌，天然无汗。纨素风来，鬘华香散。小池边。",
      "棹船歌采莲。昼长独抱青奴卧。桐阴破，枕畔金钗堕。",
      "起看明月上纱窗。萧郎。桃笙今夜凉。"
    ]
  },
  {
    "id": "adcfe4db5b42d5f8c4a14ddef7d192c3",
    "title": "河传·戏拟闺中十二月乐词正月",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "高楼乞巧。彩花飞起，云霞缭绕。金钿七孔试穿针，袅袅。穿出双头巧。",
      "戏呼乌鹊填河去。凌波步。便唤郎来渡。渡来时。赴佳期。水嬉。银盆弄化儿。"
    ]
  },
  {
    "id": "adcfe4db5b42d5f8c4a14dde74a7503a",
    "title": "河传·戏拟闺中十二月乐词正月",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "琼楼玉宇。紫云霓羽。广寒何处。有人问月府。白衣歌舞。是嫦娥小女。",
      "月圆正值人圆夜。箫楼下。彩凤应同跨。泛金卮，弹锦丝。红儿。为郎折桂枝。"
    ]
  },
  {
    "id": "adcfe4db5b42d5f8c4a14dde38de4aed",
    "title": "河传·戏拟闺中十二月乐词正月",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "重九。酌酒。茱萸遍插，频开笑口。小楼帘卷也登高。相邀。同餐小鹿糕。",
      "自怜人比黄花瘦。垂罗袖。瑞脑薰金兽。背罘罳。步庭墀。秋思。题诗梧叶儿。"
    ]
  },
  {
    "id": "adcfe4db5b42d5f8c4a14dde894982e6",
    "title": "河传·戏拟闺中十二月乐词正月",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "春小。暖早。鹦哥报道。海棠开了。妆台乍晓。云髻新添通草。画衣飞翠鸟。",
      "琐窗容易斜阳下。香奁卸。无计消长夜。剪金凫。倒玉壶。胡庐。偷窥秘戏图。"
    ]
  },
  {
    "id": "adcfe4db5b42d5f8c4a14dde895bf5c1",
    "title": "河传·戏拟闺中十二月乐词正月",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "冬至。亚岁。日初长。八尺花间细量。新添宫线绣鸳鸯。尊章。檠将履袜双。",
      "六出花飞风絮起。毡炉底。瑞炭煎沉水。饮羊羔。弹凤槽。蛮腰。何妨夜夜娇。"
    ]
  },
  {
    "id": "adcfe4db5b42d5f8c4a14dde199bed9d",
    "title": "河传·戏拟闺中十二月乐词正月",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "岁暮。腊鼓。悬螺画虎。爆竹争喧，藏钩戏赌。女伴馈节如何。口脂翠管多。",
      "黄金泻水成双凤。梅妃弄。拟献椒花颂。向围炉劝酒，妾意与郎同。火儿红。"
    ]
  },
  {
    "id": "adcfe4db5b42d5f8c4a14dded0d4041f",
    "title": "河传·戏拟闺中十二月乐词正月",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "川犬。民眼。凄凄孤馆。悠悠日晚，醒来谁伴。只剩残书败卷。昼长嫌梦短。",
      "天涯怅望云中树。江南路。点点疏星吐。何不归。何日归。相催。春风叫子规。"
    ]
  },
  {
    "id": "adcfe4db5b42d5f87c5239163d135aca",
    "title": "鹊桥仙·七夕",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "玉钩画烛。金风箫鼓，迎送鹊桥云雨。鸳鸯债欠许多时，着意在、今宵赔补。",
      "才郎乞巧，佳人穿缕，痴绝不知甘苦。夜深宛颈睡双浓，那听得、人间私语。"
    ]
  },
  {
    "id": "adcfe4db5b42d5f87c523916171aa8bd",
    "title": "鹊桥仙·七夕",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "月眉星眼，烟鬟雾髻，浑是一天妆束。尤云殢雨更风流，甘折却、人间庸福。",
      "莺莺燕燕，红红翠翠，删尽侍儿名录。鸳鸯谱样总平常，新翻出、怜欢题目。"
    ]
  },
  {
    "id": "adcfe4db5b42d5f87c523916ee6312a9",
    "title": "鹊桥仙·七夕",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "乍晴乍雨，乍寒乍暖，做作几般天气。个人犹自不禁持，何计教、花魂回避。",
      "正青芳草，未衰杨柳，只短夭桃年纪。落红万点总无情，赚多少、香闺清泪。"
    ]
  },
  {
    "id": "adcfe4db5b42d5f8e78e94cb10c68bb4",
    "title": "南乡子·春愁",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "红雨晓阑珊。寂寞梨花泪未干。飞絮满庭人倦起，偷怜。尽日鹦哥话夜寒。",
      "巫峡梦云单。懊恼春光一半残。索性闭门推却去，孤眠。独让东风自倚栏。"
    ]
  },
  {
    "id": "adcfe4db5b42d5f8e78e94cbc64fd0b0",
    "title": "南乡子·春愁",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "弱骨怯天冬。满地黄花憔悴同。云母屏边休伫立。防风。乌头却似白头翁。",
      "自笑寄生穷。愁脉难将草木通。泉石膏肓甘遂老，从容。领取云山药饵功。"
    ]
  },
  {
    "id": "adcfe4db5b42d5f8e78e94cba7773d87",
    "title": "南乡子·春愁",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "榾柮暖炉烟。笑劝屠苏称合欢。自爇沉檀供绣佛，低言。愿妾红颜胜旧年。",
      "隔夜整钗钿。守着梅花不去眠。更有一椿郎谶取，团圆。预乞明朝拜节钱。"
    ]
  },
  {
    "id": "adcfe4db5b42d5f8e78e94cb0afebe73",
    "title": "南乡子·春愁",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "灯下了妆奁。玳瑁堂前春色添。万福归来无一事，憨憨。自揭薰笼换绣衫。",
      "迎喜出门檐。笑看家家下竹帘。瓜子满阶人莫扫，纤纤。曾带脂香唾舌尖。"
    ]
  },
  {
    "id": "adcfe4db5b42d5f8e78e94cb408a80d3",
    "title": "南乡子·春愁",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "华屋委荒丘。萧瑟西风十二楼。留下空梁巢燕，啾啾。梦忆珠帘碧玉钩。",
      "歌舞彩云流。野草斜阳伴客愁。惟有青山依旧在，悠悠。看尽红颜又白头。"
    ]
  },
  {
    "id": "adcfe4db5b42d5f8e78e94cb42a414c1",
    "title": "南乡子·春愁",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "珠箔舞蛮靴。浅立氍歈宛转歌。忽换猩袍红烛艳，瞧科。锦伞将军小黛蛾。",
      "鬒发尚盘螺。一瓣丝鞭燕尾拖。为待情人亲解取，谁何。春草江南细马驮。"
    ]
  },
  {
    "id": "adcfe4db5b42d5f83e129e2fe2883820",
    "title": "梅花引·晓行",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "晓星稀。晓风低。晓月如霜冷射衣。晓鸡啼。晓鸡啼。啼上征鞍，朦胧古道西。",
      "水声呜咽行人泪。雁声嘹呖归人字。影凄其。影凄其。斑马频嘶，前村望酒旗。"
    ]
  },
  {
    "id": "adcfe4db5b42d5f83b7e191a55609853",
    "title": "虞美人·怜病",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "病魔才别书帷去。又借香奁住。恹恹瘦骨怯春纱。犹向药烟影里问残花。",
      "晓来强起妆台立。揽镜愁眉窄。侍儿且罢掠云鬟。恐怕春风多厉不胜寒。"
    ]
  },
  {
    "id": "adcfe4db5b42d5f83b7e191a25ebffc7",
    "title": "虞美人·怜病",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "重华昔向苍梧死。羽亦重瞳子。至今舞草号虞兮。可似黄陵斑竹泣湘妃。",
      "君王莫恨江东小。暖日花光好。开时常对杜鹃红。一样暗伤亡国月明中。"
    ]
  },
  {
    "id": "adcfe4db5b42d5f83b7e191a55075120",
    "title": "虞美人·怜病",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "李家妹子陶家姊。甘逐封姨死。石家房老剩翾风。好把小名醋醋换红红。",
      "艳妆底事心如火。生日逢重午。萧郎笑插玉人头。问道留侬侬去若为留。"
    ]
  },
  {
    "id": "adcfe4db5b42d5f83b7e191a2f685654",
    "title": "虞美人·怜病",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "官街听彻三更鼓。缩脚寒衾苦。无眠终夜眼常开。那得巫山湘水梦魂来。",
      "隔江望断家乡路。小雪冬垂暮。扁舟归去未嫌迟。正是纸窗炉火芋香时。"
    ]
  },
  {
    "id": "adcfe4db5b42d5f885051366b9d8de55",
    "title": "玉楼春·为黄大宗悼亡郭少君",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "柔肠最怕伤心赋。听说埋香泪便堕。红颜惯是误青春，断送桃花一夜雨。",
      "飞琼携手瑶台路。应驾钿车游戏去。可堪抛向玉钩斜，梦散彩云无觅处。"
    ]
  },
  {
    "id": "adcfe4db5b42d5f8850513668a73a5cc",
    "title": "玉楼春·为黄大宗悼亡郭少君",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "落花急似三更漏。弱质盈盈才十九。杜鹃哭杀少年坟，小字彤碑碧血绣。",
      "萧郎梦断蘼芜后。宝镜鸳鸯难再偶。可怜薄命玉容人，值得挽歌三十首。"
    ]
  },
  {
    "id": "adcfe4db5b42d5f8f625685e8c9b38af",
    "title": "踏莎行·闺怨",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "独上妆楼，青山如昨。画眉彩笔春来阁。休弹红雨湿花梢，泪珠自向心头落。",
      "可恨东风，年年轻薄。天涯不管人漂泊。漫将薄幸比杨花，杨花犹解穿罗幕。"
    ]
  },
  {
    "id": "adcfe4db5b42d5f8f625685e6b7275d7",
    "title": "踏莎行·闺怨",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "坐月青莲，浣花工部。闺房之秀兼佳趣。燃脂写出丽人行，风鬟雨髻姗姗步。",
      "碧杜红兰，明珠翠羽。药房移傍湘君住。可怜荡子不归家，长吟荡妇秋思赋。"
    ]
  },
  {
    "id": "adcfe4db5b42d5f8f625685e6a29a3e5",
    "title": "踏莎行·闺怨",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "放诞文君，风流樊素。殢人更在仓庚妒。武昌新柳自青青，生憎隔岸晴川树。",
      "欢晕红凝，愁眉绿聚。幽情难向狂夫诉。莫携此卷渡江来，津头有个兴风雨。"
    ]
  },
  {
    "id": "adcfe4db5b42d5f8f625685e7907ffe7",
    "title": "踏莎行·闺怨",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "残月在林，晨钟动野。行人惯听乌啼夜。一鞭古道又斜阳，村田看尽羊牛下。",
      "草席泥床，瓦盆茅舍。东餐西宿何时罢。孤灯半枕梦江南，隔帘惊起萧萧马。"
    ]
  },
  {
    "id": "adcfe4db5b42d5f8f5466034d2e73650",
    "title": "小重山·金陵怀古",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "依旧青山绕建康。南朝佳丽地、草茫茫。景阳脂井冷银床。秦淮月，犹照故宫墙。",
      "吊古石头冈。大江流日夜、几兴亡。鸡笼鼠雀满祠堂。君莫问，策蹇下斜阳。"
    ]
  },
  {
    "id": "adcfe4db5b42d5f8f54660341038ac08",
    "title": "小重山·金陵怀古",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "锦缆牙樯金犊车。竹西歌吹地、斗繁华。闲来独吊玉钩斜。隋宫女，为我诉琵琶。",
      "客梦绕天涯。江山虽窈窕、不如家。二分明月广陵花。一分月，斜照小窗纱。"
    ]
  },
  {
    "id": "adcfe4db5b42d5f8f319a20092557d63",
    "title": "临江仙·迎春",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "昨夜饯冬三寸雪，晓光俄报春回。绿杨青草媵红梅。东风齐着力，送入我门来。",
      "箫鼓彩毬迎去也，游人蚁走长街。珠帘影里笑金钗。老姬驮瘦马，儿戏唱低牌。"
    ]
  },
  {
    "id": "adcfe4db5b42d5f8f319a20058f774e6",
    "title": "临江仙·迎春",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "搔首问天天不语，光阴无计消磨。挑灯看剑自摩挲。浇胸冷热酒，拍手短长歌。",
      "遮莫英雄老去也，山林经济如何。平章重事到烟波。铙吹传玉鸭，水战教金鹅。"
    ]
  },
  {
    "id": "adcfe4db5b42d5f8f319a2009e58ebd8",
    "title": "临江仙·迎春",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "少日驱车兼跃马，锦裘风雪行边。十年回首鬓萧然。蹇驴花下路，短笠渡头船。",
      "凭寄壮心歌舞地，绿樽翠袖红弦。不然散发事金仙。蒲团香影里，横槊自参禅。"
    ]
  },
  {
    "id": "adcfe4db5b42d5f8f319a200b5ed6981",
    "title": "临江仙·迎春",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "六代青山依旧在，霸图吹断西风。行人驻马问离宫。游船建业水，旧寺景阳钟。",
      "百战精灵应未散，周郎独步江东。旌旗夜拥紫髯翁。漫追亡国恨，又见孝陵松。"
    ]
  },
  {
    "id": "adcfe4db5b42d5f8f319a200d4f1c749",
    "title": "临江仙·迎春",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "十四楼前歌舞地，珠帘画障神仙。月明花底弄红弦。无双桃叶曲，最小莫愁年。",
      "战鼓催残金粉尽，空寻坠舄遗钿。香销南国忆婵娟。东风芳草绿，裙带我犹怜。"
    ]
  },
  {
    "id": "adcfe4db5b42d5f8f319a200c036fdc5",
    "title": "临江仙·迎春",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "二十四桥佳丽地，砚斋十二平分。江郎梦笔助奇文。情深聊尔尔，才妙漫云云。",
      "二十五弦弹夜月，花间锦瑟横陈。春风鬓影看文君。一窗三妇艳，谁雨复谁云。"
    ]
  },
  {
    "id": "adcfe4db5b42d5f8f319a20047eff4be",
    "title": "临江仙·迎春",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "丝竹东山自有，烟花南部偏多。红儿起舞雪儿歌。人生行乐耳，但日饮亡何。",
      "喑呜叱咤，文章者也之乎。不如老子兴婆娑。珠帘披毳衲，玉笛卧渔蓑。"
    ]
  },
  {
    "id": "adcfe4db5b42d5f870b4e9a095e840db",
    "title": "蝶恋花·悲秋",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "秋气悲哉秋景肃。引出秋声，夜到西南哭。聚族新忧无计逐。踌躇独去逃深屋。",
      "枫自飘红榆自绿。蟋蟀莎鸡，争唱凉风曲。雁阵惊寒音断续。披衣起写相思牍。"
    ]
  },
  {
    "id": "adcfe4db5b42d5f870b4e9a01cc6abc7",
    "title": "蝶恋花·悲秋",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "雨雨风风飘曲院。点点丁丁，滴碎柔肠断。听说阑珊春又半。无端惹起伤春怨。",
      "料峭轻寒犹拂面。况是啼鸠，日向愁人唤。司马青衫红泪溅。倚栏惆怅綦巾伴。"
    ]
  },
  {
    "id": "adcfe4db5b42d5f870b4e9a0e3a1df36",
    "title": "蝶恋花·悲秋",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "彤管不随春梦度。留与人间，啼哭相思句。一本青编红泪注。离魂缩入香奁住。",
      "仿佛真真纸上语。为雨为云，飘渺无凭据。行到吴江枫落处。自携一叶归家去。"
    ]
  },
  {
    "id": "adcfe4db5b42d5f870b4e9a0e8e8639a",
    "title": "蝶恋花·悲秋",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "铁作衾裯冰作枕。天意萧条，也学人情冷。薄酒三杯容易醒。辘轳万事心头滚。",
      "数尽铜壶玉漏永。茅舍荒鸡，啼断阳关引。泪点双眸开炯炯。纸窗浸破霜花影。"
    ]
  },
  {
    "id": "adcfe4db5b42d5f87b32d1fcd434736c",
    "title": "一剪梅·夜落金钱化",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "风残月过三生。风里呈身。月下归魂。自怜薄命六铢轻。憔悴黄裙。冷落红尘。",
      "家姊妹两般分。夜合随君。夜落随君。春光真不值分文。虽有钱神。难买花神。"
    ]
  },
  {
    "id": "adcfe4db5b42d5f87b32d1fc525a392a",
    "title": "一剪梅·夜落金钱化",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "何物风流白面郎。粉捏何郎。香和韩郎。天教撮合紫云娘。玉琢萧娘。锦制苏娘。",
      "翠管催成宫样妆。山画眉妆。云想衣妆。银灯低照合欢床。弦配琴床。蒂并花床。"
    ]
  },
  {
    "id": "adcfe4db5b42d5f87b32d1fcf5da40e6",
    "title": "一剪梅·夜落金钱化",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "五彩双缠午未郎。伯楷王郎。仲楷王郎。七香并驾杜韦娘。大妇珠娘。小妇琼娘。",
      "一夜春风两面妆。雪点梅妆。月照梨妆。鼓琴鼓瑟喜连床。坦腹东床。交臂西床。"
    ]
  },
  {
    "id": "adcfe4db5b42d5f8bdc4b764a272ca95",
    "title": "定风波·纳凉",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "不着衣衫不扫妆。天边赵盾逼人忙。安得芳姿乞作婢。唤至。手将团扇扇王郎。",
      "却羡摩诃池上路。行去。花梢口吸露珠凉。携手归来竹簟睡。枕臂。玉鱼吐出口脂香。"
    ]
  },
  {
    "id": "adcfe4db5b42d5f81db348f30173f5ef",
    "title": "好女儿·佳人",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "一捻脂红。百和香浓。半醉娇声半醒态。",
      "在坐亸鬟云，步摇佩玉，卧曲鞋弓。斜睇檀郎不语，谁惯汝、漫留侬。问此处、不留何处去，道朝上秦楼，晚游洛浦，暮宿巫峰。"
    ]
  },
  {
    "id": "adcfe4db5b42d5f81db348f35329efe8",
    "title": "好女儿·佳人",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "彼美人兮。半面风姿。谁向妆台描五色，有顾恺传神，何郎傅粉，张敞休眉。",
      "可惜红颜黄土，立而望、是耶非。问若个、小名君识否。是罢舞西施，停歌子夜，不笑褒姬。"
    ]
  },
  {
    "id": "adcfe4db5b42d5f89441157e5471b17b",
    "title": "渔家傲·渔父",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "天下滔滔皆是也。风波满地江河假。鼓枻行歌君莫讶。谁知者。离骚庄子吾其亚。",
      "一尺莲舟桨打。绿蓑青笠人如画。泼剌黄鱼穿柳挂。收纶罢。提壶闲共樵夫话。"
    ]
  },
  {
    "id": "adcfe4db5b42d5f89441157ee08f4980",
    "title": "渔家傲·渔父",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "梦锁重楼春信杳。彩丝偷把花魂钓。笼内鹦哥没紧要。频嘶叫。墙角海棠谁折了。",
      "左右懒妆和闷倒。上裙蟢子惊人跳。作怪鸦头扯谎报。才郎到。愁眉错对菱花笑。"
    ]
  },
  {
    "id": "adcfe4db5b42d5f89441157ee4d7afef",
    "title": "渔家傲·渔父",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "我梦吴江烟水皱。纶竿拟挂垂虹口。不道逋翁濯足久。枕且漱。沧浪一曲天如斗。",
      "深院玉人闲谱绣。粉香妙写溪山友。宛转彩丝盘素手。林下秀。小名独占毛诗首。"
    ]
  },
  {
    "id": "adcfe4db5b42d5f8fba8331693ed5b5e",
    "title": "苏幕遮·塞上",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "朔云寒，边月苦。觱栗西风，吹乱黄沙舞。夜半雪深三尺许。毡帐驼峰，倒载琵琶女。",
      "打围来，圈地去。银管炊烟，茶煮乌羊乳。蛮府将军穷塞主。匹马随他，看射南山虎。"
    ]
  },
  {
    "id": "adcfe4db5b42d5f8fba833168929ad95",
    "title": "苏幕遮·塞上",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "塞垣长，寒信早。画角呜呜，吹破霜天晓。一阵哀鸿残月小。梦绕南云，泪湿征衫老。",
      "拄青山，吟白草。燕雀排衙，公事弹琴了。又报黄旗前队到。手板匆匆，走马辽西道。"
    ]
  },
  {
    "id": "adcfe4db5b42d5f8fba8331659c740c2",
    "title": "苏幕遮·塞上",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "雪花天，泥滑地。漠漠同云，压破山头翠。山接平芜田接水。望断村烟，只在青天外。",
      "五更愁，千里思。茅舍孤灯，草草留人睡。放着枕头没处倚。角角鸡声，啼出思乡泪。"
    ]
  },
  {
    "id": "adcfe4db5b42d5f8fba83316235388dc",
    "title": "苏幕遮·塞上",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "郑公乡，梅尉市。安石墩头，王谢争端起。谁似南州徐孺子。天付吾庐，预注高人里。",
      "十三经，廿一史。架屋堆床，啸咏乌皮几。竹舍茅庐何陋尔。君子居之，即是名山水。"
    ]
  },
  {
    "id": "adcfe4db5b42d5f8a36854efc97b86dd",
    "title": "怨东风客思",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "蒲叶端阳寓。又看银河渡。江山何事苦留人，住。住。住。破屋颓垣，古槐荒草，满庭秋雨。",
      "泥滑长安路。马首无停处。一鞭落日又西风，去。去。去。茅店孤灯，故乡回首，梦中云树。"
    ]
  },
  {
    "id": "adcfe4db5b42d5f8a36854ef1d71ffb7",
    "title": "怨东风客思",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "秋暑蝇成阵。西日长如闰。无聊所事不宜人，闷。闷。闷。薄酒初醒，孤灯半灭，残书独枕。",
      "愁缕萦方寸。华发添双鬓。无端读史更悲歌，恨。恨。恨。剑废荆轲，骓忘项羽，弓藏韩信。"
    ]
  },
  {
    "id": "adcfe4db5b42d5f846e1f719c3cace6d",
    "title": "青玉案·无聊",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "江城萧索愁如此。门无客、床无史。歌舞无人能作伎。无花无酒，无山无水，大抵皆无耳。",
      "旅人却喜闲无事。只有梦来长伴尔。梦醒空题诗一纸。不如归去，纵然寂寞，万事看家里。"
    ]
  },
  {
    "id": "adcfe4db5b42d5f869f802edb9d54966",
    "title": "风中柳和孙夫人韵",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "郎上长安，怎好说些烦恼。但叮咛、马蹄芳草。自来月下，把泪痕偷告。梦儿中、教郎知道。",
      "一纸家书，不觉低鬟微笑。报平安、归期尚杳。金钗翠凤，送香车须早。怕春去、燕残莺老。"
    ]
  },
  {
    "id": "adcfe4db5b42d5f869f802ed46cfcbae",
    "title": "风中柳和孙夫人韵",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "枫落吴江，一望烟波凝绿。问东轩、谁家茅屋。南窗丛菊。北窗修竹。倚胡床、酒香茶热。",
      "渔夫相逢，应许菰芦借宿。扣舷歌、离骚一曲。烽烟满目。荆榛满足。任澜翻、长安棋局。"
    ]
  },
  {
    "id": "adcfe4db5b42d5f865367c2d86c15cfe",
    "title": "江城子·清明旅思",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "江城佳节也清明。喜新晴。午风轻。寡柳孤桃妆点可怜生。罗袜绣鞋人不见，空辜负，满堤青。",
      "客游随分踏莎行。冷旗亭。隔花屏。无限家山绿水画船横。宝马云麾香过处，看玉手，拨银筝。"
    ]
  },
  {
    "id": "adcfe4db5b42d5f87258f398e61a2123",
    "title": "行香子·春暮",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "紫陌金车。绿浦兰槎。共追寻、大地芳华。三分春色，分与谁家。有一分山，一分水，一分花。",
      "雨打檐牙。月落窗纱。恨韶光、转盼天涯。小庭寂寞，底事争哗。是一声莺，一声燕，一声鸦。"
    ]
  },
  {
    "id": "adcfe4db5b42d5f87258f398824f9af4",
    "title": "行香子·春暮",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "一个敦丘。一个泥沟。小经营、水尾山头。烟霞旧管，草木新收。有杏花春，荷花夏，菊花秋。",
      "万里封侯。四海登楼。问何如、樵斧渔钩。主人高卧，有客来游。是酒刘伶，诗李白，梦庄周。"
    ]
  },
  {
    "id": "adcfe4db5b42d5f856ca5e549c72667d",
    "title": "风入松·寒鸦",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "呀呀掠尽碧天寒。墨影满青山。太和门外常相见，乌衣队争点朝班。应笑西风哀雁，衔芦辛苦榆关。",
      "槎枒枯树倦飞还。一幅画图间。谁怜羁旅金闺客，乌啼夜、归思阑珊。借问几时头白，早看改了朱颜。"
    ]
  },
  {
    "id": "adcfe4db5b42d5f8f15bb3768c1335b5",
    "title": "祝英台近·忆别用稼轩晚春韵",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "玉炉残，银烛暗，画楫维南浦。黯淡东风，早洒泪痕雨。恼他顺水船儿，几株杨柳，甚力把、征帆拴住。",
      "空相觑。欲将心事叮咛，题多总难数。独夜思量，记起枕边语。算来万种春愁，妾担不起，分一半、与郎随去。"
    ]
  },
  {
    "id": "adcfe4db5b42d5f8468ddd11b72274e9",
    "title": "千秋岁·感旧用少游韵",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "落花帘外。点点残红退。云穗乱，风筝碎。愁拈翡翠管，恨拆鸳鸯带。薄幸煞，燕儿难捉鹦哥对。",
      "梦想瑶台会，绣被同舟盖。锦字杳，遗香在。星移银汉断，雨散巫峰改。魂去也，化成精卫填青海。"
    ]
  },
  {
    "id": "adcfe4db5b42d5f8468ddd11d3c578e8",
    "title": "千秋岁·感旧用少游韵",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "文通能赋。梦笔如风雨。采杜若，潇湘浦。驱车越峤远，岸帻吴山暮。衙放了，锦帆花月迎明府。",
      "佳节逢端午。胜事传三楚。系彩线，穿菰黍。寿杯菖叶酒，乐语离骚句。讴歌者，芙蓉江上喧龙鼓。"
    ]
  },
  {
    "id": "adcfe4db5b42d5f8468ddd111fa89629",
    "title": "千秋岁·感旧用少游韵",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "深衣革履。道貌如秋水。挥玉麈，依香儿。心空四句偈，目击三爻理。蒲团上，卧游五岳华胥睡。",
      "今日长筵会。戏彩高堂喜。萼绿舞，飞琼吹。洪崖酌鹤顶，黄石羞麟髓。谨谢客，先生笑饮茶而已。"
    ]
  },
  {
    "id": "adcfe4db5b42d5f8468ddd11034c903f",
    "title": "千秋岁·感旧用少游韵",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "人间天上。富贵真无量。三鼎甲，同驴唱。五花封邑诰，九节延年杖。称万寿，鸾台凤阁新官样。",
      "满屋黄金榜。满座青绫障。藻绶舞，翚衣扬。儿觞浮玉酒，妇馈连珠酱。福备矣，蓬莱王母犹谦让。"
    ]
  },
  {
    "id": "adcfe4db5b42d5f83601eec1d82654b2",
    "title": "一丛花·游朱氏园亭",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "江村踏踏半平沙。木槿缚篱笆。谁引刘郎来洞口，隔墙见、人面桃花。数曲栏杆，几条书画，也算小山家。",
      "主人白发话烟霞。虚阁倚风斜。池边指点平安竹，谷雨近、芍药抽芽。新出笋尖，旧藏桂子，撮合点新茶。"
    ]
  },
  {
    "id": "adcfe4db5b42d5f83c67e6efed185693",
    "title": "金人捧露盘·卢龙怀古",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "出神京，临绝塞，是卢龙。想榆关、血战英雄。南山射虎，将军霹雳吼雕弓。大旗落日，鸣笳起、万马秋风。",
      "问当年，人安在，流水咽，古城空。看雨抛、金锁苔红。健儿白发，闲驱黄雀野田中。参军岸帻，戍楼上、独数飞鸿。"
    ]
  },
  {
    "id": "adcfe4db5b42d5f8df8df6598e850739",
    "title": "最高楼漫兴",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "抛官去，乞得小山居。偃仰此生馀。何用食为十斛麦，未之学也五车书。时还读，亦已种，则何如。",
      "待讨个、渔童名便了。再配个、樵青名大好。赛赤脚，胜长须。奴更养奴千树橘，婢还钓婢百头鱼。挈山妻，同稚子，且相于。"
    ]
  },
  {
    "id": "adcfe4db5b42d5f84003cc428fb371f6",
    "title": "蓦山溪·夏兴",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "登楼极目，又见斜阳下。远近两三峰，一点点、翠眉如画。莺簧蝉鼓，杨柳舞轻风，人闲暇。天潇洒。惆怅如何夜。",
      "白衣苍狗，阅尽云真假。今古总悠悠，叹举世、尘埃野马。青天难问，搔首且归来，沉醉也。高眠罢。月上葡萄架。"
    ]
  },
  {
    "id": "adcfe4db5b42d5f868e995704f9b3424",
    "title": "意难忘元宵",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "春色佳哉。报吴宫花柳，羯鼓方催。羽林千骑去，华屋万家回。罗帐地，锦衣街。灯火上楼台。看满城、星桥高揭，火树丛开。",
      "月明车马如雷。有舞旋鲍老，歌打洪崖。香尘移画舄，玉烛袅金钗。帘幌下，影徘徊。听笑语诙谐。百忙里、阄成灯谜，掷与郎猜。"
    ]
  },
  {
    "id": "adcfe4db5b42d5f8287f8716742c479d",
    "title": "凄凉犯寒更",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "愁人影共。残灯语、夜寒何处寻梦。淡月微笼，酸风乍咽，严更徐动。孤衾自拥。听声声、如迎似送。",
      "想依稀、长歌短泣，数阕谯楼弄。多少朱门客，锦瑟弹蛟，玉箫吹凤。凄凉伴我，吉丁当、打入心孔。断续随风，又接着、晓钟鸣空。问鸡人、铜壶漏水几点冻。"
    ]
  },
  {
    "id": "adcfe4db5b42d5f8da394e4fe15d44b4",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "好个夷吾，渡江后、久窥神器。谁更念、神州未复，江河顿异。堪笑一生苏武节，曾无半点新亭泪。问乱臣、贼子出臣家，谁之罪。",
      "王与马，久分据。敦与导，还同计。算败终为相，成当为帝。漫惜伯仁由我死，太真拔舌斯何意。叹谁将、赵盾弑君看，书其事。"
    ]
  },
  {
    "id": "adcfe4db5b42d5f8da394e4f2b04afad",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "我醉欲眠，且收了、眼光青白。分付与、死便埋我，陶家之侧。天下山川吞八九，腹中人物容千百。任诸君、拍手笑狂生，乾坤窄。",
      "破面鬼，焦头客。乌帽吏，黄巾贼。问何人请剑，何人投笔。我梦化为蝴蝶舞，醒来敲碎珊瑚缺。叹一腔、热血洒何时，青衫湿。"
    ]
  },
  {
    "id": "adcfe4db5b42d5f8da394e4f7461eba8",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "铸错难成，空赢得、头颅如许。君不见、此中有鬼，英雄无主。世事梦回关塞月，文章泪尽潇湘雨。叹茫茫、宇宙此身多，无归处。",
      "山岩里，聊容与。竹林下，方延伫。但看他白眼，科头箕踞。背后好遮王导扇，手中只少渔阳鼓。携一杯、自祝画图前，魂相语。"
    ]
  },
  {
    "id": "adcfe4db5b42d5f8da394e4f09925276",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "甚矣吾衰，谁画出、秋风蒲柳。须信道、相君之面，不过村叟。车盖鼓吹今梦觉，空山晏坐搔童首。问何人、不着鵔鸃冠，惟君否。",
      "且避暑，频挥手。谨谢客，休开口。只先生生日，归而谋妇。半臂才更一斗面，百钱恰买三升酒。对此君、烂醉仰天眠，看苍狗。"
    ]
  },
  {
    "id": "adcfe4db5b42d5f8da394e4fe2b84676",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "寄语青山，为我筑、数椽茅舍。更计较、凿斯池也，衡门之下。屋后十弓放笋竹，墙边五亩栽桑柘。还留些、隙地种梅花，依台榭。",
      "北海钓，南山射。东墅弈，西园画。有邻翁来往，鸡豚春社。笑问老妻能去否，蒿簪藜杖归休罢。但囊中、尚乏买山钱，从天借。"
    ]
  },
  {
    "id": "adcfe4db5b42d5f8da394e4f826e4ca1",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "衮衮诸公，看朱紫、白头随驾。尽让与、蝇头蜗角，冷杯残炙。夫子漫劳冉有仆，小人请学樊迟稼。向深山、好作古田家，羲皇话。",
      "松菊径，瓜藤架。麋鹿柴，鱼虾汊。且醉吟高卧，及时闲暇。稚子浪寻青草斗，老夫合受黄鹂骂。倘城中、有客访吾来，关门谢。"
    ]
  },
  {
    "id": "adcfe4db5b42d5f8da394e4f2e24e262",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "天朗风和，是昔日、兰亭春社。恨不见、一时名士，乌衣王谢。光禄文章曲水宴，子山马槊华林射。到吾徒、意气向谁人，都休罢。",
      "四海事，归耕稼。五岳志，销婚嫁。但短衣长铗，栖迟傅舍。醉去行歌城阙上，醒来坐啸墙篱下。听大江、滚滚客心悲，流日夜。"
    ]
  },
  {
    "id": "adcfe4db5b42d5f8da394e4fa8227ee0",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "对酒当歌，君休说、麒麟图画。行乐耳、柳枝竹叶，风亭月榭。满目山川汾水雁，半头霜雪燕台马。问何如、变姓隐吴门，吹箫者。",
      "兰亭褉，香山社。桐江钓，华林射。更平章花案，秤量诗价。作史漫嗤牛马走，咏怀却喜渔樵话。看孟广、把盏与眉齐，皋桥下。"
    ]
  },
  {
    "id": "adcfe4db5b42d5f8da394e4f84e8c7aa",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "梅雨廉纤，问昨夜、小池微涨。漫一笑、征衫乍脱，故园无恙。翠箨移来石径侧，黄鹂啼到桐阴上。更村村、烟火起农歌，田家饷。",
      "报有客，扁舟漾。看满座，兰亭唱。喜酒徒相对，欲倾家酿。却暑但挥蝉雀扇，登高请进蒲桃杖。向西山、指点夏云生，多奇状。"
    ]
  },
  {
    "id": "adcfe4db5b42d5f8da394e4f023cde9c",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "二十年来，叹世事、尘霾波涨。喜老友、跳归燕市，须眉无恙。皂帽幸辞辽海外，青衫还泣浔江上。问榜门、谁是脱骖人，千金饷。",
      "且上下，随流漾。予解和，公能唱。须浇开磈垒，洞庭春酿。屈指明年将半百，看云取次从藜杖。又何老、呵壁续离骚，笺天状。"
    ]
  },
  {
    "id": "adcfe4db5b42d5f8da394e4feb96ac05",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "才子仙人，坐春水、泖湖新涨。从此去、黄河千里，布帆无恙。玉殿传胪原日下，金门待诏还天上。料至尊、早办大官厨，为卿饷。",
      "斜日下，雕旗漾。芳草路，骊歌唱。送关山牙棨，一樽清酿。使客自骑沙苑马，野人独倚柴门杖。倘诸公、闻讯仆何如，穷愁状。"
    ]
  },
  {
    "id": "adcfe4db5b42d5f8da394e4f0c3863ad",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "太息丁生，出塞去、雪堆沙涨。谢弋者、辽东归鹤，令威无恙。浪迹偶来皋庑下，端忧却据胡床上。正提壶、卢橘满林黄，堪分饷。",
      "端午后，蒲葵漾。麦秋至，蝼蛄唱。君奚为高卧，欲逃村酿。游子渡江不用楫，健儿跃马宁须杖。剧何堪、新妇闭帷中，婆娑状。"
    ]
  },
  {
    "id": "adcfe4db5b42d5f8da394e4fa832c6d3",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "我发芜城，趁竞渡、一江风涨。为寄语、池塘春草，阿连无恙。白舫已乘东冶下，青骢尚跃西泠上。问钱塘、可接广陵潮，双鱼饷。",
      "采莲棹，湖心漾。折柳曲，桥头唱。办十千兑酒，余杭新酿。王子正招缑岭鹤，孙登也策苏门杖。待归来、赠我两峰图，空漾状。"
    ]
  },
  {
    "id": "adcfe4db5b42d5f8da394e4ff6fe0d67",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "北望卢龙，痛精卫、魂填溟涨。何幸得、南楼老子，下官无恙。千里相思风雨夕，十年重过江湖上。笑故人、只有一杯莼，为君饷。",
      "飞蝶梦，游丝漾。骑马地，朝鸡唱。算半生白发，星星愁酿。笠泽烟波宜载酒，泰山日观聊携杖。再休提、宋玉赋秋风，悲哉状。"
    ]
  },
  {
    "id": "adcfe4db5b42d5f8da394e4f283f5ccb",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "积雨东篱，雷隐隐、水云时涨。休夏好、绳床药臼，消磨微恙。读史喜观秦楚际，咏怀高话羲皇上。笑饥来、驱我走天涯，无人饷。",
      "愁何许，悬旌漾。悲未已，吹篪唱。怪众人皆醉，覆杯沉酿。堪破黄梁道士枕，打开白业瞿◇杖。咄何来、修竹弹甘蔗，纷投状。"
    ]
  },
  {
    "id": "adcfe4db5b42d5f8da394e4ff5677e4f",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "何物文心，笔阵老、墨池飞涨。贾馀勇、吟成八咏，撚髭无恙。公子七哀传邺下，大夫九辨赓江上。惊从而和者曲弥高，三缣饷。",
      "倒词峡，真潢漾。短歌阕，长歌唱。只江郎才尽，渴求杯酿。我倦欲投斑竹管，公豪任夺青藜杖。问红笺、填得许多愁，难于状。"
    ]
  },
  {
    "id": "adcfe4db5b42d5f8da394e4f863f9a37",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "乘兴而来，冒雨过、徵君之宅。相对者、诗家三老，酒徒八伯。秉烛夜游行乐耳，一生能着千双屐。看胜为可喜败欣然，如予弈。",
      "痛饮也，肠千石。剧谈也，唇三尺。算樽前只少，红儿催拍。便唱鹧鸪休听好，坐中半老江南客。问阮公、醉后眼如何，全飞白。"
    ]
  },
  {
    "id": "adcfe4db5b42d5f8da394e4fe609b815",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "问客何来，自闽海、薄游吴苑。忽举目、天涯烽火，故乡中断。泽国江山惊战鼓，秋风零雨飞宾雁。正登楼、作赋楚天高，愁王粲。",
      "十月节，寒花绽。千人石，清樽宴。喜今朝初度，亲朋相见。回首紫薇旧梦杳，放怀白发馀生健。但摩挲，毛颖老中书，加餐饭。"
    ]
  },
  {
    "id": "adcfe4db5b42d5f8da394e4fa288a3ac",
    "title": "满江红·偶览稗史载王文成梦郭景纯极言王导之奸反导阴主之也因为赋此",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "日日愁生，赖有此、枕中之夜。我梦见、大千境界，无非假者。花月春江堪舞蝶，烟波瀚海能骑马。尽神游、万里姿逍遥，阆风野。",
      "邯郸道，何潇洒。阳台下，何妖冶。但逢场作戏，机心都化。乌有先生相对好，亡何乡里归休罢。奈一声、鸡唱又天明，愁来也。"
    ]
  },
  {
    "id": "adcfe4db5b42d5f804a79c9f5c7771fe",
    "title": "凤凰台上忆吹箫·梦亡友卿谋",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "玉树生埋，香钩殉葬，人间无限伤心。听山阳邻笛，泪破衣襟。长忆连床对酒，灯影里、浅笑微吟。斯人死，坐看卿辈，谁是知音。",
      "追寻。天边去也，盼十二楼中，雁断鱼沉。甚风吹环佩，梦倚瑶琴。依旧璧人一对，携手处、翠袖花簪。应叹我，关山摇落，鬓发萧森。"
    ]
  },
  {
    "id": "adcfe4db5b42d5f89ad957f7273f09f3",
    "title": "水调歌头·赠隐者",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "左手招明月，右手引清流。遂弃人间俗事、长伴赤松游。春与猿兮吟啸，秋与鹤兮飞舞，八百岁春秋。夜授南柯守，朝拜酒泉侯。",
      "携玉杖，吹铁笛，酌金瓯。醉乡高卧、掉头那问帝王州。自谓羲皇以上，无论晋魏之事，涓子不能俦。我亦问津者，愿泛武陵舟。"
    ]
  },
  {
    "id": "adcfe4db5b42d5f89ad957f7591bede2",
    "title": "水调歌头·赠隐者",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "卿自用卿法，吾亦爱吾庐。一生着几两屐、安用美哉车。种得东篱五柳，饮得东皋五斗，此外又何须。已梦我为蝶，谁识子非鱼。",
      "书咄咄，称好好，解如如。不如说鬼、妄言妄听莫辞无。人贵及时行乐，我也逢场作戏，软饱黑甜馀。莫问九州事，且卧一床书。"
    ]
  },
  {
    "id": "adcfe4db5b42d5f89ad957f7ad0e142a",
    "title": "水调歌头·赠隐者",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "秋月忽然好，游屐满山前。远观灯火楼阁、万点小星悬。逐队王孙公子，绕坐歌儿舞女，人压看场圆。独有悲秋客，白眼对青天。",
      "千古事，一场梦，总堪怜。吴宫明月在否？兴废几何年。无限朱门绮户，也有竹篱茅舍，皓魄一般全。休待玉箫彻，我欲卧渔船。"
    ]
  },
  {
    "id": "adcfe4db5b42d5f89ad957f75ffc5e5c",
    "title": "水调歌头·赠隐者",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "左手把杯酒，右手握刀镮。快哉吾欲浮白、醉即舞双丸。读罢一编遗史，断尽千秋公案，怒发每冲冠。椎铁击秦政，挝鼓骂曹瞒。",
      "而今事，增一笑，总般般。人情大抵难测、翻覆似波澜。休问英雄竖子，富贵合输公等，已矣复何言。仰视四天白，长啸倚栏杆。"
    ]
  },
  {
    "id": "adcfe4db5b42d5f89ad957f72d28b995",
    "title": "水调歌头·赠隐者",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "山上云为雨，山下雨为烟。不分烟与云处、只听雨潺湲。旧雨送春归去，今雨倩人留住，去住总堪怜。春入远天外，人立晚风前。",
      "试煎茶，宜折柳，共题笺。干戈未定、药酒今夕惜流年。为问千人石上，妙舞娇歌何处，空谷一诗筵。日暮下山去，骑马似乘船。"
    ]
  },
  {
    "id": "adcfe4db5b42d5f89ad957f70499a96d",
    "title": "水调歌头·赠隐者",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "三月莺花节，送子出青门。我向离亭贳酒、弹汁染衫痕。河畔萋萋芳草，陌上依依杨柳，极目总销魂。往问广川子，几筴玉杯存。",
      "橐须笔，携櫑具，贮罍樽。但读离骚痛饮、醉即舞青萍。试渡滹沱河北，还过邯郸城下，慷慨满乾坤。去矣陈惊坐，舌在不须扪。"
    ]
  },
  {
    "id": "adcfe4db5b42d5f8a634980e6efc5934",
    "title": "天香·咏龙涎香",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "云气盘山，雨痕黏草，海天遥识龙睡。细剪香涎，平分瑞脑，泛水渗沙同腻。烟鬟雾髻，仿佛见、织绡娘子。檀口唾花几点，丝丝篆成心字。犹忆琐窗半闭。",
      "袅金凫、共消残醉。惆怅遗芳梦杳，蘅芜谁寄。聚窟返魂何处。空留下、馀薰旧鸳被。赢取鲛人，玉盘珠泪。"
    ]
  },
  {
    "id": "adcfe4db5b42d5f885ec8103afdf4d25",
    "title": "满庭芳·风雨夜怀卿谋",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "折絮夭风，冻花侧雨，薄寒新上罗衣。可怜人意，恰对可怜时。几度思量往事，回首处、风景凄其。难生受、黄昏院落，独自怎支持。",
      "想伊人此际，笼香弄笔，剪烛吟诗。待扁舟相访，梦到还迷。只听数声征雁，断云里、叫过楼西。呼来问、又推深夜，不肯寄书飞。"
    ]
  },
  {
    "id": "adcfe4db5b42d5f885ec8103b1534b4f",
    "title": "满庭芳·风雨夜怀卿谋",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "山出篱前，水周堂下，高轩插架朱藤。亭台新绿，曲径隐斜曛。正好清和天气，黄鹂唤、游女如云。羁栖客、苦无柑酒，独坐吊残春。",
      "当年行乐地，青帘白舫，夜醉红裙。听钿筝瑶管，歌舞芳尘。不见富平公子，楼中燕、空怨黄昏。湖山畔、萧萧松柏，明月照孤坟。"
    ]
  },
  {
    "id": "adcfe4db5b42d5f885ec8103396dbd30",
    "title": "满庭芳·风雨夜怀卿谋",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "瓮里醯鸡，裈中蠛虱，人生大抵皆然。蛮争触斗，割据几山川。多少移山填海，凭意气、不肯由天。下场头、总堪一笑，鼓罢戏文完。",
      "算浮生如梦，转关得失，弹指悲歌。且不如高卧，图取奇缘。只恐梦中占梦，梦醒后、又费流连。都输与、希夷老子，一觉便千年。"
    ]
  },
  {
    "id": "adcfe4db5b42d5f885ec8103554980f7",
    "title": "满庭芳·风雨夜怀卿谋",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "七叶门风，三槐世德，先生作述无忧。笔精墨妙，名下更空俦。富贵公家自有，但称寿、八十平头。等而上、老彭八百，大树八千秋。",
      "优游兴不浅，西田依杖，风月嘲讴。看儿孙戏彩，白马青裘。笑问香山洛社，齐年者、犬斗同浮。吾家老、与君成二，来往亦风流。"
    ]
  },
  {
    "id": "adcfe4db5b42d5f8b9d2ca30906f8ea0",
    "title": "汉宫春·观演邯郸梦",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "咄咄临川，能现梦中身，而为说法。邯郸道上，一枕悲歌离合。青驴黄犬，好妆成、红妻绿妾。等闲看，鬼门关外，何殊洛阳宫阙。",
      "休笑卢生痴绝。算一场春梦，大家收煞。黄梁半甑，炊过几朝年月。曲终人醒，玳筵前、酒杯犹热。又归来，独眠孤馆，今夜应添白发。"
    ]
  },
  {
    "id": "adcfe4db5b42d5f8be330db6aae7fa39",
    "title": "声声慢·旅思用易安韵",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "花开柳闭，燕去莺来，东君干甚休戚。一样春风，二十四番消息。朝来又添细雨，大江头、落潮偏急。春莫去，纵他乡暂遇，故人曾识。",
      "休笑春光已老，看镜里、白发数茎堪摘。苦把春风留住，怎能吹黑。空着枕头一半，听铜壶、泪点同滴。这时节，便梦中、人到也得。"
    ]
  },
  {
    "id": "adcfe4db5b42d5f84979adb5fde6ea4a",
    "title": "梦扬州·客广陵用少游韵",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "晚潮收。叹隋宫、花月都休。寒雨芜城，绿杨三月如秋。市门十里黄埃满，但往来、车马星稠。红桥畔，青楼底，谁人勾当春愁。",
      "追想樊川狎游。报书记平安，廿四桥头。笑我多情，鬓丝禅榻空留。纱灯万点归何处，枉断肠、锦瑟帘钩。平白地，扬州梦醒，恼乱苏州。"
    ]
  },
  {
    "id": "adcfe4db5b42d5f8de4ad68a0837223e",
    "title": "烛影摇红·寿吴冰仙夫人",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "甲帐琼台，彩鸾初嫁年华妙。红窗窈窕日无愁，但见嫣然笑。笑尽珠围翠绕。谁解受、笔封墨诰。画帘乍卷，香篆微闻，湘纨淡扫。",
      "金石摩挲，青编粉印看新稿。酒阑灯灺忆当年，梦破巫山晓。应是胡麻饭饱。映桃花、风姿不老。拼试轻鞭，几时搔背，麻姑乌爪。"
    ]
  },
  {
    "id": "adcfe4db5b42d5f8de4ad68a066db3c3",
    "title": "烛影摇红·寿吴冰仙夫人",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "地老天荒，悲歌不独江淹恨。小庭风絮也关愁，林下重题韫。应付莺花管领。好看承、车香障锦。胡然空谷，翠袖天寒，衡门栖隐。",
      "绣户燃脂，彤奁占尽妆台韵。断肠哀怨为谁吟，宛转萦方寸。欲倩萧郎寄问。早消除、风凄月闷。试拈湘管，爱劈鸾笺，叠成方胜。"
    ]
  },
  {
    "id": "adcfe4db5b42d5f8e6235f676e653744",
    "title": "梦芙蓉寒月",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "一般明月夜。最春园花里，秋山林下。玉阶如水，枕簟也消夏。三冬都告罢。殿额广寒高挂。顾影无人，只天边青女，相伴素娥寡。",
      "我独徘徊旅舍。梦想游仙，飘渺阆风野。冰丸一颗，品色冷相射。御风疑羽化。何须歌舞台榭。但买春醪，呼酒徒痛饮，编作客窗话。"
    ]
  },
  {
    "id": "adcfe4db5b42d5f89a388a35eb698bee",
    "title": "玉蝴蝶·雪窗忆卿谋",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "淅淅萧萧瑟瑟，疏疏密密，整整斜斜。算有三分墙角，数点窗纱。响茅檐、风敲断竹，迷野渡、月上平沙。浪相夸。瑶林琼树，种玉人家。",
      "嗟嗟。闭门高卧，羔儿无分，且吃团茶。翘首天涯，空吟冰柱忆刘叉。盼书邮、浮沉征雁，寻驿使、冷落梅花。问君家。剡溪不远，可泛星槎。"
    ]
  },
  {
    "id": "adcfe4db5b42d5f89a388a3559f4b3b7",
    "title": "玉蝴蝶·雪窗忆卿谋",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "应是三生杜牧，深红浅绿，再接花枝。正好珠珰佩解，金雀鬟垂。定情诗、早怜碧玉，小名录、恰比红儿。尽绸缪，描残翠管，写尽乌丝。",
      "相宜。绿衣方小，青衫未老，绛缕初飞。顾曲郎君，记歌娘子按新词。学秦筝、争传妾解，偷吴语、未许欢知。画中人，五湖一叶，载到西施。"
    ]
  },
  {
    "id": "adcfe4db5b42d5f8d6536b56723b9d93",
    "title": "齐天乐·咏蝉",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "小园疏柳斜阳晚，凄然数声低唤。吸露频啼，迎风乍咽，迸出悲丝急管。宫商偷换。和五夜寒螀，一天哀雁。恨杀螳螂，惊回焦尾鹍弦断。",
      "当年齐女曾变。故宫衰草外，何限秋怨。罗袂无声，玉墀尘满，落叶几番零乱。余音宛转。想动影低鬟，妆残帘卷，杜甫山妻，夜飞人不见。"
    ]
  },
  {
    "id": "adcfe4db5b42d5f8ab75a50958f87482",
    "title": "念奴娇·午日旅思",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "葵花艾叶，依然是、前度端阳家数。菰米兰桡问甚处，吊望楚天云树。乳燕初飞，流莺三弄，几阵黄梅雨。飘零湖海，何堪萧寺孤注。",
      "遥念寂寞纱窗，菖蒲剪了，黯停杯无语。别恨离愁添几许，鬼病恹恹情绪。整日沉眠，梦魂无赖，不到长洲路。除非借取，画船竞渡归去。"
    ]
  },
  {
    "id": "adcfe4db5b42d5f8ab75a5098521ee44",
    "title": "念奴娇·午日旅思",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "江山如梦，叹眼前、谁是旧京人物。走马兰台行乐处，尚记纱笼题壁。椽烛衣香，少年情事，头白今成雪。杜陵野老，风流独数诗杰。",
      "更听法曲凄凉，四弦弹断，清泪如铅发。莫问开元天宝事，一半晓星明灭。我亦飘零，十年湖海，看雨丝风发。何时把酒，浩歌同送明月。"
    ]
  },
  {
    "id": "adcfe4db5b42d5f8ab75a5090c8ca122",
    "title": "念奴娇·午日旅思",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "百年弹指，奈头颅渐秃、肝肠如碎。飞将高皇时不遇，却遇灞陵亭尉。感慨何为，不如归去，也学糊涂醉。文章九命，此生万事难遂。",
      "眼看世态悠悠，西江有水，不到枯鱼肆。脱了青衫披绿箬，且饱银丝鲜脍。弃蚁亡羊，于鱼得计，吾读徐无鬼。人间不乐，相忘惟一回睡。"
    ]
  },
  {
    "id": "adcfe4db5b42d5f8ab75a509068e0db0",
    "title": "念奴娇·午日旅思",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "先生休矣，叹元龙豪气、俯同群碎。借问史公牛马走，岂苦烂羊都尉。满座貂蝉，狗偷鼠窃，偶尔乘天醉。何如寻取，当年初服堪遂。",
      "君见入市者乎，朝来骈足，日暮成空肆。损益盈虚都似此，所以步兵思脍。紫绶耶叉，绯衣罗刹，群小皆名鬼。署门谢客，主人今日鼾睡。"
    ]
  },
  {
    "id": "adcfe4db5b42d5f8ab75a50907c62980",
    "title": "念奴娇·午日旅思",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "忽闻长啸，是苏门鸾鹤、遗音清绝。弹铗归来櫑具剑，更铸山田耕铁。",
      "手拍浮丘，吾庐偕隐，漫卷君卿舌。署门谢客，白云无处停辙。",
      "回首花月扬州，几年梦醒，暂赋芜城别。骑鹤吹箫人在否？",
      "笑看迷楼烟热。垂老生涯，首阳柳下，计较谁工拙。",
      "迟君赠我，三十二峰寒雪。"
    ]
  },
  {
    "id": "adcfe4db5b42d5f8ab75a5091620b356",
    "title": "念奴娇·午日旅思",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "古人安在，总上场优孟、下场翁仲。天壤之间存我辈，聊尔一觞一咏。伧父左思，老兵阮籍，歌辨衙官宋。当杯行令，戏猜三两横纵。",
      "酒后耳热狂呼，濡毫呵壁，欲把天公控。趁取吴宫春未老，甘与梨花同梦。银烛方长，铜壶初滴，路近东西弄。诸君且住，床头尚满青瓮。"
    ]
  },
  {
    "id": "adcfe4db5b42d5f8ab75a509161cc58c",
    "title": "念奴娇·午日旅思",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "疏帘清簟，正高卧、南面百城书屋。丘壑夔龙权寄傲，勾当午桥松菊。白袷论兵，深衣习礼，总付渔樵曲。东山未起，中年聊写丝竹。",
      "今夜河朔开樽，止谈风月，醉扫愁千斛。咫尺长安君不见，顷刻浮云翻覆。紫禁宣麻，黄扉视草，早叶金瓯卜。江南野老，梦留东阁桦烛。"
    ]
  },
  {
    "id": "adcfe4db5b42d5f8ab75a509716c3cca",
    "title": "念奴娇·午日旅思",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "回车哭罢，忽仰天大笑、冠缨索绝。大抵长安局似弈，正打辘轳双劫。东阁除书，西台弹事，早暮分凉热。一言以蔽，无财不可为悦。",
      "君看游客纷纷，吹芋鼓瑟，槐柳森齐列。何异乞儿争向火，转眼灰飞烟灭。或问先生，何为至此，仆亦无言答。掉头归去，闭门独卧寒雪。"
    ]
  },
  {
    "id": "adcfe4db5b42d5f8ab75a509d114bb75",
    "title": "念奴娇·午日旅思",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "是何年少，向长城饮马、沙场结客。台上呼鹰垆下醉，尚弄数行题墨。投笔归来，东山射虎，大羽犹能没。画图留取，黄云万里秋色。",
      "我亦蛮府参军，短衣长剑，喜逐将军猎。回首卢龙成旧梦，变作阳关三叠。仰屋看书，叩门乞食，恨少朱家侠。相逢痛饮，头颅如许堪惜。"
    ]
  },
  {
    "id": "adcfe4db5b42d5f8ab75a5094d2f610c",
    "title": "念奴娇·午日旅思",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "尚书堂上，忽鸾飞凤舞、花枝分亚。起剔银灯相视笑，认得米家书画。木偶儿郎，弓腰仕女，游戏无真假。针神妙手，恰从阿堵传写。",
      "正是月满千街，星移万点，天放元宵夜。遥想汉宫传蜡烛，光照彩楼缥瓦。玉漏停催，琼箫慢弄，暂醉珠帘下。燕台胜景，剪灯重谱新话。"
    ]
  },
  {
    "id": "adcfe4db5b42d5f8ab75a509bea5a2ec",
    "title": "念奴娇·午日旅思",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "世间奇事，看木公金母、合成百岁。夫妇平分大衍数，阳进因而阴退。进若有余，退非不足，损益刚相配。乃生男子，美哉则百之端。",
      "以是名曰百龄。在百家姓上，百官图内。好似百花兰桂发，百鸟鸾凤出类。书读百篇，财盈百宝，百禄天生备。贺君百喜，百壶索取同醉。"
    ]
  },
  {
    "id": "adcfe4db5b42d5f8319d42cefd1529eb",
    "title": "瑞鹤仙·慈仁寺松",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "岁寒寻老友。只萧寺乔松，交情耐久。吾衰甚矣惫。",
      "故人喜相见，支离群叟。春风桃柳。满长安、红争绿斗。",
      "让髯公、沐雨梳霜，到底青青依旧。",
      "安否。九逵哄处，五市开时，货财辐凑。衣冠奔走。洒斯辱，浇杯酒。",
      "劝怒涛休吼，晨钟暮鼓，且共佛灯厮守。更呼来、鹤唳长空，一天星斗。"
    ]
  },
  {
    "id": "adcfe4db5b42d5f84f9bf5de6bc87e11",
    "title": "桂枝香月下",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "晚风摇曳。渐吹落残乌，素娥睡起。惊看镜殿堆玉，晶宫映水。井梧飒飒敲窗纸，怨鸿啼、芦花岸里。黄昏院落，画栏独倚，寸心如死。",
      "秋色三分将尽矣。更寒烟满目，疏钟第几。四壁虫声助予，叹息而已。南飞乌鹊无枝止，笑归来、昨非今是。今夕何夕，举杯邀月，陶然醉耳。"
    ]
  },
  {
    "id": "adcfe4db5b42d5f84f9bf5de8f5a62d8",
    "title": "桂枝香月下",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "漫寻尔雅。见介士横行，郭索盈野。最爱绀甲青匡，金膏雪炙。吴江公子肠应断，甚西风、酒旗潇洒。相逢何处，沙汀渔火，村庄茅舍。",
      "记卓女、长卿初嫁。为彭越低眉，停箸不下。我亦蝤蛑，暗想妆台愁把。香橙手劈吴盐细，欲持螯、谁传杯斝。霜华满地，黄花已老，玉人去也。"
    ]
  },
  {
    "id": "adcfe4db5b42d5f8f6600911cd518603",
    "title": "石州慢·和高季迪韵",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "花信频催，二十四番，雨飘风洒。多情最是风流，杨柳瘦腰一把。树犹如此，何况人倚阑干，游丝和梦愁牵惹。泪断锦回文，借乌丝重写。",
      "姚冶。玉人应在，燕子楼中，湘帘垂下。记得青鬟，微笑红牙轻打。而今寂寞，空想院落秋千，几时再驻墙头马。蓦听杜鹃啼，道东君归也。"
    ]
  },
  {
    "id": "adcfe4db5b42d5f86877c7d7815aebbc",
    "title": "水龙吟·杨花和东坡韵",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "美人满院红妆，绿珠忽向高楼坠。非云非雨，非朝非暮，一天春思。绣阁娇慵，厌他轻薄，重门深闭。奈偷从墙角，窣来窗畔，人前故眠羞起。",
      "可惜风流扫地，赖多情、青苔牵缀。生成薄命，飞来又被，鹦哥啄碎。一缕残魂，浮萍再世，去随流水。想深宫拾得，踏歌连臂，有人垂泪。"
    ]
  },
  {
    "id": "adcfe4db5b42d5f86877c7d757355bf0",
    "title": "水龙吟·杨花和东坡韵",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "卷帘但见飞花，何时开起何时坠。玉人如梦，随风游戏，几多愁思。为问章台，青青在否？宫眉应闭。剩蛮腰解舞，飘飖上下，还学三眠三起。",
      "分付雕梁燕子，好衔将、小巢萦缀。谢娘纤手，搓来捏去，团成复碎。忽地伤心，人间天上，落花流水。倩软绵堪拭，此中洗面，只馀清泪。"
    ]
  },
  {
    "id": "adcfe4db5b42d5f86877c7d785dc15db",
    "title": "水龙吟·杨花和东坡韵",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "谁家渌水银塘，凌波扶出霓裳女。天然素面，冰肌玉骨，暗香销暑。采向吴宫，画船相傍，盈盈解语。看碧天凉夜，风清月晓，长依白鸥为侣。",
      "几处红衣乱舞，翻嫌他、脂匀粉涴。蓬茅綦缟，铅华洗尽，淡妆偏妩。最恨西风，断魂憔悴，几番秋雨。叹随波败叶，飘零只滴，泪珠如许。"
    ]
  },
  {
    "id": "adcfe4db5b42d5f82990d3b950a1795c",
    "title": "拜星月慢惜别",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "香雾云鬟，清辉玉臂，双照泪痕犹在。忍令分携，怯空房难耐。无人处，生怕落花风起，轻把檀痕吹坏。惜惜情怀，料身中不快。问何曾、走马章台内。",
      "又非因带甲榆关外。何苦东去西飞，判相思分界。看弹琴、谁写芙蓉黛。伴薰香、莫绾鸳鸯带。只好教、笼里鹦哥，咒那人无赖。"
    ]
  },
  {
    "id": "adcfe4db5b42d5f85d5ceb5b24b0a150",
    "title": "花犯·西山晴雪",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "遍皇州玉龙纷舞，千门六花绕。燕台高眺，见一点西山，装作琼岛。翠微低处斜阳照。朔风飘不了。掩映着、瑶林琪树，烟中飞白鸟。",
      "我来蓟丘，笑行囊空馀几两屐，卧游难到。灞桥畔，趁不上、剡溪一棹。翻追忆、故园雪夜，万峰里、梅花消息早。只好倩、小楼铁笛，吹霜天角晓。"
    ]
  },
  {
    "id": "adcfe4db5b42d5f831718888d4102310",
    "title": "喜迁莺·立冬",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "朝看月令。是律中应钟，神司元冥。寒日模糊，阴风凛冽，一扫秋光无剩。谁遣倪迂妙手，写出灰堆冬景。茅檐下，听数声铁马，冬冬相应。",
      "长安多肉阵，凤碳檀炉，低唱羊羔饮。闭户先生，拥书枯坐，只好敲冰煮茗。莫怪天公作恶，雅称玉堂官冷。青镜里，惊漫空霜雪，又添双鬓。"
    ]
  },
  {
    "id": "adcfe4db5b42d5f8f8edfcd0bf3bc5e7",
    "title": "绮罗香·咏香",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "髻鬌初梳，诨褠乍脱，文几鹊炉先置。银叶如钱，半晌篆烟才度。绕纱橱、为雨为云，罩绣阁、非花非雾。更怜他、入袖穿裳，徐徐引到销魂处。",
      "玉人体自生香，借三分迷迭，助成佳趣。心字装成，还向月中微步。谶好事、喜结双丝，诉幽情、私添一炷。付钿盒、小玉珍藏，莫放郎偷去。"
    ]
  },
  {
    "id": "adcfe4db5b42d5f89ab14466e2fa2bcc",
    "title": "二郎神·慢李笠翁招饮观家姬新剧",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "百花巷。乍小队、花神来降。看面似芙蓉眉似柳，点素额、檐梅初放。莲袜榴裙花下舞，桃叶渡、采菱新唱。湘帘卷、兰香暗度，风动罗衣微扬。",
      "惆怅。分明仙乐，大罗天上。听赵瑟秦筝吴苑曲，妒杀粉君脂相。自笑周郎愁眇眇，好央及、灯花剔亮。怕飞逐彩云，牢系鸾凤，重重绡帐。"
    ]
  },
  {
    "id": "adcfe4db5b42d5f8b53e776eed3357c2",
    "title": "归朝欢澄海楼",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "家在芙蓉江畔住。两桨沙棠桃叶渡。天风吹我北溟来，芒羊一望无穷处。漫将秋水注。此时好读玄虚赋。倚危楼，不闻呼啸，满耳惊雷雨。",
      "却怪冯夷缘底怒。白马乘潮鸣急鼓。鲛人又喜起楼台，璇宫出市珊瑚树。风鬟雾髻女。戏弹宝瑟来迎汝。趁渔舟，一声欸乃，送我蓬壶去。"
    ]
  },
  {
    "id": "adcfe4db5b42d5f8e0891d1c4efbad1e",
    "title": "望海潮·观猎",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "辽西重地，东临碣石，朔风塞马萧萧。台上呼鹰，碛中走狗，千人弓箭横腰。牙纛抗招摇。看雕翎落处，雨血风毛。日暮山空，寒乌饥兔正悲号。",
      "将军坐地分曹。有健儿行炙，美女弹槽。再打一围，扬鞭归去，戍楼画角声高。何似霍嫖姚。笑当年猿臂，射石空劳。顾语参军，醉中磨盾好挥毫。"
    ]
  },
  {
    "id": "adcfe4db5b42d5f84c2a480aa3d5a026",
    "title": "望湘人·闺信",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "自君之出矣，独宿空房。绣衾慵爇龙脑。背着灯儿，侧身帐底，多半和衣睡倒。帘幕花香，栏杆燕语，月明如晓。好良宵、满院春风，不见断肠人到。",
      "乍梦被郎呼去，向画屏深处，轻怜低笑。正勾当相思，一晌销魂未了。无端撼起，流苏微动，蓦地把人惊觉。闲滋味、费尽思量，私下报郎知道。"
    ]
  },
  {
    "id": "adcfe4db5b42d5f8c782880576d72655",
    "title": "风流子·醉中作",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "吾生祈一梦，将进酒、结客少年场。愿贵比五官，芙蓉车盖，艳齐三妇，玳瑁钗梁，封侯事，建牙刑白马，挽箭射黄獐。鼓吹归来，角巾辞去，拍肩泰华，濯足沧浪。",
      "醒来都不是，看衣鹑马狗，两鬓秋霜。赢得一官孤竹，三径柴桑。只宋玉招魂，偶逢神女，相如草赋，曾视君王。且向樽前醉也，长短歌行。"
    ]
  },
  {
    "id": "adcfe4db5b42d5f8e88a2f6d5cee7a5f",
    "title": "疏影·黄梅花",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "花神戏法，向园林剪彩，点缀残腊。磐口玲珑，荷盖团圞，仿佛香生金鸭。前身本是江妃种，催妆早、先来一霎。恰阿娇、初染鹅黄，纤指栏边偷捻。",
      "耐尽霜偎雪压，爱自然幽雅，不近蜂蝶。我梦罗浮，错认佳人，赚得翠禽嘈杂。当年倚袖天寒日，插蝉鬓、夜藏犀合。到而今、携向纱窗，空有泪花凝蜡。"
    ]
  },
  {
    "id": "adcfe4db5b42d5f8eb1f2f4e79260c53",
    "title": "霜叶飞黄芽菜",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "吾家老圃东篱下，曾将野菜修谱。但知春韭与秋菘，食荠肠还苦。今领略、长安杂俎。黄芽一把和盐煮。觉入口甘香，似燕赵、佳人风致，冷淡如许。",
      "君看辇上华筵，金齑玉脍，谁向此君下箸。偏生我辈一条冰，堪作冰壶侣。任嚼出、宫商徵羽。只愁面色平分取。却回思、故乡味，千里莼羹，惟吾与汝。"
    ]
  },
  {
    "id": "adcfe4db5b42d5f85702f8c168060a6c",
    "title": "宣清·玉河冰",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "黑帝乘权，爰命波臣，晶宫大开冰屋。砌黄河、粉壁万层，掩青江、银练千幅。晓入金门，环桥一望，果然如玉。正平铺，凤楼前，寒光直射朝旭。",
      "天子诏凌人，宜藏北陆，百官赐饮足。纵镂树成花，凝檐作筋，天画文章，未必重瞳娱目。念乡村、荒田野哭。问边庭、铁衣起粟。何时泮澌借太液恩波，布春风、暖生寒谷。"
    ]
  },
  {
    "id": "adcfe4db5b42d5f8c0335bbe90be9e50",
    "title": "沁园春·送穷",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "咄咄穷来，冰氏主人，劝汝千杯。怪子云高阁，一麾不去；昌黎上座，三揖仍回。饿倒翳桑，冻穿东郭，拊手揶揄笑我该。何相厄，出门如有碍，闭户如呆。",
      "特凭毛颖符牌。择吉日车马走天涯。向簟瓢巷里，生前可住；首阳山下，死后堪埋。耕砚为田，积书作库，今后休将壁立猜。穷唯唯，吾从此逝矣，赠子多财。"
    ]
  },
  {
    "id": "adcfe4db5b42d5f8c0335bbed50d6954",
    "title": "沁园春·送穷",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "试望愁城，天地无光，壮士吞声。奈悲秋宋玉，不堪长恨；",
      "伤春杜牧，未免多情。万斛纷来，百端交集，方寸之心难与争。",
      "叹人世，黯然销魂，惟此为深。仆今奉教先生。毋劳尔神兮摇尔精。",
      "使王乔与我，遨游而逝；黄公与我，歌咏而行。寂寞为床，玄虚为宇，叱咤驱愁服上刑。",
      "愁休矣，逝将适乐土，实获吾心。"
    ]
  },
  {
    "id": "adcfe4db5b42d5f8c0335bbe72f08a1c",
    "title": "沁园春·送穷",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "若有人兮，蒲柳风姿，憔悴支离。恨雍容司马，抛残赋草；风流沉约，瘦损腰肢。扁鹊低头，巫咸束手，丈室维摩亦皱眉。数其罪，合先诛二竖，后斩三户。",
      "飘然与彼长辞。况苦口良方我有之。倩冀州坐客，挥毫草檄；少陵野老，信口吟诗。左援桐君，右携欢伯，楚客高谈七发词。涣乎一，涊然其汗出，是乃良医。"
    ]
  },
  {
    "id": "adcfe4db5b42d5f8c0335bbe4c46c5d3",
    "title": "沁园春·送穷",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "陆醑前来，枚卜功臣，众口交推。彼从事齐州，清为圣德，督邮鬲县，浊亦贤才。尧舜千钟，仲尼百斛，子路宁辞十榼陪。髡一石，更先生五斗，学士三杯。",
      "尝闻上顿长斋。即乘马骑驴事尽佳。况卓家少妇，为君涤器，杨家妃子，为我持罍。山带兰陵，水连桑落，曲部分茅议允谐。咨汝醑，俾侯醴泉郡，曰往钦哉。"
    ]
  },
  {
    "id": "adcfe4db5b42d5f8c0335bbe58717711",
    "title": "沁园春·送穷",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "醑若毋声，以酒为名，乃罪之魁。算持蟹螯者，瓮中就缚，吹龙笛者，水底长埋。金盏才擎，玉山便倒，玩我真如儿戏哉。腐肠药，甚良醪可恋，心腹当灾。",
      "今朝焚了糟台。又何问莲花白玉杯。倘君将伐狄，臣当执御，人能击杜，我愿持槌。草夺黄封，驱除绿蚁，主爵壶商赐自裁。醑不道，削汝懿侯职，以惊将来。"
    ]
  },
  {
    "id": "adcfe4db5b42d5f8c0335bbe965a7e2c",
    "title": "沁园春·送穷",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "有美人兮，携手同行，其乐只且。喜化为蝴蝶，中宵起舞，唤他啼鸟，野店提壶。一唱高山，再歌流水，听者钟期鼓者俞。长太息，曲高而和寡，其信然欤。",
      "顾君与我何如。彼天下纷纷安足拘。叹故人千里，远遗端绮，主人仓卒，遽赠文无。蕙带荷衣，倏来忽逝，乌有先生对子虚。开户视，不见其处矣，搔首踟蹰。"
    ]
  },
  {
    "id": "adcfe4db5b42d5f8c0335bbee4575940",
    "title": "沁园春·送穷",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "奇绝青莲，几辆芒鞋，直踏匡江。向香炉峰下，呼来慧远，珠帘谷口，吸出康王。五老婆娑，九云飘渺，三叠流泉喷石冈。还识否？是庐山面目，仔细端相。",
      "小奚亟解诗囊。看摇笔高吟字万行。笑近骑白鹿，踢翻星渚，远携黄鹤，飞过浔阳。君已逍遥，仆犹惆怅，画壁鸣琴寄兴长。问何日，把惊人谢眺，搔首青苍。"
    ]
  },
  {
    "id": "adcfe4db5b42d5f8c0335bbedb765d97",
    "title": "沁园春·送穷",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "无可奈何，旧事南柯，新恨东流。叹易变人情，幻如演戏，难猜世法，闷似藏钩。闭户无容，出门有碍，何况崎岖历九州。不堪者，看宫中狗监，关内羊侯。",
      "头颅如许谁酬。但醉里乾坤姿拍浮。算冥冥高飞，于人无怨，悠悠行迈，谓我何求。蝴蝶前身，杜鹃今日，伯仲之间海上鸥。乃所愿，学丈人荷蓧，男子披裘。"
    ]
  },
  {
    "id": "adcfe4db5b42d5f8c0335bbe20277261",
    "title": "沁园春·送穷",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "我所思兮，濯足清流，晞发高冈。奈举国侏儒，臣饥欲死，满堂酒汉，公醒而狂。学剑不成，卖浆未售，肘后难传疗恨方。除非是，学中山千日，梦到羲皇。",
      "觉来起舞淋浪。且读破离骚续九章。喜庄子逍遥，人呼以马，左慈狡狯，或化为羊。手弄双丸，目空九点，竿木随身作戏场。今而后，从子虚隐矣，何有之乡。"
    ]
  },
  {
    "id": "adcfe4db5b42d5f8c0335bbe5475e65b",
    "title": "沁园春·送穷",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "子好游乎，游必有方，吾语子游。惟辇上贵人，峨冠博带，堂中公子，肥马轻裘。十日交驩，千金解赠，主既逢迎客亦留。非然者，恐闭门不纳，怀刺谁投。",
      "况君白发盈头。便鼓瑟吹箫枉自羞。奈弹铗而歌，食终不饱，执鞭以御，富也难求。莼鲙秋风，一官久弃，肯向侯门走马牛。君休矣，听数声欸乃，雪夜归舟。"
    ]
  },
  {
    "id": "adcfe4db5b42d5f8c0335bbefcdb91fe",
    "title": "沁园春·送穷",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "我学渊明，归去来兮，请绝交游。有草阁三间，久盟息壤，秫田十亩，将老菟裘。山水乡邻，梅花妻妾，小部声音黄栗留。出门去，怕青天剑啸，沧海珠投。",
      "而今金尽床头。纵舌在何辞仰面羞。叹富贵才高，骄人易取，文章命薄，知己难求。乘兴而来，途穷则返，笑傲随他呼马牛。从今后，把世情看破，飘瓦卢舟。"
    ]
  },
  {
    "id": "adcfe4db5b42d5f8c0335bbe85b1937c",
    "title": "沁园春·送穷",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "咄咄汪生，少年行乐，三好兼全。只饮酒离骚，便称名士，吹箫弄玉，定作神仙。椽烛隃麋，远山丽竖，小宋风流剧可怜。谁消受，疑梦游蓬岛，醉享钧天。",
      "画图到处流传。得饱看红妆也有缘。但酒癖书淫，恐妨万事，歌残舞散，难驻千年。仆病停沽，吾衰畏解，文籍先生高枕眠。君休矣，是有虽可喜，无亦欣然。"
    ]
  },
  {
    "id": "adcfe4db5b42d5f8c0335bbe6af83550",
    "title": "沁园春·送穷",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "望气佳哉，蕉林书屋，得宝隋和。看皋庑家声，天边台斗，彩鸾国色，地上姮娥。玉燕投怀，石麟露角，更胜珠哥与户哥。徵兰梦，记五苗丝绣，玉叶金柯。",
      "不惟孔释摩挲。有后稷携来瓜瓞歌。算学士文章，原名陶谷，将军勋业，也号田禾。左握干戈，右持俎豆，何似堂封万石多。询占者，是翁官农父，儿取高科。"
    ]
  },
  {
    "id": "adcfe4db5b42d5f8c0335bbe2806dad4",
    "title": "沁园春·送穷",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "今日华筵，珠帘深处，唤出苗哥。看头角硗硗，宛然玉粒，双眸炯炯，秀似琼禾。花帽荷衣，深躬浅喏，年少偏生礼数多。问其岁，是卯君诞降，月窟婆娑。",
      "岂惟字识之无。便好应朝廷童子科。算唐室校书，八龄刘晏，秦家相国，十二甘罗。第五之名，何如第九，笑问先生喜若何。先生笑，谓诸君醉矣，为我高歌。"
    ]
  },
  {
    "id": "adcfe4db5b42d5f8c0335bbeb92493a4",
    "title": "沁园春·送穷",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "万里归来，管宁无恙，吾谷闲行。但觅取虎头，传神阿堵，携将麟角，绕膝如馨。君善秦声，妇能鼓瑟，画里家山聊遣情。相尔汝，惟日沽一斗，笑看三星。",
      "十年辽海飘零。曾短布驱车铁岭城。记汉殿凌云，马卿献赋，梁园雨雪，枚叟谈经。阊阖天高，巫阳梦远，仆亦悲歌泪满缨。空凝望叹王孙桂树，芳草青青。"
    ]
  },
  {
    "id": "adcfe4db5b42d5f8c0335bbe9e48404e",
    "title": "沁园春·送穷",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "谁踞词坛，天下健者，独有董公。曾北上燕台，东游越峤，南寻隋苑，西问秦宫。慷慨悲歌，滑稽笑骂，左把刀钩右酒钟。挥毫罢，令雪儿起舞，唱彻回风。",
      "君才十倍吴蒙。更林下夫人兴致同。看绿绮低弹，风吹鬓影，青蛾淡扫，月上眉峰。放棹探梅，拥炉煨芋，乐事相于闺阁中。还索取，将红桥锦字，好配林鸿。"
    ]
  },
  {
    "id": "adcfe4db5b42d5f8c0335bbeafe13a68",
    "title": "沁园春·送穷",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "为问何年，龙战山东，堕此长须。曾阶于尺木，能兴云雨，贮之勺水，便化江湖。今也卷然，手携在箧，犹见虬髯气色殊。还恨未，向九仙馆里，捋取羊珠。",
      "顾君赠我何如。好准备尊前牙杖需。算虾须虽细，可编帘箔，鱼须甚壮，亦树旌旟。差胜衰翁，白髭似戟，不中卢仝唤作奴。却自笑，看吟成五字，剩数茎无。"
    ]
  },
  {
    "id": "adcfe4db5b42d5f8b61b55c59b868d7d",
    "title": "十二时慢观猎",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "望平原、连天野烧，猎猎风吹千骑。缚裤褶、雕弓韝臂。",
      "盘尽山头谷尾。犬走鹰飞，猿啼雁叫，洒血成红雨。",
      "到日暮、叠鼓鸣笳，酹酒烹鲜，再杀一回足矣。",
      "记少日、卢龙塞上，蛮府参军无事。戏逐孤儿，短衣匹马，射虎南山里。",
      "载黄獐满车，归从妻子夸示。",
      "叹残年、抚髀生肉，郁郁谁能堪此。索米金门，摊书玉局，见猎空欢喜。",
      "问先生谁伴，嗟乎子虚亡是。"
    ]
  },
  {
    "id": "adcfe4db5b42d5f80d64bd948b84e3cb",
    "title": "摸鱼儿·春怨",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "问东君、赚春何意，春来还见春去。满园花事刚三五，都付断肠风雨。花尚尔。又况是红颜、薄命愁眉妩。美人日暮。便红豆歌成，翠盘舞罢，难买君王顾。",
      "看千古，总是风流易误。秭归空筑青墓。梅妃休怨楼东赋，吊取马嵬黄土。君莫诉。君不见英雄、失路还悲古。楚歌楚舞。试去听琵琶，青衫红袖，双泪几行数。"
    ]
  },
  {
    "id": "adcfe4db5b42d5f80d64bd940d167b23",
    "title": "摸鱼儿·春怨",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "问江姝、宝钗半股，又绕青丝一缕。洞庭渔父扁舟远，摘尽吴头楚尾。谁得似。似放诞文君、柔滑如脂体。佳人水沚。算不比浮萍，波漂露宿，何事名千里。",
      "东曹掾，为尔挂冠归去。西风昨夜还起。愁予老系京华梦，正恐欲归无计。归也未。便一棹家乡、偕隐无人矣。春前尚记。想素手调羹，和盐伴豉，饱识厨娘味。"
    ]
  },
  {
    "id": "adcfe4db5b42d5f80d64bd94b41634b8",
    "title": "摸鱼儿·春怨",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "问谁家、吹箫深处，锦丝袅就连理。十分崖蜜三分脆，更胜枣儿堪嗜。长安市。喜今夕同探、官茧灯檠底。君须尝此。是元日膏饧，都城风俗，卖取胶牙齿。",
      "还停箸，忽忆西京杂记。娙娥别样新制。白头宫监传遗样，曾识开元妃子。形虽似。空夜雨昭阳、不见红尘荔。关卿何事。但肠断东风，灞桥杨柳，愁看游丝细。"
    ]
  },
  {
    "id": "adcfe4db5b42d5f829490fc235d1ddf4",
    "title": "兰陵王·伤春",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "江南陌，袅袅东风弄色。垂杨畔、宝马香车，芳草王孙自相索。美人云鬓侧。梦破残红半碧。寻春去、莺送燕迎，十二栏干夜犹立。繁华等陈迹。但雨涩莓苔，风动葵麦。游丝漠漠和愁织。",
      "试目极千里，断烟寒食，邻鸡野哭如昨日。落花泪盈尺。追忆。恨何及。问老去东君，争似书客。天荒地远无人识。算往事只付，数声渔笛。今宵沉醉舞短剑，歌昔昔。"
    ]
  },
  {
    "id": "adcfe4db5b42d5f8833df08217fbbd4d",
    "title": "贺新郎·塞上",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "天末卢龙道。看敷分、山崖耸峙，河流低绕。极望长城烟一抹，但见黄榆白草。又添得、孤鸿飘渺。寒月如霜沙似雪，想当年、有客伤心早。重画出，边愁稿。",
      "短衣自倚高楼啸。吊西风、一杯残酒，泪痕多少。漫说明妃出塞苦，不见玉关人老。更减尽、英雄怀抱。剩有琵琶浑不似，倩庐儿、弹出凉州调。公莫舞，乌啼了。"
    ]
  },
  {
    "id": "adcfe4db5b42d5f8833df08241035903",
    "title": "贺新郎·塞上",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "宋玉高唐赋。更相逢、洛川绣枕，袁家新妇。碧杜红兰香不已，间以明珠翠羽。正解佩、吴宫春暮。蝶粉蜂黄都褪了，看雕梁、燕燕交交乳。衣带缓，低眉妩。",
      "梦中神女亲携付。宁馨儿、天上石麟，人间绣虎。才听啼声知大物，豪气略如其父。请脱帽、为公狂舞。玉果金钱汤饼会，愧无功、厚赉吾能与。只愁写，弄璋句。"
    ]
  },
  {
    "id": "adcfe4db5b42d5f8833df082a7eabb13",
    "title": "贺新郎·塞上",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "岁月能如许。问愁人、更经消得，几番羁旅。白发悲秋灯下咏，生受纸窗风雨。更添得、数声砧杵。敲破客心千寸碎，枉教人、梦断江南浦。雁叫也，又平楚。",
      "浇愁惟酒差堪语。忽伤心、此身饮罢，茫无归处。空自珠帘◇画烛，看尽清歌妙舞。但赢取、青衫泪苦。红袖殷勤休劝醉，奈鬓丝、禅榻闲眉妩。老去也，诉渔鼓。"
    ]
  },
  {
    "id": "adcfe4db5b42d5f8833df08215c92bea",
    "title": "贺新郎·塞上",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "小满吴蚕吐。乍阴晴、春红消歇，黄梅迎暑。刮眼风尘纷未了，遍地蒲人艾虎。何处觅、龙舟竞渡。横笛短箫江上远，但关山、烽火传鼙鼓。请拔剑，为君舞。",
      "花花世界遽如许。算英雄、百年成败，一杯残醑。金紫貂蝉长在否，不抵枕中炊黍。又看尽、蛮争触怒。读破离骚还痛饮，叹吴侬、更比湘累苦。只一醉，忘今古。"
    ]
  },
  {
    "id": "adcfe4db5b42d5f8833df08292436731",
    "title": "贺新郎·塞上",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "偶过慈仁寺。看门前、五株松树，婆娑尽矣。二十年来风景异，不谓树犹如此。感旧事、攀条流涕。白发青衫驱款段，笑无端、贳酒荆高市。听击筑，悲风起。",
      "又逢佳节黄花里。怅登高、西山残照，暮云千里。极望齐州烟九点，家在吴头楚尾。添几幅、荒丘废垒。汉寝唐宫何处问，只滔滔、不断浑河水。买一棹，吾归耳。"
    ]
  },
  {
    "id": "adcfe4db5b42d5f8833df082d8ea7d0f",
    "title": "贺新郎·塞上",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "又是秋来矣。乍回头、悠悠长日，去如流水。不觉西风吹老至，华发星星添几。思往事、潸然出涕。我自多愁泪洗面，问天公、何苦愁如此。下一夜，霖铃雨。",
      "声声滴碎惊秋耳。助凄凉、三年客舍，故乡千里。白首冯郎休说恨，尚对孺人稚子。恨莫恨、别离生死。不信愁人愁不寐，但愁魂、缭绕残灯里。听漏点，三更起。"
    ]
  },
  {
    "id": "adcfe4db5b42d5f8833df0827529603f",
    "title": "贺新郎·塞上",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "七七佳期矣。看迢迢、明河清浅，盈盈一水。别去一年来一度，毕竟欢娱能几。想牛女、相逢流涕。天上人间都不异，但有情、未免谁遣此。洒泪也，今宵雨。",
      "如侬只是鳏夫耳。望家乡、邈如天汉，暮云千里。三载断肠闺梦杳，添得玉楼思子。哭长史、终当情死。苦忆少年瓜果会，向凉阶、私语星光里。唤不醒，姮娥起。"
    ]
  },
  {
    "id": "adcfe4db5b42d5f8833df0824ff84138",
    "title": "贺新郎·塞上",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "问夜如何矣。早鸡鸣、长安门外，车如流水。争羡朝班仙仗好，老我闷怀有几。端不为、洛阳流涕。闻道地官初放赦，想魂兮、游戏应来此。又遇着，廉纤雨。",
      "归来惟有高眠耳。君莫问、吹笙击磬，南邻北里。欲向兰盆礼古佛，借我消忧幢子。更解脱、无常生死。同病最怜阳羡客，和哀弦、弹泪乌丝里。歌一曲，秋风起。"
    ]
  },
  {
    "id": "adcfe4db5b42d5f8833df082d616c23f",
    "title": "贺新郎·塞上",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "作客三年矣。到中秋、天门街上，月明如水。为问古时月尚在，照过今人有几。几欢笑、几人泣涕。明月原无圆缺恨，只人间、离合悲如此。一霎变，风和雨。",
      "我今为月徘徊耳。念家山、乱云遮断，美人千里。待挹酒浆倾北斗，吞尽兔儿桂子。更莫管、明生魄死。但得嫦娥相顾盼，放白头、醉舞霓裳里。听水调，歌头起。"
    ]
  },
  {
    "id": "adcfe4db5b42d5f8833df082d9729489",
    "title": "贺新郎·塞上",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "四见重阳矣。怅悲秋、他乡何处？登山临水。为问诸公高宴会，遍插茱萸有几。何必学、牛山掩涕。我忆楞伽湖畔路，是少年、行乐尝过此。吟一句，满城雨。",
      "追寻昨梦依然耳。惊回头、歌台舞榭，半成蒿里。戏马龙山今在否，争甚英雄竖子。谁保得、古而无死。但趁清秋风日美，酹黄花、侧帽斜阳里。怕转盼，寒沙起。"
    ]
  },
  {
    "id": "adcfe4db5b42d5f83c383ec803a4d2da",
    "title": "多丽·夏景",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "画梁间。日长午梦初残。倚薰风、晕红如醉，无言情思阑珊。卷桃笙、自寻坠珥，掩金诃、斜扑轻纨。茉莉茶甘，鹧鸪香细，尽堪消暑小屏山。无心理、钿筝瑶管，棋局也慵弹。闲排遣、白敲冰脆，红点梅酸。",
      "侍儿报、花梢月上，清光怯射越罗单。浴兰汤、微揩粉汗，插犀梳、乱挽云鬓。院落沉沉，夜凉似水，萧郎频唤展琅玕。还一笑、背人行去。等待向更阑。却寻到、蔷薇架下，独凭栏杆。"
    ]
  },
  {
    "id": "adcfe4db5b42d5f80bd138515e21b7c0",
    "title": "六州歌头·有客劝予出山者书此答之",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "客何为者，劝我曳长裾。人所爱，热官耳，顾愁予。不相如。君见居官者，苦思虑，劳筋骨，工笑语，勤奔走，乃多誉。我则异于是矣，体多病、药物长须。惯科头晏起，懒向府中趋。礼法全疏，古之愚。",
      "兼长扪虱，喜曝背，时强项，或撚须。诸若此，皆不可，一朝居。爱吾庐。种豆南山下，几个竹，映芙蕖。驱山犊，弹野雀，钓江鱼。况有老妻酿酒，任醉后、拊缶歌呼。有山公启事，报以绝交书。客且归欤。"
    ]
  },
  {
    "id": "adcfe4db5b42d5f8f05b3ac8d703ad03",
    "title": "临江仙·午日",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "庭砌香蒲一剪绿，纱窗梅雨萧萧。闹妆儿女彩丝飘。珠帘桃叶渡，画鼓木兰桡。",
      "唤起湘累休竞渡，云旗游戏波涛。江潭独醒转无聊。古人应让我，饮酒读离骚。"
    ]
  },
  {
    "id": "adcfe4db5b42d5f898dddedb281fe580",
    "title": "一剪梅·和李易安韵",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "织锦机边蟋蟀秋。万里江风，吹送郎舟。空闺无处说相思，独夜鸣琴，西北高楼。",
      "弹罢清商两泪流。妾自伤心，君亦多愁。雁鱼消息几时来，才望云头。又候潮头。"
    ]
  },
  {
    "id": "adcfe4db5b42d5f8fe09409f0f67b06b",
    "title": "江城子·春思",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "花朝去了又春分。草如茵，柳烟新。油壁青骢，争踏武陵春。绣暮罗衣香过处，人不见，插红裙。",
      "纱窗寒雨最难闻。冷炉薰，淡芳樽。闲病闲愁，独对旧东君。日暮卷帘南北望，魂欲化，楚山云。"
    ]
  },
  {
    "id": "adcfe4db5b42d5f8a8bbae3164710f03",
    "title": "满江红·春闺",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "玉懒香颓，支瘦腕、行行立立。颇藜枕、鹧鸪屏外，衬花茵席。行雨梦飞巫峡上，随风笑踏江南陌。恨高楼、故故恼人眠，吹长笛。",
      "揽衣起，斜阳侧。临宝镜，修山额。沾芙蓉粉汗，倩郎温拭。罗带小开锦翡翠，云鬟斜插金鸂鶒。倚香奁、一晌晚妆成，西窗黑。"
    ]
  },
  {
    "id": "adcfe4db5b42d5f8f1ecc6d4c5cad1f2",
    "title": "菩萨蛮·为陆次云题万年冰，",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "几时海上凌波去。碧云宫里偷冰柱。携向玉台中。光争琥珀红。",
      "长安多热客。把玩清心骨。若问是何名。多年一老兵。"
    ]
  },
  {
    "id": "adcfe4db5b67bb4d606d191e62db4e16",
    "title": "青玉案",
    "authorName": "董琬贞",
    "authorId": "adcfe4db5b67bb4dd1457b72d1457b72",
    "dynasty": "清",
    "content": [
      "梅花不作瑶琴主。更绝塞、霜笳苦。画里韶光如梦度。朱阑池淀，绿窗花雨。旧是藏春处。",
      "如今并命天应妒。无限香消碧烟缕。只恐人梅同老暮。芦帘纸阁，思量归去。试听冰弦语。"
    ]
  },
  {
    "id": "adcfe4db5b67bb4d12f4d5daa981351b",
    "title": "卜算子",
    "authorName": "董琬贞",
    "authorId": "adcfe4db5b67bb4dd1457b72d1457b72",
    "dynasty": "清",
    "content": [
      "折得岭头梅，忆著江南雪。君到江南雪一鞭，可是梅时节。",
      "画了一枝成，没个人评说。抵得家书寄与看，瘦似人今日。"
    ]
  },
  {
    "id": "adcfe4db5b76039587f5f2357a4849f5",
    "title": "纱窗恨·答冠月韵",
    "authorName": "田茂遇",
    "authorId": "adcfe4db5b760395d1457b72d1457b72",
    "dynasty": "清",
    "content": [
      "笛声阵阵因风送，老天涯，一声入破偏凄切，落梅花。",
      "雕盘处，千山黑雪，马嘶外，万里黄沙。算春宵归梦，好还家。"
    ],
    "intro": "田茂遇这首酬和之作，颇有盛唐边塞诗的气格与风韵。\n上阕写景，其实主要只是写了引子乡思的笛声。《梅花落》原出塞北，汉乐府横　吹曲名，本笛中曲。南朝鲍照、吴均、陈后主、徐陵、隋朝江总等所作乐府，都有此篇。到了唐代，《梅花落》更为人们所传诵。正如唐·白居易《杨柳枝》云：“《六么》《水调》家家唱，《白雪》《梅花》处处吹。”唐代文人墨客不但写《梅花落》乐府古题，而且在其他篇什中也常咏及“梅花落”。如李白诗云“黄鹤楼中吹玉笛，江城五月落梅花”（《与史郎中钦听黄鹤楼上吹笛》），高适诗云“借问梅花何处落，风吹一夜满关山”（《塞上听吹笛》），在这些诗句，诗人由笛声想到梅花，把听觉诉诸视觉，我们不仅听到笛声，而且仿佛看到风吹梅花，飞飞落落，飘飘洒洒。在这里“梅花落”有了更丰富的内涵，有了更活泼的生命力。田茂遇这首《纱窗恨》也继承了唐人这一传统。风送笛声阵阵，溢满天涯，一声“落梅花”，写声成象，撩拨起人内心深处的凄凉。\n如果说上阕结处还透露着“凄切”，那么过阕开头气势转壮。“雕盘处，千山黑雪，马嘶外，万里黄沙。”“雕”与“马”都是边塞特有的威风凛凛的物象，它们是雄壮的、威武的；“千山”“万里”写出了地域的辽阔无垠；“黑雪”“黄沙”让人感到了风雪狂沙的肆虐。下阕开首两句，不仅再现着边塞的壮阔景致，而且使词句中流走着感伤情绪也忽为壮阔。这里感伤而不坠纤弱，不亚唐人气象。结句“算春宵归梦，好还家”，点破了乡思离愁的主旨。在这里感情的格调又产生了一次跌宕，由豪放而转入婉转。\n这首词语言质朴自然，感情起伏跌宕。篇中“雕盘处，千山黑雪，马嘶外，万里黄沙”之句，实乃天籁，让人难以忘怀。"
  },
  {
    "id": "adcfe4db5b8cd764235544474aa356d4",
    "title": "玲珑四犯·登德清玉尘峰浮远楼",
    "authorName": "杨夔生",
    "authorId": "adcfe4db5b8cd764b49c63fab49c63fa",
    "dynasty": "清",
    "content": [
      "叠巇砌蓝，峭岑镵碧，飞楼缥缈云路。浩歌携谢屐，远蹑卢敖步。",
      "危楯玲珑漫抚。倚高寒、鬓丝千缕。半壁晴湍，数峰苍石，霞杪画秋树。",
      "空翠冷，沾衣屦，乍泠泠松籁，如听风雨。雁边秋去远，天澹长烟暮。",
      "乾坤静里堪舒啸，又打起、清时钟鼓。悄延伫。眺绿野，几家桑苎。"
    ]
  },
  {
    "id": "adcfe4db5c3ae05d9c816674fa174b3d",
    "title": "秦楼月",
    "authorName": "王采蘩",
    "authorId": "adcfe4db5c3ae05dd1457b72d1457b72",
    "dynasty": "清",
    "content": [
      "秋宵寂。画帘早挂如钩月。如钩月。似水明楼，一痕清澈。",
      "■■四壁吟萧瑟。■谁砧杵西风急。西风急。秋声何处，满阶桐叶。"
    ]
  },
  {
    "id": "adcfe4db5c3e2af1aa895fecb4007b08",
    "title": "鹊桥仙·七夕寄外",
    "authorName": "陈爱真",
    "authorId": "adcfe4db5c3e2af1d1457b72d1457b72",
    "dynasty": "清",
    "content": [
      "银河浪静，彩桥风细，斜挂弯弯明月。相逢应说别来愁，须多驻、天边云辙。",
      "红尘千载，仙家几日，一岁光阴电瞥。双星离别未多时，浑不似、人间离别。"
    ]
  },
  {
    "id": "adcfe4db5c3e2af129f8de6b357ca0cc",
    "title": "留春令·偶阅花蕊夫人宫词，内藏垂丝海棠花瓣，尚系七年前所收，感成一词",
    "authorName": "陈爱真",
    "authorId": "adcfe4db5c3e2af1d1457b72d1457b72",
    "dynasty": "清",
    "content": [
      "情痴幸挽香魂住。别七载、一朝重遇。词人得近免泥涂，问旧梦还如故。",
      "恼煞封姨生来妒。难都把、锦帏深护。残香零粉遍天涯，那是可留春处。"
    ]
  },
  {
    "id": "adcfe4db5c615d404c246dc3cce9222a",
    "title": "菩萨蛮·秋夜独坐",
    "authorName": "倪小",
    "authorId": "adcfe4db5c615d40d1457b72d1457b72",
    "dynasty": "清",
    "content": [
      "兰闺幽静纤尘绝。博山香炷挑灯爇。何处弄哀筝。凄凉独自听。",
      "银河清似水。人坐秋声里。窗外月华生。粉墙花影明。"
    ]
  },
  {
    "id": "adcfe4db5c615d4057659484a1996441",
    "title": "长相思",
    "authorName": "倪小",
    "authorId": "adcfe4db5c615d40d1457b72d1457b72",
    "dynasty": "清",
    "content": [
      "花也新。柳也新。昨夜南楼梦踏青。朝来记不真。",
      "歌几巡。笑几巡。日日寻芳泗水滨。由他姊妹嗔。"
    ]
  },
  {
    "id": "adcfe4db5c74e0e04a9656221696d98b",
    "title": "木兰花慢·武林归舟中作",
    "authorName": "董士锡",
    "authorId": "adcfe4db5c74e0e0d1457b72d1457b72",
    "dynasty": "清",
    "appreciation": "此词抒写舟中感怀。上片写舟中所见所感，着意景物描写。一缕斜阳，送却归帆。岸绕孤城，波回野渡，月暗闲堤。唯觉轻魂如梦，不禁泪浣罗衣。下片写所感所思，着意写人。结句“惟有醉将醽醁，任他柔橹轻移”，生动地描写了人物的心情。全词轻柔婉转，缠绵含蓄，辞语工丽，意境亦美。",
    "content": [
      "看斜阳一缕，刚送得，片帆归。正岸绕孤城，波回野渡，月暗闲堤。依稀是谁相忆？但轻魂如梦逐烟飞。赢得双双泪眼，从教涴尽罗衣。",
      "江南几日又天涯，谁与寄相思？怅夜夜霜花，空林开遍，也只侬知。安排十分秋色，便芳菲总是别离时。惟有醉将醽醁，任他柔橹轻移。"
    ],
    "intro": "此词抒写舟中感怀。上片写舟中所见所感，着意景物描写。一缕斜阳，送却归帆。岸绕孤城，波回野渡，月暗闲堤。",
    "annotation": [
      "浣：污染。",
      "醽醁（línglù）：名酒。",
      "柔橹：船桨，也指船桨轻划声。"
    ]
  },
  {
    "id": "adcfe4db5c74e0e0c74936f3d0fbe9d1",
    "title": "虞美人·韶华争肯偎人住",
    "authorName": "董士锡",
    "authorId": "adcfe4db5c74e0e0d1457b72d1457b72",
    "dynasty": "清",
    "appreciation": "“韶华”二句，采用拟人手法，赋予无生命的时光以生命和意识。韶华不肯与人长期依偎，像江水一样滔滔逝去，显示出物换星移之自然规律。词人慨叹年华似水，红颜易凋，怆然与无奈之情于此表露无遗。人生有限，时间无限，这一永恒的矛盾曾引发过多少哲人的思考。词人为官在外，颇尝羁旅劳顿之苦，时惊年光飞逝之疾，对比感触良多，常用词的形式表达出来。\n“西风”句，写自己的心情和行踪。在西风萧瑟的日子里，词人百无聊赖，涉江北去，不禁怅然回首江南故里。在西风骤起，万木摇落之际，最易诱发乡思。古人曾有见秋风思菰莱鲈鱼脍之美而辞官归里的酒脱之举，词人生在山青水秀的江苏，此时客过异乡，面对“西风愁起绿波间”的景象，怎能不触动满怀乡情。“历尽千山万水 几时回”，身在途中，复又思归，这就把词人既不愿行，又不得不行的矛盾心情和盘托出。\n下片起首承上“西风”意，用“秋声带叶萧萧落”七个字描绘出一副秋风衰飒，黄叶飘零的秋景图。此句意境与杜甫“无边落木萧萧下”相类，当是由之点化而来，虽气魄不及杜，但此句在此词中有似承又转之妙。上片痛丧韶华，情绪低沉、压抑。下片若不另辟新境，从笔法上讲，文势呆滞；从命意上讲；词品欠高。词人深谙此中三昧，既另辟新境，又未伤曲之意脉。联系下句“莫响城头角”希望回避战事来看，这七字便不仅仅是自然界的秋景图，当有深意寓焉。由此看来，“秋风带叶萧萧落”也是清朝社会风雨飘播的“秋景图”。\n“浮云遮月不分明”。词人借眼前景，暗喻清廷昏愦，奸邪满朝，在清社会的“秋景图”上又重重地补上一笔。“谁挽长江一洗放天青”，表层意思是说希望有壮士出，用滔滔长江之水洗尽满天阴霭，使青天重现。深层含义则是寄希望于雄才不略之士出来拯救时局。这主要是因为词人紧扣身处的环境落墨，如头上浮云遮月之象，眼前长江奔涌之景，信手拈来，妙合无痕。\n董士锡为常州词派开山张惠言之甥，继承外家之风，重意格，崇比兴。这首词很能代表常州词派的特点，上片怅叹流年，下片深忧国事，借秋风，浮云绾合自然、社会，人生，运意于骚雅古怀，深得兴象风神之旨。",
    "content": [
      "韶华争肯偎人住？已是滔滔去。西风无赖过江来，历尽千山万水几时回？",
      "秋声带叶萧萧落，莫响城头角！浮云遮月不分明，谁挽长江一洗放天青？"
    ],
    "comment": [
      "原安徽大学中文系教授惠淇源《婉约词》：秋之为气悲，但亦不知悲从何来。于是怨西风，枫角鸣，恨浮云遮月，总之均是莫可名状的惆怅。此词即表达此种悲秋的困惑之情。虽是文人感时兴悲的积习所致，但也确是人生中常见的普遍情绪。为抒情文学所不废。"
    ],
    "translation": "美好的春光怎肯长住人间，已如流水扬波去远。多事的秋风又吹过大江，杳然的春光何时才能回还？\n落叶萧萧已伴秋风一片，报警的画角切莫再把人心震撼。天地昏暗是浮云遮了明月，问谁能高擎长江洗清霄汉？",
    "intro": "《虞美人·韶华争肯偎人住》是清代词人董士锡所创作的一首词。此词的上片即写春去秋来这一自然界中亘古不变的规律，用“争肯”“无赖”“几时”等充满主观感情色彩的词烘托伤逝的悲哀；过片就“秋声”落笔，萧萧秋叶，墙头画角，悲秋情怀更添几分苍凉，末二句忽发奇想，期盼有谁来挽起长江水，洗去浮云，让天空放晴。此词想象雄奇豪放，抒写自然流畅，立意新颖。\n这首词的具体写作背景已无从考察，但从词意揣摩，当是词人奔波仕途之际的情感流露，是词人对国事人生的思考记录。作者身处嘉庆、道光年间，其时正是鸦片战争爆发前夕，贪吏当道，财政支绌，军备废驰，国势下降，危机日重的社会又遇西方资本主义的冲击，词人为此深深地忧虑。有感于如此危局，作者写下了这首词。",
    "annotation": [
      "虞美人：词牌名，本于唐教坊曲。因项籍《虞兮之歌》命名。周紫芝词有“只恐怕寒难近玉壶冰”句，一名《玉壶冰》；王行词取李煜“怡似一江春水向东流”句，名为《一江春水》。双调五十六字，上下阕各两仄韵，两平韵。",
      "韶华：美好的时光，这里指春光。",
      "争肯：怎肯。",
      "西风：秋风。",
      "无赖：这里是烦扰、多事之意。",
      "角：古代乐器，常响于军中作报警之用。",
      "浮云遮月：暗寓朝中奸佞当道。 "
    ]
  },
  {
    "id": "adcfe4db5c74e0e075332db1fafbfcf0",
    "title": "江城子·里中作",
    "authorName": "董士锡",
    "authorId": "adcfe4db5c74e0e0d1457b72d1457b72",
    "dynasty": "清",
    "content": [
      "寒风相送出层城。晓霜凝，画轮轻。墙内乌啼，墙外少人行。折尽垂杨千万缕，留不住，此时情。",
      "红桥独上数春星。月华生，水天平。镜里夫容，应向脸边明。金雁一双飞过也！空目断，远山青。"
    ]
  },
  {
    "id": "adcfe4db5c74e0e0d26978ceb8eee28f",
    "title": "菩萨蛮·湖上送别",
    "authorName": "董士锡",
    "authorId": "adcfe4db5c74e0e0d1457b72d1457b72",
    "dynasty": "清",
    "content": [
      "西风日日吹空树，一林霜叶浑无主。山色接湖光，离情自此长。",
      "离情随绿草，绿遍江南道。他日望君来，相思又绿苔。"
    ]
  },
  {
    "id": "adcfe4db5c74e0e09b5ca5b9e1d0a05c",
    "title": "风入松·感逝",
    "authorName": "董士锡",
    "authorId": "adcfe4db5c74e0e0d1457b72d1457b72",
    "dynasty": "清",
    "content": [
      "碧林风树夜争鸣，离绪最先惊。分明付与人肠断，为秋声、怕听春声。却是清商送我，谁人解道愁生？",
      "莫须收汝泪纵横，馀恨更难平。断魂化作蛛丝去，向檐前、黏住红英。怎祝东风一夜，和他尘梦吹醒？"
    ]
  },
  {
    "id": "adcfe4db5d193ac11561bc262bd54ac7",
    "title": "满江红·春归",
    "authorName": "吴永和",
    "authorId": "adcfe4db5d193ac1d1457b72d1457b72",
    "dynasty": "清",
    "content": [
      "落絮飘香，问何事，春归恁速。任年年憔悴，眉峰双蹙。病骨未容持半偈，愁怀剩得盈千斛。怪痴情，似草尽还生，萦心曲。",
      "惊残梦，风敲竹。欹单枕，茶初熟。惟数声啼鸟，伴人幽独。槛外花光消腻粉，阶前苔色欺蛾绿。把无聊，都付断肠吟，凭谁续。"
    ]
  },
  {
    "id": "adcfe4db5d193ac1a06057a6130e2aef",
    "title": "疏帘淡月同筠上弟玩月",
    "authorName": "吴永和",
    "authorId": "adcfe4db5d193ac1d1457b72d1457b72",
    "dynasty": "清",
    "content": [
      "西风寒峭，怪竹里蟾光，今宵偏皎。寂寂药房重启，数惊宿鸟。算来清赏人知少。记当年、香闺稚小。笑携女伴，惜花爱月，眠迟起早。",
      "空叹息、颜随秋老。愁魔相逐，病魔相搅。回首繁华去也，半生烦恼。新茶且共灯前试，更博山、沉水微袅。小帘风揭，疏棂露湿，邻鸡催晓。"
    ]
  },
  {
    "id": "adcfe4db5d7e24a2219e62e5ddbd01dc",
    "title": "扫花游丰台菊花零落同槐卢粹父泥饮丛祠倚此索和",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "弯环十八，是丹凤城西，卖花村路。旧游忆否。又苍烟偷换，秾春歌舞。好约来迟，一片秋声在树。自凝伫。叹着意访秋，秋转无据。",
      "酾酒重吊古。记往日词人，醉香深坞。远山翠缕，尚依稀认得，那人眉妩。倦倚西风，误却红牙旧谱。唤归去。听丛祠暮天钟鼓。"
    ]
  },
  {
    "id": "adcfe4db5d7e24a2330054795b77e426",
    "title": "摸鱼子瑟轩前辈阅近作拜新月词，有句云：钓竿百尺缀珊瑚，不羡麒麟阁上图。欲取鳌鱼斫作脍，问君何处觅沽屠。盖檃括词中语也，倚此奉答",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "镇无聊、一尊相属。罪言君试听取。管城食肉都无相，妄意凤修麟脯。君且住。问鲭合侯家，胜得齑盐否。书空自语。叹臣朔常饥，将军负腹，奇气向谁吐。",
      "麟阁上，往事不堪细数。算来图画难据。高平博陆皆人杰，属国尔来何许。休起舞。便燕颔、权奇无觅封侯处。歌予和汝。纵掣得金鳌，凫髦未扫，莫慰此情苦。"
    ]
  },
  {
    "id": "adcfe4db5d7e24a230aeadd1ca7211c4",
    "title": "满庭芳·篝灯夜坐，忽闻清歌，坠欢枨触，渺兮馀怀也",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "风露高寒，蛩螀怨抑，夜阑人倚灯篝。暗尘惊落，何处发清讴。已是潘郎老去，青衫在、鬓减花羞。十年恨，无端枨触，肠断旧风流。",
      "风流弹指处，画中人远，梦里春柔。料记曲当时，红豆还留。倩取窥帘淡月，悲欢事、一例全句。霜华重，丁丁漏水，银箭咽潜虬。"
    ]
  },
  {
    "id": "adcfe4db5d7e24a270e0f9dd99e902d8",
    "title": "秋宵吟雾雨酿寒，秋光向尽，和鹤公",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "冷云低，败叶委。又到秋光婪尾。东园畔、记醉绿酬红，饯春曾几。思缠绵，意旖旎。撩乱愁丝难理。西风悄、又雾雨冥迷，酿寒如此。",
      "赖有黄花，共晚节、傲霜未已。故人书断，海客谈空，何物能令公喜。安得沧江里。一叶淩波，深入万苇。溯空明、弄笛船唇，歌阕明月正在水。"
    ]
  },
  {
    "id": "adcfe4db5d7e24a236f0988468152e0f",
    "title": "金缕曲",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "寂寞闲门闭。又天涯、岁华如此，旅怀孤寄。姹燕娇莺前日事，依旧空阶络纬。更着甚，管弦清脆。薜荔丛深猿狖啸，料灵均、应恨歌山鬼。还禁得，几憔悴。",
      "海山烟树苍茫里。自成连、刺船归后，果移情未。白眼看天星与月，但见楼台弹指。问高处、阑干谁倚。漫遣钿筝移玉柱，铸相思、枉负黄金泪。听嘹亮，雁声起。"
    ]
  },
  {
    "id": "adcfe4db5d7e24a2f1418ef972df8565",
    "title": "青山湿遍",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "中秋近也，年时枨触，双笑行觞。记得木樨香里，倚青奁、特换明妆。更喁喁、吉语祝兰房。愿年年、花好人同健，醉花阴、不羡鸳鸯。谁信皋桥赁庑，飘零天壤王郎。",
      "任是他生能卜，也难禁得，此际神伤。二十三年断梦，霜侵鬓、谁念无肠。看依然、儿女拜成行。只不堪、衰草残阳外，酹棠梨、泪血沾裳。明月无端弓势，宵来空照流黄。"
    ]
  },
  {
    "id": "adcfe4db5d7e24a282c39416d50c5a7e",
    "title": "临江仙·己丑除夕",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "爆竹声中催改岁，年年此夕殊乡。天涯兄弟各相望。几时归去，谈笑醉春觞。",
      "已是向平昏嫁了，名山愿好谁偿。休从镜听卜行藏。春花秋月，流转任风光。"
    ]
  },
  {
    "id": "adcfe4db5d7e24a2ac8a4d3930322339",
    "title": "太常引",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "画阑秋气与云平。病起怯衣轻。吟思底凄清。听依约蛩声雁声。",
      "宁馨老子，十围便腹，空洞尽容卿。青眼几时横。看山色新来瘦生。"
    ]
  },
  {
    "id": "adcfe4db5d7e24a212f4d5da43d2cd8f",
    "title": "卜算子",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "盼到月轮圆，夜夜期三五。谁信清光欲满时，偏被纤云妒。",
      "七十二鸳鸯，交颈花闲住。谁信成双作对飞，剩遣孤鸾舞。"
    ]
  },
  {
    "id": "adcfe4db5d7e24a2d3d1a8fe4c461f56",
    "title": "长亭怨慢寒夜饮水芝支馆用壁上龙壁山人词韵索省旃和",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "漫商略、愁长宵短。满目风尘，素襟谁浣。岁晚冰霜，中年丝竹、意何限。愿花长好，争信我、风怀减。许事不须知，看月与、清尊俱满。",
      "依黯。认酒痕犹是，早是酒人星散。清寒对影，漫赢得、笑人兰畹。尽依依、照座银荷，也羞对、年时心眼。倩帘幕横枝，长笛夜寒相伴。"
    ]
  },
  {
    "id": "adcfe4db5d7e24a2f02891a4cc378184",
    "title": "采桑子",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "阑干录曲闲凝伫，日影东廊，月影西廊，一霎寒温值底忙。",
      "小园贮得春多少，花要生香，叶要生香，那禁东风柳絮狂。"
    ]
  },
  {
    "id": "adcfe4db5d7e24a26655602fd201c9c1",
    "title": "水龙吟·平生嗜睡成癖，读天籁集睡词，深有契于予怀者。戏用原韵以志赏心",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "举头十丈尘飞，人闲何许埋愁地。颓然一笑，玉山自倒，春生梦寐。我已相忘，蕉阴覆鹿，槐根封蚁。叹无情世故，仓皇逐热，问谁识，于中味。",
      "漫说朝来拄笏，最宜人、西山晴翠。何如一枕，忘机息影，黑甜乡里。万事悠悠，百年鼎鼎，付之酣睡。待黄鹂三请，窥园乘兴，倩花扶起。"
    ]
  },
  {
    "id": "adcfe4db5d7e24a2801110159b3df7c7",
    "title": "念奴娇·登旸台山绝顶望明陵",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "登临纵目，对川原绣错，如襟接袖。指点十三陵树影，天寿低迷如阜。一霎沧桑，四山风雨，王气消沈久。涛生金粟，老松疑作龙吼。",
      "惟有沙草微茫，白狼终古，滚滚边墙走。野老也知人世换，尚说山灵呵守。平楚苍凉，乱云合沓，欲酹无多酒。出山回望，夕阳犹恋高岫。"
    ]
  },
  {
    "id": "adcfe4db5d7e24a274dd68ba6cde7002",
    "title": "满江红·送安晓峰侍御谪戍军台",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "荷到长戈，已御尽、九关魑魅。尚记得、悲歌请剑，更阑相视。惨澹烽烟边塞月，蹉跎冰雪孤臣泪。算名成、终竟负初心，如何是。",
      "天难问，忧无已。真御史，奇男子。只我怀抑塞，愧君欲死。宠辱自关天下计，荣枯休论人间世。愿无忘、珍惜百年身，君行矣。"
    ]
  },
  {
    "id": "adcfe4db5d7e24a232f43fbd6520442e",
    "title": "八声甘州·送伯愚都护之任乌里雅苏台",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "是男儿万里惯长征，临歧漫凄然。只榆关东去，沙虫猿鹤，莽莽烽烟。试问今谁健者，慷慨著先鞭。且袖平戎策，乘传行边。",
      "老去惊心鼙鼓，叹无多忧乐，换了华颠。尽雄虺琐琐，呵壁问苍天。认参差、神京乔木，愿锋车、归及中兴年。休回首，算今宵月，犹照居延。"
    ]
  },
  {
    "id": "adcfe4db5d7e24a231faa0adc56410bb",
    "title": "水龙吟·乙未燕九日作",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "东风不送春来，如何只送边声至。断云阁雨，帘栊似梦，冷清清地。炉火慵温，唐花欲谢，恼人天气。更无端清角，乍凄还咽，真为唤，新愁起。",
      "记得年年燕九，闹铜街、春声如沸。香车宝马，青红儿女，白云观里。节物惊心，清游谁续，好怀难理。算胜他铁甲，冲塞堕指，向沙场醉。"
    ]
  },
  {
    "id": "adcfe4db5d7e24a21304be3def551b95",
    "title": "金缕曲·二月十六日纪梦",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "梦境非耶是。是分明、亲承色笑，融融泄泄。晴日房栊周旋久，左右孺人稚子。恍历历、少年情味。懊恨晨钟催梦转，拥寒衾、往事零星记。剩点点，行行泪。",
      "不堪衰鬓成翁矣。试回头、卌年弹指，悲欢梦里。难得宵来团圞乐，情话依依在耳。似远别、匆匆分袂。若是九原仍骨肉，算此身、此日翻如寄。非耶是，问谁会。"
    ]
  },
  {
    "id": "adcfe4db5d7e24a246ca11c5bafab91b",
    "title": "清平乐·次园公韵",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "百年草草，元发无多了。负手长空看过鸟，青镜本无尘到。",
      "逍遥我笑南华，华胥梦里谁家。好是春风浩浩，吹开吹落千花。"
    ]
  },
  {
    "id": "adcfe4db5d7e24a286b91202f7feb123",
    "title": "虞美人",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "春衣欲试寒犹重，愁是东风种。闲抛金弹打流莺，不道天涯荡子尚关情。",
      "屏山可有人行处，禁得愁如许。拚教花落舞山香，谁向曲中念取惜春阳。"
    ]
  },
  {
    "id": "adcfe4db5d7e24a27775cdf5dec4c3af",
    "title": "念奴娇·星岑为题戴笠图，殷殷以事功相勖勉倚调赋谢并致愧辞",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "男儿堕地，看风云咫尺，几曾心死。也识荒鸡声不恶，无那鬓星星矣。铅杵生涯，欋椎事业，俯仰犹馀耻。箧中鸣剑，夜深休吐光气。",
      "堪叹得失鸡虫，百年未满，寸寸弯强似。坐对画图心语口，蓑笠谅非难事。丘壑因循，尘埃褦襶，微尚仍虚寄。愧君良厚，拂衣行钓云水。"
    ]
  },
  {
    "id": "adcfe4db5d7e24a29c70a6d8cb6a512e",
    "title": "踏莎行",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "荷净波凉，草枯尘细，一年最是秋容易。生怜花鸭尽堪言，横塘冷暖真知未。",
      "落寞吟情，刁骚凉吹，耽闲偏识愁滋味。白波浩荡指鸥天，红阑那角秋无际。"
    ]
  },
  {
    "id": "adcfe4db5d7e24a2a2d534f671e8d9b2",
    "title": "减字木兰花",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "婆娑醉舞，呵壁无灵天不语。独上荒台，秋色苍然自远来。",
      "古人不见，满目荆榛文字贱。莫莫休休，日凿终为混沌忧。"
    ]
  },
  {
    "id": "adcfe4db5d7e24a217fa469ea94375e5",
    "title": "金缕曲·辛峰至自汴梁，出示所作和稼轩词数十篇，读之喜不自禁，即用稼轩韵题此索和。辛峰将就盐官于淮南，以觐事渐留，度岁离合之感，虽不能无慨于中，而风雪联床，歌声相答，此乐亦平生得未曾有也",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "心事从何说。算平生、等闲销尽，酒浆裘葛。回首麻衣十年恨，泪尽陇山冰雪。暗循遍、丝丝华发。何物向禽儿女累，负归云、梦渺泷冈月。听夜雨，共萧瑟。",
      "暂时携手还轻别。望江湖、风尘澒洞，星萍离合。一度相逢一回老，冷语凄然砭骨。且莫对、寒檠愁绝。四海子由真健者，惯商歌、斫地铮如铁。霜竹冷，为君裂。"
    ]
  },
  {
    "id": "adcfe4db5d7e24a290bdbd8234f009b5",
    "title": "满江红",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "笑揖青山，便从此、云归也得。试认取、半塘东畔，峰峦闟辟。陶令未开三益径，扈君早办千秋宅。更无烦、记莂告山灵，应相识。",
      "碑漫拟，征西勒。冢未近，要离侧。只随宜呼取，酒人诗伯。地下竟偿偕隐愿，区中何日劳生息。和长吟、神往白杨风，秋萧瑟。"
    ]
  },
  {
    "id": "adcfe4db5d7e24a2283507a1555b30ce",
    "title": "摸鱼子以汇刻宋元人词赠次珊，承赋词报谢，即用原调酬之",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "莽风尘、雅音寥落，孤怀郁郁谁语。十年铅椠殷勤抱，弦外独寻琴趣。堪叹处，恁拍到、红牙心事纷如许。低佪吊古。试一酹前修，有灵词客，知我断肠否。",
      "文章事，覆瓿代薪朝暮。新声那辨钟缶。怜渠抵死耽佳句，语便惊人何补。君念取，底断谱、零缣留得精神住。停辛伫苦。且醉上金台，酣歌击筑，杂遝任风雨。"
    ]
  },
  {
    "id": "adcfe4db5d7e24a2eb1c9c8c3dac05dc",
    "title": "沁园春",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "词汝来前！酹汝一杯，汝敬听之。念百年歌哭，谁知我者，千秋沆瀣，若有人兮。芒角撑肠，清寒入骨，底事穷人独坐诗。空中语，问绮情忏否？",
      "几度然疑。玉梅冷缀莓枝，似笑我、吟魂荡不支。叹春江花月，竞传宫体，楚山云雨，枉托微词。画虎文章，屠龙事业，凄绝商歌入破时。长安陌，听喧阗箫鼓，良夜何其。"
    ]
  },
  {
    "id": "adcfe4db5d7e24a2eb1c9c8c5cb6033f",
    "title": "沁园春",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "词告主人，釂君一觞，吾言滑稽。叹壮夫有志，雕虫岂屑，小言无用，刍狗同嗤。捣麝尘香，赠兰服媚，烟月文章格本低。平生意，便俳优帝畜，臣职奚辞。",
      "无端惊听还疑，道词亦、穷人大类诗。笑声偷花外，何关著作，情移笛里，聊寄相思。谁遣方心，自成沓舌，翻讶金荃不入时。今而后，倘相从未已，论少卑之。"
    ]
  },
  {
    "id": "adcfe4db5d7e24a219ba28dc326b490b",
    "title": "齐天乐·读金陵诗文徵所录畴丈遗著感赋",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "一从玉局飞仙去，清琴久尘凄调。落月牵愁，惊涛撼梦，谁访茂陵遗稿。虚堂夜悄。尚仿佛平生，奋髯悲啸。莫赋招魂，惹他幽恨到华表。",
      "堂堂忠孝大节，丛残文字里，谁证孤抱。郭泰人师，灌夫弟畜，惭负针砭多少。元亭梦杳。叹我亦无端，鬓丝衰早。弹泪西风，霜空孤鹤渺。"
    ]
  },
  {
    "id": "adcfe4db5d7e24a2e9cb219b9135a4a9",
    "title": "祝英台近·古微见示新作，吟讽不能去口，依韵成此，不足言和也",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "袖藏钩，花覆局，一一坠欢记。筝雁尘封，慵觅个人字。是谁玉笛飞声，星辰昨夜，又容易、梦云吹起。",
      "忆前事，争信冷落琴心，相如倦游矣。吹絮拈花，愁多忏无计。早知中酒光阴，困人如此。悔轻到、碧油帘底。"
    ]
  },
  {
    "id": "adcfe4db5d7e24a20f22c134856a6562",
    "title": "临江仙·枕上得家山二语，漫谱此调，梦生于想，歌也有思，不自知其然而然也",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "歌哭无端燕月冷，壮怀销到今年。断歌凄咽若为传。家山春梦里，生计酒杯前。",
      "茆屋石田荒也得，梦归犹是家山。南云回首落谁边。拟呵湘水壁，一问左徒天。"
    ]
  },
  {
    "id": "adcfe4db5d7e24a2d9308316d69b3afb",
    "title": "瑞鹤仙·古微移居上斜街，邻顾侠君小秀野草堂，即查查浦故居也，赋词徵和，因忆咸同间吾宗龙壁翁居此，时适得王元章墨梅十二巨帧，遂榜其西斋曰十二洞天梅花书屋，事见龙壁山房庚申集藉广，古微所未备，并以谂后之志东京梦华者，俾有考焉",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "翠深天尺五，认秀野风流，银湾斜处。闲鸥淡容与。是百年见惯，骚坛旗鼓。春风胥宇。想生香、梅花万树。正南窗、暖入横枝，约略洞天云古。",
      "凝伫。朋笺旧事，挂笏高情，承平簪组。藤交阴妩。谁共觅，旧题句。劝先生莫忘，玉壶觞我，准备新诗赏雨。怕窥檐、一角西山，笑人自苦。"
    ]
  },
  {
    "id": "adcfe4db5d7e24a26f1de03e26aa1770",
    "title": "念奴娇·和仲渊似园小坐用玉田韵",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "馀寒犹滞，甚槐街喧遍、报晴钟鼓。芳节三分都过二，阑槛几家春聚。渔父桃花，王孙芳草，休问年时路。西山今日，高楼心事无数。",
      "那得却扫如君，不知许事，自适闲中趣。老境闭门思种菜，未要木奴千树。长剑慵看，酒杯掷下，飞梦沧州去。化为两鸟，忘机共狎鸥鹭。"
    ]
  },
  {
    "id": "adcfe4db5d7e24a2d839ed8544067235",
    "title": "鹧鸪天·咏烛",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "百五韶光雨雪频，轻烟惆怅汉宫春。只应憔悴西窗底，消受观书老去身。",
      "花影暗，泪痕新，郢书燕说向谁陈。不知馀蜡堆多少，孤注曾无一掷人。"
    ]
  },
  {
    "id": "adcfe4db5d7e24a28a2110d4058664d4",
    "title": "西河·燕台怀古，用美成金陵怀古韵",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "游侠地。河山影事还记。苍茫风色淡幽州，暗尘四起。梦华谁与说兴亡，西山浓翠无际。剑歌壮，空自倚。",
      "西飞白日难系。参差烟树隐觚棱，蓟门废垒。断碑漫酹望诸君，青衫铅泪如水。酒酣击筑讯旧市，是荆高、歌哭乡里。眼底莫论何世，又卢沟冷月，无言愁对，易水萧萧悲风里。"
    ]
  },
  {
    "id": "adcfe4db5d7e24a2f6a87d49b0f1b422",
    "title": "水龙吟·分韵赋白芍药得后字",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "倚阑独殿群芳，肯将颜色随红瘦。冰壶凝液，玉盘承露，蝶窥蜂逗。压架酴醾，吹帘柳絮，影迷阶甃。怅彩鸾信渺，月斜烟淡，知甚处，香来骤。",
      "歌舞扬州最好，正春浓、琼花开后。含颦欲语，将离有恨，粉痕微皱。和露簪馀，娇分素靥，酥凝纤手。只鬓丝老去，西园寂寞，把韶华负。"
    ]
  },
  {
    "id": "adcfe4db5d7e24a27cc77f61e73a11d0",
    "title": "绮寮怨以畴丈鹤公所书联吟词卷属叔问作感旧图于后卷，中同人惟瑟公与予尚无恙，而十年久别，万里相望，叹逝伤离，不能已已。用美成涩体以写呜咽",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "莫向黄垆回首，断歌催恨生。听燕语、似惜华年，行吟处、藓径尘凝。",
      "东风吹愁不去，空赢得、泪墨怀袖盈。忆旧游、望渺孤云，人天感、叹息还自惊。",
      "想念素襟共倾。阑干万里，花前惜别同凭。顾影伶俜。",
      "剩华发、对山青。江关故人无恙，试说与、若为情。今宵酒醒。",
      "空梁月落处、愁更明。"
    ]
  },
  {
    "id": "adcfe4db5d7e24a2ac8a4d39dd7e8f2d",
    "title": "太常引",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "绿槐蝉咽午阴趖，残梦尚婆娑。不是爱婆娑，这几日、风多雨多。",
      "迎凉散带，销忧击柱，醉醒一行窝。揽镜意蹉跎。叹白发催人几何。"
    ]
  },
  {
    "id": "adcfe4db5d7e24a2acea7089fcec5a78",
    "title": "塞翁吟",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "万木酣风处，空际暮色萧森。暗雨气，小楼阴。听高下蝉吟。雷声忽送千山响，惊破众窍如喑。看一霎、断云沈。",
      "卷舒本无心。清琴。商歌歇，苔痕细数，香径渺、前游重寻。任逐热、长安褦襶，自高卧、世觅羲皇，散发抽簪。浓雰未解，望里悬知，犹郁疏襟。"
    ]
  },
  {
    "id": "adcfe4db5d7e24a27ac89788a0ac0891",
    "title": "鹧鸪天·读史偶得率成二阕",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "卅载龙门世共倾，腐儒何意占狂名。武安私第方称寿，临贺严装促办行。",
      "惊割席，忆横经，天涯明日是春城。上尊未拜官家赐，头白江湖号更生。"
    ]
  },
  {
    "id": "adcfe4db5d7e24a27ac8978801cb594e",
    "title": "鹧鸪天·读史偶得率成二阕",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "群彦英英祖国门，向来宏长属平津。临歧独下苍生泪，八百孤寒愧此君。",
      "倾别酒，促归轮，壮怀枉自托风云。剧怜彩鹢乘涛处，亲见蓬莱海上尘。"
    ]
  },
  {
    "id": "adcfe4db5d7e24a27ac89788c09c0595",
    "title": "鹧鸪天·读史偶得率成二阕",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "属国归来重列卿，杨家金穴旧知名。似传重订冰山录，那得长谣颖水清。",
      "仙仗入，箧书倾，空令请剑壮朱生。好奇事尽归方朔，殿角微闻叩首声。"
    ]
  },
  {
    "id": "adcfe4db5d7e24a2ced6caaf1ad3b1b2",
    "title": "醉花阴·姬人抱贤嗜诵宋元人小词，夏夜灯火不可亲，偃卧北窗，令回环循诵，时复入听，亦迎凉幽致也",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "卧听清吟销篆缕，抵得红箫否。香挹素馨微，方曲疏帘，不辨凉生处。",
      "老懒心情浑漫与，剩订花闲谱，学道未应妨，笑问维摩，可是朝华误。"
    ]
  },
  {
    "id": "adcfe4db5d7e24a209ab88964a9f0a53",
    "title": "水龙吟·戊戌小除立己亥春梦湘同作",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "岁寒禁惯冰霜，隔年翻讶春何早。锦幡飐处，玉梅香里，酹春一笑。春遣侬愁，侬将春负，闷怀丁倒。算重城烟景，花明柳媚，原未觉，繁华少。",
      "大块文章谁假，占春先、翠蛾儿闹。番风无赖，催完芳信，便催人老。金埒游情，玉壶吟思，莫教闲了。看忘情彩胜，盈盈弄影，向钗梁袅。"
    ]
  },
  {
    "id": "adcfe4db5d7e24a21a90ab2de2d0c8d8",
    "title": "东风第一枝·己亥人日社集四印斋，赋得人日题诗寄草堂",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "句占花先，春归雁后，消凝岁事如许。绝怜开宝诗人，感时几萦别绪。多情梅柳，似解惜、城南幽旅。忆彩笺、迸泪题残，顿触乱愁千缕。",
      "醉醒里、盛年暗度，歌哭外、旧游何处。已拚书剑飘零，老怀倦裁秀句。天闲一我，更愧尔、高三十五。只小窗、慵梦桥西，约略岁朝吟趣。"
    ]
  },
  {
    "id": "adcfe4db5d7e24a237565aa5ac6786ec",
    "title": "清平乐·十四日晨起意有所会，率笔书此，以俟赏音",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "花闲清坐，坐久浑忘我。好句自来还错过，断续幽禽如和。",
      "邈然山水虚深，昭文欲鼓无琴。谁信百年泡幻，等闲一刻千金。"
    ]
  },
  {
    "id": "adcfe4db5d7e24a26e59c981393d724e",
    "title": "蓦山溪",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "尘缘相误，大错从何铸。归梦碧山遥，水云空、人间难住。落梅如雪，拂面作春寒，登广武、泣新亭，先我伤心许。",
      "雨巾风帽，著酒长安路。老至厌悲歌，炙银簧、玉靴寒冱。百年浩荡，憔悴惜初心，飞鸟外、落霞边，那是愁来处。"
    ]
  },
  {
    "id": "adcfe4db5d7e24a23b0c5dcb364d9ccc",
    "title": "玉漏迟·百穫亭夜宴有赠",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "清歌花外袅，卅年绮梦，无端惊觉。影散优昙，那似情尘难扫。枨触青衫泪点，又雏燕、泥人痴小。新恨悄。渭城还唱，何戡凄调。",
      "几度顾影临风，问旧日当歌，是何年少。花落花开，诗里刘郎轻老。愁诉贞元轶事，只我也、不禁潦倒。休暗恼。明朝镜霜添了。"
    ]
  },
  {
    "id": "adcfe4db5d7e24a28e9457f64fc3a3c8",
    "title": "念奴娇·日望楼春眺有怀仲弓",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "东风吹面，又等闲春色，三分过二。欢事难期花易老，莫放阑干闲里。怨极书空，愁来说梦，旧曲还慵理。春云无恙，林莺休诉憔悴。",
      "遥指一角飞檐，百年裙屐，盛江家亭子。韦杜风烟天尺五，销得流光如水。经醉湖山，笑人鱼鸟，自惜登临意。小桃红绽，嫣然知向谁媚。"
    ]
  },
  {
    "id": "adcfe4db5d7e24a2c69fd4b7c0a12f50",
    "title": "齐天乐·马神庙海棠，百年故物也。春事方酣，意古微日吟赏其下，不能无词，拟此待和",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "艳阳初破琼姬睡，依稀沁园轶事。绣幄围鸳，箫台驻凤，隔断香红尘世。繁华梦里。记别殿承恩，绿章催霁。几番花风，旧时香色底憔悴。",
      "承平歌舞漫忆，尽烧残绛烛，密意谁会。海燕移家，仙云换影，赢得孀娥清泪。殷勤步绮。莫付与莺邻，妒春桃李。黄月帘低，倩魂萦倦蕊。"
    ]
  },
  {
    "id": "adcfe4db5d7e24a222be8391b22f7cd8",
    "title": "凤凰台上忆吹箫·社集香草亭赋箫",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "明月依然，玉人何处，画桥流水参差。记短歌催酒，惜别年时。休问笛家旧谱，寒食近、烟柳丝丝。怜消受、分香手汗，浥润唇脂。",
      "孤飞。野云迹渺，还一舸烟波，自和新词。问岁寒叠鼓，春梦应迷。何事潜蛟夜舞，歌慷慨、怀古增悲。频吟弄、夫君未来，要眇谁思。"
    ]
  },
  {
    "id": "adcfe4db5d7e24a2353eedf3b93485cf",
    "title": "三姝媚四月十四日病起，偶过咫村，回忆年时吟事甚盛，此时好梦难寻，孤游易感，不知来者之何如今也。赋寄叔问苏州、叔由芜湖",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "东园花下路。记盟香年时，倦赓零句。病起心情，洗芳林厌听，夜来风雨。开到将离，春自老、无人为主。蝶闹蜂喧，遮莫纷纷，总过墙去。",
      "杜宇催人休苦。问废绿迷津，劝归何处。花影吹笙，敞画帘空忆，月明前度。那得流光，将恨与、颓波东注。目断停云霭霭，清琴自语。"
    ]
  },
  {
    "id": "adcfe4db5d7e24a2a3ec496d8e5c9701",
    "title": "渡江云·清真集中诸调，梦窗多拟作，俊茂处能似之，言外绝不相袭。四月十有八日，意有所触，偶拈是解",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "流红春共远，梦迷紫曲，风迫海云飞。近来沽酒伴，除指青旗。那处系斑骓，黄金铸泪，记弄珠、江上人回。怀旧吟、笑持明镜，流影共徘徊。",
      "天涯。殷勤别绪，只有何戡，黯愁生清渭。回首怜、蓬莱云气，都隔红埃。东风无奈流莺老，那更禁、鶗鴂声催。休采撷、江南红豆谁栽。"
    ]
  },
  {
    "id": "adcfe4db5d7e24a216eeb8f4745346d9",
    "title": "徵招夔生自广陵游鄂，赋词寄怀却和",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "几年落拓扬州梦，樊川倦游情味。一笛落梅风，又吟蓬孤倚。江山仍画里。只无那、暮天愁翳。白帢飘零，红箫岑寂，暗销英气。",
      "迢递。楚天长，怀人处、扁舟旧时曾系。黄鹤倘归来，问飞仙醒未。行歌休吊祢。怕尘涴、素襟残泪。断云碧，醉拂阑干，正夜空如水。"
    ]
  },
  {
    "id": "adcfe4db5d7e24a237e6d0c942e64ac0",
    "title": "三姝媚次珊读唐人息夫人不言赋，有感于外结舌而内结肠，先钳心而后钳口之语，赋词索和，聊复继声，亦盍各之旨也",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "蘼芜春思远。采芳馨愁贻，黛痕深敛。薄命怜花，倚东风罗袖，泪珠偷泫。瞑入西园，容易又、林禽声变。那得相思，付与青蘋，自随蓬转。",
      "惆怅罗衾扪遍。便梦隔欢期，旧恩还恋。芳意回环，认鸳机锦字，断肠缄怨。缕缕丝丝，拚袅尽、香心残篆。漫想歌翻壁月，临春夜满。"
    ]
  },
  {
    "id": "adcfe4db5d7e24a227607755632a4532",
    "title": "鹧鸪天·向与二三同志为读史之约，意有所得即以是调纪之，取便吟讽，久而不忘，人事作辍，所为无几。今年四五月闲，久旱酷热，咄咄闭门，再事丹铅，漫成此解，并告同志，勿忘前约，为之不已，亦乙部得失之林也",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "注籍常通神虎门，书生恩遇本无论。鬼神语秘惊前席，挽辂谋工拾后尘。",
      "空折角，笑埋轮，寓言秦鹿底翻新。可怜一鬨成何事，赢得班姬苦乞身。"
    ]
  },
  {
    "id": "adcfe4db5d7e24a2e6b22902fc790e36",
    "title": "金缕曲·六月十六夜日望楼对月",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "此夕真无价。俯危楼、罗云四卷，玉檠高挂。袢暑人闲销欲尽，凉韵未秋先借。又银汉、沈沈西泻。凝白阑干尘不到，是天然、爱酒能诗社。令浩渺，最宜夜。",
      "乘风敢拟游仙也。检尘襟、卅年缁素，暂时陶写。玉宇琼楼归路迥，高处清寒犹怕。莫轻放、花闲三雅。狂态姮娥应见惯，倚商歌、漫惜知音寡。看独鹤，正来下。"
    ]
  },
  {
    "id": "adcfe4db5d7e24a2eeb04e9de3f779e5",
    "title": "唐多令",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "掠鬓练花长，筠棚卷夕凉。晚风轻、暖玉生香。记得酒阑新月上，频倚醉、近钗梁。",
      "老去不禁狂，通帘泥旧芳。话青楼、残梦荒唐。知是温柔知薄幸，好持似、少年场。"
    ]
  },
  {
    "id": "adcfe4db5d7e24a2eb1a1270354f417c",
    "title": "满江红·辛峰没于泰州，七月三日设奠成服，赋此招魂，老怀惨结，墨泪俱枯矣",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "泪洒椒浆，谁信道、望风酹尔。试屈指、天涯骨肉，只今馀几。一个那堪今又弱，诸孤藐尔知何似。最伤心、愁病念兄衰，书新至。",
      "对床约，归耕计。投老待，君料理。甚无端噩梦，惊人至此。地下倘仍亲舍伴，固应胜我悽惶耳。赋招魂、如墨海云昏，魂来未。"
    ]
  },
  {
    "id": "adcfe4db5d7e24a2f8ee689e4e99c547",
    "title": "临江仙·拟稼轩",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "暮北朝南忙底许，多时齿冷樵风。先生疏放是天慵。醉乡闲日月，安稳住无功。",
      "注籍黄齑三百瓮，腐儒食料原充。思量无地著穷通。忘机秋水观，得意大槐宫。"
    ]
  },
  {
    "id": "adcfe4db5d7e24a25bb58acf93351830",
    "title": "减字木兰花·拟樵歌",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "人生行乐，老子婆娑歌带索。苍鹘参军，竿木逢场底是真。",
      "壶公知我，独醒何人真计左。梦绕云屏，一桁山如故国青。"
    ]
  },
  {
    "id": "adcfe4db5d7e24a21b38173854d6fad4",
    "title": "卜算子·拟萧闲",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "把酒酹黄花，人尽陶彭泽。三径无资也是归，此意谁能得。",
      "漫颂北风诗，自愧南村宅。凭仗秋山为解嘲，明秀森寒碧。"
    ]
  },
  {
    "id": "adcfe4db5d7e24a2eba7403fe7f11cfd",
    "title": "点绛唇·拟秋岩",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "莫更凭高，阑珊草色天涯暮。乱山无数，云意闲如许。",
      "一叶扁舟，梦到寻诗处。愁延伫，断鸿声苦，寂寞龙湫雨。"
    ]
  },
  {
    "id": "adcfe4db5d7e24a2e7bd1f95abeabe5a",
    "title": "恋绣衾·拟梅溪",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "淡蛾山色入画真，扑游衫、都是翠痕。写不尽、幽修意，把诗魂、分付断云。",
      "软红眯眼长安市，底相看、还似故人。乍忆得、妆台畔，点吴娘、眉黛晕新。"
    ]
  },
  {
    "id": "adcfe4db5d7e24a2ff26f7dba5b404b8",
    "title": "浣溪沙·拟梅屋",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "渐觉新寒上被池，曲屏山亚梦云敧。团团明月影愁窥。",
      "试展眉图迷眼缬，暗移裙钗惜腰肢。刀圭难已有情痴。"
    ]
  },
  {
    "id": "adcfe4db5d7e24a27e1da513c23065b8",
    "title": "阮郎归·拟清溪",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "小窗西日透纹纱，飞尘生影花。似闻将雨报林鸦。啼声清润些。",
      "风荡漾，树夭斜。晴光憎暮霞。卧惊残溜响檐牙。暖瓶新试茶。"
    ]
  },
  {
    "id": "adcfe4db5d7e24a24ee8faf582fa61e4",
    "title": "蹋莎行",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "彩扇初闲，疏砧催断。云山北向征人远。惊尘莫漫怨飘风，岫眉好试新妆面。",
      "梦境迷离，心期千万。丝丝缕缕愁难剪。不辞舞袖为君垂，琐窗云雾知深浅。"
    ]
  },
  {
    "id": "adcfe4db5d7e24a25e74b0c5ced73e4e",
    "title": "诉衷情·用梦窗韵",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "水云如梦阻盟鸥，烟草乱汀洲。寂寥幽意谁会，愁入曲江秋。",
      "空揽镜，漫登楼。暗吴钩。青山隐几，乌角寻邻，臣甫低头。"
    ]
  },
  {
    "id": "adcfe4db5d7e24a2415d41bd93993f2d",
    "title": "谒金门",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "霜信骤。消得惊秋人瘦。昨日红莲今日藕。",
      "断肠君信否。人世悲欢原偶，休怨雨云翻覆。宝玦珊瑚珍重取，五陵佳气有。"
    ]
  },
  {
    "id": "adcfe4db5d7e24a2d8514cafb0ed7135",
    "title": "南乡子",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "山色落层城。部为尘多减旧青。只有看山前度客，愁生。独倚高楼眼倦横。",
      "檐角暮云停。怀远伤高泪欲倾。昨梦横汾西去路，声声。塞雁惊寒不忍听。"
    ]
  },
  {
    "id": "adcfe4db5d7e24a2a80ac9546d4fd5f5",
    "title": "关河令",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "边声沈沈雁共语，作一天愁绪。望极关河，寒深云欲度。",
      "天涯何限旧侣，枉自恋、楼台高处。断梦都忘，衾尘谁念取。"
    ]
  },
  {
    "id": "adcfe4db5d7e24a20750c80c5a1b86a5",
    "title": "胡捣练",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "年年芳事厌唐花，梦想江梅烟蒳。谁信铜瓶冰合，愁对寒云压。",
      "老去无味已多时，冻酒和愁频呷。寄语寒香休怯，好趁元绥腊。"
    ]
  },
  {
    "id": "adcfe4db5d7e24a252f8688c86f698e9",
    "title": "虞美人·题校梦龛图",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "檀栾金碧楼台好，谁打霜花稿。半生心赏不相违，难得劫灰红处画图开。",
      "清愁闲对阑干起，自惜丹铅意。疏林老屋短檠边，便是等闲秋色尽堪怜。"
    ]
  },
  {
    "id": "adcfe4db5d7e24a21f6d95d6d1a7c989",
    "title": "遐方怨",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "槐叶落，露盘空。梦怯催妆，夜阑不闻长乐钟。",
      "玉蟾香啮冷西风。恨随呜咽水、御沟东。"
    ]
  },
  {
    "id": "adcfe4db5d7e24a257780d0e312bd47f",
    "title": "锯解令",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "驻云谁按酒边词，翠袖冷、残醺未唤。新莺旧燕自家春，底与较、梦长梦短。",
      "隔花泪眼。烂锦年芳盼断。东皇未必负春人，只荡得、暗愁一点。"
    ]
  },
  {
    "id": "adcfe4db5d7e24a2265e965a92e8003c",
    "title": "定风波·和瞻园韵",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "愁里清尊莫放停，笑看伶锸是归程。绕树奇鸧啼不止，曾几，旧时春色酒边青。",
      "识字毫端通画意，审音窌畔得宫声。活计安排支枕睡，谁醉，生先无梦也无醒。"
    ]
  },
  {
    "id": "adcfe4db5d7e24a231858410a80feb03",
    "title": "山花子",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "天外冥鸿不可招，十年心迹负团瓢。老境苍寒谁慰藉、月轮高。",
      "懒到冬山惟耐睡，愁呼浊酒等闲浇。赖有梅梢春信逗、两三椒。"
    ]
  },
  {
    "id": "adcfe4db5d7e24a224ff028b1947c7e9",
    "title": "玉楼春·其一",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "好山不入时人眼，每向人家稀处见。浓青一桁拨云来，沈恨万端如雾散。",
      "山灵休笑缘终浅，作计避人今未晚。十年缁尽素衣尘，雪鬓霜髯尘不染。"
    ]
  },
  {
    "id": "adcfe4db5d7e24a247666c21b8c83e7b",
    "title": "唐多令·衰草和穗平",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "难刬是愁根，连天没烧痕。漫萋萋、回首青门。陌上铜驼如解语，定相向、怨王孙。",
      "别恨共谁论，凭高空断魂。更无烦、腊鼓催春。不见潜行悲杜老，曲江上、几声吞。"
    ]
  },
  {
    "id": "adcfe4db5d7e24a2556cd9bfdb84f2a1",
    "title": "浪淘沙·自题庚子秋词后",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "华发对山青，客梦零星。岁寒濡呴慰劳生。断尽愁肠谁会得，哀雁声声。",
      "心事共疏檠，歌断谁听。墨痕和泪渍清冰。留得悲秋残影在，分付旗亭。"
    ]
  },
  {
    "id": "adcfe4db5d7e24a2d3f00cf420f2a16b",
    "title": "尉迟杯·次沤尹寄弟韵",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "和愁凭。槛曲冷、迤逦斜阳影。凄迷一角残山，心事遥天催暝。飞鸿送响，惊独客、空堂酒初醒。飐清霜、几叶宫槐，乱鸦如墨栖定。",
      "谁念旧日神州，看青暗、齐烟九点寒凝。清渭东流无消息，衰泪与、银瓶水迸。长歌断、悲风自发，正尘黯、铜驼泣露梗。问柴桑、甚日归来，就荒空忆三径。"
    ]
  },
  {
    "id": "adcfe4db5d7e24a271567ff76ef27c9a",
    "title": "天香·鹿港香",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "百合熏薇，千丝袅玉，氤氲小叶初展。翠缕筠筒，炷添螺甲，约略海南春浅。温黁半袖，浑不数、牟尼珠串。点检西溪旧制，枨触玉台残怨。",
      "绝怜麝尘捣遍。怕蛮腥、等闲还染。算只翠篝留得，旧情一线。芳讯依然月底，甚泛入槎风似天远。纤缕萦帘，南云梦剪。"
    ]
  },
  {
    "id": "adcfe4db5d7e24a2882b7997637faa2f",
    "title": "齐天乐·鸦",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "城南城北云如墨，纷纷点空零乱。落日呼群，惊风坠翼，极目平林恨满。萧条岁晚。是几度朝昏，玉颜轻换。露泣宫槐，夜寒相与诉幽怨。",
      "新巢安否漫省，绕枝栖未定，珍重霜霰。坏堞军声，长天月色，谁识归飞羽倦。江湖梦远。记噪影樯竿，舵楼风转。意绪何堪，白头搔更短。"
    ]
  },
  {
    "id": "adcfe4db5d7e24a2dbab24101723a96b",
    "title": "蓦山溪·梦中得句，与此解起句适合，因足成之",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "和愁带恨，凭得阑干破。消息问梅魂，料伤春、未应偏我。寒灰心死，犹自拨阴何，堪绝倒，子桑琴，裹饭知谁过。",
      "催年腊鼓，不听情犹可。吟袖贮寒多，共西山、冻眉深锁。微茫斗外，愁认帝王州，自酹酒，问东皇，真个春回么。"
    ]
  },
  {
    "id": "adcfe4db5d7e24a2d363e77162089c72",
    "title": "金明池荷花",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "环佩临风，楼台写影，咫尺璇源路近。秋色共、湖光无际，疏香背、冷雨暗引。记年年、翠陌笼鞭，是几度、神往菰芦深隐。算冷眼云山，忘机鸥鹭，省识吟边幽恨。",
      "忽漫飞尘惊掠鬓。怕水佩风襟，旧情难问。芳时换、哀蝉曲破，花梦短、野鸳睡稳。袅空烟、复道垂杨，望太乙仙舟，归期难准。剩泣露敧盘，飘零铅泪，悄共铜仙偷揾。"
    ]
  },
  {
    "id": "adcfe4db5d7e24a2664407162e917c33",
    "title": "八犯玉交枝寄园朱藤",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "门掩青槐，架攲朱珞，曲径倩痕低亚。惟有玲珑檐外月，惯见琴尊潇洒。寻芳携酒，最怜才魄销魂，花前吟事凭谁话。长记采香搴蔓，年年初夏。惆怅旧日楼台，翠阴覆处，黯然愁对鸳瓦。",
      "问谁信、东风袅娜。也分占、沧州残画。尽输与、梨云影谢。腥尘不涴红阑罅。只梦忆繁枝，天池甚日归来也。"
    ]
  },
  {
    "id": "adcfe4db5d7e24a23e9e8a8d57756aee",
    "title": "梦横塘野凫潭芦花",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "短埼飞雪，别浦流云，暮天凉意初觉。野色遥连，暗隔断、红香城郭。刻意寻秋，不堪愁鬓，等闲迷著。忆扁舟旧隐，月落潮生，游情倦，风波恶。",
      "江亭记得春归，正迷离万绿，雨润阑角。短笛声催，愁更说、蹋青前约。最怜是、惊鸥断雁，聚影澄潭怨漂泊。付与霜枫，冷红独舞，媚西风帘幕。"
    ]
  },
  {
    "id": "adcfe4db5d7e24a2914455d44664b72b",
    "title": "凄凉犯用白石韵",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "夕阳一抹。风帘静、清吟不尽萧索。钿车宝马，欢情转首，恨生清角。伤春梦恶，断红沁、残阳影薄。甚匆匆、珠幡彩胜，障眼总尘漠。",
      "休念开元日，尺五城南，蹋歌声乐。麝尘溅处，颤鸾龙、宝钗零落。海样莺花，俊游事、铜驼记着。只疏梅、月底弄影未负约。"
    ]
  },
  {
    "id": "adcfe4db5d7e24a23a62833a53b56d5a",
    "title": "花犯·用清真韵",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "渭城西，丝丝倦柳，催人试愁味。雪欺霜缀，休更说腰肢，风外纤丽。玳筵旧日清歌倚，投壶天正喜。尚仿佛、云屏寒浅，添香偎绣被。",
      "梨园至今散如烟，风尘共吊影，惊心雕悴。肠暗断，凝碧上、管弦凄坠。东风扬、落花似雪，谁更识、龟年愁病里。算付与、龙钟双袖，潸痕清泻水。"
    ]
  },
  {
    "id": "adcfe4db5d7e24a238679891b581dfea",
    "title": "念奴娇·二月十二日妙光阁下感赋",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "沈屯云乱，倚阑干愁对，春山颜色。芳事无情翻有信，依旧小桃红坼。鸟语关关，帘痕滟滟，容易繁华掷。楼台无恙，到来多少尘隔。",
      "漫忆楚客当年，朋笺花底，秀语分寒碧。吹泪庭槐亲酹取，此是沧桑曾历。落日琴声，遥天蜃气，新恨谁销得。回肠断尽，隔篱休送残笛。"
    ]
  },
  {
    "id": "adcfe4db5d7e24a2917785dc4334fb58",
    "title": "满江红·敬书岳忠武王赠吴将军宝刀行墨迹后",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "雷雨空堂，惊展卷、龙蛇起陆。瞻拜处、凛然如见，剑光盈轴。灏气纵横山欲撼，交情郑重杯相属。想夜阑、盾墨洒淋漓，歌还哭。",
      "喑呜气，悲凉曲。千万遍，循环读。叹王刀可假，何堪重辱。怅望千秋人不见，想寻一辙车还覆。问谁欤、雪涕和哀歌，燕台筑。"
    ]
  },
  {
    "id": "adcfe4db5d7e24a25b58b4f74505350b",
    "title": "倦寻芳初夏和沤尹",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "晚花扬蕊，新涨添痕，芳序轻换。寂寞东园，春事去来谁见。点屐长愁苔径滑，穿林惊又禽声变。掩帘栊，试香心宛转，暗灰残篆。",
      "看槛外、沈阴如墨，恻恻生衣，寒意犹恋。漫想薰风，肠断绿云天远。午枕时攲归梦熟，屏山闲倚吟情倦。话相思，付空梁、调雏双燕。"
    ]
  },
  {
    "id": "adcfe4db5d7e24a2fb37ffb88ce6f9b9",
    "title": "长亭怨慢和忍盦春尽书怀之作",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "更休忆、绿阴前度。门巷愔愔，乱愁如据。燕子飞来，旧巢尘涴定凄楚。一襟幽恨，吹不断、闲风雨。忍泪对流红，看送到、春潮何处。",
      "无语。望停云霭霭，尚恋夕阳高树。江湖梦影，暗愁逐、春城风絮。诉不尽、似水心情，向鶗鴂、声中分付。漫回首西山，肠断青青眉妩。"
    ]
  },
  {
    "id": "adcfe4db5d7e24a223f2dd6a24af9289",
    "title": "水调歌头·初至金陵，诸公会饮秦淮，酒边感兴索瞻园葱石积馀和",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "微风转城曲，凉意乍先秋。不知今夕烟月，何事为人留。欲访齐梁陈迹，但见珠歌翠舞，镫火夜光浮。孤啸倚舷立，酾酒酹沙鸥。",
      "兴亡事，醉醒里，恨悠悠。微茫空外云气，直北是神州。为闻青溪蚱蜢，来往撇波双桨，载得几多愁。漫洒新亭泪，吟思渺沧洲。"
    ]
  },
  {
    "id": "adcfe4db5d7e24a27dc884b16e557cdd",
    "title": "满江红·朱仙镇谒岳鄂王祠敬赋",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "风帽尘衫，重拜倒、朱仙祠下。尚仿佛、英灵接处，神游如乍。往事低徊风雨疾，新愁黯淡江河下。更何堪、雪涕读题诗，残碑打。",
      "黄龙指，金牌亚。旌旆影，沧桑话。对苍烟落日，似闻叱咤。气詟蛟鼍澜欲挽，悲生笳鼓民犹社。抚长松、郁律认南枝，寒涛泻。"
    ]
  },
  {
    "id": "adcfe4db5d7e24a213ca834b2d7d75db",
    "title": "月华清·壬寅中秋",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "金粟浮香，冰轮碾玉，闲庭风物如画。弄影婆娑，一笑尘襟都洒。倩西风、丁属姮娥，休更遣、罗云萦惹。愁话。忆年时断梦，醒来还怕。",
      "难忘瑶台清暇。是佳约延秋，朋笺催砑。把盏怀人，自酹孤光遥夜。试说与、镜里悲欢，尽销得、吟边陶写。慵借。问游仙枕畔，彩鸾谁跨。"
    ]
  },
  {
    "id": "adcfe4db5d7e24a29205a2c243738274",
    "title": "念奴娇·叠韵酬渔公",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "津梁疲矣，且相从一饱、茆檐不托。输与闲闲云意懒，不似客游轻作。残霸关河，悲秋时节，对酒浑忘酌。绮怀微倦，满前新句慵索。",
      "何必憔悴兰成，江潭赋就，始解伤摇落。官柳垂垂低飐影，能值几絇丝络。白发闲搔，青山长往，万事风鸣铎。故人书报，菊花期就前约。"
    ]
  },
  {
    "id": "adcfe4db5d7e24a2908cb7d5b23d5a6d",
    "title": "蓦山溪·午发桃源，明日抵清河矣",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "东来十驿，渐报邮签彀。鹭堠懒于人，定怜客、往还何骤。老怀萧散，随分傲霜风，算心事，白鸥知，迟我江湖久。",
      "襟尘历历，香凝长安酒。大道直如绳，倚南辕、黯然回首。不夷不惠，料理著闲身，吴波阔，楚天长，好试扁舟手。"
    ]
  },
  {
    "id": "adcfe4db5d7e24a20e25d2dde9296a96",
    "title": "水调歌头·淮安舟中",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "唱我远游曲，唤起大鱼听。百年知几行乐，莫视酒杯轻。记取明朝重九，访古文游台畔，黄菊重寻盟。吟啸霜风里，破帽恰多情。",
      "吊王孙，淮水曲，酒还倾。丛芦风过瑟瑟，似作不平鸣。身计正须温饱，底用登坛开国，一掷徇浮名。试看沧波冷，瓯梦不能惊。"
    ]
  },
  {
    "id": "adcfe4db5d7e24a28b7e2a2350a74f0b",
    "title": "声声慢·辛园小憩同旭庄",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "杂花铺绣，浅草裁茵，凭栏野色浮空。败柳枯荷，商声递入金风。匆匆载花载酒，对闲园、才识秋容。悄相向，借吴波涨绿，与洗尘红。",
      "谁唱白铜鞮曲，趁如云娇马，流水西东。桥下龟鱼，也应惊到吟筇。风光自延倦客，倚残曛、闲数疏钟。海天回，寄愁心、塞外断鸿。"
    ]
  },
  {
    "id": "adcfe4db5d7e24a22d35fdd9d505943d",
    "title": "霜叶飞海上喜唔沤尹，用梦窗韵赋赠。时沤尹持节岭南，予适有吴趋之行，匆匆聚别，离绪黯然矣",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "酒边孤绪。游情倦、闲云自恋江树。槎风欣送故人来，香泛梅根雨。叹冉冉、流光迅羽。残灰愁忆昆池古。好寄似南枝，岭上早春回，莫负玉娥幽素。",
      "回首秋鬓惊尘，觚棱北望，黯然肠断愁赋。白头不拟此重逢，喜入镫唇语。看驿柳、烟丝飐缕。吴篷先载闲鸥去。剩梦君、沧江上，霓节干云，使星明处。"
    ]
  },
  {
    "id": "adcfe4db5d7e24a22f4760a3779e9761",
    "title": "鹧鸪天·登玄墓还元阁用叔问重泊光福里韵",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "云意阴晴覆寺桥，秋声瑟瑟径萧萧。五湖新约尊前订，十月轻寒画里销。",
      "凭翠槛，数烟桡。一楼人外万峰高。青山阅尽兴亡感，付与松风话市朝。"
    ]
  },
  {
    "id": "adcfe4db5d7e24a2247deee84f336ffb",
    "title": "齐天乐·泊舟光福，故友许鹤巢郎中乡里也，感赋此解",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "峭帆乍转横塘路，湖山顿惊愁眼。双崦茶烟，四桥松雨，曾记吟边深绻。梅林弄晚。访醉墨题香，紫箫声断。唤起秋魂，荒荆何处旧池馆。",
      "沧波相对欲绝，乱云携酒处，愁系孤缆。临顿前盟，东华旧侣，谁识尘衫游倦。斜阳泪满。听啼鸟花闲，故情轻换。怨笛难招，虎山孤鹤远。"
    ]
  },
  {
    "id": "adcfe4db5d7e24a27a585f4e0dbda051",
    "title": "水龙吟·惠山酌泉",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "黛眉不点吴娃，淩波独秀空烟际。疏林霜染，深蹊苔涩，虚堂澜绮。溅沫跳珠，清声泻玉，石鳞荒翠。自凭阑照影，古人不见，闲愁逐，轻鸥起。",
      "一桁竹炉烟细。卧听松、筝琶净洗。孤怀谁识，临风把盏，低徊问水。斜日游船，古阴秋苑，笙歌催醉。唤铜瓶载取，归来重试，在山泉味。"
    ]
  },
  {
    "id": "adcfe4db5d7e24a2dfed2d4443a3505d",
    "title": "洞仙歌·吴江枫老，以杂树闲之，尤鲜丽可玩，舟中读玉泉咏叶诸词，即用其韵以志幽赏",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "疏黄败绿，爱寒林江步。掩映吴枫冷红舞。炫秋容、最是径转帆回，鸦背闪、点点夕阳明处。",
      "暮山岚翠敛，持底明妆，认取笼烟几行树。老去绮情删，沟水东西，愁更忆、题琼残句。尽艳入、诗心比春花，叹谁识鏖霜，岁寒良苦。"
    ]
  },
  {
    "id": "adcfe4db5d7e24a24d8060cc67b930ae",
    "title": "念奴娇·逭暑焦山自然庵，为庵主六公题如此江山图，用东坡赤壁韵",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "云埋浪打，想髯翁、当日吟边风物。问讯江山无恙否，目断岩岩苍壁。断续惊涛，联翩游屐，好句留冰雪。焦仙醒未，为予唤起英杰。",
      "最是枨触愁心，禅天梵放，云外清笳发。扑地苍烟飞不起，海气浮空明灭。秋色西来，中原北望，天远青如发。孤光不改，多情只有圆月。"
    ]
  },
  {
    "id": "adcfe4db5d7e24a2703285fee4de1db9",
    "title": "木兰花慢·归德访西陂故址",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "纬萧图画里，记亲见、草堂幽。甚浴鸭池荒，栖莺柳老，春淡成秋。汀洲。钓人居处，有平泉、树石记中收。剩得残山一角，冷烟低罥闲愁。悠悠。",
      "往事问沙鸥。文采宋黄州。是少日兵戈，承平觞咏，投老菟裘。扁舟。待盟旧隐，怅暮天、无际乱云流。怕有夷歌夜起，惊心慵听渔讴。"
    ]
  },
  {
    "id": "adcfe4db5d7e24a2f32f182e18480f77",
    "title": "浣溪沙",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "老去耽游藉息机，四年三度此停騑。巫山仍隔楚云西。",
      "野驿风高尘漠漠，首春寒重雾霏霏。醉呼浊酒自添衣。"
    ]
  },
  {
    "id": "adcfe4db5d7e24a2a7b13547f00c646f",
    "title": "浣溪沙·叠韵答次珊",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "许事人闲未要知，杜鹃声里日迟迟。低头臣甫更无诗。",
      "身世相看原虮虱，文章何处不骈枝。楚兰肠断独醒时。"
    ]
  },
  {
    "id": "adcfe4db5d7e24a2a7b13547c2c5b202",
    "title": "浣溪沙·叠韵答次珊",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "万里长风万里沙，晚晴消息散馀霞。百年趢趗是生涯。",
      "短锸未妨行处荷，戒香不放定中斜。且拈新句酹新花。"
    ]
  },
  {
    "id": "adcfe4db5d7e24a239da407e32668c54",
    "title": "杨柳枝·拟花闲",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "赋里长杨旧有名，即看眉样亦倾城。春风软入朝元阁，莫更思量作雨声。"
    ]
  },
  {
    "id": "adcfe4db5d7e24a239da407e82934345",
    "title": "杨柳枝·拟花闲",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "飞絮空蒙锁画楼，年年寒食听离留。争信龙池三二月，片风丝雨欲惊秋。"
    ]
  },
  {
    "id": "adcfe4db5d7e24a2b809b876991cc3f1",
    "title": "玉楼春·和小山韵",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "落花风紧红成阵，睡重不知春远近。筝弦声涩镇慵调，燕语情多羞借问。",
      "屏山苦隔天涯信，咫尺关河千万恨。楼前芳草远连天，望眼不随芳草尽。"
    ]
  },
  {
    "id": "adcfe4db5d7e24a2b809b876e3d7ec56",
    "title": "玉楼春·和小山韵",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "闲云何止催春晚，遮断望京楼上眼。犀帘有隙漏香多，鲛帕无情盛泪满。",
      "柔肠已逐鹍弦断，风外阑干凭不暖。归来十九醉如泥，禁得良宵更漏短。"
    ]
  },
  {
    "id": "adcfe4db5d7e24a2b809b87621daa788",
    "title": "玉楼春·和小山韵",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "不辞沉醉东风里，笑解金鱼能值几。四条弦语软于烟，一桁帘痕清似水。",
      "醉调银甲寒浸指，只有翠尊知客意。酒云红晕衬微涡，解向歌尘凝处起。"
    ]
  },
  {
    "id": "adcfe4db5d7e24a28f3afeb33d19f202",
    "title": "鹊踏枝·落蕊残阳红片片",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "落蕊残阳红片片。懊恨比隣，尽日流莺转。似雪杨花吹又散，东风无力将春限。",
      "慵把香罗裁便面。换到轻衫，欢意垂垂浅。襟上泪痕犹隐见，笛声催按《梁州》遍。"
    ],
    "foreword": "冯正中《鹊踏枝》十四阕郁伊惝恍，义兼比兴，蒙嗜诵焉，春日端居，依次属和。忆雲生云：不为无益之事，何以遣有涯之生。三复前言，我怀如揭矣。",
    "annotation": [
      "落蕊：即落花。",
      "比隣：隣家。",
      "转：同啭，鸟鸣。",
      "杨花：即柳絮。",
      "限：暂留，稍阻。",
      "慵：懒倦状。",
      "香罗：绫罗之美称。",
      "便（biàn）面：古代用以遮面的扇状物。《汉书·卷七十六·张敞传》：「然敞无威仪，时罢朝会，过走马章台街，使御吏驱，自以便面拊马。」唐·颜师古 注：「便面，所以障面，盖扇之类也。不欲见人，以此自障面则得其便，故曰『便面』，亦曰『屛面』。今之沙门所持竹扇，上袤平而下圜，即古之便面也。」后称团扇、折扇为「便面」。",
      "轻衫：此指暖春应季的衣物。",
      "垂垂：渐渐。 「笛声催按《梁州》遍」句：意为笛子迅速吹毕一曲《梁州》调。《梁州》，曲牌名，属正宫，有《大梁州》、《小梁州》之分；一曲奏毕，即称按遍。"
    ]
  },
  {
    "id": "adcfe4db5d7e24a2ebcc96b547f65d3c",
    "title": "鹊踏枝·漫说目成心便许",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "漫说目成心便许。无据杨花，风里频来去。怅望朱楼难寄语，伤春谁念司勋误。",
      "枉把游丝牵弱缕。几片闲云，迷却相思路。锦帐珠帘歌舞处，旧欢新恨思量否。"
    ],
    "foreword": "冯正中《鹊踏枝》十四阕郁伊惝恍，义兼比兴，蒙嗜诵焉，春日端居，依次属和。忆雲生云：不为无益之事，何以遣有涯之生。三复前言，我怀如揭矣。",
    "annotation": [
      "漫说：犹慢说，休说。",
      "目成：男女钟情，互相以目通意。",
      "心便许：在心中默许姻缘。",
      "无据：无凭无靠。",
      "杨花：柳絮。",
      "朱楼：代指情人游冶嬉乐之处。",
      "「伤春谁念司勋误」句：隐括李义山赠杜樊川诗《杜司勋》：「刻意伤春复伤别，人间惟有杜司勋。」 ",
      "丝：音同思。",
      "缕：音同侣。",
      "「几片闲云」句：同后一句借意《古诗十九首·行行重行行》：「浮云蔽白日，游子不顾反。」 ",
      "「锦帐珠帘歌舞处」句：同后一句敷衍自冯正中原韵《鹊踏枝·烦恼韶光能几许》：「开眼新愁无问处，珠帘锦帐相思否？」"
    ]
  },
  {
    "id": "adcfe4db5d7e24a239776facd0663649",
    "title": "鹊踏枝·斜日危阑凝伫久",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "斜日危阑凝伫久。问讯花枝，可是年时旧。浓睡朝朝如中酒，谁怜梦里人消瘦。",
      "香阁帘栊烟阁柳。片霎氤氲，不信寻常有。休遣歌筵回舞袖，好怀珍重春三后。"
    ],
    "foreword": "冯正中《鹊踏枝》十四阕郁伊惝恍，义兼比兴，蒙嗜诵焉，春日端居，依次属和。忆雲生云：不为无益之事，何以遣有涯之生。三复前言，我怀如揭矣。",
    "annotation": [
      "斜日危栏：语出苏子美《春日晚晴》诗：「谁见危栏外，斜阳尽眼平。」危栏，高处的栏杆。 ",
      "凝伫：出神地站着。",
      "问讯：询问。",
      "中酒：醉酒。",
      "香：炉香。",
      "阁：同「隔」。",
      "帘栊：窗帘和窗牖，也泛指门窗的帘子。",
      "片霎：片刻，刹那。",
      "氤氲：烟云弥漫状。 ",
      "「休遣歌筵回舞袖」句：化自李太白《与夏十二登岳阳楼》诗：「云间连下榻，天上接行杯。醉后凉风起，吹人舞袖回。」意指欢饮不应如此结束。",
      "好怀：好兴致。",
      "春三：即三春，意为旧历三月。"
    ]
  },
  {
    "id": "adcfe4db5d7e24a2282500c48ec0cf0f",
    "title": "鹊踏枝·风荡春云罗样薄",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "风荡春云罗样薄。难得轻阴，芳事休闲却。几日啼鹃花又落，绿笺莫忘深深约。",
      "老去吟情浑寂寞。细雨檐花，空忆镫前酌。隔院玉箫声乍作，眼前何物供哀乐。"
    ],
    "foreword": "冯正中《鹊踏枝》十四阕郁伊惝恍，义兼比兴，蒙嗜诵焉，春日端居，依次属和。忆雲生云：不为无益之事，何以遣有涯之生。三复前言，我怀如揭矣。",
    "annotation": [
      "罗：薄绸。",
      "芳事：指行乐赏春。",
      "啼鹃：杜鹃于春末夏初常昼夜啼鸣，其声哀切。宋·辛稼轩《贺新郎》词：「啼到春归无寻处，苦恨芳菲都歇。」 ",
      "绿笺：此意书信。 ",
      "「细雨檐花，空忆镫前酌」句：隐括唐·杜少陵《醉时歌》诗：「清夜沉沉动春酌，灯前细雨檐花落。」 ",
      "乍作：蓦然响起。",
      "哀乐：纾解沉郁的情怀。"
    ]
  },
  {
    "id": "adcfe4db5d7e24a2c551905f9fd9d0d9",
    "title": "鹊踏枝·谁遣春韶随水去",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "谁遣春韶随水去。醉倒芳尊，忘却朝和暮。换尽大堤芳草路，倡条都是相思树。",
      "蜡烛有心镫解语。泪尽唇焦，此恨消沈否。坐对东风怜弱絮，萍飘后日知何处。"
    ],
    "foreword": "冯正中《鹊踏枝》十四阕郁伊惝恍，义兼比兴，蒙嗜诵焉，春日端居，依次属和。忆雲生云：不为无益之事，何以遣有涯之生。三复前言，我怀如揭矣。",
    "annotation": [
      "春韶：春日的美景。",
      "芳尊：精致的酒器，此处借指美酒。",
      "「换尽大堤芳草路」句：大堤上的路面长出青草，借指阳春已至。",
      "倡条：杨柳轻柔多姿的枝条。",
      "相思树：即杨柳。因「柳丝」与「柳思」同音，故名。 「蜡烛有心镫解语」句：借意杜牧《赠别》：「蜡烛有心还惜别，替人垂泪到天明。」全句明指烛芯于镫中渐渐燃烧；暗喩幽人如蜡烛般待「镫」明了心迹。",
      "唇焦：旧时燃植物油照明，灯芯燃久会将灯唇烧焦。",
      "泪尽唇焦：明指烛泪已尽，蜡烛燃讫；暗喩幽人悲痛欲绝，已然无泪可流。",
      "弱絮：柳絮，此处幽人以柳絮自喩。",
      "萍飘：如萍漂泊。一指柳絮随风漂泊；一指人生无常，前路茫茫。",
      "後日：日後，今後。"
    ]
  },
  {
    "id": "adcfe4db5d7e24a2f6306dbcffaedeb7",
    "title": "鹊踏枝·几见花飞能上树",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "几见花飞能上树，难系流光，枉费垂杨缕。筝雁斜飞排锦柱，只伊不解将春去。",
      "漫许心情黏地絮，容易飘扬，那不惊风雨。倚遍阑干谁与语，思量有恨无人处。"
    ],
    "foreword": "冯正中《鹊踏枝》十四阕郁伊惝恍，义兼比兴，蒙嗜诵焉，春日端居，依次属和。忆雲生云：不为无益之事，何以遣有涯之生。三复前言，我怀如揭矣。",
    "annotation": [
      "「难系流光，枉费垂杨缕」句：意近于朱淑眞《蝶恋花》：「楼外垂杨千万缕，欲系青春，少住春还去。」 ",
      "筝雁：卽筝柱，筝上系弦的柱子。因筝柱斜列如雁行，故称。",
      "斜飞：卽斜列。",
      "锦柱：同筝雁。",
      "将：随，与。",
      "「漫诩心情黏地絮」句：化自周美成《玉楼春》：「人如风后入江云，情似雨馀黏地絮。」漫诩，一作漫许，随意夸耀。",
      "飘扬（yáng）：卽飘扬。",
      "惊风雨：意为因风雨而受摧残。此代指情绪敏感，心境多波折。 ",
      "「思量有恨无人处」句：化自苏东坡《卜算子》：「惊起却回头，有恨无人省。」"
    ]
  },
  {
    "id": "adcfe4db5d7e24a24c35241da0b16c33",
    "title": "鹊踏枝·对酒肯教欢意尽",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "对酒肯教欢意尽？醉醒恹恹，无那忺春困。锦字双行笺别恨，泪珠界破残妆粉。",
      "轻燕受风飞远近，消息谁传，盼断乌衣信。曲几无憀闲自隐，镜奁心事孤鸾鬓。"
    ],
    "foreword": "冯正中《鹊踏枝》十四阕郁伊惝恍，义兼比兴，蒙嗜诵焉，春日端居，依次属和。忆雲生云：不为无益之事，何以遣有涯之生。三复前言，我怀如揭矣。",
    "annotation": [
      "教：使，让。",
      "恹（yān）恹：萎靡疲乏态。",
      "无那：无奈。",
      "忺（xiān）：将欲，又即。",
      "春困：春日使人精神疲倦，给人带来苦恼。 「锦字双行笺别恨」句：用前秦苏蕙织锦回文典。《晋书·列女传·窦滔妻苏氏》：「竇滔妻苏氏，始平人也，名蕙，字若兰，善属文。滔，苻坚时为秦州刺史，被徙流沙，苏氏思之，织锦为迴文旋图诗对赠滔。宛转循环以读之，词甚悽惋。」 笺，即笺，题写。辛稼轩《一剪梅·记得同烧此夜香》词：「锦字都来三两行，千断人肠，万断人肠。」 ",
      "「泪珠界破残妆粉」句：意为泪珠流下，打湿脸上残褪的脂粉，划出条条界线。界破，划破。宋子京《蝶恋花·情景》：「泪落胭脂，界破蜂黄浅。」 ",
      "「轻燕受风飞远近」句：化意杜少陵《春归》句：「远鸥浮水静，轻燕受风斜。」 ",
      "谁传：一作「难传」。 「盼断乌衣信」句：用燕子传书典。《开元天宝遗事·传书燕》：「长安豪民郭行先，有女子绍兰，适巨商任宗。为贾于湘中，数年不归，复音书不达。绍兰目睹堂中有双燕戏于梁间，兰长叹而语于燕曰：『我闻燕子自海东来，往复必径由于湘中。我婿离家不归数岁，蔑有音耗，生死存亡，弗可知也。欲凭尔附书，投于我婿。』言讫泪下，燕子飞鸣上下，似有所诺。兰复问曰：『尔若相允，当泊我怀中。』燕遂飞于膝上。兰遂吟诗一首云：『我婿去重湖，临窗泣血书。殷勤凭燕翼，寄与薄情夫。』小书其字，系于足上，燕飞鸣而去。任宗时在荆州，忽见一燕飞鸣于厅上，宗讶视之，燕遂泊于肩上，见有一小封书，系在足上。宗解而视之，乃妻所寄之诗，宗感而泣下，燕复飞鸣而去。宗次年归首，出诗视兰。后文士张说传其事，而好事者写之。」乌衣，即燕子。 ",
      "曲几：即几案、案。古人席地而坐，座旁置案，用以倦时少倚。",
      "无憀（liáo）：同「无聊」。",
      "隐：倚靠。",
      "「镜奁（lián）心事孤鸾鬓」句：意謂镜中映出男子的鬓髮。镜奁，即镜匣；孤鸾，喩别离的男子。"
    ]
  },
  {
    "id": "adcfe4db5d7e24a224a800673e22361e",
    "title": "鹊踏枝·谱到阳关声欲裂",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "谱到阳关声欲裂，亭短亭长，杨柳那堪折。挑菜湔裙春事歇，带罗羞指同心结。",
      "千里孤光同皓月，画角吹残，风外还呜咽。有限坠欢真忍说，伤生第一生离别。"
    ],
    "foreword": "冯正中《鹊踏枝》十四阕郁伊惝恍，义兼比兴，蒙嗜诵焉，春日端居，依次属和。忆雲生云：不为无益之事，何以遣有涯之生。三复前言，我怀如揭矣。",
    "annotation": [
      "阳关：即阳关曲，因王维《送元二使安西》中“西出阳关无故人”句而名，多歌以赠别。",
      " 裂：声音极度高亢凄凉。 ",
      "亭短亭长：系“长亭短亭”之倒语。古时在路旁设有亭舍，五里一短亭，十里一长亭。常用作饯别处。此引申为旅程遥远之意。 ",
      "杨柳那堪折：古时有折杨柳赠别的习俗。柳，音同留，取留恋不舍之意。 ",
      "挑菜：即挑菜节。旧俗，农历二月初二日，仕女出郊拾菜，士民游观其间，谓之挑菜节。",
      " 湔（jiān）裙：古时的一种风俗，指农历正月元日至月晦，女子洗衣于水边，以避灾祸，平安度过厄难。湔，清洗。 ",
      "春事歇：春意阑珊。 ",
      "带罗：系腰的罗带。 指：此处意为绾结。",
      " 同心结：旧时用锦带编成的连环回文样式的结子，用以象征坚贞的爱情。 ",
      "孤光：犹孤影。",
      " 画角：古管乐器，传自西羌。形如竹筒，本细末大，以竹木或皮革等制成，因表面有彩绘，故称。因发声哀厉高亢，遂有“画角吹残，风外还呜咽”语。 ",
      "坠欢：典自《后汉书·皇后纪上·光武郭皇后纪论》：“爱升，则天下不足容其高；欢队，故九服无所逃其命。”队，同“坠”。本谓失去宠爱。后因称夫妻离而复合为“坠欢重拾”或以“坠欢”称往日的欢乐。 真忍说：犹不忍说。",
      " 伤生：因人生种种悲欢而感伤。"
    ]
  },
  {
    "id": "adcfe4db5d7e24a2fd865ff1741ded42",
    "title": "鹊踏枝·昼日恹恹惊夜短",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "昼日恹恹惊夜短，片霎欢娱，那惜千金换。燕睨莺颦春不管，敢辞弦索为君断？",
      "隐隐轻雷闻隔岸，暮雨朝霞，咫尺迷云汉。独对舞衣思旧伴，龙山极目烟尘满。"
    ],
    "foreword": "冯正中《鹊踏枝》十四阕郁伊惝恍，义兼比兴，蒙嗜诵焉，春日端居，依次属和。忆雲生云：不为无益之事，何以遣有涯之生。三复前言，我怀如揭矣。",
    "annotation": [
      " 恹（yān）恹：萎靡疲乏态。 ",
      "那惜千金换句：用苏轼《春宵》诗：“春宵一刻值千金”意。",
      " 燕睨（nì）莺颦（pín）：喻为人所妒。睨，斜视；颦，蹙眉。 ",
      "敢辞：犹不辞。 ",
      "弦索为君断：意为为君反复弹唱，以至琴弦拨断。 隐隐轻雷闻隔岸句：意为隔岸听闻心上人远去的隐隐车声。此处括李商隐《无题（凤尾香罗薄几重）》：“车走雷声语未通”、《无题（飒飒东风细雨来）》：“芙蓉塘外有轻雷”二句之意。 ",
      "暮雨朝霞：偏义，意为朝夕如此。",
      " 咫（zhǐ）尺迷银汉句：意为咫尺之间，恍若迷失于银河之中。咫尺，周制八寸为咫，十寸为尺。谓接近或刚满一尺，亦形容距离近；银汉，即银河。 ",
      "龙山极目：用孟嘉登高典。《晋书·孟嘉传》：“九月九日，温燕龙山，僚佐毕集。时佐吏并著戎服。有风至，吹嘉帽堕落，嘉不之觉。温使左右勿言，欲观其举止。嘉良久如厕，温令取还之，命孙盛作文嘲嘉，著嘉坐处。嘉还见，即答之，其文甚美，四坐嗟叹。”此指登高远望。 ",
      "烟尘满：意为难寻旧伴踪迹，重逢遥遥无期。"
    ]
  },
  {
    "id": "adcfe4db5d7e24a20fc3b29ef68dc84d",
    "title": "鹊踏枝·望远愁多休纵目",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "望远愁多休纵目，步绕珍丛，看笋将成竹。晓露暗垂珠簏簌，芳林一带如新浴。",
      "檐外春山森碧玉，梦里骖鸾，记过清湘曲。自定新弦移雁足，弦声未抵归心促。"
    ],
    "foreword": "冯正中《鹊踏枝》十四阕郁伊惝恍，义兼比兴，蒙嗜诵焉，春日端居，依次属和。忆雲生云：不为无益之事，何以遣有涯之生。三复前言，我怀如揭矣。",
    "annotation": [
      "纵目：极目远眺。",
      "珍丛：美丽的花丛。",
      "簏簌（lù sù）：下垂悬滴状。",
      "森碧玉：茂密苍翠，色如碧玉。唐·韩昌黎《送桂州严大夫同用南字》：「山如碧玉篸。」",
      "骖（cān）鸾：驾着飞鸾。",
      "清湘：即湘江，位于湖南。作者家乡在广西，位于湘水之南。 ",
      "雁足：指繫弦的琴柱，欲定弦音，须移琴柱。琴柱排成一行，如同雁阵，故又名雁柱。"
    ]
  },
  {
    "id": "adcfe4db5d7e24a2c46d88ff3b68d1d0",
    "title": "点绛唇·饯春",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "抛尽榆钱，依然难买春光驻。饯春无语，肠断春归路。",
      "春去能来，人去能来否。长亭暮，乱山无数，只有鹃声苦。"
    ],
    "intro": "榆钱非钱，春归亦无路，惟文学乃能以虚构之钱与路，将抽象事物表现为具体可感之形象。上片咏春光难驻，正借词人造语之新颖，方予人以深刻印象。下片“春去能来，人去能来否”两句，将词意转深一层，点出离愁比春归更令人凄苦，遂使“饯春”有了双重含义。",
    "annotation": [
      "榆钱：即榆荚。",
      "长亭：古时道旁十里一长亭，五里一短亭，用以暂歇与饯别。 "
    ]
  },
  {
    "id": "adcfe4db5dad4f028f061bd844918219",
    "title": "长相思·元宵",
    "authorName": "丘瑟如",
    "authorId": "adcfe4db5dad4f02d1457b72d1457b72",
    "dynasty": "清",
    "content": [
      "明月柳梢堪恋。灯放九枝一串。",
      "又是上元时，可惜流光如电。看遍月影，灯光尽暗。"
    ]
  },
  {
    "id": "adcfe4db5dad4f02418881188aa4219d",
    "title": "减字木兰花·春游，呈李司马朱远山夫子",
    "authorName": "丘瑟如",
    "authorId": "adcfe4db5dad4f02d1457b72d1457b72",
    "dynasty": "清",
    "content": [
      "寻春迟暮。尘软香车帷着露。芳甸云收。新月如钩归路幽。",
      "侍儿私语。尽到花源最深处。好景难描，万绿迷烟红雨飘。"
    ]
  },
  {
    "id": "adcfe4db5dad4f021368c914f9ddd5bb",
    "title": "临江仙",
    "authorName": "丘瑟如",
    "authorId": "adcfe4db5dad4f02d1457b72d1457b72",
    "dynasty": "清",
    "content": [
      "高树嘶蝉秋已半。昼长人静香清。栏花难记旧时名。蕉心分绿影，桐叶送秋声。",
      "独坐焚香空悄悄，远山一带初晴。晚凉池馆乱蛙鸣。望中垂柳断，水上暮云生。"
    ]
  },
  {
    "id": "adcfe4db5e026297677dda17181b6002",
    "title": "壶中天有寄",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "天街寒月，隔碧城十二，相思消瘦。约略银墙西去路，隐隐雷声车走。绿意能通，红腔细拍，半醉春微逗。湘帘低卷，篆香吹漾巾袖。",
      "念否杜牧凄凉，困眠纸帐，一榻灯如豆。屈戌重关飞不到，默数朦胧残漏。有梦都遮，无愁与诉，欲睡沉吟又。虚阑踯躅，冻梅有鹤同守。"
    ]
  },
  {
    "id": "adcfe4db5e026297b2dce7bbe7819584",
    "title": "摸鱼儿·为顾曲生题幽兰坠露图",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "甚西风、情根寸寸，等闲吹堕尘土。悄无人候曾携手，默默芳心私许。颜莫驻。早悟透灵因，夙蒂含愁吐。问花不语。记雨过凄晨，月来悲夕，总是泪零处。",
      "漫回首，梦好都无凭据。光阴三过飞絮。湘娥错把东皇怨，毕竟生天非误。且迟伫，最怕听，鲍家秋唱斜阳暮。闲愁赋与。是一点幽磷，千年碧血，化作断肠句。"
    ]
  },
  {
    "id": "adcfe4db5e0262971b2ca4697bf4db5f",
    "title": "氐州第一",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "沧海波悬，仙盘路迥，长河夜夜清浅。梦引情通，星能月替，只有愁痕难剪。泻入荷心，可误被、晨风吹散。屈曲丝穿，玲珑酒咽，痴魂云绾。",
      "莫念汉皋人去远。抵多少、长门新怨。锦字谁缄，罗襦暗系，又昨宵春暖。听歌喉、低咽处，早勾起、柔肠万转。十斛终量，恁鲛绡，盈盈露泫。"
    ]
  },
  {
    "id": "adcfe4db5e0262976fa6a5e45ff0551b",
    "title": "琵琶仙即席呈李子才",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "残醉扶来，又重认、夕照乌衣陈迹。波外闲缔鸥盟，前尘画灰说。算紫陌，东风梦浅，恰忙过、试镫时节。柳未成丝，花如溅泪，总助凄咽。",
      "刚一霎、人影衣香，只邀到、当头昨宵月。都把十年幽约，换牢愁千叠。剩酒伴，晨星几个，付睡乡、锁住冤魄。莫便归去匆匆，夕筵飘瞥。"
    ]
  },
  {
    "id": "adcfe4db5e026297977b11799350aefb",
    "title": "一萼红·与宋比部周太史夜话",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "数更残漏，恁风风雨雨，酿就夜窗寒。痕偶留泥，梦还怯水，春情草草阑珊。算几日、便逢寒食，渐花飞、胡蝶作成团。忙到莺莺，归来燕燕，甚事卿干。",
      "一样光阴游戏，有窥墙密约，顾曲偷欢。似醉疑醒，欲嗔成悔，无端兜惹凄酸。只可惜、柳支漂荡，绾西东、遮莫浪栖攀。试问铜盘蜡烬，泪为谁干。"
    ]
  },
  {
    "id": "adcfe4db5e026297a999042f906d5356",
    "title": "一萼红·中秋题壁",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "雨余天，悄晚霞净卷，高涌素轮圆。殿宇森寒，蓬瀛清澈，此意待证群仙。猛回首、关河历历，试默省、归思在秋先。辽海尘沙，金台幻梦，老却游鞭。",
      "凝望家山何许，认九疑缥缈，云影联绵。桂蕊簪金，竹枝戛玉，团坐儿女婵娟。可忆否、天涯倦客，吟魂远、飞渡洞庭船。坐久霜华沁骨，瘦枕攲眠。"
    ]
  },
  {
    "id": "adcfe4db5e0262974ed90e16fc53e83d",
    "title": "一萼红",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "诉幽心。积相思几寸，黄叶碧波深。磨迹回旋，轮蹄销歇，天涯绿遍园林。看脱手、新词似弹，触旧题，秋月十分临。虚说笼纱，浪传画壁，五载流阴。",
      "听罢楼头晨鼓，笑那知许事，烂漫同斟。剑斫酣余，弦翻误后，更阑星斗沉沉。细检点、酒人无恙，只汪伦、不共醉时吟。待到花钿狼藉，没处追寻。"
    ]
  },
  {
    "id": "adcfe4db5e0262978e9bed3e8b3cdc4f",
    "title": "浣溪纱",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "弹指光阴逼禁烟，晓风吹梦不成圆。早无消息到侬边。",
      "春色二分流似水，碧城千丈远于天。芙蓉密字待谁传。"
    ]
  },
  {
    "id": "adcfe4db5e02629761e86c4243455c12",
    "title": "浣溪纱夜坐",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "飒飒秋声百转蓬，是烟是月总朦胧。思量寸寸是虚空。",
      "踏雪了无痕可觅，行云犹许梦能通。却愁屈戌锁重重。"
    ]
  },
  {
    "id": "adcfe4db5e0262978e9bed3e270dcd40",
    "title": "浣溪纱",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "帘箔沈沈昼影迟，忽颦忽忆忽相思。朝朝暮暮少年时。",
      "晓镜都夸眉月小，西风不为鬓云吹。略无幽怨逗冰丝。"
    ]
  },
  {
    "id": "adcfe4db5e026297b65ac3c8357d8552",
    "title": "玉京谣",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "已是看春去，鸿爪迷离，意共东皇懒。唤苦啼鹃，声声空进哀怨。恁夕阳、燕子归来，只冷落、谁家庭院。残红满，楼台帘幕，黄昏寻遍。",
      "谁教咫尺如天，远蓦相逢，又愁牵泪溅。细细宵长，朦胧幽梦难唤。听隔窗、密雨丝丝，到枕畔、将魂同绾。镇长见，莫任罡风吹断。"
    ]
  },
  {
    "id": "adcfe4db5e0262979b02ba6d120eb3fc",
    "title": "菩萨蛮",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "匆匆去也来何暮，梦中觅遍相思路。风急五更寒，门前山复山。",
      "悲嗔牵万种，愁压眉纤重。入骨泪痕深，要郎知此心。"
    ]
  },
  {
    "id": "adcfe4db5e026297ca38ad80b583976e",
    "title": "水龙吟·有赠并索美人画幅",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "嫩寒纤雨依微，晚妆怯倚帘帏薄。鸭垆翠袅，猩瓶红湿，芳心遐托。脂点黏唇，波痕浸腕，一枝柔约。乍生绡细展，闲愁淡扫，春色在眉山著。",
      "韵事而今寂寞，恰香闺、占将清乐。金钗度曲，乌丝写艳，流霞递酌。断梦湘南，软尘燕北，同嗟栖泊。看东风渐老，幽娥素绢，肯忘前约。"
    ]
  },
  {
    "id": "adcfe4db5e02629753667e000498482b",
    "title": "垂杨留别周仲坚",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "秋风信早，有晚蝉细柳，夕阳烟杪。忽唱将离，算程燕楚关河杳。缘谁丝鬓红尘道，戍笳起、塞鸿凄草。瞬搏沙、只影天涯，剩别肠轮绕。",
      "如饮醇醪绝倒，记零露晓窗，夜凉亭沼。半载萍依，东轩风月开愁抱。年华暗换心如捣，猛枨触、襟期蓬岛。待重来、却话巴山，春漫老。"
    ]
  },
  {
    "id": "adcfe4db5e0262979fa2e5703854b567",
    "title": "扬州慢·留别孙晴斋",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "碛漠沙尘，边楼烟雨，论交算是心知。猛凄飙乍厉，触别绪丝丝。正凉夕、虫吟幽怨，冷灯凝豆，萤影侵帏。奈浮云、踪迹无端，又惹沾衣。",
      "稻粱作计，笑天涯、何事奔驰。早射虎山空，盘雕路迥，怕说襟期。家在洞庭深处，湘波碧，都是相思。念人间沧海，朝朝多少迁移。"
    ]
  },
  {
    "id": "adcfe4db5e02629729c9864a854b44a2",
    "title": "思佳客",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "香篆轻凝漏未阑，画堂西角暂凭栏。桂排芳蕊垂金粟，莲剥冰心浸玉盘。",
      "杯重把，镜同看，半床幽梦五更寒。城头蟾兔苍凉影，照我离愁第几番。"
    ]
  },
  {
    "id": "adcfe4db5e0262977198952776a64f07",
    "title": "念奴娇·梅花",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "紫云飘堕，正黄昏三弄，临风呜咽。照影惊鸿修竹暮，一树幽香清绝。翠袖笼寒，玉肌带晕，漫说经霜雪。巡檐低问，林梢飞上新月。",
      "应念雨约云期，横波悄注，未忍轻攀折。只恐芳华容易减，浪惹去蜂来蝶。枝老肥红，阴浓瘦绿，便是愁时节。更持残烛，拍歌肠断将别。"
    ]
  },
  {
    "id": "adcfe4db5e026297aaae53385f548cea",
    "title": "齐天乐·荏平感旧",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "西风吹上潘郎鬓，添来旧愁无数。笛里关山，尊前月露，酒醒曾闻残语。哀丝乍诉，记人间幽期，斗增别绪。两载重来，鞭丝空自渍尘土。",
      "凄凉怕寻往梦，怅随风柳絮，已将春去。桂冷惊寒，蓬飘怨远，莫问相逢何处。征鞍暂驻，笑满眼筝琶，都非前侣。且自孤吟，和虫阶细谱。"
    ]
  },
  {
    "id": "adcfe4db5e026297bc1edb6965a08459",
    "title": "高阳台·邵陵途次得舍弟书，却寄并呈彭暄午",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "寒月凄魂，湖波荡魄，残年万里归来。三载征轮，团圞算是今才。浮云便有看山兴，约同心，吊古荒台。渺尘埃，钴鉧潭边，一片苍苔。",
      "萍踪已分飘零惯，只长头弱弟，愁抱难开。霜鬓无情，那堪镜里潜催。秋风屡负连床约，促飞鸿、急响凄哀。悄裴徊，知否邮亭，一样羁怀。"
    ]
  },
  {
    "id": "adcfe4db5e0262974ec1b74597d552f1",
    "title": "满江红·登双清亭同暄午作，用吕圣求体",
    "authorName": "李恰",
    "authorId": "adcfe4db5e026297d1457b72d1457b72",
    "dynasty": "清",
    "content": [
      "蠡道千盘，孤亭在、江心矗峙。寥天阔、四围云水。林翠静从栏槛落，幽峦峭共楼台倚。数归帆、无数夕阳明，微风起。",
      "襟袖润，空漾里。歌啸发，樽晷底。剔苍苔遗碣，手扪残字。宝墨苍凉罍旧渺，白波浩荡浮生寄。访灵踪、吾欲结茅庵，从兹始。"
    ]
  },
  {
    "id": "adcfe4db5e1db4259ea1bcd6ba176196",
    "title": "感皇恩·题沈竹斋明经淑配阮媚川夫人遗集",
    "authorName": "沈允慎",
    "authorId": "adcfe4db5e1db425d1457b72d1457b72",
    "dynasty": "清",
    "content": [
      "月冷谢庭空，瑶琴声断。飘渺仙云碧城远。尘缘如梦，虚说齐眉曾愿。春归花落易，韶光短。",
      "昔忆江南，频拈湘管。泪滴思亲翠笺满。词工漱玉，遗向天涯人羡。清才深不愧，名门媛。"
    ]
  },
  {
    "id": "adcfe4db5e1db42582791341608c7892",
    "title": "生查子",
    "authorName": "沈允慎",
    "authorId": "adcfe4db5e1db425d1457b72d1457b72",
    "dynasty": "清",
    "content": [
      "梳洗倦朝朝，酒病还来凑。带褪小腰肢，羞比垂杨瘦。",
      "强上画楼凭，泪湿红绡又。无赖是东风，吹落桃花骤。"
    ]
  },
  {
    "id": "adcfe4db5e1db4259b2aacd9d727e77c",
    "title": "忆秦娥·隔湖望柳",
    "authorName": "沈允慎",
    "authorId": "adcfe4db5e1db425d1457b72d1457b72",
    "dynasty": "清",
    "content": [
      "东风急。两堤垂柳平湖隔。平湖隔。",
      "烟笼初月，柔丝如织。睡眉冷眼曾相识，诗魂绾向青青隙。青青隙，宿寒犹滞，啼莺无力。"
    ]
  },
  {
    "id": "adcfe4db5e1db42525eb6af78cf7773c",
    "title": "清平乐",
    "authorName": "沈允慎",
    "authorId": "adcfe4db5e1db425d1457b72d1457b72",
    "dynasty": "清",
    "content": [
      "玉帘卷了。楼外闲云绕。独立苍茫人影悄。减却吟情多少。",
      "秋风冷遍天涯。疏花还为谁开。雁字几行隔浦，怪他不带书来。"
    ]
  },
  {
    "id": "adcfe4db5e1db425c2be54a049f3ca96",
    "title": "高阳台·见许乃榖《瑞芍轩诗钞题词》",
    "authorName": "沈允慎",
    "authorId": "adcfe4db5e1db425d1457b72d1457b72",
    "dynasty": "清",
    "content": [
      "太岳风流，横河门巷，平章花月年年。跌宕豪情，新声谱入冰弦。清游尚忆巢居阁，折寒梅、曾谒词仙。羡幽闲，除了林逋，谁与齐肩。",
      "飘零久隔孤山梦，忽披吟珠玉，乡思缠绵。客有知音，天涯珍重金荃。才名自昔传人海，历沧桑、赵璧仍还。算因缘，翠墨银毫，写遍蛮笺。"
    ]
  },
  {
    "id": "adcfe4db5e1db425f32f182ebf545151",
    "title": "浣溪沙",
    "authorName": "沈允慎",
    "authorId": "adcfe4db5e1db425d1457b72d1457b72",
    "dynasty": "清",
    "content": [
      "一缕炉烟昼掩窗。绣衾斜拥怕经凉。不教消领好风光。",
      "病入秋来惟忆月，花开雨里不生香。销魂时节是重阳。"
    ]
  },
  {
    "id": "adcfe4db5e1db42507dd87fce113d3cc",
    "title": "清平乐·题鲍问梅《读书堂图》",
    "authorName": "沈允慎",
    "authorId": "adcfe4db5e1db425d1457b72d1457b72",
    "dynasty": "清",
    "content": [
      "流传小印。磨洗分明认。玉局手镌清有韵。合与著书人近。",
      "苏堤劫后萧条。柳眉瘦减愁描。天恐丛祠湮没，馀辉预托冰绡。"
    ]
  },
  {
    "id": "adcfe4db5e1db425313dd261efac35b6",
    "title": "浣溪沙·晓出钱塘门见潘钟瑞《香禅词钞稿》",
    "authorName": "沈允慎",
    "authorId": "adcfe4db5e1db425d1457b72d1457b72",
    "dynasty": "清",
    "content": [
      "一派春阴逐浪消。碧云晴压画栏桥。金莺啼处晓风高。",
      "淡白残英飞竹院，嫩黄新柳系兰桡。可怜滋味属花朝。"
    ]
  },
  {
    "id": "adcfe4db5e1db425154effbdb72d1317",
    "title": "浪淘沙",
    "authorName": "沈允慎",
    "authorId": "adcfe4db5e1db425d1457b72d1457b72",
    "dynasty": "清",
    "content": [
      "凉雨滴空庭。淅沥闲听。一星灯火掩疏棂。叶落风吟蛩又语，并作秋声。",
      "绮窗耐宵清。小倚罗屏。龙须锦褥睡何曾。不管薄寒侵素指，久弄银筝。"
    ]
  },
  {
    "id": "adcfe4db5e1db4259b298227ded331fa",
    "title": "祝英台近·落花如梦，芳草多愁，旅馆萧条，悲吟成调",
    "authorName": "沈允慎",
    "authorId": "adcfe4db5e1db425d1457b72d1457b72",
    "dynasty": "清",
    "content": [
      "鸭消香，莺唤梦，芳思倦春昼。独黯吟魂，微雨发红豆。年来一寸词肠，都成骚屑。是旧泪新愁搓就。",
      "漂流久。空劳杜宇声催，归期几曾有。修竹闲凭，翠影薄凝袖。鬓边花不胜簪，发羞搔短，奈荏苒、岁华辜负。"
    ]
  },
  {
    "id": "adcfe4db5e1db425f29ff18ec2cfb37c",
    "title": "点绛唇",
    "authorName": "沈允慎",
    "authorId": "adcfe4db5e1db425d1457b72d1457b72",
    "dynasty": "清",
    "content": [
      "剪烛西窗，淡妆小倚屏山畔。翠笺玉管。伴我推敲惯。",
      "月酿轻寒，寂寂春宵半。更筹转。香残人倦。梦绕梨花院。"
    ]
  },
  {
    "id": "adcfe4db5e1db4257093d1396a79ed05",
    "title": "醉太平",
    "authorName": "沈允慎",
    "authorId": "adcfe4db5e1db425d1457b72d1457b72",
    "dynasty": "清",
    "content": [
      "微风画廊。斜阳绣窗。欲临金镜慵妆。对花枝忖量。",
      "青笺半方。乌阑数行。情丝还比春长。写东风太忙。"
    ]
  },
  {
    "id": "adcfe4db5e1db425f4675e9fb6fb4cae",
    "title": "满江红·题砚香《落花庭院图》",
    "authorName": "沈允慎",
    "authorId": "adcfe4db5e1db425d1457b72d1457b72",
    "dynasty": "清",
    "content": [
      "深院零红，凄绝处、啼鹃夜闻。垂柳畔、阑干几摺，送了残春。珊管句题名士泪，瑶台香杳美人魂。甚经年，蓬岛梦迢迢，遮暮云。",
      "停翠斝，酒难温。闲绣箧，线犹存。记萼华无语，怨锁眉痕。燕垒已倾罗幕冷，蛛丝常罥画帘昏。盼佩环，月下不归■，空怆神。"
    ]
  },
  {
    "id": "adcfe4db5e1db425154effbde99c9b14",
    "title": "浪淘沙",
    "authorName": "沈允慎",
    "authorId": "adcfe4db5e1db425d1457b72d1457b72",
    "dynasty": "清",
    "content": [
      "云影淡沉沉。寂历花阴。夜寒如水透罗襟。明月伴侬侬坐月，冷句孤吟。",
      "何处急霜砧。落木森森。萧条景物易关心。岁岁秋归愁不去，秋短愁深。"
    ]
  },
  {
    "id": "adcfe4db5e1db42512f4d5da2a41e22d",
    "title": "卜算子",
    "authorName": "沈允慎",
    "authorId": "adcfe4db5e1db425d1457b72d1457b72",
    "dynasty": "清",
    "content": [
      "风月忒萧条，情绪还依旧。醉里清歌梦里吟，伤得心儿够。",
      "扶病送春归，病起悲秋又。花样丰神雪样肤，都为聪明瘦。"
    ]
  },
  {
    "id": "adcfe4db5e45fcc2154effbdfff37154",
    "title": "浪淘沙",
    "authorName": "颜氏",
    "authorId": "adcfe4db5e45fcc2d1457b72d1457b72",
    "dynasty": "清",
    "content": [
      "箫史韵凄凉。月冷筠廊。本来劲节傲冰霜。地下人间心一点。幻影茫茫。",
      "白发两高堂。暮景悲伤。亲调药饵检丹方。泪洒西风红叶里。一带斜阳。"
    ]
  },
  {
    "id": "adcfe4db5e45fcc2e527463e54d36aae",
    "title": "点绛唇·题孔蕴光女史籍兰诗后",
    "authorName": "颜氏",
    "authorId": "adcfe4db5e45fcc2d1457b72d1457b72",
    "dynasty": "清",
    "content": [
      "黄鹄吟馀，声声字字俱呜咽。素心凄绝，鸾镜悲残缺。",
      "点笔窗间，树树鹃啼血。冰心洁。冷如寒雪，皎似天边月。"
    ]
  },
  {
    "id": "adcfe4db5e4f97bafeb745319662233a",
    "title": "采桑子·记西湖旧游",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "水西山北闲游处，翠盖招凉。红袖拈香。雁外鸥边易夕阳。",
      "石床自扫松阴冷，卧想秋江。几许清狂。潘鬓年来也自霜。"
    ]
  },
  {
    "id": "adcfe4db5e4f97ba6c99f3ba3b54245a",
    "title": "点绛唇·避暑",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "扇力微微，晚风乍喜吹衣带。兰台赋在。一霎炎光改。",
      "𥱯竹当窗，画意凭谁会。吟天籁，琴声自解。曲罢龙归海。"
    ]
  },
  {
    "id": "adcfe4db5e4f97bad41fbdc946bce643",
    "title": "河传",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "宵静。灯烬。月临窗。瓜架虫声送凉。怨君忆君清漏长。罗裳。近来销旧香。",
      "锦字书成情默默。亲手织。要胜春花色。茧多丝，柳多枝。罘罳。晓风千里吹。"
    ]
  },
  {
    "id": "adcfe4db5e4f97ba57659484826bd592",
    "title": "长相思",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "钿箜篌。纤指柔。一曲吴歌不上喉。时时饧倦眸。",
      "锦缠头。金带钩。细喘轻颦博得不。谁知离别愁。"
    ]
  },
  {
    "id": "adcfe4db5e4f97ba762f1aa74e800cbc",
    "title": "虞美人·乙未四月作",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "无情潮水声呜咽。夜夜鹃啼血。几番芳讯问天涯。不道明朝、已是隔墙花。",
      "夕阳送客咸阳道。休讶归期早。铜沟新涨出宫墙。海便成田、容易莫栽桑。"
    ]
  },
  {
    "id": "adcfe4db5e4f97ba0c5c2e7d9dfc2e92",
    "title": "念奴娇",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "一村临水，乍迎风含笑、野桃春媚。秾艳波光相映发，惆怅无情有思。燕子不来，东风容易，目断芳尘委。高鬟愁极，更烦筝响料理。",
      "休说前度刘郎，重来不见，锁赤城霞气。路转峰前征骑影，咫尺便迷千里。芳草连云，岩花拂袖，驿馆空庭闭。梦来无寐，廋词聊托麻纸。"
    ]
  },
  {
    "id": "adcfe4db5e4f97baa34530fdc623f874",
    "title": "夜游宫",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "疏雨困眠孤馆。薄衾冷、漏签时断。湿羽投林鸟已倦。敛秋心，白云岩，黄槲岘。",
      "瑟瑟湘波远。动吟思、楚歌声怨。浊酒深杯且自劝。渺关河，意难忘，君试忖。"
    ]
  },
  {
    "id": "adcfe4db5e4f97ba297ccbef504ebd04",
    "title": "高阳台·和半塘乙盦韵却寄",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "灵鹊填河，惊乌绕树，秋来一样心期。帘额风轻，金炉篆袅香微。云楼雾幕参差起，黯瑶情、未许人知。写银笺、四角中央，难寄离思。",
      "凄凉茂草褰衣处，尽江河日暮，泪下连丝。猛拍阑干，凭他蝶醒莺痴。重阳萧索青芜国，恁霜寒、篱菊能支。莫教人、刬尽琼华，留映新眉。"
    ]
  },
  {
    "id": "adcfe4db5e4f97baa8207bc11a0b0d81",
    "title": "阮郎归·湘舟即事",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "玳筵别酒未曾醒。飞帆过洞庭。哀猿啼急雨冥冥。君山何处青。",
      "木叶下，蕙兰馨。婵媛帝子灵。十年踪迹楚江萍。烦君鼓瑟听。"
    ]
  },
  {
    "id": "adcfe4db5e4f97ba7062abcb0e9cf40d",
    "title": "诉衷情",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "人间日日有沧桑，湖草只寻常。依然旧日鸥鹭、便换水云乡。",
      "偎纸帐，对茶铛，细思量。月华金镜，浪卷银涛，一样潇湘。"
    ]
  },
  {
    "id": "adcfe4db5e4f97ba46be029e5af782f9",
    "title": "点绛唇·重九",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "风紧天高，兴来欲射云间雁。平芜楚甸。漠漠清霜染。",
      "不省题糕，也少悲秋伴。登临健。兰芳菊艳。高想横汾宴。"
    ]
  },
  {
    "id": "adcfe4db5e4f97badfc5e280476e1852",
    "title": "卜算子·水仙花",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "香静玉盘安，影薄银屏绕。白石清泉偶遇之，不碍花光小。",
      "唱彻大江东，此意无人晓。若见湘皋解佩时，我自拌花恼。"
    ]
  },
  {
    "id": "adcfe4db5e4f97bac2ebbe3bda0df2f3",
    "title": "鹧鸪天",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "蝶梦蘧然别有天，蝇钻故纸几何年。在山远志何如草，入世忘忧不藉萱。",
      "身外物，句中玄，一回揽镜一欣然。川如碧玉山如黛，不是吴儿也叩舷。"
    ]
  },
  {
    "id": "adcfe4db5e4f97ba758a53ad83cf0831",
    "title": "忆江南·咏雪",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "天欲暮，旋觉白光寒。银阙半空俄隐现，琼林万树各飞翻。何处是三山。",
      "行且止，茸帽据征鞍。任是梅花开遍也，不曾春梦落人间。诗思已阑珊。"
    ]
  },
  {
    "id": "adcfe4db5e4f97ba310cdc17f3d5ff23",
    "title": "迈陂塘惜春",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "恁啼鹃、苦催春去，春城依旧如画。年年芳草横门路，换却王孙骢马。春思乍，甚絮乱丝繁，又过寒食也。残阳欲下。好飞盖西园，玉觞满引，秉烛共游夜。",
      "琼楼迥，孤负缄词锦帕，铜仙铅泪休泻。落红可及庭阴绿，付与流莺清话。歌舞罢，便熨体春衫，今日从弃舍。雕鞍暂卸。纵行遍天涯，梦魂惯处，犹恋旧亭榭。"
    ]
  },
  {
    "id": "adcfe4db5e4f97ba9c9224dd3e761b64",
    "title": "清平乐·有忆",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "画罗双凤。素舸曾相送。一夕梨云无好梦。帘外月明如汞。",
      "桃根桃叶谁怜。江南好暮秋天。赢得楼头指点，木兰可是郎船。"
    ]
  },
  {
    "id": "adcfe4db5e4f97bafc56a781b52fb796",
    "title": "贺新郎",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "天末春将老。过清明、海棠开罢，柳绵吹少。几日子规啼不住，枨触离人怀抱。看一片、黏天芳草。绿到平芜将尽处，又斜阳、云外青山绕。空望远，长安道。",
      "故人此际应西笑。还念我、麻衣饮墨，缁尘扑帽。十载词场供跌宕，赢得中年近了。况岁晚、江湖潦倒。哀竹豪丝苍生志，尽昂头、付与苏门啸。龙气在，鸿飞杳。"
    ]
  },
  {
    "id": "adcfe4db5e4f97ba6fe46cc2bb1ac86c",
    "title": "沁园春·檃括楚辞山鬼篇意以招隐士",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "若有人兮，在彼山阿，澹然忘归。想云端独立，披萝带荔，松阴含涕，乘豹从狸。且挽灵修，长怀公子，薄暮飘风偃桂旗。难行路，向石茸扪葛，山秀搴芝。",
      "最怜雨晦风凄。更猿狖宵鸣声正悲。怅幽篁久处，天高难问，芳蘅空折，岁晏谁贻。子或慕予，君宁思我，欲问山人转自疑。归来好，有华堂广宴，慰尔离思。"
    ]
  },
  {
    "id": "adcfe4db5e4f97ba81c2e449fa9c6ba8",
    "title": "蝶恋花·戏赠陈伯严同年",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "细雨轻尘春窈窕，看尽红嫣，自觉孤芳好。系马垂杨临大道，更无人处多幽草。",
      "六曲屏山归梦绕，油壁香车，何计迎苏小。纨扇无情金钿杳，高楼日日东风老。"
    ]
  },
  {
    "id": "adcfe4db5e4f97ba510409e26dfbdb56",
    "title": "金缕曲·寿李木斋前辈即送其还京之作",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "把酒为君寿。论世间、高名曼福，似君稀有。但使雍容平进取，黑发便跻台斗。况才力、渊涵地负。默数吾乡谁健者，定琼琚、玉佩追欧九。曾小试，掞天手。",
      "周南留滞今非久。却回头、天吴罔象，涛飞山走。指点齐州烟点外，朱鸟回吟霜咮。震大地、洪钟一吼。唤醒市朝红紫梦，看东方、耿耿苍龙宿。天莫醉，赐鹑首。"
    ]
  },
  {
    "id": "adcfe4db5e4f97ba647d5bb2a1b9471e",
    "title": "好事近·湘舟有作",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "appreciation": "这首小令写水光山色，极为艳丽。翠岭彩云，波光荡绿，加上意想中窈窕如玉的仙女，构成一幅充满神幻色彩的画面，又洋溢着怀古的悠思。全词意境新颖，造语工巧，美艳多姿，极富情韵。",
    "content": [
      "翠岭一千寻，岭上彩云如幄。云影波光相射，荡楼台春绿。",
      "仙鬟撩鬓倚双扉，窈窕一枝玉。日暮九疑何处，认舜祠丛竹。"
    ],
    "intro": "《好事近·湘舟有作》是文廷式所作的一首小令，主要描写水光山色的画面以及意想中的仙女。",
    "annotation": [
      "寻：古代以八尺为寻。",
      "幄：帷幕。",
      "九疑：九嶷山，在湖南省，相传为舜的葬地。",
      "舜祠丛竹：指湘妃竹。相传舜死后，娥皇、女英二妃哀泣，泪滴于竹，斑斑如血。"
    ]
  },
  {
    "id": "adcfe4db5e4f97bae429ae793904908b",
    "title": "如梦令",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "卐字栏杆才倚。银字筝弦亲理。",
      "临过十三行，便有惊鸿心思。年纪，年纪，可是莫愁织绮。"
    ]
  },
  {
    "id": "adcfe4db5e4f97ba9061d51a4ced07c3",
    "title": "霜叶飞",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "海风吹老敧檐树，幽窗凉夜偏早。前尘依约越中山，问甚时重到。",
      "忆俊侣、英游不少。金鞍宝马呼鸾道。更珠江浩渺。",
      "良月滟、笙船众花，齐映欢笑。",
      "因甚耆彦风流，十年前后，新坟尽长秋草。江山满目泪沾衣，是而今怀抱。",
      "算不及、魂归朱鸟。波涛万顷珠沈了。待近约、梁鸿去，踏遍千山，万山斜照。"
    ]
  },
  {
    "id": "adcfe4db5e4f97ba095ebdcbd6d3e20b",
    "title": "南歌子·咏蝶",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "着雨花如绣，寻芳尔最忙。夕阳影里自成双。却醒是谁、春梦绕回廊。",
      "曾向仙山住，休夸绮阁妆。阿侬春倦懒癫狂。且对兰蕤、消受一丝香。"
    ]
  },
  {
    "id": "adcfe4db5e4f97ba922822c81bbdbab9",
    "title": "鹧鸪天·赠友",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "万感中年不自由。角声吹彻古凉州。荒苔满地成秋苑，细雨轻寒闭小楼。",
      "诗漫与，酒新篘。醉来世事一浮沤。凭君莫过荆高市，滹水无情也解愁。"
    ]
  },
  {
    "id": "adcfe4db5e4f97bac1eefc5c61e696ae",
    "title": "少年行",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "清胪映雪，纤腰贴地，东日照名姝。教剥瓜犀，戏堆腊凤，情态半憨疏。",
      "还相问，近来消息，怀得汉书无。如此壶天，尽留人住，我欲再乘桴。"
    ]
  },
  {
    "id": "adcfe4db5e4f97ba86b9120291d7f52f",
    "title": "虞美人",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "眉上雅黄钗上凤。压得春愁重。竹梢清露滴阑干。中有湘娥、幽泪不曾弹。",
      "莺慵蝶倦都无赖。薄恨屏风外。博山炉子篆香熏。不信炉烟、散后作行云。"
    ]
  },
  {
    "id": "adcfe4db5e4f97ba0c5c2e7da719b9b3",
    "title": "念奴娇",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "十三年事，似波流电激、不堪重揽。几度京华联客袂，几度江乡清宴。虎观谈经，麟台奏赋，之子潇湘彦。枯桑海水，近来添入诗卷。",
      "呼酒重话离情，檐花糁席，细雨孤鸿远。君自有琴弹不得，清庙明堂三叹。巾卷充街，金丝在壁，未信功名晚。幽兰花发，风乌特地徐转。"
    ]
  },
  {
    "id": "adcfe4db5e4f97ba818f151d59825302",
    "title": "临江仙·壬午广州旧作",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "伏雨初收阑槛润，葛衫蕉扇新凉。一年休负好时光。诗教蛮婢读，酒对马军尝。",
      "他日谁修舆地志，岭南即是吾乡。异名掇拾补群芳。龙牙和粥碗，莺爪压钗梁。"
    ]
  },
  {
    "id": "adcfe4db5e4f97ba154effbdd69bd21c",
    "title": "浪淘沙",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "半卷水晶帘。漏静香添。薄寒已是换吴绵。镜里修眉天上月，比似纤纤。",
      "闲检道书签。懒卸花钿。娇羞却趁翠帷前。坐又不成眠又起，良夜厌厌。"
    ]
  },
  {
    "id": "adcfe4db5e4f97ba9808af3dc1288fc4",
    "title": "鹧鸪天·王幼霞御史得其友人由江南拓寄江总残碑，因作秋窗忆远图，属题，为赋此阕",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "壁满花秾世已更。读碑犹记擘笺名。屋梁月落怀人梦，易水霜寒变徵声。",
      "家国恨，古今情。镜中白发可怜生。君知六代匆匆否，今夕沙边有雁惊。"
    ]
  },
  {
    "id": "adcfe4db5e4f97bacd9d12744c922813",
    "title": "鬲溪梅令咏鸾枝花",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "妆台长记别离时。小横枝。几度疑桃辨杏、眼迷离。玉纤匀淡脂。",
      "女床何处觅鸾栖。未归迟，偷把玉箫闲倚、月明吹。锦衾春思迷。"
    ]
  },
  {
    "id": "adcfe4db5e4f97baaaa1030215f29ef7",
    "title": "虞美人·题朱艾卿洗马同年小像",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "临风玉树青春里。省可青春意。画堂端笏奉安舆。不是张梨周枣、赋闲居。",
      "华芝生柱皋禽唳。便有朱霞思。男儿好好画淩烟。才称风流张绪、想当年。"
    ]
  },
  {
    "id": "adcfe4db5e4f97bac2ebbe3bb34ea87a",
    "title": "鹧鸪天",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "着意寻春春已阑。东风一夕转轻寒。玉骢踏遍长安陌，为恋残红小驻鞍。",
      "黄鹄举，白鸥闲，须从尘外看青山。花冠不萎天香馥，坐弄裨瀛只一丸。"
    ]
  },
  {
    "id": "adcfe4db5e4f97baa4d8b120a6c91673",
    "title": "上西楼",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "红愁绿怨谁家。夕阳斜。青草池塘阁阁数声蛙。",
      "揽清镜，理残鬓，别情赊。此夜月明霜信到天涯。"
    ]
  },
  {
    "id": "adcfe4db5e4f97baa032f6eefff52de5",
    "title": "风流子·江楼夜眺",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "卷书抛短枕，江楼迥、倚槛看疏星。但峭风透幌，丽谯声急，湿烟迷渚，渔火光冥。渺何许，山芜添秀色，湘芷接馀馨。檀板自歌，一丸月暗，玉觞豪酌，八表云停。",
      "沈忧无端起，哀鸿怨，举世有耳谁听。天际水何澹澹，山自青青。算沧海生桑，春归汉燕，汴堤无柳，秋老隋萤。只恐铜仙泪尽，露冷金茎。"
    ]
  },
  {
    "id": "adcfe4db5e4f97ba25665b3615a92674",
    "title": "水龙吟",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "落花飞絮茫茫，古来多少愁人意。游丝窗隙，惊飙树底，暗移人世。一梦醒来，起看明镜，二毛生矣。有葡萄美酒，芙蓉宝剑，都未称，平生志。",
      "我是长安倦客，二十年、软红尘里。无言独对，青灯一点，神游天际。海水浮空，空中楼阁，万重苍翠。待骖鸾归去，层霄回首，又西风起。"
    ]
  },
  {
    "id": "adcfe4db5e4f97baefaf396202afe33e",
    "title": "长亭怨慢和素君韵寄远",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "听黯黯、长安夜雨。那是侬家，放教归去。檠短窗虚，梦魂仿佛到江浦。愁生无定，应是有、生愁处。寄远织琼花，浑不省、凉蟾天宇。",
      "凝伫。祇兰红波碧，依约谢娘眉妩。文园病也，更堪触、伤春情绪。便月痕、不上菱花，尽难忘、衣新人故。但乞取天怜，他日剪灯深语。"
    ]
  },
  {
    "id": "adcfe4db5e4f97ba4334969f866b07f7",
    "title": "蝶恋花",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "一片闲愁无处著，空里游丝，直任风漂泊。吹断阑干天一角，夕阳那似春魂薄。",
      "青鸟无端传密约，玉印檀痕，莫负香香诺。王母桃花开又落，彩云梦远闲池阁。"
    ]
  },
  {
    "id": "adcfe4db5e4f97ba0cb34278b966ce7e",
    "title": "临江仙·广州舟中作",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "岭表寻春春景异，木棉处处开花。橹声人语共咿呀。蛮神依柽栝，水市足蚝虾。",
      "一曲招郎才调好，闲听蜑女琵琶。剪风丝雨送归鸦。近来性情别，不吊素馨斜。"
    ]
  },
  {
    "id": "adcfe4db5e4f97ba7a4c0c27d514487a",
    "title": "摸鱼子",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "记瑶台、绣襦甲帐，阿侬十载曾住。檀槽一曲当筵醉，别遇散花天女。情淡泞。偏絮絮星星、向我深深诉。莲心太苦。怕如水年华，傲人心性，无地可安附。",
      "聪明错，解虑落花风雨。酒阑别样酸楚。广平那是心如铁，也拟梅花一赋。还自语。看禅榻茶烟，未称迎桃渡。离愁万缕。正清晓江潭，淡云笼月，黯黯碧空去。"
    ]
  },
  {
    "id": "adcfe4db5e4f97baabb110bcb2f7e53f",
    "title": "减字木兰花·郴江舟中",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "万山明月，照我孤舟正愁绝。若待无愁，除是湘江更不流。",
      "鸿南燕北，别后年光成惜惜。不信凄凉，看取潘郎鬓上霜。"
    ]
  },
  {
    "id": "adcfe4db5e4f97ba033668b8abd50535",
    "title": "清平乐·儗唐人",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "沉思梦里。一枕娇云腻。似醉如矜眠又起。的的可郎心意。",
      "征衫别泪千行。不浣为惜馀香。夜夜相思无寐，罗帏况值初凉。"
    ]
  },
  {
    "id": "adcfe4db5e4f97babc9a2826c301b855",
    "title": "南乡子·题易硕甫洞庭眺月图",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "云散晚山青。又泛扁舟过洞庭。月下一声吹铁笛，凄清。只恐鱼龙不惯听。",
      "红烛夜冥冥。静写秋光入画屏。寄语幽兰兼白芷，芳馨。可解骚人万古情。"
    ]
  },
  {
    "id": "adcfe4db5e4f97ba52d4028f7ad702a8",
    "title": "满庭芳·江永舟中偕易硕甫联句用周美成韵",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "去国装轻，催年鼓叠，离人与月难圆。江寒浪浅，千里上孤烟。",
      "写出离骚古意，斫冰雪、石濑溅溅。乘风去、无归也好，同泛谢公船。",
      "残年。怀旧隐，梅花几树，竹屋三椽。",
      "祇大千云影，飞落襟前。欲倩湘灵海若，理瑶怨、同诉冰弦。",
      "琴音悄，凭谁徵调，唤醒老龙眠。"
    ]
  },
  {
    "id": "adcfe4db5e4f97ba55a8756d1a4478c9",
    "title": "青玉案·旅况",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "东风绿遍江南草。偏作客、长安道。寒入灯花愁悄悄。漏声悽紧，云容惨澹，不是天河晓。",
      "饥鼯啮案栖鸦叫。坐惜霜华镜中老。别院管弦声正闹。惊残短梦，关心摇落，帘外花多少。"
    ]
  },
  {
    "id": "adcfe4db5e4f97ba4334969f6dcbace8",
    "title": "蝶恋花",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "蓦地闲愁千万叠。似絮如丝，尽向心头结。疏雨透窗灯欲灭，和衣卧听寒更彻。",
      "经岁悠悠鱼素绝。谁料关情，心比秋潭洁。易买华鬘天上月，难酬伫苦停辛节。"
    ]
  },
  {
    "id": "adcfe4db5e4f97ba1368c9143f4aea46",
    "title": "临江仙",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "我所思兮江上路，因风赠与瑶华。玉楼天半卷朱霞。飞鸿将远梦，一夜到伊家。",
      "强忍闲情情转切，泪痕弹湿窗纱。相思相望各天涯。知卿憔悴甚，不忍问桃花。"
    ]
  },
  {
    "id": "adcfe4db5e4f97baf32f182ec66cb130",
    "title": "浣溪沙",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "云母窗中觑阿环，轻颦仿佛认遥山。惜春春在有无间。",
      "颠倒无端看紫凤，然疑不定怅青鸾。寂寥情况且加餐。"
    ]
  },
  {
    "id": "adcfe4db5e4f97ba0d41dc27f1ddd109",
    "title": "南楼令",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "何处秣陵春。江波送远人。感情深、泪渍红巾。未到莺啼先惜别，风水阔，隔天津。",
      "微雨问湖滨。斜阳吊孝陵。泛秦淮、春水方生。却想欢期浑是梦，凭绮语、驻芳尘。"
    ]
  },
  {
    "id": "adcfe4db5e4f97baede28bdfe8c69204",
    "title": "虞美人·题李香君小像",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "南朝一段伤心事，楚怨思公子。幽兰泣露悄无言，不似桃根桃叶、镇相怜。",
      "若为留得花枝在，莫问沧桑改。鸳鸯鸂鷘一双双，欲采芙蓉、憔悴隔秋江。"
    ]
  },
  {
    "id": "adcfe4db5e4f97ba4d5d892592287cb6",
    "title": "永遇乐·秋草",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "落日幽州，凭高望处，秋思何限。候雁哀鸣，惊麇昼窜，一片飞蓬卷。西风万里，逾沙越漠，先到斡难河畔。但苍然、平原目极，玉关消息初断。",
      "千秋只有，明妃冢上，长是青青未染。闻道胡儿，祁连每过，泪落笳声怨。风霜顿改，关河犹昔，汗马功名今贱。惊心是、南山射虎，岁华易晚。"
    ]
  },
  {
    "id": "adcfe4db5e4f97ba8bb2910658134d50",
    "title": "清平乐·冬日",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "川流昼夜。逝者如斯也。才见日光飞野马。旋已三商漏下。",
      "纷纷瓮里醯鸡。何如一枕希夷。唤起岁寒松柏，吾将与尔同归。"
    ]
  },
  {
    "id": "adcfe4db5e4f97baa6631786b0e57272",
    "title": "更漏子",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "翠茿疏，丹槲老。万事不如归好。虫唧唧，雁嗷嗷。碧天无限高。",
      "倚阑望。江海上，落日寒云莽苍。望不极，思何深。沧波千万层。"
    ]
  },
  {
    "id": "adcfe4db5e4f97ba1ebfac72dcc69f42",
    "title": "水调歌头·病中戏答友人",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "卿用卿家法，我与我周旋。胸中一事无碍，便算小游仙。借问封侯万户，何似买田二顷，耕凿赖天全。可笑兰台史，只欲勒燕然。",
      "众生病，吾亦病，不关禅。灵光皎皎孤映，空水共澄鲜。说法何须龙象，相笑从他蜩莺，总付大中千。倦即曲肱卧，火宅已生莲。"
    ]
  },
  {
    "id": "adcfe4db5e4f97baccf0d2aa2f72ec99",
    "title": "高阳台·为江建霞题太常仙蝶图",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "柳外轻盈，花间绰约，滕王图绘难真。乍集闲庭，些些情意关人。江郎自有生花笔，写蘧仙、一段丰神。记当年、相见灵山，可是君身。",
      "罗浮我亦曾清梦，有落花万片，雨积如茵。不似京华，污衣十丈缁尘。殷勤欲问西王使，遍人间、何处宜春。只怜他、薄酒微熏，腻粉初匀。"
    ]
  },
  {
    "id": "adcfe4db5e4f97bac49a03df3a6c2b6e",
    "title": "庆宫春",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "岸苇平潮，渚莲销粉，暮云作尽秋色。凉入空江，萧萧夜雨，短蓬清溜自滴。记曾分手，黯春绪、垂杨未碧。山围依旧，偏是孤灯，照愁今夕。",
      "旅怀坐对茫茫，白发新添，此情谁识。连环解赠，淩波去后，岭竹斑痕犹积。袖罗香减，怅天远、难凭雁帛。初寒清警，幽梦醒时，隔江闻笛。"
    ]
  },
  {
    "id": "adcfe4db5e4f97ba00b6fabc31d18caa",
    "title": "木兰花慢·寄上元王木斋",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "听秦淮落叶，浑不尽、暮秋声。况清歌寂寂，斜阳黯黯，客思沈沈。题襟。那回去后，阻燕吴、迢递六年心。携手河桥又别，依然酒幔空青。",
      "男儿何不请长缨。挥剑刜龙庭。祇麻衣入试，金门献赋，那算功名。藏形。不妨操畚，学兵符、须入华山深。四野荒鸡唤晓，万重飞雁回汀。"
    ]
  },
  {
    "id": "adcfe4db5e4f97bad4b081e425c31195",
    "title": "苏幕遮",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "研生尘，琴结网。一枕新凉，心坠沧江上。斗柄低垂天宇旷。耿耿秋河，不隔蓬莱仗。",
      "掩银屏，回玉帐。约略年时，环佩传清响。和梦和愁闲自想。落叶声琤，误听黄鸡唱。"
    ]
  },
  {
    "id": "adcfe4db5e4f97baf29ff18e4878a326",
    "title": "点绛唇",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "惜别经年，愔愔长忆卿在否。近偎罗袖。密意花房逗。",
      "借看钗鸾，私掐纤纤手。端相久，眉痕依旧。只是梨涡瘦。"
    ]
  },
  {
    "id": "adcfe4db5e4f97ba95a7adac86e87d0d",
    "title": "齐天乐·秋荷",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "几时不到横塘路，西风送秋如许。艳冷红衣，凉生太液，罗袜尘侵微步。嫣然一顾。尚低侧金盘，暗擎仙露。只恐销魂，锦鸳飞入白蘋去。",
      "蝉声又嘶远树。有人惆怅极，如怨羁旅。苇乱波横，茿疏翠落，谁信秋江能渡。婵娟日暮。愿玉笛清商，漫吹愁谱。护惜馀香，月明深夜语。"
    ]
  },
  {
    "id": "adcfe4db5e4f97bad612740769fe54fc",
    "title": "好事近",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "一片碧云西，梦里瑶姬宛在。整顿平生心事，向婵娟低拜。",
      "鲛绡别泪凝红冰，犹忆旧时态。道是不曾消瘦，但频拈罗带。"
    ]
  },
  {
    "id": "adcfe4db5e4f97ba7d4fe05e42e3df40",
    "title": "绿意联句寄仲鲁编修志钧即咏其事",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "湘花梦影。可西风昨夜，几回吹醒。曾记盈盈，楼上黄昏，瞥见游春鞭镫。开窗笑语红襟燕，道莫负、海棠栖稳。天涯别有桃源，误了琼枝芳讯。",
      "太息琴丝笛谱，纵弹尽不似，旧时人听。暮雨萧萧，此日江南，帘卷疏花微病。香炉熏彻相思字，又半晌、月明更静。只无聊、白雁横天，说与凄凉风景。"
    ]
  },
  {
    "id": "adcfe4db5e4f97ba154effbd36be5ea6",
    "title": "浪淘沙",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "寒气袭重衾。似睡还醒。炉香静爇夜沈沈。起视阶前明月影，云合如冰。",
      "岁序使人惊。染尽缁尘。寂寥空草太玄经。别有苍茫千古意，独坐观星。"
    ]
  },
  {
    "id": "adcfe4db5e4f97bac738d8a9e1460cf2",
    "title": "摸鱼儿·为黄仲韬题吴彩鸾骑虎图",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "倚苍岩、翠藤无路，琅玕芝草谁问。天风忽振疏林外，睹此烟鬟雾鬓。斜日冷。倩白虎从容，还上匡庐顶。松花满径。看银汉回波，石梁飞瀑，一啸万山应。",
      "吴家事，千古风流仙境。何人摹入金粉。箫声可似秦楼凤，甲帐瑶台偕隐。环佩整。羡儿女情痴，也有神仙分。清贫自哂。买十幅云笺，唤谁彩笔，重为写唐韵。"
    ]
  },
  {
    "id": "adcfe4db5e4f97ba4c2d8abe1e9f3d79",
    "title": "巫山一段云",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "系肘香囊在，同心彩胜遥。东风吹满绿杨桥。离魂一度销。",
      "记得星眸宝靥，醉里花枝微颤。明灯回照下帏羞，随郎不自由。"
    ]
  },
  {
    "id": "adcfe4db5e4f97baf8a7a77e31d3931a",
    "title": "桂殿秋",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "吹玉笛，过江干。十分春思已阑珊。晓风残月无多地，便作天涯柳絮看。"
    ]
  },
  {
    "id": "adcfe4db5e4f97ba5ad5f85a607f60d6",
    "title": "台城路湘中送星海还粤",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "笛声吹冷关山月，离情与天俱远。客里年光，愁边节物，赢得满襟依闇。湘云絮乱。化一缕轻烟，欲迷春眼。只有孤芳，嫣然不受暗尘染。",
      "明朝江上望极，片帆欲没处，烟水弥漫。此地相逢，何时重见，楚水吴山越岸。回肠已断。更苦雨酸风，助成凄惋。珍重芳华，绿蕉心未展。"
    ]
  },
  {
    "id": "adcfe4db5e4f97ba198600e699d07446",
    "title": "满庭芳·儗秦少游",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "蘸水兰红，黏天草碧，征帆初过潇湘。别时不觉，别后转凄凉。前路烟波浩渺，行行远、触绪堪伤。云间燕，月明孤影，愁绝楚天长。",
      "思量。他日事，心期暗卜，灯穗成双。但千万丁宁，莫损年芳。牢击同心结子，五湖约、头白何妨。风兼雨，梦魂难度，欹枕听寒江。"
    ]
  },
  {
    "id": "adcfe4db5e4f97bafc56a78130bc9969",
    "title": "贺新郎",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "别拟西洲曲。有佳人、高楼窈窕，靓妆幽独。楼上春云千万叠，楼底春波如縠。梳洗罢、卷帘游目。采采芙蓉愁日暮，又天涯、芳草江南绿。看对对、文鸳浴。",
      "侍儿料理裙腰幅。道带围、近日宽尽，眉峰长蹙。欲解明珰聊寄远，将解又还重束。须不羡、陈娇金屋。一霎长门辞翠辇，怨君王、已失苕华玉。为此意，更踯躅。"
    ]
  },
  {
    "id": "adcfe4db5e4f97ba678bdea895fba1f7",
    "title": "高阳台·西湖",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "落叶浸愁，凉思警醉，衰杨恰似眉弯。病起秋深，云烟一倍清孱。凭栏冉冉斜阳下，有断魂、分付湖山。乍超然、精爽飞扬，不似人间。",
      "蓬莱清浅今何许，但歌残黄竹，信杳青鸾。为问逋仙，孤山谁伴荒寒。苎萝村下相逢地，想月娥、依约婵娟。又高城、鼓角声催，策马孤还。"
    ]
  },
  {
    "id": "adcfe4db5e4f97ba7b9432be7ea76a3e",
    "title": "齐天乐·题高氏瓮芳录",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "烽烟已静闻钟鼓，开编尚堪零涕。大地平沈，长星昼出，虎口逃生何地。微臣自异。列八瓮庭前，举家同死。碧血谁收，千年魂魄化精卫。",
      "凄凉石城遗曲，更堪枨触我，无限伤喟。传燮孤儿，阳源后裔，一样悲凉身世。年光逝水。问汉上铜仙，几回清泪。听彻荒鸡，揽衾中夜起。"
    ]
  },
  {
    "id": "adcfe4db5e4f97baf137049b3486079a",
    "title": "阮郎归",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "谁传消息问天台。桃花开未开。白云缥缈月徘徊。阮郎来不来。",
      "鸟作使，鸩为媒。当时玉镜台。十年养就凤凰胎。何劳莺燕猜。"
    ]
  },
  {
    "id": "adcfe4db5e4f97ba3c8e841e8b072a64",
    "title": "浣溪沙·拟唐人",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "着意偎人思不禁。寒灯相对夜沈沈。此时何必是同心。",
      "凝视酒痕侵素靥，近前香气透罗衾。不情端恐负神明。"
    ]
  },
  {
    "id": "adcfe4db5e4f97baf02891a4b19be686",
    "title": "采桑子",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "木兰开后闲相忆，静夜如年，好梦如烟。月落参横更不眠。",
      "当时银烛知愁思，意远如天。语转如禅。可奈秋花别样妍。"
    ]
  },
  {
    "id": "adcfe4db5e4f97ba60c975595c83b4b4",
    "title": "醉花阴·吴淞道中重九",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "雨入寒潮愁思悄。客里重阳早。消息误黄花，采采江篱，终不盈襟抱。",
      "空蒙草树吴江道。也觉秋阴好。去路忽沉吟，一舸飘然，可信鸱夷老。"
    ]
  },
  {
    "id": "adcfe4db5e4f97ba74da0eca92bb9c15",
    "title": "点绛唇·戊戌重九，是日霜降",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "青女司霜，无风无雨过重九。无人送酒。看月呼田叟。",
      "临水登山，此恨年年有。君知否。羲皇去久。更在陶潜后。"
    ]
  },
  {
    "id": "adcfe4db5e4f97baa5b86587aeaffec8",
    "title": "踏莎行·为人题照",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "淡淡修眉，盈盈润脸。无言恰似筵前见。花房肯酿蜜脾浓，春衫尚惜檀痕染。",
      "月幌休灯，风廊却扇。画屏十幅鲛绡展。雁声孤馆醉醒时，一场愁绪思量遍。"
    ]
  },
  {
    "id": "adcfe4db5e4f97ba9b02ba6d07082388",
    "title": "菩萨蛮",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "帘波轻漾屏山悄。锦衾梦断闻啼鸟。此际觉春寒。绣罗衣恁单。",
      "幽兰凝露重。江远蘋花共。愁极夜如年。静看炉上烟。"
    ]
  },
  {
    "id": "adcfe4db5e4f97ba794cbc4b52e3c337",
    "title": "齐天乐",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "芳塘水暖凫翁浴，初桐嫩遮窗窈。碧瓦云骞，香车露拂，人意不禁春娆。垂杨自袅。映千顷霞光，乱翻晴昊。可似前番，淡妆临水数枝袅。",
      "层阑倚空缥缈。凭高望不极，飞燕能到。屧径遗钿，旗亭解佩，何处荒烟残照。萧郎渐老。记不起当时，冷香怀抱。苦恨鹃声，劝侬归去好。"
    ]
  },
  {
    "id": "adcfe4db5e4f97bac3b8d8e7a0421d92",
    "title": "渔家傲·古意赠今人",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "妾愿苎萝村下住。浣纱不共东家女。十顷荷花三里雾。迷归路。盈盈隔水谁能渡。",
      "不愿吴王宫里去。阳春一曲青春暮。人世繁华卿信否。浑无据。金床月落乌啼树。"
    ]
  },
  {
    "id": "adcfe4db5e4f97baa5b86587a551cae2",
    "title": "踏莎行·为人题照",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "舞蝶娇春，啼莺促曙。玉溪曾赋销魂句。嫦娥衣薄不禁寒，宓妃腰细才胜露。",
      "香印成灰，云緺剩缕。红笺好共盈盈语。落花难伴绮罗春，劝君休向阳台住。"
    ]
  },
  {
    "id": "adcfe4db5e4f97ba5c27781dd9987f66",
    "title": "忆旧游·秋雁，庚子八月作",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "恨霜飞榆塞，月冷枫江，万里凄清。无限凭高意，便数声长笛，难写深情。望极云罗缥渺，孤影几回惊。见龙虎台荒，凤凰楼迥，还感飘零。",
      "梳翎。自来去，叹市朝易改，风雨多经。天远无消息，问谁裁尺帛，寄与青冥。遥想横汾箫鼓，兰菊尚芳馨。又日落天寒，平沙列幕边马鸣。"
    ]
  },
  {
    "id": "adcfe4db5e4f97baef4c5810ff4856f7",
    "title": "临江仙·金陵忆别",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "檀板声停箫吹咽，玉骢门外频嘶。背人无语敛双眉。别离情绪，撩乱万千丝。",
      "不道天河能间阻，此心桃叶应知。临明一阵雨霏霏。泪沾红袖，江上早寒时。"
    ]
  },
  {
    "id": "adcfe4db5e4f97ba86b91202c6bcce96",
    "title": "虞美人",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "鹭冠敧侧蛮腰袅。偎就郎怀抱。阿侬衣薄晓寒欺。凭仗些儿酒力、自禁持。",
      "馀香染袖人何在。梦隔珊瑚海。琵琶湖畔水涵空。只有寒梅敛恨、向东风。"
    ]
  },
  {
    "id": "adcfe4db5e4f97ba90bdbd82059d6a76",
    "title": "满江红",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "雨挹轻尘，山槛外、春痕初绿。频怅望、方空一抹，弄箫人独。花影任教如意舞，莺声已是将离曲。算只有、落絮与游丝，飞相逐。",
      "簪素柰，歌黄竹。年渐老，欢难足。试开箱捡取，石榴裙幅。归梦不知天近远，清愁乍满江南北。问此际、僝僽为何人，眉峰蹙。"
    ]
  },
  {
    "id": "adcfe4db5e4f97ba548fc9b8c04f746d",
    "title": "清平乐·巴陵有二乔墓，殆不足据，喜其亭槛轩朗，草树幽秀，聊为题之",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "佩环声杳。日暮巴陵道。眉样君山青未了。一例湘娥缥缈。",
      "当年夫婿英雄。而今荒草吴宫。休问香魂在否，年年点缀春风。"
    ]
  },
  {
    "id": "adcfe4db5e4f97bae55833661fe73c82",
    "title": "卜算子·新柳",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "雪意化春云，池水生新皱。一样眉痕两样描，月影初三瘦。",
      "莫到短长亭，未是愁时候。惆怅黄莺抵死催，春思浓如酒。"
    ]
  },
  {
    "id": "adcfe4db5e4f97ba415d41bd98cc418a",
    "title": "谒金门",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "秋未老。树树斜阳都好。霞锦云罗黏远草。碧天开画稿。",
      "别后许多怀抱。又是黄花开了。落叶西风人悄悄。雁回书不到。"
    ]
  },
  {
    "id": "adcfe4db5e4f97bac6011daf029767ef",
    "title": "念奴娇·旅思",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "杜鹃啼后，问江花江草，有情何极。曾是灯前通一笑，浅鬓轻笼蝉翼。掩抑持觞，轻盈试剪，此意难忘得。如丝如絮，东风吹去无力。",
      "因念久客天涯，端居多感，萧瑟青芜国。怀抱向人何处尽，卧听林风悽寂。经卷楞严，琴声贺若，静玩炉烟直。微寒陨蕊，瑶华追溯堪惜。"
    ]
  },
  {
    "id": "adcfe4db5e4f97baa90eaa779ca9fe7a",
    "title": "摊破浣溪沙",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "竹粉黏青露点衣。柳绵吹白水平池。为报游人休草草，惜芳时。",
      "临镜只应江月照，搴帷莫使楚云疑。不道平生惆怅意，有人知。"
    ]
  },
  {
    "id": "adcfe4db5e4f97ba0c5c2e7d59eac285",
    "title": "念奴娇",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "江湖岁晚，正少陵忧思，两鬓斑白。谁向水晶帘子下，买笑千金轻掷。悽诉鹍弦，豪斟玉斝，黛掩伤心色。更持红烛，赏花聊永今夕。",
      "闻说太液波翻，旧时驰道，一片青青麦。翠羽明珰漂泊尽，何况落红狼籍。传写师师，诗题好好，付与情人惜。老夫无语，卧看月下寒碧。"
    ]
  },
  {
    "id": "adcfe4db5e4f97baf29ff18e4d4568d5",
    "title": "点绛唇",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "水际春回，曲阑环合庭阴翠。縠纹波细。石罅看鱼戏。",
      "宛宛韶光，著处偎人腻。春知未。青芜满地。易惹天涯思。"
    ]
  },
  {
    "id": "adcfe4db5e4f97ba18c2bf0f83ec6219",
    "title": "玉漏迟·辛丑七夕",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "懒寻天上巧，夜阑愁对，碧窗秋悄。细数更筹，重忆旧时怀抱。多少人间别恨，浑不解、金风来早。灵约杳。一痕淡月，笼云凄照。",
      "羡他碧汉无波，便万岁千秋，后期难了。自轸琴心，漫托彩鸾同调。一晌梦游处，恰又似、浮槎仙岛。人易老。南楼几番清啸。"
    ]
  },
  {
    "id": "adcfe4db5e4f97ba3f1fcbad3ba153af",
    "title": "思佳客古意",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "十幅湘帘窣地垂。千株杨柳曲尘丝。玉人手把菱花照，绝代红颜欲赠谁。",
      "花子薄，翠颦低。轻纱吉了称身宜。苎萝女伴如相问，莫道侬家旧住西。"
    ]
  },
  {
    "id": "adcfe4db5e4f97bafebb7a362dd75692",
    "title": "感皇恩·中秋",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "梧叶碎秋光，小窗眠醒。自理琴书碧天静。文园病减，尚怯西风清劲。秘瓷聊试水、煎春茗。",
      "故人何在，曲阑空凭。料损多情旧心性。冰奁愁展，今夜月明如镜。断肠枫落也、吴江冷。"
    ]
  },
  {
    "id": "adcfe4db5e4f97ba03af0f6141848d36",
    "title": "疏影·秦淮有所赠",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "凉蝉陨叶。正碧波渺渺，秋在城堞。酒所凄凉，相唤移船，华灯掩映佳侠。宜城放客多愁思，写不尽、琴心三叠。数合欢、制就齐纨，谁料未秋先箧。",
      "坐对江湖兴沓。便当自此去，同理舟楫。却恨青铜，华发星星，那称绛唇丹靥。从渠自向空王忏，恰难忘、散花香裛。甚四弦、解诉飘零，歌畔泪珠盈睫。"
    ]
  },
  {
    "id": "adcfe4db5e4f97baf158820822e9a126",
    "title": "南乡子·病中戏笔",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "一室病维摩。且喜闲庭掩雀罗。煮药翻书深有味，呵呵。老子无愁世则那。",
      "莽莽旧山河。谁向新亭泪点多。惟有鹧鸪声解道，哥哥。行不得时可奈何。"
    ]
  },
  {
    "id": "adcfe4db5e4f97badccd3726e8160248",
    "title": "凭栏人·咏水仙花",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "秣驷芝田经几时。袖里明珰光未已。华灯写，澹姿绰，娇饶知似谁。"
    ]
  },
  {
    "id": "adcfe4db5e4f97bac2ebbe3bf9266523",
    "title": "鹧鸪天",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "明月多情上绮疏。伴侬无寐四更馀。朦胧世态休看镜，撩拨清愁且著书。",
      "萤火暗，雁声孤。露光浮白夜凉初。桂宫曾寄千千信，为问仙娥忆得无。"
    ]
  },
  {
    "id": "adcfe4db5e4f97ba25eb6af7e19c7107",
    "title": "清平乐",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "春人婀娜。春恨吟难妥。一缕醲香薰意可。独倚云屏闲坐。",
      "林间百种莺啼。玉阶撩乱花飞。生怕袜罗尘涴，黄昏深下犀帷。"
    ]
  },
  {
    "id": "adcfe4db5e4f97baf0c9417ce301f6ef",
    "title": "疏影·为思惠斋主人题蓬莱春影图",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "烟螺想髻。更柳疏枫密，芳思无际。缥缈空山，可是曾来，瞥见瑶阶仙侍。人言海水三清后，有琼瑟、玉杯重遗。恰无聊、化作朝云，一霎沧波迢递。",
      "几度花开花落，对霞影犹忆。靓妆明惠。石径苔封，化鹤人归，黯淡蕊珠文字。浮萍偶值原无定，好认取、天花游戏。奈梦回、雨泻高檐，窗外叶声如悴。"
    ]
  },
  {
    "id": "adcfe4db5e4f97ba8e9bed3e8698aa58",
    "title": "浣溪纱",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "缥缈眉痕忆远山。一春愁思不曾闲。断云只在有无间。",
      "原是花身应惜惜，犹疑竹泪记斑斑。小楼今夜恰轻寒。"
    ]
  },
  {
    "id": "adcfe4db5e4f97ba8e9bed3e7a2f66fd",
    "title": "浣溪纱",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "曲曲阑干淡淡云。兰仪蕙质杳难分。卸钗声溜隔帘闻。",
      "酿雪庭阴愁意绪，听香床角倦颦呻。不成幽梦枕微温。"
    ]
  },
  {
    "id": "adcfe4db5e4f97ba6ffdaf8a2aa5aec2",
    "title": "望江南",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "游侠好，结客过邯郸。孔雀罗裙擎玉碗，鹅儿锦帕覆雕鞍。",
      "骑出万人看。"
    ]
  },
  {
    "id": "adcfe4db5e4f97ba8a99ec80fed11b32",
    "title": "南歌子·闺情",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "日上红蕖丽，霜前赤枣收。莲汝在心头。郎情休更冷、未经秋。"
    ]
  },
  {
    "id": "adcfe4db5e4f97ba8a99ec80333767dc",
    "title": "南歌子·闺情",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "铁鹿沈长锁，金蟾啮碎香。荀令好儿郎。缄情亲寄与、耳边珰。"
    ]
  },
  {
    "id": "adcfe4db5e4f97ba8a99ec80442c81e6",
    "title": "南歌子·闺情",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "豆荚长萦荻，桐花未燥枝。龙笛月中吹。就中阿那意、许侬知。"
    ]
  },
  {
    "id": "adcfe4db5e4f97ba8a99ec80fcfeb6b9",
    "title": "南歌子·闺情",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "䰀鬌花安髻，玲珑镜织衣。春暖蝶双飞。才醒还复睡、下罗帷。"
    ]
  },
  {
    "id": "adcfe4db5e4f97ba46408bd991dc00dd",
    "title": "玉楼春",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "南来北去经行惯。历历关河长在眼。仙山无树鹤书稀，沧海生波龙穴浅。",
      "袖中剩有阴符卷。醉里不辞游侠传。借如李令拥旌旗，何似顾荣摇羽扇。"
    ]
  },
  {
    "id": "adcfe4db5e4f97ba46408bd94cbaba75",
    "title": "玉楼春",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "洞天福地何森爽，芝草琅玕日应长。浩歌华月碧山闲，九点齐烟如在掌。",
      "清狂试演霓衣唱，自扣铜钲神益王。一杯举手劝长星，江水滔滔前后浪。"
    ]
  },
  {
    "id": "adcfe4db5e4f97bae93d3cc13a6886d0",
    "title": "鹧鸪天·即事",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "劫火何曾燎一尘。侧身人海又翻新。闲凭寸砚磨砻世，醉折繁花点勘春。",
      "闻柝夜，警鸡晨。重重宿雾锁重阍。堆盘买得迎年菜，但喜红椒一味辛。"
    ]
  },
  {
    "id": "adcfe4db5e4f97bae93d3cc1564b48a1",
    "title": "鹧鸪天·即事",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "腊鼓声中醉一杯。世情不复强安排。错从蚁穴闻牛斗，自纵鹏天任燕猜。",
      "看傀儡，卖痴呆。草头木脚满槐街。祥云辉映三千界，曾见崆峒访道来。"
    ]
  },
  {
    "id": "adcfe4db5e4f97baf7fac0c94b2c90b5",
    "title": "点绛唇·望月",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "无著秋光，依空谁住山河影。灵怀修迥，只有仙娥靓。",
      "太乙朝回，玉露晨霄警。斋宫请，疏麻折尽，万岁千秋肯。"
    ]
  },
  {
    "id": "adcfe4db5e4f97baf7fac0c90286563e",
    "title": "点绛唇·望月",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "紫府清游，饥来偶啖金盘枣。灵妃窈窕，回顾罗帏笑。",
      "一段琴心，万古知音少。归来好，玩兹芳草，自写黄花照。"
    ]
  },
  {
    "id": "adcfe4db5e4f97baf32f182e916b0f6f",
    "title": "浣溪沙",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "浓睡方醒日已斜。翻嫌晴色晃窗纱。郎前纰缦故些些。",
      "少可英雄偏说剑，特矜颜色爱评花。世间儿女怎如他。"
    ]
  },
  {
    "id": "adcfe4db5e4f97baf32f182ebec0beab",
    "title": "浣溪沙",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "才启朱樱转自缄。柔肠似结解应难。感郎情重畏郎憨。",
      "也解避嫌防后悔，时将薄怒掩深惭。此时轻别阿谁甘。"
    ]
  },
  {
    "id": "adcfe4db5e4f97baf32f182e93f11041",
    "title": "浣溪沙",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "小醉归来夜已分。新茶泼乳捧殷勤。梦回初觉发香熏。",
      "昵枕低帏千种态，向时矜重霎时亲。细看浓翠拂轻颦。"
    ]
  },
  {
    "id": "adcfe4db5e4f97baf32f182e186309a3",
    "title": "浣溪沙",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "雨浥缃桃特地鲜。春娇浓发镜台前。含羞含恨不能言。",
      "如此风流天赋与，暂时惜别总潸然。郎情认取枕函边。"
    ]
  },
  {
    "id": "adcfe4db5e4f97baf32f182e073510d0",
    "title": "浣溪沙",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "窈窕疏花忆淡妆。远山如写画眉长。那堪微雨湿衣裳。",
      "梦好浑忘银汉迥，书来犹带绣檀香。相思无底不能量。"
    ]
  },
  {
    "id": "adcfe4db5e4f97ba4334969f9495ad07",
    "title": "蝶恋花",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "若使他生真个有。拚却今生，情与秋俱瘦。月影笼纱霜拂袖。红闺此夜凉初透。",
      "最是闻歌兼中酒。镜里芙蓉，一霎容消受。昙誓深深天听否。绸缪洛浦神归后。"
    ]
  },
  {
    "id": "adcfe4db5e4f97ba9b02ba6d4c3df3e9",
    "title": "菩萨蛮",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "兰膏欲烬壶冰裂。褰帷瞥见玲珑雪。无奈夜深时。含娇故起辞。",
      "徐将环佩整，相并瓶花影。敛黛镜光寒。钗头玉凤单。"
    ]
  },
  {
    "id": "adcfe4db5e4f97ba9b02ba6d6080275b",
    "title": "菩萨蛮",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "啼莺唤起罗衾梦。柳丝无力春愁重。晓枕困相思。凭春说与伊。",
      "语深良夜促，灯穗飘红粟。回面泪偷弹。此情郎忍看。"
    ]
  },
  {
    "id": "adcfe4db5e4f97ba9b02ba6d3f4ab540",
    "title": "菩萨蛮",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "千花百草寻常见。绮楼别写芳华怨。云影护瑶台。碧桃千朵开。",
      "画屏金凤舞，对对芝光吐。凝照倍增妍。佯矜未肯前。"
    ]
  },
  {
    "id": "adcfe4db5e4f97ba9b02ba6da3b822a1",
    "title": "菩萨蛮",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "情深不惜明珰解。泪珠还沁鲛绡在。云袅翠翘低。沈沈蕙思迷。",
      "画桥秋色浅，落叶重门掩。别久倍思量。锦衾初夜长。"
    ]
  },
  {
    "id": "adcfe4db5e4f97ba4334969f3a3f56ba",
    "title": "蝶恋花",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "袅袅茶烟心绪乱。漠漠轻轻，魂在梨花苑。料得海棠春睡倦。梦回愁听莺声颤。",
      "几日浮生偏聚散。只有情深，不似天河浅。瑶井辘轳声宛转。斑骓那系垂杨岸。"
    ]
  },
  {
    "id": "adcfe4db5e4f97ba4334969fa448d008",
    "title": "蝶恋花",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "手卷真珠云影瘦。不怕春寒，只怕春归骤。水远山青凝望久。几重芳树遮亭堠。",
      "似锦年光浑异旧。为问东君，好与谁相守。燕懒莺娇知恨否。绿阴阴处初长昼。"
    ]
  },
  {
    "id": "adcfe4db5e4f97ba4334969f2f996cf0",
    "title": "蝶恋花",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "每到河桥临泊处。百草凄迷，总碍行人路。回棹却寻前日渡。汪汪新涨归程阻。",
      "人世几回伤岁暮。春也莺飞，秋也螀啼苦。欲赋闲愁愁万绪。寒衾卧听萧萧雨。"
    ]
  },
  {
    "id": "adcfe4db5e4f97ba67c4592586ed3e70",
    "title": "念奴娇·安垲地观剧纪事",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "衣瓜夏五。试于阗新乐，柘枝蛮鼓。七宝楼台弹指现，乍染缤纷花雨。钏动声轻，钗横光颤，宝靥明星互。天河不隔，盈盈咫尺无语。",
      "为问拾翠洲边，明珰未解，可要陈思赋。结绮临春朝复夜，赢得东昏千古。海绿非春，云香何叶，回首蘅皋暮。维摩病也，凭谁问询天女。"
    ]
  },
  {
    "id": "adcfe4db5e4f97ba4735dfdca81705d4",
    "title": "蝶恋花·九十韶光如梦里",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "九十韶光如梦里。寸寸关河，寸寸销魂地。落日野田黄蝶起。古槐丛荻摇深翠。",
      "惆怅玉箫催别意。蕙些兰骚，未是伤心事。重叠泪痕缄锦字。人生只有情难死。"
    ],
    "intro": "《蝶恋花·九十韶光如梦里》作者文廷式。",
    "annotation": [
      "光：美好时光，多指春光，青春年华。",
      "销魂：魂魄消灭。多以名悲伤愁苦之状。江淹《别赋》有“黯然销魂者，惟别而已矣”。",
      "些（suò）：古楚方言句末助词。",
      "蕙些兰骚：用《楚辞·招魂》句“光风转蕙，汜崇兰些。”，谓微风于阳光下吹转蕙兰，苑中小沟充溢兰香。此以蕙兰喻忠贞之心。"
    ]
  },
  {
    "id": "adcfe4db5e4f97ba35cdeddcde25589b",
    "title": "翠楼吟",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "石马沈烟，银凫蔽海，击残哀筑谁和。旗亭沽酒处，看大艑、风樯轲峨。元龙高卧。便冷眼丹霄，难忘青琐。真无那。冷灰寒柝，笑谈江左。",
      "一笴。能下聊城，算不如呵手，试拈梅朵。苕鸠栖未稳，更休说、山居清课。沉吟今我。只拂剑星寒，欹瓶花妥。清辉堕。望穷烟浦，数星渔火。"
    ],
    "foreword": "岁暮江湖，百忧如捣，感时抚己，写之以声。"
  },
  {
    "id": "adcfe4db5e4f97ba97577ae8dedfa1fd",
    "title": "浪淘沙·赤壁怀古",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "高唱大江东。惊起鱼龙。何人横槊太匆匆。未锁二乔铜雀上，那算英雄。",
      "杯酒酹长空。我尚飘蓬。披襟聊快大王风。长剑几时天外倚，直上崆峒。"
    ]
  },
  {
    "id": "adcfe4db5e4f97ba59579deec071d6a3",
    "title": "祝英台近·剪鲛绡",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "剪鲛绡，传燕语，黯黯碧草暮。愁望春归，春到更无绪。园林红紫千千，放教狼藉，休但怨、连番风雨。",
      "谢桥路，十载重约钿车，惊心旧游误。玉佩尘生，此恨奈何许！倚楼极目天涯，天涯尽处，算只有蒙蒙飞絮。"
    ],
    "intro": "此词借春景以抒怀。连番风雨，红紫狼藉，极目天涯，惟见蒙蒙飞絮。回首旧游，令人心惊，不禁感慨万千。全词含蓄蕴藉，寄寓殊深。写景抒情，细腻逼真，极有感染力。 ",
    "annotation": [
      "鲛绡：轻纱。相传为鲛人所织之绡。",
      "狼藉：散乱不整貌。",
      "钿车：饰以金花之车。 "
    ]
  },
  {
    "id": "adcfe4db5e4f97baa35889694597af7b",
    "title": "天仙子·草绿裙腰山染黛",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "appreciation": "此词抒写爱情，清新流畅，灵活自然，别具风格，不落俗套，颇有民歌风味。",
    "content": [
      "草绿裙腰山染黛，闲恨闲愁侬不解。",
      "莫愁艇子渡江时，九鸾钗，双凤带，杯酒劝郎情似海。"
    ],
    "intro": "《天仙子·草绿裙腰山染黛》是文廷式写的一首词，此词抒写爱情，清新流畅，灵活自然，别具风格，不落俗套，颇有民歌风味。",
    "annotation": [
      "黛：青黑色。",
      "九鸾钗：古代女子的头饰。"
    ]
  },
  {
    "id": "adcfe4db5ef1130dc832f5520fdf02b5",
    "title": "吴门竹枝词四首上巳",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "春阴百五罨秋千，细雨斜风已上天。绿柳江村红杏店，行人破费酒家钱。"
    ]
  },
  {
    "id": "adcfe4db5ef1130dc832f552dfb3dea2",
    "title": "吴门竹枝词四首上巳",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "唐家天子重清明，细柳为圈赐侍臣。新入吴中风土记，家家门卷柳条新。"
    ]
  },
  {
    "id": "adcfe4db5ef1130dc832f55221da80bc",
    "title": "吴门竹枝词四首上巳",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "梅绿樱红春二清，果然立夏见三新。怜他一点羞光念，也比深宫献庙真。"
    ]
  },
  {
    "id": "adcfe4db5ef1130dc832f5525d30a74a",
    "title": "吴门竹枝词四首上巳",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "调剂阴晴作好年，麦寒豆暖两周旋。枇杷黄后杨梅紫，正是农家小满天。"
    ]
  },
  {
    "id": "adcfe4db5f51a23a66011c0498dc9104",
    "title": "感皇恩·鸳湖泛月",
    "authorName": "孙兰媛",
    "authorId": "adcfe4db5f51a23ad1457b72d1457b72",
    "dynasty": "清",
    "content": [
      "烟雨钓鳌矶，枫林遥映。南浦舟移夜光静。昨朝风雨，半卷晶帘犹冷。今宵秋水阔，婵娟影。",
      "红试蓉裳，绿窥菱镜。棹破烟光浪千顷。鹭鸥飞处，写出汀洲芳景。对清辉万里，银河净。"
    ]
  },
  {
    "id": "adcfe4db5f51a23ab8976fe95f6d7bb2",
    "title": "诉衷情·第一体闲情",
    "authorName": "孙兰媛",
    "authorId": "adcfe4db5f51a23ad1457b72d1457b72",
    "dynasty": "清",
    "content": [
      "纨扇轻裁双蛱蝶，倚银屏。风渐引，低语，细闲评。小婢笑相迎。",
      "盈盈。画帘香影清。不胜情。"
    ]
  },
  {
    "id": "adcfe4db5f51a23a616c9595819f54d9",
    "title": "河满子·第一体题美人图",
    "authorName": "孙兰媛",
    "authorId": "adcfe4db5f51a23ad1457b72d1457b72",
    "dynasty": "清",
    "content": [
      "罗扇半遮粉颊，宝钗长坠香肩。十二阑干凭曲处，敛眉此际堪怜。",
      "却爱绿窗睡重，羡他红袜生妍。"
    ]
  },
  {
    "id": "adcfe4db5f51a23ae2d73860e30d374d",
    "title": "薄命女惜邻女",
    "authorName": "孙兰媛",
    "authorId": "adcfe4db5f51a23ad1457b72d1457b72",
    "dynasty": "清",
    "content": [
      "情绪恶。强写回文文屡错，珠泪汪汪阁。瘦腰围如柳弱。",
      "多少春愁销却。梦拍阑干嗟命薄。悔杀当时诺。"
    ]
  },
  {
    "id": "adcfe4db5f51a23a6ca54b5aaad01c02",
    "title": "解佩令·咏蟋蟀",
    "authorName": "孙兰媛",
    "authorId": "adcfe4db5f51a23ad1457b72d1457b72",
    "dynasty": "清",
    "content": [
      "凉生篱畔。风清庭院。听莎鸡、一声轻啭。咽露吟秋，却催起、眉峰愁案。再休来、絮人肠断。",
      "阶前频唤，床头低叹。这情怀、谁堪分辩。岁岁秋高，向金笼、十分雄健。半闲堂、霜飞蛩怨。"
    ]
  },
  {
    "id": "adcfe4db5f758b173ae834d9f6401a32",
    "title": "卜算子·闰三月饯春",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "何处见春来，又送春归去。芳草多情不放归，绿断来时路。",
      "展得一春期，便拟春长住。不是声声布谷催，险怪鹃啼误。"
    ]
  },
  {
    "id": "adcfe4db5f758b17bb0df9f5f9b47eed",
    "title": "查子舟中饯春",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "春至带愁来，春去愁难去。愁过一春期，莫觅春归处。",
      "风暖系行舟，强欲留春住。合与载将愁，篷背三更雨。"
    ]
  },
  {
    "id": "adcfe4db5f758b17d8514caf2cb1b486",
    "title": "南乡子",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "春影暗帘栊，铁马敲檐逗远钟。隔著茜纱窗子望，朦胧，月照山茶分外红。",
      "曾记倚栏东，如雪花光照玉容。怎地封姨来没信，匆匆，瘦尽梨花一夜风。"
    ]
  },
  {
    "id": "adcfe4db5f758b17ebdf82e1c743d0ff",
    "title": "清平乐·即景",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "绪风丝雨，苦促征帆去。一带晚烟萦野树，重被湿云留住。",
      "洲边竹屋参差，停船小步些时。三两渔舟泊处，滩前立个鸬鹚。"
    ]
  },
  {
    "id": "adcfe4db5f758b17bb02b94c6187aa5b",
    "title": "四字令",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "波寒似冰，灯残似萤。江村野柝无凭，是三更四更。",
      "推衾梦醒，敲篷雨零。潇潇滴到天明，更风声浪声。"
    ]
  },
  {
    "id": "adcfe4db5f758b172d857872869b9c27",
    "title": "金缕曲·题陈竹珊且高歌图",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "泪洒新亭雨。问苍茫、天荒地老，寄愁何处。除却美人花月夜，都是寂寥尘土。幸点笔、歌裁金缕。一笛玉鬟能醉客，更喃喃、诉尽鹦歌语。山影缺，乱红补。",
      "呼童洗砚波凝雾。绕危桥、清泉白石，游鱼三数。拌取高歌凭解恨，转怕歌长调苦。尽快意、星初月午。试唱晓风杨柳曲，便丝丝、怎绾劳人住。浮大白，为君舞。"
    ]
  },
  {
    "id": "adcfe4db5f758b17864daf1dbfd1d259",
    "title": "高阳台·烛泪",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "颗颗圆圆，丝丝密密，替人诉尽离忧。一寸红冰，凝寒不待凉秋。丹心燕透何曾冷，越心煎，越是长流。夜深不，照着花啼，不管花愁。",
      "铜盘堆出珊瑚艳，讶灵芸唾结，飞燕华留。双炷偷弹，摇风频闪星眸。欢场独抱无言恨，便成灰、泫也难休。筋痕收，剪向西窗，滴碎更筹。"
    ]
  },
  {
    "id": "adcfe4db5f758b17fd22467a922f2805",
    "title": "烛影摇红·舟中重九",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "前岁重阳，潇湘望断长安月。去年愁里又重阳，泪洒么弦绝。今更重阳时节，莽天涯，从新赋别。日高天远，万里孤鸿，扁舟一叶。",
      "笑倒渊明，醉来那管言辞拙。菊花堆出万黄金，不许腰轻折。多谢登高远蹑，怎如看、怒涛飞雪。风风雨雨。不尽长江，大声呜咽。"
    ]
  },
  {
    "id": "adcfe4db5f758b178e9bed3e0800be9d",
    "title": "浣溪纱",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "绿水生烟漾碧津，柳绵如雪荡芳尘。和风拦路逐游人。",
      "燕子飞来波有影，梨花落尽月无痕。倩他留住一分春。"
    ]
  },
  {
    "id": "adcfe4db5f758b178e9bed3efcff4307",
    "title": "浣溪纱",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "何处箫声向晚天，吹来角调不成圆。鞭丝帽影记当年。",
      "残日浴波红带晕，远山含雨绿生烟。马蹄闲踏玉河边。"
    ]
  },
  {
    "id": "adcfe4db5f758b17f79d8e4ecba053cd",
    "title": "喝火令",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "绿软苔梳鬓，红酣豆点唇。一帘风雨荡吟魂。待把桃花作酿，和醉咽将春。",
      "酒重愁无力，衫轻泪有痕。一春情绪费温存。便到灯时，无奈得清晨。",
      "便到清晨时候，怎地得黄昏。"
    ]
  },
  {
    "id": "adcfe4db5f758b17d2e5db52b46ea659",
    "title": "菩萨蛮·新岁舟中望山",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "冬冬腊鼓催年罢，江波碧泻春如画。春到已多时，梅花知不知。",
      "山色随江掩，尽被东风染。染得绿生生，一层深一层。"
    ]
  },
  {
    "id": "adcfe4db5f758b179b02ba6d06301333",
    "title": "菩萨蛮",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "千丝万绪愁难了，愁花无语东风悄。花发怨春迟，鹃啼春怎知。",
      "销愁惟有醉，量浅杯空对。发白说因愁，沙鸥先白头。"
    ]
  },
  {
    "id": "adcfe4db5f758b171b977ff1bee68989",
    "title": "南歌子·雨中望西山有感",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "寄信迟青鸟，开笼羡白鹇。无聊看雨独凭阑。可惜阑干阑住，不教还。",
      "雨忆潇湘听，云怜岳麓闲。西山锁恨似重关。山外青山，何处更无山。"
    ]
  },
  {
    "id": "adcfe4db5f758b174d50e8b178ab31c7",
    "title": "南歌子·灯花",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "珊结红舒焰，珠垂紫映霞。看书却恨影微遮。笑被老妻阑住，莫挑他。",
      "卜吉雏孙笑，占欢小婢哗。不知何喜要渠夸。夜夜灯前，夜夜祝生花。"
    ]
  },
  {
    "id": "adcfe4db5f758b1734235d264ea0e120",
    "title": "醉花阴·玉河春望",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "策骑河边初放溜。风暖吹冰皱。染柳更薰梅，百样生新，只有春如旧。",
      "西山遥望峰尖瘦，绿锁林梢秀。风定晚来天，波湿残红，浸得斜阳透。"
    ]
  },
  {
    "id": "adcfe4db5f758b17e10e9869deb1b06a",
    "title": "齐天乐·小对竹轩坐雨",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "如年长日连番雨，萧萧变成秋影。鹊虑巢倾，蝶怜粉湿，不止为花愁损。西风更紧。望荒碛沙沉，远山烟暝。何必江深，开轩丛竹翠云冷。",
      "闲门正少客过，况泥洳辙阻，谁寻幽径。永忆江湖，惯淹岁月，听雨听风难准。前宵梦醒。俨篷背声繁，船唇柝警。独泛潇湘，筱烟栖客艇。"
    ]
  },
  {
    "id": "adcfe4db5f758b177a03c2ca003d6568",
    "title": "江城梅花引·苦雨夜坐",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "虚檐过雨响泉流。屋如舟，冷如秋。连日危栏，独倚望云浮。月又不来天似墨，空阶滴，一声声，都是愁。",
      "新愁旧愁愁未休，到眉头，到心头。强欲推愁愁不去，雨更句留。剪烛西窗，兀坐数更筹。闲事关心呼小婢，明早看、嫩芭蕉打碎不。"
    ]
  },
  {
    "id": "adcfe4db5f758b17b1d93aac1894cf90",
    "title": "念奴娇·张蕙甫比部李叔和舍人江亭招饮",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "郊园过雨，觅江淹遗构，正堪销夏。老辈林亭留片石，何必琳宫珠厦。小毂行舟，丛芦卷浪，绝胜风帆挂。西山新霁，染将晴翠如画。",
      "触念衡岳湘流，故乡游历处，倍应清暇。只此寻常几茅屋，点缀尽成幽雅。酒罢狂歌，夕阳留客，未肯催西下。吟鞭徐返，软红又逐归马。"
    ]
  },
  {
    "id": "adcfe4db5f758b174433f2a7bbfb16fa",
    "title": "慢卷绸编亡弟筱楼诗草，属侄婿王益吾祭酒订正",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "雁浦凄霜，鸽原泣月，已矣重泉闭。值露晓窗清，雨夜灯残，遗稿遍翻，吟魂待慰。想到千秋，虚名饭颗，寂寞终无味。便剩梧桐半死，棠华孤放何为。",
      "生生世世，谈休易、空作来因计。更不忍搜他，残章断句，几多墨迹，涂污细碎。纵傍池塘，赋成春草，梦也难成睡。怕更吟，看付与、微云秦七佳婿。"
    ]
  },
  {
    "id": "adcfe4db5f9e9db24334969f6cdf2d83",
    "title": "蝶恋花",
    "authorName": "寇湄",
    "authorId": "adcfe4db5f9e9db2d1457b72d1457b72",
    "dynasty": "清",
    "content": [
      "眉淡衫轻春思乱。不怪无情，翻受多情绊。怕上层楼凝望眼。落花飞絮终朝见。",
      "钗凤暗敲双股断。划损雕栏，一一相思遍。香袅兽炉空作篆，荼縻开谢闲庭院。"
    ]
  },
  {
    "id": "adcfe4db5f9e9db23254ecd6ed58bc45",
    "title": "齐天乐·夏日",
    "authorName": "寇湄",
    "authorId": "adcfe4db5f9e9db2d1457b72d1457b72",
    "dynasty": "清",
    "content": [
      "画楼高处蝉嘶柳，几曲危栏同倚。映日冰心，迎风雪态，清彻香肌无暑。南窗雨洗。乍云隐轻雷，晚凉如水。扇引合欢，斜侵明月枕初欹。",
      "闲庭起来携手，渐黄昏院落，明河低坠。浴罢妆残，钗偏髻堕，雨点春山馀翠。轻绡卸体。怕一搦烟轻，不禁清吹。簟展湘纹，别有一腔秋思。"
    ]
  },
  {
    "id": "adcfe4db5fab4a48517e93ed7d8d6130",
    "title": "湘月",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "天风吹我，堕湖山一角，果然清丽。曾是东华生小客，回首苍茫无际。屠狗功名，雕龙文卷，岂是平生意。乡亲苏小，定应笑我非计。",
      "才见一抹斜阳，半堤香草，顿惹清愁起。罗袜音尘何处觅，渺渺予怀孤寄。怨去吹箫，狂来说剑，两样销魂味。两般春梦，橹声荡入云水。"
    ],
    "intro": "1802年（嘉庆八年）龚自珍十二岁时随父龚丽正入京，居于横街全浙新馆。十年后，他由副榜贡生考充武英殿校录，旋即侍父南下就徽州知府之任。四月，龚自珍陪同母亲到苏州看望外祖父段玉裁，并在舅家与表妹段美贞结为伉俪。是夏，携新婚夫人返杭州，泛舟西湖时，念及十年契阔，乃作此《湘月》词抒怀。\n词开篇由出身说起。生于杭州，本平凡事，但偏说自己如著名的“飞来峰”一般，是“天风”将我“吹堕”在此“清丽”的“湖山”之间的。气派之大、构想之奇，令人击节，而一种独往独来、风发踔厉的姿态也栩栩然纸间，为全篇树立了奇气奔涌的基调。接下来回首往事，照应词序“予别杭州十年矣”，词意又紧承“果然”而来。然而十年京华，一事无成，即或鄙贱的“屠狗功名”与空洞的“雕龙文卷”也还未入手，那种惘然之感正如眼前西湖的烟波一般“苍茫无际”。那么自己的行藏则将不止为英豪所不齿，就是那苏小一流美人不也会嘲笑自己的“非计”么。此数句诚然是自嘲，但感喟深沉，杂以绮艳，给人磅礴流丽的魅力感。\n过片承首句“湖山”而来，掉转抒情之笔来写泛舟西湖所见之景，在写景中，又穿插着词人“清愁”、“销魂”的主体感受。王兆鹏先生分析道：“这种跳跃跌宕的章法又是与主体勃郁不平之气相联系的。词人本不是心平气和地来观赏湖山景色，而是借游湖来排遗胸中的不平与愤懑。明乎此，才能体察到开篇“天风吹我”的突兀之句原是主体心灵深处如潮怒气的排戛激荡。”这种体味是细微而准确的。事实上，下片也仅有“斜阳”、“香草”两处意象是眼前所见，其余如“罗袜音尘”、“渺渺予怀”、“箫”、“剑”等无不是心灵化了的“如潮怒气”的衍射。特别其中第一次出现了“怨去吹箫，狂来说剑”的对举性质的这组意象，为龚自珍一生的诗词创作奠定了指向性的基础。清初词坛大家陈维崧在《沁园春·赠别芝麓先生，即用其题《乌丝词》韵》中已有“禅榻吹箫，妓堂说剑，也算男儿意气场”之句，为龚自珍所本，而龚自珍又益以“怨”、“狂”二字，更加丰富了“箫”与“剑”的内蕴层次，从而形成了属于“龚氏”的独特的销魂之味。",
    "foreword": "壬申夏，泛舟西湖，述怀有赋，时予别杭州盖十年矣",
    "annotation": [
      "“天风”数句：谓作者出生于山清水丽的杭州。",
      "“曾是”句：谓作者从小随父居北京。东华，谓东华门，地近清代内阁。",
      "屠狗功名：谓功名鄙贱，不值一笑。《史记·樊郦滕灌列传》载樊哙屠狗为业，《后汉书》亦载中兴二十八将中有屠狗者。",
      "雕龙文卷：指寻章摘句，写作诗文。《史记·孟子荀卿列传》载驺奭“颇采驺衍之术以纪文”，“齐人曰：谈天衍，雕龙奭。”",
      "乡亲苏小：用韩翃《送王少府归杭州》“钱塘苏小是乡亲”句。苏小，即苏小小，南齐时钱塘名妓，才貌绝世，倾动一时。西湖有苏小小墓。",
      "罗袜音尘：用曹植《洛神赋》“凌波微步，罗袜生尘”句意，代指苏小等美人。",
      "“渺渺”句：《九歌·湘夫人》：“帝子降兮北渚,目眇眇兮愁予”。苏轼《前赤壁赋》：“渺渺兮予怀，望美人兮天一方。”"
    ]
  },
  {
    "id": "adcfe4db5fab4a4869875bd360f8cc43",
    "title": "浪淘沙·写梦",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "appreciation": "这首词出自《无著词选》，为龚自珍弱冠初学填词时所作。夏闰枝云：“《无著词》一篇，皆实事也，其事深秘有不可言者”，可见“写梦”之梦并不缥缈，系有真实的事件与情感贯穿其间。青春时期，爱潮涌动，也最宜寄托于小词。\n出于情感的患得患失、迷茫怅惘，这首小词也相应地呈现迷离惝恍的风貌。将实存的情感虚化为空灵的梦境是一方面；“写梦”的过程中又以“仙洲”、“红楼”等意象竭力张扬其幽幻邃远之致是另一方面。二者结合，到下片乃有“是仙是幻是温柔”之一问，乃有“独自凄凉还自遣”之结局，其情之恍惚，令人感慨；用情之深、之苦，又令人动容。\n此词虽少作，我们已可领略龚自珍“能为飞仙之语”的别具一格的才性，其“绵丽飞扬”的词风也初见端倪。不过，仅就此期创作而言，还是作者外祖父段玉裁的评价“银碗盛雪，明月藏鹭，中有异境”（《经韵楼集·怀人馆词序》）更能道中其秀美与圆融的特征。",
    "content": [
      "好梦最难留，吹过仙洲。寻思依样到心头。去也无踪寻也惯，一桁红楼。",
      "中有话绸缪，灯火帘钩。是仙是幻是温柔。独自凄凉还自遣，自制离愁。"
    ],
    "intro": "《浪淘沙·写梦》是清代词人龚自珍所作的一首词。",
    "annotation": [
      "仙洲：海上仙境。",
      "一桁（héng）：一座。桁：梁上的横木。",
      "绸缪：缠绵；情意深厚。"
    ]
  },
  {
    "id": "adcfe4db5fab4a4847d3314fd0e7fe90",
    "title": "金缕曲·癸酉秋出都述怀有赋",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "appreciation": "此诗开篇便是“我又南行矣”的一声长叹。以下“鸾飘凤泊”数句既感慨自己“高才无高第”之失意，又哀悼妻子的长逝，他这时“情怀”真难用语言说清的。“纵使”二句为一篇警策，“纸上苍生”的背后是“干卿底事”的愤懑与“莽关山、一派秋声”的萧瑟，加之“去如水”的豪隽幽怨，演绎出一幅哀丝豪竹交相回响的心灵图景。\n下片转入一己命运的理性反思，然理性中仍不乏激越情绪。“愿得黄金三百万，交尽美人名士。更结尽、燕邯侠子”，这样的引吭高唱乃是对自己“隐遁”生涯的预期和构想，也是中国士子面临“穷则独善其身”的境地时又一次难堪而无奈的选择。主题已不新鲜，在龚自珍笔下却依然气势磅礴，推倒一世。以下“来岁”数句孙钦善先生以为是“写出对未来的希望。以长安春事喻京都思想舆论的活跃，以杏花喻渴望进言用世的士人，而自己的木叶怨词引起众多和者，正是消声的议论重新兴起的预兆”（《龚自珍诗文选》），从全篇脉络推衍体味，窃以为并非如此。此数句承前而来，一方面为反语，一方面也为自劝慰之辞。自己既已南行，就不必为来年的“长安春事”担忧悬念了，还是“一骑南飞”，去结交美人名士、燕邯侠子，不也很妙吗。结末“罢论起”三字不啻为照应开头的深沉的叹息，使人如闻其声，如见其色。其实龚自珍是不愿意隐逸终老的，他一次又一次的“出都”就是为了摆脱在“一山突起丘陵妒，万籁无言帝坐灵”（《夜坐》）的情形下的那种困顿、烦忧与庸俗。看似骏迈英发，实则郁闷仓皇，这几乎是大多数中国士人、特别象龚自珍这样的“怪魁”注定了的悲剧夙命。",
    "content": [
      "我又南行矣。笑今年、鸾飘凤泊，情怀何似。纵使文章惊海内，纸上苍生而已。似春水、干卿何事。暮雨忽来鸿雁杳，莽关山、一派秋声里。催客去，去如水。",
      "华年心绪从头理，也何聊、看潮走马，广陵吴市。愿得黄金三百万，交尽美人名士。更结尽、燕邯侠子。来岁长安春事早，劝杏花、断莫相思死。木叶怨，罢论起。"
    ],
    "intro": "公元1813年四月，龚自珍由徽州入都，再应顺天乡试，未得中。七月，其新结缡的妻子段美贞病殁，年仅二十二岁。数月间接连遇见人生两大挫折，当八月出都南还，龚自珍心中自不能免苍凉之感，悲慨之情，写下此诗。",
    "annotation": [
      "癸酉：公元1813年（嘉庆十八年）。",
      "鸾飘凤泊：比喻英俊之士落魄沉沦，亦兼寓夫妻离别意。",
      "“似春水”二句：五代南唐宰相冯延巳有《谒金门》词，名句云：“风乍起，吹皱一池春水”，中主李璟戏语之曰：“吹皱一池春水，干卿底事？”此用其意。",
      "“也何聊”三句：谓何尝愿意如五代吴越王钱镠那样奢侈优裕，显赫于家乡。聊，愿意。广陵，今江苏扬州。吴市，指苏州，与扬州皆当时吴越之地的大都会。",
      "燕邯侠子：燕指古燕国，国都为蓟（北京），邯指河北邯郸，为赵国都城。古称燕赵之地多侠士，故以为代称。",
      "断莫：千万不要。",
      "木叶怨：指《木叶词》，词后有小注：“店壁上有‘一骑南飞’四字，为《满江红》起句，成如干首，名之曰《木叶词》，一时和者甚众，故及之。”按：定庵词集中无此组词。罢论：罢休之论，指作罢了经国纬世之志，誓愿隐逸草野江湖。"
    ]
  },
  {
    "id": "adcfe4db5fab4a489b02ba6d493bcc15",
    "title": "菩萨蛮",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "文廊匼匝屏风曲。轻寒恻恻侵帘箔。秋思正沉吟。秋阴几许深。",
      "无言垂翠袖。粉蝶窥人瘦。蝶也不禁秋。凉花相对愁。"
    ]
  },
  {
    "id": "adcfe4db5fab4a487da5a6dbf686c1c2",
    "title": "梦芙蓉本意",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "背灯敧凤枕。见一珠秋弄，水裙风鬓。露华无力，飞下珊珊影。又微芒不定，月坠金波孤迥。小立空塘，怨红衣半卸，消受夜凉紧。",
      "脉脉鸳鸯暝正稳。乍莲房、粉坠惊初醒。香重烟轻，愁绝共幽映。五更魂魄冷。吟断锦云休讯。捐佩疑寒，更凌波恐湿，塘外晓风阵。"
    ]
  },
  {
    "id": "adcfe4db5fab4a481d2bad62cf7db299",
    "title": "卜算子·頠独立士女",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "拜起月初三，月比眉儿瘦。不遣红灯照画廊，缥缈临风袖。",
      "庭院似清湘，人是湘灵否。谁写长天秋思图，熨得栏干透。"
    ]
  },
  {
    "id": "adcfe4db5fab4a48f29ff18ef8c10ea2",
    "title": "点绛唇",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "日落花梢，恹恹春倦何时省。纱窗又暝。黄月蒙蒙影。",
      "没个商量，除是和愁等。罗衣冷。香阶红阵。燕子归期定。"
    ]
  },
  {
    "id": "adcfe4db5fab4a4886b91202fb6396da",
    "title": "虞美人",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "纱窗暝色低迷绿。犹未传银烛。春寒瑟瑟晚来添。玉钏微闻应是换吴棉。",
      "金炉香篆愔愔堕。新月窥人坐。湘帘放下悄含颦。生怕梨花和月射啼痕。"
    ]
  },
  {
    "id": "adcfe4db5fab4a48c478f3d6e64166b2",
    "title": "洞仙歌",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "一梳春月，淡溶溶欲上，鸾尾云晴碧天扫。正文窗四扇，缥缈华空，晶艳艳，玉女明灯一笑。",
      "几番携手处，昙誓天边，寒绿深深帐纱悄。亲手采琼芝，著玉盘中，添香水、养花还小。",
      "见说道、仙家梦都无，便梦也如烟，晓凉欺觉。"
    ]
  },
  {
    "id": "adcfe4db5fab4a487093d139dabb5ac5",
    "title": "醉太平",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "长吟短吟。恩深怨深。天边一曲瑶琴。是鸾心凤心。",
      "香沈漏沈。魂寻梦寻。玉阶良夜愔愔。有花阴月阴。"
    ]
  },
  {
    "id": "adcfe4db5fab4a4825eb6af72cb07851",
    "title": "清平乐",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "垂杨近远。玉鞚行来缓。三里春风韦曲岸。目断那人庭院。",
      "驻鞭独自思惟。撩人历乱花飞。日暮春心怊怅，可能纫佩同归。"
    ]
  },
  {
    "id": "adcfe4db5fab4a48ac8a4d397ce0e513",
    "title": "太常引",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "一身云影堕人间。休认彩鸾看。花叶寄应难。又何况、春痕袖斑。",
      "似他身世，似他心性，无恨到眉弯。月子下屏山。算窥见、瑶池梦还。"
    ]
  },
  {
    "id": "adcfe4db5fab4a48bde5183fa9366741",
    "title": "端正好",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "数年华闲中黯黯。记不起、谁思谁怨。金炉香袅昼沈沈，并叠作，闲愁片。",
      "月明花满天如愿。也终有、酒阑灯散。不如被冷更香销，独自去，思千遍。"
    ]
  },
  {
    "id": "adcfe4db5fab4a4844533268a76f254a",
    "title": "霓裳中序第一霓裳羽衣之曲今不传，戏补之",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "当筵问古月。谁向其间起宫阙。风马云车历历。见桂葆、乍迎娇如雪。",
      "遥空闻说。说夜来、天袂凉绝。惊鸿起，素衣二八，舞罢老蟾泣。",
      "飘忽。长风吹急。竟天上、人间了隔。仙声一半记得。",
      "汉武秦皇，有路难觅。开元庆佳节。算合乐、图中应识。",
      "尊前祝，千秋万岁，不须有离别。"
    ]
  },
  {
    "id": "adcfe4db5fab4a4842bde67c5fc030dc",
    "title": "长相思·二首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "仙参差。佩参差。数罢鸾期又凤期。彩云西北飞。",
      "箫一枝。笛一枝。吹得春空月堕时。有中人未归。"
    ]
  },
  {
    "id": "adcfe4db5fab4a4842bde67c5f8906f4",
    "title": "长相思·二首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "住西楼。话西楼。好梦如云不自由。唤人饧倦眸。",
      "忆从头。诉从头。银汉茫茫入夜流。人间无尽愁。"
    ]
  },
  {
    "id": "adcfe4db5fab4a4828007e7cd5d0d2b2",
    "title": "天仙子·自赋所藏叶小鸾眉纹诗砚",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "天仙偶厌住琼楼。乞得人间一度游。被谁传下小银钩。",
      "烟淡淡，月柔柔。伴我熏香伴我修。"
    ]
  },
  {
    "id": "adcfe4db5fab4a485298c202625fb2a3",
    "title": "瑶华挠双成画像",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "云英嫁了，弄玉归来，向翠楼琼户。虚无万叠，试问取、金阙西厢何处。容华绝代，是王母、前头人数。看紫衣、仙佩非耶，汉殿夜凉归去。",
      "低鬟小按霓裳，唱月底仙声，记否亲遇。霞宫侍宴，浑忘了、听水听风前度。天青海碧，也只合、其中小住。笑人间、儿女聪明，倒写成双名字。"
    ]
  },
  {
    "id": "adcfe4db5fab4a48e429ae79023b8a28",
    "title": "如梦令",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "本是花宫么凤。降作人间情种。不愿住人间，分付药炉烟送。",
      "谁共。谁共。三十六天秋梦。"
    ]
  },
  {
    "id": "adcfe4db5fab4a48602d2d9e8992b049",
    "title": "高阳台",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "嚼曲含香，吹笙聘月，华年心绪愔愔。十二重帘，重重阁住春阴。花魂蝶梦飞难度，倩何人、料理幽襟。问春人，知否园亭，啼遍流莺。",
      "生愁一点朝云散，把青梅细数，红豆闲吟。尚怯馀寒，争教负了香衾。痴鬟不放熏篝稳，坠猩红、半幅吴绫。启湘屏，多病心情，忘系花铃。"
    ]
  },
  {
    "id": "adcfe4db5fab4a48f79d8e4ed2620886",
    "title": "喝火令",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "欲赋仙模样，空愁彩笔雕。藕丝衫子郁金翘。立到水芝花上，罗袜未香消。",
      "端正当窗户，停匀亸步摇。断无幽意上眉梢。只恐凝妆，只恐背人娇。",
      "只恐梦回香泪，揩上枕头绡。"
    ]
  },
  {
    "id": "adcfe4db5fab4a48dc41f87c411eef44",
    "title": "木兰花慢",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "问人天何事，最飘渺，最销沈。算第一难言，断无人觉，且自幽寻。香兰一枝凭瘦，问香兰、何苦伴清吟。消受工愁滋味，天长地久愔愔。",
      "兰襟。一丸凉月，堕似他心。有梦诉依依，香传袅袅，眉锁深深。故人碧空有约，待归来、天上理天琴。无奈游仙觉后，碧云垂到而今。"
    ]
  },
  {
    "id": "adcfe4db5fab4a489b02ba6d8ed3083e",
    "title": "菩萨蛮",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "行云欲度帘旌去。啼花恨草无重数。吟淡口脂痕。秋心自觉温。",
      "秋怀珠与玉。写上罗笺薄。暮暮与朝朝。工愁要福销。"
    ]
  },
  {
    "id": "adcfe4db5fab4a48ffa17783b09806b9",
    "title": "台城路送姚怡云之江南",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "平生未信江南好，输君者番归去。明月扬州，古来英丽，端合仙才人在。俊游目许。有载酒词场，吹箫仙侣。艳想秾愁，一齐翻入四红谱。",
      "西风吟绪正苦。又牵情冶柳，离恨千缕。瘦砚敲霜，古笺啼月，真个销凝无主。相思怨汝。教独自凭楼，冷吟谁语。一掬芙蓉，送君肠断句。"
    ]
  },
  {
    "id": "adcfe4db5fab4a488ec6222e0717defc",
    "title": "鹊桥仙",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "飘零也定，清狂也定，莫是前生计左。才人老去例逃禅，问割到、慈恩真个。",
      "吟诗也要，从军也要，何处宗风香火。少年三五等闲看，算谁更、惊心似我。"
    ]
  },
  {
    "id": "adcfe4db5fab4a4892a6439ee8177d60",
    "title": "浪淘沙·有寄",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "别梦醒天涯。怊怅年华。怀人无奈碧云遮。我自低迷思锦瑟，谁怨琵琶。",
      "小字记休差。年经些些。苏州花月是儿家。紫杜红兰闲掐遍，何处蘋花。"
    ]
  },
  {
    "id": "adcfe4db5fab4a483c1eda934bd18d28",
    "title": "水调歌头·寄徐二义尊大梁",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "去日一以驶，来日故应难。故人天末不见，使我思华年。结客五陵英少，脱手黄金一笑，霹雳应弓弦。意气渺非昔，行役亦云艰。",
      "湖海事，感尘梦，变朱颜。空留一剑知己，夜夜铁花寒。更说风流小宋，凄绝白杨荒草，谁哭墓门田。游侣半生死，想见涕潺湲。"
    ]
  },
  {
    "id": "adcfe4db5fab4a4873f48536417d0296",
    "title": "水调歌头",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "风雨飒然至，竟日作清寒。我思芳草不见，忽忽感年华。忆昔追随日久，正把心魂相守，灯火四更天。高唱夜乌起，当作古人看。",
      "一枝榻，一炉茗，宛当前。几声草草休送，万古遂茫然。仙字蟫饥不食，故纸蝇钻不出，陈迹太辛酸。一掬大招泪，洒向暮云间。"
    ]
  },
  {
    "id": "adcfe4db5fab4a4823f6ea2c9ec2cb9d",
    "title": "点绛唇·十月二日马上作",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "appreciation": "上片开头便由骑马出游写起。先写骑马出游的风貌。“一帽红尘”，点明出游时风尘仆仆， 同时，还说明了出游所经之路是尘埃飞扬的闹市。再写骑马出游的行踪，以“韦杜人家北”代指清都京师中的显贵豪门的住宅区。随后， 写所见到的显贵豪门住宅区的楼台，并以“满城风色”作比，认为有“隔”。作者在此未发一个议论， 但却表示了对显贵豪门厌弃的态度。\n下片转写飞鸿南去。飞鸿飞去的地方正是作者家乡所在的江南，于是，禁不住对家乡的思念而“目送飞鸿”，一直望到飞鸿的影子在远天消失。作者的思乡之心便飞过了隔绝的关山，从千迭的乱云中穿过，想象到家乡可能也正是千里飞雪。下片写南去的飞鸿，进而抒发了思乡之情，表面上看来与上片表达的思想关系不大，实际上，越写思乡之切，就越使得对显贵豪门厌弃的态度更加鲜明。\n词的上、下两片，虽各有侧重，但又是完整的一体。两片相接，照视线的移动，由望高楼到望空中，再到望飞鸿，合理而自然。全词无议论，以形象的语言写所见、所想，再透过所见、所想显露出要表达的思想。写所想，能驰骋想象，飞过关山，穿过乱云，展现了千里飞雪的壮阔图景。",
    "content": [
      "一帽红尘，行来韦杜人家北。满城风色，漠漠楼台隔。",
      "目送飞鸿，景入长天灭。关山绝，乱云千叠，江北江南雪。"
    ],
    "translation": "帽上积着城市中的风尘，我来到都城的城北。城中正刮着大风，卷起尘土，满城都漠漠一片，人家的楼台隔着尘土，模糊不清。\n我仰望飞雁，直到雁影消失在遥远的天空中。天边的山脉一线，云层重重叠叠，要下雪了，这雪花将洒遍大江南北。",
    "annotation": [
      "点绛唇：词牌名，四十一字，上片三仄韵，下片四仄韵。《清真集》入“仙吕调”，元北曲同，但平仄句式略异，今京剧中犹常用之。",
      "一帽：暗用“侧帽”典。《周书·独孤信传》：“（独孤）信在秦州，尝因猎，日暮，驰马入城，其帽微侧。吉旦，而吏民有戴帽者，咸慕信而侧帽焉。其为邻境及士庶所重如此。”本处取其风流自赏意。宋·陈纪《倦寻芳》：“满簪霜雪，一帽尘埃，消几寒食。”红尘：闹市的飞尘。",
      "韦杜：唐代韦氏、杜氏的并称。韦氏居韦曲，杜氏居杜曲，皆在长安城南，世为望族。时称“韦杜”，世人有“城南韦杜，离天尺五”之称。这里指北京城中贵族豪门所集中居住的地方。",
      "“满城”二句：全城的豪门楼台广漠一片，但又互相隔绝。暗示对豪门之间争斗的厌倦。漠漠：形容分布。",
      "目送飞鸿：眺望天边雁影。",
      "景：同“影”，这里指雁影。",
      "关山：关隘和山川。这里指北京郊区的西山等。"
    ]
  },
  {
    "id": "adcfe4db5fab4a48591294ab1adb1904",
    "title": "瑶台第一层",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "无分同生偏共死，天长恨较长。风灾不到，月明难晓，昙誓天旁。偶然沦谪处，感俊语小玉聪狂。人间世，便居然愿作，长命鸳鸯。幽香。",
      "兰言半枕，欢期抵过八千场。今生已矣，玉钗鬟卸，翠钏肌凉。赖红巾入梦，梦里说、别有仙乡。渺何方。向琼楼翠宇，万古携将。"
    ]
  },
  {
    "id": "adcfe4db5fab4a488f1c2c4be2e29a0d",
    "title": "行香子·匠中书怀与汪宜伯",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "跨上征鞍。红豆抛残，有何人、来问春寒。昨宵梦里，犹在长安。在凤城西，垂杨畔，落花间。",
      "红楼隔雾，珠帘卷月，负欢场、词笔阑珊。别来几日，且劝加餐。恐万言书，千金剑，一身难。"
    ]
  },
  {
    "id": "adcfe4db5fab4a4819c87237cb1eeddb",
    "title": "醉太平·匠中作",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "鞍停辔停。云行树行。东风昨夜吹魂。过青山万痕。",
      "春浓梦沈。愁多酒醒。一天飞絮愔愔。搅离怀碎生。"
    ]
  },
  {
    "id": "adcfe4db5fab4a480f9e85710955aa26",
    "title": "唐多令·匠中书怀",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "二十五长亭。垂杨照眼青。付春风、短梦零星。斜倚雕鞍无气力，浑不似，俊游人。",
      "春意太憨生。春愁唤不醒。负华年、谁更怜卿。惟有填词情思好，无恙也，此花身。"
    ]
  },
  {
    "id": "adcfe4db5fab4a482a7a38c4bb18fa72",
    "title": "浪淘沙·舟中夜起",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "幽梦四更醒。欸乃声停。吴天月落半江阴。蓦地横吹三孔笛，聘取湘灵。",
      "螺髻锁娉婷。烟雾青青。看他潮长又潮平。香草美人吟未了，防有蛟听。"
    ]
  },
  {
    "id": "adcfe4db5fab4a480f2d56ec23e3d421",
    "title": "菩萨蛮·效蕃锦集",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "娇鬟堆枕钗横凤。青春酒压杨花梦。翠被夜徒熏。娇郎痴若云。",
      "波痕空映袜。艳净如笼月。明月上春期。轻红擘荔枝。"
    ]
  },
  {
    "id": "adcfe4db5fab4a484334969f38d2385d",
    "title": "蝶恋花",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "酒压春愁春卷絮。燕子归来，苦说年华误。半晌怀人搔首伫。落梅风急闲庭暮。",
      "辛苦痴怀何用诉。曲曲香痕，曲到无凭据。安顿惜花心事处。谢他昨夜风和雨。"
    ]
  },
  {
    "id": "adcfe4db5fab4a488ced4a6b9e91e27e",
    "title": "水龙吟·頠家绣山《听琴听箫图》",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "红楼一角沈沈，那厢灯火秋娘院。露寒花重，愁多指涩，酒醒人远。蓦听离鸾，旋来泣凤，累人猜遍。有相思两字，呼之欲出，秋意裂，冰纹断。",
      "两下衷情低按。者沉吟、偿他凄怨。分明不是，山重水叠，几痕纱幔。六曲春星，二分明月，可怜齐转。把芳心整起，兜衾傍枕，倘能寻见。"
    ]
  },
  {
    "id": "adcfe4db5fab4a48602d2d9ee355ca5e",
    "title": "高阳台",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "南国伤谗，西洲怨别，泪痕淹透重衾。一笛飞来，关山何处秋声。秋花绕帐瞢腾卧，醒来时、芳讯微闻。费猜寻，乍道向兰奴，气息氛氲。",
      "多愁公子新来瘦，也何曾狂醉，绝不闲吟。璧月三圆，江南消息沈沈。魂消心死都无法，有何人、来慰登临。劝西风，将就些些，莫便秋深。"
    ]
  },
  {
    "id": "adcfe4db5fab4a481797297e25807178",
    "title": "鹊踏枝过人家废园作",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "漠漠春芜春不住。藤刺牵衣，碍却行人路。偏是无情偏解舞。蒙蒙扑面皆飞絮。",
      "绣院深沈谁是主。一朵孤花，墙角明如许。莫怨无人来折取。花开不合阳春暮。"
    ]
  },
  {
    "id": "adcfe4db5fab4a488ec6222e3cb1c315",
    "title": "鹊桥仙",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "文窗一碧，萧萧相倚，静袅茶烟一炷。箨龙昨夜叫秋空，似怨道、天寒如许。",
      "安排疏密，商量肥瘦，自斸苔痕辛苦。从今翠袖不孤清，特著个、红妆伴汝。"
    ]
  },
  {
    "id": "adcfe4db5fab4a4848322dbfa02a3777",
    "title": "金缕曲·蠠祗敩罨蝞小像题词",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "老矣东阳沈。算平生、徵歌说剑，十分疏俊。太华秋高攀云上，百首淋浪诗兴。有多少、唐愁汉恨。忽地须弥藏芥里，取一痕、瘦石摩挲认。颠岂敢，癖差近。",
      "伊余顽质君休问。笑年来、光芒万丈，被他磨尽。愧煞平原佳公子，骏马名姝投赠。只东抹、西涂还肯。两载云萍交谊在，更十行、斜墨匆匆印。他日展，寄芳讯。"
    ]
  },
  {
    "id": "adcfe4db5fab4a481ac0fe7018a7b83b",
    "title": "摸鱼儿·够亥六月留别新安作",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "者溟蒙、江云岳雨，是谁招我来住。空桑三宿犹生恋，何况三年吟绪。来又去。可题遍、莲花六六峰头路。幽怀更苦。问官阁梅花，谁家公子，来咏断魂句。",
      "眠餐好，多谢濒行嘱咐。吾家有妹工赋。相思咫尺江关耳，切莫悲欢自诉。君信否。只我已、年来习气消花絮。词章不作。倘绝业成时，年华尚早，听我壮哉语。"
    ]
  },
  {
    "id": "adcfe4db5fab4a48b194ec02cfe4b3d7",
    "title": "卖花声舟过白门有纪",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "帆饱秣陵烟。回首依然。红墙西去小长干。好个当垆人十五，春满垆边。",
      "如此六朝山。消此鸦鬟。雨花云叶太阑珊。百里江声流梦去，重到何年。"
    ]
  },
  {
    "id": "adcfe4db5fab4a489aa8d693ea7b7b37",
    "title": "百字令苏州晤归夫人佩珊索题其集",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "扬帆十日，正天风吹绿，江南万树。遥望灵岩山下气，识有仙才人住。一代词清，十年心折，闺阁无前古。兰霏玉映，风神消我尘土。",
      "人生才命相妨，男儿女士，历历俱堪数。眼底云萍才合处，又道伤心羁旅。南国评花，西湖吊旧，东海趋庭去。红妆白也，逢人夸说亲睹。"
    ]
  },
  {
    "id": "adcfe4db5fab4a482ee238bfdeb71bda",
    "title": "摸鱼儿",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "数东南、千岩万壑，君家第一奇秀。云消缥缈峰峦下，闲锁春寒十亩。春乍漏。有樵笛来时，报道燕支透。花肥雪瘦。向寂寂空青，潺潺古碧，铁干夜龙吼。",
      "幽人喜，扶杖欣然而走。酒神今日完否。山妻妆罢浑无事，供佛瓶中空久。枝在手。好赠是、芦帘纸阁归来守。寒图写就。看画稿奴偷，词腔婢倚，清梦不僝僽。"
    ]
  },
  {
    "id": "adcfe4db5fab4a48c06d38d680234f8f",
    "title": "减兰",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "人天无据。被侬留得香魂住。如梦如烟。枝上花开又十年。",
      "十年千里。风痕雨点斓斑里。莫怪怜他。身世依然是落花。"
    ]
  },
  {
    "id": "adcfe4db5fab4a4857659484590c063e",
    "title": "长相思",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "海棠丝。杨柳丝。小别风丝雨也丝。春愁乱几丝。",
      "早寒时。暮寒时。江上春潮平岸时。谢庭书到时。"
    ]
  },
  {
    "id": "adcfe4db5fab4a486e1ca32d4b32c1b0",
    "title": "满江红·代家大人题苏刑部寒山奉使卷子",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "草白云黄，壁立起，塞山青陡。谁貌取、书生骨相，健儿身手。地拱龙兴犄角壮，时清鹭斥消烽久。仗征人，笛里叫春回，歌杨柳。",
      "飞鸿去，泥踪旧。奇文在，佳儿守。问摩挲三五，龙泉在否。我亦高秋三扈跸，穹庐落日鞭丝骤。对西风，挂起北征图，沾双袖。"
    ]
  },
  {
    "id": "adcfe4db5fab4a486eb3a46554ed5676",
    "title": "台城路",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "城西一角临官柳，阴阴画楼低护。冶叶倡条，年年见惯，露里风中无数。谁家怨女。有一种工愁，天然眉妩。红烛欢场，惺忪敛袖正无语。",
      "相逢纵教迟暮。者春潮别馆，牢记迎汝。我亦频年，弹琴说剑，憔悴江东风雨。烦卿低诉。怕女伴回眸，晓人心绪。归去啼痕，夜灯瞧见否。"
    ]
  },
  {
    "id": "adcfe4db5fab4a481146b84d45e2da94",
    "title": "百字令锠腢大琴南",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "深情似海，问相逢初度，是何年纪。依约而今还记取，不是前生夙世。放学花前，题诗石上，春水园亭里。逢君一笑，人间无此欢喜。",
      "无奈苍狗看云，红羊数劫，惘惘休提起。客气渐多真气少，汩没心灵何已。千古声名，百年担负，事事违初意。心头阁住，儿时那种情味。"
    ]
  },
  {
    "id": "adcfe4db5fab4a48ed6182ef568d7f6c",
    "title": "金缕曲·怠亍生",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "海上云萍遇。笑频年、开樽说剑，登楼选赋。十万狂花如梦寐，梦里花还如雾。问醒眼、看时何许。侬已独醒醒不惯，悔黄金、何不教歌舞。明月外，思清苦。",
      "奇才未必天俱妒。只君家、通眉长爪，偶然仙去。花月湖山骄冶甚，一种三生谁付。只片语、告君休怒。收拾狂名须趁早，鬓星星、渐近中年路。容傍我，佛灯住。"
    ]
  },
  {
    "id": "adcfe4db5fab4a4886b91202aaa1fdd7",
    "title": "虞美人",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "江湖听雨归来客。手剪吴淞碧。笛声叫起倦魂时。飞过蒙蒙香雪一千枝。",
      "少年多少熏兰麝。金凤钗梁挂。年来我但写莲经。要伴荒庵一粟夜灯青。"
    ]
  },
  {
    "id": "adcfe4db5fab4a489122583ac4690bfa",
    "title": "湘月戌春泛舟西湖赋此",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "湖云如梦，记前年此地，垂杨系马。一抹春山螺子黛，对我轻颦姚冶。苏小魂香，钱王气短，俊笔连朝写。乡邦如此，几人名姓传者。",
      "平生沈俊如侬，前贤倘作，有臂和谁把。问取山灵浑不语，且自徘徊其下。幽草黏天，绿荫送客，冉冉将初夏。流光容易，暂时着意潇洒。"
    ]
  },
  {
    "id": "adcfe4db5fab4a4873f4853682b85021",
    "title": "水调歌头",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "落日万艘下，气象一何多。何人轻掷纱帽，帆影掠天过。鄃上通侯如彼，江左夷吾若此，不奈怒鲸何。挥手谢公等，径欲卧烟萝。",
      "当局者，问何似，此高歌。著书传满宾客，馀事貌渔蓑。贱子平生出处，虽则闲鸥野鹭，十五度黄河。面皱怕窥景，狂论亦消磨。"
    ]
  },
  {
    "id": "adcfe4db5fab4a4873f48536b3df1f29",
    "title": "水调歌头",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "当局荐公起，清望益嵯峨。旌旗者番南下，百骑照涛波。帝念东南民瘼，一发牵之头动，亲问六州鹾。宾客故人喜，愁绪恐公多。",
      "公此去，令公喜，法如何。金钱少府百万，挽入鲁阳戈。公是登场鲍老，莫遣登场郭老，辩口尚悬河。猿鹤北山下，一任檄文过。"
    ]
  },
  {
    "id": "adcfe4db5fab4a4815322c160ef5e516",
    "title": "菩萨蛮·汉宫薰炉",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "冶蓝活翠沈沈碧。人间无此消魂色。谁爇此炉香。才人居未央。",
      "摩挲还未忍。心上温黁肯。梦到古长安。茂陵春雨寒。"
    ]
  },
  {
    "id": "adcfe4db5fab4a48c478f3d68a2a9743",
    "title": "洞仙歌",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "江东猿鹤，识人间花事。十丈辛夷着花未。忆春分尚早，梅信才完，花开了、狂蝶痴莺都睡。",
      "此花开近处，不是朱楼，杰阁三层绝依倚。高与玉山齐，露下遥天，定敕令、井桃回避。又七载、低颜软尘红，向金马词场，讯他荣悴。"
    ]
  },
  {
    "id": "adcfe4db5fab4a48c478f3d6ba0943f7",
    "title": "洞仙歌",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "香车枉顾，记临风一面，赠与琅玕簇如箭。奈西风信早，北地寒多，埋没了、弹指芳华如电。",
      "琴边空想像，陈迹难寻，谁料焦桐有人荐。甘受灶丁怜，紫玉无言，惭愧煞、主人相见。",
      "只未必、香魂夜归来，诉月下重逢，三生清怨。"
    ]
  },
  {
    "id": "adcfe4db5fab4a4879bb00133543a773",
    "title": "江城子",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "不容红豆擅相思。谢芳姿。嫁多髭。长爪仙人，化去已多时。屏角迷藏帘畔景，留客罢，怪来迟。",
      "小窗梅雨浥空卮。掬芳蕤。播幽篱。疗可枯禅，难疗有情痴。各有伤心茶话在，各焙出，鬓边丝。"
    ]
  },
  {
    "id": "adcfe4db5fab4a48c1a31b548a681000",
    "title": "百字令",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "江郎未老，尚追陪彩笔，多情俊侣。禁苑山光天尺五，西北朱甍无数。珂佩晨闲，文章秋横，祓禊西山雨。尊前酹起，茶陵来和诗句。",
      "猛记旧约湖山，长湾消夏，一舸寻幽去。裙褶留仙无处问，瑟瑟秋荷南浦。易稳鸥眠，难消虹气，且合词场住。桥名相似，吟鞭醉失归路。"
    ]
  },
  {
    "id": "adcfe4db5fab4a48606d191e5d22b405",
    "title": "青玉案",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "钱塘词伯春怀动。正献罢，长杨颂。门外缁尘飞玉鞚。长条冶叶，明窗画出，西子湖边梦。",
      "三生清怨凭谁送。悔向灵和殿前种。头白沈郎官供奉。要添几笔，蒙蒙飞絮，漠漠春芜重。"
    ]
  },
  {
    "id": "adcfe4db5fab4a48d8514caf92486df0",
    "title": "南乡子",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "相见便情长。只有琅琊大道王。三百年来文物感，苍茫。身到亭亭九友旁。",
      "梅雨好凄凉。黦我丹青一扇香。袖里珍擎怀里握，收藏。合配君家赋九行。"
    ]
  },
  {
    "id": "adcfe4db5fab4a48b7b00acd070542e2",
    "title": "鹧鸪天·頠躘塎煮《湖山旧雨轩图》",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "双桨鸥波又一时。大堤秋柳梦中垂。关心我亦重来客，牢落黄金揖市儿。",
      "长铗怨，破箫词。两般合就鬓边丝。兔毫留住伤心影，输与杭州老画师。"
    ]
  },
  {
    "id": "adcfe4db5fab4a48fc56a78189debc3e",
    "title": "贺新郎",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "梦断秋无际。滞幽人、一天残照，苍凉诗意。何处帘栊何处院，金管玉箫浓醉。有词客、如云而至。侬有词场云水外，但凭栏、送尽征鸿字。芳讯杳，九华佩。",
      "春人只为春愁死。几曾谙、篱边酒冷，笛边风起。性懒情多兼骨傲，直得销魂如此。与涧底、孤松一例。谁料平原佳公子，也一般、识得秋滋味。秋士怨，可知矣。"
    ]
  },
  {
    "id": "adcfe4db5fab4a484673f51082f51f90",
    "title": "凤凰台上忆吹箫",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "白昼高眠，清琴慵理，闲官道力初成。任东华人笑，大隐狂名。侥幸词流云集，许陪坐、裙屐纵横。看花去，哀歌弦罢，策蹇春城。",
      "连旬。朝回醉也，纵病后伤多，酒又沾唇。对杜陵句里，万点愁人。惹使鲁阳戈在，挽红日、重作青春。江才尽，抽思骋妍，甘避诸宾。"
    ]
  },
  {
    "id": "adcfe4db5fab4a48627e01b87d29be23",
    "title": "暗香",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "一帆冷雨，有吴宫秋柳，留客小住。笛里逢人，仙样风神画中语。我是瑶华公子，从未识、露花风絮。但深情、一往如潮，愁绝不能赋。",
      "花雾。障眉妩。更明烛画桥，催打官鼓。琐窗朱户。一夜乌篷梦飞去。何日量珠愿了，月底共、商量箫谱。持半臂、亲也来，忍寒对汝。"
    ]
  },
  {
    "id": "adcfe4db5fab4a482ee238bf2d0a36f7",
    "title": "摸鱼儿",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "笑银釭，一花宵绽，当筵即事如许。我侬生小幽并住，悔不十年吴语。凭听取。算未要量珠，双角山头路。生来蓬户。只阿母憨怜，年华娇长，寒暖仗郎护。",
      "筝和笛，十载教他原误。人生百事辛苦。五侯门第非侬宅，胜可五湖同去。卿信否。便千万商量，千万依分付。花间好住。倘燕燕归来，红帘双卷，认我写诗处。"
    ]
  },
  {
    "id": "adcfe4db5fab4a482c9b0fc4d4b32e9f",
    "title": "浪淘沙·映愿",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "云外起朱楼。缥缈清幽。笛声叫破五湖秋。整我图书三万轴，同上兰舟。",
      "镜槛与香篝。雅憺温柔。替侬好好上帘钩。湖水湖风凉不管，看汝梳头。"
    ]
  },
  {
    "id": "adcfe4db5fab4a4819fb385bde1b26ce",
    "title": "洞仙歌·鄠缬鸾巢录别",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "高楼灯火，已四更天气。吴语喁喁也嫌碎。者新居颇好，旧恨堪销，壶漏尽、侬待整帆行矣。",
      "从今梳洗罢，收拾筝箫，匀出工夫学书字。鸩鸟倘欺鸾，第一难防，须嘱咐、莺媒回避。只此际、萧郎放心行，向水驿寻灯，山程倚辔。"
    ]
  },
  {
    "id": "adcfe4db5fab4a486d98c0c37deaf662",
    "title": "清平乐·二首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "人天辛苦。恩怨谁为主。几点枇杷花下雨。葬送一春心绪。",
      "梦中月射啼痕。卷中灯灺诗痕。一样嫦娥瞧见，问他谁冷谁温。"
    ]
  },
  {
    "id": "adcfe4db5fab4a486d98c0c3d8f17ed9",
    "title": "清平乐·二首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "万千名士。慰我伤谗意。怜我平生无好计。剑侠千年已矣。",
      "西溪西去烟霞。茅庵小有梅花。绣佛长斋早早，忏渠燕子无家。"
    ]
  },
  {
    "id": "adcfe4db5fab4a484fb22b93b1b35700",
    "title": "法曲献仙音",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "蓝布衫儿，墨紬裙子，未要艳妆明抹。小小吴舠，山平水软，略昉鸱夷一舸。",
      "待月上，清风细，无眠傍人坐。",
      "倦无那。细商量、隐沦休错。年经小，料理五湖清妥。",
      "绕屋种梅花，折梅花、供佛供我。相鹤书成，又烦卿紬校灯火。",
      "笑平生清恙，闲话一番医可。"
    ]
  },
  {
    "id": "adcfe4db5fab4a48ca25e0d71042a912",
    "title": "惜秋华輠襔簪",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "瑟瑟轻寒，正珠帘晓卷，秋心凄紧。瘦蝶不来，飘零一天宫粉。莫令真个敲残，留傍取、玉妆台近。窥镜。乍无人，一笑平添幽韵。",
      "芳讯寄应准。待穿来弱线，似玲珑情分。移凤褥，欹宝枕，露干香润。秋人梦里相逢，记欲堕、又还黏鬓。醒醒。海棠边、慰他凉靓。"
    ]
  },
  {
    "id": "adcfe4db5fab4a48ed838a6a1f51deae",
    "title": "减兰輠畔孲",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "栏干斜倚。碧琉璃样轻花缀。惨绿模糊。瑟瑟凉痕欲晕初。",
      "秋期此度。秋星淡到无寻处。宿露休搓。恐是天孙别泪多。"
    ]
  },
  {
    "id": "adcfe4db5fab4a48086ddbf71b4781cc",
    "title": "露华輠孔手",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "一痕轻软，受尽日沈沈，禅榻香满。别样珑松，小擘露华犹泫。斜挑玉柱停匀，握处兜罗难辨。幽佳地，龙涎罢烧，银叶微暖。",
      "空空妙手亲按。是金粟如来，曾现好相曾现。祗树天花，一种庄严谁见。想因特地拈花，悟出真如不染。维摩室，茶瓯经卷相伴。"
    ]
  },
  {
    "id": "adcfe4db5fab4a48517e93edc452108c",
    "title": "湘月",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "勾留几日，把六朝俊语，取次听熟。只说西洲清怨极，谁分者般秾福。北海琴尊，东山弦管，小部泠泠曲。昨宵梦里，画屏犹自银烛。",
      "别后小有清吟，都无狂醉，冷煞闲官阁。看取萧萧鸾尾影，翠袖天寒同宿。铁笛吹残，瑶笺谱剩，料得怜幽独。一枝赠我，安排早有金屋。"
    ]
  },
  {
    "id": "adcfe4db5fab4a48f32f182ec6f5dc65",
    "title": "浣溪沙",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "春倦如云不自持。起书花叶畏人知。斜阳倭妥绣帘垂。",
      "凤约倥偬难解恨，莺期懊恼莫填词。泪痕红上海棠枝。"
    ]
  },
  {
    "id": "adcfe4db5fab4a4812f4d5da2187e918",
    "title": "卜算子",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "江上有高楼，可似湖楼迥。楼外文波曲曲通，不驻惊鸿影。",
      "蘋叶弄斜晖，兰蕊雕明镜。剪尽秋花漠漠寒，人卧江南病。"
    ]
  },
  {
    "id": "adcfe4db5fab4a48c478f3d6a42a5edf",
    "title": "洞仙歌",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "平生有恨，自酸酸楚楚。十五年来梦中绪。是纱衣天气，帘卷斜阳，相见了、有阵疏疏微雨。",
      "临风针线净，爱惜馀明，抹丽鬘低倚当户。庭果熟枇杷，亲蘸糖霜，消受彻、甘凉心腑。索归去、依侬梦儿寻，怕不似儿时，那般庭宇。"
    ]
  },
  {
    "id": "adcfe4db5fab4a48602d2d9ec25ce7ba",
    "title": "高阳台",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "宫烛凄烟，庭梅妒月，扬州曾记元宵。几度相逢，云萍依旧飘萧。谢娘风格清寒甚，捧红丝、劝写无聊。尽孤他，明月楼台，夜夜吹箫。",
      "明知相约非相误，奈莺期不定，鸾镜终抛。万一重逢，墨痕留认鲛绡。青衫不渍清樽影，只模糊、红泪难销。且禁他，今夜江风，明夜江潮。"
    ]
  },
  {
    "id": "adcfe4db5fab4a4849bf3667bfabe6be",
    "title": "南浦",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "羌笛落花天，办香鞯两两，愁人归去。连夜梦魂飞，飞不到、天堑东头烟树。空邮古戍，一灯败壁然诗句。不信黄尘消不尽，摘粉搓脂情绪。",
      "登车切莫回头，怕回头还见，高城尺五。城里正端阳，香车过、多少青红儿女。吟情太苦。归来未算年华误。一剑还君君莫问，换了江关词赋。"
    ]
  },
  {
    "id": "adcfe4db5fab4a48794cbc4b7271d19e",
    "title": "齐天乐",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "东涂西抹寻常有，精灵可怜如许。兜率天中，修罗海上，各是才人无数。魂兮记取。那半壁青山，我佣曾住。花月蒙蒙，魂来魂往定相遇。",
      "多君今世相仿，东南三百载，屈指吟侣。花叶书成，云萍影合，沟水无情流去。宾朋词赋。好换了青灯，戒钟悲鼓。翻遍华严，忏卿文字苦。"
    ]
  },
  {
    "id": "adcfe4db5fab4a489aafa1fd53a0cb4e",
    "title": "绮寮怨",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "一榻茶烟午寂，落花天易阴。何人向、花外吹箫，惹清梦、飞出幽林。",
      "江东俊游今倦，被怨曲、拨起情怎禁。种闲愁，容易生苗，怕红豆，绿芜春又深。",
      "人去休操断琴。他生何许，此生有约难寻。烟锁登临。",
      "门巷昼沉沉。天涯美人憔悴，云水外，定伤心。伤心怕吟。",
      "要消遣除听、千偈音。"
    ]
  },
  {
    "id": "adcfe4db5fab4a4842bde67c9ecad5ca",
    "title": "长相思·二首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "山溶溶。水溶溶。如梦如烟一万重。谁期觉后逢。",
      "恨应同。誓应同。同礼心经同听钟。忏愁休更慵。"
    ]
  },
  {
    "id": "adcfe4db5fab4a4842bde67c46dac8c6",
    "title": "长相思·二首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "画楼高。画船摇。君领琵琶侬领箫。双鬓互见招。",
      "茗能浇。药能烧。别有今生清课饶。他生要福销。"
    ]
  },
  {
    "id": "adcfe4db5fab4a4825eb6af7f5894a31",
    "title": "清平乐",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "黄尘扑面。寒了盟鸥愿。问我名场谁教见。冷抱寒陵一片。",
      "别来容易经秋。吴天清梦悠悠。梦到一湾渔火，西山香雪归舟。"
    ]
  },
  {
    "id": "adcfe4db5fab4a4812f4d5da70322bf4",
    "title": "卜算子",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "曾在曲栏干，瞥见纱裙傍。花影蒙松细步回，月底帘钩上。",
      "重到曲栏干，记起人模样。万劫千生再见难，小影心头葬。"
    ]
  },
  {
    "id": "adcfe4db5fab4a48994304ca2dbe803e",
    "title": "丑奴儿令·沉思十五年中事",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "appreciation": "词的上半阕，作者用了寥寥数笔，就把他从十七岁以来十五年间的坎坷经历粗略地描述了一番。用了两个“纵横”，把自己怀才不遇，箫剑双负的心情形象地表达出来。才“纵横”，是说他的才能大，泪“纵横”，是说他的悲哀多。“箫心”侧重于生活中的各种幽情亲情，“剑名”则主要是大的人生追求和志向抱负，二者“双负”，作者只赢得泪纵横。\n词的下半阕，进一步写个人生活之悲：春天来时，连个关心的梦都做不成，不言没人关心自己，反言自己无倾注关心的对象；不说真实的关心，只求做个关心梦，话语中所包含的这些凄怨哀伤，是十分沉痛的。作者又巧妙地用了两个“飘零”，把自己为了功名，南北数次奔波的经历和自我安慰的复杂心情恰如其分地表现出来。看了词的最后一句话才知道，作者一生漂泊无定，如今虽有些悔怨，但他已不看重这些，因为人生本就是雪泥鸿爪，因为他已信奉了佛教。\n据史料记载，龚自珍在道光三年有信佛事。他回乡后在苏州与江沅、贝墉等几个佛门俗家弟子搅到一起，还参加了拜佛诵经。在作者的许多诗歌中，都有他学佛的印记，不少佛经上的语言，被龚自珍写入诗歌中。作者实际上是想通过学佛来解脱自己考场不得意的失落，这也是当时许多失意文人的通常做法。不过，读了这首词的最末一句，往往有一种苦涩生出，让人同情作者，这正是此词的艺术魅力所在。",
    "content": [
      "沉思十五年中事，才也纵横。泪也纵横。双负箫心与剑心。",
      "春来没个关心梦，自忏飘零。不信飘零。请看床头金字经。"
    ],
    "comment": [
      "淮阴师范学院文学院教师侯荣荣：这首词是龚自珍对渡过的人生所作的回顾总结，词中感慨自己的怀才不遇，有志难申。箫心剑名都空然辜负，飘零的人生中，涛人唯一能找到的寄托，就只有床头的佛经。这反映了诗人身处于那个时代的思想局限，今日的读者亦不必对此苛求。全词朴素，而真情灌注，凄凉感人。",
      "安庆市教育局副局长吴功华：这首词是作者回忆生平之作。“才也纵横”，自负不减当年，“泪也纵横”，则现实境遇更加不堪。“剑名”与“箫心”二者双负，作者只落得泪纵横。下片续写个人的生活之悲：春天来了，这本是个充满生命与希望的季节，但作者连个关心的梦都做不成，这是何等凄凉，何等哀痛。一个百年先觉者，一代不羁才，最终只能选择金字经陪伴终了一生，这是作者的不幸，更是时代的不幸。读罢令人叹惋不已、愤慨不已。"
    ],
    "translation": "我于沉思中回首十五年间的往事，想到自己才气纵横，却屡遭挫折，辜负了自己的理想，不禁泪流满面。\n春天来了，我却连一个好梦都作不成，我为自己已逝的年华忏悔，然而我不相信此生终将如此，请看我的床头放着佛经。",
    "intro": "《丑奴儿令·沉思十五年中事》是清代词人龚自珍所作的一首词。这首词是作者回忆生平之作，写出了一个百年先觉者，一代不羁才，不能施展才华，只能选择金字经伴终一生的悲哀。全词表达了诗人怀才不遇，壮志难酬和身世飘零的感慨。",
    "annotation": [
      "丑奴儿令：词牌名，即“丑奴儿”，又名“采桑子”等。双调四十四字，上下片各四句三平韵。",
      "十五年：这里指作者十八岁（嘉庆十四年，1809年）成人立志以来，到道光三年（1823年）的十五年。",
      "箫：指赋诗忧国的哀怨幽情。剑：指报国的雄心壮志。剑态、箫心，是龚自珍诗词中经常对举出现的两个意象。",
      "春来没个关心梦：写梦境的空虚以衬托理想的无着。关心：留心。",
      "忏：本佛教用语，指为自陈己过，悔罪祈福。这里指对渡过的岁月感到痛惜。",
      "请看床头金字经：是说想通过念佛经以解脱现实的处境。金字经：佛金字，指用金泥书就的文字。《法苑珠林》：“震旦国人书，大毗尼藏及修多罗藏银纸金书。”《南史·何敬容传》：“大同元年三月，武帝幸同泰寺，讲金字三惠经。”"
    ]
  },
  {
    "id": "adcfe4db5fab4a482ee238bf5e02a5c1",
    "title": "摸鱼儿",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "又漫天、飞花飞絮，一番春事无据。朝朝送客长亭岸，身似芦沟柳树。归计阻。但打叠吟魂，飞过黄河去。输君容与。者双髻吹笙，双声问字，双桨夜呼渡。",
      "他生约，亦在五湖烟雨。笛床歌板何处。才人病后风情死，负了莫釐龙女。还肯否。重整顿清狂，也未年华暮。幽怀漫诉。要瀹茗烦他，舣舷待我，商略买山句。"
    ]
  },
  {
    "id": "adcfe4db5fab4a48346c66cb4a7dcec1",
    "title": "清平乐·頠胡鱼门《居山卷子》",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "东南词赋。屈指尊前数。雨打风吹潮卷去。依旧能狂只汝。",
      "叩君画里禅关。忆侬梦里烟鬟。何日两枝玉笛，双双吹入春山。"
    ]
  },
  {
    "id": "adcfe4db5fab4a48c1a31b541a420ec8",
    "title": "百字令",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "龙华劫换，问何人料理，断金零粉。五万春花如梦过，难遣些些春恨。帐亸春宵，枕敧红玉，中有沧桑影。定山堂畔，白头可照明镜。",
      "记得肠断江南，花飞两岸，老去才还尽。何不绛云楼下去，同礼空王钟磬。青史闲看，红妆浅拜，回护吾宗肯。漳江一传，心头蓦地来省。"
    ]
  },
  {
    "id": "adcfe4db5fab4a48794cbc4b328a772a",
    "title": "齐天乐",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "相逢怕觅闲文字，替卿疗可春病。难道才人，风风雨雨，埋却半生幽恨。维摩消损。有如愿天花，泥人出定。一样中年，万千心绪待重整。",
      "天涯此楼休问，一番枯寂后，须画金粉。红烛填词，青绫拥被，春雨劝伊同听。参禅也肯。笑有限狂名，忏来易尽。两幅青山，两家吟料井。"
    ]
  },
  {
    "id": "adcfe4db5fab4a4881999a947322b8c9",
    "title": "好事近·欠月初十日即事",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "兰桨昨同游，今日下楼无力。嗔我凌晨来早，道不曾将息。",
      "欢容惨黛霎时并，此景最难得。别有神方持赠，为清明寒食。"
    ]
  },
  {
    "id": "adcfe4db5fab4a48cb04c4316cad56eb",
    "title": "生查子·又即事一首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "关了绿窗纱，松了湘裙衩。言病复言愁，絮絮云屏下。",
      "我已厌言愁，不理伤心话。翻愿得娇嗔，故惹莺喉骂。"
    ]
  },
  {
    "id": "adcfe4db5fab4a48865f3f88cdf6b6b4",
    "title": "鬲溪梅令羽陵春晚画册",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "矮桃花压石玲珑。似巫峰。花底鞋儿花外、月如弓。入怀同不同。",
      "郁金裙褶晚来松。倦临风。莫把胭脂先染、玉笙红。制愁词思慵。"
    ]
  },
  {
    "id": "adcfe4db5fab4a488e80b4d7ddb7888f",
    "title": "丑奴儿令",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "赤栏桥外垂杨柳，似我秋心。一阵秋阴。槭槭萧萧秋便深。",
      "佛箭容我摊经坐，细剔龛灯。多谢诗僧。明夜挈舟又羽陵。"
    ]
  },
  {
    "id": "adcfe4db5fab4a48574e3d0390ea9091",
    "title": "人月圆",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "绿珠不爱珊瑚树，情愿故侯家。青门何有，几堆竹素，二顷梅花。",
      "急得料理，成都贳酒，阳羡栽茶。甘心费尽，三生慧业，万古才华。"
    ]
  },
  {
    "id": "adcfe4db5fab4a48b2801a2e6875df13",
    "title": "天仙子",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "古来情语爱迷离。恼煞王昌十五词。楚天云雨到今疑。",
      "铺玉版，捧红丝。删尽刘郎本事诗。"
    ]
  },
  {
    "id": "adcfe4db5fab4a4879bb001381d506c5",
    "title": "江城子",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "假山修竹隐蒙茸。忒玲珑。似巫峰。竹外楼台、薄暝一重重。为数春星贪久立，苍藓上，印鞋弓。",
      "留仙裙褶晚来松。落花风。去匆匆。先把胭脂、染得玉笙红。此夜酒边词笔健，银烛焰，吐如虹。"
    ]
  },
  {
    "id": "adcfe4db5fab4a4850dc959a64955c38",
    "title": "阮郎归·代某校书送某书记",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "碧桃花底醉春游。横波先自秋。明朝何况送兰舟。情多易注眸。",
      "纨扇小，纻衣修。关山寸寸愁。今番嫩约怕沈浮。申江不许流。"
    ]
  },
  {
    "id": "adcfe4db5fab4a486eb3a4654587ff29",
    "title": "台城路",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "山陬法物千年在，牧儿扣之声死。谁信当年，楗棰一发，吼撤山河大地。幽光灵气。肯伺候梳妆，景阳宫里。怕阅兴亡，何如移向草间置。",
      "漫漫评尽古今，便汉家长乐，难寄身世。也称人间，帝王宫殿，也称斜阳萧寺。鲸鱼逝矣。竟一卧东南，万牛难起。笑煞铜仙，泪痕辞灞水。"
    ]
  },
  {
    "id": "adcfe4db5fab4a48b7d46945523ca112",
    "title": "鹊桥仙·秦淮有访",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "昨朝相见，浑如不见，鹦鹉催妆无力。香消茶熟等多时，才镜槛、回廊一瞥。",
      "今朝不见，胜如重见，庭院暮寒时节。城闉灯火促归舟，露帘里、惨红裙褶。"
    ]
  },
  {
    "id": "adcfe4db5fab4a482e958972e2d02715",
    "title": "鬲溪梅令猠潓",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "林檎叶叶拂僧窗。闪青釭。墨菊如烟，淡与影儿双。吠星何处尨。",
      "梦中词笔小琤瑽。寄吴艭。欲剪芙蓉，生恐负兰茳。不曾轻涉江。"
    ]
  },
  {
    "id": "adcfe4db5fab4a48d612740750258ff1",
    "title": "好事近",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "三界最消魂，只有辩才天女。半世从无一句，是平常言语。",
      "倘然生小在侯家，天意转孤负。作了槛花笼鹤，怎笑狂如许。"
    ]
  },
  {
    "id": "adcfe4db5fab4a486eb3a46500c41f63",
    "title": "台城路",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "吴棉已把桃笙换，流光最惊羁旅。蜡屐寻山，黄泥封酒，小有逢迎今雨。怀沙辍赋。梦不到南州，邓林夸父。且逐寒潮，金阊一角饯秋去。",
      "觉来谁与相遇。有卷中姚合，楼上孙楚。催我归舟，鸳鸯牒紧，莫恋闲鸥野鹭。青溪粥鼓。道来岁重寻，须携箫侣。多谢词仙，低回吟冶句。"
    ]
  },
  {
    "id": "adcfe4db5fab4a485cde133cd5c792b1",
    "title": "应天长",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "山僧许我移茶灶，不用当关仙鹤报。松杉杪。钟鱼杳。天际真人相揖笑。",
      "梦回曾似到。记得卷中秋晓。我吞长虹一啸，吴天落月小。"
    ]
  },
  {
    "id": "adcfe4db5fab4a481c753f0b74a45c45",
    "title": "点绛唇·攠记四月之游",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "典却珠钗，高楼特启樱桃宴。江风吹楝。恰喜鲥鱼荐。",
      "不许偎红，只许深杯劝。窗三面。推开一扇。故使雏鬟见。"
    ]
  },
  {
    "id": "adcfe4db5fab4a48d983a4e95614264d",
    "title": "好事近·攠记仲夏情事",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "名俊出天然，字近曹娥碑格。何以报他纨扇，馈一筐梅实。",
      "平江暮雨太酸生，江上黯行色。行过松陵古道，得断肠消息。"
    ]
  },
  {
    "id": "adcfe4db5fab4a4886b91202a7e34b23",
    "title": "虞美人",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "高楼卜罢刍尼至。读我龙鸾字。门前青翰泊双双。怕见芙蓉未敢涉秋江。",
      "今年青鬓搔逾短。那有忘忧馆。文君倘制白头吟。为报相如客里乏黄金。"
    ]
  },
  {
    "id": "adcfe4db5fab4a4844b2f1efc1d6eb46",
    "title": "丑奴儿令吠月坡半林订游",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "游踪廿五年前到，江也依稀。山也依稀。少壮沈雄心事违。",
      "词人问我重来意，吟也凄迷。说也凄迷。载得齐梁夕照归。"
    ]
  },
  {
    "id": "adcfe4db5fab4a48002b427fd7e92a3d",
    "title": "定风波",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "燕子矶头擪笛吹。平明沈玉大王祠。无数峨眉深院里。晏起。晓霜江上阿谁知。",
      "山诡湖奔千万变。当面。身轻要唤鲤鱼骑。蓦地江妃催我去。飞渡。樽前说与定何时。"
    ]
  },
  {
    "id": "adcfe4db5fab4a48c84f5521d7108138",
    "title": "一痕沙",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "东指羽陵山下。小有亭楼如画。松月夜窗虚。待卿居。",
      "闲却调筝素手。只合替郎温酒。高阁佛灯青。替钞经。"
    ]
  },
  {
    "id": "adcfe4db5fab4a48844e121e3a2083d1",
    "title": "菩萨蛮·四月十九日薄暮即事",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "文窗花雾凄然绿。侍儿不肯传银烛。楼外月昏黄。口脂闻暗香。",
      "新来情性皱。未肯偎罗袖。此度袷衣单。蒙他讯晚寒。"
    ]
  },
  {
    "id": "adcfe4db5fab4a48c06d38d64063ab48",
    "title": "减兰",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "鲚鱼桥下。片片桃花春已谢。不怨桥长。行近伊家土亦香。",
      "茶瓯香炷。多谢小鬟传好语。昨夜罗帏。银烛花明蟢子飞。"
    ]
  },
  {
    "id": "adcfe4db5fab4a4887ce62ced3d41aba",
    "title": "贺新凉侨寓吴霞沧浪亭，与王子梅诸君谈艺",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "一棹沧浪水。一行行、淡烟疏柳，平生秋思。多谢江东风景好，依旧美人名士。有老衲、高谈奇字。使我吴天诗料阔，策蝌文、蜾扁三千事。古香馤，在肝肺。",
      "一箫我漫游吴市。傍龛灯、来称教主，琉璃焰起。病蝶凉蝉狂不得，还许虎丘秋禊。看磨墨、人低双髻，绝胜山东驴子背，惨邮亭、麦饭黄沙里。掷笔罢，傲吾子。"
    ]
  },
  {
    "id": "adcfe4db5fab4a48d61274075304aa53",
    "title": "好事近",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "细语道家常，生小不矜珠翠。他日郎家消受，愿青裙缟袂。",
      "画梁燕子已无家，那有五侯第。等到岁寒时候，折黄梅簪髻。"
    ]
  },
  {
    "id": "adcfe4db5fab4a488a9436377e3dd33b",
    "title": "小重山",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "碧玉寒门产丽华。误随红叶去，到天涯。明珠一斛坐陪茶。容我见，容我饭胡麻。",
      "倦返七香车。重寻吴苑柳，石湖花。今年愁到莫愁家。黄金少，典去玉丫叉。"
    ]
  },
  {
    "id": "adcfe4db5fab4a48da5c0719f3849b89",
    "title": "调笑令·四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "花下。花下。金碧朝阳亭榭。独游无味春时。",
      "恨煞佳人起迟。迟起。迟起。孤负江山清绮。"
    ]
  },
  {
    "id": "adcfe4db5fab4a48da5c071947695fa4",
    "title": "调笑令·四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "花月。花月。一片溶溶春阔。佳人情味瞢腾。",
      "翻爱罗帏拥灯。灯歇。灯歇。我向花阴独立。"
    ]
  },
  {
    "id": "adcfe4db5fab4a48da5c0719f1e582dd",
    "title": "调笑令·四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "烹茗。烹茗。闲数东南流品。美人俊辩风生。",
      "皮里阳秋太明。皮里。皮里。流品如侬第几。"
    ]
  },
  {
    "id": "adcfe4db5fab4a48da5c0719c2ec2e79",
    "title": "调笑令·四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "年纪。年纪。不比十三十四。乳名郑重曾探。",
      "眉样蹉跎未谙。眉样。眉样。难道峰青江上。"
    ]
  },
  {
    "id": "adcfe4db5fab4a4842c325bc8b25cff3",
    "title": "定风波·二首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "拟聘云英药杵回。思量一日万徘徊。毕竟尘中容不得。难说。风前挥泪谢鸾媒。",
      "自古畸人多性癖。奇逸。云中仙鹤怎笼来。须信银屏金屋里。一例。琪花不称槛前栽。"
    ]
  },
  {
    "id": "adcfe4db5fab4a4842c325bc41d14386",
    "title": "定风波·二首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "除是无愁与莫愁。一身孤注掷温柔。倘若有城还有国。愁绝。不能雄武不风流。",
      "多谢尘言千百句。难据。羽陵词笔自今收。晚岁披猖终未肯。割忍。他生缥缈此生休。"
    ]
  },
  {
    "id": "adcfe4db5fab4a483d5dc132b83d561b",
    "title": "卖花声",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "我住秣陵西。西鸟秋啼。也无墨客对挥犀。何处寻秋何处醉，小妹青溪。",
      "寒菜两三畦。花不成畦。折归灯下伴凄迷。忽忆青门人缟袂，淡墨曾题。"
    ]
  },
  {
    "id": "adcfe4db5fab4a48bc8829f625e8d7ef",
    "title": "卖花声紫菊有近似墨菊者",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "谁砑九秋光。玉女玄霜。胭脂队里铁为肠。闻道豪家开夜宴，肯唤秋娘。",
      "秋味黯然长。不要秾香。纸屏六幅绘湘江。影忒似花花似影，小费评量。"
    ]
  },
  {
    "id": "adcfe4db5fab4a4825eb6af7e46ef49f",
    "title": "清平乐",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "芙蓉老去。没个销魂处。今雨不来来旧雨。心与亭台俱古。",
      "青溪一曲盘桓。粥鱼茶板荒寒。多谢画师慰我，红妆打桨同还。"
    ]
  },
  {
    "id": "adcfe4db5fab4a48aeda5841c75c223c",
    "title": "南歌子·自题近词卷尾",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "灵鹊飞秋夕，香车驾暮烟。针儿七个尽情穿。略费玲珑七孔藕心钱。",
      "床上宜施宝，琴中替辨弦。七襄报我定何年。且喜南楼好梦七分圆。"
    ]
  },
  {
    "id": "adcfe4db5fab4a4825665b365b45c7ab",
    "title": "水龙吟",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "虎头燕颔书生，相逢细把家门说。乾隆丙午，鲸波不靖，凤山围急。愤气成神，大招不反，东瀛荡坼。便璇闺夜闭，影形相吊，髽子矮，秋灯碧。",
      "宛宛玉钗一股，四十年、寒光不蚀。微铿枕上，岂知中有，海天龙血。甲子吟钗，壬申以殉，钗飞吟歇。到而今，卷里钗声，如变徵，听还裂。"
    ]
  },
  {
    "id": "adcfe4db5fab4a48c011cc36be2686aa",
    "title": "后庭宴用南唐人韵",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "聘乏金钱，贮无金屋、嫁衣不用金泥簇。青裙缟袂话三生，个侬道是楼东玉。",
      "蛮笺宫体闲钞，他日娱卿幽独。我歌得宝，不唱销魂曲。",
      "何处是新巢，刺桐花䍡𦌉。"
    ]
  },
  {
    "id": "adcfe4db5fab4a48874a6c4a5e98af84",
    "title": "定风波·镨月十二日即事",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "十里榴花一色裙。三吴争赛楚灵均。吴舞传芭如楚舞。儿女。中流箫管正纷纷。",
      "别有高楼人一个。独坐。背灯偷学制回文。许我幽寻凉月下。闲话。去年今日未逢君。"
    ]
  },
  {
    "id": "adcfe4db5fab4a4825665b364fba04f8",
    "title": "水龙吟",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "君家花月笙歌，葛裙那许陪宵燕。啸如鲁柱，才如窦锦，遇如班扇。蓬鬓慵妆，蛾眉怕妒，天寒谁管。算平生已矣，春风一度，恩歇绝，何曾怨。",
      "一夕仓皇家变，抱琵琶、倾城都散。雍门琴碎，雀台香烬，西陵墓远。块土争还，芳魂永守，秋燐如电。忆史家、柱叔敖公，千载下，今重见。"
    ]
  },
  {
    "id": "adcfe4db5fab4a48a2d534f635fd33bd",
    "title": "减字木兰花",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "appreciation": "首句破空而来，突兀奇警。海棠花花团锦簇，重葩叠簇，占春颜色最风流。可曾几何时，这艳媚烂漫的名花却又在春风中飘摇零落，遭众人碾踏。造化既赋予海棠以幽姿淑态，人们既培育了海棠叶茂枝柔，可为何又偏偏要作践它。真是天意无常，人心难测。“人天无据”虽仅四字，但凝聚了词人万般感慨，回荡着一腔不平之气．其情其理是经回转激荡之后喷射而出的，可谓字字千钧，撼人心魄。次句直言惜花之举：把花瓣仔细收集珍藏起来。海棠花初开如胭脂点点，开后渐成缬晕明霞，落时则若宿妆淡粉。以“香魂”言之，颇有赞美海棠花零落仍不失娇妍，继续美化人间的高贵品格之意。三、四两句感时叹花。时光流逝，迷离恍惚之中，京都悯忠寺的海棠花开花落又过去了十年。这里词人以想象之中的悯忠寺海棠花开十度，而委婉道出自己收藏花瓣已经十年。名花有几个十年，但人生又有几个十年呢。盛况难再，年华易逝。字里行间又隐约地透露出身世之伤感。\n过片顶接歇拍，从时间、空间上翻进一层，渲染惜花之情。十年了，尽管与北京相隔千里，但惜花之心依然未变，一直悬念着寺中的海棠。在词人的想象中，这狼藉满地的落红，定然带有被风雨摧残的痕迹。两句既言花，又自比，是词人为求功名、谋稻粱而颠沛奔波之状况的隐喻。结拍两句由花及人，总束全篇，点明题旨，直接表达了惜花之真情、隐情，不要怪我如此爱花惜花，我的身世也和落花一样。十年前如此，十年后依然如此。这两句充满了词人的酸楚之泪，凝聚了其十七至二十七岁人生的不幸遭遇。词人饱学多才，极欲尽早用世，但十年奋斗，得到的却是打击和磨难。光阴东流，才华虚掷，功名无期。名花如此，世道人生之艰难亦如此。词人这种同命相怜何必分人花的感叹，直贯全词。因此，写花，实质上也是自咏。其涕泪横流之伤感，除了“身世”之叹，还深刻地反映出更深层次上的时代的悲哀。这也许就是在苏轼、陆游等写下咏海棠的诸多名篇之后，龚自珍这首小令依然不失其魅力，而被人们长久传诵的一个重要原因。",
    "content": [
      "人天无据，被依留得香魂住。如梦如烟，枝上花开又十年！",
      "十年千里，风痕雨点斓斑里。莫怪怜他，身世依然是落花。"
    ],
    "translation": "人心和天意变化无常，没想到自己无意中还保存着十年前的花瓣。迷离恍惚，转眼树上的花开又十年。\n自己十年中往来奔波，受尽了折磨。不要去怜惜花瓣，其实自己的身世，也是和落花一样飘零。",
    "foreword": "偶检丛纸中，得花瓣一包，纸背细书辛幼安「更能消几番风雨」一阕，乃是京师悯忠寺海棠花，戊辰暮春所戏为也，泫然得句。",
    "annotation": [
      "丛纸：众多繁杂的纸张。",
      "细书：用小楷写成。",
      "悯忠寺：即北京法源寺。",
      "戊辰：指嘉庆十三年（公元1808年）.",
      "泫（xuàn）然：流泪的样子。宋·陆游《沈园》：「此身行作稽山土 犹吊遗踪一泫然。」",
      "人天无据：指人心天意难以预测。",
      "侬（nóng）：我。",
      "香魂：美人之魂，这里指花瓣。",
      "如梦如烟：比喻往事像梦幻、云烟一样消逝。",
      "千里：指和北京的距离。",
      "斓斑：形容色彩的错杂鲜明。",
      "怪：甚。",
      "怜：怜惜。",
      "他：指枯萎的花瓣。"
    ]
  },
  {
    "id": "adcfe4db5ff173406d96ad41bfc4add9",
    "title": "如梦令·送许香滨归洞庭词，闺友赠言",
    "authorName": "居一林",
    "authorId": "adcfe4db5ff17340d1457b72d1457b72",
    "dynasty": "清",
    "content": [
      "欲计山行行未。刚被东风吹起。一阵一心酸，吹得侬怀如醉。",
      "憔悴。憔悴。暗把珍珠滴碎。"
    ]
  },
  {
    "id": "adcfe4db603f9346b75a696dd037ad6a",
    "title": "浣溪沙·甲寅元旦",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "似雨如尘旧岁花。晨鸦声动隔天涯。又分新岁到侬家。",
      "晓枕暗占寒夜梦，残灯犹剩去年花。算增算减总由它。"
    ]
  },
  {
    "id": "adcfe4db603f9346ec1de693523f6d8c",
    "title": "苏幕遮·柳絮",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "早抽条，迟作絮。不见花开，只见花飞处。绕砌萦帘刚欲住。打个盘旋，又被风吹去。",
      "野棠村，荒草渡。离却枝头，总是伤心路。待趁残春春不顾。葬尔空池，恨结萍无数。"
    ]
  },
  {
    "id": "adcfe4db603f9346e12a89cc7e0336fc",
    "title": "南柯子·病后赋赠静轩大婶",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "豆蔻风难定，梧桐雨易稠。两般滋味两心头。因甚残春同病、到残秋。",
      "强把前尘忆，难将去日留。一尊也拟共清游。又怕酒阑时候、转添愁。"
    ]
  },
  {
    "id": "adcfe4db603f9346649ecb44817eb081",
    "title": "玉蝴蝶·立夏",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "唤起眉间幽恨，一帘芳草。满地斜阳。燕子衔泥重到，绿遍池塘。乍离魂、残花恋树，还顾影、弱絮萦窗。怪东君，将春归去，忒也匆忙。",
      "堪伤。韶光九十，蜂粘屐影，蝶趁衣香。谁把浓烟暗雨，尽付空江。算前宵、春和梦断，到今日、愁比春长。漫销凝，一年一度，恼乱人肠。"
    ]
  },
  {
    "id": "adcfe4db603f9346eb8b827d64829b4e",
    "title": "意难忘重游近园",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "桂粟凝黄。记灯燃兰槛，月漾银塘。红牙低按曲，乌舫兢传觞。吹鬓影、送衣香。风也忒匆忙。问此生、开怀有几，忍负秋光。",
      "者番重到凄凉。似旧巢燕子，更过空梁。梅还如我瘦，草竟比人长。待去也、转彷徨。住又费思量。只任它、柴门深锁，一片斜阳。"
    ]
  },
  {
    "id": "adcfe4db603f9346dca8ef24b184560d",
    "title": "朝中措·天竹子",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "胆瓶浅水伴青松。也当一花红。为怕鸦衔雀啄，曾教几日纱笼。",
      "疑珠疑豆，群芳歇后，别有神工。多少争时梅杏，偏它不受春风。"
    ]
  },
  {
    "id": "adcfe4db603f9346a111eaff5e642f07",
    "title": "满庭芳·残雪",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "瓦棱全融，墙阴还剩，几回冻住斜阳。早梅枝上，犹压一分香。晨起围炉小坐，听檐溜、细响晴窗。寒悄到，今番向尽，毕竟冷于霜。",
      "池台如古画，粉痕界处，脱落微茫。记小鬟，惊报庭院银妆。多少琼林玉树，能几日、如此荒凉。凭栏久，回头欲误，残月下空廊。"
    ]
  },
  {
    "id": "adcfe4db603f93462e0537c18141c5b5",
    "title": "百字令寄怀虞山大秭",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "重阳近矣，听凄凄虫语，豆花篱落。一片残秋烟雨底，更比去年萧索。兰桨牵愁，菱湖怅远，辜负题糕约。误传归信，几番空恼檐鹊。",
      "可记疏影帘栊，微霜池馆，玉盎曾双酌。屈指旧游经六载，花气酒香如昨。料得而今，青山红树，倚槛嫌衫薄。怀人天暮，冷生江上楼阁。"
    ]
  },
  {
    "id": "adcfe4db603f9346164a2713e107742a",
    "title": "醉花阴·清明",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "春好翻愁春欲去。燕子衔飞絮。何处响饧箫，杨柳门前，几点清明雨。",
      "纸灰飞过海棠树。斜日无情绪。芳草古今多，谁定明年，重踏青郊路。"
    ]
  },
  {
    "id": "adcfe4db603f9346c4d9319ba5024be3",
    "title": "清平乐·暮归",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "月痕才上。暝色和烟漾。扑簌沙鸥惊打桨。趁溜乌篷刚放。",
      "溪流曲曲斜斜。转过蓼叶芦花。一点红灯渐近，小桥竹屋人家。"
    ]
  },
  {
    "id": "adcfe4db603f9346250663c407fbbdf1",
    "title": "一丛花·衰草",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "生于烟雨残于霜。尔寿比花长。青山绝少埋愁地，待呼起、酒籍琴康。鸿去楚南，马嘶塞北，人世忒凄凉。",
      "寻钿拾翠几回忙。旧梦隔斜阳。天涯无限愁无限，剩多少、冷蝶寒螀。谁信后来，春风吹转，别有好时光。"
    ]
  },
  {
    "id": "adcfe4db603f93465993054df2b97c3b",
    "title": "剔银灯萤火",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "墙角乍惊星坠。刚待起、又遭风挫。倦憩花心，凉依豆叶，弄影辉辉渐大。几时添个。巫山客、忆沧江我。",
      "又向檐牙小坐。似怕蛛丝难过。隋苑流光，车囊照读，计罪论功都可。只应猜做。含恨死、美人磷火。"
    ]
  },
  {
    "id": "adcfe4db603f93461f4de97b8a3e5139",
    "title": "踏莎行·春柳",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "晓月离亭，斜阳古渡。有时遮断行人路。桃花作伴过清明，谁家池馆藏烟雨。",
      "拂岸千丝，萦桥万缕。影随流水何曾去。笑他无计绾东风，东风吹起漫天絮。"
    ]
  },
  {
    "id": "adcfe4db603f9346e1a594f418c23287",
    "title": "南柯子·送吕氏姊赴山左",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "枕上眠难著，樽前泪不收。夕阳无奈上扁舟。料得舟行十里、九回头。",
      "南雁书须寄，东风恨未休。落花红影荡帘钩。不管帘儿底下、有人愁。"
    ]
  },
  {
    "id": "adcfe4db603f93461841b65056dd0e8c",
    "title": "青玉案·秋雨",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "溟蒙丝雨黄昏后。道似无却还似有。冷逼银釭红晕久。遥天雁断，空阶虫响，夜渐长时候。",
      "香闺人醒闻檐漏。怕黄菊、今年更消瘦。开也定过重九后。那堪邻院，搅风铃铎，又几声相凑。"
    ]
  },
  {
    "id": "adcfe4db603f934614075455204ab32d",
    "title": "长相思·秋夜",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "一更更。一声声。蟋蟀催秋雨易成。残灯今夜青。",
      "酒初醒。恨难平。月近中秋分外明。人间何处清。"
    ]
  },
  {
    "id": "adcfe4db603f93466e90deeb846f9817",
    "title": "汉宫春·春日雨后游杨氏废园",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "几日浓阴，早柳堤作絮，菜圃堆金。传是前朝贵胄，旧阁园林。池荒路古，客来过、几遍沉吟。荼蘼雨、毿毿细落，饧箫响断春深。",
      "却忆昔年游赏，有成行翠袖，满座朋簪。尽曾宴花醉月，谁料而今。枯松无伴，立斜阳、独自伤心。好分付、邻家燕子，莫还枉费追寻。"
    ]
  },
  {
    "id": "adcfe4db603f93462a83226646f25cb5",
    "title": "一箩金春晚",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "春色抛人何处去。若向天涯，定有人曾遇。燕子如何衔得住。柳条已放漫天絮。",
      "几夜愁听帘外雨。梦断罗衾，梅子青如许。云脚不开开又聚。便天也恁无情绪。"
    ]
  },
  {
    "id": "adcfe4db603f9346f549e391ee1d8ba1",
    "title": "离亭燕秋思",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "静掩重重门户。不觉人来何处。夜半□凉生白纻，梦里忽收残暑。露白一蝉吟，秋在碧梧高树。",
      "晓月帘梢斜度。早有暗虫无数。到此时心儿便觉，先挨恁般滋味。定说不悲秋，也自无情无绪。"
    ]
  },
  {
    "id": "adcfe4db603f934688b7efd35ce8ba34",
    "title": "清平乐·春夜闻笛",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "溶溶漾漾。一笛清宵响。灯尽小楼人再上，月在柳梢怊怅。",
      "梁间燕子惊猜。也教伴我悲怀。不听怎生便睡，听时春恨偏来。"
    ]
  },
  {
    "id": "adcfe4db603f9346ce66894cb8be1548",
    "title": "醉桃花渔家",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "无拘无束野神仙。扁舟不记年。得鱼不换酒家钱。今宵换醉眠。",
      "凉雨后，晚风前。蒲帆闲未闲。蓼花开近夕阳边。网拖红影天。"
    ]
  },
  {
    "id": "adcfe4db603f93462e6dab88de9381eb",
    "title": "醉桃花田家",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "村醅肯费赁春钱。农夫几日闲。许多野雀啄空田。斜阳笠影偏。",
      "逢父老，话丰年。桃源别有天。人家一簇小桥边。鸡豚聚晚烟。"
    ]
  },
  {
    "id": "adcfe4db603f9346a0e561f165112566",
    "title": "菩萨蛮·酒家",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "雪消来问旗亭价。踏青人立秋千外。珠溅腊槽香。春风引梦长。",
      "茅盖三间屋。门对清溪曲。帘影半低遮。绕村红杏家。"
    ]
  },
  {
    "id": "adcfe4db603f9346e3b23f1640ce46ff",
    "title": "菩萨蛮·山家",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "千盘石蹬千竿竹。不知中有幽人屋。夜月响瑶琴。空山太古心。",
      "阶前松子落。倚树调双鹤。日日得清闲。何须更学仙。"
    ]
  },
  {
    "id": "adcfe4db603f934685f2847c63be139a",
    "title": "沁园春·元夜侍祖父母家宴",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "桂魄初圆，绮席开时，花灯共辉。正帘栊寒悄，柳条绿浅，池台雨润，草色青回。叶叶衣香，珊珊佩响，同上高堂捧玉卮。还思想、愿年年今夕，长是如斯。",
      "椿萱递庆齐眉。算我著、莱衣最后随。听红牙拍遍，莺喉宛转，紫箫吹彻，蝶梦惊疑。锦袖围风，翠屏障晓，莫放城头画鼓催。梅花睡，被歌声唤醒，伴我裴怀。"
    ]
  },
  {
    "id": "adcfe4db603f93466b8cdff7e0128994",
    "title": "长亭怨慢送春",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "晚莺唤、道留春住。没个商量，许多飞絮。几日轻寒，淡烟遮断隔江路。对花无语，怨昨夜、潇潇雨。绿草满汀洲，料此际、春归难阻。",
      "何处。有饧箫宛转，过尽绿杨门户。闲行小立，甚春恨、上侬眉妩。尽它去、于我何干，便来也、关谁情绪。只一度春归，空费残红无数。"
    ]
  },
  {
    "id": "adcfe4db603f93466bef6771dff98bd6",
    "title": "梁州令·送春",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "问春来几日。与蝴蝶才相识。风风雨雨太颠狂，梨花强笑桃花泣。",
      "可怜杨柳依依色。也自无人惜。阿谁昨夜横羌笛，愁心散满江南北。"
    ]
  },
  {
    "id": "adcfe4db603f9346cd945e3ff0ab1705",
    "title": "苏幕遮·夏日荷亭即事",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "水亭开，槐昼永。贪看游鱼，又怕危栏凭。响雨欲来风片紧。红藕花梢，无数蜻蜓影。",
      "瓦松明，阶藓润。泻玉溅珠，不许圆荷定。一霎凉云还卷尽。梧叶含秋，帘角斜阳冷。"
    ]
  },
  {
    "id": "adcfe4db603f9346943dcd35fae16bf9",
    "title": "苏幕遮·绣球花",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "绿侵帘，红糁径。谷雨梢头，花聚春心冷。圆月飞来池馆静。",
      "攒簇梅花，欲斗婵娟影。",
      "雨盘旋，风扑打。数了周遭，重数还难定。懊恼残春抛未肯，蝴蝶成团，香梦何曾醒。"
    ]
  },
  {
    "id": "adcfe4db603f9346e76191a36eb316e5",
    "title": "苏幕遮·红蓼花",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "照清溪，明野径。如此秋光，只在无人境。惹个蜻蜓飞不定。红飐波心，闲弄西风影。",
      "隐盟鸥，牵断荇。溆转汀回，花底藏渔艇。宿雨初收江岸净。客梦惊秋，烂漫斜阳冷。"
    ]
  },
  {
    "id": "adcfe4db603f93462168eea80eb0950e",
    "title": "满宫花秋夕",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "吹井梧，风渐紧。落叶吟虫相迸。许多时节病恹恹，那更晓来浓冷。",
      "月华明，更鼓定。可有玉楼人醒。小窗关了又推开，犬吠一帘花影。"
    ]
  },
  {
    "id": "adcfe4db603f93461fb536baa085685d",
    "title": "风入松·秋蝶",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "重寻断梦到天涯。不见昔时花。残春去后心情懒，怕经过、燕垒蜂衙。独自小停瓜架，依稀认得山家。",
      "满身文彩向谁夸。风露怎周遮。蘼芜十里凋残尽，只东篱、瘦菊藏它。一霎秋魂欲化，又惊落叶寒鸦。"
    ]
  },
  {
    "id": "adcfe4db603f9346762073d72b50fed5",
    "title": "菩萨蛮·慎皆大弟斋头堆菊，戏柬小词",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "底须强把残秋哄。看来不是陶家种。篱落一枝黄。茅檐几夜香。",
      "此花天与瘦。气味宜重九。霜露聚秋心。幽人只独寻。"
    ]
  },
  {
    "id": "adcfe4db603f93468a03bf22abb431d8",
    "title": "菩萨蛮·舟赴青霄里",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "儿家生长香闺住。出门便是天涯路。何处午鸡啼。炊烟碧一溪。",
      "西风吹渐急。帆影摇空立。楼阁断斜阳。丹枫几夜霜。"
    ]
  },
  {
    "id": "adcfe4db603f934622656a990bad76e8",
    "title": "诉衷情·枯荷",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "再来池畔，忽然秋已如此。斜阳冷贴烟波，还记小荷未放。谁料酒人都去，剩个蜻蜓，立西风呆想。收兰桨。",
      "甚处吴娃越舫。折枝残叶，几日空凝望。湖堤上、一宵冷雨，潇潇不住，又添清响。再也休怊怅。"
    ]
  },
  {
    "id": "adcfe4db603f9346eb9eedc1d59ff637",
    "title": "金缕曲·九日",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "待觅秋踪迹。问疏花、可还记与，蝶儿相识。一例西风无今古，吹尽年年过客，有几个、龙山暇日。休道昔人悲叹事，算人间、悲叹何时毕。丝雨细，晓烟湿。",
      "明朝乱叶阶前积。被顽冬、催秋早去，欲留不得。客去山灵应笑也，此辈登高痴极。著得破、几双游屐。酒不断愁愁断酒，听哀鸿、叫月三更白。檐铁骤，晓霜急。"
    ]
  },
  {
    "id": "adcfe4db603f93467b7a0652c6884b01",
    "title": "满庭芳·秋日寄怀凝晖大姊",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "钟送窗明，霜欺灯小，醒来冷压重衾。况今回数，闺阁几知音。绣帐春前尚共，拈钿叶、鸦髻分簪。谁曾料、玉梅树下，一别到而今。",
      "天涯芳草外，云来雁去，事事关心。记当年，闲说门对遥岑。偏我梦魂无据，邻鸡唱、几度难寻。知何日，双眉翠暖，绿酒与同斟。"
    ]
  },
  {
    "id": "adcfe4db603f9346f86942709c879175",
    "title": "浪淘沙·送春",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "帘外雨初晴。草色青青。飞花不肯再消停。几日魂销无数蝶，无数啼莺。",
      "扶病送春行。悄悄冥冥。人生何苦忒多情。不见海棠容易睡，容易飘零。"
    ]
  },
  {
    "id": "adcfe4db603f93461842e472b43bc6fb",
    "title": "贺新凉元夕",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "帘幕春寒峭。见疏梅、数枝开也，试灯风早。第一回圆今夜月，难得人天两好。只可惜、好光阴少。画鼓敲开银世界，尽相持、不放鸡催晓。深院静，漏声悄。",
      "谁将明镜当头照。记难真、唐歌汉舞，几番喧闹。此地却除风雨外，少也千回曾到。怕桂树、婆娑渐老。月是主人侬是客，见嫦娥、向我盈盈笑。斜阳挂，海山小。"
    ]
  },
  {
    "id": "adcfe4db603f934613c7398c9c95f55c",
    "title": "百字令送大姊归虞山",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "荼蘼香谢，怕春消眼底，归期重误。真个今番携素手，也算深闺长聚。柳外催归，花边送别，几遍回头觑。难留征棹，一宵空费风雨。",
      "依旧斗茗窗虚，敲棋院静，剩我无情绪。便到清宵眠不得，谁与共翻新句。万叠离心，半江秋影，忽被云拦住。月明风细，只除魂梦来去。"
    ]
  },
  {
    "id": "adcfe4db603f93466f94fa2698fb4b7b",
    "title": "虞美人·中秋夜听雨寄冰怀大姊",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "角声催梦清宵断。翠被和愁卷。",
      "潇潇风雨响窗棂。记取雁来时节、少登楼。"
    ]
  },
  {
    "id": "adcfe4db603f93465aaed3532f6d62ed",
    "title": "多丽·春日怀七姑母",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "又恹恹，过了清明时节。忆西园、杏花落后，昔年于此曾别。见无情、绣帆挂也，到黄昏、断泪凝睫。万种离愁，飞鸿难寄，拟携罗袖，剪灯细说。恨当日、旧栽杨柳，飞絮已如雪。长条尽、何时待得，玉腕轻折。",
      "几多遍柔肠宛转，隔云山万千叠。步香闺、一钩罗袜，梦里行来也生怯。刬地相逢，碧纱窗外，无端啼断数声鴂。乍惊起、画帘垂地，何处更寻觅。檐铃响，红雨飘愁，再没休歇。"
    ]
  },
  {
    "id": "adcfe4db603f934660c03f95eae2d01a",
    "title": "浣溪沙·初夏",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "睡起红留枕上纹。病馀绿减镜中云。画帘窣地又斜曛。",
      "倦蝶分明寻断梦，浮萍容易悟前因。无聊天气奈何人。"
    ]
  },
  {
    "id": "adcfe4db603f934637ec9dd5a92fa0da",
    "title": "菩萨蛮·冬夜",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "梅枝正压垂垂雪。梅梢又上娟娟月。雪月与梅花。都来作一家。",
      "也知人世暂。有聚翻成散。月落雪消时。梅花剩几枝。"
    ]
  },
  {
    "id": "adcfe4db603f9346ba3bb4eb0ee80e17",
    "title": "昼锦堂秋日病起",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "最是今番，慵寻绣线，笔墨那更还拈。懊恼秋来情绪，却似春三。翠锁眉痕愁对镜，暖融酒力懒添衫。闲庭院，落叶响多，黄昏淡月疏帘。",
      "更点。听渐永，灯影动，深宵窗隙风尖。阁外哀鸿声急，晓枕恹恹。不知消瘦今何似，恁般滋味我偏谙。流光换，多少暗虫吟断，泪雨涟纤。"
    ]
  },
  {
    "id": "adcfe4db603f9346c08f258a3f2473de",
    "title": "风入松·秋柳",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "楼台望远最神伤。昨夜又微霜。秋心摇落应难尽，剩疏疏、挂住斜阳。忽忆漫空飞絮，天涯断梦茫茫。",
      "重来倚棹向银塘。无复旧风光。烟痕欲补如何补，费寒蝉、百遍思量。知有而今憔悴，春堤悔种千行。"
    ]
  },
  {
    "id": "adcfe4db603f93461ed815ad8e97b3b8",
    "title": "浪淘沙·双峰书屋海棠盛开，作小词以志感",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "梦断小红楼。宿雨初收。闹晴蜂蝶上帘钩。一院海棠春不管，侬替花愁。",
      "吟赏记前游。转眼都休。风前扶病强抬头。知道明年人在否，花替侬愁。"
    ]
  },
  {
    "id": "adcfe4db603f934639399bb70aecf750",
    "title": "浪淘沙·落花",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "斜日满空墀。妆阁开迟。无聊风影弄晴丝。昨日醉眠今日醒，懊恼多时。",
      "蝶也似侬痴。抱蒂寻思。明年能否见繁枝。无限阑干无限恨，几个人知。"
    ]
  },
  {
    "id": "adcfe4db603f9346996121f9682e8771",
    "title": "鹊桥仙·春暮",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "昏昏晓晓，重门悄悄，雨意和烟做暝。水楼又到卷帘时，恰燕子、飞来花顶。",
      "泪珠滚滚，禁它不住，况欲留春可肯。些些多在柳梢头，只絮坠、寻春无影。"
    ]
  },
  {
    "id": "adcfe4db603f934634ee473fec2fbcbc",
    "title": "凤凰台上忆吹箫·夏日骤雨",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "岸草摇薰，衢尘漾暖，梅天十日长晴。自楝花开后，午倦难醒。强把雕栏闲凭，又宛忆、去夏蝉声。轰雷骤，满庭跳雨，砌响檐鸣。",
      "神清。暑归甚处，更几阵横风，衣袂凉生。趁画帘半扬，扑入蜻蜓。多少华堂绮阁，抛纨扇、玉腕初停。浓云散、斜阳影底，屋角犹明。"
    ]
  },
  {
    "id": "adcfe4db603f934674ffb3d8b9ebea80",
    "title": "清商怨·圣女古祠",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "神鸦啼散古庙静。只晚风未定。零乱斜阳，红灰飞没影。",
      "秋花狼藉满径。密远树、野烟催暝。跨鹤归来，云深环佩冷。"
    ]
  },
  {
    "id": "adcfe4db603f9346415bd367c61cf2ad",
    "title": "菩萨蛮·七夕",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "片云一霎还收雨。瓜筵银烛秋光聚。人影玉阶多。天孙肯渡河。",
      "暗蛩惊淡月。忽忆儿时节。尘世太匆匆。鸡冠花又红。"
    ]
  },
  {
    "id": "adcfe4db603f9346d60a040df95b1610",
    "title": "踏莎行·青霄里舟中夜归即事",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "待放兰桡，重过菊径。人和凉月同扶病。轻帆未挂恨行迟，挂时又怕西风劲。",
      "剪烛嫌频，推蓬怯冷。荒凉野岸三更近。草梢露重寂无声，孤萤照见秋分影。"
    ]
  },
  {
    "id": "adcfe4db603f934660705716ac23db3c",
    "title": "台城路寄外",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "昨宵猜著今宵雨，今宵月华翻皎。露白虫惊，风疏雁响，是我关心偏早。为谁懊恼。问消瘦缘由，便天难晓。有甚方儿，可将侬病竟医好。",
      "和衣连闷睡倒。正朦胧著枕，忽又惊觉。池闹残荷，门喧剩叶，尚有秋声多少。难禁自笑。怎刚怕秋来，便悲秋老。病里年光，也抛人去了。"
    ]
  },
  {
    "id": "adcfe4db603f934635d75784cccfc876",
    "title": "七娘子秋夕",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "怕听向晚西风紧。护银灯、夜久光才定。燕怪帘虚，虫惊砌冷。空庭露白秋无影。",
      "近来更苦清宵永。又添个、雁儿催□迸。怯凭红阑，慵行香径。春花不病秋花病。"
    ]
  },
  {
    "id": "adcfe4db603f9346de8c4b1599552be0",
    "title": "天仙子·春暮送别凝晖大姊",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "蝶到花间飞不去。人在花前留不住。春归人去一时同，春也误。人也误。无数落花拦去路。",
      "昨夜同听帘外雨。梅子青青青几许。留人不住奈春何，行一步。离一步。怎怪鹧鸪啼得苦。"
    ]
  },
  {
    "id": "adcfe4db603f9346359da643d83898d4",
    "title": "殢人娇寒鸦",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "一带疏杨，飞起三三两两。正人倚、小楼凝望。荒村野店，记初交霜降。风信紧、杂叶萧萧响。",
      "树黑争呼，烟青并扬。离不了、愁人头上。悲笳落日，为残秋摩荡。谁泼墨、画幅寒垣图样。"
    ]
  },
  {
    "id": "adcfe4db603f93469ef5ce701f32034d",
    "title": "醉花阴",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "小雨乍晴天气冷。渐渐清明近。断梦去无踪，似趁游丝，飞过秋千顶。",
      "年时只恁恹恹病。更旧愁新恨。人静一庭闲，荡破斜阳，响落风筝影。"
    ]
  },
  {
    "id": "adcfe4db603f9346bf5b81366fd66a24",
    "title": "洞仙歌·寒蝉",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "西风近远。在柳条池馆。几抹晴烟树催暗。怯寒鸦小歇，又续残声，声已断。",
      "尚有游丝难断。蜕前原是梦，身世苍茫，惊醒空枝夕阳满。记槐阴翠叶，叶底初开，叹转眼、炎凉更换。似扶病、骚人更哦吟，怕苦调悽音、听时也暂。"
    ]
  },
  {
    "id": "adcfe4db603f93464d9ca2735e4e2a53",
    "title": "清平乐·秋夕有感",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "暝烟欲上。虫在篱根响。几许乱鸦风底扬。笛冷残秋门巷。",
      "柳梢一个明星。阑干短倚长凭。若要心儿不转，除非没有黄昏。"
    ]
  },
  {
    "id": "adcfe4db603f93464af1a317cfc57de7",
    "title": "如梦令·初夏",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "帘外青梅如豆。帘底燕闲人瘦。才得展双蛾，又被晚风吹皱。",
      "非旧非旧。不是伤春病酒。"
    ]
  },
  {
    "id": "adcfe4db603f93466cc127b9b3907eeb",
    "title": "满庭芳·题汪氏姑小照",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "恨煞人生，髫龄易过，几年同笑同颦。征帆开后，闲想到黄昏。多少香闺旧事，空赢得、岁月犹存。销魂处，柳棉荡日，病起见残春。",
      "何人传妙笔，月添风采，花助精神。道梦里，常逢毕竟非真。此际披图见也，易当日、未扫眉痕。云山外，近来乐否，无计共芳樽。"
    ]
  },
  {
    "id": "adcfe4db603f9346301f7134393f90c3",
    "title": "卜算子·游春",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "晓雨弄新晴，蝶梦花梢醒。一路垂杨到画桥，过尽春衫影。",
      "日暮欲归来，风约虚帘定。花顶泠泠月一痕，还怯黄昏冷。"
    ]
  },
  {
    "id": "adcfe4db603f9346fe2de9a665e7487a",
    "title": "卜算子·秋日",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "秋色著人浓，门外鸦啼晓。几叶疏杨几个蝉，各为秋烦恼。",
      "烦恼几多时，剩我长烦恼。不是斜阳便是霜，多少青山老。"
    ]
  },
  {
    "id": "adcfe4db603f934630ad438d50590405",
    "title": "新雁过妆楼中秋对月",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "不醉如何。金樽满、抬头且劝嫦娥。看今看古，为问可也愁么。我踏红尘才廿载，已难禁蟋蟀声多。况来宵。",
      "一分月缺，多半秋过。空将流光掷却，但有谁绿鬓，不受消磨。断砧零叶，催送急景如梭。年年愿携此月，长留照当筵金缕歌。瑶台近，任梦魂飞度，疏星澹河。"
    ]
  },
  {
    "id": "adcfe4db603f93469c70a6d8ddbe5ece",
    "title": "踏莎行",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "雨恼莺闲，烟催蝶醒。逢春怎更恹恹病。萦帘弱絮已无聊，又被晚风吹不定。",
      "瘦却凭栏，慵嫌对镜。梦魂也怕空廊冷。湿云惨惨夜深深，春星逗出梨花影。"
    ]
  },
  {
    "id": "adcfe4db603f9346d44183250f2daf7b",
    "title": "长亭怨慢除夕",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "又过却、小除夕了。爆竹桃符，那家春早。细雪霏霏，黄昏未歇打窗闹。一灯相照。看隔岁、灯花小。翠黛未曾描，偏此夜、匆匆天晓。",
      "谁料。冷清清屋角，尚有老梅含笑。朝来夜去，甚新岁、恁般啰唣。把时序、草草开除，不愁教、乾坤不老。但有底方儿，能闰穷冬都好。"
    ]
  },
  {
    "id": "adcfe4db603f93464b3dafc20d906bb0",
    "title": "柳梢青·清明",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "风声鸟声。这番病起，不似前春。针又慵拾，睡还难著，剩个愁人。",
      "隔帘几日浓阴。恰放出、些儿暖晴。薄命桃花，多情杨柳，依旧分明。"
    ]
  },
  {
    "id": "adcfe4db603f93461439c181bba1ec7f",
    "title": "踏莎行·病起",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "最怕残春，落红堆径。今年人比花先病。不教细雨几番催，留春一日花应肯。",
      "风定帘闲，燕眠梁静。清明近也寒还剩。空檐病起已无花，夕阳只照游丝影。"
    ]
  },
  {
    "id": "adcfe4db603f934664d92f77011193c2",
    "title": "临江仙·游杨氏废园",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "听说园林饶胜赏，谁知转眼苍茫。高台就圯曲池荒。花还如我瘦，草竟比人长。",
      "剩有旧时双燕子，衔泥绕遍回廊。孤松无伴立斜阳。新词吟宛转，往事费商量。"
    ]
  },
  {
    "id": "adcfe4db603f9346c71670204b42e93a",
    "title": "南柯子",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "白塔城边路，青山郭外楼。一驴驼去恰逢秋。莫为几枝杨柳、便生愁。",
      "燕子都飞去，桃花尚在不。情怀怊怅酒旗收。依旧夕阳西下、水东流。"
    ]
  },
  {
    "id": "adcfe4db603f9346314ddc703199b83e",
    "title": "品令早雁",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "一雁惊飞早。逗孤影、长天小。水遥山杳，北云过尽，南楼又到。红蓼花明雨洗，楚江岸晓。",
      "黏天沙草。带眠宿、和烟叫。银河低挂，帘前楼角，人儿懊恼。此后阑干，长倚短凭不少。"
    ]
  },
  {
    "id": "adcfe4db603f93463ffe5c1f56f3c137",
    "title": "西江月·杨花",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "池面留春有影，帘前荡月无声。福因祸果未分明。多少黏茵坠溷。",
      "欲趁残英到地，忽然又睹身轻。世间何事肯消停。却道此花不定。"
    ]
  },
  {
    "id": "adcfe4db603f9346164a2713a7cff49e",
    "title": "醉花阴·清明",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "多少亭台春不住。渐落花飞絮。梦断又饧箫，杨柳门前，几点清明雨。",
      "黏天芳草遮天树。不碍云归去。燕子怕黄昏，风冷烟浓，已似残秋路。"
    ]
  },
  {
    "id": "adcfe4db603f9346251a6185f32e6479",
    "title": "如梦令·扑蝶",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "戏蝶娟娟不定。碧草梢头弄影。纨扇惹春风，几点惊魂忽迸。",
      "难趁。难趁。飞上海棠花顶。"
    ]
  },
  {
    "id": "adcfe4db603f934698fbd56ea83f69e1",
    "title": "四换头寒食",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "日炙花须卷。风筛花影乱。燕子闹雕梁。春泥一夜香。",
      "箫声知近远。香闺惊梦短。明日又清明。杨枝插户青。"
    ]
  },
  {
    "id": "adcfe4db603f93463eb4c0b49ae42835",
    "title": "渔家傲·秋夕",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "苔生庭院尘生镜。前宵燕去空梁静。独坐不眠愁夜永。挑难醒。残灯留也怜俄顷。",
      "屋角数星犹耿耿。罗衣渐怯虚帘冷。明灭晓风吹未定。无人径。豆棚斜月秋虫影。"
    ]
  },
  {
    "id": "adcfe4db603f9346beffc9473655debe",
    "title": "醉蓬莱·月下悼蟾姊",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "记晚凉庭院，抹尘生香，起来携手。独坐思量，算此景曾有。今夜黄昏，风喧残叶，月上梧桐后。又向闲阶，淡描人影，疏帘添皱。",
      "泉路迢遥，梦魂难道，空对秋光，几回骚首。杨柳无情，也为秋来瘦。何况于侬，且非达者，欲忘情能否。七夕看星，中秋待月，重阳携酒。"
    ]
  },
  {
    "id": "adcfe4db607739ea9b02ba6de1f47f60",
    "title": "菩萨蛮",
    "authorName": "石锦绣",
    "authorId": "adcfe4db607739ead1457b72d1457b72",
    "dynasty": "清",
    "content": [
      "忽听玉漏催银箭。挑灯欲绣还停线。目注并头花。窗前月已斜。",
      "幽怀谁共许。黯黯增凄楚。觅个疗愁方。沉酣入醉乡。"
    ]
  },
  {
    "id": "adcfe4db609f4ee9076ccd922b2d681f",
    "title": "忆萝月",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "梦魂如絮。随定东风去。一堵红墙拦不住。",
      "直到画楼深处。落花小院池塘，鹦哥唤醒回廊。谁道昼长春永，只消几炷沉香。"
    ]
  },
  {
    "id": "adcfe4db609f4ee9f29ff18e34838090",
    "title": "点绛唇",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "独上城楼，一声画角吹寒早。楚天云杳。帆去如飞鸟。",
      "树里青山，山外长江绕。西风到。斜阳古道。明日多秋草。"
    ]
  },
  {
    "id": "adcfe4db609f4ee9d2df1bab71b0a1c9",
    "title": "长相思·湖上春暮",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "苏公堤，白公堤，十里亭台高复低，断桥流水西。",
      "鹧鸪啼，杜鹃啼，楼外斜阳一酒旗，杨花不住飞。"
    ]
  },
  {
    "id": "adcfe4db609f4ee99b02ba6d7d8c1fe1",
    "title": "菩萨蛮",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "条条方空丝横直，白菱花印琉璃格。六扇水潇湘，一重和合窗。",
      "窗中人影倩，窗外人微见。只自不分明，是他钗钏声。"
    ]
  },
  {
    "id": "adcfe4db609f4ee9ebd5b94c641377ac",
    "title": "一剪梅·连日阴晴不定",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "乍暖还寒觉昼长，才叠棉装，又整罗裳。天公节序也匆忙，寒是重阳，暖是端阳。",
      "小小疏篱短短墙，一曲幽房，几曲回廊。春游排日费思量，晴后花香，雨后花香。"
    ]
  },
  {
    "id": "adcfe4db609f4ee973646c0ba7a51955",
    "title": "风蝶令夏闺",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "两黛弯眉叶，双红印枕文。醒来一晌整罗裙。蓦向碧梧桐下自开门。",
      "书院吟蝉静，香炉宝鸭温。如今天也怕销魂。却怎日长不肯作黄昏。"
    ]
  },
  {
    "id": "adcfe4db609f4ee9076ccd923b4b509c",
    "title": "忆萝月",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "海棠花谢，长日闲庭榭。坐久无聊眠也罢，且把帘钩放下。",
      "心愁好梦多磨，偏他一霎南柯。原是惺忪惯了，却来埋怨鹦哥。"
    ]
  },
  {
    "id": "adcfe4db609f4ee9e3a3c465ec967c06",
    "title": "金缕曲·药阶桂舟叔客醴陵书后附寄",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "又近中秋矣。向青天，可怜负却，团团月子。丛桂小山花已发，眼底人俱千里。引无数、别离滋味。燕子飞来飞又去，认条条、古巷红灯谜。去年事，我犹记。",
      "故园无恙西风里。总负他、六桥烟柳，花天酒地。愁煞阿咸空四壁，难把家常话起。只报道、平安而已。弹铗不堪重乞食，走天涯、又乏江湖技。诗酒耳，问何济。"
    ]
  },
  {
    "id": "adcfe4db609f4ee9e3a3c465aa0ac663",
    "title": "金缕曲·药阶桂舟叔客醴陵书后附寄",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "欲向秋风哭。叹人生、胸填块垒，酒浇不落。棋子从头成错著，不合苦将书读。把多少、心肠束缚。一树紫藤花馆里，十年前、同剪西窗烛。思往事，两眉蹙。",
      "当时曾谱离骚曲。有几篇、红兰碧杜，何堪三复。楚北楚南同作客，一样风尘鱼鹿。况此去、两人重复。真个竹林传雅号，算黄岗、竹又湘潭竹。新旧句，大家续。"
    ]
  },
  {
    "id": "adcfe4db609f4ee9e3a3c4654e6e7cf1",
    "title": "金缕曲·药阶桂舟叔客醴陵书后附寄",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "楚地皆奇妙。数行程、某山某水，想曾游到。水驿篷窗山驿店，受尽星霜多少。闲指点、黄陵之庙。可有鹧鸪啼庙里，说声声、不若归来好。飘泊意，感同调。",
      "苍茫落日青天小。望城头、咿咿画角，一丝红照。客路加餐须稳健，且吃黄粱饭饱。切莫向、西风懊恼。记取春江三月浪，把桃花、归买湘波棹。人聚散，似飞鸟。"
    ]
  },
  {
    "id": "adcfe4db609f4ee9f32f182e886156b1",
    "title": "浣溪沙",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "还记宵深解玉珰，此时模样怎生当。是何福分作鸳鸯。",
      "别泪双缄红豆蔻，同心百结紫丁香。教人那肯不思量。"
    ]
  },
  {
    "id": "adcfe4db609f4ee9d1c013e9ab6bc335",
    "title": "金缕曲·亡友陈小鲁一窗秋影盦词集",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "一睡中山觉。醉刘伶、荷锄埋我，请公无吊。名士眼前尘污面，且向夜台笑倒。原不算，聪明误了。呕出心肝拼死殉，是何人、手段伸长爪。归去矣，玉楼召。",
      "可怜笔阵千人扫。奈何他、古今常例，词场纱帽。传与不传原偶耳，传者岂皆绝调。只达士、付之一笑。如此奇才偏抹煞，想天涯、埋没知多少。布衣耳，有谁晓。"
    ]
  },
  {
    "id": "adcfe4db609f4ee9d1c013e98300a4f1",
    "title": "金缕曲·亡友陈小鲁一窗秋影盦词集",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "咄咄青天怪。怪天公，聪明懵懂，一般看待。处仲唾壶成底事，如意铁都敲坏。此公死，诸君大快。落拓江湖年少侣，只君先、了结文魔债。作仙佛，永无碍。",
      "雨声灯影魂何在。还记他、偏衫醉帽，狂奴故态。满纸白描秋水影，落笔山林气慨。在秦柳、苏辛之外。不少旗亭同赌酒，奈词坛、从此无君派。眼中泪，为谁洒。"
    ]
  },
  {
    "id": "adcfe4db609f4ee90085dfcb64168aa3",
    "title": "寿楼春·自题招魂篇后",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "招香魂归来，趁良宵月冷，吹落瑶台。几度情河恨海，水流花开。清雾湿、凌波鞋，认碧桃、春风天台。奈鹤断笙遥，鸾空箫破，鹊灭镜长埋。柔肠结谁安排。",
      "又灯昏梦路，酒泻愁怀。多分彩云踪逝，步虚音乖。怜薄命、空多才。误少年、飘零天涯。记烛影屏声，连枝碎敲双玉钗。"
    ]
  },
  {
    "id": "adcfe4db609f4ee9f63c447d8eac3f39",
    "title": "柳梢青·春分日怀梁晋竹",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "薄酒微醺。水晶欹枕，拥被思君。雨雨风风，昨宵人病，今日春分。",
      "怜他静掩重门。料打叠、梨花梦魂。六扇文纱，两枝红烛，一个黄昏。"
    ]
  },
  {
    "id": "adcfe4db609f4ee9d8514caf6a03063f",
    "title": "南乡子",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "深院罢秋千。落尽残红满地鲜。盼得春来无好日，天天。只自斜风横雨连。",
      "炉冷水沉烟。无力瑶琴不上弦。人意亦如春意懒，年年。多半欹床中酒眠。"
    ]
  },
  {
    "id": "adcfe4db609f4ee9c2ebbe3b17491bac",
    "title": "鹧鸪天",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "小字桃根姊妹传，轻舟如叶载团圞。眉边山色愁双晕，眼底潮痕酒一圈。",
      "风侧侧，月圆圆。两枝飞桨渡头船。曲终杨柳红桥路，过尽青溪几个湾。"
    ]
  },
  {
    "id": "adcfe4db609f4ee9154effbd183061a2",
    "title": "浪淘沙",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "好梦忒匆忙。无处猜详。绿阴阴院小池塘。卐字阑干丁字槛，亚字花墙。",
      "此景费思量。蓦断人肠。被池如水冷鸳鸯。数尽五更钟百八，月照西廊。"
    ]
  },
  {
    "id": "adcfe4db609f4ee9a7cf20f224704ebd",
    "title": "鹊桥仙·夏闺",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "愔愔庭院，沉沉帘幕。坐到黄昏无那。玉炉片脑已都消，刚剩得、一星儿火。",
      "蛾灯剔罢，蚊橱掩却。斜扣金诃待卧。恰愁夜短梦偏长，含笑约、檀郎分作。"
    ]
  },
  {
    "id": "adcfe4db609f4ee94446ff82bc468f22",
    "title": "沁园春·独坐",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "独坐无聊，衫欹帽侧，回肠断时。算合侬消受，原非薄命，无人可忆，不道相思。黄月初斜，青灯欲灭，酒醒谁家笛一枝。魂消煞，便东阳不病，也瘦腰肢。",
      "怜他小草菤葹。奈乱摆西风力不支。想身如药裹，拈来便苦，心同蜡烛，积久成痴。柳性缠绵，梨魂潦草，抵死眠蚕总有丝。红衾冷，把泪冰湿透，除枕谁知。"
    ]
  },
  {
    "id": "adcfe4db609f4ee9602d2d9e2af24618",
    "title": "高阳台",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "明白梨花，昏黄杨柳，生来都会魂消。如雪如丝，一般各度春宵。重门深闭葳蕤锁，只相思、梦不关牢。漏迢迢。醒也今朝，睡也今朝。",
      "铜盘尚记承红泪，记封题、罗帕湿裹鲛绡。愁煞双鳞，何曾信息如潮。人间容易裴航老，盼云英、目断蓝桥。尽无聊。酒尽三杯，烛换三条。"
    ]
  },
  {
    "id": "adcfe4db609f4ee9d4b081e43ba5f9e5",
    "title": "苏幕遮",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "鬓丝丝，香缕缕，深院黄昏，独自和灯语。帘外东风天又雨，昨夜春归，梦也今朝去。",
      "枕衾寒，更漏数，还是芭蕉，解得侬心苦。一句一声相对诉，隔个窗纱，说到天明住。"
    ]
  },
  {
    "id": "adcfe4db609f4ee9e0b6df35e424c301",
    "title": "鹊桥仙·秋荷",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "一宵儿雨，一宵儿露，不管红衣凉死。晓来秋水照明妆，已换了、当时梳洗。",
      "丝还相结，心还带苦，到老依然并蒂。累他扶病立西风，多分那、鸳鸯不是。"
    ]
  },
  {
    "id": "adcfe4db609f4ee934999865ae7faed1",
    "title": "陌上花病中春去有感",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "流光去也，斜阳红处一丝留定。草断虹桥，前度踏青心冷。东风吹得松无力，不把柳花团紧。但湖楼四面，阴阴飞絮，绿烟低暝。",
      "忆年来纵酒，罗衣才试，便有画船鸥订。旧梦重寻，一树熟梅黄尽。行云逝水，知何意，谁教惜春人病。下帘钩，燕子雕梁，不语日高昼静。"
    ]
  },
  {
    "id": "adcfe4db609f4ee97093d139c3f26657",
    "title": "醉太平",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "花香水香。风凉雨凉。青荷叶不多长。覆鸳鸯一双。",
      "桥西碧窗。桥南画廊。绿阴阴里红墙。是谁家女郎。"
    ]
  },
  {
    "id": "adcfe4db609f4ee90f1c203c1970138f",
    "title": "水龙吟·过孤山怀林处士",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "月明仙鹤飞来，孤山山上人吹笛。一湖云水，两堤烟草，四山花石。漱雪心清，餐霞肌冷，个人无匹。便茂陵老去，玉簪殉土，终不上、相如册。",
      "尚有玉梅相识，好姻缘、古今难得。笑他苏小寻郎，桥畔香车油壁。菊蕊煎茶，渌波酿酒，陪君苏白。想天寒、竹里诗魂，可许我、呼而出。"
    ]
  },
  {
    "id": "adcfe4db609f4ee963ebfdf61c77d04e",
    "title": "洞仙歌·送晋竹之江南",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "乌篷艇子，有两枝柔橹。一路青山画眉妩，正江南叶落，酒味初浓，霜天好，飞尽吴娘六柱。",
      "相思红豆曲，画壁旗亭，此去双鬟定须顾。记取夜深时，明月枫桥，曾照我、泪痕揩处。",
      "算鬓影衣香易魂销，休忘却、西湖梅花待汝。"
    ]
  },
  {
    "id": "adcfe4db609f4ee9d4b081e4ea10d4d9",
    "title": "苏幕遮",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "玉阑干，金屈戌，帘外长廊，廊响弓弓屧。鬓影春云衫影雪，如水裙拖，幅幅相思褶。",
      "阮弦松，笙字涩，心上烧香，香上心先灭。安得返魂枝底叶，便作青虫，也褪花蝴蝶。"
    ]
  },
  {
    "id": "adcfe4db609f4ee96cc366affc8b1274",
    "title": "摸鱼儿·姚秋芷姑丈复有楚北之行填此赠别",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "不多时霜痕遍糁，满山红了乌桕。斜阳怕照人离别，几日浓云絮厚。潘鬓瘦已秋老，荷花丝断鸳鸯藕。销魂还又。又柔橹枝枝，峭帆叶叶，重过汉江口。",
      "天涯路，颇忆雨窗灯牗。恼人情味如酒。当初尚道邮程苦，何况泪沾衫袖。频执手。说我亦、相如卧病文园久。临行话旧，有潭水汪伦，匡庐李白，寄语问安否。"
    ]
  },
  {
    "id": "adcfe4db609f4ee9fcec9c9fa30ac528",
    "title": "忆萝月自锄明月种梅花图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "梨云冻碎，斸得冰痕脆。香影满庭天似水。此刻嫦娥也睡。",
      "一锄鸦嘴轻持，补来篱落横枝。若问种花年月，除非仙鹤能知。"
    ]
  },
  {
    "id": "adcfe4db609f4ee9fc10ab02cdf6b096",
    "title": "水龙吟·秋晚过城东有感",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "夕阳一阵盘鸦，西风落叶吹如纸。明霞断处，角声寒堞，钟声古寺。十里河桥，万家檐瓦，月街灯市。渐南园霜满，黄花过了，闲经过，魂销起。",
      "一样湖山位置。尽繁华水流云逝。玉牌诗没，珠襦匣冷，吊残宫址。瓦子勾栏，板儿门巷，酒楼银宁。但歌沈舞榭，更无人忆，话当年事。"
    ]
  },
  {
    "id": "adcfe4db609f4ee93297837923deabbb",
    "title": "凤凰台上忆吹箫·樊慈花室叶织卿夫人遗卷",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "碧月无声，银河有影，佩环飞去瑶天。料彩鸾、人世住不多年。几幅淡螺残墨，空剩下、香冷云笺。君知否，从来好梦，只合如烟。",
      "仙仙。九张机下，闻说道、秋星曾坠凉筵。奈玉虹桥卸，鹊也难填。便是荀郎情厚，怎禁得、泪泻红铅。东风峭，琅然一声，吹断琴弦。"
    ]
  },
  {
    "id": "adcfe4db609f4ee975a008beb9c09685",
    "title": "疏影·魏滋伯大涤山房读书图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "一间老屋，在万山深处，四面皆竹。竹里开门，流水声中，有人把卷初读。琅嬛自昔偷游去，正洞口痴龙眠熟。想书中、乱走红蟫，仙字也都盈腹。",
      "试看夕阳天外，芙蓉十二朵，朵朵寒绿。便欲将身，画里寻诗，也算片时清福。南湖此去无多路，恰笑我、未能免俗。问几时瘦袜宽鞋，来与白云相逐。"
    ]
  },
  {
    "id": "adcfe4db609f4ee97616a8bb71af94d5",
    "title": "摸鱼儿·又题绿天觅句图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "绿阴阴、嫩凉如水，西风好个庭院。一间矮屋乌篷样，种得芭蕉叶满。窗六扇，把格子玻璃，浅碧文纱换。寒阴隔断。正石磴科头，花廊叉手，丫髻小僮伴。",
      "西窗夜、尚忆雨声零乱。一枝红烛烧短。当时我道凄凉煞，料是君应听惯。愁不管。有天外飞来、仙语都成串。吟情未倦。便香字蟠灰茶烟散。缕翠影，画帘卷。"
    ]
  },
  {
    "id": "adcfe4db609f4ee95dd0413d562f3184",
    "title": "石湖仙·又题花滩渔唱词稿并怀其楼居之胜",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "花滩渔唱，认红树溪边，天影云荡。云外结诗楼，倚楼人悠然运想。沙鸥都熟，画半顷凉波相让。闲放。喜此间，水竹无恙。",
      "前林几家老屋，正斜阳当门晒网。一笛西风，吹得青山都响。酒醒阑凭，梦回月上。句如飞桨。才一晌。高歌已拍仙掌。"
    ]
  },
  {
    "id": "adcfe4db609f4ee9d4b081e492a9fcf0",
    "title": "苏幕遮",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "雨声多，梧叶坠，点点相思，点点相思泪。贫里相如秋更累，得酒偏难，得酒偏难醉。",
      "鼓三通，灯一穗。入夜还愁，入夜还愁睡。四壁寒虫心叫碎，梦也全无，梦也全无谓。"
    ]
  },
  {
    "id": "adcfe4db609f4ee982791341d2e0da8e",
    "title": "生查子",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "青溪几尺长，中有双枝橹。杨柳小于人，便解留船住。",
      "歌声按暮云，酒气蒸香雾。又落碧桃花，红了来时路。"
    ]
  },
  {
    "id": "adcfe4db609f4ee9d50a295ed4c269fd",
    "title": "高阳台·渡河后寄家书有作",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "鼠影窥灯，鸡声叫月，马蹄催送征轮。才渡黄河，梦儿也阻三分。春宵寒暖凭谁问，况霜花、满地如银。得知他、烛烬香销，几个黄昏。",
      "来时只说长安远，便长安不远，说总销魂。一月程途，今宵已过三旬。平生烂醉浑闲事，到天涯、薄酒难醺。可怜人，我盼云鸿，卿盼波鳞。"
    ]
  },
  {
    "id": "adcfe4db609f4ee9989a3dec36f7f609",
    "title": "摸鱼儿·梅花",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "易销魂，一枝凉笛，凭谁石榻三弄。东风约住轻寒信，深怕夜来吹猛。花似梦，却寸寸横枝，万朵梨云冻。碧天无缝。算如水清阴，除他修竹，只有月明共。",
      "江南好，好在鹤房仙陇，孤山山上曾种。翠禽小集香深处，不羡钗头幺风。帘影动。看雪片飞来，恰补苍苔空。不归谁送。记酒醒今宵，玉人何处，蝴蝶满衫重。"
    ]
  },
  {
    "id": "adcfe4db609f4ee98a70bbbe5e5760ff",
    "title": "高阳台·夜雨不寐",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "细咽风砧，缓敲檐铁，无端作出声声。透薄窗纱，偏生不肯天明。芭蕉自说凄凉语，又何尝、必要人听。奈多情，至此魂销，入耳偏清。",
      "衫边记起斑斑泪，记秋江夜泊，枕上潮生。一样无聊，乌篷换了青灯。常时惯说侬多梦，恁今宵、作也难成。一更更，容易教人，候到鸡鸣。"
    ]
  },
  {
    "id": "adcfe4db609f4ee98fe1820123eb2bec",
    "title": "沁园春·嘉定竹烟筒圆润可爱茗香姑母索词篆刻其上",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "万筱连山，新粉丛边，分来露梢。记金摇竿影，横量钿尺；珠排节数，圆截银刀。密袅龙头，细拖凤尾，水样鹅黄玉一条。中通处，有拾余瑶草，好逗心苗。",
      "琴余书后无聊。便浓注薰丝着意烧。尽荷筒暗吸，篆随云吐，兰膏徐爇，香逐风飘。红腻油脂，黑蟠灰字，一点星星火易消。清宵坐，更斜笼翠袖，未忍轻抛。"
    ]
  },
  {
    "id": "adcfe4db609f4ee90e22bd961d7abdec",
    "title": "摸鱼儿·汪又村柳暗花明又一村图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "一程程、山山水水，人家都在深处。弯环不辨羊肠径，只觉树阴无数。香似雾。问四面楼台，多少春鹦鹉。相逢俊侣。正潭水桃花，踏歌声里，满地落红雨。",
      "仙源好，见说蓝桥有路，胡麻饭熟如许。马蹄催送佂轮急，可是软红尘土。君记取，记步步移时，便入长安去。此中小住。笑图书寻来，绛云青琐，还似婿乡否。"
    ]
  },
  {
    "id": "adcfe4db609f4ee96e3a40e680b367f4",
    "title": "金缕曲·徐问渠六桥草堂图册",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "玛瑙坡前路。认虹桥、高低十里，亭台无数。落日荒荒红不语，只照长廊短庑。指断碣、重来摩抚。南宋衣冠何处是，算六陵并少冬青树。高隐士，自千古。",
      "好山依旧青当户。想深宵、月明人静，水仙歌舞。我有先人祠宇在，恰对梅花古墓。料寒食、清明逢汝。桐帽棕鞋须结社，须他年、分作湖山主。图画里，可容补。"
    ]
  },
  {
    "id": "adcfe4db609f4ee99a7d0f365b67c0ae",
    "title": "念奴娇·何春洲在草堂图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "杏花门巷，试雨声多处，问春消息。中酒烧灯人意懒，又是销魂时刻。见说江南，连朝天气，只觉东风急。题诗须记，莫教忘了寒食。",
      "因想十里香尘，紫骝嘶断，帽影鞭丝客。争似草堂清绝好，红到枝头颜色。水竹篱边，山桃檐外，燕子能相识。明年花放，我来此处横笛。"
    ]
  },
  {
    "id": "adcfe4db609f4ee929983e74e03ee04d",
    "title": "洞仙歌·姚眉史红楼相望图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "碧纱六扇，记铜环春昼。人在高楼倚双袖，正试灯风细，月子初圆，相逢处，好在上元时候。",
      "银河原不隔咫尺，红墙赢得，书生暗回首。众里最关心，一注横波，算值得明珠论斗。",
      "便卖酒临邛也风流，还未识，当垆卿卿肯否。"
    ]
  },
  {
    "id": "adcfe4db609f4ee929b0444a955e2165",
    "title": "高阳台·停琴伫月图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "心篆初烧，丁帘初试，卷一灯、掩过山屏。古锦囊空，玉琴膝上斜横。碧梧桐院阑干曲，理冰丝、还自消停。看青天、几片微云，几点疏星。",
      "高山流水知何意，除广寒仙府，不许人听。难道今宵，嫦娥还未妆成。银河不动风如剪，渐瑶阶白露泠泠。再沉吟，蛤粉墙西，一晕初生。"
    ]
  },
  {
    "id": "adcfe4db609f4ee9bbcac34f8d5f8476",
    "title": "卖花声·许群修碧声山馆图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "风露夜泠泠。何处秋声。梧桐叶上最分明。此际碧纱关不住，红出书灯。",
      "帘幕峭寒生。垆鸭烟停。兔华如水漾中庭。安得一枝横竹好，吹到三更。"
    ]
  },
  {
    "id": "adcfe4db609f4ee9059ce6089323289c",
    "title": "摸鱼儿·曹柳桥春江放鸭图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "放轻桡，青山静处，一江春水初暖。沙痕渐没潮痕长，几尺芦芽短短，萍影断。看一线、拖来鸭脚红欲软。绿随波转。正浴向花间，偶闻人语，惊起自相唤。",
      "江乡好，无数渔梁蟹簖。此生清梦谁管。夕阳细雨持竿出，一霎阑阴聚满。谁是伴，惜少个、红裙弄水船头惯。闲寻画卷。算买屋移家，栽菱种茨，便我也都愿。"
    ]
  },
  {
    "id": "adcfe4db609f4ee97bc2a90114232b4a",
    "title": "清平乐·吴次欧蕉窗坐雨图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "雨声不住。都在芭蕉树。银豆抛来如按谱，此际有人细数。",
      "黄昏庭院廉纤。高烧绛蜡垂帘。一样熏香独坐，今宵只觉寒添。"
    ]
  },
  {
    "id": "adcfe4db609f4ee976f92f514fba5058",
    "title": "金缕曲·林秋园二十四桥醉月图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "十里珠帘路。最风流，玉箫夜夜，玉人处处。身是三生狂杜牧，醉倒青尊几度。料唱遍、竹西乐府。豆蔻梢头春二月，问芳名、可记烟花簿。能几个，好眉妩。",
      "荒台一片琼花土。说当时，鸦锄耕出，宝钗双股。依旧雷塘风雨夕，闪闪凉萤无数。谁解照、宫中歌舞。江水自流儿女怨，只嫦娥、天上圆如故。明镜里，自千古。"
    ]
  },
  {
    "id": "adcfe4db609f4ee9df3994111fa9d730",
    "title": "疏影·蔡木龛丈庭中有翠云草征诗盈卷复索倚声因填此阕",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "绿阴如滴，在苔花疏处，深茜堪摘。栉栉斜梳，小样鱼鳞，凉烟一剪犹湿。年来南浦多离恨，想钿朵有人抛掷。恰笑他，吹出无心，还似鬓边曾贴。",
      "最好手携鸾尾，呼龙一片种，横扫无迹。道是兰江神女，行来有此，袜罗颜色。水天环佩短何处，只满把灵苗拾得。料此时，采药归来，补取满庭浓碧。"
    ]
  },
  {
    "id": "adcfe4db609f4ee91d706e2aa15b5efe",
    "title": "水龙吟·石帆",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "搴来非叶非花，海风吹老珊瑚色。细垂璎珞，斜分钗股，匀排竹节。锁锁相连，钩钩不断，峭篷孤立。便石家如意，也难敲碎，谁曾见、高三尺。",
      "尚忆荒矶古石，月明中，潮生潮没。印次梭袅雾，鲎箄贴水，罗纹密织。紫干撑时，红澜荡处，枯查浮出。算琼田、以外更无人种，也无人识。"
    ]
  },
  {
    "id": "adcfe4db609f4ee94970cbc1fd29b4c4",
    "title": "洞仙歌·吴阆峰觅句晚归图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "碧桃花下，认重门双径。轻扣银环犬声应。向落红多处，骏马行来人醉，也有个，熏衣坐等。",
      "六街更漏转，良夜迢迢，明月当头兔华冷。底事太归迟，选韵分牌，料诗句苦吟未定。便拚著黄昏，细推敲，连昼烛烧残，谅伊心肯。"
    ]
  },
  {
    "id": "adcfe4db609f4ee9e077f63ee21dc30e",
    "title": "水调歌头·碧琅玕书馆图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "一笑问修竹，相识是何年。此君潇洒无侣，惟爱主人贤，门外数竿烟雨，门内数竿风月，中构屋三间。枯坐淡忘语，对影冷于仙。",
      "展书奁，摊画稿，理琴弦。不妨烧笋开尊，同坐落花天。黄熟香消，古篆白定，瓷翻细乳，新粉落衣边。万绿荡如水，抱石好横眠。"
    ]
  },
  {
    "id": "adcfe4db609f4ee999578ff42a3e2c42",
    "title": "疏影·绿阴和滋伯",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "一重窗网，认碧玻璃纸，三面屏障。不是梧桐，便是芭蕉，红亭半角都让。断无人处帘垂地，便几点疏疏雨响。有隔花架上，鹦哥恰好，翠毛新长。",
      "最忆沙堤里外，断桥四五月，湖水新涨。密密层层，几个湾头，暗里只通双桨。伤春杜牧来何暮，已赢得天涯惆怅，看夕阳山外青山，又费一番浓想。"
    ]
  },
  {
    "id": "adcfe4db609f4ee99a9ba726618df9aa",
    "title": "梅花引·美人弹琴图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "画屏前，玉垆边，一缕香生心字烟。落花天，落花天，深院绿阴，谁来惊昼眠。",
      "五铢衣薄当风冷，断红双脸明霞影。七条弦，七条弦，今夜月明，听他弹水仙。"
    ]
  },
  {
    "id": "adcfe4db609f4ee903705bf220f2e883",
    "title": "摸鱼儿·送宋月樵同年之官闽中",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "记天街一条软绣，马蹄催送归意。杏花开满旗亭路，又早芦花风起。人去矣，看一棹秋江，万里还千里。宦游谁比。有处处青山，题诗选胜，莫厌折腰米。",
      "天涯好，最好武夷仙地。榕城万绿如水，放衙听鼓何曾惯，且学黄绸拥被。成卧理，料养鹤调琴，都在红蕉底。讼庭无事，但竹马骑来，儿童笑说，领略荔枝味。"
    ]
  },
  {
    "id": "adcfe4db609f4ee97ae04c30b8df9e07",
    "title": "金缕曲·镜眉关雪图题吴梅梁太史尊人遗帧",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "一片银云湿。记当时、鞭丝帽影，马蹄得得。万缕千丝都不见，只见太行山色。且莫问、春风消息。琼屑洒空飞不住，扑征衫、还道杨花白。曾听到、玉门笛。",
      "家乡万里程程隔。有弯环、鉴湖一曲，垂条似织。回首若耶溪畔路，溪水鱼鳞自碧。怕镜里、眉痕非昔。二十年来人事换，向画图、重认陶彭泽。归去好，渭城客。"
    ]
  },
  {
    "id": "adcfe4db609f4ee93e8c2dbf748a54fb",
    "title": "南楼令浔溪访旧图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "茅屋三两家，临水小阁斜。一重重、水竹篱笆。几日东风浓似梦，又开了、紫藤花。",
      "难得酒生涯，相逢我与他。玉东西、且酌红霞。但愿年年长在手，休放过、好韶华。"
    ]
  },
  {
    "id": "adcfe4db609f4ee9bf91ad74a1bbe76c",
    "title": "念奴娇·家次闲宝月山居图次闲先人有旧居在宝月山今已屡迁矣追忆不忘因绘此图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "旧时门巷，有旧时池馆，旧时花石。一带弯环屏障好，对面蛾眉山色。细径羊肠，疏篱麂眼，此境都如昔。春来双燕，杏梁还是相识。",
      "尚记丸髻荷衣，儿时学步，细数山坡级。转眼沧桑尘事换，已是可怜陈迹。画里人琴，卷中诗句，也变山阳笛。蒲团香袅，结庐终胜行客。"
    ]
  },
  {
    "id": "adcfe4db609f4ee97e6350ecb72f2efa",
    "title": "疏影·秋分日偕吴梦蕉汪子雨石芷卿筱珊叔祖买舟由古荡至留下秋水空明树阴合匝意甚闲适因赋此解",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "溪光澹沱，趁嫩晴出郭，催放轻舸。港路弯环，柔橹摇凉，秋阴两岸低锁。单衫小扇萧闲甚，看软镜碧琉璃破，倚水窗盏许茶时，又是一桥穿过。",
      "石上匀蓝点点，几丛澹竹叶，娟秀花朵。古木攲斜，修藤屈曲，时见坠枝红果。游鱼吹沫圆纹细，错道是雨珠飞堕。却羡他、开扇柴门，临水老渔闲坐。"
    ]
  },
  {
    "id": "adcfe4db609f4ee91054d4a8c6f96aeb",
    "title": "金缕曲·孤山探梅图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "欲向青山问。问青山、白云多处，几番春信。着意寻春春尚浅，侵晓薄寒能忍。又早是、段家桥近。流水无言人影悄，但盘空扑雪鸦成阵。还只恐、北风紧。",
      "打门仙鹤曾相认。剩枝头、夜来残月，半钩黄晕。石古林深烟磴滑，一路鞋痕细印。浑不管、苍苔立损。我欲此间横玉笛，把万花吹暖都开尽。林处士，料应肯。"
    ]
  },
  {
    "id": "adcfe4db609f4ee950c013197a2b7923",
    "title": "太常引·陈秋谷画溪渔父图册",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "平湖如画远山低。小小缺瓜皮。白酒一瓶携，举网处、银刀正肥。",
      "萍花洲渚，鸥波亭馆，只在水东西。青笠绿蓑衣，浑不是，苕溪霅溪。"
    ]
  },
  {
    "id": "adcfe4db609f4ee981a77db12a1d8789",
    "title": "摸鱼儿·又题填词图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "小屏山最浑深处，鸭炉银叶薰透。乌丝阑格红丝砚，安放月窗风牗。人坐久，恰襞襞罗衣，天气新凉后。萍花渡口。看一朵遥山，一湾流水，一树水边柳。",
      "新词好，合数梅溪石帚。休言秦七黄九。年来笑我疏慵甚，忘却笛床歌袖。凭妙手，把玉盒轻抛，记曲相思豆。灯前梦后，尽减字偷声，拈毫写韵，销尽夜来酒。"
    ]
  },
  {
    "id": "adcfe4db609f4ee97c235ae6a2a909cf",
    "title": "高阳台·无锡华竹楼于凤凰山麓民家得牙牌一面背刻荔枝纹面镌宋词玉楼春其上字画明劲决为南宋宫禁物因偕汪小米晋竹滋伯同赋",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "细字蚕眠，断纹犀裂，深黄晕透鹅脂。一片文牙，何人手刻乌丝。东风荔子年华好，要宜男翠叶青枝，最分明，两面圭棱，两朵灵芝。",
      "自从凤辇宸游少，有遗钿坠佩，散落琼墀。春去春来，知他是否宫词。迢迢禁苍葳蕤锁，料当年、曾系金匙。易销魂，结子同心，翠袖携时。"
    ]
  },
  {
    "id": "adcfe4db609f4ee9856b0868e0bc2718",
    "title": "金缕曲·东坡先生元符砚拓本为岭南黄蓉石题",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "片石摩挲久。记当时、恍榔庵内，宝同尊卣。割取龙岩云一朵，洗尽纤瑕宿垢。浑不是、涵星凤咮。食芋著书非易事，望琼楼玉宇空回首。鹦鹆眼，泪痕溜。",
      "铭词玺篆应俱寿。七百年、枯棋小劫，圭棱依旧。想到松烟挥洒日，常置先生座右。在磨蝎宫中磨透。不少西山柔脆质，党人碑、枉自刊元祐。希世物，仗君守。"
    ]
  },
  {
    "id": "adcfe4db609f4ee929c197e69d9f0d5c",
    "title": "满江红·乙未腊月北行连日风雪舟阻孟河江口因如姜白石泊巢湖故事私祝江神倘得风平浪定当以平韵",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "天末灵旗，看一展云散雾消。和春到、秣棱暗涨，瓜步寒潮。万里楼台铺水墨，两山鬟髻露金焦。趁晓来、排阵集神鸦，开画桡。",
      "瑶车碾，珠佩摇，拥芝盖，泊兰皋。有螺童击鼓，鲛女吹箫。明月西来留后约，大江东去认前朝。愿顺风、飞梦过扬州，红板桥。"
    ]
  },
  {
    "id": "adcfe4db609f4ee90c0881522ea3a46e",
    "title": "台城路三月中旬吴梦蕉约同人作皋亭之游",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "一春好似黄梅雨，今朝嫩晴天气。橹响离城，云移出树，拂面牵丝风细。船头舵尾。看水碧罗罗，野塘十里。一路桃花，浅深红到半山里。",
      "年来花事有几。再消停、数日枝上如洗。欢喜桥边，甘敦村外，都是曾经游地。寻春倦矣。问前度刘郎，鬓霜添未。有约重游，酒杯还自理。"
    ]
  },
  {
    "id": "adcfe4db609f4ee90c088152978bb600",
    "title": "台城路三月中旬吴梦蕉约同人作皋亭之游",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "不寒不暖晴时节，开箱袷衣初试。酒舫重移，钓竿新把，且学老渔身世。花开楝子，看风过摇凉，水痕都紫。两岸人家，昼长门掩正蚕市。",
      "枝头青杏尚小，只桑阴、豆荚肥绿如指。土没鞋平，衫兜扇出，又过斜阳山寺。红桥雁齿。有曲港通船，草香蘅芷。除却闲鸥，问谁能到此。"
    ]
  },
  {
    "id": "adcfe4db609f4ee96b0135d1270b7114",
    "title": "忆江南·无锡华荔生春楼寄梦图",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "春楼梦，梦里隔红墙。一世情怀原委曲，三生魂魄亦荒唐。",
      "说也断人肠。"
    ]
  },
  {
    "id": "adcfe4db609f4ee96e7df1999e1a938d",
    "title": "金缕曲·春雨连绵桃花落尽忽忆去年今日姚小春集同人作皋亭之游今小春去都中一载矣黄昏不寐怅然久之挑灯为谱三痊并寄小春",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "春色今年又。怪无端、东风多事，绿波吹皱。眼底桃花都不见，但见枝枝杨柳。忽忆到、别离时候。蜡屐雨声催不止，两三杯、上马河桥酒。君欲去，掉头走。",
      "黄沙射猎然乎否。误人生、少年侠气，儒冠依旧。门外雷声车似水，多少公卿拍手。中有个、书生两袖。我亦青衫真困绝，病毛锥、聊代谈天口。君击筑，我敲缶。"
    ]
  },
  {
    "id": "adcfe4db609f4ee96e7df19978d1f12f",
    "title": "金缕曲·春雨连绵桃花落尽忽忆去年今日姚小春集同人作皋亭之游今小春去都中一载矣黄昏不寐怅然久之挑灯为谱三痊并寄小春",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "风雨鸡鸣夜。忽挑灯、枕书而卧，庄周蝶化。一路邯郸都梦到，看遍长安车马。却待要、与君闲话。无奈窗纱关不住，一声声、雨点芭蕉打。书未尽，废然罢。",
      "思君此夕燕台下。问何人、空群肯顾，黄金置价。误我天涯曾作客，提起旧游还怕。只采得、蘅兰满把。豪气全消还跌宕，便淮阴、也待钻人胯。声咄咄，向空写。"
    ]
  },
  {
    "id": "adcfe4db609f4ee96e7df199e3d69c1c",
    "title": "金缕曲·春雨连绵桃花落尽忽忆去年今日姚小春集同人作皋亭之游今小春去都中一载矣黄昏不寐怅然久之挑灯为谱三痊并寄小春",
    "authorName": "赵庆熹",
    "authorId": "adcfe4db609f4ee9d1457b72d1457b72",
    "dynasty": "清",
    "content": [
      "且莫悲潦倒。走穷途、嗣宗狂哭，士龙狂笑。名士风流无不可，管甚寒毡破帽。终不似、怨秋虫鸟。拔剑出鞘君试舞，冷芙蓉、脱手双丸跳。龙破壁，大声啸。",
      "仙居见说瑶台好。又何须、豪情盛气，一番草草。天上罡风吹十面，星斗总能扪到。尽炼起、药炉丹灶。炼出文通生花笔，便千人、也作寻常扫。余咳唾，惠同调。"
    ]
  },
  {
    "id": "adcfe4db60e3b5b5a8fbf832a2cd4f26",
    "title": "台阳竹枝词",
    "authorName": "蔡碧吟",
    "authorId": "adcfe4db60e3b5b5958adb576d2536f9",
    "dynasty": "清",
    "content": [
      "宜晴宜雨好时光，草粿糖浆制备忙。招得东邻诸姊妹，踏青齐拜五妃娘。"
    ]
  },
  {
    "id": "adcfe4db60e3b5b5a8fbf8325400d058",
    "title": "台阳竹枝词",
    "authorName": "蔡碧吟",
    "authorId": "adcfe4db60e3b5b5958adb576d2536f9",
    "dynasty": "清",
    "content": [
      "谷雨携筐摘嫩芽，大棚顶畔是侬家。一瓯茗试清泉好，郎有闲时来吃茶。"
    ]
  },
  {
    "id": "adcfe4db60e3b5b5a8fbf832ecbc28f3",
    "title": "台阳竹枝词",
    "authorName": "蔡碧吟",
    "authorId": "adcfe4db60e3b5b5958adb576d2536f9",
    "dynasty": "清",
    "content": [
      "珊瑚十里绿云屯，毗舍城南梦蝶园。日日花开春不老，华严东港好乾坤。"
    ]
  },
  {
    "id": "adcfe4db60e3b5b5a8fbf83209e1195c",
    "title": "台阳竹枝词",
    "authorName": "蔡碧吟",
    "authorId": "adcfe4db60e3b5b5958adb576d2536f9",
    "dynasty": "清",
    "content": [
      "无嫌黑齿聊随俗，吹到门前荖叶香。两颊桃花红欲晕，儿家风韵在槟榔。"
    ]
  },
  {
    "id": "adcfe4db60e3b5b5a8fbf832e01ede3b",
    "title": "台阳竹枝词",
    "authorName": "蔡碧吟",
    "authorId": "adcfe4db60e3b5b5958adb576d2536f9",
    "dynasty": "清",
    "content": [
      "千家茅屋映朝晖，二月人多著暖衣。武馆街前锣鼓闹，冈山昨日进香归。"
    ]
  }
]