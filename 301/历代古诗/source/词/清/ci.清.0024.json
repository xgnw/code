[
  {
    "id": "adcfe4dbe36524f80592ca138b332697",
    "title": "如梦令·蝴蝶",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "门闭西园芳草。栩栩不离栏角。何处是罗浮，一缕梦魂缥缈。",
      "休恼。休恼。满地落红谁扫。"
    ]
  },
  {
    "id": "adcfe4dbe36524f8f1163c36c892ee62",
    "title": "东风齐着力红石榴",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "细叶新攒，繁花初放，看碧成朱。蒂凝蜜蜡，皱瓣蹙珊瑚。照眼疑然野火，明霞灿、晓旭晴初。池塘外，胭脂点染，妒煞芙蕖。",
      "西极降丹珠。风露夜、阿谁缀遍瑛琚。美人对立，艳绝想裙裾。省识黄昏月下，芳心郁、料也难舒。凝思处、临风舞态，慵倩人护。"
    ]
  },
  {
    "id": "adcfe4dbe36524f8041ad249853acfdf",
    "title": "凤凰台上忆吹箫·题宗婉生梦湘楼诗集",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "好句如仙，新声绝妙，碧云吹断参差。把满腔幽怨，写出兰思。天与生花双管，纱幔设、韦母堪师。空赢得、灯篝一粟，霜鬓千丝。",
      "迟迟。雁书远阔，骚首问云天，握手何时。况茹冰含蘖，各有孤儿。同向并州听鼓，琴堂静、合补笙诗。笙诗外，从今又添，唱和新词。"
    ]
  },
  {
    "id": "adcfe4dbe36524f836f098847a6f3a2a",
    "title": "金缕曲",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "快读萍渔稿。问君家、当年笛谱，赏音多少。百尺楼头明月满，缘底泪痕双照。料别恨、天涯曾抱。却美清才兼福慧，有声声、琴瑟赓同调。馀韵歇，画梁绕。",
      "论交两世苔岑好。怕重提、东华联巷，雪泥留爪。卅载沧桑增感触，知否杜鹃啼老。奈老尚、风尘潦倒。倘念故人犹有子，勉循良、最待三年报。应许夸，阿翁灶。"
    ]
  },
  {
    "id": "adcfe4dbe36524f838e6d255e5b05f5c",
    "title": "菩萨蛮·秋闺",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "绿芜偷长闲庭院。帘波半窣销香篆。玉甃海棠丝。红香三两枝。",
      "晚风垂箤簌。小迟轻衫薄。谁剪玉珑玲。竹声铿画屏。"
    ]
  },
  {
    "id": "adcfe4dbe36524f838e6d2557258768f",
    "title": "菩萨蛮·秋闺",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "月明如水虚廊静。玉绳低亚珠帘影。庭院嫩凉天，花枝瘦可怜。",
      "枕香红印粉。梦懒愁无准。银烛冷棋枰。秋窗夜夜情。"
    ]
  },
  {
    "id": "adcfe4dbe36524f874765d2d9c18bde3",
    "title": "菩萨蛮·春闺",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "晓灯明灭春寒重。暗风吹破离人梦。梦里意阑珊。泪珠和粉弹。",
      "镜波寒漾绿。对影空枨触。纤手折红兰。怕簪双鬓鬟。"
    ]
  },
  {
    "id": "adcfe4dbe36524f874765d2d3544105a",
    "title": "菩萨蛮·春闺",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "井栏曲曲梨花院。罗帏叠叠和愁卷。紫燕乍来双。楝风春昼长。",
      "暗尘吹隙影。往事何堪省。小步转花丛。啼鹃泣断红。"
    ]
  },
  {
    "id": "adcfe4dbe36524f8eee2e002ba5e75c0",
    "title": "菩萨蛮·春昼",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "蒙蒙漠漠梨花雨。喃喃紫燕春风语。眉黛锁春山。别来妆镜开。",
      "翠螺铜雀研。金缕鸳鸯钏。点笔写花枝。轻红泛荇丝。"
    ]
  },
  {
    "id": "adcfe4dbe36524f8eee2e0021f5959fb",
    "title": "菩萨蛮·春昼",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "雨丝风剪清明后。东风着意搓烟柳。雨过墨香濡。裁书付雁奴。",
      "小桃含笑靥。心事和谁说。午篆尚留香。兰闺春昼长。"
    ]
  },
  {
    "id": "adcfe4dbe36524f842ad36319e7b9c40",
    "title": "如梦令·秋思",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "兰汁酽倾金瓮。未醉乱愁常拥。凉夜看星河，花裛露华愁重。",
      "如梦。如梦。枝上月寒香冻。"
    ]
  },
  {
    "id": "adcfe4dbe36524f842ad363177757f89",
    "title": "如梦令·秋思",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "风漾绿波鳞起。目送双双红鲤。南雁去无凭，惆怅美人秋水。",
      "千里。千里。梦袅白云乡里。"
    ]
  },
  {
    "id": "adcfe4dbe36524f842ad3631c06fa877",
    "title": "如梦令·秋思",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "别后心情知否。浓睡非关中酒。风骨太珊珊，憔悴不殊秋柳。",
      "消瘦。消瘦。长是翠眉低皱。"
    ]
  },
  {
    "id": "adcfe4dbe36524f842ad3631a8f35673",
    "title": "如梦令·秋思",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "瘦比黄花如许。独坐数残更鼓。梦懒思如云，岁月弃余何苦。",
      "无语。无语。泪似隔帘秋雨。"
    ]
  },
  {
    "id": "adcfe4dbe36524f842ad36319d630a78",
    "title": "如梦令·秋思",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "门掩翠环鱼锁。绣帷香笼篝火。虫语怨清秋，帘外紫桐花亸。",
      "愁我。愁我。伴个影儿深坐。"
    ]
  },
  {
    "id": "adcfe4dbe36524f8397b6aa57169f554",
    "title": "菩萨蛮·不寐",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "珍珠箤索流苏帐。翠衾蕤枕愁相傍。辗转不成眠。飞花香满天。",
      "阑干红屈曲。露滴娟娟竹。萤火隔帘青。错疑灯一星。"
    ]
  },
  {
    "id": "adcfe4dbe36524f8397b6aa5ae3ec39d",
    "title": "菩萨蛮·不寐",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "夜深默坐愁如海。月华皎皎流光彩。带影下闲阶。凉花含露开。",
      "铜荷红蜡泪。漏转浑无寐。何处白云峰。悠然度远钟。"
    ]
  },
  {
    "id": "adcfe4dbe36524f8397b6aa5529bc1d6",
    "title": "菩萨蛮·不寐",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "凉飙瑟瑟芦飞雪。愁连一片关山月。相对不胜情。长空雁字横。",
      "井梧飘落叶。虫语鸣凄切。此调叶清商。做成今夜凉。"
    ]
  },
  {
    "id": "adcfe4dbe36524f8397b6aa583db4531",
    "title": "菩萨蛮·不寐",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "晓星脉脉疑私语。荷塘露渍香如许。残月下庭梧。云痕澹欲无。",
      "微波词漫托。宝镜开妆阁。妆罢自沉吟。隔帘环佩声。"
    ]
  },
  {
    "id": "adcfe4dbe36524f81754bd72ba55ac5c",
    "title": "点绛唇·梦返江南",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "斜月三更。薄帏夜卷西风冷。半床花影。寂寂愁难醒。",
      "万里关山，付与红蕤枕。烽烟警。音书偏梗。梦越梅花岭。"
    ]
  },
  {
    "id": "adcfe4dbe36524f81754bd7227583764",
    "title": "点绛唇·梦返江南",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "城郭全非，劫灰未烬虫沙泣。断垣颓壁。野火磷磷碧。",
      "安得欃枪，扫尽中原贼。江南北。几行残柳。都是伤心色。"
    ]
  },
  {
    "id": "adcfe4dbe36524f8440077bcfc93979b",
    "title": "梧桐影·春阴",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "豆蔻梢，丁香结。门掩落花深院深，游丝荡漾明还灭。"
    ]
  },
  {
    "id": "adcfe4dbe36524f8440077bc6f7d4023",
    "title": "梧桐影·春阴",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "翡翠环，葳蕤锁。飞絮入帘春已深，闲花背客娇无那。"
    ]
  },
  {
    "id": "adcfe4dbe36524f8440077bca21c307c",
    "title": "梧桐影·春阴",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "柳絮风，梨花雪。何处乳鸠三两声，春愁唤上青青叶。"
    ]
  },
  {
    "id": "adcfe4dbe36524f8440077bc584a9e6b",
    "title": "梧桐影·春阴",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "燕剪长，莺梭短。人静绿窗花气寒，园亭付与痴云管。"
    ]
  },
  {
    "id": "adcfe4dbe36524f83a06cfe1cb92d66f",
    "title": "一叶落秋思",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "小院落。秋阴薄。夕阳一片画阑角。",
      "井梧已渐凋，新凉谁先觉。谁先觉。满眼西风恶。"
    ]
  },
  {
    "id": "adcfe4dbe36524f83a06cfe1ff06688e",
    "title": "一叶落秋思",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "万籁寂。霜天碧。月明满地夜砧急。",
      "雁飞紫塞遥，相思无终极。无终极。梦破蛩吟壁。"
    ]
  },
  {
    "id": "adcfe4dbe36524f838e6d255cbbcafc1",
    "title": "菩萨蛮·秋闺",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "半塘玉露秋逾洁。一帘风竹敲残月。人倚曲阑干。琼花压两鬟。",
      "长空横雁影。人远天涯近。书寄一分愁。萧萧芦荻秋。"
    ]
  },
  {
    "id": "adcfe4dbe36524f838e6d25518a3afd8",
    "title": "菩萨蛮·秋闺",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "芙蓉镜里花憔悴。海棠雨蘸胭脂泪。云卷碧天长。疏帘透薄凉。",
      "纱窗笼夜火。兀自凝愁坐。玉佩戛咚叮。微吟偏耐听。"
    ]
  },
  {
    "id": "adcfe4dbe36524f8256cf83f3e486a2e",
    "title": "菩萨蛮·幽愤",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "天风吹被芙蓉镜。镜花零落相思影。秋水浸愁魂。空馀血泪痕。",
      "孤灯凄欲断。素幔和愁卷。金缕旧罗裳。依稀鸳与鸯。"
    ]
  },
  {
    "id": "adcfe4dbe36524f8256cf83f764d00e7",
    "title": "菩萨蛮·幽愤",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "蜀山一抹伤心碧。苕苕亲舍南云隔。头白泣孤雏。双双泪眼枯。",
      "问天天不语。炼石将安补。月黑夜漫漫。霜风刺骨寒。"
    ]
  },
  {
    "id": "adcfe4dbe36524f8256cf83fb7c562fe",
    "title": "菩萨蛮·幽愤",
    "authorName": "左锡嘉",
    "authorId": "adcfe4dbe36524f8d1457b72d1457b72",
    "dynasty": "清",
    "content": [
      "轻携八口舟如叶。伤心没个慈航接。生死奈何天。吟魂应解怜。",
      "巫山云作障。巴水风生浪。素旐阻危滩。白杨萧寺寒。"
    ]
  },
  {
    "id": "adcfe4dbe3aa1fc8863daca4f1f97f05",
    "title": "庆春宫·秋馆",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "声歇骊歌，日斜乌堠，渐村火逗林隙。门柳阴枯，园蝉嘶断，早安排与凄切。绮疏雕槛，换今夜、蛩阶藓壁。风灯摇梦，霜柝敲愁，燕楼天隔。",
      "几年北去南来，黄菊丹枫，短亭孤驿。同是天涯，住为佳耳，何事宾鸿催客。计程明日，更门外、山横万叠。伴教醉也，店月桥霜，怎生禁得。"
    ]
  },
  {
    "id": "adcfe4dbe3aa1fc85f1af94d1d84609c",
    "title": "齐天乐·秋塞",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "龙堆雁碛黄云里，摇落一痕残照。曲怨明妃，笳悲蔡女，同是漂零怀抱。牛羊短草，认树秃平沙，路迷飞鸟。故国东南，朔风吹去，梦难到。",
      "无端磨盾草檄，傍零钲断角，鼓冷茸帽。马革还尸，羊羹烂胃，身世商量谁好？归期误了，算枉惹莼湖，鸥嗔鹭恼。又换征衣、寄衣人暗老。"
    ]
  },
  {
    "id": "adcfe4dbe3aa1fc85c286366a4b2c78d",
    "title": "真珠帘·秋帘",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "楼台十二琼钩静，甚新凉、缕缕遮拦不尽。漫卷看双星，怕笑人孤影。悄悄深深炉篆袅，露暗满、玉阶金井。回省，记月透玲珑，宫眉低印。",
      "心共误触流萤，傍波纹浪绉，荡摇难定。亸地一珠珠，料泪珠同进。更是西风今夜紧，惯逗隙、偷吹云鬓。天迥，帐纸阁寒生，听蛩孤凭。"
    ]
  },
  {
    "id": "adcfe4dbe3aa1fc899505a4c091311c5",
    "title": "瑶华慢秋扇",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "深笼翠袖，轻摇素手，旧梦风吹远。裁霜剪月，总尽是、付与蛛昏尘暗。班姬休诉，便得似、昭阳飞燕。也只如、叶落长门，盼断玉阶金辇。",
      "休还倚向阑干，算扑后流萤，都是愁点。遮红掩翠，情未断，怕老花间人面。合欢有意，待唤起，歌喉重展。又道是、多少凄凉，不比旧时相见。"
    ]
  },
  {
    "id": "adcfe4dbe3aa1fc87175e8e01eb06b6c",
    "title": "东风第一枝·秋灯",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "蟋蟀声中，流萤影外，小屏深夜低护。悄然细雨侵时，恰是愁人坐处。遮来翠袖，尚记取、春宵私语。算几度、燕去鸿来，孤馆剔残红缕。",
      "花屡卜、酒徒易去，人著梦、纸窗未曙。西风几个黄昏，缺月几家机杼。槐黄过了，又重把、孤檠分付。愧十载、误汝清光，不照绮筵朱户。"
    ]
  },
  {
    "id": "adcfe4dbe3aa1fc86e596e0e0c28e0c1",
    "title": "湘月秋柝",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "声连万户，更谁家思妇，相和砧杵？角倦笳慵辛苦向，三十六街催曙。眠待迟归，会怜轻别，记个人听处。征衫正薄，那堪敲傍孤旅。",
      "劳汝绕遍重闉，堤防密密，怕梦魂飞去。万递千回愁共永，还杂滴阶凉雨。征马嘶霜，荒鸡啼月，多少良宵误。扁舟明日，雁更还在烟浦。"
    ]
  },
  {
    "id": "adcfe4dbe3aa1fc8fe1420915f39775a",
    "title": "月华清·秋砧",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "故国风凉，空闺秋早，几年相望河汉。拂拭清砧，只恐石同心烂。暗携从、织女机边，险化向、望夫山畔。肠断，正铜壶漏永，玉关人远。",
      "底事声声渐缓，料瘦指寒生，细腰力倦。我正无衣，况听角残笳乱。念年来、紫塞烽惊，总付与、青衫泪满。吟玩，怅遥天霜角，万家庭院。"
    ]
  },
  {
    "id": "adcfe4dbe3aa1fc87e9afeb364a3a82a",
    "title": "金明池秋草",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "两岸苔荒，空城雨积，满目离离如许。摩碑碣，沉埋往迹，吊台榭，迷离旧路。共塞烟、作出凄凉，莫更问、当日王孙何处。但柳助荒寒，槐添疏冷，送尽斜阳无语。",
      "记取荒郊盘马去，有拾翠风流，班荆伴侣。西风早惊心北塞，东君去销魂南浦。况年来、泪染青袍，过旧径怀伤，殡宫情苦。待玉勒还游，金钗重斗，只恐美人迟暮。"
    ]
  },
  {
    "id": "adcfe4dbe3aa1fc8390d3a2a67647e93",
    "title": "二郎神·秋叶",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "出门四顾，但树树替秋言语。恰作去就新黄，收回稠绿，青镜愁容似汝。自昔才人悲摇落，可更有、亭皋佳句。惟岭外夕阳，桥边流水，是漂流处。",
      "无据，辞根却似，无家归去。向渡口寻红，箧中搜字，才信闲愁最苦。凤去桐孤，鸦翻枫冷，又送晚来凉雨。人独自、门掩西风，对汝有何心绪。"
    ]
  },
  {
    "id": "adcfe4dbe3aa1fc8bd5aab93514920bf",
    "title": "齐天乐·秋苔",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "西风偷入无人径，重重小门深闭。梧院黄飘，槐宫碧卸，添得一分憔悴。回廊瘦倚，剩当日凌波，蹴馀寒翠。冷护鸣蛩，怕重认取缀钱细。",
      "门前送行迹掩，趁昏烟暗雨，都作离意。写句栏边，捣衣石畔，渍过何人清泪。愁痕满地，便落叶无情，也都惊起。砌藓墙莓，断魂荒苑里。"
    ]
  },
  {
    "id": "adcfe4dbe3aa1fc856c3c6c82b72a637",
    "title": "解连环·秋芜",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "平原凝眺，记裙腰碧色，踏青人好。待雁爪、北塞归来，早风打雨浇，一痕青老。望里魂销，更添上、者边斜照。衬枫林屐齿，蓼岸船唇，际楚天杳。",
      "飞飞冷云低绕，傍荒台废冢，虫语相吊。再著些黄叶萧萧，便描就、霜天一幅新稿。向晚牛羊，与点缀，荒村烟草。最无聊，策马西风，踏阳关道。"
    ]
  },
  {
    "id": "adcfe4dbe3aa1fc8724b63a3188d9d13",
    "title": "湘月秋桐",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "淡云河汉，早凄清众籁，幽闲庭院。叶满银床人不见，字写相思千遍。琐碎花繁，丁宁语复，一样风吹断。石苔谁扫？便题诗也都倦。",
      "添出一种凉阴，几声疏雨，更恼人孤馆。欲说西风无限恨，肠共井绳井转。剪后秋残，别来闰屡，凤阁扃幽怨。孤琴重抱，只应商调凄惋。"
    ]
  },
  {
    "id": "adcfe4dbe3aa1fc876263f30d8959bf2",
    "title": "绮罗香·秋柳",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "断槛扶慵，危桥倚困，日日无情烟雨。旧识萧娘，不是者般眉妩。直瘦到、金缕衣宽，断魂比、玉门关苦。念漂萍、泊絮都非，斜阳空付乱蝉语。",
      "年年嘶马陌上，看一般憔悴，无聊张绪。草草繁华，枉了浪摇颠舞。残月寺钟外愁来，晓风岸，酒边人去。便饶是，吹断情丝，也还留恨缕。"
    ]
  },
  {
    "id": "adcfe4dbe3aa1fc86c4df67c20147c9a",
    "title": "望梅秋波",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "酿成凉意，带斜阳无数，水禽冲起。趁晚来、袅袅西风，便荡出柔情，卷来芳字。喷雪跳珠，送几处、归航天际。甚枫边蓼外，岁月淘残，有恨难洗。",
      "湖心采莲棹舣，记悄侵袜素，偷涴裙翠。待重弹、呜咽琵琶，怕吹上青衫，湿和红泪。一样盈盈，那重认、镜中瞳子。但年年宾鸿照影，暗惊憔悴。"
    ]
  },
  {
    "id": "adcfe4dbe3aa1fc85535be042c7d04ca",
    "title": "过秦楼·秋月",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "底事清光，照人孤影，不向那年亭畔。云凉荔浦，叶落兰汀，望断洞庭波满。十载对酒当歌，美景良辰，等闲都换。姮娥有恨，离人无语，绕栏千遍。",
      "长记得，擪笛楼边，吹箫桥侧，低傍彩罗纨扇。针穿几度，眼底晶帘，便比广寒都远。寂历关山，著我白露空庭，黄昏孤甲，拌今宵为汝，坐看河低斗转。"
    ]
  },
  {
    "id": "adcfe4dbe3aa1fc8994740c914773111",
    "title": "三姝媚秋阴",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "轻寒微暝里，费西风商量，菊花天气。乍淡还浓，是雁从何处，带来愁意。似雾如烟，偏爱傍画阑低坠。瘦却遥峰，镜里纤娥，暗尘遮翠。",
      "帘内添衣人起，爱待月桐阴，课晴虫砌。算近题糕，怕酿成风雨，误人归计。错认斜阳，一片是、枫林如醉。向晓霜笳吹彻，痴云醒未？"
    ]
  },
  {
    "id": "adcfe4dbe3aa1fc8030f008346d95472",
    "title": "月下笛·秋雾",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "十里埋山，瞢腾似梦，渐将成雨。冥漾里，天际惟闻雁时语。登高约近增惆怅，怕隔断钿车旧路。记残月笼鞭，斜阳唤渡，几番迷误。烟树，昏如暮。",
      "料影障芦江，认帆何处？横波怨汝，短长桥与遮住。怕教望见残阳缕。又暗向、西风泪注。想润透，彩云衣，犹倚江枫不去。"
    ]
  },
  {
    "id": "adcfe4dbe3aa1fc80a482f5b04e10a1f",
    "title": "一萼红·秋晴",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "立苍茫，有幽花瘦蝶，相傍弄清光。云绉舒罗，江纹展练，图画重认潇湘。便正好登高望远，奈霁色、遥隔楚天苍。屐懒筇慵，总都孤负，菊盏萸囊。",
      "佳日悔抛春永，便黄昏未到，易近斜阳。水叶摇红，岸花堕白，怕又风雨凄凉。望三两、青空雁影，是蕉笺、蘸墨写离肠。为问蛩阶伫月，知否宵长？"
    ]
  },
  {
    "id": "adcfe4dbe3aa1fc8f02f8740654b18b7",
    "title": "女冠子·秋雨",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "乱云低泻，向晚路迷荒野。重阳期近，酿成一种，别样时光，满城难画。",
      "渔蓑应未卸，让汝蕨肥鲈美，钓竿闲挂。傍孤舟、冷敲篷背，谁把菊樽同话。",
      "阑干曾倚梧桐下。和萧萧残叶，暗逗鸳鸯瓦。冥漾今夜。",
      "便梦魂来觅，难驱征马。料偎灯帘罅。听到那边庭院，五更初打。",
      "怕隔窗蝉鬓，一声声里，湿将罗帕。"
    ]
  },
  {
    "id": "adcfe4dbe3aa1fc8996571e9ed032bf8",
    "title": "无闷秋烟",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "空白苍茫，寒绿模糊，徐傍笳声唤起。怅蔓草荒坟，乱鸦墟里。望去东西不辨，总画出、悲哉秋之气。淡描夕照，寒添橘柚，凭高心事。",
      "如寐，更如醉。为带雨拖风，不成摇曳。况鼓角声惊，杂来烽燧。试问兴亡旧迹，只悄悄、笼著澄潭水。看来是，一片离魂，绕遍青枫难系。"
    ]
  },
  {
    "id": "adcfe4dbe3aa1fc8a94da3afcb64a068",
    "title": "壶中天·秋曙",
    "authorName": "杜贵墀",
    "authorId": "adcfe4dbe3aa1fc8d1457b72d1457b72",
    "dynasty": "清",
    "content": [
      "戍楼笳奏，共萧萧叶响，枕旁惊客。月坠霜高蛩窗上，堆着乱愁千叠。",
      "来准阴晴，先催行李，那问何年月。输他篱角，傍花浓睡寒蝶。",
      "昨夜凉掩鸳帏，数琼签未遍，啼红初歇。促唤征衫，向西风，不许多情不别。",
      "雁续残更，鸥圆剩梦，缆解莼湖白。荒鸡休唤，鬓边此际谁黑。"
    ]
  },
  {
    "id": "adcfe4dbe3ccc1720d083383cdd93f62",
    "title": "金缕曲·寄吴汉槎宁古塔，以词代书，丙辰冬寓京师千佛寺，冰雪中作",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "季子平安否？便归来，平生万事，那堪回首！行路悠悠谁慰藉，母老家贫子幼。记不起，从前杯酒。魑魅搏人应见惯，总输他，覆雨翻云手，冰与雪，周旋久。",
      "泪痕莫滴牛衣透，数天涯，依然骨肉，几家能够？比似红颜多命薄，更不如今还有。只绝塞，苦寒难受。廿载包胥承一诺，盼乌头马角终相救。置此札，兄怀袖。"
    ],
    "comment": [
      "陈亦峰《白雨斋诗话》：华峰《贺新郎》两阕，只如家常说话，而痛快淋漓，宛转反复，两人心迹一一如见，虽非正声，亦千秋绝调也！二词纯以性情结撰而成，悲之深、慰之至，丁宁告戒，无一字不从肺腑流出，可以泣鬼神矣！",
      "陈亦峰《词则·放歌集·卷三》：二词只如家常说话，而痛快淋漓，宛转反覆，两人心迹，一一如见。此千秋绝调也。"
    ],
    "translation": "你近来平安吗？即便你回来，回首以前令人悲愤的事，你又怎能够承受！昔日朋友形同陌生的路人，又有谁安慰你？你母老家贫子幼，早记不起杯酒相娱的时侯。魑魅搏人的事应该司空见惯，正直人却总是输在覆雨翻云的小人之手。我们与寒冷的冰雪，打交道已经很久很久。\n劝你不要让泪水把牛衣滴透。请你数一数天下的戍边人，仍旧和家人团聚一堂的，又有几家？比起早已冤死的红颜薄命人，更不如你如今在边塞已经二十年，我要像申包胥那样实现诺言，像燕丹盼归使乌头白马生角样，一定把你营救。我就以这首词代替书信，请你妥善保存不要忧愁。",
    "intro": "《金缕曲》是清代文学家顾贞观为求纳兰性德搭救好友吴兆骞创作的组词作品，此词为第一首，重在写吴兆骞的苦恨，\n此词以书信格式入词，十分别致。「季子平安否？」写信先须问对方安好，这首句正是问安口气。不过用「季子」二字却有深意。这里用「季子」二字既切合吴兆骞的姓氏，又使入联想其才德，而且还表明吴地人。（一说，吴兆骞有二兄，季子言其排行。）拿吴季子比吴兆骞，其人才德令人钦佩，而却受了这种冤枉，就更令人同情。所以五个字看似寻常，实则有力地领起全篇。「便归来，平生万事，那堪回首？」这是用假设语句极力同情吴兆骞的痛苦经历。即使现在就能回到家乡，这段经历中的千难万苦，又那堪回想。何况现在没有归来，还在经受着这些不堪回首的痛苦。「行路悠悠谁慰藉，母老家贫子幼。」这是就不堪回首的痛苦中特别提出充军关外的遭遇，没有谁能加以安慰，家庭又是如此困难——母老家贫子幼。过去的一切欢乐都无影无踪，「记不起、从前杯酒」。朋友的文酒之会，杯酒相欢，不要说现在没有了，就连过去的记忆也消失了，令人伤心。「魑魅搏人应见惯，总输他，覆雨翻云手。」「搏人」，这是含蓄地为吴兆骞鸣不平。「魑魅搏人」，比喻坏人以卑劣的手段陷害人。杜甫诗：「纷纷轻薄何足数，翻手为云覆手雨。」这里用杜意，就是说，君子总要吃小人的亏。应该提出的是清代文字狱频繁，士人往住转喉触讳。吴兆骞是朝廷谪戍的，既要同情兆骞，又要回避触犯朝廷，只能笼统地这样解说，这在当时已经算是大胆的了。「冰与雪，周旋久。」这是切题中宁古塔的特点。塞外苦寒，作者此时在京师风雪之中，想象好友塞外，只能与冰雪周旋，而一过就是多年，定令人难受。这上片痛快淋漓地为吴兆骞的痛苦倾诉，下片一转变成多方安慰开脱，希望他不要为痛苦所摧垮。\n汉时王章夫妻牛衣对泣的事，作者反用为「泪痕莫滴牛衣透」，劝也不要过分伤心，原因何在，「数天涯，依然骨肉，几家能够？比似红颜多命薄，更不如今还有？」没有几家能够骨肉团聚，吴兆骞虽远在关外，却还能牛衣对泣，骨肉一处，这是骨肉分散的还好些。再说红颜命薄，古今一辙，有才往往命途多舛。这样退一步想，也就得些宽慰。但劝慰要有分寸，只能说到这地步，笔锋一转又为他难受：「只绝塞、苦寒难受。」这和上片结尾「冰与雪，周旋久」相呼应。「廿载包胥承一诺，盼乌头马角终相救」，化用春秋后期申包胥立誓救楚和燕太子丹质于秦而后得归的典故，作者把它们巧妙地组织在一起，表示不管多大困准，一定要像申包胥那样尽力救他回来。沉痛感人。「置此札，君怀袖」：这封信请你保存。就是凭证。这几句表现死生不愉的友情，感人肺腑，催入泪下。",
    "annotation": [
      "吴汉槎（chá）：名兆骞，江苏吴江人。顺治举人，工诗文，以科场事为人所陷，于顺治十六年谪戍宁古塔（今松江省宁安县）。",
      "书：书信。",
      "丙辰：清康熙十五年（公元1676年）",
      "季子：指春秋时吴王寿梦的儿子季札，号延陵季子，素有贤名。后常称姓吴的人为「季子」。这里代指吴兆骞。",
      "行路：过路人。",
      "悠悠：关系很远，不相关。",
      "慰藉：安慰之意。",
      "杯酒：即杯酒言欢的缩语。",
      "魑（chī）魅搏人：魑魅，传说里的山林妖怪。搏人，打人，抓人。据吴兆骞子吴振臣在《秋笳集》的跋中说，吴兆骞「为仇家所中，遂遣戍宁古。」",
      "覆雨翻云手：指翻手为云，覆手为雨，陷害好人的阴毒小人。",
      "牛衣：乱麻编制的给牛保暖的披盖物。据《汉书·王章传》载，王章贫困的时侯，曾与妻子卧于牛衣上对泣。",
      "数天涯，依然骨肉：吴兆骞被遣戍边，其妻至戍所相陪十余年，生有一子四女。",
      "绝塞：极远的边塞。苦寒难受：吴兆骞《秋笳集·卷八》《与计甫草书》中有：「塞外苦寒，四时冰雪。」",
      "廿（niàn）载包胥承一诺：廿载，二十年。从顺治十四年（公元1657年）吴兆骞被遣戍宁古塔，到作者康熙十五年（公元1676年）写这首词，正好二十年。包胥承一诺，据《史记·伍子胥列传》载，春秋时，楚国大夫包胥立誓要保全楚国，后果然如愿。",
      "盼乌头马角终相救：《史记·刺客列传·索引》：「丹求归，秦王曰，『乌头白，马生角，乃许耳。』」燕太子丹仰天长叹，上感于天，果然乌头变白，马也生角。",
      "札：信札、书信。"
    ]
  },
  {
    "id": "adcfe4dbe3ccc172fe3956ecdd127137",
    "title": "金缕曲（其二）",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "appreciation": "第一首从吴兆骞写，第二首换个角度从自己发感慨：「我亦飘零久。十年来，深恩负尽，死生师友！」说得沉痛，「亦」字勾留上首，不是泛泛。「宿昔齐名非忝窃，试看杜陵消瘦。曾不减、夜郎僝僽。」从自己又说到两人。杜甫《长沙送李十一衔》：「李杜齐名真悉窃，朔云寒菊倍离忧。」杜甫是客气话。历史上李杜齐名有好多个，东汉的李固杜乔、李膺杜密等等，唐朝诗人李白杜甫，这儿反用杜诗说「非忝窃」，以杜甫自比。「试看杜陵消瘦。」以李白比吴兆骞，李白曾被长流夜邹（中道放归），比吴兆骞之谪戍宁古塔，「僝僽」，指受折磨和愁苦烦恼。自己虽然没有谪戍，却和吴兆骞一样痛苦，备受析磨。「薄命长辞知己别，问人生、到此凄凉否？」红颜薄命，长辞指死亡。顾贞观曾有悼亡之戚，薄命长辞，知己远别，人生逢此，是妻凉。人生之中没有多少人曾到这样凄凉境地。「问人生」这一反问句就包含上两层意思。「千万恨，为兄剖，自然收束半片。\n换头处，从年龄诉说，「兄生辛未吾丁丑」。辛未、丁丑到作此词时，两人都过了四十，「四十曰强，仕。」但「共此时，冰霜摧折，早衰蒲柳」，身体都受到摧残而早衰了。蒲柳是用《世说新语》顾悦与晋简文帝同岁而先老的典故，而「蒲柳」就变成自指身体的谦词了。这里用个「共」字，表示两人都一样，这是回应上文「试看杜陵消瘦，曾不减、夜郎僝僽。」既然年过四十，身体早衰，就应注意保养：「词赋从今须少作，留取心魄相守。」两句语重心长。既然可以「相守」，表明前途仍有希望。「但愿得、河清人寿。」（「俟河之情，人寿几何？」「黄河清，出圣人。」）这句祝愿，字面用前一句，意思在后一句。希望圣主施恩，远人归老家园。政治清明，相应地人民应该生活安定，终其天年，所以说「河清人寿」。「归日急翻行戍稿，把空名料理传身后。」，吴兆骞的诗必传于后是作者的预言，也是完全符合实际的。吴兆骞流放以后，诗歌增加了悲壮苍凉的气氛，为人传诵，在清代前期也算重要作家。这表现作者对吴兆骞的信任和安慰。不说「声名」而说「空名」，这个「空」字把上文一系列苦痛都括在其中，大名没有使吴兆骞免除生前的苦难，所以说「空名」，这个「空」字可以算一字千金。「言又尽，观顿首」，仍然是书信格式。",
    "content": [
      "我亦飘零久！十年来，深恩负尽，死生师友。宿昔齐名非忝窃，只看杜陵消瘦，曾不减，夜郎僝僽，薄命长辞知己别，问人生到此凄凉否？千万恨，为兄剖。",
      "兄生辛未吾丁丑，共此时，冰霜摧折，早衰蒲柳。词赋从今须少作，留取心魄相守。但愿得，河清人寿！归日急翻行戍稿，把空名料理传身后。言不尽，观顿首。"
    ],
    "comment": [
      "陈廷焯《白雨斋诗话》：华峰（作者字）《贺新郎》（《金缕曲》的原名）两阕，只如家常说话，而痛快淋漓，宛转反复，两人心迹一一如见，虽非正声，亦千秋绝调也！二词纯以性情结撰而成，悲之深、慰之至，丁宁告戒，无一字不从肺腑流出，可以泣鬼神矣！」",
      "陈廷焯《词则·放歌集·卷三》：二词只如家常说话，而痛快淋漓，宛转反覆，两人心迹，一一如见。此千秋绝调也。"
    ],
    "translation": "我也漂泊他乡很久。自中举十年来，我辜负了你的深厚恩情，未报答你这位生死之交的师友。从前你我齐名并非名不副实，试看曾为怀念李白而瘦的杜甫，忧闷不下于流放夜郎的李白。我的夫人已经去世，又与知己的你分别，试问人生在世，到这步田地凄凉不？我将千种怨、万种恨，向你细细倾吐。\n你生于辛未年我生于丁丑，都受了一些时间的冰雪摧残，已经成了早衰的蒲柳。劝你从今要少作词赋，多多保重与我长相守。但愿黄河变清人长寿。你归来定会急忙翻阅戍边时的诗稿，把它们整理出来传给后世，但也只是忧患在前空名在后。满心的话语说不尽，我在此向你行礼磕头。",
    "intro": "《金缕曲》是清代文学家顾贞观为求纳兰性德搭救好友吴兆骞创作的组词作品，两首词“以词代书”，融为一体，感人至深，表现了作者与友人的深厚情谊。此为第二首，重在写作者与良友的交情。",
    "foreword": "寄吴汉槎宁古塔，以词代书，丙辰冬寓京师千佛寺，冰雪中作。",
    "annotation": [
      "原注：二词容若见之，为泣下数行曰：「河梁生别之诗，山阳死友之传，得此而三，此事三千六百日中，弟当以身任之，不俟兄再嘱也。」余曰「人寿几何，请以五载为期。」恳之太傅，亦蒙见许，而汉槎果以辛酉入关矣。附书誌感，兼誌痛云。",
      "我亦飘零久：作者清康熙五年（公元1666年）中举，掌国史馆典籍，五年后因父病告归，清康熙十五年（公元1676年）又入京在纳兰性德家教书，两度客居京师，故有飘零异乡之感。飘零，漂泊。",
      "十年来：从清康熙五年作者中举，到清康熙十五年写这首词，正好十年。",
      "「宿昔齐名非忝窃」句：《感引集·卷十六》引顾震沧的话说：「贞观幼有异才，能诗，尤工乐府。少与吴江吴兆骞齐名。」宿昔，过去；非忝窃，不是名不副实。",
      "杜陵消瘦：杜甫在《丽人行》中自称「杜陵野老」、「杜陵布衣」，李白戏杜甫诗中有：「借问别采太瘦生，总为从前作诗苦。」",
      "夜郎僝僽：李白曾被流夜郎（今贵州省西部），受到摧残。",
      "「只看杜陵消瘦，曾不减，夜郎僝僽」句：这里以杜甫和李白比喻作者和吴兆骞。",
      "薄命长辞知己别：指作者夫人去世和与昊兆骞分别。",
      "兄生辛未吾丁丑：吴兆骞生于辛未年，即明崇祯四年（公元1631年）；作者生于丁丑年，即明崇祯十年（公元1637年）。",
      "早衰蒲柳：《世说新语》载：「顾悦与简文同年，而发早白。简文曰：『卿何以先白？』对曰：『蒲柳之姿，望秋而落。松柏之质，经霜犹茂。』」蒲柳，即水杨，是凋零最早的树木。",
      "「诗赋从今须少作，留取心魄相守」句：古人认为创作诗文损伤人的心魂。桓谭在《新论·祛蔽第八》里说，他和扬雄都因作赋，「用精思太剧，而立感动发病」。作者和吴兆骞创作都很勤奋，尤其是吴兆骞，儿童时就作胆赋，「累千馀言」。（见《国朝先正事略》）",
      "「但愿得，河清人寿」句：河，指黄河。黄河水浊，古时认为黄河清就天下太平。古人云：「俟河之清，人寿几何。」认为黄河千年一清，而人寿有限。这里是希望一切好转，吴兆骞能归来的意思。",
      "行戍稿：在戍边时所写的稿子。"
    ]
  },
  {
    "id": "adcfe4dbe3ccc1726452f2cb953666c4",
    "title": "浣溪沙·梅",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "物外幽情世外姿，冻云深护最高枝。小楼风月独醒时。",
      "一片冷香惟有梦，十分清瘦更无诗。待他移影说相思。"
    ],
    "annotation": [
      "移影：形容时光推移。移，挪动、移动。"
    ]
  },
  {
    "id": "adcfe4dbe3ccc1721368c914919dea15",
    "title": "临江仙",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "曾是上清携手处，迢遥笙鹤遗音。水如环佩月如襟。幔亭人杳，归路已难寻。",
      "莫倚君身仙骨在，晓霜明镜骎骎。碧天云海约投簪。旧欢新别，回首两沉吟。"
    ]
  },
  {
    "id": "adcfe4dbe3ccc1728279134178013eed",
    "title": "生查子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "欹枕背屏山，镜掩灯明灭。香穗弱难扶，一寸金蚕啮。",
      "抱影欲成眠，翠被寒疑裂。双筋亸红绫，半落闻檐铁。"
    ]
  },
  {
    "id": "adcfe4dbe3ccc17250b63f4a386f3de7",
    "title": "昭君怨",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "残雪板桥归路。的的玉人风度。拥袖障轻寒。恣他看。",
      "闻道昔游如昨。添个洗红池阁。掩冉压墙花。是谁家。"
    ]
  },
  {
    "id": "adcfe4dbe3ccc17221babc9d2ef671be",
    "title": "双双燕·本意用史梅溪韵",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "单衣小立，正秋雨槐花，鬓丝吹冷。镜函如水，长忆画眉人并。残叶暗飘金井。问燕子、归期未定。伤心社日辞巢，不是隔年双影。香径。",
      "芹泥犹润。只一缕红丝，误他娇俊。几多恩怨，絮辙杏梁烟暝。传语别来安稳。待二十四番风信。那时重试清狂，肯放雕栏独凭。"
    ]
  },
  {
    "id": "adcfe4dbe3ccc172606d191eddc1e348",
    "title": "青玉案",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "天然一帧荆关画。谁打稿、斜阳下。历历水残山剩也。乱鸦千点，落鸿孤咽，中有渔樵话。",
      "登临我亦悲秋者。向蔓草、平原泪盈把。自古有情终不化。青娥冢上，东风野火，烧出鸳鸯瓦。"
    ]
  },
  {
    "id": "adcfe4dbe3ccc1728e9bed3e52f03720",
    "title": "浣溪纱",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "不是图中是梦中。非花非雾隔帘栊。窄衫低髻正相同。",
      "清脆铃声檐鸽夜，悠扬灯影纸鸢风。此时携手月溟蒙。"
    ]
  },
  {
    "id": "adcfe4dbe3ccc172656d333997803cdf",
    "title": "传言玉女·上元",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "今夕何年，偏觉漏喧人醉。星毬高揭，是星娥手缀。千树宝华，宁让六宫剪采。幽欢刚趁，密传诗迷。",
      "走过红桥，第三条、忽复会。踏歌声里，听搔头玉坠。明月暗尘，搀入暖香寒翠。为伊耽搁，梅花清睡。"
    ]
  },
  {
    "id": "adcfe4dbe3ccc172f25161858cc56339",
    "title": "扫地游十六夜阴寒，坐卧小楼，茫茫百端，不觉为之凄咽",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "拥炉人倦，向煮雪声中，坐愁愁坐。巡檐数朵。为丁宁玉笛，莫教吹破。酷爱高寒，纸帐一番清课。肯闲过。不律隃糜，那禁慵堕。",
      "旧约何曾果。记徙倚朱楼，迷藏香径。延缘画舸。正离魂欲接，断烟横锁。怕梦醒时，盼煞满城灯火。问谁个。掩纱窗、更愁于我。"
    ]
  },
  {
    "id": "adcfe4dbe3ccc172d30ccac74dfa952c",
    "title": "柳梢青·花朝春分",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "乍展芭蕉。欲眠杨柳，微谢樱桃。谁把春光，平分一半，最惜今朝。",
      "花前倍觉无聊。任冷落、珠钿翠翘。趁取春光，还留一半，莫负今朝。"
    ],
    "comment": [
      "陈廷焯《白雨斋词话》论顾贞观曰：“顾华峰词全以情胜，是高人一着处”。",
      "清秦赓彤《\u003c弹指词\u003e序》：“先司寇题语有云：‘本朝词家，以弹指为最。’窃展卷诵之，惊为自古词家所未有，盖唐宋以来词格，凡几变矣，先生之词，穷其变而会通，而极其至。神明变化，开前人未开之境，洵乎为一代之词宗，而叹先司寇公评骘之当也。”"
    ],
    "annotation": [
      "花朝：旧俗以农历二月十五日为“百花生日”，故称此日为“花朝节”。《熙朝乐事》云：“二月十五为花朝节，盖花朝、月夕，世俗恒言二八两月为春秋之中，故以二月为花朝，八月为月夕也。” 又这天是春季的正中，故又称 “中春”。"
    ]
  },
  {
    "id": "adcfe4dbe3ccc172091b94c823426031",
    "title": "春光好·上巳",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "风渐暖，雨初晴。似朝酲。手招蕙丛双箭，注银瓶。",
      "绣得红罗纤窄，其如懒踏青青。待擘澄心堂纸，仿兰亭。"
    ]
  },
  {
    "id": "adcfe4dbe3ccc172c29a98b71b371acc",
    "title": "归国谣",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "呼女伴。斗草斗花轮日换。相约罗衣同浣。略嫌天气暖。",
      "几摺才开筠扇。莫教题便满。空却回文一半。有人亲落款。"
    ]
  },
  {
    "id": "adcfe4dbe3ccc172dd40a6f113c1f667",
    "title": "画堂春",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "appreciation": "这阕小词，可以说是一幅情景交融的暮春归舟图，只是其中漾着的意绪，却分外勾人。\n词的主体，是船上的人。但船上却只以“一篙”隐过，而通阕词则皆莫不是舟中之“人”眼中之所见，以及身心之所感。\n春天已快过去了；楝花风吹得这急。“楝花风”，标明时间已是春末了。因为从“小寒”算起，至第二年的“谷雨”，其中凡八个节气，一百二十日，每五日为一候，每候应以一种届时要开之花，故称为二十四番花信风。其间梅花最先，楝花最后。楝花过后，便已入夏了。此时，他坐在小船上，是在回家去的路上；但人却似乎并不愿意；是以还不时要回过头去看看。但霏霏细雨，夹着漫天杨花，使南北东西，蒙蒙一片。这分明是一个不宜上路的天气，恰如他此时凄迷的心境。如此一来，这“回首”二字就有了着落，也难怪他于“归”不是喜而要着以“催”字了。这催人之风雨，显得极其无情。\n分明是“归”，为什么又有这么多的不愿和留恋，诗人没有写，甚至连这心情也只于那“回首”的眼光和“凄迷”的意绪中流露。\n这下阕在词的章法上放在最后，在内容上却是词的主体，是最先的存在。然而却在词面上颠倒了次序：将首先出场的却故意隐去，而将之置于下阕补出。\n这也难怪，因为主体先自存在，若无感受，自然也就不显主体了。是以词一开头，便是那一个入眼的小小的渔矶上浣衣的女子。“袜罗溅春泥”，固然是系心者未免看得仔细，却也透出了无意中的关爱和怜惜。不知是他想到了他家的她，还是以想到了为之“回首”之处的她。\n他还来不及分辨，他乘坐的小舟已冲到了石桥前。所以说是“石桥”的，这是因为板桥是用不着“画”的，能在桥上作浮雕之花纹的，自然是石板架起的拱桥了。昨夜下了一场大雨，溪水涨了，所以石桥也显得“低”了，水急桥低，他得赶紧趴下，于是便打断了他对于那浣衣女子的判断。这一下，人是过桥了，却为读者留下了这一幅谜似的勾人挂念的画。柳絮夹着细雨的迷蒙的溪水上，那溪边的矶头，有浣衣的女子；溪水上正有一只小船，从石桥穿了过去。在这凄迷的空间，也许只有捣衣间断的杵声和着流水的涓涓声，似闹而实静。倒是于这无声的迷蒙之巨大的空间，它所给予人的是一种推不开的怅惘。更妙在它似乎明白，又似乎不明白，只用以构成这一幅淡淡的水粉画，让读者好一个思念。",
    "content": [
      "湔裙独上小渔矶。袜罗微溅春泥。一篙生绿画桥低。昨夜前溪。",
      "回首楝花风急，催归暮雨霏霏。扑天香絮拥凄迷。南北东西。"
    ],
    "intro": "《画堂春·湔裙独上小渔矶》是清代词人顾贞观的词作。此词描绘了一幅情景交融的暮春归舟图，抒写了舟中人眼中之所见与身心之所感。全词弥漫着一种难以摆脱的的怅惘意绪。整首词所给予人的是一种推不开的怅惘，更妙在似乎明白，又似乎不明白，只用以构成这一幅淡淡的水粉画，让读者好一个思念。"
  },
  {
    "id": "adcfe4dbe3ccc172d8514caf1247b02d",
    "title": "南乡子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "绣榻近来闲。似整如欹欲卸鬟。自把毛诗教小凤，关关。鹦鹉偷传唤阿蛮。",
      "湘管泪痕斑。掷罢金钱弄玉环。身似离爻中断也，单单。欲展双眉又拆难。"
    ]
  },
  {
    "id": "adcfe4dbe3ccc172d8514caf0979b34f",
    "title": "南乡子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "春事悔蹉跎。啼鴂啼鹃尽巳过。又是炎天行不得，哥哥。鹊语分明唤渡河。",
      "且莫唱离歌。勉共花荫醉叵罗。不信君愁刚一石，多多。搅入香醪下咽么。"
    ]
  },
  {
    "id": "adcfe4dbe3ccc172d8514caf22ac10a3",
    "title": "南乡子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "只影妒双栖。落尽梁间燕子泥。待到东南新月上，烟低。无奈疏窗只向西。",
      "珍重语柔荑。能得楼头几度携。曾是别来相望处，凄迷。草暗天涯柳暗堤。"
    ]
  },
  {
    "id": "adcfe4dbe3ccc172d4ae9c974161ab08",
    "title": "一络索",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "推枕依然似昨。鬓香云阁。欲抬双眼尚瞢腾，记梦语、无端错。",
      "何处一声催觉。晓莺帘幕。眠时亲手繁花铃，又彻夜、风吹薄。"
    ]
  },
  {
    "id": "adcfe4dbe3ccc172f725cd1aba2327c8",
    "title": "望海潮·和严荪友照黛词",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "山围拥髻，楼开照黛，尽容生老柔乡。一抹愁烟，三分梦雨，频来好处凄凉。何许最难忘。向扫眉才子，诉与何妨。生怕添愁，只言陈事莫思量。",
      "是谁分付成双，记深盟浅诺，弄玉骑羊。退粉翎寒，倾心叶重，曾教费尽端详。待谱就新妆。怕不堪持赠，翠佩明珰。真贴谁传，为伊临个十三行。"
    ]
  },
  {
    "id": "adcfe4dbe3ccc1724673f5105bca2f26",
    "title": "凤凰台上忆吹箫",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "润逼琴丝，腻匀笺粉，困人终日廉纤。似春眠未觉，宿醉相兼。一种无聊心绪，谁还理、旧素新缣。愁来也，王肌生粟，悄觉寒严。",
      "鳒鳒。何曾比目，向百尺竿头，断送枯鲇。想当初崖蜜，知为谁甜。挑取罗巾袖口，将往字、细啮重挦。拚狼藉，墨痕清泪，小印红铃。"
    ]
  },
  {
    "id": "adcfe4dbe3ccc1729b02ba6d5248e5a8",
    "title": "菩萨蛮",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "乱红新碧阴如幕。夹罗初换单绡薄。曲栏沸春声。卷帘无数莺。",
      "花丛双蛱蝶。颤向钗丛贴。和笑弄青梅。是伊亲摘来。"
    ]
  },
  {
    "id": "adcfe4dbe3ccc17293fd72c2b44204c7",
    "title": "金缕曲·纪檗子徵君话旧有感",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "皂帽缁尘卷。任相猜、杜陵野老，伤心顿遣。倦眼摩挲双阙望，铅泪铜盘偷泫。辇毂下、一窝如茧。乘兴偶然迷出处，泛虚舟、试狎蓬莱浅。供醉吐，锦茵展。",
      "身终隐矣那须显。数升平、白门标榜，纷纷阔扁。及至时危钩党密，香凤并遭鹰犬。羡此际、冥鸿独免。阅尽宫邻金虎局，更何人、痛哭三朝典。天宝话，舌频剪。"
    ]
  },
  {
    "id": "adcfe4dbe3ccc172ef646b6d3b543c90",
    "title": "金缕曲·奉怀柏乡魏相国，时暂假归里",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "黄阁仍开卷。只敷陈、平生四字，昙聃尽遣。江左风流归冀北，霖雨九垓春泫。看赐瓮、十围金茧。国士无双亲下拜，问感恩、知己谁深浅。先世泽，藉公展。",
      "副封白去经纶显。小延英、逾时伏对，怀中鹞扁。太保只今推坐论，西旅徒然贡犬。真异数、朝参暂免。所喜圣朝无阙事，且闲删、雅颂兼谟典。重补衮，五云剪。"
    ]
  },
  {
    "id": "adcfe4dbe3ccc17248371d15b9eee564",
    "title": "金缕曲·和汪蛟门同舍纳姬",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "五夜青绫卷。带余寒、却偎燕玉，凌兢顿遣。起傍镜奁看制草，银沫御笺微泫。沉水炷、博山分茧。凤阁乍翻新样出，扫宫黄、八字眉儿浅。刚一笑，旅愁展。",
      "异香莫为更衣显。避人看、紫磨缠臂，连宵压扁。传语当关辞剥啄，睡熟金铃小犬。谅酒债、寻常今免。十五垆头夸识字，乞簪花、价倍鹴裘典。怪恼乱，韦肠剪。"
    ]
  },
  {
    "id": "adcfe4dbe3ccc172771c3a3ecee0ae18",
    "title": "金缕曲·寄吴伯成，喜龙光塔工告竣",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "案积如山卷。尽从容、手书耳受，移时散遣。暇即携觞兼召客，王版银钩光泫。频倒屐、莫辞重茧。为续鸾弦酬凤髓，便以胶、投漆情还浅。腾尺木，素怀展。",
      "九龙七级龙光显。忆登高、攀萝直上，指挥轮扁。下视桑麻成世界，听彻云中吠犬。料四牡、驰驱不免。若过棠阴须少憩，采风谣、正属輶轩典。留赠答，素毫剪。"
    ]
  },
  {
    "id": "adcfe4dbe3ccc1724f750e4d37cffe20",
    "title": "金缕曲·坐周雪客兄弟遥连堂，感栎园先生旧事",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "宦橐书千卷。好楼居、看山读画，烟云消遣。造物惟将清福忌，不管西州悲泫。忆缟苎、远投椒茧。昨岁梁鸿溪上过，谢登堂、拜母交非浅。今古谊，一时展。",
      "公才遍历崎岖显。却重围、笑谈矢石，射乌题匾。午夜九阍争叩额，散斥狺狺猘犬。都不怪、希迁数免。偏喜学陶初愿遂，整芸签、悉付琳琅典。硕果尽，痛难剪。"
    ]
  },
  {
    "id": "adcfe4dbe3ccc172fbe280355bf53ac1",
    "title": "金缕曲·和芝翁题影梅轩词",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "旧雨西风卷。便重经、天荒地老，此情难遣。剩粉遗香留得在，两袖三生红泫。谁擘破、同心珍茧。分付鲛人和泪织，一丝丝、扣入冰花浅。来世作，臂纱展。",
      "非耶立望全身显。太愁予、千眉峰蹙，双鬟云扁。缟夜梨魂看似雪，吠影心忪粤犬。恩与怨、而今勾免。梦里锦鞋欢兮薄，上头钗、判向生前典。缘不了，莫轻剪。"
    ]
  },
  {
    "id": "adcfe4dbe3ccc172d69306f3d8c1ad4a",
    "title": "金缕曲·和闺怨。严荪友、邹黎眉并客燕台，即以寄之",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "无语湘帘卷。肯输他、画梁双宿，封侯悔遣。红雨立残清露滑，绣雀一帮泥泫。早馁就、吴宫八茧。悄向护花铃索下，听黄鹂、骂彻春阴浅。容易得，远山展。",
      "游踪似托韶华显。斗轻狂、谢娘絮薄，沈郎钱扁。何处芳丛争挟弹，横过新丰鸡犬。趁买笑、乡愁告免。不记临行针线密，绿杨丝、系马青衫典。休乞句，带重剪。"
    ]
  },
  {
    "id": "adcfe4dbe3ccc1729ef1db192db619ef",
    "title": "金缕曲·梁药亭解元属赋紫竹夫人，因有所订",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "心共香苞卷。卸啼妆、却施檀晕，湘娥恨遣。直拂芸辉绡账薄，云母簟纹波泫。新粉扑、罗浮蝶茧。说与桐花羞待凤，雪衣寒、水月毫光浅。窗影在，个人展。",
      "兔园傍柳名偷显。刻琅玕、词填玉茗，箫圆钗扁。搔背何须春笋样，一笑麻姑鞭犬。换翠袖、昭容不免。占住夜郎才几节，让扶南、暂作扶馀典。偎满愿，火龙剪。"
    ]
  },
  {
    "id": "adcfe4dbe3ccc17201532011e0bdd534",
    "title": "步蟾宫·闰六月七夕",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "玉纤暗数佳期近。已到也、忽生幽恨。恨无端、添叶与青梧，倒减却，黄杨一寸。",
      "天公定亦怜娇俊。念儿女、经年愁损。早收回、溽暑换清商，翻借作、兰秋重闰。"
    ],
    "intro": "七月初七，是牛、女二星一年一度相会的日期。时值闰年，因而可以看做有两个七夕，词人便设想，这是天公出于对经年因分离而愁损的儿女的爱怜。构思既巧，词亦隽雅。 ",
    "annotation": [
      "玉纤：指女子之手。",
      "“添叶”句：梧桐秋日落叶，有“一叶知秋”之说。今遇闰六月，则使梧桐落叶延迟，故云添叶。",
      "“倒减却”句：据《本草纲目》载：“黄杨性难长，岁仅长一寸，遇闰则反退。”",
      "娇俊：指青年男女姣好的容貌。",
      "清商：天高气爽的秋季。",
      "“翻借作”句：谓闰六月已行秋令，可借作七月，使七月有重闰。 "
    ]
  },
  {
    "id": "adcfe4dbe3ccc172a696344ede4e6f92",
    "title": "喜迁莺",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "欢期远近。试说向乘槎，倩传幽恨。萼绿潜携，兰香密约，妒煞人间风韵。添上青桐一叶，减却黄杨一寸。谁同病，有凄凉月姊，广寒重晕。",
      "何损。虚猜道、解事天公，垂老偏难问。绣被经年。机丝匝月，到底银河渡稳。寄语多情乌鹊，且莫作炎威准。待暗里，把些时倒扣，算他秋闰。"
    ]
  },
  {
    "id": "adcfe4dbe3ccc172f02891a46facc368",
    "title": "采桑子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "分明茉莉开时候，琴静东厢。天样红墙。只隔花枝不隔香。",
      "檀痕约枕双心字，睡损鸳鸯。孤负新凉。淡月疏棂梦一场。"
    ]
  },
  {
    "id": "adcfe4dbe3ccc172f02891a45ed46f67",
    "title": "采桑子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "秋来看尽星河也，只是孤眠。多谢婵娟。再放山楼一夕圆。",
      "床头涧响浑疑雨，滴破苍烟。小字香笺。伴过泠泠彻夜泉。"
    ]
  },
  {
    "id": "adcfe4dbe3ccc1724aa1e676da35e8ae",
    "title": "望梅中秋",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "月中秋半。正金波委地，绛霄层卷。唱可哀、空忆人间，记一曲宾云，桂亭双幔。碧海青天，料今夜、夜凉应倦。又无言村杵，有泪边笳，不情邻管。",
      "追思十年游伴。叹吴山烟冷，广陵潮满。把清光、比似元宵，问姮娥肯放。花灯轻换，瓜果前头，小列个、结璘香案。怕佩声钗影，俱逐晓风零乱。"
    ]
  },
  {
    "id": "adcfe4dbe3ccc172356a2b96b0c0a739",
    "title": "剪湘云秋海棠叶底多红纹，偶从山中觅得一种，叶上下纯绿，正面尤生翠可爱，花复耐久，因移植书阁，为制此词",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "瘦却剩烟，娇偏宜雨。傍窥宋墙阴，目断初遇。别是幽情脂粉外，那得红丝轻许。",
      "系天涯、归梦绿罗裙，添两眉愁聚。谁念补屋牵萝，卖珠回去，正袖薄天寒，风韵凄楚。",
      "小蹙凌波铅泪滴，剪破湘云一缕。向西窗、密约美人蕉，和影儿私语。"
    ]
  },
  {
    "id": "adcfe4dbe3ccc172e0510f5299e10f64",
    "title": "河渎神",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "密约水神祠。瓣香心事谁知。绣幡同上小名儿，一双亲系干支。",
      "萧萧暮雨芙蓉黑。越江犹认行迹。潮没苏碑三尺，怨魂应始消得。"
    ]
  },
  {
    "id": "adcfe4dbe3ccc172a5c19cb820e1233c",
    "title": "醉花阴·重九",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "归雁一声相识旧。嫩橘和霜剖。风景入秋悲。恻恻新寒，况是秋深后。",
      "知道明年还健否。且醉黄花酒。休说不须开。倘为看花，忆着离人瘦。"
    ]
  },
  {
    "id": "adcfe4dbe3ccc172835d0f07877fab2d",
    "title": "偷声木兰花",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "平分一片蕉阴绿。相对妾身原似玉。细雨归帆。临别啼珠忽满衫。",
      "断鸿双鲤曾无便。惊喜竹西廊下见。记否檀奴。衣袖当时水墨图。"
    ]
  },
  {
    "id": "adcfe4dbe3ccc1720c5c2e7d9d724554",
    "title": "念奴娇",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "冷清清地，便逢欢、也则不情不绪。况是宵长孤枕侧，挨得几番秋雨。兰炷微沉，桃笙半叠，送尽炉烟缕。香浓醉薄，此愁何减羁旅。",
      "不过絮断柔肠，乱蛩枉却，费许多言语。二十五声清漏永，尽够滴残双箸。翠湿云鬟，凉侵玉腕，那复催砧杵。由他梦醒，别来和梦难据。"
    ]
  },
  {
    "id": "adcfe4dbe3ccc172e6d97fb6eb3123de",
    "title": "摸鱼儿·芍药，简荪友",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "几多情、春归莫诉。下阶亲剪红药。短檠孤影愁相对，教伴绮窗斟酌。花睡着。护一点、檀心不受东风谑。明朝梳掠。看镜里芳姿，阿谁较胜，传语问青雀。",
      "琼肌削，似比柔枝更弱。半开仍锁银錀。绛绡曾挹经年泪，和露封来灼灼。休忘却。休忘却、年时茅屋空山约。从教零落。待粉蕊全删，宝华同证，此意尽商略。"
    ]
  },
  {
    "id": "adcfe4dbe3ccc17286b912028013df86",
    "title": "虞美人",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "盘螭约指双花隐。翡翠研宫粉。赠来条脱感真妃。莫是兴宁六月、语杨羲。",
      "金彄忽似金瓯缺。手挽初弦月。倦游踪迹几更名。好句玉环纤印、记他生。"
    ]
  },
  {
    "id": "adcfe4dbe3ccc17286b91202d5e9f6f9",
    "title": "虞美人",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "内家结束庄严相。不是慵来样。水晶廉卷半闲时。",
      "正好炷香亲较、晚唐诗。",
      "鸳缄忽接郎边信。为道欢期准。寄声青翰早飞回，约共紫藤花下、送春归。"
    ]
  },
  {
    "id": "adcfe4dbe3ccc1727b89ef6ec7968b03",
    "title": "虞美人·蜀茶",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "烧灯时节传柑宴。青粉墙西见。个人偷眼隔窗纱。映出月中根叶、雪中花。",
      "分明玉茗堂深处。小立垂垂树。问名犹唤内家真。一点荔枝飞骑、笑红尘。"
    ]
  },
  {
    "id": "adcfe4dbe3ccc172d2ab7751e2093e02",
    "title": "虞美人·佛手柑",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "额黄染甲宫鸦皱。书法夸筋瘦。凭将背痒试麻姑。且结莲台真印、礼南无。",
      "色香兼味都超绝。弹指霏轻雪。玉纤频屈数将归。按透断纹如啮、十三徽。"
    ]
  },
  {
    "id": "adcfe4dbe3ccc17286b912029004fc5a",
    "title": "虞美人",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "暖风迟日烘微醉。催上樱桃会。翠娥招手满船招。看煞帽檐欹侧、月城桥。",
      "匀圆细数盛妆合。待解相如渴。丁宁莫受蔗浆寒。薄暮来尝胜雪、小龙团。"
    ]
  },
  {
    "id": "adcfe4dbe3ccc17286b91202f770bc52",
    "title": "虞美人",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "霜寒玉指吹箫歇。倚断秦楼月。扫眉才子浣花人。不道当时金粟、本前身。",
      "迷藏曲径钩衣戏。似梦犹堪记。尽留颜色待君怜。心字香焦重埋、一丝烟。"
    ]
  },
  {
    "id": "adcfe4dbe3ccc172b88f1c0d0062085e",
    "title": "一剪梅",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "appreciation": "上阙之前半，言情感无处倾诉；之后半，言感情无处归置。欲拨湘弦，不知曲向谁弹，泪向谁弹。知音不在身边，瑟之孤响，漫无目标。眼前常见之美好景物，蜀茶花、小红阑，也许还隐藏有多情女子之浪漫故事，此时也不知该去该留，去难住难。\n下阙之前半，自心境而照面前；之后半，自面前而射心境。来囬之思，来囬之想：不用化妆了罢？就此放弃。发髻随其自坠落，额头不点梅花妆，春都渐渐逝去，人亦当如此。只是轻易失去又怎能心甘，有让我青春永驻之不老药方么？情人摧残，时间亦摧残。",
    "content": [
      "自拨香弦按紫檀。曲向谁弹？泪向谁弹？蜀茶花底小红栏。去为谁难？住为谁难？",
      "不施梅额坠双鬟。春也阑珊。人也阑珊。相思空觅驻颜丹。伊也摧残。侬也摧残。"
    ],
    "annotation": [
      "湘弦：湘妃之弦，一种弹弦乐器，通常谓之瑟也。古时候，瑟由一整块木料（紫檀木最好）雕凿而成，为长方形，分若干组，数十根弦。",
      "蜀茶：非茶，花名也。",
      "梅额：古时女子有于额头描妆梅花状之习俗，传起自南朝宋寿阳公主。"
    ]
  },
  {
    "id": "adcfe4dbe3ccc1720c3b122d6173c2a8",
    "title": "贺新凉用辛稼轩韵代别",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "愁向清辉说。暗将离、冰纨却扇，香罗替葛。不觉凉飔吹茉莉，回首纱橱似雪。得几度、为君簪发。行矣天边风露冷，汉时关、偏隔秦时月。幽思重，写瑶瑟。",
      "情知又是经年别。转难忘、凭肩密誓，长生钿合。此意双星应鉴取，好耐寒侵肌骨。恩不甚、怕成轻觉。来日征帆休便挂，听残更、软语镕心铁。银汉影，夜分裂。"
    ]
  },
  {
    "id": "adcfe4dbe3ccc172cc0de6040c475d5a",
    "title": "江神子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "柔乡无计得徘徊。首重回。眼重回。愿逐飞花，和梦绕妆台。呵手为卿添翠黛，愁一蹙，暂时开。",
      "狂踪频问只佯推。莫相猜。试相猜。验取心香，烧透不成灭。莲叶裁帆丝系祚，风便也，藕船来。"
    ]
  },
  {
    "id": "adcfe4dbe3ccc1724f490770bb375258",
    "title": "烛影摇红·立春",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "负却韶光，十年眼冷花丛里。玉笙寒彻梦惊回，著处东风矣。犹是当时春意。渐病酒，怀人天气。樊川愁寐，绕榻茶烟，鬓丝吹起。",
      "残雪无多，莫教容易成流水。琼瑶留伴落梅魂，共作冰壶贮。再入茅堂燕子。应问我，别来何似。君看池畔，照影婆娑，树犹如此。"
    ]
  },
  {
    "id": "adcfe4dbe3ccc172fa582b2a3ff31e72",
    "title": "万年欢·人日，用史梅溪韵",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "小缀珠幡，玉搔首、触帘散点晴雪。几箭红兰，恰共水仙俱发。为约檀心磐口，和瘦影、伴成三绝，湘屏掩、整整斜斜，一般冷淡香骨。萧郎俊游未歇。",
      "乍传柑时候，又拟轻别。打叠离情，待赏新年节物。挑菜幽期近也，试换取、练裙文袜。临妆镜、拂了蛾儿，月中早见春月。"
    ]
  },
  {
    "id": "adcfe4dbe3ccc172d4b081e4a21c20d3",
    "title": "苏幕遮",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "玉炉香，谁与共。旖旎烟丝，吹出罗帱缝。双鬓怯翻寒髼松，才话分携，已做天涯梦。",
      "醒时衾还独拥。约略离亭，人远鸡声送。别是五更愁一种。",
      "冷透心窝，自怪无端痛。"
    ]
  },
  {
    "id": "adcfe4dbe3ccc172c2ebbe3bfc463ac4",
    "title": "鹧鸪天",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "往事惊心碧玉箫。燕猜莺妒可怜娇。风波亭下鸳鸯牒，惶恐滩头乌鹊桥。",
      "搴恨叶，摘情条。旧时眉眼旧时腰。可能还对西窗月，狼藉桐花带梦飘。"
    ]
  },
  {
    "id": "adcfe4dbe3ccc1728a94363735ac571a",
    "title": "小重山",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "闺阁争传捧贴黄。久重新雨露、润莲帮。锦袜初学内家妆。今而后，启予足、孟家光。",
      "按拍凤头香。尽春愁稳载、莫轻扬。一钩纤窄待重量。惊鸿影，凌波袜、误陈王。"
    ]
  },
  {
    "id": "adcfe4dbe3ccc172b420c605862c6df3",
    "title": "御街行",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "承恩结束辞南内。油壁拥，芳尘碎。绿熊茵贴紫貂裘，香满一身珠翠。玉骢骄软，彩鸾偷傍，不觉珊瑚坠。",
      "花丛着眼惊姚魏。谁管领，霓裳队。只应清夜奉宸游，七宝装成行缀。锦帆天子，疏狂魂魄，空索琼花醉。"
    ]
  },
  {
    "id": "adcfe4dbe3ccc1720c5c2e7d53215426",
    "title": "念奴娇",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "楚天旧雨，怪新来幻作，冷云残雪。珍重流莺传语道，怜取长条休折。带绾同心，丝缠续命，一寸肠千结。那能此际，眼看真个离别。",
      "才则唱罢骊驹，兰舟待解，早催归亲切。君便承恩侬易老，须记瓣香星月。范蠡湖头，梁鸿宅畔，准拟成三绝。临岐试问，欢期在甚时节。"
    ]
  },
  {
    "id": "adcfe4dbe3ccc1721278dbe821b99acd",
    "title": "风马儿",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "绕栏幽涧乍泠泠。又雨一声声，漏一声声。两处闲眠，那夜不同听。更，更。",
      "病眸才展讶青青。是灯一星星，萤一星星。偏到薄帏，单枕最分明。生，生。"
    ]
  },
  {
    "id": "adcfe4dbe3ccc1723e34f97d8c1155b6",
    "title": "玲珑四犯·用史梅溪韵代送",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "万斛闲愁，问小艇如梭，能载多少。凤去台空，俊赏昔游重到。请解半刻离襟，暂领略、布帆清晓。看无言事去，江山有泪，春归花草。",
      "客中最易添凄惋，便登临、莫伤怀抱。怨将身作秦楼月，移共秦淮照。此意重感殷勤，判寂寂、广寒人笑。倩旧时王谢，堂前燕子，诉伊知道。"
    ]
  },
  {
    "id": "adcfe4dbe3ccc17232032b513c527e2a",
    "title": "兰陵王·江行，用史梅溪韵",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "片帆侧。斜倚轻衫雪色。凝眸倦、清镜窈然，隐约仙娥泛寒碧。霜林泪丝织，翻作春红靓饰。空蒙外、多少远山，犹是青螺黛痕积。移时共兰鹢。正乍展香襟，旋散瑶席。佩珠许傍宫腰摘。",
      "更瑞锦分系，宝钗亲嘱，衍波笺字莫漫湿。附蘋末吹入。岑寂。又如昔。向洛渚遗尘，步袜重觅。鸳鸯飞去头俱白。奈踏浪难稳，鄣风无力。水云天远，只此意，怎忘得。"
    ]
  },
  {
    "id": "adcfe4dbe3ccc1725677091aaf573936",
    "title": "蓦山溪·庚子秋题长干水榭",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "多情长愿，投老秦淮住。华发纵归来，怕不似、少年羁旅。横江酹月，才魄怨销沉，歌伴侣，邀商女，一曲青衫雨。",
      "青溪祠宇，没个迎神妪。弱柳系兴亡，尚拂面、六朝烟缕。无穷金粉，都逐去来潮，桃叶渡，梅根渚，遗恨今何许。"
    ]
  },
  {
    "id": "adcfe4dbe3ccc172dc41f87ca65577ab",
    "title": "木兰花慢",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "忆家山似画，寒食后、丽人行。并缆系垂杨，褰帘却扇，细语闲评。纵横竹炉茶碗，也当他、斗酒听啼莺。记得半塘烟柳，昔年曾伫狂生。泠泠。",
      "归梦寄泉声，和醉拥倾城。看袖拂乌丝，裙挥白练，薄负才情。丁宁。莫催双桨，待月明、清露下秦筝。弹到秋江一曲，为谁红泪飘零？"
    ]
  },
  {
    "id": "adcfe4dbe3ccc17219ece1bc7fc7bc24",
    "title": "红影",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "有命从他薄，无才倚佛怜，听小娃亲切，私语曲屏边。乍闲情，教掠鬓，更密意，试凭肩。好减却、绣工夫，同理十三弦。",
      "偶经挑笋处，刚值斗茶天。泥人何事，新来不似从前。料多应、提起断肠消息，今番惆怅对花眠。"
    ]
  },
  {
    "id": "adcfe4dbe3ccc172d7b7fbf2c6e1da53",
    "title": "疏帘淡月",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "沈腰织细，正芙蕖初日，露摇珠碎。别是天工，剪付一双秋水。丁宁莫作红楼醉。怕情多、易添憔悴。曲终人杳，数峰江上，唤湘灵起。",
      "但回首、绮罗丛里。几曾怨得，旧香新翠。老去风情，终古可怜身世。知卿未解闲愁味。倚清歌、犹滞巴里。停樽如梦，顾携碧月，照他无寐。"
    ]
  },
  {
    "id": "adcfe4dbe3ccc172618c1fd31ead7613",
    "title": "七娘子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "小屏风上山无数。就中只问西江路。指点孤舟，水村烟渡。还愁梦里行来误。",
      "一程程递相思铺。一更更漏离魂鼓。说向天涯，今宵最苦。怕伊憔悴还休诉。"
    ]
  },
  {
    "id": "adcfe4dbe3ccc1726d3924a6dd6a79df",
    "title": "清平乐·书任城店壁，壁上多明季公车名士留题之作，缕经垩抹，不复可认，因撮其字句，连缀为词",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "短衣孤剑。旧识新丰店。看压小槽香潋滟。醉洗玉船红酽。",
      "早莺送客登车。依微月射银沙。马上续成春梦，墙头笑掷桃花。"
    ]
  },
  {
    "id": "adcfe4dbe3ccc17215ac1108dd984a91",
    "title": "浪淘沙·客阳邱，暮闻弦索，同丁药园赋",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "判谢却韶华。细雨梨花。女郎山下梦还家。六亩屏欹三径掩，不似天涯。",
      "庭树欲栖鸦。渐暝窗纱。四弦何处拨琵琶。拍遍伊凉惊入破，飒飒风沙。"
    ]
  },
  {
    "id": "adcfe4dbe3ccc1723f061ecd5cf5c3b2",
    "title": "千秋岁·宿王舍店，冲寒惫甚，知有王阮亭和女郎题壁诗，不及问也",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "一鞭谁共。刚有愁迎送。乘倦解，青丝鞚。霜威侵酒盏，雾气穿衣缝。生恋著，黄茅野店鸡声梦。",
      "烛泪无端涌。三匝惊栖动。想此际，钗头凤。语吞鹦鹉噤，欲颤鸳鸯冻。魂别也，晓风残月儿珍重。"
    ]
  },
  {
    "id": "adcfe4dbe3ccc1727c292a93a20acb0a",
    "title": "金人捧露盘",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "冠春闱。游春苑，醉春觞。帽檐斜，花影悠扬。玉河飞骑，似闻争说李东阳。阻风中酒，如余者，老大徒伤。",
      "羡韶年，乘逸兴，登虎阜，下钱塘。待重沾、桂子荷香。休教看煞，风流京兆汉田郎。归来学个，眉儿画、别样纤长。"
    ]
  },
  {
    "id": "adcfe4dbe3ccc172a45be806b38d70e1",
    "title": "石州慢·御河为漕艘所阻",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "一月长河，奈阻崎岖，玉京犹隔。满身风露，夜寒谁问，扣舷孤客。不如归去，从教锦缆牙樯，钓丝莫负秋江碧。何事访支机，悔乘槎踪迹。",
      "凄绝。无端阅遍，战垒遗屯，邮亭败壁。只得几行官柳，似曾相识。琵琶响断，那须月落回船，曲终始下青衫滴。晓镜待重看，有霜华堪织。"
    ]
  },
  {
    "id": "adcfe4dbe3ccc172dbd9895eb2146329",
    "title": "声声令",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "香笺晚垒，翠黛朝弯。燕霜那忽点云鬟。伯劳飞燕，禁骨肉，恁摧残。盼九天、为妾赐环。",
      "甚日生还，酒泉郡，玉门关。燕颔小妹上书难。麻衣似雪，泪潸潸。背人弹，本意儿，身作木兰。"
    ]
  },
  {
    "id": "adcfe4dbe3ccc172a890f47639215646",
    "title": "御带花屡从西华门过金鳌、玉练二桥，马上口占",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "梳妆台下，扪碑字、金碧依然天半。龙舟寂寞，信波翻太液，藕花长满。知否凭高无限意，几增凄惋。传呼急，平明骑马，值紫宸班换。",
      "指点重瞳亲御处，飞阁千层，彩虹双转。朱颜频改，都不是、寻常意中庭院。飘泊青衫，随例属、天家拘管。忆二十年前慧业，侍玉皇香案。"
    ]
  },
  {
    "id": "adcfe4dbe3ccc1729830868ff5cf676a",
    "title": "满江红·甲辰七夕后一日陛见",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "曙色天街，衣半湿，露华凉沁。何处是，双星一水，碧空遥浸。夹道纱笼趋画省，几枝银箭传清禁。赋春城，批敕与韩翃，题宫锦。",
      "初日耀，龙墀荫。罘罳角，鱼鳞淰。向御炉烟里，瞻天无任。只觉上清尘土绝，那知玉宇高寒甚。料孤眠、正忆早朝人，欹山枕。"
    ]
  },
  {
    "id": "adcfe4dbe3ccc1726874e98ff49d9096",
    "title": "满江红·中秋直院",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "凤纸中宵，亲捧出，九天珠玉。只少个，添香侍史，对燃官烛。绛节高随银汉转，红檐不定金波浴。乍因风，吹得到人间，霓裳曲。",
      "丛桂树，家山绿。归梦好，残更促。又宫壶滴罢，晓钟相续。蓬勃鹊炉三殿敞，扑琅鱼錀千门肃。量圣朝，无阙更无人，青蒲伏。"
    ]
  },
  {
    "id": "adcfe4dbe3ccc172f24a718a372b8f3e",
    "title": "满江红·书《鹃红集》后",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "爱酒能诗，记旧日，疏狂风调。曾相识，星前掷果，紫衣年少。匹马衫轻愁独往，双鸾镜掩虚同笑。又谁衔，锦字帝城飞，三青鸟。",
      "凭寄语，归期杳。刚又被，无情恼。奈玉容难驻，缁尘易老。露叶如啼杨柳陌，霜华欲被芙蓉沼。怅丹青，都是梦中看，今番觉。"
    ]
  },
  {
    "id": "adcfe4dbe3ccc172cae5c94490541810",
    "title": "满江红·题安苍崖行乐图",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "一拂翛然，差堪伴，凌云逸翮。听涧音，涔涔幽泻，俗尘都息。晏坐聊为风月主，纵游时作湖山客。裛清晖，何事转沉吟，追畴昔。",
      "争染翰，西林席。看睹墅，南林屐。数君家胜赏，会应重得。须信人生行乐耳，残年暮景宜珍惜。共苍崖，更结岁寒交，松千尺。"
    ]
  },
  {
    "id": "adcfe4dbe3ccc17295d9d840a1a5936c",
    "title": "感恩多",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "卸头灯影背，坐拥鸳衾待。待听归骑声，已三更。",
      "犹自瓣香亲炷，礼双星。礼双星。莫遣秋河，一番风浪生。"
    ]
  },
  {
    "id": "adcfe4dbe3ccc1725a4cb9be79930075",
    "title": "南柯子·为某小候题照",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "选胜轻装出，分行小队齐。珠鞭阑过凤城西，一字沿流，同解锦鄣泥。",
      "玉爪看调鹘，花冠簇斗鸡。应弦斜拂柳圈低，薄醉归来，纤手个人携。"
    ]
  },
  {
    "id": "adcfe4dbe3ccc172172e0a2505069d11",
    "title": "河传·送友人南还",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "憔悴。经岁。封侯何益。漫教夫婿道，归须及，落花前。",
      "果然。得人心可怜。眉间一粟黄纹小。欢应到。胜接回鸾诰。",
      "说相思。知未知。迟迟。索他归梦诗。"
    ]
  },
  {
    "id": "adcfe4dbe3ccc1724d922aaddd4a8ff2",
    "title": "金菊对芙蓉至夜",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "早换新衣，迟添弱线，且教同坐更阑。乍绕檐冰箸，戛碎琅玕。今宵海样莲花漏，听儿家、数尽悲欢。燕台梦杳，似伊清瘦，可耐严寒。",
      "双鱼昨寄平安。道夜深风雪，正直金銮。想频呵冻墨，绛蜡才干。平明又复催趋走，只空陪、彩仗千官。口脂面药，几时宣赐，分饷孤鸾。"
    ]
  },
  {
    "id": "adcfe4dbe3ccc172ee92b7d8a1b545ff",
    "title": "玉烛新除夜",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "百愁今夜扫。试熨展双蛾，依然欢笑。吟笺绣谱都删却，悔把韶光误了。",
      "拥炉清况，差不减、沉香庭燎。巡檐罢、冷蕊犹含，莫被竹声催觉。",
      "商量欲颂椒花，看兽炭频添，麝煤轻爆。个中冷暖。",
      "凭残漏、传与玉京人道。未曾三十。明日明年年少。",
      "判沉醉、两处无眠，五更春好。"
    ]
  },
  {
    "id": "adcfe4dbe3ccc17272ea1c448d14d188",
    "title": "泸江月寄满愿",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "记寒宵携手，一篱新月，三径微霜。臂绡乍惜殷红减，平生意，百劫难忘。为我飘蓬，由他飞絮，恶风吹堕何方。燕台尺素，犹自祝胜常。怪啼痕、浥透香囊。心知从此别，但寄声珍重，莫更思量。蜀道如天，侯门似海，陌头容易盼萧郎。除非是，星轺捧节，便出泸江。",
      "纵然金屋深藏，清笳拍遍，料依旧情伤。侧身西望貂褕赠，双鱼杳，不上瞿塘。邛笮烟迷，痒疴瘴合，梦魂可到家乡。乌衣门巷，别后总凄凉。又谁过，昔日幽窗。扫眉安镜处，任泥翻燕垒，蜜涴蜂房。黄菊休开，紫薇空老，见伊枝叶几回肠。归来也，重逢满愿。所愿才偿。"
    ]
  },
  {
    "id": "adcfe4dbe3ccc172eeb04e9d62bacf80",
    "title": "唐多令",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "双泪滴花丛。一身惊断蓬。尽当年、剩月零风。虚把玉颜临镜也，浑不似，旧时红。",
      "笺粉砑芙蓉。金窠小篆封。恨书回、忒煞匆匆。别有心情难寄与，凭说向，欲归鸿。"
    ]
  },
  {
    "id": "adcfe4dbe3ccc1729da04c5f20fc4801",
    "title": "殢人娇答同年严览民问余近况",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "帐掩梅花，一炷水沉烟小。宛转薄衾香不了。堆窗乱叶，听西风横扫。才病起，禁得夜深清觉。",
      "喔喔荒鸡，哑哑宿鸟。明日事、又萦怀抱。输他痛饮，把馀寒生拗。判醉也、能抵独眠多少。"
    ]
  },
  {
    "id": "adcfe4dbe3ccc172415d41bd1e58e3cd",
    "title": "谒金门",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "三十矣。弹指韶光能几。梵课村妆从此始。心期成逝水。",
      "那少真珠百琲。迟却红丝一系。得婿今生应似子。斯言犹在耳。"
    ]
  },
  {
    "id": "adcfe4dbe3ccc172d4b210eb7ca2edf5",
    "title": "孤雁儿照黛阁藤花",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "西来爽气冲帘过。映槛外、花千朵。绿天深护好楼居。蕊粉莫教弹破。芸辉乍暖，紫绣垂遍，看帐里，瑶英卧。",
      "流苏百结飘还堕。蝶乱处、莺梢妥。十围溜雨剩霜皮，犹带六朝烟锁。庄严便是，珠缨宝珞，称设慈云座。"
    ]
  },
  {
    "id": "adcfe4dbe3ccc1727db4551830cd22f9",
    "title": "琐寒窗前题初本",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "帘卷西山，水犀斜押，燕泥晨涴，浓荫覆满，蕊粉绿天弹破。忆初时、豆蔻重含，春归不觉檀心颇。似芸辉堂静，紫绡微揭，帐垂人卧。婀娜。",
      "妆成后，讶镜里虬髯，横窥梳裹。玉龙遗蜕，犹是六朝烟锁。旧长生、钿合难寻，阿环宛在双藤左。供庄严、宝珞珠缨，谁设慈云座。"
    ]
  },
  {
    "id": "adcfe4dbe3ccc172c642844b8da1e971",
    "title": "添字浣溪纱姚湾杏",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "淡淡胭脂薄薄绡，水边分得日边娇。七十二峰螺黛影，上花梢。",
      "望逐晴波浮绛雪，行沾暮雨晕红潮。谁与石仙相对赏，有山樵。"
    ]
  },
  {
    "id": "adcfe4dbe3ccc172cbcb800d69a2cb09",
    "title": "踏莎行·鹅湖菱芡",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "稚涩全消，匀圆竞熟。同时二妙秋湖曲。阿环才谱荔枝香，采蘋休却珍珠斛。",
      "兰浆迟归，摘酣冰玉。水仙风味宜新浴。相思一夕渚烟深，短蓑无恙莼丝绿。"
    ]
  },
  {
    "id": "adcfe4dbe3ccc17276ee27f010d57ded",
    "title": "南浦·西施庄玫瑰",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "夹城春晚，待重寻、遗迹访娇娃。踏遍寻常巷陌，邂逅女郎花。不改昭容双袖，只生憎、蜂蝶掩篱笆。愿从今唤作，苎萝村里，一种旧桑麻。",
      "追忆药栏多丽，左家香、何必让姚家。犹似烟笼沉麝，拂曙点檀霞。和露摘来簪髻，九雏钗、璀璨映盘鸦。莫碎研紫粉，臂绡潜换守宫砂。"
    ]
  },
  {
    "id": "adcfe4dbe3ccc172841959ce9180c487",
    "title": "柳初新·水仙祠下柳",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "南朝一片伤心雨。总被垂杨留住。水村山郭，红桥倚遍，极目乱飘金缕。能有春情几许。怕重来，扑天飞絮。当日别离无据。",
      "知他可忆长亭语。狂踪约略，酒醒残月，多在乱莺啼处。添得倚风凝伫，念天涯、有人羁旅。"
    ]
  },
  {
    "id": "adcfe4dbe3ccc1728ab532f417653f18",
    "title": "渔家傲·浒溪桃",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "曲水平桥通宛转。船头响细春潮浅。小泊村扉争吠犬。人不见。落红如织渔罾眼。",
      "橘刺藤梢随径剪。游丝醉拂东风软。薄暮酒旗青一展。衫袖卷。数钱曾识当垆面。"
    ]
  },
  {
    "id": "adcfe4dbe3ccc172919037c54cf4e304",
    "title": "满庭芳·东亭桂",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "径敞深秋，轮安满月，绿阴长对清圆。金泥衫冷，飒沓委金钿。五夜馚馧不绝，凉如水，胜挟飞仙。乘风去，蕊珠宫阙，能得几回眠。",
      "当年。携伴侣，小山沉醉，斗韵分笺。纵闲愁吹坠，不到觥船。欲觅狂欢旧梦，谁知在、曲阁栏边。凭记取，生香真色，写照属黄荃。"
    ]
  },
  {
    "id": "adcfe4dbe3ccc172b1d671ab56a97363",
    "title": "玉漏迟·藕荡莲",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "片帆无恙否，湖光开镜，晚烟低没。折戟沉沙，中有小乔香骨。一夜凌波唤起，又欲语、盈盈似活。秋水阔，蒹葭玉树，总嫌唐突。",
      "新来著个渔人，纵棹解菱丝，绿蓑慵脱。满目愁予，管领断桥风月。载去乱头粗服，正相对、淡妆浓抹。凝伫切，今生为他消渴。"
    ]
  },
  {
    "id": "adcfe4dbe3ccc1722d6fdf43bded9b9a",
    "title": "离亭燕前题改本",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "烟水晚来空阔。望处白鸥飞没。折戟沉沙磨不尽，中有小乔香骨。谁唤起凌波，欲语亭亭似活。",
      "钓罢绿蓑慵脱。叶底画桡轻拨。粗服乱头相对处，绝称淡妆浓抹。俗累此全遗，翻恐为伊消渴。"
    ]
  },
  {
    "id": "adcfe4dbe3ccc172e35e766fbfe70718",
    "title": "鹊踏枝·顾山山茶",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "花覆七楼红十里。遍数东南，此树曾无比。碧海扶桑差可拟，绿云稠叠丹霞绮。",
      "叹息唐昌遗玉蕊。奕叶蟠根，今日能留几。一宿只园怀帝子，梦魂何处空烟水。"
    ]
  },
  {
    "id": "adcfe4dbe3ccc172b93024707e8951b8",
    "title": "百字令朝来雪塞胡同口，东草场东第七条，即与伴花人相对处也",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "天涯絮语，分明对、夜雪蓬窗相共。十叠鸾笺千斛酒，不觉漏声寒冻。绣被浓薰，罗帏独掩，各自耽幽梦。冰壶心冷，起居千万珍重。",
      "回念书阁凄清，淡烟和月，正梅花香动。一自伴花人远别，空挂绿毛幺凤。妙解回纹，清谈步障，并是多愁种。嵰霜捣尽，玉浆应许亲送。"
    ]
  },
  {
    "id": "adcfe4dbe3ccc172d17fe52ac997caa8",
    "title": "六州歌头",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "翠华东指，秋狝及秋成。臣珥笔，书纶绋，诏从行。备西清，辇路重修处，渔阳道，庐龙塞，孤竹国，榆关驿，几回经。一字围场分合，三十万，铁骑无声。快风毛雨血，梦泽起神鹰，傍驾惟听，角弓鸣。",
      "每前驱罢，方阵结，开帐殿，设层城。视列宿，皆环拱，帝车星。乍传更、趣理银台奏，霜威重，砚初冰。红本下，黄封出，已参横，敬答两宫驰问，回銮早、先报慈宁。愧垂堂入疏，谏猎只虚名，碌碌长卿。"
    ]
  },
  {
    "id": "adcfe4dbe3ccc172a2d534f6931773c0",
    "title": "减字木兰花",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "波光似练，峡束飞流看似箭。直下沧溟，一线犹能十里清。",
      "绣衣持斧，却忆鼎湖挥泪雨。谁卖卢龙，别业逍遥寄此中。"
    ]
  },
  {
    "id": "adcfe4dbe3ccc172e785e93fb5a186b5",
    "title": "减字木兰花·宿南馆陶，是夕有梦不记",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "西风又起，水驿更长人倦矣。绣被香空，一夕浓熏是梦中。",
      "乡心久断，欲寄乡书天样远。为问汀庐，有个南归宿雁无。"
    ]
  },
  {
    "id": "adcfe4dbe3ccc1725aebeadad47b9a7d",
    "title": "减字木兰花·题吴冰仙画",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "水绡一剪，露朵烟丝俱活现。谁傍花阴，倒卧收香共命禽。",
      "仙娥如画，素影亭亭招不下。再世齐奴，消得珍珠十斛无。"
    ]
  },
  {
    "id": "adcfe4dbe3ccc1722dda047c1b3bd03c",
    "title": "愁倚栏令昌平道中",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "云幂幂，水溅溅，草如烟。行近十三陵下路，敢挥鞭。",
      "细柳新蒲乍绿，玉鱼金碗依然。一骑捧香寒食日，忆当年。"
    ]
  },
  {
    "id": "adcfe4dbe3ccc1721e2782154cdc1149",
    "title": "风流子·辛亥春月告归，得请，途次寄阎百诗，自此不复梦入春明矣",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "十年才一觉，东华梦、依旧五云高。忆雉尾春移，催吟芍药，魑头晚直，待赐樱桃。天颜近，帐前兮玉弝，鞍侧委珠袍。罢猎归来，远山当镜，承恩捧出，叠雪挥毫。",
      "宋家墙东畔，窥闲丽，枉自暮暮朝朝。身逐宫沟片叶，已怯波涛。况爱闲多病，乡心易逐，阻风中酒，浪迹难招。判共美人香草，零落江皋。"
    ]
  },
  {
    "id": "adcfe4dbe3ccc172c0431f3cdbab4f46",
    "title": "醉春风临洺客舍",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "禁漏莲花碎，玉堂清似水。而今荒店听鸡鸣，醉。醉。醉。月淡藜床，烟低土锉，一番憔悴。",
      "向壁馀灯穗，照人孤影背。不如梦也不逢欢，睡。睡。睡。争忍寒更，教他湿尽，冷红残翠。"
    ]
  },
  {
    "id": "adcfe4dbe3ccc1723ad8c059744a0c85",
    "title": "清平乐·薄暮上怀柔城，望红螺山一带旧边墙也",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "烟光上了。天淡孤鸿小。一泒角声听渐杳。吹冷西风残照。",
      "平安火映谯楼。旌旗半卷城头。写入屏山几曲，乡心历乱边愁。"
    ]
  },
  {
    "id": "adcfe4dbe3ccc172f4a1c790d14eaea4",
    "title": "菩萨蛮·湖楼宴罢，和夏卤均韵",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "桦烟一抹轻绡护。脂香暗觉杯行互。狂捉缕金鞋。问郎真醉耶。",
      "银筝连夜雪。柱冷湘弦折。红豆数来多。曲终人奈何。"
    ]
  },
  {
    "id": "adcfe4dbe3ccc17218cdf94603a5633e",
    "title": "菩萨蛮·和吴园次",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "炉边促席围银蜡。兰舟准待明朝发。坐到五更钟。忽然归思慵。",
      "六幺催未歇。故故飞觞急。休却眼前杯。玉人容易来。"
    ]
  },
  {
    "id": "adcfe4dbe3ccc172214f01bacdc0b5c0",
    "title": "菩萨蛮·郴江晓发",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "行云翠湿寒难晓。水仙夜上芙蓉老。山枕酒醒时。雁回人未知。",
      "客城那得住。打鼓开船去。去逐鲤鱼风。归期尺素中。"
    ]
  },
  {
    "id": "adcfe4dbe3ccc1728b054b0d222feec7",
    "title": "菩萨蛮·榕城客舍啖荔枝",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "果然仙品如图谱。晶莹尚湿枫亭露。映彻玉壶冰。守宫纱一层。",
      "碧桃争比得。鹤顶真珠液。好在宋家香。刚逢十八娘。"
    ]
  },
  {
    "id": "adcfe4dbe3ccc172c88e77a39a9b0efa",
    "title": "菩萨蛮·晦夜端州道中",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "苍梧水落羚羊峡。危樯欲渡愁云压。肠断岭猿鸣。南来第一声。",
      "上滩争宿处。月黑闻人语。不辨戍楼烟。维舟江那边。"
    ]
  },
  {
    "id": "adcfe4dbe3ccc172517453d9d789d7dd",
    "title": "菩萨蛮·送当如弟入秦，时客临汾",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "秋空倚剑人何处。羁心远挂咸阳树。陇水咽残星。黄河西畔行。",
      "几多乡泪滴。一夜关山笛。谁按小伊州。清霜入鬓流。"
    ]
  },
  {
    "id": "adcfe4dbe3ccc1729b02ba6d88a86d81",
    "title": "菩萨蛮",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "山城半夜催金柝，酒醒孤馆灯花落。窗白一声鸡，枕函闻马嘶。",
      "门前乌桕树，霜月迷行处。遥忆独眠人，晓寒惊梦频。"
    ],
    "intro": "这首词描写作者深夜羁旅孤馆，遥忆地下亡人的寂寞、凄凉的况味。上阕写羁旅山城，思念亲人，辗转不寐的情景。夜半金柝，孤馆灯花，窗外渐白，鸡鸣马嘶，写尽彻夜无眠的况味。下阕写孤馆凄凉，愁梦频惊，月色朦胧，树影惨淡，使人愈觉伤凄。这首小令，神韵甚佳，颇有情致。",
    "foreword": "早发星轺驿，是太行山绝顶处。",
    "annotation": [
      "金柝：古代军中巡夜所击之器，即刁斗。此指夜间更声。",
      "枕函：即枕头。"
    ]
  },
  {
    "id": "adcfe4dbe3ccc172018d13fcc804444e",
    "title": "满江红·和毛会候汴梁怀古",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "何必江南，堪痛哭，六朝遗迹。只此地，曾经几遍，铜驼荆棘。高浪已摧临镜堞，平沙尽没藏书壁。漫凭高，历历数沧桑，空沾臆。",
      "朱仙镇，陈桥驿，相望处，城南北。只幽兰轩远，烬灰难觅。且醉金梁桥上月，休寻萼绿堂前石。卷西风，片叶忽飞来，迎秋笛。"
    ]
  },
  {
    "id": "adcfe4dbe3ccc1721b9febd62cc908dd",
    "title": "满江红·留别诸昆仲",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "燕子重来，还认得，乌衣旧里。浑不改，风流江左，清华门地。社酒晚归娱父老，花灯夜赏饶佳丽。看泾流，如带束胶峰，长如砺。",
      "频作客，乡心系。十载梦，青缣被。又兰阶池草，差强人意。笑我仍分藜阁火，输他便纵琼林辔。向五云，多处盼金泥，添新喜。"
    ]
  },
  {
    "id": "adcfe4dbe3ccc172b88f1c0ddaa3ef5f",
    "title": "一剪梅",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "一道银墙界粉真。宋玉东邻，阮籍西邻。好花如雾看难亲，镜里分身，画里全身。",
      "收拾风光卧锦茵。病渴前春，病酒今春。剧怜莺语太殷勤，昨日归人，明日离人。"
    ]
  },
  {
    "id": "adcfe4dbe3ccc172a663178630f85381",
    "title": "更漏子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "续残香，留好梦。鸳瓦不销霜重。千里月，五更寒。此情持问欢。",
      "阑干角，蛛丝络。谁解护花铃索。乘宿醉，看梳头。年时还记不。"
    ]
  },
  {
    "id": "adcfe4dbe3ccc17255a149ff3f2cebf3",
    "title": "胡捣练问疟",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "便琼花也怎和他，二十四番风战。瘦影上窗微闪。欲语怜娇喘。",
      "霎时凄凛霎时焦，浑似郎心多变。一鬼可容相见。教露鲜妆腼。"
    ]
  },
  {
    "id": "adcfe4dbe3ccc17223586b6ce2a7ae08",
    "title": "东风第一枝·用史梅溪韵",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "麦浪翻晴，柳烟吹暮，可怜时候新暖。攀来暗绿嫌深，折去残红怨浅。东风着意，为留得、几丝香软。笑双双、掠水衔泥，辛苦旧巢归燕。",
      "费多少、斜阳送眼，容易得、远山迎面。肯将佩冷江皋，博个宴酣花苑。梦阑酒醒，早减却、春痕一线。问五湖、他日扁舟，可似苎萝相见。"
    ]
  },
  {
    "id": "adcfe4dbe3ccc1720ab37954083421e6",
    "title": "洞庭春色",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "楼锁葳蕤，桥通宛转，昔日亭台。记坠钗声里，频呼小玉，钩帘影畔，替摘青梅。感绝多情双燕语，道三岁、看花人未回。心期在，且休教结子，辜负重来。",
      "无端绿阴遍也，那复向、旧处徘徊。只凄凉禅榻，茶烟空扬，模糊镜槛，蜡泪成堆。一种幽寻春草句，怕清梦、池塘有劫灰。长陪着，旧雕栏玉砌，零落宫槐。"
    ]
  },
  {
    "id": "adcfe4dbe3ccc172762dc636c0ef0914",
    "title": "望海潮",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "青烟散后，绿云重绾，今来欲见何缘。每约花时，共听莺处，将归几度留连。冰玉语空传。信书生薄命，自古而然。谁遣刚风，无端吹折到青莲。",
      "品题真负当年。倩泪痕和酒，滴醒长眠。香令还家，粉郎依旧，知他一笑幽泉。慧业定生天，怕柔肠侠骨，难忘人间。莫更多情，漫劳天上葬神仙。"
    ]
  },
  {
    "id": "adcfe4dbe3ccc172f02891a41b3a940d",
    "title": "采桑子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "仙姿合受尘凡垢，蜚语心惊。不是无情。怕是情多转误卿。",
      "何如莫约箫台凤，惟伴笼鹦。绣户长扃。对念如来般若经。"
    ]
  },
  {
    "id": "adcfe4dbe3ccc172e5c52caf4b089dc1",
    "title": "采桑子·示道侣",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "玉炉火候温温也，炼就飞霞，结就丹砂。一夜华池静月华。",
      "春深景物还多丽，映雪黄芽。并蒂金花。持过南国姹女家。"
    ]
  },
  {
    "id": "adcfe4dbe3ccc172f02891a4b917c6ff",
    "title": "采桑子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "不知谁唱秋江曲，唤起离鸿。西去孤蓬。心逐江流却向东。",
      "佩珠欲解蘅皋冷，莫采芙蓉。满镜愁红。寂寞怜卿别后同。"
    ]
  },
  {
    "id": "adcfe4dbe3ccc172f02891a4ad8df371",
    "title": "采桑子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "遥天欲暝重回首，不是燕山。却是吴山。几点烟萦几翠鬟。",
      "登临已改双逢鬓，才度边关。又度江关。心逐飞鸿一昔还。"
    ]
  },
  {
    "id": "adcfe4dbe3ccc17236659e481be56aa9",
    "title": "真珠帘",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "樱桃宴罢人归后。正烟笼淡月，疏窗如画。红药栏边，当日新携素手。睡起微闻花叹息，似记得、星星密咒。依旧。对漂香泊粉，几枝春瘦。",
      "别久。心期轻负，为深怜痛惜，越添僝愁。十载绮罗情，付昨霄残酒。谁道酒醒都是恨，只刬地、晓风杨柳。知否。古今来一例，断肠回首。"
    ]
  },
  {
    "id": "adcfe4dbe3ccc172218859c106672dc5",
    "title": "虞美人·影",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "消得几行清泪雨。一片冷云飞去。且共离魂语。留他伴过沉烟缕。",
      "倚遍回廊都不是。不是梦儿行处。毕竟春难住。断肠花落相思树。"
    ]
  },
  {
    "id": "adcfe4dbe3ccc172ce2e8709df2924dd",
    "title": "小重山·周亦庵山楼宴集，夜看塔灯",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "卷尽归云瘦碧空。微凉吹不断，白蘋风。乱烟残霭有无中。惊回首，五十六灯红。",
      "火齐散遥峰。山灵须遣护，绛纱笼。倚楼高咏此时同。分携处，冷落一江枫。"
    ]
  },
  {
    "id": "adcfe4dbe3ccc172abd2fc4b84adab9a",
    "title": "小重山·吴伯成明府招宴云起楼，属用前韵，即席赠胡璞崖简讨",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "视草频催锁院空。九天珠玉冷，任随风。梦回人在御香中。依然是，藜火夜深红。",
      "相望隔江峰。秣陵秋正好，一鞭笼。旧游邀笛倩谁同。君行矣，留醉语青枫。"
    ]
  },
  {
    "id": "adcfe4dbe3ccc17214bd58778a134856",
    "title": "小重山·赠杨鄂州职方",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "玉节天南照远空。使槎轻万里，旧乘风。晴川草色醉吟中，君恩在，肯拂赐衣红。",
      "青翰数青峰。晚凉添绣被，麝熏笼。竹炉清响暂时同。",
      "催归也，人瘦楚天枫。"
    ]
  },
  {
    "id": "adcfe4dbe3ccc17258cb4ffb3aa5c8e6",
    "title": "小重山·赠宫百朋大参",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "北海华樽酒不空。笑谈倾四座，快哉风。点苍金碧卧游中。情应寄，天半落霞红。",
      "留咏最高峰。待将双袖拂，映纱笼。即开山径许相同。城南路，绿野傲丹枫。"
    ]
  },
  {
    "id": "adcfe4dbe3ccc1723054e39365f3c4e1",
    "title": "小重山·蜡梅花底感旧",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "春到愁魔待压禳。试东风第一，道家妆。蜡丸偷寄紫琼霜。檀心展，凭付与檀郎。",
      "金盘敛花房。相逢应只在，水仙旁。色香空尽转难忘。人何处，沉痛觅姚黄。"
    ]
  },
  {
    "id": "adcfe4dbe3ccc172a041ae64e65762a8",
    "title": "昭君怨·夜宿翠峰庵，为西山承恩寺下院",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "真个而今亲试。月白霜浓萧寺。佛阁梦双凭，第三层。",
      "何处银饼素绠。暗入远钟疏磬。一滴下杨枝，乍醒时。"
    ]
  },
  {
    "id": "adcfe4dbe3ccc172b420c605233248c7",
    "title": "御街行",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "才华杜曲知名早。看即起，明光草。旗亭绝唱拥三姝，合领袖、升平年少。偏生谢却，五陵裘马，别展闲襟抱。",
      "湘波窸地无尘到。随意把，芸香较。一泓如水鉴菱寒，独自个、与谁同笑。只应吟对，杏花春雨，暗忆江南好。"
    ]
  },
  {
    "id": "adcfe4dbe3ccc172bb658c49708f02a4",
    "title": "踏莎美人再集吴伯成听梧轩，偕方邵村、秦对岩诸君赋",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "斋阁香泉，岩扉火树，秋来总是相思处。扶轮承盖许重招，为遣西飞一雁、促归桡。",
      "酒噀烟霄，笔挥风雨，金华殿上闻高语。羡君才思涌江潮，憔悴如余应愧、旧题桥。"
    ]
  },
  {
    "id": "adcfe4dbe3ccc172305fd2614c490b25",
    "title": "踏莎美人六桥词今删其二",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "渺渺风帆，凄凄烟树，望中便是侬行处。羁魂别后若相招，分付采菱歌畔、木兰桡。",
      "翠被浓香，青帘细雨，依然坐对篷窗语。双鱼好托夜来潮，此信拆看应傍、画眉桥。"
    ]
  },
  {
    "id": "adcfe4dbe3ccc172750bf92016b21b18",
    "title": "踏莎美人",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "湿翠群山，柔丝几树，当年倾国曾来处。前溪溪畔是谁招，觅个藕花丛里、暂停桡。",
      "烟霭横空，露华如雨，催归却讶舟人语。西南风紧上轻潮，待得月明同倚、水仙桥。"
    ]
  },
  {
    "id": "adcfe4dbe3ccc172750bf920d246b9a4",
    "title": "踏莎美人",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "吹落瑶华，折残琼树，魂兮可忆相逢处。枕涛亭下旧曾招，笑指冰船飞渡、胜莲桡。",
      "痛结沉云，病疏行雨，鸳鸯小字三生语。梦偎红颊晕微潮，犹似雪天双骑、玉河桥。"
    ]
  },
  {
    "id": "adcfe4dbe3ccc172750bf920cf70a72b",
    "title": "踏莎美人",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "瑟鼓青峰，歌翻绛树，无言忽到分襟处。袜罗冰尽手频招，安得千层铁锁、截轻桡。",
      "醉缬凝酥，啼珠冻雨，晓钟时节围炉语。离情欲寄浙江潮，其奈客程偏指，坠钗桥。"
    ]
  },
  {
    "id": "adcfe4dbe3ccc1728bb2aa68d58ec2b8",
    "title": "续断令",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "断红兼雨梦，当归身世，等闲蕉鹿。再枕凉生冰簟滑，石鼎声中幽独。活火泉甘松涛嫩，乳香候，龙团熟。地偏丛桂枝阴，又吐丛菊。",
      "花时约过柴桑。白衣寒蚤，休负深杯绿。青镜流光，看逝水银汉，漂残落木。瓜蔓连钱，草虫吟细，辛苦惊髀肉。从容乌兔，丝丝短发难续。"
    ],
    "intro": "这首《续断令》又可称为药名词。 顾贞观巧将中药名当归、鹿角、滑石、独活、甘松、乳香、熟地、桂枝、菊花、桑白（皮）、蚤休、绿青、水银、木瓜、连钱草、细辛、肉从容（苁蓉）、菟丝、续断嵌入词中，读来恰到好处。尤其是“续断”这味中药名，顾贞观将其分嵌于词的尾首，一般人难以觅见，且读来觉得整首药名词连环复始，回味无穷。",
    "foreword": "万红友出所制药名藏头词视余，辄戏为之。"
  },
  {
    "id": "adcfe4dbe3ccc172d6127407eaa24502",
    "title": "好事近",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "弹指绝思惟，唤出婵娟三昧。双锁金针谁会，笑拖泥裙带。",
      "乍拈仍放合欢花，一段风流在。击竹声前粉碎，学香严下拜。"
    ]
  },
  {
    "id": "adcfe4dbe3ccc172e429ae796b3c8903",
    "title": "如梦令",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "宝鸭乍辞衾凤。唤起胆瓶花冻。懊恼十年情，不抵五更霜重。",
      "如梦。如梦。落月香车谁送。"
    ]
  },
  {
    "id": "adcfe4dbe3ccc172e429ae793897db39",
    "title": "如梦令",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "颠倒镜鸾钗凤。纤手玉台呵冻。惜别尽俄延，也只一声珍重。",
      "如梦。如梦。传语晓寒休送。"
    ]
  },
  {
    "id": "adcfe4dbe3ccc172a13b39e381065ac4",
    "title": "鹊桥仙·用吴药师韵",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "泪粘春住，香吹梦醒，提起旧时根节。画船丝柳绮窗花，整一幅，断肠图揭。",
      "彩云易散，银河难渡，青鬓莫教催雪。来生慧业恐生天，又负却，人间风月。"
    ]
  },
  {
    "id": "adcfe4dbe3ccc172d300d7a10493841f",
    "title": "满庭芳·用蔡友古韵",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "别院收灯，空楼倚笛，穿花漏点分明。飘来兰麝。蓦忽见云英。借与人间风月，瑶台路，特地逢迎。冰轮满，无端吹晕，直是妒娉婷。",
      "相携寻旧约，玉颜丝鬓，种种堪惊。只几番离合，断送多情。欲问飞琼伴侣，尘根在，枉费丁宁。游仙去，一行清泪，为子误三生。"
    ]
  },
  {
    "id": "adcfe4dbe3ccc1724b5885a334acc8eb",
    "title": "南乡子·来词“我亦悲吟痛哭人”，余谓“歌”字正不必避，依韵答之",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "芳讯属东邻。格外相怜分外亲。记否枇杷花下见，前身。共是悲歌痛哭人。",
      "无计与传神。小像沉香只暗熏。料得有情应唤彻，真真。珠玉为心以奉君。"
    ]
  },
  {
    "id": "adcfe4dbe3ccc1722a871e6b11db5189",
    "title": "南乡子·捣衣",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "嘹唳夜鸿惊。叶满阶除欲二更。一派西风吹不断，秋声。中有深闺万里情。",
      "片石冷于冰。两袖霜华旋欲凝。今夜戍楼归梦里，分明。织手频呵带月迎。"
    ]
  },
  {
    "id": "adcfe4dbe3ccc1720a9ba7bef3efba33",
    "title": "酷相思",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "竟日东风吹细雨。吹不转，天涯絮。便倚尽、长亭多少树。春去也，人难住。人去也，春难住。",
      "池馆依然行乐处。何事耽羁旅。待相见、重倾离别绪。人归也，春无语。春归也，人无语。"
    ]
  },
  {
    "id": "adcfe4dbe3ccc172298b3377093ef895",
    "title": "百字令荆溪雨泊，用史梅溪韵，留别陈其年、史蝶庵同学",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "花前鬓影，被东风吹上，一丝丝白。算只浮家堪位置，第一飘零词客。果掷迷香，鞭遗软绣，弹指成遥隔。茶烟篷底，看炊蟹眼如雪。",
      "错道旧雨无情，佳时却恁，误了莺和蝶。仆本多愁消不起，罨画溪山风月。虾笼筝船，蛟桥酒幔，丽景纵消歇。津亭回首，嫩条谁与同折。"
    ]
  },
  {
    "id": "adcfe4dbe3ccc17218a298f5a87deb79",
    "title": "百字令宿针鱼嘴",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "几行归雁，共征帆落向，暮烟丛里。野戍潮平霜叶下，簇簇蒹葭深舣。酒旆微青，渔灯乍黑，未散沙洲市。当垆一笑，满头黄菊旖旎。",
      "又是急鼓频催，低篷欲掩，转凄迷乡思。谁与孤眠欹枕说，妾梦不离江水。慈姥滩寒，望夫矶暝，相对针鱼嘴。断魂今夜，风鬟两鬓千里。"
    ]
  },
  {
    "id": "adcfe4dbe3ccc1727e748ac310bee2b6",
    "title": "百字令西梁山过长年所居，漫书其壁",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "远天秋净，正西风粳稻，江乡初熟。竟日帆移罾影外，卧柳村扉斜矗。别浦潮回，平矶叶掩，篱落轻鸥宿。薄寒吹上，春山澹澹凝绿。",
      "眼前人丽如花，鱼多似米，船却高于屋。鸡犬图书无恙在，生事此中粗足。烟水携家，五湖双桨，旧约何年续。客游良苦，倦听商女遗曲。"
    ]
  },
  {
    "id": "adcfe4dbe3ccc172cf43d2d162725e9d",
    "title": "百字令瓯东苦雨，和陆吴州夫子韵",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "花朝过也，问天公那得，许多风雨。自是春晴无三日，可惜流光难驻。蜡屐冲泥，褰帷溅瀑，厌听黄鹂语。重来谢客，积愁堆满孤屿。",
      "消受水驿山程，灯昏酒冷，梦儿中叨絮。儿女心肠英雄泪，抵死偏萦离绪。烽火遥连，家书间隔，漂泊随鸳侣。芳时断梗，欲归题向何处。"
    ]
  },
  {
    "id": "adcfe4dbe3ccc172c1a31b5421072d35",
    "title": "百字令",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "倦游垂老，为东风瘦尽，十年花骨。翠袖青衫成间阻，久被软红埋没。银叶轻翻，宝钗重炷，一夜寒灭活。领头心字，篆香浑未消歇。",
      "不合漫咏春城，漏残听錀，便身羁双阙。买赋百斤还贳酒，谁念文园病渴。露却金茎，霜留玉杵，天迥蓝桥阔。个侬无恙，今番携手烟月。"
    ]
  },
  {
    "id": "adcfe4dbe3ccc172e134e7b7cbcf0ca8",
    "title": "杏花天·为刘震修题照",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "廿年江左知名士。羡门第、才华如此。论交吾亦空馀子，端为吾兄屈指。",
      "风流那觉韶光驶。一笑掇、人间青紫。英雄儿女神仙事，种种于君芥耳。"
    ]
  },
  {
    "id": "adcfe4dbe3ccc172014982165dfeef7c",
    "title": "朝中措·芜关有忆",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "蘅芜梦冷惜分襟，橘浦饷愁深。断雁西风当日，晓莺残月而今。",
      "临邛久客，茂陵多病，特地关心。天与一般才思，不成两处消沉。"
    ]
  },
  {
    "id": "adcfe4dbe3ccc172c7167020c845d510",
    "title": "南柯子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "慰我兼贫病，怜卿隐笑啼。小来辛苦怨流离。已是十年乡信阻兰溪。",
      "别母情怀恶，将雏气力微。锁心凭寄大江西，梦里五更霜月熨朝衣。"
    ]
  },
  {
    "id": "adcfe4dbe3ccc172c7167020e0f482db",
    "title": "南柯子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "古锦馀香湿，春绡积泪殷。相思已是不能闲。况复看人憔悴损朱颜。",
      "醉浅愁仍结，寒深梦却还。轻烟一碧样双鬟，昨夜家书应过小姑山。"
    ]
  },
  {
    "id": "adcfe4dbe3ccc172a9509eb6bdde60d3",
    "title": "解佩令·小姑山水",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "江涛似雪。江花似绣。拜娉婷、众山回首。一点烟鬟，被日夜、西风吹瘦。屹冰霜，大姑相守。",
      "鼓残瑶瑟。沥残芳酎。趁潮平、密祈神佑。应笑疏狂，向水国、漫寻红豆。梦吴城，小龙女否。"
    ]
  },
  {
    "id": "adcfe4dbe3ccc172ef9295c9b8f6ab31",
    "title": "浪淘沙·浔阳",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "拥髻烛花偏。特地迁延。缕金双枕只空圆。昨夜新霜鸳瓦湿，寒到君边。",
      "片铁挂檐前。消受无眠。一声容易破秋烟。央及浔阳江上雁，莫近离船。"
    ]
  },
  {
    "id": "adcfe4dbe3ccc17206fc6dbc628cd7e3",
    "title": "浪淘沙·佩囊",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "锦字佩囊盛。密意分明。任卿卿我我卿卿。只向人前须讳道，素昧平生。",
      "消受得倾城。薄福微名。判将憔悴答娉婷。不是相思空负却，一世才情。"
    ]
  },
  {
    "id": "adcfe4dbe3ccc172257723f8b578789d",
    "title": "荷叶杯",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "玉骨为谁消瘦。知否，端的小儿郎。泥人肠断损容光，点鬓怕吴霜。",
      "曾是得他怜惜。何夕。别语更依依。浅红愁结翠娥低，争忍不思惟。"
    ]
  },
  {
    "id": "adcfe4dbe3ccc1721563eb91e5e212e5",
    "title": "贺新凉湘潭夜泊",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "菱镜秋如许。笔床移、疏帘垂下，落英无语。见说刀镮如宿约，待结同心双苣。怕醉里、乡书难据。看拥孤眠屏山上，画平沙、只雁潇湘雨。从此路，问君去。",
      "分明江畔维舟处。又模糊、千重云水，淡烟浓树。今夜客衾应觉冷。睡鸭红绵亲炷。料也忆、玫砧霜杵。待倩西风将消息，一声声、吹送芦花渚。君不寐，试听取。"
    ]
  },
  {
    "id": "adcfe4dbe3ccc172c012f0a09df453a4",
    "title": "氐州第一荆州赠退将郭智囊，郭能高歌痛饮",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "生不封侯，拂衣垂老，寻思旧事悲咽。髀肉虚增，鬓丝旋减，闲却宝刀如雪。射虎归来晚，又送柴门新月。对影婆娑，浊醪未举，唾壶先缺。",
      "多事阴符亲授诀。休更羡、征西残碣。少日偏疑，儒冠误我，投却书生笔。算从前都是错，随过眼、烟云起灭。何似沧江，高眠纵棹，洞仙歌彻。"
    ]
  },
  {
    "id": "adcfe4dbe3ccc172eb1c9c8c935b873f",
    "title": "沁园春",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "残月幽辉，宿昔见之，岂其梦耶。任寒堆一枕，钿珠零落，尘萦半榻，筝柱欹斜。妾命如斯，郎行何许，裙扇留题满狭邪。鳞鸿便，莫双栖正稳，忘了天涯。",
      "也应游倦思家。料不抵，孤眠人叹嗟。向旧青绫底，频偎暖鸭，小红阑曲，遍数昏鸦。雪压霜欺，别来真个，瘦尽中庭萼绿华。谁传语，道春风多厉，强饭为佳。"
    ]
  },
  {
    "id": "adcfe4dbe3ccc172cc394b322677f469",
    "title": "沁园春·舟次英德，游观音岩",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "削翠横江，壁立千寻，何年鉴空。看霓旌倒挂，金芝涌幢，水帘斜拂，玉笋成丛。小构香台，下临无地，一瓣莲花世界中。回头处，讶天根月窟，怎著人工。",
      "相连韶石玲珑。应断续潮音洞口风。有环留宝座，飞来猿峡，绡呈金缕，捧出鲛宫。碧落云华，曹溪咫尺，此岸原将彼岸通。惊人句，向悬崖点笔，题遍游踪。"
    ]
  },
  {
    "id": "adcfe4dbe3ccc1725185d02cd0385208",
    "title": "沁园春·陆义山游粤，纳两妾归，当湖赋赠",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "团扇风流，桃叶桃根，殷勤渡江。问珠娘娇小，可禁怜惜，璧人依旧，肯恣清狂。豆蔻仍含，槟榔暗吐，不负华年锦瑟旁。须还忆，旧吹箫伴侣，缥缈相望。",
      "谁云四海空囊。有入洛诗篇使粤装。是未经霜雪，炎洲翡翠，却归烟雨，镜水鸳鸯。他日朝天，画眉垂问，阁贴更题陆女郎。金环在，把一编新语，分付青箱。"
    ]
  },
  {
    "id": "adcfe4dbe3ccc172606d191e8087fe9f",
    "title": "青玉案",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "深深月胁容谁鉴。惊喜见，纯全璞。截断紫云天一角。冰丝姌袅，尚如神女，细雨含风络。",
      "若教并玉真成珏。抟粉凝脂暗中摸。汲古那嫌修绠弱。辘轳双绾，桔槔千转，备写临池乐。"
    ]
  },
  {
    "id": "adcfe4dbe3ccc172da2dde8181cff270",
    "title": "忆秦娥·大庾岭",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "云根擘。青天一线双崖碧。双崖碧。古今多少，苏碑题迹。",
      "塞鸿不度乡书隔。红梅关上思家客。思家客。江南魂梦，岭南消息。"
    ]
  },
  {
    "id": "adcfe4dbe3ccc172848ec2858c3d7ee1",
    "title": "夜行船·郁孤台",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "为问郁然孤峙者，有谁来、雪天月夜。五岭南横，七闽东距，终古江山如画。",
      "百感茫茫交集也，淡忘归、夕阳西挂。尔许雄心，无端客泪，一十八滩流下。"
    ]
  },
  {
    "id": "adcfe4dbe3ccc1728a99259952ee13f5",
    "title": "春夏两相期·宿赣关，酒尽不寐",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "趁西风、捣衣声急，江关倦客愁绝。何况夜来，寒重和砧也歇。荒鸡叫落一天霜，独雁催沉三更月。欲掩残编，只应无奈，酒醒时节。",
      "芦帘此际悲咽。便鞋儿梦好，待归方说。频呵素手，剪刀停对垂红泪。灯花结、料不成眠，且倚薰笼，冷灰重拨。"
    ]
  },
  {
    "id": "adcfe4dbe3ccc172aa77cc1a587f765a",
    "title": "点绛唇·螺川立春",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "青镜流年，客中一倍关心早。加餐音到，入夜灯花笑。街鼓隆隆，已是春来了。",
      "春知道。锁窗寒悄。有个人清妙。"
    ]
  },
  {
    "id": "adcfe4dbe3ccc172f29ff18e943cd68b",
    "title": "点绛唇",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "几日桥南，金钱遍买相思卦。海棠祠下，乞个寻欢假。",
      "莫倚风流，忘了当初话。归来罢。寄声司马，收拾琴心者。"
    ]
  },
  {
    "id": "adcfe4dbe3ccc172305ecd06449de41e",
    "title": "乌夜啼",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "萧萧落木江空。月明中。一阵惊寒多少、欲栖鸿。",
      "人不寐，醒还醉，倚孤篷。今夜满楼清景、与谁同。"
    ]
  },
  {
    "id": "adcfe4dbe3ccc1727062abcb5292b4e8",
    "title": "诉衷情",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "已是夜深罗荐展，约停筝。催解佩，休负月华明。",
      "软语莫纵横。轻轻，似闻娇颤声，可怜生。"
    ]
  },
  {
    "id": "adcfe4dbe3ccc17225665b369d75d592",
    "title": "水龙吟",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "城头谁构飞薨，水天襟带开江郭。西山南浦，眼前不让，滕王高阁。回首东湖，昔贤陈迹，雨笼烟幕。更凭栏杳霭，龙沙迷漫，会招取，吹笙鹤。",
      "是处襜帷棨戟。贺生成，万家绣错，沧桑纵改，梁园非故，庚楼如昨。可惜清晖，等闲付与，乌啼击柝。正鱼龙偃卧，我来长啸，一声惊觉。"
    ]
  },
  {
    "id": "adcfe4dbe3ccc172ea15b74bb04fbf07",
    "title": "水龙吟·前题",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "烟江叠嶂参差，依然故垒围层郭。忠魂何处，一樽空酹，夕阳楼阁。半壁崔嵬，野棠开遍，昔时戎幕。想登埤握节，尚留遗恨，寄华表，归来鹤。",
      "盛世都无感慨。换佳名，不妨就错，庚申甲子，两朝如梦，是非今昨。我醉欲眠，闲愁消向，戍笳城柝。只重寻旧侣，风流云散，此情谁觉。"
    ]
  },
  {
    "id": "adcfe4dbe3ccc172ea15b74b0123c5f0",
    "title": "水龙吟·前题",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "洪崖爽气西来，拍肩除是弘农郭。碧城十二，阑干只在，三层阿阁。萧史坪空，彩鸾家近，一痕如幕。羡君身仙骨，乘风归去，试招取，吹笙鹤。",
      "白玉楼成天半。笑王孙，呕心良错。丹霞漫赏，蛾眉依旧，虎头非昨。欲鼓云和，幔亭人杳，只馀铃柝。向章江弹指，几回清浅，起予才觉。"
    ]
  },
  {
    "id": "adcfe4dbe3ccc17250a010b6cf86fa1f",
    "title": "水龙吟·客粤将归，留别李镜月、梁珠五诸同学",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "凭高有客沾襟，苍茫胜迹空延伫。榕阴不断，鹧鸪飞上，越王台树。香浦鱼沉，珠江雁杳，花田无主。算由来闲气，英雄粉黛，一般到，销魂处。",
      "唤起柔情侠骨。定相怜，客愁孤注。韶光正好，为谁掷向，蛮烟蜑雨。双髻扶头，十眉连手，欲留难住。任千金散尽，只携宝剑，陆生归去。"
    ]
  },
  {
    "id": "adcfe4dbe3ccc172dee00c2d7cc52aca",
    "title": "水龙吟·王户曹人岳问余何日北行，书此以答，并简院中诸僚友",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "故园长忆泾皋。薄田二顷依东郭。也知世上，功名只似，空中楼阁。人说仙郎，紫薇起草，红莲参幕。奈狂奴故态，不禁搔首，悔珠树，从栖鹤。",
      "驹隙年华飞度。趁归来，拂衣非错。摊书一枕，梦回呼我，酒醒疑昨。何事频催，天街晓辔，禁城寒柝。问诸公衮衮，鞭丝帽影，让谁先觉。"
    ]
  },
  {
    "id": "adcfe4dbe3ccc1729d4fac8e94019ecd",
    "title": "蓦山溪·书滕王阁上",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "朝飞暮卷，也觉登临倦。高阁古今情，共天涯，客愁长满。遥空隐隐，极目羡回帆，沙路白，晓烟青，不似江南岸。",
      "一绳低雁，肯放西风断。淡影蘸芦花，向蛱蝶，图中吹转。风流帝子，魂魄倘归来，翻旧序，按新词，鼓入湘灵怨。"
    ]
  },
  {
    "id": "adcfe4dbe3ccc1726bf5fd48c58b37b7",
    "title": "字字双闽客谣",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "烟岚泼翠山复山，雪浪卷空滩复滩，车船算缗关复关，琴剑羁游难复难。"
    ]
  },
  {
    "id": "adcfe4dbe3ccc1728e9bed3e56f544d7",
    "title": "浣溪纱",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "乍暖银塘皱绿波。昼长慵听鸟声多。嚼花吹叶一春过。",
      "拣尽钗梳浑不是，抛残弦索拟如何。日来天气困人么。"
    ]
  },
  {
    "id": "adcfe4dbe3ccc1728e9bed3e5639b37c",
    "title": "浣溪纱",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "自别檀奴百事嫌。恼人蟢子下重檐。更无心绪莫开帘。",
      "几日醉醒花尽落，非时冷暖梦相兼。可知谁似昨年欢。"
    ]
  },
  {
    "id": "adcfe4dbe3ccc1728e9bed3e28fe961c",
    "title": "浣溪纱",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "曾把芙蕖共晚凉。今来眼底隔潇湘。酒醒欹枕好思量。",
      "为写眉图传小影，拟烧心字试沉香。雨丝萦断九回肠。"
    ]
  },
  {
    "id": "adcfe4dbe3ccc1728e9bed3e5592ddbc",
    "title": "浣溪纱",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "唱罢玲珑一曲歌。江潮微上绿云坡。此情翻较醒时多。",
      "已是欲眠浑未醉，故回覆脸奈他何。谁云无赖只横波。"
    ]
  },
  {
    "id": "adcfe4dbe3ccc172ac20b1ca3ecc33e4",
    "title": "浣溪纱记园次语",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "琴酒生来淡荡人。自宜消渴更长贫。不然辜负远山春。",
      "狗监故能怜犬子，武皇应解妒文君。任他天壤有王孙。"
    ]
  },
  {
    "id": "adcfe4dbe3ccc1728e9bed3eddbcfb46",
    "title": "浣溪纱",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "知是他生是此生。药阑花榭见卿卿。似嫌心眼太分明。",
      "料得已难酬宿愿，欲抛争奈转多情。一回私语几回惊。"
    ]
  },
  {
    "id": "adcfe4dbe3ccc172df80f8a40cc8ff67",
    "title": "酒泉子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "半刻支颐，镜红斜晕轻潮敛。欲眠仍起味谁谙，似春蚕。",
      "离褷衾凤压瑶簪，宿妆微卸也。一钩罗幕倚清酣，梦江南。"
    ]
  },
  {
    "id": "adcfe4dbe3ccc172a8209320a4849ba4",
    "title": "定西番",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "开镜雨馀天碧。簟波明，绡雾湿，灌湘兰。",
      "可惜晚香零乱，一池红藕残。倒影萍间无数，夕阳山。"
    ]
  },
  {
    "id": "adcfe4dbe3ccc172c4ba2fca0ef76b03",
    "title": "金焦叶",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "为怜深绿当风睡，惊起扑帘蕉影碎。新橙试摘，爱他触手馀香脆。",
      "半醒又还如醉。郁金堂下清秋泪。潜滴遍、一丛兰蕙。",
      "玉笼鹦鹉，而今懊恼前身慧。恰与槛鸾成对。"
    ]
  },
  {
    "id": "adcfe4dbe3ccc17273de271a8bf5cc24",
    "title": "锦缠道·查家梅",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "窦乳微泉，长似镜中清澈。渍莓苔、一枝寒铁。黛痕点破何年雪。",
      "向磨崖断处，小勒梅花碣。问官阁丰标，绮窗消息。",
      "肯便著、孤山踪迹。灞桥归去多情，奈暗香疏影，不作相思驿。"
    ]
  },
  {
    "id": "adcfe4dbe3ccc172a34530fd6d85464e",
    "title": "夜游宫",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "雨雪空山滋味。休认作、行云一例。枯木寒藤聊暂倚。愿他生，得相逢，欢喜地。",
      "折取青莲比。怕幻出、并头根蒂。稽首皈依持准提。玉泠寒，早香焦，人静矣。"
    ]
  },
  {
    "id": "adcfe4dbe3ccc172544641e06e5b3ea0",
    "title": "苏幕遮·泾皋菊",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "早归来，三径里。衣白风流，欲傲君王紫。标格不容轻位置。根叶生香，君与莲花耳。",
      "忆泾皋，环带水。斗酒双螯，随分吾家事。却笼柴桑贫处士。蝶粉鸦黄，恼乱人如此。"
    ]
  },
  {
    "id": "adcfe4dbe3ccc172259c2087d3954744",
    "title": "恋情深·元旦芍药",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "谁捧绿云亲侍辇，六宫珍艳。东风第一试新妆，羡花王。",
      "几多金粉簇霓裳，春信递朝阳。不似钿钗零落，倚沉香。"
    ]
  },
  {
    "id": "adcfe4dbe3ccc172c476a96ff150febd",
    "title": "眼儿媚·西兴候潮",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "万壑千岩一空囊。还复涉钱塘。何人坐拥，楼船鼓角，粉队戎装。",
      "回看灭没鼍江气，独立转苍茫。西陵渡口，潮头如雪，卷尽兴亡。"
    ]
  },
  {
    "id": "adcfe4dbe3ccc172f82e89b2c756e16b",
    "title": "梅影",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "好寒天。正孤山冻合，谁唤觉、梅花梦，瘦影重传。自簇桃笙兽炭，偎金斗、微熨芳笺。更未解鸾胶，绛唇呵展，才融雀瓦，酥手亲研。士木形骸，争消受、丹青供养，况承他、十分着意周旋。丁宁说，要全删粉墨，别谱清妍。凭肩。端详到也，看侧帽轻衫，风韵依然。入洛愁余，游梁倦极，可惜逢卿憔悴，不似当年。一段心情难写处，分付朦胧淡月晕秋烟。披图笑我，等闲无语，人忆谁边。卿知否，离程纵远，只应难忘，弄珠垂箔，乍浦停船。",
      "甚日身闲，琐窗幽对，画眉郎还向画中圆。且缓却标题，留些位置，待虎头痴绝，与伊貌出婵娟。仿佛记、脂香浮玉斝，翠缕扬珊鞭。淡妆浓抹俱潇洒，莫教轻堕尘缘。便眼前阿堵，聊供任侠，早心空及第，似学安禅。共命双栖，都缘是、雪泥鸿爪，从今夜、省识春风纸帐眠。须信倾城名士，相逢自古相怜。"
    ]
  },
  {
    "id": "adcfe4dbe3ccc17273f48536ff88d6bf",
    "title": "水调歌头",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "忆昨饮君酒，雪意勒寒梅。知君酒醒何处，已有暗香来。说向离亭风笛，莫共霜天晓角，撩乱苦相催。留取隔墙影，更待玉人回。",
      "轻帆便，双桨急，且徘徊。遥怜孤鹤，中夜有恨立苍苔。自是春光欲漏，准拟花心潜拆，分付与多才。休负好时节，又作等闲开。"
    ]
  },
  {
    "id": "adcfe4dbe3ccc1724d1183606d583aeb",
    "title": "鹊踏枝",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "扑尽流萤花底露。消息沉沉，银汉应难渡。容易一来堪再误，楼头剩有三通鼓。",
      "何夕能将今夕补。遣鹤为媒，翻把青鸾阻。闷剔兰膏谁与诉，知他也只和衣卧。"
    ]
  },
  {
    "id": "adcfe4dbe3ccc17290bdbd82c02b6673",
    "title": "满江红",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "为问烟波，是甚日，锦帆曾住。刚留得，绿荷千柄，暗消残暑。翠袖纵怜憔悴客，青衫那作繁华主。只江湖，载酒记前身，重题句。",
      "听不尽，流莺语。看乍稳，栖鸾树。莫歌阑舞歇，彩云飞去。第一难忘花月夜，成双便结渔樵侣。共香香，深处短蓑眠，天应许。"
    ]
  },
  {
    "id": "adcfe4dbe3ccc17212f4d5da49d7681a",
    "title": "卜算子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "脉望不成圆，误食相思字。媚草红心摘更生，几度仙人死。",
      "毕竟向优昙，证取无生是。拈著桐花认合欢，一笑逢梧子。"
    ]
  },
  {
    "id": "adcfe4dbe3ccc1721e56e43a87ee733a",
    "title": "金缕曲·赠容若见赠，次原韵",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "且住为佳耳。任相猜、驰笺紫阁，曳裾朱第。不是世人皆欲杀，争显怜才真意。容易得、一人知己。惭愧王孙图报薄，只千金、当洒平生泪。曾不直，一杯水。",
      "歌残击筑心欲醉。忆当年、侯生垂老，始逢无忌。亲在许身犹未得，侠烈今生已已。但结托、来生休悔。俄顷重投胶在漆，似旧曾、相识屠沽里。名预籍，石函记。"
    ]
  },
  {
    "id": "adcfe4dbe3ccc172fb6b708db18b004e",
    "title": "金缕曲·悼亡",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "好梦而今已。被东风、猛教吹断，药炉烟气。纵使倾城还再得，宿昔风流尽矣。须转忆、半生愁味。十二楼寒双鬓薄，遍人间、无此伤心地。钗钿约，悔轻弃。",
      "茫茫碧落音谁寄。更何年、香阶刬袜，夜阑同倚。珍重韦郎多病后，百感消除无计。那只为、个人知己。依约竹声新月下，旧江山、一片啼鹃里。鸡塞杳，玉笙起。"
    ]
  },
  {
    "id": "adcfe4dbe3ccc1720e93da034bfb0985",
    "title": "虞美人·泛舟鸳鸯湖，泊香海庵，戏咏叶子，题金校书文璧扇",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "碧桃花坞逢天女。惊散花如雨。比肩刚配小鸳鸯。留得双飞趣在、尽商量。",
      "明明佛顶珠光漾。鉴彻团圆相。郎行稳夺锦标来。好趁回龙堤畔、顺风回。"
    ]
  },
  {
    "id": "adcfe4dbe3ccc1726264ff5d5ed25eca",
    "title": "虞美人·佛手柑，后十数词皆与容若同赋，其余唱和甚多，存者寥寥，言之堕泪",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "七行宝树奇香透。鸟爪寒来瘦。麻姑久悔学仙非。结个莲台真印、印皈依。",
      "郁金柝染千重绁。酥乳何曾涅。合欢名字更休提。乞得兜罗锦样、许相携。"
    ]
  },
  {
    "id": "adcfe4dbe3ccc17251c3cfadafff9d97",
    "title": "雨中花·梅",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "容易幽窗开似雪。耐多少、五更霜月。背地无聊，经年有恨，并向花心咽。",
      "不如冷雨相催折。料无分、软红疼热。玉管谁吹，石肠空赋，又一番轻别。"
    ]
  },
  {
    "id": "adcfe4dbe3ccc172ec851983865409fc",
    "title": "一斛珠·鹰",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "围场雪霁，锦靴百队金缠臂。擎来六翮锋棱异，娇俊传看，名马美人里。",
      "散花欲下凌霄起，郡君新配仪同矣。丹青只认宣和记，玉坠盘螭，谁识历朝玺。"
    ]
  },
  {
    "id": "adcfe4dbe3ccc172a9e4a26b061106a0",
    "title": "青玉案·雁字",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "排空几阵留难住。写不尽、潇湘雨。托寄音书浑漫许。裴回欲下，家鸡野鹜，那是临池侣。",
      "十三行断惊鸿去。恰上银筝十三柱。弦畔有人挥玉箸。长门月暗，一灯重拨，泪墨模糊处。"
    ]
  },
  {
    "id": "adcfe4dbe3ccc172d84b5d5bb06d0a45",
    "title": "台城路梳妆台怀古",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "卷帘依旧西山雨。凭高暗添愁思。马上吟成，帐中弦歇，遗恨尚留彤史。分明故址。有瑶岛琼花，未随流水，惆怅重寻，绣楣金缕广寒字。",
      "当年梦游曾至，素娥须记得，天宝遗事。三阁传笺，六宫润笔，少个青莲应制。茫茫对此，只银汉红墙，望中相似。甚处天香，夜深飘桂子。"
    ]
  },
  {
    "id": "adcfe4dbe3ccc172b6d6e1e8a3436d0b",
    "title": "凤凰台上忆吹箫·九日",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "一月他乡，一天离绪，一秋好景重阳。问题糕落帽，何处堪伤。多事六朝金粉，还留下、千古凄凉。无穷恨，醉中偷系，玉腕萸囊。",
      "难忘。当年此际，正戏马高台，扈跸长杨。又翻经蕉苑，甘露分尝。其奈近来消渴，依然是、少日游梁。思君极，花寒人瘦，减尽容光。"
    ]
  },
  {
    "id": "adcfe4dbe3ccc172244aec557fc3126e",
    "title": "金明池茉莉",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "韵绝迎秋，香空却暑，抹尽人间多丽。正倦起、阑汤初浴，乍散发、未胜簪髻。浥清泠、洒遍琼枝，便相将对宿，蕊珠宫里。早素月流光，雪衣眠醒，教念鬘华新偈。",
      "织女缟妆来下矣，伴萼绿无言，残更小憩。书便面、曾烦转乞，贮犀合、向承分寄。甚仙姿、匹得卿卿，有玉茗同心，红栀并蒂。趁今夜差凉，满襟风露，安稳碧纱橱睡。"
    ]
  },
  {
    "id": "adcfe4dbe3ccc172e8a7a02a44ffeae9",
    "title": "双红豆柳",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "风一丝。雨一丝。不系行人只系思。唤他杨柳枝。",
      "萍是伊。絮是伊。眼眼眉眉生别离。章台无见期。"
    ]
  },
  {
    "id": "adcfe4dbe3ccc1728e914844119da1bb",
    "title": "眼儿媚",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "手卷湘帘雨乍收。双燕小红楼。酿花天气，护花心性，一样温柔。",
      "知他底事长无语，细带传箜篌。个中须解，寒应胜暖，春不如秋。"
    ]
  },
  {
    "id": "adcfe4dbe3ccc1728e9148445f59184b",
    "title": "眼儿媚",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "绮语无端障已深。赢得误知音。前身莫在，扫花坛上，敝帚千金。",
      "自从织女回车路，惜别到于今。闲情慧业，一时分付，好费沉吟。"
    ]
  },
  {
    "id": "adcfe4dbe3ccc172c71670200fb9cbeb",
    "title": "南柯子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "乍接分钗燕，旋邀对镜鸾。袖香馀暖共阑干。只觉被池红泪不禁寒。"
    ]
  },
  {
    "id": "adcfe4dbe3ccc172c71670207fed05a0",
    "title": "南柯子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "玉轸多时约，金泥一响欢。桂花浓露好谁看。今夜清辉还似忆长安。"
    ]
  },
  {
    "id": "adcfe4dbe3ccc172c716702035fc3512",
    "title": "南柯子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "镜里看花发，门前听马嘶。杏梁何事有单栖。不见天涯芳信几回疑。"
    ]
  },
  {
    "id": "adcfe4dbe3ccc172c716702079f07832",
    "title": "南柯子",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "欲剪同心带，还占薄命词。悄垂帘幕护相思。为祝东风休卷绿杨丝。"
    ]
  },
  {
    "id": "adcfe4dbe3ccc172473fe0b9cd7ce083",
    "title": "金缕曲·丙午生日自寿",
    "authorName": "顾贞观",
    "authorId": "adcfe4dbe3ccc17252c51893798ed7d4",
    "dynasty": "清",
    "content": [
      "马齿加长矣。向天公、投笺试问，生余何意。不信懒残分芋后，富贵如斯而已。惶愧煞、男儿堕地。三十成名身已老，况悠悠、此日还如寄。惊伏栎，壮心起。",
      "直须姑妄言之耳。会遭逢、致君事了，拂衣归里。手散黄金歌舞就，购尽异书名士。累公等、他年谥议。班范文章虞诸笔，为微臣、奉敕书碑记。槐影落，酒醒未。"
    ],
    "intro": "此词乃顾贞观三十岁生日填而自寿。是年顾贞观以京兆试第二而任国史馆典籍，此仅七品小官，对满怀经邦济世宏愿的顾贞观而言，实与愿望相去甚远，故当三十岁生日 时，借自寿而抒满腔郁愤，大有士之不遇之叹。",
    "annotation": [
      "马齿：马的牙齿随年龄而添换，看马齿可知马的年龄，故常以为谦词，借指自己的年龄。",
      "如斯：如此。",
      "懒残分芋：唐·衡岳寺僧明瓒，性疏懒而好食残馀饭菜，人以“懒残”称之。李泌读书寺中，以为非凡人，中夜往谒。 懒残发火取芋以啗之，曰：“慎勿多言，领取十年宰相。” 泌拜而退。後泌为十年宰相。",
      "惶愧：惶恐羞愧。",
      "堕地：落地，指出生。",
      "姑妄言之：姑且随便说说。语出《庄子·齐物论》“予尝为女妄言之，女以妄听之。”",
      "遭逢：犹际遇。",
      "致君：谓辅佐国君，使其成为圣明之主。",
      "拂衣：振衣而去，谓归隐。",
      "归里：回故乡。",
      "黄金：泛指钱财。",
      "异书：珍贵或罕见的书籍。",
      "谥议：亦作“諡议”。古代帝王、贵族、大臣、士大夫等死后，下礼官评议其生平事迹，依据谥法拟定谥号，奏请钦定，谓之“謚议”。 ",
      "微臣：卑贱之臣。常用作谦词。",
      "奉敕：奉皇帝的命令。"
    ]
  },
  {
    "id": "adcfe4dbe41adb45954b6e009dfe1369",
    "title": "忆江南",
    "authorName": "韩瑛",
    "authorId": "adcfe4dbe41adb45d1457b72d1457b72",
    "dynasty": "清",
    "content": [
      "聪明误，冰雪擅才华。秋雨芙蓉人似玉，春风杨柳笔生花。",
      "云锦织流霞。"
    ]
  },
  {
    "id": "adcfe4dbe423d577c56727b9aec4882d",
    "title": "南歌子·第二体夏景",
    "authorName": "屠茝佩",
    "authorId": "adcfe4dbe423d577d1457b72d1457b72",
    "dynasty": "清",
    "content": [
      "待月调莺槛，乘风斗鸭栏。妆成茉莉与珠兰。簪向鬓边香发、扑冰纨。"
    ]
  },
  {
    "id": "adcfe4dbe423d5778f5009ae35e9a934",
    "title": "南乡子·秋思",
    "authorName": "屠茝佩",
    "authorId": "adcfe4dbe423d577d1457b72d1457b72",
    "dynasty": "清",
    "content": [
      "独上楼西。绿鬟鸾镜晓妆低。",
      "半暖乍寒花影静，重思省。听得砧声着意整。"
    ]
  },
  {
    "id": "adcfe4dbe423d577232c894867f179b0",
    "title": "七娘子喜晴",
    "authorName": "屠茝佩",
    "authorId": "adcfe4dbe423d577d1457b72d1457b72",
    "dynasty": "清",
    "content": [
      "湿云销尽朝阳皎。庭前绿遍忘忧草。玫瑰香浓，紫霞凌晓。重帘不锁炉烟袅。",
      "树头梅子青多少。熏风吹透荷钱小。愁在眉山，欣看林表。芳菲又恐莺啼早。"
    ]
  },
  {
    "id": "adcfe4dbe4b4f2abf78754895d64edb7",
    "title": "鹧鸪天·听雨",
    "authorName": "汪韫石",
    "authorId": "adcfe4dbe4b4f2abd1457b72d1457b72",
    "dynasty": "清",
    "content": [
      "松籁萧条烛影幽。雨声和滴到西楼。金炉香断三更梦，玉簟凉生五月秋。",
      "人寂寂，夜悠悠。天涯信阻暗凝愁。疏帘到晓檐花落，滴碎离心苦未休。"
    ]
  },
  {
    "id": "adcfe4dbe4c0a6169704cbfff1b3b1a5",
    "title": "渔家傲·本意",
    "authorName": "杨澈",
    "authorId": "adcfe4dbe4c0a616d1457b72d1457b72",
    "dynasty": "清",
    "content": [
      "一叶扁舟秋信早。舻声曳乱沙汀草。鸥鹭溪边争浴闹。芙蓉老。绿蓑披雨穿红蓼。",
      "江上鱼鲜新酒好。摩娑醉眼乾坤小。欹枕睡酣风满棹。烟波悄。醒来漫唱渔家傲。"
    ]
  },
  {
    "id": "adcfe4dbe4c0a6163cacd2177dc9634c",
    "title": "点绛唇·送女",
    "authorName": "杨澈",
    "authorId": "adcfe4dbe4c0a616d1457b72d1457b72",
    "dynasty": "清",
    "content": [
      "绕藤依依，晨昏举止相携伴。欢容笑眼。解我愁怀半。",
      "一旦轻分，握手难留恋。何时见。灯昏月暗。谁识离肠断。"
    ]
  },
  {
    "id": "adcfe4dbe4c0a6165f75302440f64a2b",
    "title": "阮郎归·忆女",
    "authorName": "杨澈",
    "authorId": "adcfe4dbe4c0a616d1457b72d1457b72",
    "dynasty": "清",
    "content": [
      "灯前梳裹带娇啼。牵衣难别离。犹闻兰麝在深闺。几回错唤伊。",
      "风日淡，暮云微。凄凉泪湿衣。梦中惊喜汝来归。觉回依旧非。"
    ]
  },
  {
    "id": "adcfe4dbe4c0a616dcb8d33cb089027a",
    "title": "浪淘沙·除夜",
    "authorName": "杨澈",
    "authorId": "adcfe4dbe4c0a616d1457b72d1457b72",
    "dynasty": "清",
    "content": [
      "残腊一宵除。香发瓶梅。樽前欢笑报春归。争奈一身情作恶，事事皆非。",
      "病骨强支离。无限凄其。明朝椒酒捧觞时。还忆去年香阁里，有女相携。"
    ]
  },
  {
    "id": "adcfe4dbe4c0a6164183bffd4d943dad",
    "title": "踏莎行·秋景",
    "authorName": "杨澈",
    "authorId": "adcfe4dbe4c0a616d1457b72d1457b72",
    "dynasty": "清",
    "content": [
      "短巷寒砧，孤城画角。嘹嘹征雁沙头落。断桥秋思不堪闻，被风吹入深深阁。",
      "细雨梦回，绿罗衾薄。夜阑灯晕寒生幕。重门寂寂掩黄昏，梧桐叶上偏萧索。"
    ]
  },
  {
    "id": "adcfe4dbe4c0a6164b9a78684b20ddf0",
    "title": "满江红·秋闺",
    "authorName": "杨澈",
    "authorId": "adcfe4dbe4c0a616d1457b72d1457b72",
    "dynasty": "清",
    "content": [
      "秋入银屏，金钩冷、湘帘高轴。叹秋光、芙蓉粉褪，桂枝香触。月殿冰轮光乍冷，玉楼鸳瓦寒生栗。倚栏杆，庭院悄无人，风敲竹。",
      "池塘里，鸳鸯浴。帘栊下，鹦哥宿。听何处箫声，吹残红玉。月转西廊花影乱，漏沉东阁砧鸣促。又依稀，铜箭已将残，疏钟续。"
    ]
  },
  {
    "id": "adcfe4dbe4c0a6168d09f6a451894642",
    "title": "蝶恋花·忆女",
    "authorName": "杨澈",
    "authorId": "adcfe4dbe4c0a616d1457b72d1457b72",
    "dynasty": "清",
    "content": [
      "欹枕呻吟清不寐。病入人心，药石炉空沸。惨淡寒灯天欲曙，依稀残梦轻难记。",
      "一片鸡声和夜雨，搅乱愁肠，总是伤心味。千遍思量千遍泪，何时得汝欣欣至。"
    ]
  },
  {
    "id": "adcfe4dbe545317accdd9512a998da28",
    "title": "采桑子·见《词综补》",
    "authorName": "吴规臣",
    "authorId": "adcfe4dbe545317ad1457b72d1457b72",
    "dynasty": "清",
    "content": [
      "昨宵星月今宵雨，首似春蓬。心似秋虫。毕竟情怀那样同。",
      "小楼深闭愁无那，才听疏钟。又听征鸿。莫道吴侬不懊恼。"
    ]
  },
  {
    "id": "adcfe4dbe545317a3126721b64c46ae2",
    "title": "青玉案·见《词综续编》",
    "authorName": "吴规臣",
    "authorId": "adcfe4dbe545317ad1457b72d1457b72",
    "dynasty": "清",
    "content": [
      "烟痕催暮风丝冷。■只有、侬心领。逝水年华真一瞬。春花多笑，秋花多病。都是伤心境。",
      "危楼镇日无人影。小立也、抛清茗。浊酒浇来心自警。欢时偏醉，愁时偏醒。何处商量准。"
    ]
  },
  {
    "id": "adcfe4dbe565d2c9f32f182e8cd6ab5c",
    "title": "浣溪沙",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "绣幌低垂燕未还。鸭炉添炷水沉檀。妆成慵自倚雕栏。",
      "却爱轻风醒酒力，生憎微雨酿春寒。可怜时候杏花残。"
    ]
  },
  {
    "id": "adcfe4dbe565d2c93b806ace81573115",
    "title": "贺新郎·贺莲甫十六舅氏就婚浦口",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "陌上春光换。正华堂、雀屏开处，玳筵春满。十二琼楼花似海，几处湘帘低卷。双影并、碧阑干畔。好向玉台寻艳句，谱新声、吹入红牙琯。和一缕，箫声软。",
      "别来岁月从头算。记当年、谢庭小宴，似曾相见。今日红罗新手揭，还是旧时人面。只添了、九雏钗颤。付与丙丁双绶带，待明朝、共把同心绾。鸾凤侣、神仙伴。"
    ]
  },
  {
    "id": "adcfe4dbe565d2c9fc0c0d7cf8a2205b",
    "title": "满江红·送云裳姨母之嘉定",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "怕说行期，乍领略、别离滋味。况又是、江南三月，饯春天气。两岸柔条和泪折，一襟幽怨凭谁洗。向尊前、莫为唱阳关，添憔悴。",
      "游冶处，从头记。多少恨，从今起。算花深栏曲，长相依倚。如旧山眉窥绣槛，槛前人影今天际。剩银钩、题壁字分明，空凝睇。"
    ]
  },
  {
    "id": "adcfe4dbe565d2c94074505ea5686cf0",
    "title": "月底修箫谱春夜乘月登仓山",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "渡溪桥，攀石蹬，寻月上岩顶。万竹玲珑，摇碎冰轮影。凭栏不尽低回，一亭如笠，算今夜、更筹须闰。",
      "斗香茗。轻烟吹处成丝，风细袅三径。回首红楼，隐隐一灯靓。琼箫谱出新愁，梅花落遍，却半臂、嫩寒初劲。"
    ]
  },
  {
    "id": "adcfe4dbe565d2c93e5b03c57b340c70",
    "title": "风入松·送花玉五姑母归瓦梁",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "相依几夕数觥筹。沟水忽分流。杨枝待折还延伫，凭轻帆、欲去还留。惆怅石城桥畔，一年一送归舟。",
      "歌残金缕不胜愁。无语注双眸。江南剩有欢场在，料隔江、梦也回头。却怪莺声啼处，绿阴遮断红楼。"
    ]
  },
  {
    "id": "adcfe4dbe565d2c90e26273a462d280b",
    "title": "八声甘州·秋日侍莲甫舅氏游摄山",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "认丹崖翠巘影钩连，别有洞中天。恰秋空云净，斜阳一抹，红挂峰前。楼阁玲珑不断，只合住飞仙。何处晚钟起，敲破苍烟。",
      "重倚松亭伫立，指水流花淡，泉喷珠圆。忽怒涛风卷，暝色上松巅。有冲寒、两三来雁，写新愁、欲下又回旋。低回处、再来蜡屐，知是何年。"
    ]
  },
  {
    "id": "adcfe4dbe565d2c96ea696cde1a68aa7",
    "title": "菩萨蛮·登最高峰",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "一峰秀起群峰小。东流如带山腰绕。日落数归船。江村起暮烟。",
      "来时松下路。半被云迷住。一笑问山灵。还离天几层。"
    ]
  },
  {
    "id": "adcfe4dbe565d2c9415d41bdd4e830b1",
    "title": "谒金门",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "微雨歇。正是晚凉时节。午睡起来人寂寂。无聊闲伫立。",
      "柳外轻雷才息。花上夕阳明灭。独上小楼情脉脉。远山青欲滴。"
    ]
  },
  {
    "id": "adcfe4dbe565d2c9a50f98fa75078518",
    "title": "喝火令·寄怀云裳姨母",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "点点秋声碎，丝丝梦影残。露凉如水怯凭栏。辜负水晶帘外、月团圆。",
      "已觉鸡筹闰，生怜烛泪干。金猊熏透鹧鸪斑。可也无聊，可也掩屏山。",
      "可也数它归雁，愁上两眉湾。"
    ]
  },
  {
    "id": "adcfe4dbe565d2c9536951df92f9ff27",
    "title": "洞仙歌·冬日与柔吉妹围炉赏雪",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "红栏六曲，向风前凭遍。晓雪霏霏扑人面。笑雏鬟睡起，倦眼惺忪，犹认是、一夜柳棉飞满。",
      "水边梅破蕊，疏影横斜，不似年时等闲见。翠袖暗香凝，料峭寒生，拼醉倒博山炉畔。更枝北枝南酹芳醪，祝萼绿仙人，月明相伴。"
    ]
  },
  {
    "id": "adcfe4dbe565d2c915118057ab410872",
    "title": "清平乐·冬夜偶成",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "宵长人静。刮地东风紧。冷逼罗帱眠未稳。难遣离愁千顷。",
      "起来闲倚窗纱。夜深谁拨琵琶。听得小鬟私语，月钩初上梅花。"
    ]
  },
  {
    "id": "adcfe4dbe565d2c9d106fded94e2e115",
    "title": "蝶恋花·感怀",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "记得常仪分手去。别恨萦怀，怕咏相思句。鹦鹉不知人意绪。聪明故故撩人语。",
      "一夜小楼沉细雨。吹尽嫣红，春又归何处。戏把榆钱千万数。可能买得流光住。"
    ]
  },
  {
    "id": "adcfe4dbe565d2c9becd517f0d1665a4",
    "title": "庆清朝春光明媚，抚景怀人，偶成此解",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "新柳搓烟，暖风熨草，东皇着意安排。莺啼燕语小园，红紫催开。又是花朝近也，秋千双索影徘徊。轻尘外，谁家冶伴，戏蝶归来。",
      "惆怅琐窗朱户，自挂帆人去，蛛网尘埃。眉山一角，翠颦多少愁怀。向晚薄寒料峭，半帘疏雨润苍苔。凝情处，栏杆十二，敲遍鸾钗。"
    ]
  },
  {
    "id": "adcfe4dbe565d2c90ec5359bf6bb6994",
    "title": "买陂塘题花玉五姑母深柳读书堂图",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "数东风、几番花信，愔愔香絮吹倦。千条万缕争牵惹，绿罥谢家庭院。春影茜。正午日迟迟，一桁窗纱掩。帘波半卷。任软搭檐牙，低拖栏角，不唱玉栏怨。",
      "烟丝暖，次第眉痕笑展。有人翻遍黄卷。落花片片飞如雨，咫尺翠云遮断。尘思远。恁杀粉调铅，一寸愁心绾。流光似箭。甚水碧楼台，泥红门巷，贪听早莺啭。"
    ]
  },
  {
    "id": "adcfe4dbe565d2c9a2355426b0fea594",
    "title": "卜算子·书怀",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "秋似有心来，雁竟无书至。独自凭栏忆旧游，越恁添离思。",
      "疏雨滴梧桐，淡月明幽砌。一片蛩声和笛声，不许愁人睡。"
    ]
  },
  {
    "id": "adcfe4dbe565d2c9d103e99cfb5ca562",
    "title": "百字令奉怀云裳姨母",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "湘帘卷处，怪新凉如许，作成秋意。飒飒西风吹落叶，又听乱蛩吟砌。满院砧声，半窗月影，好伴人无寐。定知今夕，鳞鸿一样难寄。",
      "转忆旧日游踪，近来情绪，领略凄凉味。篆字香销罗袂薄，懒向玉栏闲倚。盼断花冠，剔残金穗，没个商量地。幽阶伫立，碧云迥望千里。"
    ]
  },
  {
    "id": "adcfe4dbe565d2c9e5fceefa7f229a55",
    "title": "踏莎行·春游",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "倩影迷离，东风料峭。清明过后园林好。桃花波暖泛轻舟，烟丝无力萦兰棹。",
      "病酒心情，伤离怀抱。画屏展翠春山晓。拟将幽怨托朱弦，曲中不信知音少。"
    ]
  },
  {
    "id": "adcfe4dbe565d2c9a2821bf2eb05d31f",
    "title": "南楼令·秋夜怀柔吉妹",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "深院一灯青。孤吟睡未成。听萧萧、叶打疏棂。断雁数声更四转，霜坠影、峭寒生。",
      "花瘦太伶俜。凉蟾绕画屏。记年时、笑语分明。不信欢场如梦短，寻梦去、梦难成。"
    ]
  },
  {
    "id": "adcfe4dbe565d2c9a696344ed0f03bd7",
    "title": "喜迁莺",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "夜初长，灯欲尽，深院漏声迟。轻寒漠漠逗罗衣。正是雁归时。",
      "梦成烟，愁著絮。怕听啼蛩如雨。画栏凭倦玉绳低。凉月下楼西。"
    ]
  },
  {
    "id": "adcfe4dbe565d2c985e8eabf9fa07be1",
    "title": "浪淘沙·春夜",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "香雾湿红英。玉漏初停。庭闲如水竹声清。人在隔花栏畔倚，倩影伶俜。",
      "夜静罢调笙。月上疏棂。微风轻扬绣帘旌。料峭春寒欺薄袂，逼醒馀酲。"
    ]
  },
  {
    "id": "adcfe4dbe565d2c9fc56a7812e60d810",
    "title": "贺新郎",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "飒飒霜风劲。恁无端、秋心摇碎，香盟篆冷。极目寒江烟水阔，望断弄珠人影。似半枕、游仙难证。爪雪空留肠九转，指翠微、一角斜阳暝。津鼓促，乱愁竞。",
      "瑶觞欲尽情难尽，叹从今、画栏池馆，与谁同凭。荆树分枝花一色，那比寻常离恨。盼何日、坠欢重省。衰柳萧疏和泪折，愿柔条、早系南归艇。待看取、画眉俊。"
    ]
  },
  {
    "id": "adcfe4dbe565d2c9d6db395c58af2e61",
    "title": "浪淘沙·江天暮雪",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "江阔水云宽。暮景萧然。花飞六出玉成团。风急潮回沙不起，压损琅玕。",
      "暝色上层峦。木叶声乾。踏枝翠羽不知寒。唤醒梅魂红欲绽，瞥眼春还。"
    ]
  },
  {
    "id": "adcfe4dbe565d2c977bc33cec942f34a",
    "title": "明月生南浦远浦归帆",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "望里江光明似镜。一叶孤帆，摇曳斜阳影。听水听风愁未稳。个侬归计今番准。",
      "知否小楼人瘦损。说与归期，好共樵青等。别绪乡心消不尽。故乡无恙鸥盟证。"
    ]
  },
  {
    "id": "adcfe4dbe565d2c9174ea78bc2f47bdf",
    "title": "虞美人·渔村夕照",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "陂塘十里横桥路。日日鸣柔橹。蓼花红瘦鲤鱼肥。无事薜萝深处、掩柴扉。",
      "斜阳影里愁容老。流水孤村绕。卖鱼沽酒不知愁。说甚人间谈笑、觅封侯。"
    ]
  },
  {
    "id": "adcfe4dbe565d2c9e7207ab1b3515f0d",
    "title": "南柯子·烟寺晚钟",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "径曲松花落，林疏塔影红。云深何处梵王宫。敲破尘心清夜、一声钟。",
      "断续随风度，相思有梦通。韶华催去恁匆匆。不管征人愁绝、月明中。"
    ]
  },
  {
    "id": "adcfe4dbe565d2c9e26723f2cfeb6db2",
    "title": "临江仙·月当头夜待月",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "未许婵娟全面露，当头虚说相逢。痴云深护广寒宫。中宵明镜掩，可是晚妆慵。",
      "窗外蜜梅初破蕊，生怜香影迷蒙。箫声吹彻玉玲珑。幽怀何处诉，惆怅倚西风。"
    ]
  },
  {
    "id": "adcfe4dbe565d2c9665cb4edf2ca1d4b",
    "title": "无俗念题王小鹤诗态图",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "纤尘不著，甚传神妙笔，写来清景。望里松杉凉翠合，三径愔愔浓荫。泉咽云根，瀑飞树杪，仙籁如相应。远山延伫，斜阳未许催暝。",
      "最好冷醉闲吟，苔阴选石，小憩凝思静。五字诗成还独笑，佳句玉溪差并。鹤唳苍烟，花明艳雪，点缀琅环境。披图认处，无弦琴趣谁省。"
    ]
  },
  {
    "id": "adcfe4dbe565d2c9ca1d5d4669e87374",
    "title": "无俗念题柔吉妹梨花白燕图",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "一枝玉雪，倩边鸾写出，淡妆丰韵。添个呢喃迎社燕，错认钗飞不定。素羽分烟，碧纱笼月，莫辨伶俜影。清明过了，憎寒怯暖谁省。",
      "却忆咏絮清才，缟衣翠袖，风调真相并。神女多情怜寂寞，来伴锁窗孤冷。选梦云窝，驱愁香国，一样单栖稳。红丝亲系，故人无恙应认。"
    ]
  },
  {
    "id": "adcfe4dbe565d2c95ff3c696e32c2dfc",
    "title": "买陂塘题小村仲弟松阴把卷图",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "锁苍烟、一丛凉翠，夕阳叶底红闪。虬枝耸作拿云势，望里浓阴如幔。闲展卷。听仙籁、泠泠似和书声缓。云根坐暖。早枫冷烧霞，林疏罩雾，暝色起天半。",
      "披图认、恰是翠微西畔。当时此景游倦。十年雁影分南北，知否花愁月怨。离思远。剩三径、苔痕软衬松花满。流光电转。盼绿野堂开，青云路稳，衣锦遂初愿。"
    ]
  },
  {
    "id": "adcfe4dbe565d2c95285afba5615e28b",
    "title": "买陂塘送伯英夫子之刑邱",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "又匆匆、送君南浦，离心无限愁思。高堂垂白儿童幼，要妾扶持调理。君但记。恁陌上、层楼凝睇人常倚。风尘况味。叹负米行踪，劳薪生计，谁念倦游子。斜阳里。",
      "遥指关河迢递。潮寒休滞双鲤。门前绿遍垂杨树，何日系君归骑。花月底。怕镜里、春红容易添憔悴。年华似水。盼捧檄归来，板舆同奉，把盏共君醉。"
    ]
  },
  {
    "id": "adcfe4dbe565d2c9d2e7bafaae360185",
    "title": "清平乐·寄外",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "风尖叶裂。簌簌飞琼屑。冻合关河天一色。不辨去程南北。",
      "天涯游子单寒。客中谁劝加餐。便有今宵归梦，可能寻到长干。"
    ]
  },
  {
    "id": "adcfe4dbe565d2c994f0f162a5355bda",
    "title": "卜算子·寒夜闻雁",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "一字画遥空，响似筝弦度。云路迢迢倦欲栖，绕遍相思树。",
      "见说带霜来，可解将书去。梦稳凉波影不分，妒煞鸳鸯侣。"
    ]
  },
  {
    "id": "adcfe4dbe565d2c9878f88675d40e652",
    "title": "买陂塘寄绮筠妹山左",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "剪梧桐、一丝凉翠。西风先到金井。乱虫吟瘦疏林月，香雾暗迷三径。人语静。剩竹外栏边，翠袖伶俜影。宵长漏迥。待选石弦琴，倚楼横笛，玉臂阿谁并。",
      "年来事，覆雨翻云无定。鳞鸿偏滞芳讯。欢踪输与山灵笑，嫩约十年难省。痴欲问。恁絮果兰因，曾指姮娥证。心香篆冷。便社燕多情，盟鸥无恙，离绪甚时罄。"
    ]
  },
  {
    "id": "adcfe4dbe565d2c986b912021629670c",
    "title": "虞美人",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "宵长漏尽兰灯灺。残雪明鸳瓦。月波凉浸小庭心。睡鸭香销，慵展九华衾。",
      "邮签细数程过半。肠逐车轮转。一番离别一番愁。待不思量，偏又上眉头。"
    ]
  },
  {
    "id": "adcfe4dbe565d2c980f035d9a7eb552e",
    "title": "过秦楼·慢花魂",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "梦短成烟，身轻逐絮，好倩晓风扶定。蜂须慢惹，蛛网潜穿，不怕妒花风劲。还向树底幽寻，埋玉泥香，瘗愁径冷。怨东皇何事，催将春去，付将悽哽。",
      "空记忆、艳夺朝霞，娇笼凉月，几费词人吟咏。珠帘望里，玉笛声中，飞过阑干无影。惆怅留仙，未能盼断珊珊，容消金镜。便重来有约，只恐莺盟难证。"
    ]
  },
  {
    "id": "adcfe4dbe565d2c91db01897c7b7df27",
    "title": "疏影·题洪容生表弟妇秋容揽镜图遗照",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "新图展处。认玉台倩影，谢家风度。袖亸鬟低，标格亭亭，独倚回栏凝伫。秋凉池馆霜花艳，看几簇、冷红初吐。怕柳丝、碧剪西风，好影又成迟暮。",
      "荀令神伤旧梦，彩云已散矣，空恁凄楚。想像仙姿，凭仗丹青，仿佛帐中重睹。郎君纵应芙蓉兆，剩此恨、娲皇难补。叹绿窗、镜影回时，不是故人眉妩。"
    ]
  },
  {
    "id": "adcfe4dbe565d2c92921edeff82f00d3",
    "title": "木兰花慢·春柳",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "袅凉飔一剪，裁万缕、幂晴烟。渐媚眼舒青，修眉晕绿，丰姿翩翩。嫣然。乍眠未起，便餐它秀色也生怜。点缀园林入画，日斜扶出秋千。年年。",
      "肠断灞桥边。难系别离船。争叶密藏莺，丝长罥蝶，不似春前。缠绵。嫩黄褪尽，怕韶光还未肯留连。休说萍因絮果，玉关芳讯谁传。"
    ]
  },
  {
    "id": "adcfe4dbe565d2c91190989fc3d315f4",
    "title": "菩萨蛮·春不老",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "一畦种向荒园里。一绳晒向晴烟底。细洒水晶盐。曾劳玉指尖。",
      "佳名听便好。真个春难老。甘脆醒微酲。尊前最忆卿。"
    ]
  },
  {
    "id": "adcfe4dbe565d2c928bc53607cea33e2",
    "title": "清平乐·女儿红",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "脂红粉白。可是闺娃植。镜里娇容同一色。怎忍金刀轻劈。",
      "登筵曾佐辛盘。渍来糖醋微酸。不为伤春伤别，也应怅触团圞。"
    ]
  },
  {
    "id": "adcfe4dbe565d2c943f8fc8a6e187d8f",
    "title": "月底修笛谱雪等伴",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "积庭阴，铺屋罅，酥粉是谁泻。眩眼花生，虚白射精舍。任教雀啄风翻，斜阳暖熨，甚冷抱、冬心难化。冻鸳瓦。",
      "待邀月姊星姨，来慰可怜夜。盼断珊珊，谁速玉清驾。不看爪印犹存，深情未泯，问何日、飙轮重下。"
    ]
  },
  {
    "id": "adcfe4dbe565d2c976939fbb8a56b250",
    "title": "蝶恋花·即景偶成，寄怀少兰、小村弟，柔吉妹",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "怯试春杉寒尚峭。细雨斜风，不管莺花恼。上已清明都过了。杜鹃声里韶光老。",
      "寂寂重帘香篆袅。乍喜新晴，灵鹊穿花噪。宿酒醒来情悄悄。绿窗自谱相思调。"
    ]
  },
  {
    "id": "adcfe4dbe565d2c93fd99dc9ec1390b7",
    "title": "蝶恋花·少兰弟招饮牡丹花下，即席偶成",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "几日轻阴游兴懒。燕子来时，已负韶光半。落尽榆钱风力软。春愁暗逐蕉心展。",
      "却喜雨丝吹乍断。月姊多情，特放蟾光满。锦瑟云璈红玉管。隔花试听歌喉啭。"
    ]
  },
  {
    "id": "adcfe4dbe565d2c94334969fa0fd84f9",
    "title": "蝶恋花",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "羯鼓催开花烂漫。人倚东风，花与人争艳。云母窗前帘尽卷。参差楼阁灯悬遍。",
      "良夜称觞开绮宴。酒满红螺，笑语殷勤劝。愿祝萱帏添鹤算。芝兰常护春晖暖。"
    ]
  },
  {
    "id": "adcfe4dbe565d2c90fddc27df0083587",
    "title": "消夏九咏选六惜馀春慢平台观瀑",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "露洗烟峦，霞蒸云岫，望里翠微斜矗。峰巅树杪，匹练晴飞，冷挂一条幽瀑。静日奔腾，断虹悬处，界破遥山新绿。又喷珠吹雪，银河倒泻，溅空难掬。",
      "还错认、玉女妆成，水晶帘下，依约螺鬟如沐。泠泠漱石，曲曲穿林，天籁暗喧岩麓。酷暑潜消，凭高目眩，涤尽俗尘千斛。恁雨馀清景，倩谁摹上，素绡横幅。"
    ]
  },
  {
    "id": "adcfe4dbe565d2c90fddc27d5aaa2e91",
    "title": "消夏九咏选六惜馀春慢平台观瀑",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "恁阴阴翠柳，密罩溪廊，秀映山眉。筛碎斜阳影，袅新蝉三两，露咽风嘶。为谁暗传秋信，曳响过深枝。听嘒嘒哀音，惊回午梦，瘦怯绡衣。",
      "幽思。动人处，爱抱叶身轻，凉入琴丝。抚罢清商怨，把一襟馀恨，分付新词。噪晚和谁吟啸，仙蜕怅栖迟。记玉手挼挲，无弦有韵空自知。"
    ]
  },
  {
    "id": "adcfe4dbe565d2c90fddc27d9c7c12e1",
    "title": "消夏九咏选六惜馀春慢平台观瀑",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "拨火留香，汲泉试茗，游兴新来都懒。暑簟频移，风帘尽卷，小雨乍过庭院。向绿窗围坐，听笑语、盈盈不断。侯它蟹眼鸣时，定磁先选宫碗。",
      "爱此香清色浅，早齿颊凉生，睡魔潜窜。写景分题，赋情联句，次第竞争奇艳。吟罢推敲处，消不觉、花阴影转。红上罘罳，一痕斜照催晚。"
    ]
  },
  {
    "id": "adcfe4dbe565d2c90fddc27dde870e33",
    "title": "消夏九咏选六惜馀春慢平台观瀑",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "半亩清阴，千竿凉翠，坐来忘燠。苔边选石，料理笔床棋局。听蝉琴、和弦未休，挼菱艳唱遥相续。向修篁倚处，禅参鼻观，露荷芬馥。注目。",
      "真无俗。正落日筛金，暗风戛玉。人闲境雅，不数淇园幽谷。掩轻纨、馀酲乍醒，远山晕入双黛绿。近黄昏、淡月窥帘，冷映萤穿竹。"
    ]
  },
  {
    "id": "adcfe4dbe565d2c90fddc27d9bd15acb",
    "title": "消夏九咏选六惜馀春慢平台观瀑",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "湖亭幽寂，爱邀凉最好，曲栏同凭。煮茗翻书消永昼，遣兴钓竿闲整。缓勒轻桴，徐安香饵，界破琉璃莹。绕堤垂柳，阴阴一碧清润。",
      "向晚雨滴银塘，波纹圆处，叠出连环印。隐约游鱼浮水面，来唼鬓边花影。软曳萍衣，低牵荷盖，风袅丝难定。金鳞获得，隔窗彩伴争问。"
    ]
  },
  {
    "id": "adcfe4dbe565d2c90fddc27dd8203f3f",
    "title": "消夏九咏选六惜馀春慢平台观瀑",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "雾幂檐牙，云堆屋角，苔痕绿满闲庭。乍密旋疏，无端又复盆倾。新凉暗消溽暑，泛方塘、泡影晶莹。风过处，听竹敲清响，荷戛繁声。",
      "那更萧萧飒飒，搅柔肠欲碎，愁损双成。水态山容，微茫望不分明。遥峰瀑飞银练，映◇烟、一塔伶俜。凭画槛，盼何时、来眺晚晴。"
    ]
  },
  {
    "id": "adcfe4dbe565d2c916f12eaaa7d0db21",
    "title": "金缕曲·题秋雨怀人图",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "夜静商飙起。战梧阴、叶飞愁碧，雨声敲彻。点点丝丝还飒飒，作弄深秋天气。悄不管、逗人幽思。搅碎离心搀清漏，甚长宵、酝酿凄凉味。寻旧梦，渺天际。",
      "坠欢约略从头记。叹尊前，酒从云散，共谁吟醉。寒逼西窗灯晕绿，懒向危栏孤倚。空目极、乱云千里。欲倩赪鳞传远讯，怕涛笺、不尽缠绵意。盟未冷，恨难寄。"
    ]
  },
  {
    "id": "adcfe4dbe565d2c997a2641141bda26e",
    "title": "如此江山饯花词",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "流光捻指逢芒种，药栏吹尽红雨。剪彩纫幡，裁绡帖辇，待饯花神归去。千丝万缕。拟绕向花梢，可能留住。灯火连宵，绣窗忙煞小儿女。",
      "芳春红紫竞艳，记飞觞醉月，生恐辜负。燕惜泥香，蝶怜粉褪，换了清和时序。深情几许。听唱到阳关，更添离绪。酹酒风前，隔林啼杜宇。"
    ],
    "annotation": [
      "流光：指如流水般逝去的时光。",
      "捻指：犹弹指。形容时间过得很快。",
      "芒种：二十四节气之一。 一般都在每年公历六月六日前后。《说郛》卷九引宋马永卿《嬾真子录》：“所谓芒种五月节者，谓麦至是而始可收，稻过是而不可种。”",
      "药栏：芍药之栏，泛指花栏。",
      "红雨：比喻落花。",
      "剪彩：剪裁花纸或彩绸， 制成虫鱼花草之类的装饰品。",
      "飞觞醉月：举杯对月酣饮。",
      "时序：时节。",
      "阳关：古曲《阳关三叠》的省称。亦泛指离别时唱的歌曲。",
      "离绪：惜别时的绵绵情思。",
      "酹酒：以酒浇地，表示祭奠。古代宴会往往行此仪式。",
      "杜宇：即子规、杜鹃鸟。"
    ]
  },
  {
    "id": "adcfe4dbe565d2c9a72c5166762394ac",
    "title": "踏莎行·赏牡丹",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "绿润红酣，香浓粉艳。牡丹初放闲庭院。一春常恐负花期，妆成静日珠帘卷。",
      "倚笑娉婷，含情缱绻。若教解语应肠断。东皇谅也惜韶华，倩他月姊来相伴。"
    ]
  },
  {
    "id": "adcfe4dbe565d2c9d5bb7422d2df5baa",
    "title": "台城路园中春日来游者，丽人甚多，偶拟此解",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "园林风景疑蓬岛，莫辞长日闲伫。柳罩溪桥，花迷楼阁，谁在栏杆笑语。嘻春好女。住影转斜廊，怯迟纤步。半响低怀，被人偷认靓妆去。",
      "斜阳红挂树杪，怪游丝无力，难绾春住。屐印明量，衣香暗袭，多是系人情处。新词漫赋。待说与姮娥，又防相妒。不放清光，照伊愁独诉。"
    ]
  },
  {
    "id": "adcfe4dbe565d2c978c17a37b2b37cdb",
    "title": "水调歌头·送少兰弟谒选赴都",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "风雪载途日，君又赋遐征。高堂且喜尚健，内政可经营。休虑家贫岁歉，莫损男儿壮志，身世重功名。努力夺霜翮，万里展鹏程。",
      "向临歧，还有语，再叮咛。人心险巇难测，着眼要分明。慎接疏狂亲友，善察逢迎僮仆，花柳漫牵情。祖德未湮没，盼尔振家声。"
    ]
  },
  {
    "id": "adcfe4dbe565d2c973f48536ae6c9b12",
    "title": "水调歌头",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "消得几番别，添与十分愁。人生碌碌无味，岁月去难留。浪说山川灵秀，终是困人成事，有志未能酬。智慧两无用，不栉恨悠悠。",
      "滞长安，怜季子，敞貂裘。风尘谁识英俊，何处觅封侯。挽鹿尚虚初愿，梦犬犹存厚望，生计拙营谋。富贵尔何物，双鬓不禁秋。"
    ]
  },
  {
    "id": "adcfe4dbe565d2c973f485368fde6d20",
    "title": "水调歌头",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "知己最能得，况复本连枝。襟怀磊落相似，真伪任人嗤。两载花吟月醉，犹记围炉煮雪，赋茗斗新词。行雁聚还散，重见在何时。",
      "霜飙紧，衰草尽，夕阳微。离筵相对无语，别绪乱如丝。此去乌亭鹭堠，珍重风餐水宿，眠食自扶持。逢鲤寄芳讯，早慰倚闾思。"
    ]
  },
  {
    "id": "adcfe4dbe565d2c973f4853622a74d9c",
    "title": "水调歌头",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "敞屐视簪韨，雅尚慕樵渔。百年驹过隙耳，莫被利名拘。家有园林如画，室有琴书乐志，花竹绕吾庐。此景若轻负，猿鹤笑人愚。",
      "况平生，思反哺，效慈乌。愿储升斗微禄，相与赋归与。花下板◇奉母，窗下蒲编教子，荆树茂庭除。佳日介眉寿，醉共捧屠苏。"
    ]
  },
  {
    "id": "adcfe4dbe565d2c967dbb71581fb0690",
    "title": "一枝春寄外",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "倚酒驱愁，留香款梦，过了烧灯时序。韶光有限，争忍更掺风雨。沉阴作暝，漫赢得、昼长无绪。寒尚悄、慵卷犀帘，怕听画檐鸠语。",
      "长安久羁倦旅。纵春来，未减离情千缕。三秋一日，梦也有凭无据。天长人远，奈鱼雁不将愁去。教省识、瘦比疏梅，折枝寄与。"
    ]
  },
  {
    "id": "adcfe4dbe565d2c9e84ca7fc07289763",
    "title": "琐窗寒·和鹤潭大兄又村仲弟原韵",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "暗雨疏花，沉云翳月，漏残忘晓。愁深梦浅，怕说别来怀抱。忆当时、寒螯共吟，智琼雅制新声好。向万梅影里，红牙低拍，覆觞同笑。谁料。",
      "分飞早。剩绣户题笺，尚留印爪。苔阶画槛，衬绿一庭芳草。甚春归、人犹未归，片帆望断离思峭。愿晴丝、系住流光，慢遣芳华老。"
    ]
  },
  {
    "id": "adcfe4dbe565d2c9f32f182ec8cb8f02",
    "title": "浣溪沙",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "月子弯弯瘦一分。可因离思淡秋痕。绿窗幽寂罥香尘。",
      "剩有烟丝萦远梦，更无花片约吟魂。不成闲醉又黄昏。"
    ]
  },
  {
    "id": "adcfe4dbe565d2c9d4c1a66ce887550c",
    "title": "木兰花慢·寄少兰弟",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "问迢迢双鲤，怎不为、递芳音。自篱菊开时，岭梅谢后，盼到而今。沉沉。半池冻解，荡长空雁字写离心。眉月暗窥帘额，暮烟淡锁遥岑。",
      "疏林。选石自弦琴，惊起欲栖禽。便抚冷冰丝，倚寒翠袖，谁伴孤吟。愔愔。乍晴又雪，认花憔鹤悴怕登临。何日重围旧梦，不辞同醉苔阴。"
    ]
  },
  {
    "id": "adcfe4dbe565d2c912f4d5da79a5e6e4",
    "title": "卜算子",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "红疏槛外花，绿减庭前树。雁背斜阳淡不明，秋老蒹葭浦。",
      "掩却小屏山，遮断愁来路。刮地西风酿暮寒，又听潇潇雨。"
    ]
  },
  {
    "id": "adcfe4dbe565d2c9cd911be7469eccef",
    "title": "高阳台·闰七夕",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "鸳杼重停，鹊桥又渡，银河瑟瑟涵秋。笑指星榆，明蟾已上枝头。含情欲话三旬别，问仙郎、可省离愁。算佳期，不分今年，两度绸缪。",
      "人间共盼輧车过，早心香篆袅，眉案光浮。露径蛛丝，穿针犹倚高楼。花冠莫便潜催曙，愿凉宵、更闰莲筹。乞天孙，富贵长生，吉语仍留。"
    ]
  },
  {
    "id": "adcfe4dbe565d2c9be6deac69df61430",
    "title": "采桑子·送春",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "春阴过了芳菲节，雨细风尖。蝶怨蜂嫌。轻暖轻寒起未忺。",
      "旧游约略和谁话，彩笔慵拈。蕙炷慵添。满院飞花怕卷帘。"
    ]
  },
  {
    "id": "adcfe4dbe565d2c9f4b16f76951efddf",
    "title": "踏莎行·春",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "香梦慵醒，绿云倦绾。绮窗睡起晴光满。垂杨才染几分黄，搓丝无力东风软。",
      "梁燕双飞，林莺乍啭。虾须半卷闲庭院。画屏倚处暗思量，去年此日初相见。"
    ]
  },
  {
    "id": "adcfe4dbe565d2c9f4b16f76ff1eff0f",
    "title": "踏莎行·春",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "曲曲溪廊，声声檐溜。风荷香沁红衣皱。桃笙如水毂纹平，烛奴刻遍灯疑豆。",
      "远梦惊回，添人僝僽。萧萧飒飒搀清漏。寻常已是不堪闻，如何更值黄昏侯。"
    ]
  },
  {
    "id": "adcfe4dbe565d2c9f4b16f76663333bc",
    "title": "踏莎行·春",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "霜老空林，霞烧远岫。井梧摇落西风骤。东篱黄菊又堆金，当筵谁劝茱萸酒。",
      "心较云闲，人如花瘦。六铢衣薄凉初透。小楼容易入深宵，薰炉倚暖香凝袖。"
    ]
  },
  {
    "id": "adcfe4dbe565d2c9f4b16f76a19fe1f7",
    "title": "踏莎行·春",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "落叶沉云，岩飙卷竹。冲寒漫绕栏杆曲。琼瑶踏碎认梅花，枝南笑绽胭脂萼。",
      "香袅金猊，杯浮红玉。花前按谱新声续。双双冻雀绕枝啼，万山欲眠寒烟绿。"
    ]
  },
  {
    "id": "adcfe4dbe565d2c914e192fcc5b7d3b2",
    "title": "意难忘春日感旧",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "小院春深。暂苔阴斗草，树底调笙。柳烟迷燕梦，香雪锁花城。闲伫立，夕阳沉。又暝色黄昏。忆旧游、兰姨别后，偏系离心。",
      "当时共坐深更。记红窗病酒，慵倚银屏。留香熏宝鸭，送月度帘旌。春去也，怕闻莺。怎知有而今。懒重理、断笺残句，谁是知音。"
    ]
  },
  {
    "id": "adcfe4dbe565d2c9bb9ee7ed98b5946f",
    "title": "月底修笛谱柬兰似表姐",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "篆烟微，人语静，寂寞画栏凭。邻院箫声，惆怅共谁听。当时月底嘻游，迷藏闲捉，记踏碎、满阶花影。盼芳讯。",
      "别后双鲤迢递，莫是阻潮汛。旧事凄凉，肠断怕人问。八年形影相依，一朝分手，叹它日、香盟谁证。"
    ]
  },
  {
    "id": "adcfe4dbe565d2c91368c914c8bf18f5",
    "title": "临江仙",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "记得晓妆临宝镜，万梅花绕红楼。髻云同绾两鬓秋。卖花声过了，犹未卷帘钩。",
      "鹊鼎香温烟乍颤，微风细揭罗帱。鸾笺拂罢检诗筹。吟成先脱稿，赢得玉搔头。"
    ]
  },
  {
    "id": "adcfe4dbe565d2c91368c91431745e8f",
    "title": "临江仙",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "记得绮窗初罢绣，无聊同步回廊。廉纤梅雨过银塘。露荷香沁骨，风递一丝凉。",
      "乐玉舟深斟琥珀，柳阴阴处传觞。采莲呼婢泛轻艭。红衣愁触损，欲折更商量。"
    ]
  },
  {
    "id": "adcfe4dbe565d2c91368c914bd5bd27d",
    "title": "临江仙",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "记得秋期逢七夕，绿阴犹嘒残蝉。针楼瓜果正当筵。一痕云际月，刚是近初弦。",
      "乞得星娥今夕巧，彩丝穿睹谁先。桐梢一抹锁苍烟。露华凉似水，谁画此时天。"
    ]
  },
  {
    "id": "adcfe4dbe565d2c91368c914792902bd",
    "title": "临江仙",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "记得长宵纤影并，虬壶听彻更阑。犀帘不避小庭寒。抽簪闲拨火，芗拣鹧鸪斑。",
      "报道玉梅花绽了，数来二九将残。更看飞雪晓漫漫。似闻琼姊说，真个玉为山。"
    ]
  },
  {
    "id": "adcfe4dbe565d2c9ccfcde5bdc92946d",
    "title": "一丛花·寄怀琼芝表姊",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "晓妆才罢倚雕栏。花上露初干。湘帘半卷荷风细，绿杨外、三两吟蝉。曾记旧时，双湖亭畔，同理钓鱼竿。",
      "玉箫声里恨漫漫。红泪背人弹。叮咛莫更歌金缕，空赢得、愁上眉弯。十二画楼，凭高目断，知隔几重山。"
    ]
  },
  {
    "id": "adcfe4dbe565d2c9977078082591c690",
    "title": "菩萨蛮·春日偶成",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "海棠枝上莺声软。轻衫乍试春寒浅。风撼护花铃。惊它蝶梦醒。",
      "昼长深院静。弹指清明近。芳径燕泥香。新愁上绿杨。"
    ]
  },
  {
    "id": "adcfe4dbe565d2c94c4ed36d29f6d89f",
    "title": "赤枣子·秋日西楼晚眺",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "风力峭，雁声寒。象管鸾笺整日闲。独倚危楼凝望处，淡烟疏雨暗遥川。"
    ]
  },
  {
    "id": "adcfe4dbe565d2c97b05c6075967f089",
    "title": "蝶恋花·即景",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "重到旧时游冶处。花底无人，花外流萤语。翠幌低垂深院宇。落红几片随风舞。",
      "依旧雕栏横玉础。一角斜阳，渐下西窗去。惹起新愁纷似絮。和云直到天涯住。"
    ]
  },
  {
    "id": "adcfe4dbe565d2c9bacc5a2090294e3e",
    "title": "点绛唇·久不得嘉定诸姊妹信，词以讯之",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "盼断双鱼，不知尺素从何寄。水云迢递。难得相思字。",
      "十二红阑，寂寞和谁倚。当年事。而今犹记。只是愁难洗。"
    ]
  },
  {
    "id": "adcfe4dbe565d2c936ea1288b7a14fdb",
    "title": "鬓云松令",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "谱瑶笙，凭绮墉。谁卷湘帘，微露纤纤手。又是井梧摇落后。霜叶红肥，秋老黄花瘦。",
      "绣慵时，吟倦候。薄醉旋消，罗袂轻寒逗。漫说离情浓似酒。为问西风，吹冷盟鸥否。"
    ]
  },
  {
    "id": "adcfe4dbe565d2c9c7167020cbe03fc8",
    "title": "南柯子",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "风里荷香细，庭前露气清。银蟾朗彻透疏棂。笑指粉墙角上、倍分明。",
      "人影当窗见，箫声隔院闻。常仪娇小太憨生。闲约雏鬟月下、扑流萤。"
    ]
  },
  {
    "id": "adcfe4dbe565d2c9f8623039f9c15dae",
    "title": "琐窗寒·销寒第三集，寒蟹",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "岁晚村荒，日斜潮落，冻开湖嘴。芦根吐沫，又听爬沙声细。爱双螯、霜浓更肥，横行那识渔人计。任筠筐罩住，寒蒲缚好，卖来城市。还忆。",
      "瓶花底。记解甲吹香，酒边亲递。秋光过了，又被酿成秋意。便无肠、离情未谙，稻粱也合思故里。负频年、独数尖团，盼到看灯里。"
    ]
  },
  {
    "id": "adcfe4dbe565d2c9c2ebbe3b833d8311",
    "title": "鹧鸪天",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "三载京华误守株。冯暖依旧食无鱼。貂裘已敞黄金尽，风雪迎人返故庐。",
      "才息影，又饥驱。归迟别速怨征车。欲将眠食殷勤嘱，生恐啼痕染客裾。"
    ]
  },
  {
    "id": "adcfe4dbe565d2c99b02ba6d4dc44bbb",
    "title": "菩萨蛮",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "翠禽啼破相思梦。红蕤一角鲛珠冻。好梦耐寻思。生怜入梦时。",
      "梨云容易散。不管柔肠断。强起试妆迟，眉愁怕镜知。"
    ]
  },
  {
    "id": "adcfe4dbe565d2c938675db9ab7f4045",
    "title": "水龙吟·题联司马",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "兰因絮果茫茫，丹青留得昙花影。低鬟凝睇，弄珠无语，内家妆靓。见说当时，天孙下嫁，璇宫春永。羡比肩灵匹，画眉佳偶，期白首、双栖稳。",
      "惆怅彩云易散。证香盟、神伤荀令。天人标格，春游曾见，披图重认。钗凤分飞，镜鸾孤舞，情天难问。料红楼碧落，云魂月梦，盼青禽信。"
    ]
  },
  {
    "id": "adcfe4dbe565d2c9e545fc9c83f15412",
    "title": "蝶恋花·题蛱蝶图",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "凤子低飞芳草径。一碧阴阴，软衬苔痕润。露浥风翻香梦冷。六朝馀韵黏金粉。",
      "点笔吟窗添画景。绿僽红僝，花事成销凝。不管春酲慵未醒。向人舞倦翩跹影。"
    ]
  },
  {
    "id": "adcfe4dbe565d2c9bd1131b53f35d893",
    "title": "步蟾宫·秋夜不寐，有怀黛华姊",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "珠帘绣闼人声悄。任落叶、满阶慵扫。西风飒飒雨潇潇，更添起、离愁多少。",
      "屏山倚遍闲情绕。问谁识、此时怀抱。梦中刚是话分携，却又被、花冠催觉。"
    ]
  },
  {
    "id": "adcfe4dbe565d2c917e544b175b2fe75",
    "title": "金缕曲·送外",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "垂老何堪别。况迢迢、闽南冀北，山川重叠。十万腰缠同转饷，又值炎威酷裂。早梦绕、玉京瑶阙。输与闲鸥眠浪稳，叹劳生、销尽轮蹄铁。漫青镜、添华发。",
      "催归莫负鹃啼切。更谁怜、伤贫念远，寸肠千结。看碧成朱还自笑，常恐福因才折。容易过、好春时节。说与旁人浑未省，待宵来、细诉多情月。凝望处，碧天阔。"
    ]
  },
  {
    "id": "adcfe4dbe565d2c9c0a550025aa045e7",
    "title": "踏莎行·暮春",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "蝶粉犹酣，莺声渐老。碧云望断鱼书杳。连宵有梦踏莎行，柔魂绿遍池塘草。",
      "伫月林深，题钩石巧。堕红糁径无人扫。归来倦倚茜纱窗，博山香炉馀烟袅。"
    ]
  },
  {
    "id": "adcfe4dbe565d2c99bbb9ee23523b29c",
    "title": "金菊对芙蓉自题桐阴待月图",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "断雁萦云，暗蛩喧雨，露华凉沁空庭。正微酲乍醒，笛弄凄清。轳轳金井桐阴晚，剪西风、作尽秋声。坠欢何处，盟寒旧日，梦瘦而今。",
      "夜深薄袂伶俜。向绿天影里，敲竹低吟。恰炉温鹊尾，灯晕花身。素娥不解相思苦，照离人、直恁分明。画栏凭遍，无聊心绪，说与谁听。"
    ]
  },
  {
    "id": "adcfe4dbe565d2c9d5cf24b1ec63685a",
    "title": "相见欢",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "隔花清漏沉沉。又三更。只恐夜寒指冷、罢调笙。",
      "庭月满。帘慵卷。雁声声。知否有人欹枕、梦难成。"
    ]
  },
  {
    "id": "adcfe4dbe565d2c98d43bb49c6de920e",
    "title": "江南好",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "人别后，又是探梅时。风送归鸦栖不定，阿谁花底掩双扉。惊起翠禽啼。",
      "深院静，帘卷辟寒犀。羌笛数声吹梦断，屏山一角玉蟾低。冷露湿苔衣。"
    ]
  },
  {
    "id": "adcfe4dbe565d2c9933ddee8f10574d9",
    "title": "采桑子·闰中秋即事",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "百年难得中秋闰，月又团圞。人又团圞。一碧长空转玉盘。",
      "重逢二八婵娟面，倦倚雕栏。醉倚雕栏。金粟香中笑语欢。"
    ]
  },
  {
    "id": "adcfe4dbe565d2c9933ddee8b4a9dcb0",
    "title": "采桑子·闰中秋即事",
    "authorName": "袁绶",
    "authorId": "adcfe4dbe565d2c9d1457b72d1457b72",
    "dynasty": "清",
    "content": [
      "秋光皎洁逾前度，花影屏山。竹影屏山。香雾黏衣不觉寒。",
      "琼楼玉宇知何处，坐到更阑。话到更阑。如此良宵再过难。"
    ]
  },
  {
    "id": "adcfe4dbe58364f315c266967c8e6f69",
    "title": "瑶华水仙",
    "authorName": "陈书（仲玉）",
    "authorId": "adcfe4dbe58364f3d1457b72d1457b72",
    "dynasty": "清",
    "content": [
      "峭寒孕寂。每到花时，被春风先识。凌波去也，早减了、冷月三分颜色。罗帏对影，尽愁织、帘痕凄碧。试问他、琼蕊开残，谁解隔年相忆。",
      "香芽寸许才抽，渐出水亭亭，看已盈尺。今宵梦里，应许我、细诉明明心迹。冰魂未醒，怎萼绿、偷传消息。便肯教、仙子重来，禁得几番沦谪。"
    ]
  },
  {
    "id": "adcfe4dbe5e3c70b1ad6322ec52a7f2c",
    "title": "菩萨蛮·题雨生叔父双湖婶母画梅楼图",
    "authorName": "汤湘芷",
    "authorId": "adcfe4dbe5e3c70bd1457b72d1457b72",
    "dynasty": "清",
    "content": [
      "冰肌玉骨神仙貌。画梅恰与梅同调。心迹喜双清。瑶台坐月明。",
      "仙姝分列院。下笔开生面。软语替商量。浓妆还淡妆。"
    ]
  },
  {
    "id": "adcfe4dbe60c2b27fd70d1cd348ddaf9",
    "title": "金缕曲·题西子思乡图，即代西子自叹",
    "authorName": "堵霞",
    "authorId": "adcfe4dbe60c2b27d1457b72d1457b72",
    "dynasty": "清",
    "content": [
      "容易韶华度。最难堪，秋容惨淡，秋声凄楚。江畔芙蓉刚半吐。多少月笼烟护。那似我，随风飘堕。遥望乡园何处是，怎苍苍、独把红颜妒。全不管，捧心苦。",
      "屧廊深邃宫闱暮。甚来由，娇丝脆竹，朝歌夜舞。听说沼吴须籍妾，武将谋臣几许。偏用着，温柔戈斧。他日身随荒草没，更何从、认取耶溪路。无限恨，向谁诉。"
    ]
  },
  {
    "id": "adcfe4dbe60c2b27d35d2ed9ba427466",
    "title": "十六字令春望",
    "authorName": "堵霞",
    "authorId": "adcfe4dbe60c2b27d1457b72d1457b72",
    "dynasty": "清",
    "content": [
      "愁。几片飞花过小楼。春归否，尚在柳梢头。"
    ]
  },
  {
    "id": "adcfe4dbe61e2997d5cf24b136465419",
    "title": "相见欢",
    "authorName": "缪珠荪",
    "authorId": "adcfe4dbe61e2997d1457b72d1457b72",
    "dynasty": "清",
    "content": [
      "惺忪雾影迷离。可怜伊。无那春寒消瘦、一分肌。",
      "螺峰意。秋波媚。个侬知。试向卿卿斜掠、鬓丝丝。"
    ]
  },
  {
    "id": "adcfe4dbe61e29978601e09a497a7c2e",
    "title": "十六字令七夕",
    "authorName": "缪珠荪",
    "authorId": "adcfe4dbe61e2997d1457b72d1457b72",
    "dynasty": "清",
    "content": [
      "凉。耿耿星河此夜长。悲欢意，天上未能忘。"
    ]
  },
  {
    "id": "adcfe4dbe61e2997702ef3c4442f0ff0",
    "title": "连理枝",
    "authorName": "缪珠荪",
    "authorId": "adcfe4dbe61e2997d1457b72d1457b72",
    "dynasty": "清",
    "content": [
      "才说春来好。偏又春归早。容易春分，无端春暮，一年春了。向落红红处、惜春阴，替花枝写照。",
      "连理花枝少。婪尾花枝小。梅蕊春残，夭桃春谢，海棠春老。且晴团红粉、护春烟，漫拈花微笑。"
    ]
  },
  {
    "id": "adcfe4dbe61e2997f1031c4c3330c09c",
    "title": "南柯子·折枝梅纨扇",
    "authorName": "缪珠荪",
    "authorId": "adcfe4dbe61e2997d1457b72d1457b72",
    "dynasty": "清",
    "content": [
      "冷倚团团月，晴烘薄薄霞。烟鬟恰称一枝斜。簪向东风还认、小桃花。"
    ]
  },
  {
    "id": "adcfe4dbe61e29972eabdb0f93fe5cf3",
    "title": "忆秦娥",
    "authorName": "缪珠荪",
    "authorId": "adcfe4dbe61e2997d1457b72d1457b72",
    "dynasty": "清",
    "content": [
      "春睡足，春深悄傍阑干曲。阑干曲，云裳楚楚，几分新绿。",
      "惺忪惯挽秋千索，羡它蝴蝶深枝宿。深枝宿，庭阴欲午，可怜腰束。"
    ]
  },
  {
    "id": "adcfe4dbe61e2997e95e91c333040043",
    "title": "喜迁莺·随官鄂城，忆燕蜀师妹",
    "authorName": "缪珠荪",
    "authorId": "adcfe4dbe61e2997d1457b72d1457b72",
    "dynasty": "清",
    "content": [
      "燕树渺，蜀云低。娇小惯相依。而今劳燕各东西。偏是说双飞。",
      "天涯路，凌波步。相忆何如相晤。杜鹃枝上尽情啼。红透落花泥。"
    ]
  },
  {
    "id": "adcfe4dbe61e29978279134145f30618",
    "title": "生查子",
    "authorName": "缪珠荪",
    "authorId": "adcfe4dbe61e2997d1457b72d1457b72",
    "dynasty": "清",
    "content": [
      "心清闻妙香，闲把柔毫弄。条脱响丁东，褪压云笺緵。",
      "云笺写叶长，滴露和烟种。青上鬓云边，宛似钗头凤。"
    ]
  },
  {
    "id": "adcfe4dbe61e299790f5e07fb9149af5",
    "title": "醉花间",
    "authorName": "缪珠荪",
    "authorId": "adcfe4dbe61e2997d1457b72d1457b72",
    "dynasty": "清",
    "content": [
      "花妆靓。醉妆靓。妆靓还相映。侬醉笑花赤，花醉将侬迎。",
      "花枝凝露净。倚醉穿花径。无言意自亲，香拍花间令。"
    ]
  },
  {
    "id": "adcfe4dbe61e2997f29ff18e3941d765",
    "title": "点绛唇",
    "authorName": "缪珠荪",
    "authorId": "adcfe4dbe61e2997d1457b72d1457b72",
    "dynasty": "清",
    "content": [
      "睡鸭犹温，绣帏人起妆台晓。鬓云松绕。初日夫容皦。",
      "红滴樱珠，润抹香痕小。菱花照。个人颦笑，影里春知道。"
    ]
  },
  {
    "id": "adcfe4dbe61e2997766b4378fb252528",
    "title": "十六字令",
    "authorName": "缪珠荪",
    "authorId": "adcfe4dbe61e2997d1457b72d1457b72",
    "dynasty": "清",
    "content": [
      "风。成阵飞花舞落红。轩轩意，衫袖欲凌空。"
    ]
  },
  {
    "id": "adcfe4dbe61e29974c71d622cc4ae1f6",
    "title": "转应曲",
    "authorName": "缪珠荪",
    "authorId": "adcfe4dbe61e2997d1457b72d1457b72",
    "dynasty": "清",
    "content": [
      "香色。香色。自向枝头攀得。东风昨夜红匀。",
      "一剪罗浮晓春。春晓。春晓。不为惜花起早。"
    ]
  },
  {
    "id": "adcfe4dbe61e299769d2c60e2ffd274c",
    "title": "忆秦娥·雨窗论画，漫记小词",
    "authorName": "缪珠荪",
    "authorId": "adcfe4dbe61e2997d1457b72d1457b72",
    "dynasty": "清",
    "content": [
      "画画。画贵知宗派。平章。凡事从来上大方。",
      "花枝明媚交相映。红紫都循性。飞鸣。小小禽虫各有情。"
    ]
  },
  {
    "id": "adcfe4dbe61e2997d8e13a7c98290c88",
    "title": "桂殿秋·白海棠",
    "authorName": "缪珠荪",
    "authorId": "adcfe4dbe61e2997d1457b72d1457b72",
    "dynasty": "清",
    "content": [
      "留月影，淡香魂。冰阶谁与话温存。绿翻翡翠霜初信，红褪胭脂雨后痕。"
    ]
  },
  {
    "id": "adcfe4dbe61e299757659484e0e4abd0",
    "title": "长相思",
    "authorName": "缪珠荪",
    "authorId": "adcfe4dbe61e2997d1457b72d1457b72",
    "dynasty": "清",
    "content": [
      "醒难安。醉难安。乍上轻舟梦亦酸。蜀江滩复滩。",
      "水漫漫。路漫漫。重叠螺峰和恨攒。蜀山峦外峦。"
    ]
  },
  {
    "id": "adcfe4dbe61e299733e8228a63d9897f",
    "title": "南柯子·题自画",
    "authorName": "缪珠荪",
    "authorId": "adcfe4dbe61e2997d1457b72d1457b72",
    "dynasty": "清",
    "content": [
      "腻粉团香雪，融酥护彩云。红情初赋五花纹。记取一枝深色、酒微醺。",
      "娇怯伊惊梦，秾芳我自闻。离离花影欲摇春。知是谁家亭子、午晴新。"
    ]
  },
  {
    "id": "adcfe4dbe61e29978d97a45ff5b13a55",
    "title": "菩萨蛮·题自画",
    "authorName": "缪珠荪",
    "authorId": "adcfe4dbe61e2997d1457b72d1457b72",
    "dynasty": "清",
    "content": [
      "葳蕤兰叶青于黛。清芬自昔堪为佩。幽谷许相寻。红心同素心。",
      "娉婷芳思永。花气如人静。微雨嫩晴天。春风年复年。"
    ]
  },
  {
    "id": "adcfe4dbe673111586eb13e1281604b2",
    "title": "忆秦娥·燕来",
    "authorName": "许心檀",
    "authorId": "adcfe4dbe6731115d1457b72d1457b72",
    "dynasty": "清",
    "content": [
      "帘栊卷。穿来穿去双双燕。双双燕。乌衣新剪，天涯游倦。",
      "衔花杏苑胭脂片。翩跹掠雨深深见。深深见。雕梁春永，呢喃自遣。"
    ]
  },
  {
    "id": "adcfe4dbe673111567d6978da2cf81c6",
    "title": "眼儿媚·庭荷",
    "authorName": "许心檀",
    "authorId": "adcfe4dbe6731115d1457b72d1457b72",
    "dynasty": "清",
    "content": [
      "太华峰头玉井莲。移种曲栏前。绿衣笑拥，红妆新艳，面面堪怜。",
      "珠宝蜂须照水鲜。宛宛洛波仙。含情勿怨，晓风披露，夜月笼烟。"
    ]
  },
  {
    "id": "adcfe4dbe695d5880d41dc2767772185",
    "title": "南楼令",
    "authorName": "邵广铨",
    "authorId": "adcfe4dbe695d588d1457b72d1457b72",
    "dynasty": "清",
    "content": [
      "翠幔挂银钩。天寒自倚楼。有闲情、不替春愁。只许梅花能写照，明月底，展吟眸。",
      "拂砚暗香留。裁笺冷艳收。检金荃、旧谱重修。笙璈十二栏干曲，还梦到，碧城不。"
    ]
  },
  {
    "id": "adcfe4dbe6a5bc222e715de4058fdb0a",
    "title": "贺新郎·留春",
    "authorName": "王炜（辰若）",
    "authorId": "adcfe4dbe6a5bc22d1457b72d1457b72",
    "dynasty": "清",
    "content": [
      "不放春归去。仗楼前、千枝暗柳，片时遮住。无奈东风吹故紧，谁怕茫茫飞絮。都只管、乱抛行路。春太难留人易老，怪销魂桥畔销魂树。空惹得，泪如雨。",
      "一春不合因愁误。纵而今、赏心醉酒，也伤迟暮。枝上流莺花底蝶，记起旧时歌舞。奈归约、终成间阻。倚枕分明春又在，一丝丝、梦里黄金缕。灯再剪，夜三鼓。"
    ]
  },
  {
    "id": "adcfe4dbe6df2fc3154effbd5855a9b1",
    "title": "浪淘沙",
    "authorName": "曲茝纕",
    "authorId": "adcfe4dbe6df2fc3d1457b72d1457b72",
    "dynasty": "清",
    "content": [
      "明月渐西沉。墙转花阴。一天秋思起愁心。十二阑干闲倚遍，脉脉思寻。",
      "怪底怕调琴。夜色愔愔。却怜尘世少知音。回首几多惆怅事，雨旧云今。"
    ]
  },
  {
    "id": "adcfe4dbe6df2fc39c032191598efae0",
    "title": "减字木兰花·和黍芗词韵",
    "authorName": "曲茝纕",
    "authorId": "adcfe4dbe6df2fc3d1457b72d1457b72",
    "dynasty": "清",
    "content": [
      "茫茫烟水。江上芙蓉偏易萎。月暗灯昏。叶落西风响到门。",
      "无端惹恨。塞雁惊秋传远讯。镜影明明。愁锁双蛾画不成。"
    ]
  },
  {
    "id": "adcfe4dbe75f0c2af12ca1f7cac11d0f",
    "title": "贺新郎·其一",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "薄命千般苦，极堪哀，生生死死，情痴何补。多少幽贞人未识，兰蕙香消荒圃，埋不了茫茫黄土。花落鹃啼凄欲绝，剪轻绡，那是招魂处。静里把，芳名数。同声一哭三生误。",
      "恁无端，聪明磨折。无分今古。玉貌清才凭吊里，望断天风海雾，未全入，江郎恨赋。我为红颜频吐气，拂霜毫，几按凄凉谱。闺怨切，共谁诉。"
    ]
  },
  {
    "id": "adcfe4dbe75f0c2a1837d5e1e76a9a0f",
    "title": "凤栖梧其二",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "此日披图思旧景。三十年来，多少沧桑境。枫落吴江诗句冷，几人唤不吟魂醒。",
      "落落曾楼孤鹤影。听惯秋声，岁岁西风紧。久矣清才推绝顶，萧萧飒飒空千顷。"
    ]
  },
  {
    "id": "adcfe4dbe75f0c2a492ce93f91c78fdb",
    "title": "满庭芳·雨后月",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "蕉叶无声，桐阴犹湿，长空洗净尘埃。素华千里，一色澈清淮。应是嫦娥新浴，晚妆罢、海上飞来。云鬟动、轻风披拂，香雾满天街。",
      "玉箫何处是，隔花庭院，临水楼台。怕良宵易度，着意徘徊。十二珠帘乍卷，松梢鹤梦觉还猜。问谁向、浮云深处，弦管试吹开。"
    ]
  },
  {
    "id": "adcfe4dbe75f0c2a5341d0a0e9cb994f",
    "title": "菩萨蛮·月下口占",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "西风瑟瑟敲檐铁。含凄独步空阶月。冷露滴寒辉。徘徊人未归。",
      "诗成重自省。脉脉频怜影。若使此生休。无情不识愁。"
    ]
  },
  {
    "id": "adcfe4dbe75f0c2a606d2612b5ff5c80",
    "title": "忆秦娥·闲情",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "漏声寂。窗前疏雨潇潇滴。潇潇滴。残灯背倚，暗风吹入。",
      "天高有梦难寻觅。瑶琴一曲无人识。无人识。白头吟罢，泪痕偷拭。"
    ]
  },
  {
    "id": "adcfe4dbe75f0c2a18feefe7c531fa2d",
    "title": "贺新凉感怀",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "把卷无心读。已拼著、烧琴煮鹤，锄松砍菊。不是才人多挫折，自信生来薄福。更休说、穷途欲哭。昨夜梦中身有翼，听云边、谁唱飞仙曲。又却是，风敲竹。",
      "人生到处难求足。最留意、炉香茗碗，山青水绿。长愿避人归净业，安得三间茅屋。便逃出、红尘碌碌。鞠育深恩还未报，频稽首、私向慈云祝。身后事，何暇卜。"
    ]
  },
  {
    "id": "adcfe4dbe75f0c2a86c48a77b4a8ab28",
    "title": "西江月·秋闺",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "梦里不堪萧瑟，起来惊数年华。碧梧深院雁行斜。掩镜愁眉倦画。",
      "馀恨尚萦烟柳，芳心半逐风花。夜深凉露逼单纱。独步秋香月下。"
    ]
  },
  {
    "id": "adcfe4dbe75f0c2afa84aade9426839d",
    "title": "百字令书感",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "终天抱怨，记床前执手，殷勤数语。频说掌中珠可惜，误使他年失所。生既伤心，死难瞑目，渺渺成今古。深恩未卜，何时能返鸟哺。",
      "几回哭煞西风，泪残冷月，落魄身无主。泉下长眠呼不醒，谁念儿家辛苦。事有千端，肠应百折，多少难言处。黄昏独立，灯前数尽秋雨。"
    ]
  },
  {
    "id": "adcfe4dbe75f0c2ad3a9a713c6a6318c",
    "title": "望江南柳枝曲五首",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "池上柳，风袅早春时。向晓烟拖花外绿，美人临水折轻丝。",
      "红袖打莺儿。"
    ]
  },
  {
    "id": "adcfe4dbe75f0c2ad3a9a713a8712005",
    "title": "望江南柳枝曲五首",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "楼外柳，南陌好风吹。是处征人归未得，谁家少妇蹙双眉。",
      "权把画帘垂。"
    ]
  },
  {
    "id": "adcfe4dbe75f0c2ad3a9a71319112547",
    "title": "望江南柳枝曲五首",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "长亭柳，掩映水东流。十里春风遥送别，一鞭斜日漫回头。",
      "处处系离愁。"
    ]
  },
  {
    "id": "adcfe4dbe75f0c2ad3a9a7137be2f1cd",
    "title": "望江南柳枝曲五首",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "堤上柳，长日尚眠三。六代繁华都梦尽，晓风残月忆江南。",
      "寂寞绿烟含。"
    ]
  },
  {
    "id": "adcfe4dbe75f0c2ad3a9a71339fb5e59",
    "title": "望江南柳枝曲五首",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "湖畔柳，一抹碧苕苕。画桨轻摇春水曲，微风低度玉人箫。",
      "烟外酒旗飘。"
    ]
  },
  {
    "id": "adcfe4dbe75f0c2ad5b9a7fa20ee8feb",
    "title": "蝶恋花·写怀",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "湖海作风天作雪。浩浩茫茫，何处逃磨劫。薄幸一生真百折，无家燕子秋风叶。",
      "稽首遥空先惨咽。欲述嫦娥，花外云遮月。偏是深情无可说，冤魂都迸啼鹃血。"
    ]
  },
  {
    "id": "adcfe4dbe75f0c2acbc91d46e552dd08",
    "title": "如梦令·冬夜",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "墨罢玉炉香袅。夜夜风吹梦杳。依旧五更寒，觉后霜清月皎。",
      "情悄。情悄。枕上疏灯惊老。"
    ]
  },
  {
    "id": "adcfe4dbe75f0c2a13cf2dcb30297434",
    "title": "点绛唇·病后感怀",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "宽褪罗衫，碧梧深院秋风早。雁儿来了。回首天涯杳。",
      "几个黄昏，人向愁中老。混飘渺。寒更悄悄。数彻纱窗晓。"
    ]
  },
  {
    "id": "adcfe4dbe75f0c2a065b8d9ea140f58a",
    "title": "如梦令·野桃",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "掩抑绿杨深处。隔水向人如诉。谁指武陵源，云锁当年旧路。",
      "春去。春去。飘尽一溪红雨。"
    ]
  },
  {
    "id": "adcfe4dbe75f0c2a78cdbfe2a194a5f8",
    "title": "如梦令·杨花",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "不把东风拦住。断送春光满路。莫点少年头，苏小门前无数。",
      "回顾。回顾。又是韶华一度。"
    ]
  },
  {
    "id": "adcfe4dbe75f0c2ae6f563d0c4b90113",
    "title": "满江红·秋蝶",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "送尽繁华，馀几个、青陵残蝶。端的为、西风萧飒，欲飞还歇。芳草径中秋露冷，海棠花下寒蛩咽。绕空阶、何事更依依，情犹热。",
      "吹欲下，园亭雪。销不尽，莺花业。问庄周醒否，霜枝寒折。往日风流成宿梦，而今飘泊同黄叶。想半生、金粉自难消，经磨灭。"
    ]
  },
  {
    "id": "adcfe4dbe75f0c2aea5c03593bc700ab",
    "title": "百字令月夕",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "卷帘人在，碧琉璃世界，素华千顷。深信嫦娥贪皎洁，夜夜霜清露冷。天汉非遥，广寒何处，往事难重省。松梢栖鹤，疏钟隔院敲醒。",
      "重门深锁无哗，玉箫吹彻，寂寞良宵永。多少红楼春梦好，几个空阶孤影。罗袖惊寒，烟鬟滴翠，阵阵西风紧。凭栏怅望，南飞乌鹊谁悯。"
    ]
  },
  {
    "id": "adcfe4dbe75f0c2a44b847b4ce9190aa",
    "title": "好女儿·春闺",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "苔雨初干。窗日犹寒。独自凄凄无一事，但凝伫空帘。",
      "低徊深院，徙倚回栏。又是去年时候，魂欲黯、梦将残。",
      "怎有限、韶光无限怨，为杨柳情牵。桃花命薄，梅子心酸。"
    ]
  },
  {
    "id": "adcfe4dbe75f0c2a0ddececef80d613c",
    "title": "满庭芳·七夕",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "新月知情，西风有约，竞传此夕良宵。炉中香热，儿女拜青霄。为问双星何处，谁曾见、鹊架星桥。千秋梦、文章本幻，遗话到今朝。",
      "钟情原不易，人间魔障，天上难逃。想银河耿耿，玉漏苕苕。应怕天鸡误唱，彩云里、几度魂销。依旧是、盈盈一水，回首怨迢遥。"
    ]
  },
  {
    "id": "adcfe4dbe75f0c2a4c0b23061297fcda",
    "title": "如梦令·梨花",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "又是伤春时节。一片芳心如雪。深院怯黄昏，多少闲情谁说。",
      "清绝。清绝。香入溶溶夜月。"
    ]
  },
  {
    "id": "adcfe4dbe75f0c2aff34d7c6a315da6f",
    "title": "浣溪沙·幽居",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "小筑岩扉隐薜萝。山流翠黛水回波。窗间只有片云过。",
      "红杏花时春酒熟，绿杨深处钓船多。月明谁唱采芝歌。"
    ]
  },
  {
    "id": "adcfe4dbe75f0c2a6a1378b22940af89",
    "title": "南乡子·题画",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "放鹤上烟霄。隔岸谁吹紫玉箫。冷淡诗情都入画，堪描。破帽迎风过板桥。",
      "信步踏琼瑶。沽酒前村雪未消。笑指吾庐何处是，梅梢。阵阵幽香竹里飘。"
    ]
  },
  {
    "id": "adcfe4dbe75f0c2afb64fa72fc6d5970",
    "title": "点绛唇·美人蕉",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "羞斗春光，红颜冷淡离尘俗。芳心一束。轻展宫衣绿。",
      "开遍秋棠，相伴何曾独。湖山曲。萧萧簌簌。风雨敲寒玉。"
    ]
  },
  {
    "id": "adcfe4dbe75f0c2a961052bad0ef1127",
    "title": "点绛唇·美人图",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "闲坐清宵，迟迟宫漏穿花永。幽情谁省。小婢烹香茗。",
      "淡月疏松，十二阑干静。春纤冷。冰弦慢引。风漾炉烟影。"
    ]
  },
  {
    "id": "adcfe4dbe75f0c2aa332969ce7bb0a62",
    "title": "满江红·隔岸桃花",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "隐隐红摇，东风里、谁家艳色。错认看、天台洞口，远香徐拂。刘阮已无瑶岛梦，落花曾把红尘隔。任小桥流水自年年，波空碧。",
      "斜照敛，明如拭。疏雨过，脂如滴。看一双彩蝶，沿溪飞入。是处绿杨还半掩，一枝微露春宵息。问当时、何事误渔郎，难重觅。"
    ]
  },
  {
    "id": "adcfe4dbe75f0c2a3591251b6cfe82b3",
    "title": "百字令有感",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "无端世事，把两眉愁锁，寸肠悲裂。焚砚烧书原不错，省却三生慧业。彩笔空挥，瑶琴漫抚，都是鹃啼血。加餐高卧，随缘便抵佳节。",
      "任他呆女痴儿，欢场惯占，天不加磨折。试问繁华春梦里，几个风流人物。花月凄凉，文章歌哭，今古无分别。英雄眼冷，等闲白了华发。"
    ]
  },
  {
    "id": "adcfe4dbe75f0c2a1c0e4de09cc86ae5",
    "title": "望江南咏藕",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "红衣落，皎洁出污泥。冰玉肌肤浑不染，玲珑心孔却多丝。",
      "缕缕系相思。"
    ]
  },
  {
    "id": "adcfe4dbe75f0c2a91e4d8c7972936d7",
    "title": "鹊桥仙·读文通恨赋",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "悲欢梦里，兴亡纸上，转瞬浮生易老。生憎彩笔写凄凉，传尽个、伤心怀抱。",
      "升沉今古，微茫身世，谁问茫茫天道。千秋第一有情人，同化了、平原蔓草。"
    ]
  },
  {
    "id": "adcfe4dbe75f0c2a8ccf25cce38403b8",
    "title": "点绛唇·柳岸",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "人去难留，轻烟影里千丝袅。离魂应绕。牵惹情多少。",
      "梦断孤帆，回首长亭杳。开蓬了。月斜风晓。一幅相思稿。"
    ]
  },
  {
    "id": "adcfe4dbe75f0c2abfdc6d8125aaf265",
    "title": "点绛唇·花堤",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "万紫千红，垂杨影里香风度。绣裙微露。拾翠人无数。",
      "隐隐楼高，蛱蝶双飞去。帘开处。谁家别墅。指点春游路。"
    ]
  },
  {
    "id": "adcfe4dbe75f0c2ac765cf753d108244",
    "title": "点绛唇·曲榭",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "隔岸香飘，周回一带珠帘卷。画楼翠馆。四望春山远。",
      "十二阑干，谁把琼箫按。清辉满。行吟绕遍。月向花阴转。"
    ]
  },
  {
    "id": "adcfe4dbe75f0c2a15b90724ab3e796f",
    "title": "点绛唇·江村",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "近水人家，芦花掩映黄茅屋。临流濯足。惊起双鸳浴。",
      "沽酒归来，唱个吴江曲。吹横竹。鲈鱼正熟。醉看秋山绿。"
    ]
  },
  {
    "id": "adcfe4dbe75f0c2ab9b1e2fc1973b310",
    "title": "祝英台近·残菊",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "酒樽间，诗侣散。寂寞锁深院。冷蝶寻来，尚有几枝颤。可怜风紧霜浓，东篱秋老，愁煞个、渊明无伴。",
      "相思怨。眼前多少凄凉，空自付归雁。休说销魂，人瘦有谁管。趁它疏影残香，馀情同诉，依旧把、黄昏帘卷。"
    ]
  },
  {
    "id": "adcfe4dbe75f0c2abe9261c2e50ff0dd",
    "title": "百字令呈院长黄淡人夫子",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "骚坛领袖，赖褒扬千载，幽光潜德。落手文章秋水洁，洗净六朝风格。桃李盈门，图画叠案，富贵神仙客。迟迟长昼，梧阴满院凝碧。",
      "此时铭节传贞，奖忠褒孝，胸次罗今昔。一曲冰弦弹古调，白雪阳春谁识。志切经纶，情耽风雅，好句尊前得。闺闱何幸，庸才承此吹拭。"
    ]
  },
  {
    "id": "adcfe4dbe75f0c2acafdb36f4ca83b04",
    "title": "百字令跋黄艮男先生金西志馀",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "闲挥彩笔，抵一编青史，情关今古。耆旧凋残骚雅歇，凭吊断烟零雨。把酒兴怀，挑灯感往，一一经心数。诗成月旦，搜罗不畏吟苦。",
      "而况屐冷青山，床空白社，录鬼谁为薄。宋玉悲哉秋欲老，独有招魂词赋。风幌清哦，月楼高咏，都付双鬟谱。亭留野史，千秋须让韦布。"
    ]
  },
  {
    "id": "adcfe4dbe75f0c2adcf1bb44aa25cc8d",
    "title": "望江南题黄楚桥先生独立图",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "双眼阔，只有太虚高。湖海飘浮形逐影，软红尘里厌喧嚣。抗志在云霄。",
      "斜阳馆，雁断不成行。今古才人都冷落，一腔歌苦付文章。把卷立苍茫。"
    ]
  },
  {
    "id": "adcfe4dbe75f0c2ab895fd6db438d229",
    "title": "凤栖梧闻歌",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "咫尺重门深似水。是处春多，但觉莺喉脆。隐隐风来敲玉佩。轻丝袅入晴空翠。",
      "淡月无言花欲睡。唱到凄凉，一刻千金贵。词客当筵休拭泪。几人能向花前醉。"
    ]
  },
  {
    "id": "adcfe4dbe75f0c2af85dca8052f8a3bc",
    "title": "瑞鹤仙·桃花",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "垂杨相掩映。讶红争人面，名标露井。秾华耐凄冷。又清明到了，东风吹醒。蒸霞灿锦。更谁参、三生悟境。",
      "一任它、遍野漫山，指点春光千顷。回省。紫陌红尘，断岸疏篱，飘零是恁。香梦怯，仙路永。怅青鸾信杳，飞琼何处，难记瑶池风景。最销魂、临水亭亭，夕阳描影。"
    ]
  },
  {
    "id": "adcfe4dbe75f0c2afede1a20306aa5bf",
    "title": "百字令题黄楚桥先生读书秋树根图",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "凝神独坐。听西风落叶，萧萧簌簌。处士名山期不朽，肯向红尘歌哭。石上开函，林间抱膝，万卷千回读。古人堪质，丝纶应自满腹。",
      "曾记馆对斜阳，园留春色，总是藏书塾。冷却骚场丝管歇，往事依依心目。三径虽荒，遗经自守，一脉书香续。知音何处，一任声出空谷。"
    ]
  },
  {
    "id": "adcfe4dbe75f0c2aa5c79584141cb384",
    "title": "金缕曲·中元闻梵",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "梵阁流离敞，绕经筵、万盏红灯，莲花夜放。指点浮生都是幻，几处灵幡飘荡。罗蔬果、馨香供养。渺渺白杨荒草外，料孤魂、寂寞无依傍。当此际，应来飨。",
      "三更月照松梢亮。纸灰寒、佛号高宣，钟声齐响。纵使绣帷鸳鸯好，未免惊回枕上。何况是、穷愁景况。露冷庭空形伴影，步荒阶、听彻邻鸡唱。多少事，频回想。"
    ]
  },
  {
    "id": "adcfe4dbe75f0c2aae0915b3f004b1f9",
    "title": "沁园春·题徐湘浦世叔临江观弈图",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "羽扇轻衫，层台小立，兴趣悠然。爱江流滚滚，征帆一片，棋声落落，玉子盈盘。手战何人，输赢一著，便作千秋胜负看。消尘累，想招来佳客，合是神仙。",
      "数峰江上青山。正拂面、清风出树间。笑争心纸上，谁甘退后，旁观局外，我转偷闲。放眼高瞻，开怀远寄，万顷苍茫映碧天。披图画，知宦情如水，总付云烟。"
    ]
  },
  {
    "id": "adcfe4dbe75f0c2a53da2ac6e18e2a47",
    "title": "题冒芥原先生编年图录八阕更漏子雪窗夜课",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "夜窗虚，严训督。膝畔依依课读。添活火，袅炉烟。宵深未许眠。",
      "竹频敲，风乍咽。阁外乱飘琼屑。灯影碧，纸声酸。翻书呵手寒。"
    ]
  },
  {
    "id": "adcfe4dbe75f0c2a53da2ac631925712",
    "title": "题冒芥原先生编年图录八阕更漏子雪窗夜课",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "文坛劲敌。总角花生笔。短短春衫垂柳色。两袖芹香应滴。",
      "桃花马上扬鞭。高楼卷尽珠帘。偕问谁家玉树，篁宫第一青年。"
    ]
  },
  {
    "id": "adcfe4dbe75f0c2a53da2ac6ec738c71",
    "title": "题冒芥原先生编年图录八阕更漏子雪窗夜课",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "蓼莪堪痛。榻畔雁行形影共。血是鹃啼。肠断灵萱欲悴时。",
      "何曾解带。报答劬劳刚一载。回忆心酸。长夜西风阵阵寒。"
    ]
  },
  {
    "id": "adcfe4dbe75f0c2a53da2ac6690aa6ff",
    "title": "题冒芥原先生编年图录八阕更漏子雪窗夜课",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "学识才兼始擅长。风云月露总寻常。乾坤大义付平章。",
      "为念重泉薶烈魄，更搜潜德发幽光。千秋笔底姓名香。"
    ]
  },
  {
    "id": "adcfe4dbe75f0c2a53da2ac61ee8fb50",
    "title": "题冒芥原先生编年图录八阕更漏子雪窗夜课",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "月满良宵，楼高秀水香尘绕。凤箫缥缈。咫尺仙车到。",
      "寸草同心，未得春晖照。伤怀抱。思亲梦杳。泪滴鸳帷晓。"
    ]
  },
  {
    "id": "adcfe4dbe75f0c2a53da2ac6fcaea83d",
    "title": "题冒芥原先生编年图录八阕更漏子雪窗夜课",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "黑貂裘敞几多年。一朝领袖文坛。儒生风味只清寒。鬓发将斑。",
      "迟暮才沾天禄，高堂已隔重泉。回思往事益心酸。茶水无欢。"
    ]
  },
  {
    "id": "adcfe4dbe75f0c2a53da2ac66dae3cb3",
    "title": "题冒芥原先生编年图录八阕更漏子雪窗夜课",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "牵袂处，风急雁飞遥。几度床前重握手，临歧一别已魂销。",
      "永诀是河桥。"
    ]
  },
  {
    "id": "adcfe4dbe75f0c2a53da2ac69dc5185d",
    "title": "题冒芥原先生编年图录八阕更漏子雪窗夜课",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "榻畔记叮咛。字字凄清。遗孤付托任非轻。累世宗祧香火系，一脉相承。",
      "念念孔怀情。死者如生。白头犹自抚零丁。克尽友慈原是孝，永慰幽冥。"
    ]
  },
  {
    "id": "adcfe4dbe75f0c2afbbd3312e2627eb3",
    "title": "望江南月词五首",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "长门月，永夜怨凄凉。露湿瑶阶罗袜冷，一帘风静百花香。",
      "树色隐昭阳。"
    ]
  },
  {
    "id": "adcfe4dbe75f0c2afbbd3312f262577e",
    "title": "望江南月词五首",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "关塞月，老将梦魂栖。绝域经年添白发，清辉彻夜冷征衣。",
      "帐外马频嘶。"
    ]
  },
  {
    "id": "adcfe4dbe75f0c2afbbd33122cacbcec",
    "title": "望江南月词五首",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "高楼月，帘卷碧云端。十二风鬟香雾湿，美人吹彻玉笙寒。",
      "皎皎画阑干。"
    ]
  },
  {
    "id": "adcfe4dbe75f0c2afbbd331255501a9b",
    "title": "望江南月词五首",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "江上月，水国湛清华。涌入玻璃流不去，空明万顷白无涯。",
      "钓艇出芦花。"
    ]
  },
  {
    "id": "adcfe4dbe75f0c2afbbd331213d98603",
    "title": "望江南月词五首",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "坟上月，玉鉴挂疏松。一碧光寒人迹杳，孤魂隐隐咽秋风。",
      "蔓草露华浓。"
    ]
  },
  {
    "id": "adcfe4dbe75f0c2a308e9fdb7249f801",
    "title": "百字令题黄佩芸忆菊图",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "秋光满目，叹种花人逝，花还依旧。闻道花时同剪烛，堂上埙篪叠奏。玉树孤森，谢池梦杳，往事空回首。清吟抱膝，凄凉滋味消受。",
      "应是对景伤心，霜枝难看，懒醉东篱酒。鸿雁声凄深院寂，坐听苕苕清漏。赋岂招魂，秋尤动感，泪滴三更后。梧风竹月，小阑干外寒透。"
    ]
  },
  {
    "id": "adcfe4dbe75f0c2a6386c0ce65746fb9",
    "title": "满庭芳·题沈氏废园",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "曲折雕廊，玲珑绮户，当年巧费安排。珠帘卷处，燕子逐春来。想见红围绿障，东风早、薰透兰阶。香泥红软，寻芳拾翠，曾印缕金鞋。",
      "名花犹出色，几枝锦绣，还傍谁开。对湖山半榻，满径荒莱。冷却歌茵舞席，空留得、月上平台。无人到、遮窗疏柳，残夜影徘徊。"
    ]
  },
  {
    "id": "adcfe4dbe75f0c2a25f4ee1e04f95eda",
    "title": "百字令吊陈氏女",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "佳人沦落，讶诗书未习，天然绝俗。生小蓬门知礼数，邻里争传贤淑。不厌荆钗，能甘蔬水，想见如冰玉。含凄敛怨，双眉那肯轻蹙。",
      "可怜一载因缘，百端磨折，转眼天年促。断送青春愁病死，说甚洞房花烛。薄命如斯，幽闺谁念，我为伤心哭。霜摧雨打，芳兰竟萎空谷。"
    ]
  },
  {
    "id": "adcfe4dbe75f0c2ae7a09d0499bb8e82",
    "title": "满江红·邻女归宁未几，别母悲啼，闻之恻然，遂成一阕，以志感焉。",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "掩面悲啼，谁忍见、这般情况。分明是、琵琶塞外，明妃马上。楚峡哀猿惊断续，长空过雁同凄怅。较寻常、话别更酸心，堪惆怅。",
      "云封树，波平港。临歧咽，回头望。看斜晖低照，野花寒放。百里天遥离梦绕，一帆风起轻舟荡。叹当年、我亦个中人，重思想。"
    ]
  },
  {
    "id": "adcfe4dbe75f0c2a99408e2fa3c58d92",
    "title": "蝶恋花·题挑灯闲看牡丹亭图二首",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "门掩黄昏深院宇。窗里孤灯，窗外芭蕉雨。万种低徊无可语。虫声四壁凉如许。",
      "怪底临川遗恨谱。死死生生，看到伤心处。薄命痴情同是苦。古今多少聪明误。"
    ]
  },
  {
    "id": "adcfe4dbe75f0c2a99408e2f32ffd3d0",
    "title": "蝶恋花·题挑灯闲看牡丹亭图二首",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "一幅秋光愁万顷。妙手空空，画出当时景。独坐摊书清夜永。泪珠低落云鬓冷。",
      "纸上芳魂怜玉茗。疑幻疑真，梦里凄凉境。是否亭亭呼欲醒。夕阳一片桃花影。"
    ]
  },
  {
    "id": "adcfe4dbe75f0c2ad6b0e0e356ad3ee0",
    "title": "金缕曲·咏西施梦花",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "黄土埋金粉。想吴宫、何异南柯，欢场俄顷。断送江山颦笑里，梧叶秋深风紧。更谁问、屧廊香径。过眼烟花原幻迹，现花身、身后还留影。依旧是，娇如病。",
      "当时占断繁华境。一任取、歌酣舞倦，君王醉领。生怕春宵容易度，多少迷离光景。竟付与、五湖萍梗。听到子规悽绝处，感沧桑、千载芳魂冷。唤不得，红颜醒。"
    ]
  },
  {
    "id": "adcfe4dbe75f0c2a34c88624e7750744",
    "title": "百字令送吴梅原夫子北上",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "骚坛树帜，把诗文、吐尽山川秀气。直恁才高偏不遇，让与膏梁竖子。白首传经，青灯误老，夜夜藜光里。消磨慧业，从来天意如此。",
      "又同伯道凄凉，担囊独往，迢递三千里。胸富五车双眼阔，谁是天涯知己。醉帽风前，吟鞭柳外，暗洒英雄涕。鹏飞何日，佳音频望双鲤。"
    ]
  },
  {
    "id": "adcfe4dbe75f0c2ac8b1ef70d769323e",
    "title": "浪淘沙·春雨",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "水墨画遥天。绿涨平川。东风寒上七条弦。料得当筵人薄醉，半臂频添。",
      "淅沥洒窗前。春色谁怜。海棠垂泪柳拖烟。一带高楼帘不卷，闲煞秋千。"
    ]
  },
  {
    "id": "adcfe4dbe75f0c2a01742b8a7f2925b6",
    "title": "百字令送邑侯曹星湖父师入闱",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "旌旗载道，爱清风拂拂，新凉天气。携得诗囊云锦灿，勒马桂花香里。雅化遥钦，奎光遍照，一路弦歌起。山高月皎，文心争似秋水。",
      "而况绕树嘉禽，盈郊瑞麦，德政昭奇异。雉水文风应秀拔，都是门墙桃李。鉴别群英，平章万卷，一片辛勤意。归来酒熟，满城黄菊开矣。"
    ]
  },
  {
    "id": "adcfe4dbe75f0c2a351afce8862ab520",
    "title": "满江红·题徐湘浦世叔乐耕图",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "避却尘嚣，天付与、烟霞清福。消遣是、轻衫蒲褐，闲怀远瞩。雨后秧针临水插，阴深夏木环溪绿。把吟鞭、挥向晚凉时，闲驱犊。",
      "宦梦醒，世情熟。云隐岫，书藏塾。爱渊明千载，清风遥续。高唱新词谁与和，月中便好吹横竹。听飞泉、滚滚秸槔声，如敲玉。"
    ]
  },
  {
    "id": "adcfe4dbe75f0c2ab9206e4b2035de61",
    "title": "点绛唇·秋望",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "一带江楼，蒹葭梦好谁惊醒。渔歌相应。点点波浮艇。",
      "画出苍茫，远树烟光瞑。秋千顷。荻花风紧。雁背斜阳冷。"
    ]
  },
  {
    "id": "adcfe4dbe75f0c2a61f3ad5e3fcb8c65",
    "title": "沁园春·题片石夫子独立图",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "有句惊人，无钱使鬼，与水同清。望长空万里，萧萧暮景，荒原一带，浩浩秋声。胸里奇书，意中往哲，此外何妨影伴形。馀何有，有奚囊锦灿，彩笔花生。",
      "词流从古飘零。惟挥洒、千言舒不平。叹青云梦冷，才人薄命，红尘福浊，竖子成名。门掩疏灯，村丛黄竹，风冷霜高鹤自鸣。谁堪拟，似苍松独秀，皓月孤明。"
    ]
  },
  {
    "id": "adcfe4dbe75f0c2a425da13c46a17a9a",
    "title": "金缕曲·牡丹",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "绝世非常艳。试相看、第一韶光，琼楼不远。春到洛阳春已去，彩凤飞来天半。占遍了、豪华庭院。生怕流莺轻觑见，锦屏风、垂下销金幔。绮筵设，华灯灿。",
      "惊人富贵何妨晚。仗天工、着意栽培，奇葩满眼。到此群芳都减价，一夜狂风吹散。越现出、云霞烂漫。花里清歌花外月，倚阑干、谁把红箫按。多应是，神仙眷。"
    ]
  },
  {
    "id": "adcfe4dbe75f0c2a843bfa4d2b256685",
    "title": "金缕曲·挽邻姬",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "半面娇还隐。记相逢、罗袖笼香，玉钗拖鬓。年少风光空自爱，一霎虚花泡影。端的为、红颜薄命。倩女惊从何处去，夜沉沉、泉路谁相引。也应是，步难稳。",
      "灵幡挂壁斜阳瞑。风吹来、法鼓金铙，凄凉相应。寂寂朱门归也未，可记黄梁旧境。怕画上、丹青难认。泪点经声残月里，掩流苏、绣帐香飘冷。谁唤得，梦魂醒。"
    ]
  },
  {
    "id": "adcfe4dbe75f0c2a0ddecece792d132c",
    "title": "满庭芳·七夕",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "彩凤同骖，蓝桥践约，神仙雅解情痴。双星才会，未必肯分离。便是年年一度，也赢得、万古佳期。银河畔、轻云一片，似曳美人衣。",
      "金风偏着意，才侵扇影，不断荷丝。想珊珊望久，渺渺来迟。今夜深阁客馆，挑动了、多少相思。萝阴暗、轻衫凉透，月落画阑西。"
    ]
  },
  {
    "id": "adcfe4dbe75f0c2ab6a58beca0fb7520",
    "title": "题霁峰园十八景",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "碧沼层层皎洁，回廊处处空明。水光月影十分清。摇动玻璃千顷。",
      "镜里冰壶争爽，阶前荇藻交横。天风吹下玉箫声。人在瑶池仙境。"
    ]
  },
  {
    "id": "adcfe4dbe75f0c2ab6a58bec3fe44820",
    "title": "题霁峰园十八景",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "叶叶打窗棂。络纬丝多彻夜鸣。覆屋阴疏秋到枕，三更。不是风声即雨声。",
      "有客梦难成。起坐敲诗剔短檠。十二云屏凉似水，凄清。卷上湘帘月倍明。"
    ]
  },
  {
    "id": "adcfe4dbe75f0c2ab6a58bec4011bb32",
    "title": "题霁峰园十八景",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "斜月穿窗，游仙幽梦谁惊觉。霜华寒悄。花上独眠鸟。",
      "白了人头，天地何曾老。风吹杳。声声听饱。催得千家晓。"
    ]
  },
  {
    "id": "adcfe4dbe75f0c2ab6a58bec12d28841",
    "title": "题霁峰园十八景",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "黏花湿柳春千顷。楼前便是西湖景。淡墨洒生绡。青山带雨描。",
      "窗纱凝晓绿。倚遍阑干曲。荡漾一溪云。挥毫画更新。"
    ]
  },
  {
    "id": "adcfe4dbe75f0c2ab6a58becf0c687ef",
    "title": "题霁峰园十八景",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "凉亭近水。槛外红桥横晓翠。满壁波光。卷上珠帘对夕阳。",
      "风来闪闪，画出苍茫浑一片。徒倚何人。薄暮高歌响入云。"
    ]
  },
  {
    "id": "adcfe4dbe75f0c2ab6a58bec1fd94759",
    "title": "题霁峰园十八景",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "图书四壁画苍茫。满室蕙兰香。试把虚窗洞启，波光倒浸天光。",
      "阑干曲曲，晴霞片片，点染斜阳。烟际数声渔笛，此身疑在潇湘。"
    ]
  },
  {
    "id": "adcfe4dbe75f0c2ab6a58bece841964a",
    "title": "题霁峰园十八景",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "遮窗碧，树树势凌霄。千尺龙蛇风动影，寒生六月响萧萧。",
      "浑似奏云璈。"
    ]
  },
  {
    "id": "adcfe4dbe75f0c2ab6a58becf0ecb6d7",
    "title": "题霁峰园十八景",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "极望总玲珑。似在云峰。横吹一曲月明中。片片梅花何处落，响入高空。",
      "古调许谁同。跨鹤仙翁。飘然亦欲御天风。十指寒生双袖薄，唤醒蛟龙。"
    ]
  },
  {
    "id": "adcfe4dbe75f0c2a9804dfdcd065e448",
    "title": "百字令中秋",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "飞来宝镜，正光华、散满瑶台玉阙。谁向风前歌水调，应把洞箫吹彻。天上佳期，姮娥今夜，别样新妆抹。风披露洗，寻常无此皎洁。",
      "可堪多病多愁，凋残两鬓，心事寒于铁。十载凄惶无限恨，误了年年圆月。月自长情，人偏薄幸，直恁经磨灭。一尊清酒，几回和泪同咽。"
    ]
  },
  {
    "id": "adcfe4dbe75f0c2a6fc7fd81860189e8",
    "title": "金缕曲·述怀",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "整日愁无恨。恁年来、贫病相兼，双眉不展。长恨莹莹无可告，也似孤舟别馆。经多少、风萧雨暗。燕子依人非得已，枉呢喃、衔尽残花片。辛勤处，何人见。",
      "栖栖争甚恩和怨。猛寻思、石上三生，馀香未散。百首新诗谁击节，付与自吟自叹。定有个、千秋青眼。窗外嗷嗷声过也，望天涯、遥诉西风雁。霜月里，同凄婉。"
    ]
  },
  {
    "id": "adcfe4dbe75f0c2a6e55799142f278b7",
    "title": "花心动·木香花",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "日暖风和，正满架浓阴，柴门深掩。篱落萧疏，墙角清幽，望去琼瑶一片。淡香飘向无人处，试问在、谁家庭院。尽任著、山村水郭，牵藤布蔓。",
      "林下风情未远。纵富贵何辞，也甘贫贱。杏子青垂，柳带长拖，多少繁华先占。殿春芍药同时放，不羡它、雕栏回槛。须知道、生来野性萧散。"
    ]
  },
  {
    "id": "adcfe4dbe75f0c2ad3661645588a3131",
    "title": "花心动·荷花",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "出水红芳，信污泥不染，冰心皎皎。如睡如醒，有恨无情，几度风清月晓。采莲歌起轻摇桨，任叶底、鸳鸯梦好。香飘处、粘天相碧，烟云缥缈。",
      "万里湖山一棹。问满载归来，并头多少。佛国灵根，海岛鲜葩，回首沧江路杳。香消翠被寒初觉，长怕是、西亭秋老。青筒酒，须将琼浆饮饱。"
    ]
  },
  {
    "id": "adcfe4dbe75f0c2ab9b57f1d4eb1c63b",
    "title": "满江红·春怀",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "雨雨风风，直把个、韶光看贱。猛寻思、旧梦无凭，新愁难剪。多病久疏青镜照，断炊时解春衣典。甚残红、衔过短墙来，双飞燕。",
      "书生蠹，砚生藓。小窗静，柴门掩。想绿阴肥了，牡丹开遍。几处尊前喧鼓吹，谁家月下开清宴。是何人、占断好风光，花台殿。"
    ]
  },
  {
    "id": "adcfe4dbe75f0c2ac0e04222966d6bd9",
    "title": "望江南题有是园图",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "蝴蝶梦，何处白云乡。金谷辋川皆幻境，胸中丘壑是文章。",
      "把卷足徜徉。"
    ]
  },
  {
    "id": "adcfe4dbe75f0c2a2ac9ac1fdc0a6ec6",
    "title": "金缕曲·偶成",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "暮雨萧萧冷。背昏灯、掩卷徘徊，怅然思省。浮世悲欢同一梦，几个邯郸佳境。也休怨、黄梁催醒。闻道凄凉归觉路，把残钟、断鼓留心领。诸想幻，太虚静。",
      "春光未远秋光近。怎禁它、雁背霜浓，芦花风紧。从古多情人易老，况是工愁善病。先白了、飞蓬两鬓。彩笔生花浑艳绝，付文通、只写千秋恨。今古事，凭谁问。"
    ]
  },
  {
    "id": "adcfe4dbe75f0c2a3f879635dcf6acc4",
    "title": "凤凰台上忆吹箫·病中不寐",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "灯昏斗帐，叶响空阶，虚壁风来枕底。正痛苦无端，凄然欲涕。种种旧恨新愁，多并在、五更钟里。怎禁它、梦又难成，起还未起。",
      "如此。铄骨销魂，问弱息何堪，浮生有几。想落落乾坤，茫茫青史。多少锦绣心传，幸千古才人不死。且强自、拥被清吟，放怀高寄。"
    ]
  },
  {
    "id": "adcfe4dbe75f0c2a597f91263dc198c6",
    "title": "卜算子·对酒",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "浮世等糟丘，千载灵韵醒。可是评花酌月宜，窗外西风紧。",
      "杯深得泪多，量窄嫌壶冷。块垒难浇醉亦愁，不许愁人饮。"
    ]
  },
  {
    "id": "adcfe4dbe75f0c2aeffc86f96ef9370a",
    "title": "百字令忆母",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "惊心触目，记去年此际，高堂痛苦。别后凄惶多少事，更与何人细数。大梦醒时，爱缘断否，竟忽飘然去。画图空挂，依依相对无语。",
      "便是海北天南，追寻有路，泉下知何许。血泪一笺谁与寄，风送纸灰如雨。望影摹声，疑踪问迹，梦里浑难据。魂招不返，五更凄断钟声。"
    ]
  },
  {
    "id": "adcfe4dbe75f0c2ae513a34af4dc278c",
    "title": "沁园春·喜石渚陈十村、葛野航两先生过访，作此赠别。",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "连夜灯花，几番鹊噪，剥啄朝惊。喜诗人结伴。远寻幽寂，河岸停棹，重叩柴荆。诗酒神仙，烟霞杖履，尘外相看眼自青。春光霭、感荒芜不弃，翰墨交情。",
      "菲才空有虚名。奈贫病、兼攻百感增。笑寒窗枯坐，一编愁握，苔阶倦扫，四壁尘生。疏水羞将，壶觞未具，草草把词作饯行。真堪愧，愧等闲负了，月霁风清。"
    ]
  },
  {
    "id": "adcfe4dbe75f0c2a2c618a76ba938314",
    "title": "九秋吟",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "黯淡堪悲，迷离欲化。除非宋玉能描画。苕苕疑有复疑无，寒生毛发教人怕。",
      "古冢磷飘，荒阶雨打。六朝败柳西风挂。几番梦里费追寻，惊看木叶纷纷下。"
    ]
  },
  {
    "id": "adcfe4dbe75f0c2a2c618a767c5271a0",
    "title": "九秋吟",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "暂避愁魔有睡乡。宵清入水簟生凉。梧风吹远魂疑断，蕉雨惊回夜正长。",
      "参幻景，惜流光。空帏明灭映银釭。安能尽是邯郸境，冷透人间富贵场。"
    ]
  },
  {
    "id": "adcfe4dbe75f0c2a2c618a76e27f9112",
    "title": "九秋吟",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "冷境谁将冷笔描。愁人百感鬓先凋。梦回一缕篆烟飘。",
      "荒砌风凄虫语碎，海棠红惨蝶魂消。催寒疏雨又萧萧。"
    ]
  },
  {
    "id": "adcfe4dbe75f0c2a2c618a7635fc46f7",
    "title": "九秋吟",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "身世悟蜉蝣。岁岁惊秋。蕉心易冷藕丝抽。无雨无风都凄切，况是飕飕。",
      "催白少年头。第一穷愁。苍山不改水长流。滚滚浮生如梦里，驹隙弥留。"
    ]
  },
  {
    "id": "adcfe4dbe75f0c2aa5fc371146c8afb9",
    "title": "满庭芳·留别蕙窗女史陈纯如",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "榴火红舒，蕉阴绿展，帘开晴昼迟迟。谢庭重唔，冰玉照人时。珍重千金片刻，乡城隔、容易分携。清谈久、阳关愁叠，斜日画阑西。",
      "归兴风送紧，匆忙行色，酒泛琼卮。记灯前乍别，花影迷离。多少红闺脂粉，最难得、翰墨相知。从今后、苍葭秋水，脉脉系遥思。"
    ]
  },
  {
    "id": "adcfe4dbe75f0c2a8ae4c1ca5e354279",
    "title": "满江红·明妃词",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "万里尘沙，谁不叹、红尘零落。须知道，无多绝代，同兹命薄。金屋繁华能几日，秋风纨扇凉先觉。问何如、青冢自年年，春犹昨。",
      "关塞远，云垂漠。毳帐冷，霜侵角。想琵琶一曲，愁中悟却。倾国都因红粉误，画图岂怨丹青错。况浮生、到处是男柯，空裁酌。"
    ]
  },
  {
    "id": "adcfe4dbe75f0c2a42c32948e8674698",
    "title": "渔家傲·幽居",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "平湖锦烂芙蓉簇。小桥流水当门绿。写取秋光归画幅。浑不俗。白云几片遮茅屋。",
      "篱里幽芳篱外竹。林皋戛戛风生麓。闲倚松根吹紫玉。歌一曲。月明自伴梅花宿。"
    ]
  },
  {
    "id": "adcfe4dbe75f0c2a15efe94c0901ceed",
    "title": "水晶帘绿牡丹",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "碧玉无消息。讶相逢、天然倾国。对试新茶，是翠羽衔来，欧家春色。漫买胭脂传富贵，淡抹处、蠃儿染出。认花光叶影迷离，蜂藏蝶觅。",
      "湖山晓清寂。爱垂杨掩映，露华同浥。隔疏棂谁见，窗纱自碧。金谷前身应记取，压多少、红妆旧识。逗相思、无语风前，兰心脉脉。"
    ]
  },
  {
    "id": "adcfe4dbe75f0c2aa13c9ce88a2401df",
    "title": "解语花·白桃花",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "净洗胭脂，香生艳雪，不为红颜误。轻盈如许。消魂煞，半面文君缟素。天台旧路。怕玉洞更无寻处。听墙东，子夜歌残，脉脉凭谁诉。",
      "露井春光无数。讶千红队里，琼瑶一树。娟娟楚楚。任飘泊，未染人间尘土。芳魂谁主。被淡月清风留住。小窗前，梦入梨花，同按霓裳谱。"
    ]
  },
  {
    "id": "adcfe4dbe75f0c2a7a12188ba8fd20d6",
    "title": "酹江月虞美人花",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "亭亭艳秀，纵托根垓下，飘零谁主。记否当年亡国恨，绝似低鬟不语。岂恋残春，况逢啼鴂，凄断黄昏雨。繁华幻境，何妨开近环堵。",
      "休说倾国倾城，青青坟上，只许明妃伍。多少红颜都是梦，谁吊纷纷黄土。一代贞魂，千秋薄命，仍向风前舞。汉宫何在，此花终是属楚。"
    ]
  },
  {
    "id": "adcfe4dbe75f0c2a8b568614008aa2b7",
    "title": "百字令对月",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "闲阶伫立，悄无人深院，梧飘金井。宝镜澄空秋似水，一洗尘心俱净。抚剑长吟，无家可托，望断天涯迥。冰弦象管，是谁消此清景。",
      "爱它万里幽辉，彩云深处，缥缈琼楼影。偕问霓裳诸女伴，可念人间凄冷。枕上游仙，风前盼鹤，好梦惊还醒。罗帏强入，迟迟秋漏初永。"
    ]
  },
  {
    "id": "adcfe4dbe75f0c2a2ea46f6864bc6923",
    "title": "瑞鹤仙·游仙词",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "轻丝双髻小，携筠篮、采遍三山芝草。繁华梦虽好。",
      "叹黄金，难买童颜长少。邯郸醒了。把闲中、苍桑看饱。",
      "猛寻思、古往今来，泪滴千年华表。缥缈。遥天万里，鹤背风情，云衣淡袅。",
      "仙路迥，迷津杳。怕道情高唱，声声铁笛，吹得阎浮易老。",
      "漫归来、玉洞烟深，桃花春晓。"
    ]
  },
  {
    "id": "adcfe4dbe75f0c2a7577e6c2f4f04b4a",
    "title": "百字令感悼",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "艳妆浓抹，记丽娘娇小，远山眉黛。一种风情摇曳甚，绝似浣纱人再。花压阑干，香飘帘幕，宛转浑无赖。韶华珍惜，千金应自长买。",
      "哪知春梦难留，好花易谢，漠漠云归海。妒宠争妍原是错，今日有谁思爱。宝镜埋尘，高楼换主，往事成千载。蓬山何处，可能无尘无碍。"
    ]
  },
  {
    "id": "adcfe4dbe75f0c2a03594883d1898b96",
    "title": "金缕曲·书扇赠徐湘浦世叔",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "草色侵书幌。昼初长、燕语雕梁，山明翠嶂。积雨新晴天一碧，夜夜风清月朗。最好是、松间石上。世味炎凉禅味远，篆烟轻、隔院钟敲响。游仙梦，蓬瀛想。",
      "幽人此际诗情爽，占韶华、有酒须倾，有花须赏。万绿阴遮临水阁，试把纱窗洞敞。一任取、凭栏四望。手拍红牙翻水调，出诗词、付与青童唱。檐樱熟，蔷薇放。"
    ]
  },
  {
    "id": "adcfe4dbe75f0c2a509ef1b6b9008ae3",
    "title": "百字令夜坐",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "孤灯残照，正乱钟敲动，五更时候。白发孀亲魂欲绝，枕上衰颜非旧。薄命儿家，慈袅未及，血泪空黏袖。徘徊顾影，从兹心绪灰透。",
      "寻思夜夜挑梭，零针断线，往事归何有。三十馀年缘分尽，多少不堪回首。此后凄凉，寒衾蔬水，却共谁消受。香焚一炷，苍天肯否相佑。"
    ]
  },
  {
    "id": "adcfe4dbe75f0c2a600cd40cf175137c",
    "title": "金缕曲·感怀",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "幽恨无人省。最堪怜、电光石火，年华转瞬。猛上心来思往事，难遣五更初醒。梦里唤、高堂不应。挑尽残灯窗月暗，隔花钟、敲动情千顷。寸肠断，泪珠滚。",
      "一春常抱愁兼病。更何况、终天恸绝，蓼莪罢咏。弱息莹莹曾未死，生受销魂光景。频念到、泉台凄冷。日落荒原谁是伴，近清明、几树棠梨影。归鸦噪，东风紧。"
    ]
  },
  {
    "id": "adcfe4dbe75f0c2ac92f05cc56df4831",
    "title": "满庭芳·呈学博宋云溪老师",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "主宰斯文，维持大雅，衙斋坐拥缥缃。登仙有日，台阁久相望。况是广平才调，梅花赋、雪里标芳。绛纱启、和风远拂，弦诵出鳣堂。",
      "微才惭泳絮，许同桃李，也傍门墙。何栽培格外，祸枣何当。敢乞玉台新序，珊瑚架、笔染馀香。荣华衮、千秋一字，卷帙倍生光。"
    ]
  },
  {
    "id": "adcfe4dbe75f0c2af45a8966cbc67821",
    "title": "凤栖梧题沈介庵望云图",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "惨淡云天愁万顷。梦里慈颜，往事频回省。十七年来如转瞬。挥残血泪独悲哽。",
      "一纸图成空望影。反哺何能，我亦伤心境。渺渺荒原呼不应。高冈独立西风冷。"
    ]
  },
  {
    "id": "adcfe4dbe75f0c2a7fd4447f8324d196",
    "title": "百字令题平山女史诗卷",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "清才慧性，是碧翁亲付，蕊珠仙子。玉手蔷薇花露涴，净洗脂浓粉艳。笔落珠圆，诗成锦灿，一种幽芬气。平山不远，箐华钟自邗水。",
      "堪敬梁孟丰标，闺房师友，千载金兰契。夜月高楼香雾湿，秋在凤箫声里。愧我微才，瑶编幸接，展卷惊还喜。一词莫赞，惟知拜读而已。"
    ]
  },
  {
    "id": "adcfe4dbe75f0c2aeb4e0ea29215d971",
    "title": "题徐湘浦世叔消夏图",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "香满陂塘三十六。翠盖迎凉，万顷遮天绿。画桨珠帘云锦簇。摘花惊起双鸥浴。",
      "水佩风裳看不足。一棹轻移，荡过藏书屋。今夜闹红深处宿。月明听唱凌波曲。"
    ]
  },
  {
    "id": "adcfe4dbe75f0c2aeb4e0ea22f111583",
    "title": "题徐湘浦世叔消夏图",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "覆院阴浓月上迟。清风戛戛玉参差。客来留坐晚凉时。",
      "石上分题情似水，尊前按板曲如丝。清谈定许隔篱知。"
    ]
  },
  {
    "id": "adcfe4dbe75f0c2aeb4e0ea2134a59ef",
    "title": "题徐湘浦世叔消夏图",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "满座凉生小院清。呼童拍板奏新声。香应扑面花争放，响欲凌霄月倍明。",
      "纨扇动，酒杯停。风吹袅袅一丝轻。阳春白雪谁堪和，鹤背人来按玉笙。"
    ]
  },
  {
    "id": "adcfe4dbe75f0c2a8290053e066aa0b2",
    "title": "金缕曲·题邑侯曹星湖父师西凉游草",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "夹岸桃花放。送行程、弱柳烟拖，柔波绿漾。百首诗投云锦灿，更听骊歌祖帐。题不尽、离筵情况。雪积羌关春倍晚，缓摇鞭、频把江南望。山势峻，涛声壮。",
      "驰驱万里精神爽。携新诗、满贮囊中，清吟马上。往事劬劳曾不觉，到处风光自赏。赢得是、天高月朗。半载归来霜点鬓，遍欢呼、万姓重瞻仰。春雨到，长培养。"
    ]
  },
  {
    "id": "adcfe4dbe75f0c2a64ae21047f84398e",
    "title": "满庭芳·题黄楚桥先生古春园图",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "老屋书藏，名花手植，当时雨榭灯窗。一番凋谢，桃李不成行。记得琼箫象板，何曾让、水绘风光。重回省、歌残舞歇，往事付黄梁。",
      "凄凉应满目，谢家春梦，犹绕池塘。幸千秋不朽，只有文章。此夕飘零四海，随身是、累世青箱。图画里、欢场依旧，把卷为彷徨。"
    ]
  },
  {
    "id": "adcfe4dbe75f0c2ad3d495aa523383c0",
    "title": "浪淘沙·寒食感怀",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "风雨落花天。绿涨平川。长堤一带柳含烟。九十春光容易老，哭煞啼鹃。",
      "孤冢倍堪怜。蔓草荒田。古来豪杰尽长眠。身后不知谁吊我，掩卷凄然。"
    ]
  },
  {
    "id": "adcfe4dbe75f0c2a4f0b45300f0ca4b9",
    "title": "纪事八阕如梦令髫年就塾",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "转瞬白头人老。曾记双丫髻小。抛绣学寻师，花里莺声缥缈。",
      "清悄。清悄。帘卷书堂春晓。"
    ]
  },
  {
    "id": "adcfe4dbe75f0c2a4f0b453039d8b8af",
    "title": "纪事八阕如梦令髫年就塾",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "手泽消磨，终天恸绝。伤心只共鹃声咽。宾朋散尽寂无人，柴门静掩车尘歇。",
      "总角零丁，白头凄切。萱花寂寞椿先折。穗帷风透五更寒，孀机敲落虚窗月。"
    ]
  },
  {
    "id": "adcfe4dbe75f0c2a4f0b4530571159ec",
    "title": "纪事八阕如梦令髫年就塾",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "失怙孤雏痛此生。萱堂纺织抚零丁。娇痴未解劬劳苦，懒傍机窗待五更。",
      "儿已倦，母难宁。但觉萧萧响不停。深宵惊醒寒衾梦，案上灯犹一点明。"
    ]
  },
  {
    "id": "adcfe4dbe75f0c2a4f0b453046cfdf5c",
    "title": "纪事八阕如梦令髫年就塾",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "脉脉立斜阳，雁过长空净。十里亦天涯，寂寞荒乡景。",
      "高堂极望遥，徙倚怜孤影。清泪落平冈，两袖西风冷。"
    ]
  },
  {
    "id": "adcfe4dbe75f0c2a4f0b4530402ea2be",
    "title": "纪事八阕如梦令髫年就塾",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "满目弓矰梦亦讹。荒山归未得、已无家。便同征雁寄苍葭。禅扉静、一径薜萝遮。",
      "清响出窗纱。碧云敲欲破、落霜华。愁人只合悟空花。和泪听、坐到月西斜。"
    ]
  },
  {
    "id": "adcfe4dbe75f0c2a4f0b453015ef28ca",
    "title": "纪事八阕如梦令髫年就塾",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "弱息偏禁百折，多磨宜有千端。阎浮滋味总心酸。参到药炉经卷。",
      "夜月窗前影怯，西风镜里眉攒。几番愁对菊花寒。不把疏帘轻卷。"
    ]
  },
  {
    "id": "adcfe4dbe75f0c2a4f0b453085e0af59",
    "title": "纪事八阕如梦令髫年就塾",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "绝少清缘，惟怜夜月悬空际。嫦娥知己。不以荒寒弃。",
      "何必雕栏，处处瑶辉丽。西风里。芦帘乍启。有个人凝睇。"
    ]
  },
  {
    "id": "adcfe4dbe75f0c2a4f0b453009ce2388",
    "title": "纪事八阕如梦令髫年就塾",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "恸劬劳，思疾苦。往事何堪细数。机绝响，梦难真。萱花不复春。",
      "壁风凄，窗月冷。总是伤心光景。魂寂寂，夜苕苕。孤檠带泪挑。"
    ]
  },
  {
    "id": "adcfe4dbe75f0c2a2aad9b293d12107b",
    "title": "凤栖梧题于秋渚先生聆秋楼图",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "百尺楼头烟树渺。独倚危阑，短发愁催老。万里碧空风浩浩。梧桐叶上秋先到。",
      "吹散三春花共鸟。不是知音，谁听凄凉调。天许骚人听不了。一编宋玉销魂稿。"
    ]
  },
  {
    "id": "adcfe4dbe75f0c2a66868c6547e741f9",
    "title": "满庭芳·蓉江先生过访，别后寄赠",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "岁暮离家，天涯作客，依人亦自无聊。河岸夜驻，踏冻访蓬茅。几个怜才青眼。繁华境、不厌尘嚣。谁轻肯、寻幽慰寂，坐久烛花挑。",
      "停留刚两日，西风乍起，催上兰桡。拟烹茶静待，索句来朝。报道谁人去也，征帆挂、望已苕苕。灰清兴、一杯未饯，惆怅水云遥。"
    ]
  },
  {
    "id": "adcfe4dbe75f0c2a5b1ccda3da2dc205",
    "title": "沁园春·富家女嫁归海上风景之苦，闻而感赋",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "万顷平坡，几处荒场，海上人家。把春光隔绝，漫阶白草，愁眉望断，扑面黄沙。云鬓霜凋，镜奁尘掩，不见东风桃李花。无聊赖、怕天涯易老，日又难斜。",
      "与谁同话繁华。纵回首、兰闺梦已赊。记莺啼燕绕，当时庭院，红遮翠障，旧日窗纱。远水惊号，悲风骤起，何异文姬帐外笳。遥知道、那残妆独坐，粉泪嗟呀。"
    ]
  },
  {
    "id": "adcfe4dbe75f0c2a53b453ab9dea2e44",
    "title": "金缕曲·题洪介石先生别梅图",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "顾影同凄婉。傍冰魂、旧爱吾庐，今成邻院。此夜尚能花下立，来日短墙隔断。怊怅煞、罗浮梦远。聊把一杯和泪饮，恁才华、偏被天公算。穷愁累，萧条感。",
      "红云满树香飘暗。绕虚檐、索笑何堪，芳心如怨。如许横斜消不得，付与谁人闲玩。料只有、风怜月伴。未解清吟空对汝，讶逋仙、翻向图中看。诗思冷，停毫叹。"
    ]
  },
  {
    "id": "adcfe4dbe75f0c2a67efd11d8b9e426d",
    "title": "百字令闻南村居人极占云水之乐，因赋水村图二阙，以寄兴焉",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "辋川庄杳，问几家尘外，天然幽僻。谁在桃花深处住，遥映窗纱一色。红雨春霏，绿波晴皱，紫燕香泥湿。锄云钓月，山歌时和渔笛。",
      "何须姚魏秾华，楼台金粉，适兴惟衡泌。水堪篱门偏有趣，只是解人难得。纵对烟云，未能陶写，孤负闲朝夕。此间清况，邯郸道上宁识。"
    ]
  },
  {
    "id": "adcfe4dbe75f0c2a67efd11dffb09ef8",
    "title": "百字令闻南村居人极占云水之乐，因赋水村图二阙，以寄兴焉",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "江乡无暑，爱凉风吹到，卖瓜棚下。十顷青秧环草阁，一带槐阴如画。荻港观鱼，菱塘放鸭，处处堪消夏。碧天雨过，泉声万斛如泻。",
      "日长瀹茗披图，倦时高卧，檐角斜阳挂。推枕荷香新睡起，闲听渔樵清话。纸上兴亡，人间荣辱，静里寻思怕。奔驰驹隙，红尘多少车马。"
    ]
  },
  {
    "id": "adcfe4dbe75f0c2a1895eedc066599be",
    "title": "如梦令·即景",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "晓起湘帘半揭。那有天香堪折。文采付风流，惊见双飞蝴蝶。",
      "凄切。凄切。飘落满阶黄叶。"
    ]
  },
  {
    "id": "adcfe4dbe75f0c2a1895eedc76f2245b",
    "title": "如梦令·即景",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "炉袅香烟人静。隔院葵花摇影。新雁过遥天，一枕睡情初醒。",
      "风紧。风紧。窗外萧萧日冷。"
    ]
  },
  {
    "id": "adcfe4dbe75f0c2a1895eedc7cd4ac00",
    "title": "如梦令·即景",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "望断碧云天远。门掩黄昏深院。风雨压颓垣，几朵秋棠红颤。",
      "谁念。谁念。虫语疏砧一片。"
    ]
  },
  {
    "id": "adcfe4dbe75f0c2a1895eedc22dc9dfb",
    "title": "如梦令·即景",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "孤馆深垂空帐。一盏灯儿相傍。清夜未成眠，檐马风来敲响。",
      "思想。思想。月在豆花棚上。"
    ]
  },
  {
    "id": "adcfe4dbe75f0c2acf825011a878b1f9",
    "title": "长相思·秋词",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "蓼花秋。荻花秋。白露苍葭秋梦幽。秋江天际流。",
      "风飕飕。雨飕飕。吹彻关山笛里愁。夕阳人倚楼。"
    ]
  },
  {
    "id": "adcfe4dbe75f0c2acf825011bd27acf5",
    "title": "长相思·秋词",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "日如梭。月如梭。但觉流光镜里过。渐看双鬓皤。",
      "愁也磨。病也磨。凉夜西风吹薜萝。模糊秋梦多。"
    ]
  },
  {
    "id": "adcfe4dbe75f0c2a52148ba40fc16eea",
    "title": "凤凰台上忆吹箫·题吴中女史自度腔，书任心斋先生箫谱后。",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "泪点成瓣，关情不少，传来字字生香。任尊前拍手，高唱何妨。为报西风可否，将此意、吹倒吴江。试看取、梦回月榭，人倚吟窗。",
      "悠扬。个中无赖，怕凤管声声，吹断人肠。把新诗叠奏，尽协宫商。响彻碧云天际，问谁个、正舞霓裳。料应是、惊鸿顾影，夜月如霜。"
    ]
  },
  {
    "id": "adcfe4dbe75f0c2a52148ba4791aaaf8",
    "title": "凤凰台上忆吹箫·题吴中女史自度腔，书任心斋先生箫谱后。",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "曲谱吴腔，情传紫竹，知谁巧语莺偷。是佳人名士，雅擅风流。赢得青衫红粉，都拼作、一片清讴。应有个、云间弄玉，跨凤来游。",
      "悠悠。骚坛何处，恁万种相思，又上心头。纵参空色相，难断闲愁。我亦天涯沦落，销魂处、无限悲秋。遥想到、玉箫声里，帘卷高楼。"
    ]
  },
  {
    "id": "adcfe4dbe75f0c2a33d6c5a8c9da3046",
    "title": "百字令题邵蓉江先生诗集",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "萧疏风雅，是贤推孟母，功成课读。意气能超千载上，往哲依依心目。花管频挥，赏音人少，独奏阳春曲。布衣不朽，斯文第一清福。",
      "几番凭吊登临，悲凉慷慨，眼界空流俗。参透繁华尘梦绝，只合偕松友菊。客馆耽书，家山占月，得句清霏玉。怀才甘隐，白云原傍幽谷。"
    ]
  },
  {
    "id": "adcfe4dbe75f0c2a33d6c5a849f1f04a",
    "title": "百字令题邵蓉江先生诗集",
    "authorName": "熊琏",
    "authorId": "adcfe4dbe75f0c2ad1457b72d1457b72",
    "dynasty": "清",
    "content": [
      "为亲负米，恨庭闱少隔，晨昏萧索。抱膝旅窗灯火夜，荻影机声如昨。孺慕情深，倚闾望切，清泪天涯落。生成存孝，渊源应本诗学。",
      "归时戏舞辨衣，家常茶水，婉转天伦乐。它日板舆花里奉，百岁筵开高阁。华发欢增，霞觞笑对，老健同秋鹤。奚囊献出，珠玑颗颗交错。"
    ]
  },
  {
    "id": "adcfe4dbe7deef0695bd26dd7c16ff90",
    "title": "金缕曲·盛夏题霍公山房",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "何计鞭阴石。只当天、烛龙鞭火，愁心如炽。败屋闲云依破衲，松影北窗堆积。看茶鼎、风吹习习。荷叶三枚延法庆，宝光师、飞锡河娄国。我相在，竟谁识。",
      "山城梵宇巍然立。叹几时、青鸳白马，又生荆棘。假使泉明今尚在，莲社定须重入。便满眼、惟馀俗物。挥泪我来寻旧址，怅远公、头白今成雪。钟楼外，又斜日。"
    ]
  },
  {
    "id": "adcfe4dbe7deef0690bdbd8261aca0dd",
    "title": "满江红",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "夜雨空阶，寻短梦、重衾寒恋。记那日、芳郊香径，桃花人面。楼上春暄开翠幕，窗前侍女挥纨扇。把红红、白白纫芳词，思量遍。",
      "武陵洞，天台院。路已失，峰犹转。恰胜常道罢，回眸难见。山獭有情空抱木，冰蚕到死仍留茧。好风光、如梦复如尘，肠千断。"
    ]
  },
  {
    "id": "adcfe4dbe7deef067915efaffa9dd485",
    "title": "满江红·治山卞忠贞公庙",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "子孝臣忠，垂竹帛、功名如许。想当日、直言正色，褰裳卫主。北府军兵遗恨在，南朝君相清谈误。便全家、碧血染雕戈，青溪路。",
      "国运改，荒坟墓。王者作，新祠宇。看衣冠剑佩，精灵呵护。独叹谢鲲称放达，堪羞王导虚名誉。怅千秋、洒泪冶城边，听春雨。"
    ]
  },
  {
    "id": "adcfe4dbe7deef06675f4e2cdff70028",
    "title": "念奴娇·枕",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "薤纹冰簟，早横陈玉体，宝钗斜坠。酒醒夜阑纤手按，剩有助娇花蕊。腻发丝牵，凝脂香染，脸晕回身未。旧家放处，思量怎地能睡。",
      "却笑古陌邯郸，卢郎高卧，尝尽愁滋味。洛水一篇思旧赋，此物赚人流涕。半世孤眠，三更新梦，惟尔知蕉萃。今宵无赖，化为蝴蝶相戏。"
    ]
  },
  {
    "id": "adcfe4dbe7deef064ee8faf50d63198d",
    "title": "蹋莎行",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "仄径苔肥，小池萍厚。凭阑只有人消瘦。乍晴还雨暮寒多，馀香渐褪双罗袖。",
      "密约无凭，愁肠依旧。菱花知我眉间皱。湿云如梦挂湘帘，帘前春去空长昼。"
    ]
  },
  {
    "id": "adcfe4dbe7deef06049e11e876aae4d6",
    "title": "虞美人·题画扇",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "殷红浅绿传毫楮。按节犹能舞。八千子弟尽销磨。记得兵残楚帐、夜闻歌。",
      "无端阑入江边草。又染丹青稿。世人惟解重娇娃。不见苌弘碧血、化为花。"
    ]
  },
  {
    "id": "adcfe4dbe7deef065272d1bef28a74b5",
    "title": "减字木兰花·庚戌除夕客中",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "今年除夕。风雪漫天人作客。三十年来。那得双眉时暂开。",
      "不婚不宦。嗜欲人生应减半。鲍子知余。满酌屠苏醉拥炉。"
    ]
  },
  {
    "id": "adcfe4dbe7deef065272d1beae2d050a",
    "title": "减字木兰花·庚戌除夕客中",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "昔年游冶。淮水钟山朝复夜。金尽床头。壮士逢人面带羞。",
      "王家昙首。伎识歌声春载酒。白板桥西。赢得才名曲部知。"
    ]
  },
  {
    "id": "adcfe4dbe7deef065272d1bedb4ca459",
    "title": "减字木兰花·庚戌除夕客中",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "田庐尽卖。乡里传为子弟戒。年少何人。肥马轻裘笑我贫。",
      "买山而隐。魂梦不随溪谷稳。又到江南。客况穷愁两不堪。"
    ]
  },
  {
    "id": "adcfe4dbe7deef065272d1be83c0b295",
    "title": "减字木兰花·庚戌除夕客中",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "学书学剑。懊恨古人吾不见。株守残编。落魄诸生十二年。",
      "狂来自笑。摸索曹刘谁信道。唱尽阳春。勾引今宵雪满门。"
    ]
  },
  {
    "id": "adcfe4dbe7deef065272d1be4663fac1",
    "title": "减字木兰花·庚戌除夕客中",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "哀哀吾父。九载乘箕天上去。弓冶箕裘。手捧遗经血泪流。",
      "劬劳慈母。野屋荒棺抛露久。未卜牛眠。何日泷冈共一阡。"
    ]
  },
  {
    "id": "adcfe4dbe7deef065272d1be8a69b231",
    "title": "减字木兰花·庚戌除夕客中",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "闺中人逝。取冷中庭伤往事。买得厨娘。消尽衣边荀令香。",
      "愁来览镜。憔悴二毛生两鬓。欲觅良缘。谁唤江郎一觉眠。"
    ]
  },
  {
    "id": "adcfe4dbe7deef065272d1bedf88d925",
    "title": "减字木兰花·庚戌除夕客中",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "文澜学海。落笔千言徒洒洒。家世科名。康了惟闻毷氉声。",
      "郎君乞相。新例入赀须少壮。西北长安。欲往从之行路难。"
    ]
  },
  {
    "id": "adcfe4dbe7deef065272d1be204b24e0",
    "title": "减字木兰花·庚戌除夕客中",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "奴逃仆散。孤影尚存渴睡汉。明日明年。踪迹浮萍剧可怜。",
      "秦淮十里。欲买数椽常寄此。风雪喧豗。何日笙歌画舫开。"
    ]
  },
  {
    "id": "adcfe4dbe7deef069a5c324f2f0b8dfc",
    "title": "贺新凉青然兄生日",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "小院清无暑。衬湘帘、桐阴柳色，阶前过午。痛饮绿醹今夕酒，此是谢庭琼树。况更有、儿郎阿虎。服食神仙蓬岛客，紫泥菱、满向冰盘贮。千岁鹤，为君舞。",
      "人闲富贵虽朝露。也休学、许家马磨，终身贫窭。捉鼻彽头知不免，且把棋秤共赌。莫问他、故人何处。小弟今年憔悴甚，但衔杯、不放银蟾去。池草尽，昔时句。"
    ]
  },
  {
    "id": "adcfe4dbe7deef06b8a39c50c9622736",
    "title": "惜红衣·紫茉莉用白石词韵",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "娇女烟飞，新歌云散，倚秋无力。点砌幽花，明霞衬天碧。土化鸳鸯曾记取，烧金仙客萧寂。钗折凤鸾，访工人消息。",
      "平康巷陌。佩解罗囊，红蕤枕相藉。奇葩恰许掩冉，芸窗北。试问雁来霜后，几度小阶巡历。只紫荆一树，何处照他颜色。"
    ]
  },
  {
    "id": "adcfe4dbe7deef061e6050e2b3680cc9",
    "title": "解语花·雨后荷花",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "青萍乍破，绿叶低翻，掩映遥天罅。香心撩惹。还剩有、珠颗盈盈欲泻。",
      "碧筒堪把。刚植向、药栏花榭。爱多情、水佩风裳，伴几时间暇。",
      "因忆锦帆销夏。露轻盈半面，星眸频射。馆娃荒也。",
      "谁提到、玉树后庭闲话。江姝泪洒。曾记取、珠珰偷卸。",
      "到如今、莲步荷衣，付雨婚风嫁。"
    ]
  },
  {
    "id": "adcfe4dbe7deef06d586c1be200621c7",
    "title": "买陂塘癸丑二月自全椒移家寄居秦淮水亭诸君子高宴各赋看新张二截见赠余既依韵和之复为诗馀二阕以志感焉",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "少年时、青溪九曲，画船曾记游冶。绋纚维处闻箫管，多在柳堤月榭。朝复夜。费蜀锦吴绫，那惜缠头价。臣之壮也。似落魄相如，穷居仲蔚，寂莫守蓬舍。",
      "江南好，未免闲情沾惹。风光又近春社。茶铛药碓残书卷，移趁半江潮下。无广厦。听快拂花梢，燕子营巢话。香销烛灺。看丁字帘边，团团寒玉，又向板桥挂。"
    ]
  },
  {
    "id": "adcfe4dbe7deef06d586c1be4e293401",
    "title": "买陂塘癸丑二月自全椒移家寄居秦淮水亭诸君子高宴各赋看新张二截见赠余既依韵和之复为诗馀二阕以志感焉",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "石头城、寒潮来去，壮怀何处淘洗。酒旗摇扬神鸦散，休问猘儿狮子。南北史。有几许、兴亡转眼成虚垒。三山二水。想阅武堂前，临春阁畔，自古占佳丽。",
      "人间世，只有繁华易委。关情固自难已。偶然买宅秦淮岸，殊觉胜于乡里。饥欲死。也不管、干时似淅矛头米。身将隐矣。召阮籍嵇康，披襟箕踞，把酒共沉醉。"
    ]
  },
  {
    "id": "adcfe4dbe7deef06b297c611725bbd0e",
    "title": "洞仙歌·题朱草衣白门偕隐图",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "山围故国，正桃源红绽。恰向幽人画图看。羡双仙、一种游戏情怀，多少事，付与空江断岸。",
      "被纨斟美酒，琴韵箫声，眉宇何须露精悍。燕子语呢喃、抱瓮而归，鸟衣巷、夕阳零乱。我亦有、闲庭两三间，在笛步、青溪版桥西畔。"
    ]
  },
  {
    "id": "adcfe4dbe7deef06d4ff5c3ec3a558ce",
    "title": "沁园春·送别李啸村",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "春雨如丝，假盖冲泥，访余板桥。叹佯狂李白，思原无敌，工愁吴质，益用增劳。水色萦窗，衣香满座，共倚河亭短烛烧。惊心处，又蒲帆高挂，待趁新潮。",
      "黯然欲别魂消。怅去住、难凭仗彩毫。怕鱼笺三万，仅能涂抹，龙宾十二，只解诙嘲。开府清新，参军俊逸，何日论文倒浊醪。君思我，在秦淮十里，杨柳千条。"
    ]
  },
  {
    "id": "adcfe4dbe7deef062239e1e2e8e43c5c",
    "title": "千秋岁·四月初一日金其旋表兄五十初度寄祝",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "熟梅时候。帘外薰风透。梁燕乳，庭花瘦。堆盘烹白小，洗盏呼红友。千古事，文章尽为先生寿。",
      "伯玉知非后。翁子穷经久。人渐老，愁依旧。弹琴看鬓影，泼墨盈怀袖。须念我，一春寂寞青溪口。"
    ]
  },
  {
    "id": "adcfe4dbe7deef06355fd5675db5447b",
    "title": "金缕曲·七月初五朱草衣五十初度",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "织屩堂中客。困风尘、如流岁序，行年五十。南越北燕游倦矣，白下凿坏为室。似巢父、一枝栖息。昨夜桐风惊短梦，把园林、万绿都萧瑟。秋士感，壮心迫。",
      "荀卿正遇游齐日。叹胸中、著书干卷，沈埋弃掷。尚有及时一杯酒，身后之名何益。张季膺、斯言堪述。天意也怜吾辈在，且休忧、尘世无相识。长寿考，比金石。"
    ]
  },
  {
    "id": "adcfe4dbe7deef06d7b7fbf28342cb51",
    "title": "疏帘淡月",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "墙匡月转。渐雾滃秦淮，窗影遮断。蕉萃黄花满径，槿篱零乱。丝丝蒜发羞临水，倦凭阑、又成长叹。板桥垂柳，渔家系艇，晚炊菰饭。",
      "正客子、凄凉满眼。待香醪自煮，绿蚁浮盏。三百青铜，买得几炉麸炭。冷吟间醉原无味，更何堪愁深酒浅。步櫩屣倚，残星数点，两行哀雁。"
    ]
  },
  {
    "id": "adcfe4dbe7deef0630ca8eaaed45153b",
    "title": "月底修箫谱",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "鹊炉烟，鸾镜影，记向画屏见。竹叶花裙，白苎趁时剪。是他病后心情，愁中风度，几曾带、玉钗金钏。",
      "锦堂畔。早把银烛高烧，重帘隔娇面。射覆分曹，姊妹半宵宴。只馀几度回眸，一声长叹，瞒不过、杏梁双燕。"
    ]
  },
  {
    "id": "adcfe4dbe7deef0690bdbd82f8322e68",
    "title": "满江红",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "雀化虹藏，又过了、今年冬序。临水槛、寒潮绿减，夕阳红聚。几处霜风催铚乂，谁家夜月鸣机杼。更木兰、椒叶盖奚头，糟床注。",
      "岂合在，他乡住。岂合被，虚名误。盼故山榛莽，先人邱墓。已负耦耕邻父约，漫思弹铗侯门遇。再休言、得意荐相如，凌云赋。"
    ]
  },
  {
    "id": "adcfe4dbe7deef06fd1bf038d59823f1",
    "title": "璅窗寒忆山居",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "薜荔墙边，藤萝石上，自然潇洒。长松百尺，绝似虬龙高挂。叹三年、柴扉未开，蛛丝网遍茅檐罅。只晚驱黄犊，霜枫红映，夕阳西下。寒夜。",
      "从容话。枉眷恋秦淮，水亭月榭。撇却家山，紫翠丹青如画。想泼醅、春酒正浓，绿杨村店鸡豚社。几多时、北叟南邻，定盼余归也。"
    ]
  },
  {
    "id": "adcfe4dbe7deef06d2316725a9e78f24",
    "title": "乳燕飞甲寅除夕",
    "authorName": "吴敬梓",
    "authorId": "adcfe4dbe7deef0615231a7c231141b3",
    "dynasty": "清",
    "content": [
      "令节穷愁里。念先人、生儿不孝，他乡留滞。风雪打窗寒彻骨，冰结秦淮之水。自昨岁、移居住此。三十诸生成底用，赚虚名、浪说攻经史。捧卮酒，泪痕滓。",
      "家声科第从来美。叹颠狂、齐竽难合，胡琴空碎。数亩田园生计好，又把膏腴轻弃。应愧煞、谷贻孙子。倘博将来椎牛祭，总难酬、罔极恩深矣。也略解，此时耻。"
    ]
  },
  {
    "id": "adcfe4dbe805393bb61f2d4919bb1b46",
    "title": "减字木兰花·和别",
    "authorName": "周姗姗",
    "authorId": "adcfe4dbe805393bd1457b72d1457b72",
    "dynasty": "清",
    "content": [
      "梅花何意。开落从君君曰未。收拾韶光。消得天公几度霜。",
      "心魂何在，花欲诉人人似醉。月笛惺忪。忍听明朝马上钟。"
    ]
  },
  {
    "id": "adcfe4dbe854195d945b7c6175e34bd8",
    "title": "多丽·煤山",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "晚烟空，孤亭碧霭蒙蒙。点春华、数行疏柳，柔丝漾出微风。燕飞来、空梁泥落，莺歌处、上宛春浓。飞阁流丹，崇台炫紫，兴亡一梦古今同。数百载、河山未改，依旧帝王宫。",
      "空惆怅，土花晕碧，杜宇啼红。忆昆明、劫灰馀烬，只今雨冷尘封。旧风流、灵和杨柳，新摇落、太液芙蓉。璧月无情，铜仙有泪，当年谁挽鼎湖龙。览遗迹、几番凭吊，怅恨已无穷，斜阳下，疏星渐露，漏滴壸铜。"
    ]
  },
  {
    "id": "adcfe4dbe854195db086857de4eaee87",
    "title": "酹江月陶然亭",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "连天碧草，甚寒风吹送一声清角。忆自金台人去后，冷雨空梁寂寞。汉月徒圆，塞云偏紧，风景何萧索。青山残照，使人空叹辽落。",
      "况复书剑天涯，萍踪何处，不解长安乐。王粲年来心事涌，说甚画楼朱阁。东海波澜，西泠涕泪，总自怜飘泊。晚风垂柳，一行青到城郭。"
    ]
  },
  {
    "id": "adcfe4dbe854195d600cd40c2f55f646",
    "title": "金缕曲·感怀",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "浊世何留恋。猛回头，廿年一梦，流光如电。三载京尘空染袂，剩有泪痕一片。更莫叹，孤鸿旅雁。小堕红尘原客舍，恨无缘、速返璿宫便。心绪苦，有谁见。",
      "灵犀一点千重恨。最无端、空阶岭寂，步来千遍。莫怪文园今善病，病甚倒将愁遣。望脱却，人间羁绊。杜宇漫言归去好，想归时、一例多幽怨。对孤烛，泪如线。"
    ]
  },
  {
    "id": "adcfe4dbe854195d69d8f12e1b404ada",
    "title": "唐多令·书感",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "蝶梦几时醒，华胥千万程。恨多情、何似无情。为甚年来心绪恶，人静处、涕常零。",
      "窗外月华明，窗中长叹声，要知心、惟有孤灯。无限牢愁淘不尽，那更听、乱蛩鸣。"
    ]
  },
  {
    "id": "adcfe4dbe854195dea6b248af45a9021",
    "title": "小诺皋题芝兰怨",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "皓月团圞，绛河清浅，秋色泥人如许。傍墙阴、唧唧蛩声，动人愁绪。多少离怀别恨，无限柔思绮语。欲写来、供作茶馀谈助。别剔银釭，细裁琼楮。叹古今、情天孽海，总是凄风苦雨。濡笔候，倍悽楚。",
      "兜率天高，蓬山路远，惆怅玉楼珠户。更那堪、钗燕分飞，镜鸾空舞。觅遍天涯海澨，莫问伊人何处。正飘零、断梦残魂无主。磨蠍当宫，孤鸳注谱。待他年、合浦还珠，无奈彩云黄土。嗟此恨，空千古。"
    ]
  },
  {
    "id": "adcfe4dbe854195d78e96a6b3bb2520d",
    "title": "玉女摇仙佩示三弟",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "仙云缥缈，三五银蟾，无限清光皎皎。绿绮传心，红绡有意，相见两情倾倒。",
      "懊恨知多少，恨黄鹂隔院，珠喉弄晓。猛可地、一声去也，玉佩犹鸣，香车顿杳。",
      "待欲学韩凭，粉蝶轻盈，梦儿空绕。细想有何留恋，枝上桃花，已入东君怀抱。",
      "无计神伤，有怀肠断，浪说王孙芳草。已被多情恼，倘情根不断，韶华易老。",
      "最好是、拈花微笑。何须惆怅，几番谱尽相思调。者春梦、何曾醒了。"
    ]
  },
  {
    "id": "adcfe4dbe854195d15385b60e71c7292",
    "title": "春从天上来壬子立春",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "如此江山。正玉琯重调，又属明年。前程如梦，风景依然。霎时都化云烟。喜春来天上，晴和候、淑气初还。",
      "好春光，是宜春帖遍，爆竹声喧。回思昨宵信息，道鼙鼓蓬蓬，雾满南天。梁燕差池，新巢未得，如今幕上偷安。问君平知否，今后事、概付漫漫。扬春幡、叹一年一度，再见应难。"
    ]
  },
  {
    "id": "adcfe4dbe854195d84f7960dcc00d03a",
    "title": "莺啼序·与珢轩共话感赋",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "东风已更旧岁，恨年华草草。警幽梦、远寺钟声，忧心清夜如捣。念数载、车尘马足，几番蹀躞幽燕道。最羞题，索米无门，长安空到。记得从前，银鱼竹马，颇翩翩自好。又谁料、岁月催人，添来多少烦恼。便劳劳、风尘游倦，已不似、往时怀抱。更何缘，丘壑怡情，故园终老。",
      "几回搔首，欲问苍天，甚浮生潦倒。偏值恁，干戈满地，大野龙战，鹤唳徒惊，烽烟频报。新巢未稳，茫茫前路，桃源尽有为家处，遇危时、便合抽身早。哀鸿断雁，江山是处愁人，苍茫乱云残照。有时拂袂，谢去人寰，向林泉啸傲。更管甚、纷纷魏晋，清兴来时，夜月弹琴，晚风垂钓。楼台幻彩，沧田异景，升沉别是人世事，尽埋头、莫问清和扰。但教把酒长吟，一室融融，此生已了。"
    ]
  },
  {
    "id": "adcfe4dbe854195d4b431db739ca58cc",
    "title": "春风袅娜咏风筝",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "爱珊珊玉骨，巧样新裁。长空净，薄云开。似汉宫妃子，因风吹去，辽阳丁令，化鹤归来。凤尾轻扬，鸾铃碎响，拍手儿童噪六街。便引天鸡通下界，惟联云雁契高怀。",
      "眼底大千如画，烟横雾绕，波清浅、应是蓬莱。风堪御，气能排。仙乎频唤，梦也同猜。彩线遥牵，竟通碧落，明霞低映，未著黄埃。休夸潇洒，看飘蓬身世，浮沉似我，长系天涯。"
    ]
  },
  {
    "id": "adcfe4dbe854195daba7d54f777509d4",
    "title": "浣溪沙·小游仙",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "画栋穿云玉殿清，天风遥送佩丁丁。霓裳仙子羡娉婷。",
      "洛甫神妃频弄影，瑶池阿母教吹笙，碧霞缭绕月轮明。"
    ]
  },
  {
    "id": "adcfe4dbe854195daba7d54f3a016a03",
    "title": "浣溪沙·小游仙",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "一脉溶溶滟滟波，繁星如豆水如罗。神仙犹自别离多。",
      "一载相思欣驾鹊，五更惊梦又鸣鼍。伤心依旧隔天河。"
    ]
  },
  {
    "id": "adcfe4dbe854195daba7d54f87f4aab2",
    "title": "浣溪沙·小游仙",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "牛渚曾通贯月槎，仙家居住在烟霞。当年炼石感灵娲。",
      "万里蓬瀛浮海市，千年阆苑放仙葩。碧霄飞度五云车。"
    ]
  },
  {
    "id": "adcfe4dbe854195daba7d54f8fbfca43",
    "title": "浣溪沙·小游仙",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "不向云英再乞浆，蓝桥空记认裴航。人间天上正茫茫。",
      "洞口夭桃迎阮肇，峰前暮雨会襄王。便随曲径到仙乡。"
    ]
  },
  {
    "id": "adcfe4dbe854195daba7d54fced3cf9a",
    "title": "浣溪沙·小游仙",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "一笑春风满太虚，玄洲好景近何如。倩将青鸟为衔书。",
      "灵药已偷归月窟，蟠桃方熟献天厨。瑶宫刚是梦游初。"
    ]
  },
  {
    "id": "adcfe4dbe854195d356c4da4b368c831",
    "title": "小若皋三弟作咏史一阕，多壮语。爰反其体为赋此解，即用原韵",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "罗袜留香，锦囊遗恨，惹起后人遐思。漫消魂、玉树临风，金莲贴地。夜半无人私语，千古争传艳史。问因何、一往深情如此。粉黛三千，楼台十二。尽歌舞、朝朝暮暮，无那风流情味。道今日，登仙矣。",
      "蜀道回车，吴宫成沼，天道本如斯耳。又管甚、儿女牵情，英雄短气。嬴得春花秋月，老向温柔乡里。总不过、人生行乐而已。铜雀何存，锦帆长逝。便江山、百世犹新，已伴秋萤木魅。呜咽甚，清溪水。"
    ]
  },
  {
    "id": "adcfe4dbe854195d9496fc826dce2244",
    "title": "红情忆汪涤芸",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "春风又至，念故人此日，心怀何似，案牍劳劳，为底双鱼便慵寄。一别于今隔岁，问诗卷、添来还未。怪近日、藕孔刀兵，变幻竟如此。尘世，寄庐耳。",
      "纵栖息晏游，有甚滋味。不如归是，拚饮中山博沉醉。知否吾侪拙甚，风月外、更无长技。但举首、南望也，故园芜矣。"
    ]
  },
  {
    "id": "adcfe4dbe854195dc546ab162500c1d6",
    "title": "陂塘柳与李古馀",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "望长安、一囊书剑，匆匆几度寒暑。忧来何事堪消遣，托意麝煤琼楮。乡梦苦。记每到、愁时但恨风和雨。凄悽楚楚。算零落天涯，二三知己，便足慰羁旅。",
      "梁园暮，蓦地闻君才富。吟怀澄澈如许。邹枚韵事今安在，碌碌大都尘土。君记取。看寂寞、当时谁是骚坛主。英华含咀。喜风雅今存，阿龙年少，可许共挥麈。"
    ]
  },
  {
    "id": "adcfe4dbe854195d9882af88c774779e",
    "title": "万年欢·春雪",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "峭逼疏拢，是春寒乍凝，小院风急。落蕊飘香，一霎碎琼铺积。疑是群花放日，倩天女、徐徐散出。忍辜负、素质轻盈，早梅快共争白。",
      "凄凉去年送客，正灞桥魂断，细数人迹。别恨重重，今后怎生寻觅。止向空帏泪滴，恨对此、霏霏竟夕。待明日、卷彻重帘，定惊堕絮盈尺。"
    ]
  },
  {
    "id": "adcfe4dbe854195de639f1423edd2ac7",
    "title": "如此江山感时",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "崦嵫日落千林暝，依稀者番风景。乌集延秋，鸿嗷建业，凄绝万家烟冷。移来九鼎。喜旧局新翻，惊涛初定。黍谷阳回，春风额手共相庆。",
      "斜阳自饶人影。笑屠龙事业，空望公等。翠葆初临，黄袍遽易，便使人嗤鏊饼。鸡声唤醒。但对著残灯，定愁夜永。无计文园，止堪言善病。"
    ]
  },
  {
    "id": "adcfe4dbe854195d4ae1d823d8614e34",
    "title": "南浦·春水和玉田韵",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "宿雾散江天，竞澄鲜，点染潇湘春晓。峰压黛螺新，微风定，波镜平开如扫。扁舟渐远，短篙撇出鱼鳞小。相助离人肠断处，桃叶渡头芳草。",
      "清漪惯浴凫鸥，正舍南舍北，溶溶未了。夹岸有秾桃，芳菲甚，几度捕鱼人到。蘼芜浩渺，空江如梦涛声悄。帆影年年来复住，错认行人多少。"
    ]
  },
  {
    "id": "adcfe4dbe854195d98b6c6393e8f0117",
    "title": "解连环·九连环",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "玲珑无限，是何人巧把，玉环连绾。消昼困、解向春闺，看葱指轻拈，杏眸低转。几度沉吟，最无奈、将开还乱。任鸟鸣穿树，花影移墙，卸来刚半。",
      "寥寥者番意懒，算殷勤撩弄，何似分断。便纠缠、恰似相思，有一脉勾连，两心萦绊。纵觉情多，争已为、多情添恨。再迟些、舞腰一撚，定加瘦损。"
    ]
  },
  {
    "id": "adcfe4dbe854195dbc79e455fd48ee7c",
    "title": "金缕曲·唐忽雷",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "西蜀多奇种。最难寻，香槽文蜕，刻龙雕凤。当日骊宫方奏罢，深谢君王爱宠。止消得，玉奴亲捧。何满一声人似醉，任鲛珠、万斛如潮涌。零落恨，更谁共。",
      "升平歌舞知何用。尽春秋、湖山草草，乱流轻送。几度沧桑曾历遍，剩有一身珍重。问谁解，轻撚慢拢。但使樊裬今尚在，托鸳弦，话尽兴亡梦。空鸣咽，泪花冻。"
    ]
  },
  {
    "id": "adcfe4dbe854195d28c2a2f5e475296b",
    "title": "沁园春·宫词",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "篆影凝春，珠光浸夜，深宫漏迟。正金盘舞后，共夸燕瘦，玉楼宴罢，人妒环肥。固宠无方，承恩有貌，独向西楼敛翠帏。深辜负，者清凉无汗，姑射仙肌。",
      "人间恩爱难期，但着意、容颜自入时。恨量来螺黛，画眉觉浅，妆成凤翅，掠鬓还低。几度消魂，一番照影，如许娇姿定属谁。休夸示，看秋风又起，纨扇空悲。"
    ]
  },
  {
    "id": "adcfe4dbe854195ddc4adc1f60b8ba64",
    "title": "长亭怨慢春寒",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "又正是、春初时节。院落沈沈，房栊寒怯。苦恨而今，东皇车骑尚迟发。春回已久，怎不使、春光泄。春直恁无情，又何必、望来如渴。",
      "呜咽，听寒鸦点点，似恨夜来微雪。冬衣敝矣，曾未识、几时修缀。最怕是、已到花期，但对酒、无花堪折。待欲问春时，春不见人休说。"
    ]
  },
  {
    "id": "adcfe4dbe854195d036dd2e4a24c74a3",
    "title": "声声慢·新乡道中",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "青山笑我，百日催人，年来书剑飘零。曾几何时，此间又作长行。长安莫问倦旅，似随风、春絮秋萍。征尘满，又连朝风雨，阻住归程。",
      "客路嘶残羸马，任黄沙瘗恨，碧草无情。惟有平林，遥天一抺青青。盼他雨馀渐霁，喜林稍、清脆蝉声。行暮矣，有炊烟、一缕远迎。"
    ]
  },
  {
    "id": "adcfe4dbe854195db6f98a80d19a3e96",
    "title": "消树江云自度曲，忆京中诸友",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "午窗独倚南薰畅，一编悄度残昼。猛忆前番，短烛清言，明月夜深时候。恰待长相守，更魂销，别离还又。分携后，江云渭树，何时尊酒。",
      "怕重问，三载京华，檐雨篝灯，盈盈冷泪殷袖。况是如今，岛瘦郊寒，风趣也非依旧。尘梦今无有，问天涯、故人知否。空翘首、一痕落日，数行烟柳。"
    ]
  },
  {
    "id": "adcfe4dbe854195dafc5758612b6119f",
    "title": "减兰封署古唐槐",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "绿阴如盖，密叶交枝凝暮霭。青眼怜伊，阅尽沧桑又几回。",
      "屯云挂月，月暗云迷清欲绝。若问前因，我亦槐阴梦里人。"
    ]
  },
  {
    "id": "adcfe4dbe854195ddf0781f54b1c9829",
    "title": "渡江云·初秋",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "风檐迎玉露，青梧报候，一叶落池边。怪花开花谢，秋去秋来，景物换年年。已凉未冷，便早夜、将息都难。问近来、悲秋宋玉，可否异从前。",
      "恹恹。未秋先病，到晚偏愁，正孤帏梦懒。曾不记、看花紫榭，步月红阑。罗云缕缕招人望，望故乡、千叠云山。能遂否、乡心张翰今番。"
    ]
  },
  {
    "id": "adcfe4dbe854195d86c2bd1ba73b5b37",
    "title": "眉妩·居封三月，近将旋里。邑中古迹如淳于岗",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "记穷中载酒，客里看花，寥落未堪语。小梦萦秋被，华胥路，遥遥一枕何许。无根萍絮，又此番、随水来住。但辜负，半壁斜阳老，胜游久无主。",
      "犹念，愁人怨蝶，向槐阴独梦，台畔双舞。千古伤心事，功名外，尚有痴呆儿女。残风败雨。问甚时、花记前度。便兴废重题，都收入、锦囊去。"
    ]
  },
  {
    "id": "adcfe4dbe854195df5541d42b9033e46",
    "title": "沁园春·秋风将至，人将远行，倚装待旦，疥壁留别",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "冷院虚窗，坐数残更，短角乌乌。正秋风入幕，扇悲捐箧，白云在望，人喜膏车。习隐金门，藏身人海，不念莼羹鲈脍乎。今而后，定狂吟纵酒，方属吾徒。",
      "长卿四壁犹虚，笑索米王门一事无。忆青灯十载，但馀瘦影，黄尘百丈，长染轻裾。鸟倦知还，驹过竟逝，报道南山归敝庐。休留恋，任他年有泪，不洒黄垆。"
    ]
  },
  {
    "id": "adcfe4dbe854195dc3e932078f16a443",
    "title": "贺新凉怀林浚南即寄",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "天末孤鸿疾。想东南、无边胜概，合留吟屐。海上成连知何许，绝调几时闻得。念湖海、飘零倦客。跨马出郊时极目，恨身无、彩凤双飞翼。相见也，定何日。",
      "江湖满地多秋色。望中原、青山一发，但馀残弈。月不圆时花未好，转眼叶黄云碧。又旧雨、几番追忆。我是黄须君青兕，更群推、白也诗无敌。风雅事，已陈迹。"
    ]
  },
  {
    "id": "adcfe4dbe854195d6eb3a465af883ca4",
    "title": "台城路",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "秋风摇落江潭柳，攀来遽牵离绪。野馆星飞，寒窗叶碎，都是梦难成处。流年迅度。记淅淅零零，暗宵疏雨。门掩梨花，依深犹自剪窗语。",
      "凭君细问旧迹，箧中亲检取，残泪曾污。酒后高吟，愁边瘦句，读罢不禁悽楚。斜阳老树。问蜡屐云筇，那时相聚。重过黄垆，旧游人在否。"
    ]
  },
  {
    "id": "adcfe4dbe854195d54748a724fa898c8",
    "title": "莺啼序·柬步曾都门",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "臞仙故人足下，念别来未久。相思苦、罄笔难书，向北遥望翘首。自客月、由都出发，相偕数友旋归后。遂匆匆、历过炎辉，景况如旧。兹际秋初，暑气渐减，既归装整就。不多日、略理诸端，挈家南返江右。谅吾君、今冬事毕，可共我、故园携手。则与君，煮酒谈诗，尔时乐否。",
      "前来雅作，为稍修词，不自知故陋。然我辈、操觚之日，即合思及，历岁虽遥，尚期不朽。摛词琢句，俱求离俗，琼瑶为体冰为骨，使后人击节称无有。蠡知管见，审君从善如流，尚希恕其狂谬。归江以后，城市山林，正暂难预究。惟恃此、笔耕墨溉，老我儒冠，或有馀资，薄田堪购。文章诗酒，家人妇子，天伦之乐原可味，毕其生、无誉而无咎。临池意往神驰，便欲吟祺，晓湘仅奏。"
    ]
  },
  {
    "id": "adcfe4dbe854195da29be483eec01d24",
    "title": "露华残月",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "银钩一曲，正别苑凄清，夜气如沐。巧门弯环，怕共玉绳低触。独自悄步花间，长被素娥偷瞩。人静后，西厢影单，伴我幽独。",
      "长安一片寒玉，有万户砧声，相对私祝。别酒乍醒何处，柳岸风促。夜久忽上梧梢，错认曙生林木。池水畔，平明有人坐掬。"
    ]
  },
  {
    "id": "adcfe4dbe854195ddd6e98762a44a540",
    "title": "云仙引秋云",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "旋出巫峰，乍收秦岭，秋来无限轻盈。遮溪白，傍山青。汀洲荻花如雪，隔水相看分外明。独有愁人，虚窗深院，相对愁生。",
      "天孙巧锦堪称，问多少、功夫织得成。蜀绮轻匀，吴绫细密，自费心情。天末怀人，江干惜别，望去应知泪暗倾。一夕风高，残鳞断羽，何处飘零。"
    ]
  },
  {
    "id": "adcfe4dbe854195d42f3f9537ffc452b",
    "title": "垂杨秋柳",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "河桥人去，便柔腰影瘦，堕鬟钗乱。拂水藏鸦，锦城不记年光换。斜风冷雨隋堤畔，那更忆、舞馀娇困。问灵和、往日张郎，可风流犹擅。",
      "应念繁华事散。方落絮抽条，便成凄惋。人世愁多，从今莫向人青眼。离怀别苦何时断，待种向、小庭深院。不堪惯、只系斑骓，临野岸。"
    ]
  },
  {
    "id": "adcfe4dbe854195dcbe63d4cdfb4af19",
    "title": "意难忘秋萤",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "雨过烟斜，看流光几点，度叶穿花。迎风同蛱蝶，映水傍蒹葭。更欲定，耀初加，帘幕那堪遮。又助来、天阶夜色，小扇轻挝。",
      "伤心莫问隋家。恨已无腐草，但有昏鸦。微光应未久，往事已堪嗟。些小影，莫频夸，待欲惜秋华。有瘦生、一编夜读，相对笼纱。"
    ]
  },
  {
    "id": "adcfe4dbe854195dd02e44080c9828bf",
    "title": "丹凤吟月夜闻笛",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "坐听更声初转，月影穿帘，龙吟何处。琅玕尺八，唤动客愁如许。仙人汉上，记曾一擪，黄鹤楼前，落梅无数。古调如今杳矣，任是重翻，犹恐清韵非故。",
      "应是宫墙夜静，霓裳独自偷旧谱。便教桓伊在，也临风三弄，清泪如雨。凉州已罢，指下顿增酸楚。鹤唳清空声渐远，吹梦魂归去，怨来杨柳，奈玉关不度。"
    ]
  },
  {
    "id": "adcfe4dbe854195d6c5e8aee275cdd3f",
    "title": "六州歌头·自述",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "南州词客，自号太憨生。形如石，心如水，目如晶。止髫龄，便作梁园客。喜谈论，工吟啸，爱风月，厌尘俗，懒趋迎。一室一床，一案一瓯茗。一点书灯，尽微吟漫饮，独坐尽三更。三五良朋慰孤零。",
      "时相过从，剪残烛，对尊酒，学清评。好春侯，趁风日，出郊坰，最怡情。每风朝雨夕，怨秋色，怕秋声。庭闱内，敦孝友，各无争。傥许挈家离俗，惟自适，宁慕高名。间抱琴携酒，水碧共山青，长醉无醒。"
    ]
  },
  {
    "id": "adcfe4dbe854195dfbded73d166b5219",
    "title": "甘州秋怨和屯田",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "望遥天莽莽暮云平，客中又惊秋。正凉生桂户，叶分苔砌，人倚危楼。底事又添新恨，旧恨几曾休。但怪年华去，似水长流。",
      "莫问故园音信，定残蒲瘦柳，狼籍谁收。便连番思去，临去却还留。向他时、新诗准备，有庐山、山色待归舟。更从此，数愁时候，休数离愁。"
    ]
  },
  {
    "id": "adcfe4dbe854195d1b9bccc8729ca039",
    "title": "梦横塘廿五初度",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "双丸弄巧，万树鸣秋，华年如水偷逝。十载星霜，又阅遍、几番尘世。诗酒情浓，功名梦冷，野人深致。算燕云汴水，马影鸡声，但添得、狂而已。",
      "世间一笑浮沤，甚心伤杜老，愁赋平子。赢得名垂，叹白发、可怜生矣。况自有、医天妙手，何用书生溷人事。打叠行囊，酒瓢榔𣗖，向花前寻醉。"
    ]
  },
  {
    "id": "adcfe4dbe854195da9adc5ac55cc727f",
    "title": "一萼红·秋梦",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "傍疏棂，又青灯素幌，照我影伶俜。风戛玄扉，露漙幽草，秋容偏伴愁人。珊枕畔、华胥路远，更蛩声、唧唧弄更声。不耐繁喧，欲寻酣梦，梦却难成。",
      "愁极本凭诗遣，劝莫寻秋梦，秋梦无凭。天姥峰高，邯郸枕冷，方知梦也非真。便暂许、随风飞去，待归来、依旧苦吟身。空对半轮冰魄，一桁湘痕。"
    ]
  },
  {
    "id": "adcfe4dbe854195dc30e35b5fb558640",
    "title": "瑶台第一层怀友",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "梧雨收初，近客至、门前也渐疏。数年燕市，狂歌击筑，换得顽躯。离群今独处，望天末、云意舒徐。音尘杳，但烟迷平楚，月满清都。愁予。",
      "邮亭望断，几行泪墨故人书。便书来也，开缄读罢，怎禁欷歔。争如尊酒共，整心怀、倾吐无馀。甚屠苏。竟忧多似发，无计消除。"
    ]
  },
  {
    "id": "adcfe4dbe854195d232f423a274f4bbe",
    "title": "貂裘换酒",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "旧梦曾经处，怅如今、风流水逝，楼空人去。漫羡长安佳丽地，俯仰已成今古。怪造化、弄人如许。同学少年多不贱，底伤心、杜老犹如故。君问我，为君诉。",
      "江湖满地多风雨，阻关河、思归不得，欲行还住。枉却故人书一尺，为我重提旧语。那便解、暗愁千缕。秋欲老人人未老，仅庾郎、先自吟愁赋。转问子，遣愁否。"
    ]
  },
  {
    "id": "adcfe4dbe854195d39078e11987a3e60",
    "title": "摸鱼儿·题返生香遗集",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "甚年年、青天碧海，嫦娥真个痴绝。餐芝饮醴非难事，何用水晶宫阙。须自洁。已断却尘缘，莫更尘缘结。人天各别，底好月难圆，优昙偶现，留与后人说。",
      "伤心事，不共风烟变灭，好花长被摧折。玉楼那便需长吉，为妒呕来心血。甘守拙。翻自喜、一衾凉梦浑如铁。休夸慧业。试检点遗编，芳姿如在，多少恨侵骨。"
    ]
  },
  {
    "id": "adcfe4dbe854195d78c8d44363793c8a",
    "title": "丑奴儿慢秋晴",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "纤云弄色，西北高楼凉候。喜连日、萧萧暮雨，洗过清秋。日影罘罳，一天明爽望中收。鸭炉香暖，龙团味美，不羡封侯。",
      "胜日易忘促居，无事何似闲游。便俦侣、高阳散尽，可伴浮鸥。料想如今，乱枫衰柳正凝愁。任他愁也，花前帽侧，依旧风流。"
    ]
  },
  {
    "id": "adcfe4dbe854195d66c7999f00205601",
    "title": "梅花引·秋声",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "灯窗里，秋如水，商声飒飒侵入耳。更声阑，角声酸，那堪辜负，清梦一衾寒。砌虫切切如私语，似笑尘埃久相处。启吾帏，揽吾衣，月朗宵深，时坐听荒鸡。",
      "琴三弄，钟三动，长空去雁声相送。谁家砧，捣人心，声声断续，只是费沉吟。无边黄叶萧萧落，敲上荆扉声剥啄。待重听，已天明，悲笳四起，驱马动连营。"
    ]
  },
  {
    "id": "adcfe4dbe854195dbb8130ea35c0391b",
    "title": "洞庭春色秋露",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "晚榭凉归，暮天云净，素娥泪多。更莲房红坠，冷凝藻镜，桐荫绿润，翠踏蛮靴。最是五更风共剧，便不耐衫寒薄薄罗。金茎液，教太真饮罢，晕脸微酡。",
      "铜仙汉家何在，料如今、雨蚀苔磨。止陌头衰柳，残禅共咽，原问蔓草，有美轻过。待到为霜人不见，也负了蒹葭秋水歌。魂归夜，想佩环月下，定湿淩波。"
    ]
  },
  {
    "id": "adcfe4dbe854195daec31376f2d03cd8",
    "title": "应天长·慢秋蛩",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "蝉吹暮歇，蛙鼓夜沉，嘈嘈犹在庭角。渐透晚来霜讯，空阶正萧索。无人处，声共作。便吟到、客愁无著。尚依旧，月细风尖，冷淡篱落。",
      "心绪倍前恶，检点离怀，呼汝共斟酌。不是夜床无梦，才眠又惊觉。三更尽，吟渐弱。隐残壁、绣苔斑剥。寺钟醒，曙破鸦啼，馀韵依约。"
    ]
  },
  {
    "id": "adcfe4dbe854195d4df2bff7fd4e31cd",
    "title": "金盏子秋笳",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "何处飞来，怪数声催入，愁人心里。月落乱乌啼，又城角，飞霜暮天如水。喧喧汉将营中，尚关心燕市。浑不记、当年连天烽火，阵云吹坠。",
      "凄绝，旅人意。方遥望，乡关便陨涕。瑟琶也同带恨，芳魂冷，胡沙万里竟委。山头粉堞哀声，动林间秋气。忽传报、平明胡骑窥营，夜唤兵起。"
    ]
  },
  {
    "id": "adcfe4dbe854195d479cb387f6648d81",
    "title": "大酺",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "又雁横空，鸦喧晚，天外纤钩乍敛。啼螀催入梦，渐金荷半烬，翠帏低掩。吕枕荒寒，庄魂缥缈，萦绕骤凉衾簟。楼台层幻处，似殷勤尚有，故人劳念。更好语清芬，新声宛楚，动人愁惨。灵犀通一点。",
      "幸重向、片刻倾肝胆。休更问、荆驼故国，泪酒新亭，尘心遥逐秋云淡。不尽思君感，恨远隔、长江天堑。记临别、神凄黯。关河十载，谙尽倦邮荒店。吟情犹恁未减。"
    ]
  },
  {
    "id": "adcfe4dbe854195db9684c7919eac6b7",
    "title": "玲珑玉中秋夜月",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "万里秋容，早收尽、堕粉遗簪。香分桂殿，吹笙院落沉沉。结就玲珑片玉，便一年常见，何似如今。花阴，照晶帘、波影浅深。",
      "为念年年玉斧，问可能修得，离恨千寻。碧海青天，累嫦娥、夜夜关心。怜他陈瓜列果，有多少、痴儿呆女，下拜沉吟。且长饮，取冰壸、清露自斟。"
    ]
  },
  {
    "id": "adcfe4dbe854195d32197434b65f5902",
    "title": "桂枝香",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "紫云叠奏。又素彩流辉，露庭如昼。翠水瀛壸，不近世间尘垢。",
      "琼楼玉宇高难问，正轻衫、峭凉侵透。碧波荡漾，不眠吴质，桂香盈袖。",
      "记岁岁、商歌发后。尽凭阁无言，旅怀如酒。佳节难逢。",
      "三百六旬惟有。愁来愁去浑闲事，底关心、沈郎清瘦。",
      "放怀促坐，香消烬灺，顿忘深漏。"
    ]
  },
  {
    "id": "adcfe4dbe854195dd1503e38b0ebe1e4",
    "title": "小楼连苑",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "小楼连苑吹笙，沈沈久别羁人怨。峭凉窗纸，冷风凝露，宵深梦短。道远绵绵，思归怀故，惯经游倦。悄声沈雁重，重听细籁，迎风处、疑调燕。幽唱谁还度遍，更长令、荀香消遣。少年磨尽，壮心豪气，平生念懒。好月玲珑，镜天明净，彩华宵半。绕空阶影瘦、萧萧吟兴，罢添香篆。",
      "篆香添罢兴吟，萧萧瘦影阶空绕。半宵华彩，净明天镜，珑玲月好。懒念生平，气豪心壮，尽磨年少。遣消香荀令、长更遍度，还谁唱、幽燕调。疑处风迎籁细，听重重、雁沈声悄。倦游经惯，故怀归思，绵绵远道。短梦深宵，露凝风冷，纸窗凉峭。怨人羁别久、沈沈笙吹，苑连楼小。"
    ]
  },
  {
    "id": "adcfe4dbe854195d69df875c17a1e65a",
    "title": "霜花腴",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "茂陵病起，尽醉吟，平生自笑儒冠。老圃英浓，晓天霜饱，秋愁遣却应难。碧云梦宽。漫独携、尊酒花前。愧年来，怪侣狂朋，笠簦风雨旧盟寒。",
      "无限繁华销歇，但萧萧落叶，送尽残蝉。爽气催诗，绮怀如酒，飞毫写向兰笺。待寻钓船。伴五湖、波月娟娟。算归时、检点尘襟，共谁和泪看。"
    ]
  },
  {
    "id": "adcfe4dbe854195da982354d7ab258ef",
    "title": "莺啼序·九日登吹台",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "秋空迅飞断绮，引吟骢暂驻。贳萸酒、奠向黄华，为惜佳境轻度。暗绿老、千林似醉，低鬟浅黛霜前树。揽江山、壮采如新，地灵台古。野旷天低，万里在眼，正群蹊竞赴。擅奇胜、旧日池台，茂林觞咏无数。怅销沈、河雄艮峙，赭云动、惊沙拳舞。步虚廊、快豁尘裾，眄怀高杜。",
      "苔封绣砌，雾罨金城，野况尚如故。凝眺久、健生腰脚，自喜年少，侧帽当风，捉襟题句。园亭胜赏，赓歌韵事，邹枚风雅休重问，笑平原、好客徒豪举。霜鸿度碧，乡关恨逐南云，暮寒自伤秋旅。元龙百尺，高卧犹豪，况登临命赋。漫问取、衣冠晋代，淡墨馀涎，青蜃朝昏，老魈夜语。虬藤碍径，飞檐萦翠，斜阳冉冉沈绛彩，尽留连、莫便寻归路。从教素履丝穿，别有青山，笑人自苦。"
    ]
  },
  {
    "id": "adcfe4dbe854195d475761d5decaddcb",
    "title": "高阳台·过达官故居感赋",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "颓柳窥池，残阳据阁，娇春不放闲花。访石搜松，难消美酒生涯。虚廊久静轻泥落，记旧时、燕子人家。遣无聊，堪话兴衰，犹数栖鸦。",
      "当年珠履嬉游地，指青奴传烛，绿婢煎茶。璧月琼尊，清商怨起琵琶。东风日暮馀啼鸟，且问谁、金谷繁华。更何心，独客凭栏，愁满城笳。"
    ]
  },
  {
    "id": "adcfe4dbe854195d6241400c19f9a133",
    "title": "台城路忏庵寄示秦淮闻歌词赋此报之",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "江山残霸登临后，霜红暗催秋换。静月笼沙，平烟浸郭，凄咽秦淮波软。繁华梦短。正金谷无人，夜鹃空怨。暂旅心情，怕沾馀醉负双眼。",
      "南朝清韵易了，鼓鼙声断续，频和箫管。暮苑迷莺，崇台见鹿，千古新陈一叹。斜阳又晚。照词客哀时，浩歌休倦。记否东篱，故园花事懒。"
    ]
  },
  {
    "id": "adcfe4dbe854195d64300b426979c524",
    "title": "祝英台近·粟海绘扇面赋谢",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "树疏浓，山近远，一一尽天与。人境安庐，消得野云住。岩腰一挂飞泉，似闻清响，便生作、板桥渔渚。",
      "武陵渡。应有无数桃花，千山万山处。多事先生，触我浪游绪。依然十丈红尘，半帘黄日，共君对、茗瓯闲语。"
    ]
  },
  {
    "id": "adcfe4dbe854195ddc41f87c494abd10",
    "title": "木兰花慢",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "万感凭虚谁问，悄惊风候急。记紫陌淡柳浓花，轻阴转、尽送油壁。消魂长亭旧绿，飘零处、过客应共惜。向夜深败叶低窗，竛竮影、待月当户立。",
      "更念贯槎路寂，寻仙事杳，空江雾翳难觅。象笔传情，梦犹在、景非昔。年年背阶蛩语，且伴我、竟三十。愁尘漫拂，秋来尚自笑，头未白。"
    ]
  },
  {
    "id": "adcfe4dbe854195ddc41f87ce473b9f1",
    "title": "木兰花慢",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "出门揩倦眼，问春事，可谁酬。正拂帽烟丝，沾衣润绿，双桨微沤。红楼，乍寒乍冷，怕开帘人被落花羞。惊蝶难寻旧影，暮莺如咽枝头。",
      "沧州，怅惘前游。江海别，几经秋。傍斗牛北望，山颦水怨，日淡云收。东流，送春万里，向津桥人静忽沉忧。梅雨清和近也，白騧曾许迟留。"
    ]
  },
  {
    "id": "adcfe4dbe854195d1368c91499c82c5f",
    "title": "临江仙",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "白雪满头高意气，诗名四十年前。袖间云物幻千缘。衣冠迷世外，哀乐寄吟边。",
      "一梦红桑惊换世，雨馀尘榻萧然。老仙归后剩苍烟。故江枫叶乱，空吊载书船。"
    ]
  },
  {
    "id": "adcfe4dbe854195d1368c9140c38fed7",
    "title": "临江仙",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "谁倍长卿惟四壁，乱山残雪归来。征车辘辘困风埃。高歌随铁板，挟策向金台。",
      "白酒新亭家国泪，繁忧何地堪埋。援琴无限广陵哀。屋梁惊落月，秋雨冷莓苔。"
    ]
  },
  {
    "id": "adcfe4dbe854195d1368c914caa905ae",
    "title": "临江仙",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "结客少年裘马盛，唾珠椽笔纵横。柳边花底静闻莺。举杯天共醉，把剑月同行。",
      "一病文园成永逝，解兰空恨尘缨。三千里外夜魂青。传家留一砚，谁与问玄亭。"
    ]
  },
  {
    "id": "adcfe4dbe854195d1368c914f39e1461",
    "title": "临江仙",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "策马芦沟茸帽侧，惊沙朔雪匆匆。归来社燕又相逢。一廛高隐地，三径旧家风。",
      "乔木久悲霜后影，清谈惟共阿戎。园林人去认残红。忍忘三步约，鸡酒拜桥公。"
    ]
  },
  {
    "id": "adcfe4dbe854195d5c9c77f598722b24",
    "title": "渡江云",
    "authorName": "王易",
    "authorId": "adcfe4dbe854195dd1457b72d1457b72",
    "dynasty": "清",
    "content": [
      "南楼惊去雁，晚英院落，暗籁起前轩。画屏茶梦绕，照泪单衾，点滴到孤弦。沧波旧约，荡海色、难觅成连。风乍回、鞠通寒语，更唤楚魂酸。",
      "年年，西堂春误，秀水秋荒，指天涯碧断。空自携、雍门残感，谁报重泉。从今怕弄清商曲，任短歌、留谱花前。霜路稳、催愁曙角休传。"
    ]
  },
  {
    "id": "adcfe4dbe8718d20766b437873f66de3",
    "title": "十六字令",
    "authorName": "朱文娟",
    "authorId": "adcfe4dbe8718d20d1457b72d1457b72",
    "dynasty": "清",
    "content": [
      "箫。凤去秦楼不易招。湘江竹，残泪未曾消。"
    ]
  },
  {
    "id": "adcfe4dbe8aa7cc4d0f3f9ad6ddc12ae",
    "title": "浣溪沙·杨花",
    "authorName": "顾树芬",
    "authorId": "adcfe4dbe8aa7cc4d1457b72d1457b72",
    "dynasty": "清",
    "content": [
      "昨夜东风透露台。无端柳絮遍苍苔。一春心事又成灰。",
      "无力自随流水去，有情还伴落花来。天涯游子几时回。"
    ]
  },
  {
    "id": "adcfe4dbe8aa7cc4a8b63cd38875355b",
    "title": "水调歌头·南村",
    "authorName": "顾树芬",
    "authorId": "adcfe4dbe8aa7cc4d1457b72d1457b72",
    "dynasty": "清",
    "content": [
      "三万六千日，人世几完全。一年记取佳日，领略在春前。纵有风风雨雨，须忆莺莺燕燕，香糁百花鲜。常笑乾坤窄，荆布觉宽然。",
      "山之角，水之尾，尽幽妍。野塘村坞，往来飞鸟白云边。偶见青蓑绿笠，较量种麻插稻，此际即神仙。今日又明日，富贵总由天。"
    ]
  },
  {
    "id": "adcfe4dbe91641bd9b649075d88c06a3",
    "title": "误佳期·闺怨",
    "authorName": "汪懋麟",
    "authorId": "adcfe4dbe91641bd84f0f204ae614c55",
    "dynasty": "清",
    "appreciation": "这首词写思妇春寒独宿无聊，对爱人又想又恨的情态。首句点出春天乍暖还寒的气候特点，但主要是对思妇孤独冷清心境的烘托。爱人负约不来，使她望眼欲穿，百无聊赖。俯看庭中梅花已经开遍，可是春归人未归，心情自然很坏。凄凄凉凉的她只能抱影独眠，辗转反侧，无法安睡。她翻过身来，见灯花结蕊，是个好兆头；她自然地联想到爱人就将归家。当然，“背看灯花落”也可以解释成为夜深了，灯花已落，说明她悠思之长。说“背看”，是因为她是面朝里睡的，背着烛光。她想象着爱人归来后恩爱亲眤的情景；他对自己奉承安抚，自己则佯怒薄嗔，又爱又恨，又怨又喜；这就活脱脱地画出了小夫妻俩久别重逢的旖旎风情。全词刻画思妇心理，入木三分。",
    "content": [
      "寒气暗侵帘幕，孤负芳春小约。庭梅开遍不归来，直恁心情恶。",
      "独抱影儿眠，背看灯花落。待他重与画眉时，细数郎轻薄。"
    ],
    "annotation": [
      "直：竟然。恁：这样，如此。",
      "画眉：汉代张敞曾为妻画眉，后因用为夫妻恩爱的典故。"
    ]
  },
  {
    "id": "adcfe4dbf57212c94d547c886a6ee6de",
    "title": "沁园春·恨",
    "authorName": "郑板桥",
    "authorId": "adcfe4dbe95ee743b59a51a38698ff92",
    "dynasty": "清",
    "appreciation": "上片“花亦无知，月亦无聊，酒亦无灵”。是说花也不知道人之恨事，月也不能助人解除心中郁闷，就连平时能消愁解恨的酒也不灵了。\n接下来“把夭桃斫断，煞他风景；鹦哥煮熟，佐我杯羹。焚砚烧书，椎琴裂画，毁尽文章抹尽名。”。连夭桃这般艳丽的春花也要砍断，鹦哥这样可爱的灵鸟也要煮熟了下酒吃，砚书琴画文章都要统统毁掉，一切虚名也都不要了。古人常以“焚琴煮鹤”来形容煞风景，这里更是大大逾越，几乎所有美好和值得怀念的东西，都成了发泄的对象，以解心中之痛。艺术张力之强达到极至。\n“荥阳郑，有慕歌家世，乞食风情。”唐代传奇小说《李娃传》写荥阳郑生本宦家子，与妓女李娃恋爱，金钱被老鸨设计掏空，靠帮人唱丧歌糊口。（原来这行业古已有之，现在公墓里那些帮人唱丧歌的算不得开拓创新哦，呵呵~~）后又沦为乞丐。李娃不忘旧情，予以搭救，助其中科举，得显宦。而郑板桥在《道情十首》小序中也曾提到：“我先世元和公公（荥阳生）流落人间，教歌度曲。”此三句颇不将封建礼法放在眼里，公然宣示：我荥阳郑家原本就有慕歌家世，乞食风情，不靠做官，只靠教歌度曲，乞食与人，也能自自在在地活下来。不羁之情，跃然句中。\n下片“单寒骨相难更。笑席帽青衫太瘦生”。旧时认为人的骨相可以决定人的贵贱穷达，如方头大耳为福相，反之为薄相。席帽是以藤席为骨架的帽子。“青衫”为当时低级官员或一般文人所穿之服装。这里的表露出：自己天生的单寒骨相没法改变，头戴席帽，身着青衫的瘦弱寒酸相为人所笑。\n“看蓬门秋草，年年破巷；疏窗细雨，夜夜孤灯。”长期居住于破巷之中，住处蓬门秋草，窗户不严挡不住风雨，夜夜伴随孤灯度过。在描述简陋的居住环境的同时，也反映了词人的心态，包含着恨世道不公的意味。\n“难道天公，还钳恨口，不许长吁一两声？”境况都已经这样了，难道老天爷还要封住词人之口，连叹气都不允许吗？\n“癫狂甚？取乌丝百幅，细写凄清。”乌丝：即乌丝栏，一种有格线的绢素或纸笺。词人性格直率，癫狂得很，心有不平，岂能不鸣？于是取出乌丝栏百幅，细细写出心中凄清之恨。",
    "content": [
      "花亦无知，月亦无聊，酒亦无灵。把夭桃斫断，煞他风景；鹦哥煮熟，佐我杯羹。焚砚烧书，椎琴裂画，毁尽文章抹尽名。荥阳郑，有慕歌家世，乞食风情。",
      "单寒骨相难更，笑席帽青衫太瘦生。看蓬门秋草，年年破巷，疏窗细雨，夜夜孤灯。难道天公，还箝恨口，不许长吁一两声？癫狂甚，取乌丝百幅，细写凄清。"
    ],
    "intro": "这首《沁园春》写得看似放荡不羁，其实遵守格律甚严。起首三句为连绵体，同字排比，既注重了词的形式美，更增强了词意表达力。上片第四句起和下片第三句起，句式平仄以及词意结构相同，形式严谨，颇具美感，被很多人作为填词的范本。",
    "annotation": [
      "夭桃：茂盛的桃树。斫：砍。煞：同“杀”，减损。",
      "椎：捶。",
      "郑板桥自称“荥阳郑”，以表对封建礼法的蔑视。“荥阳郑”指郑元和的故事。荥阳为郑氏郡望，相传郑元和即荥阳人，流落长安，唱莲花落乞食于市，妓女李亚仙拯救他于困顿之中，后来郑元和做了大官，李亚仙亦封国夫人。唐白行简《李娃传》即叙其事。郑板桥对这个风流韵事，然而近于子虚乌有的元祖十分敬佩，在作品中曾三次提到他。",
      "骨相：指人的骨骼相貌。旧谓骨相好坏，注定人一生的命运。席帽青衫：明清科举时儒生或秀才的服装。太瘦生：即太瘦。生，语助词。",
      "蓬门、破巷：贫者所居。",
      "箝：通“钳”，钳制。",
      "乌丝：全称乌丝栏，一种专供书写用，带黑格的绢素或纸张。"
    ]
  },
  {
    "id": "adcfe4dbf57212c983cfc9c288d2bbba",
    "title": "竹枝词",
    "authorName": "郑板桥",
    "authorId": "adcfe4dbe95ee743b59a51a38698ff92",
    "dynasty": "清",
    "content": [
      "几家活计卖青山，石块堆来锦绣斑。薄暮回车人半醉，乱雅声里唱歌还。"
    ]
  },
  {
    "id": "adcfe4dbf57212c983cfc9c2ee3fbb21",
    "title": "竹枝词",
    "authorName": "郑板桥",
    "authorId": "adcfe4dbe95ee743b59a51a38698ff92",
    "dynasty": "清",
    "content": [
      "水流曲曲树重重，树里春山一两峰。茅屋深藏人不见，数声鸡犬夕阳中。"
    ]
  },
  {
    "id": "adcfe4dbf57212c9b6d0ff713a78ba4e",
    "title": "念奴娇·方景两先生庙",
    "authorName": "郑板桥",
    "authorId": "adcfe4dbe95ee743b59a51a38698ff92",
    "dynasty": "清",
    "content": [
      "乾坤欹侧，藉豪英几辈，半空撑住。千古龙逢源不死，七窍比干肺腑。竹杖麻衣，朱袍白刃，朴拙为艰苦。信心而出，自家不解何故。",
      "也知稷契皋夔，闳颠散适，岳降维申甫。彼自承平吾破裂，题目原非一路。十族全诛，皮囊万段，魂魄雄而武。世间鼠辈，如何妆得老虎！"
    ]
  },
  {
    "id": "adcfe4dbe95ee743e035104e0532b2a5",
    "title": "念奴娇·长干里",
    "authorName": "郑燮",
    "authorId": "adcfe4dbe95ee743b59a51a38698ff92",
    "dynasty": "清",
    "content": [
      "逶迤曲巷，在春城斜角，绿杨荫里。赭白青黄墙砌石，门映碧溪流水。细雨饧箫，斜阳牧笛，一径穿桃李。风吹花落，落花风又吹起。",
      "更兼处处缫车，家家社燕，江介风光美。四月樱桃红满市，雪片鲥鱼刀。淮水秋清，钟山暮紫，老马耕闲地。一丘一壑，吾将终老于此。"
    ]
  },
  {
    "id": "adcfe4dbf57212c913912308d64f2fb8",
    "title": "念奴娇·台城",
    "authorName": "郑板桥",
    "authorId": "adcfe4dbe95ee743b59a51a38698ff92",
    "dynasty": "清",
    "content": [
      "秋之为气，正一番风雨，一番萧瑟。落日鸡鸣山下路，为问台城旧迹。老蔓藏蛇，幽花贱血，坏堞零烟碧。有人牧马，城头吹起觱篥。",
      "当初面代牺牲，食惟菜果，恪守沙门律。何事饿来翻掘鼠，雀卵攀巢而吸？再曰荷荷，跏趺竟逝，得亦何妨失？酸心硬语，英雄泪在胸臆。"
    ]
  },
  {
    "id": "adcfe4dbf57212c95ee8ef6d281b71d5",
    "title": "念奴娇·石头城",
    "authorName": "郑板桥",
    "authorId": "adcfe4dbe95ee743b59a51a38698ff92",
    "dynasty": "清",
    "content": [
      "悬岩千尺，借欧刀吴斧，削成城郭。千里金城回不尽，万里洪涛喷薄。王浚楼船，旌麾直指，风利何曾泊。船头列炬，等闲烧断铁索。",
      "而今春去秋来，一江烟雨，万点征鸿掠。叫尽六朝兴废事，叫断孝陵殿阁。山色苍凉，江流悍急，潮打空城脚。数声渔笛，芦花风起作作。"
    ]
  },
  {
    "id": "adcfe4dbf57212c9d5cd2e8074762b95",
    "title": "念奴娇·劳劳亭",
    "authorName": "郑板桥",
    "authorId": "adcfe4dbe95ee743b59a51a38698ff92",
    "dynasty": "清",
    "content": [
      "劳劳亭畔，被西风一吹，逼成衰柳。如线如丝无限恨，和风和烟。江上征帆，尊前别泪，眼底多情友。寸言不尽，斜阳脉脉凄瘦。",
      "半生图利图名，闲中细算，十件常输九。跳尽胡孙妆尽戏，总被他家哄诱。马上旌笳，街头乞叫，一样归乌有。达将何乐？穷更不如株守。"
    ]
  },
  {
    "id": "adcfe4dbf57212c9483b3a2634605c9b",
    "title": "念奴娇·孝陵",
    "authorName": "郑板桥",
    "authorId": "adcfe4dbe95ee743b59a51a38698ff92",
    "dynasty": "清",
    "content": [
      "东南王气，扫偏安旧习，江山整肃。老桧苍松盘寝殿，夜夜蛟龙来宿。翁仲衣冠，狮麟头角，静锁苔痕绿。斜阳断碣，几人系马而读。",
      "闻说物换星移，神山风雨，夜半幽灵哭。不记当年开国日，元主泥人泪簇。蛋壳乾坤，丸泥世界，疾卷如风烛残。老僧山畔，烹泉只取一掬。"
    ]
  },
  {
    "id": "adcfe4dbf57212c9d740998a1ffbd5c3",
    "title": "念奴娇·宏光",
    "authorName": "郑板桥",
    "authorId": "adcfe4dbe95ee743b59a51a38698ff92",
    "dynasty": "清",
    "content": [
      "宏光建国，是金莲玉树，后来狂客。草木山川何限痛，只解征歌选色。燕子衔笺，春灯说谜，夜短嫌天窄。海云分付，五更拦住红日。",
      "更兼马阮当朝，高刘作镇，犬豕包巾帻。卖尽江山犹恨少，只得东南半壁。国事兴亡，人家成败，运数谁逃得？太平隆万，此曹久已生出。"
    ]
  },
  {
    "id": "adcfe4dbf57212c99ae39f3b0c540589",
    "title": "念奴娇·周瑜宅",
    "authorName": "郑板桥",
    "authorId": "adcfe4dbe95ee743b59a51a38698ff92",
    "dynasty": "清",
    "content": [
      "周郎年少，正雄姿历落，江东人杰。八十万军飞一炬，风卷滩前黄叶。楼舻云崩，旌旗电扫，熛射江流血。咸阳三月，火光无此横绝。",
      "想他豪竹哀丝，回头顾曲，虎帐谈兵歇。公瑾伯符天挺秀，中道君臣惜别。吴蜀交疏，炎刘鼎沸，老魅成奸黠。至今遗恨，秦淮夜夜幽咽。"
    ],
    "translation": "周瑜正年轻，雄姿英发，是江东出类拔萃的人才。曹操八十万大军被周瑜的火攻之计一举烧光。曹军为火攻所败，战船被焚，旌旗一空，死尸逐波，血染江水。项羽焚烧秦咸阳宫殿，也赶不上这次火势凶猛。周瑜在军帐中听着音乐就指挥了这场战争。周瑜和孙策都天资挺秀，可惜在中年君臣就惜别了。赤壁战后，吴、蜀因争夺荆州连年攻战，加之东汉政权极度动荡不稳，因使曹操“挟天子以令诸侯”之计得以成功。周瑜死后，吴国终于灭亡，秦淮流水发出幽咽之声，宛如周郎叹恨不已。",
    "intro": "这首词歌颂了雄姿英发的周瑜在赤壁之战中的巨大作用。上阕写赤壁之战，下阕深为周瑜没有最后成就东吴帝业而惋惜。此词具有苏东坡“大江东去”般的雄伟、豪放，词作简洁明快，语言通俗浅显，在平易自然的话语中渗透着发人深省的人生哲理。",
    "annotation": [
      "周郎年少：《三国志·周瑜传》载，建安三年孙策授瑜建威中郎将，“瑜时年二十四，吴中皆呼为周郎”。建安十三年破操军时他才三十四岁。",
      "历落：清矫拔俗的样子。",
      "江东：长江以东，指东吴。",
      "风卷滩前黄叶：形容火势凶猛。赤壁之战时曹操南征大军号称八十万，船舰泊于长江北岸赤壁之下，周瑜部将黄盖献火攻之计，遂烧操战船并延烧岸上营垒，操军败退。",
      "楼橹：古时作战供侦察、防守和攻城用的木制高台，这里指曹军的战船。",
      "熛（biāo）：迸飞的火焰。《史记·项羽本纪》：“项羽……烧秦宫室，火三月不灭。”",
      "横绝：这里形容火势凶猛。",
      "豪竹哀丝：指管絃乐器。",
      "顾曲：《周瑜传》载：“瑜少精意于音乐，虽三爵之后，其有阙误，瑜必知之，知之必顾。故时人谣曰：曲有误，周郎顾。”",
      "虎帐：军中帅帐陈虎皮，故云。",
      "中道：中年。公瑾，周瑜字。伯符，孙策字。策，长沙太守孙坚之子，权兄。坚死后，孙策割据江东吴、会稽等五郡，封吴侯。孙策与周瑜是生死之交。建安五年，策死，年仅二十六岁，故云“中道惜别”。",
      "交疏：关系疏远。",
      "炎刘：汉，刘姓，以火德王，故称。",
      "老魅：指曹操。",
      "“至今遗恨，秦淮夜夜幽咽”句：周瑜临终前与孙权书：“修短命矣，诚不足惜，但恨微志未展，不复奉教命耳。”"
    ]
  },
  {
    "id": "adcfe4dbf57212c9345c4b260188b2cb",
    "title": "念奴娇·桃叶渡",
    "authorName": "郑板桥",
    "authorId": "adcfe4dbe95ee743b59a51a38698ff92",
    "dynasty": "清",
    "content": [
      "桥低红板，正秦淮水长，绿杨飘撇。管领春风陪舞燕，带露含凄惜别。烟软梨花，雨娇寒食，芳草催时节。画船箫鼓，歌声缭绕空阔。",
      "究竟桃叶桃根，古今岂少，色艺称双绝？一缕红丝偏系左，闺阁几多埋没。假使夷光，苎萝终老，谁道倾城哲？王郎一曲，千秋艳说江楫。"
    ]
  },
  {
    "id": "adcfe4dbf57212c95a09bf2e43b65fd8",
    "title": "念奴娇·胭脂井",
    "authorName": "郑板桥",
    "authorId": "adcfe4dbe95ee743b59a51a38698ff92",
    "dynasty": "清",
    "content": [
      "辘辘转转，把繁华旧梦，转归何处？只有青山围故国，黄叶西风菜圃。拾橡瑶阶，打鱼宫沼，薄暮人归去。铜瓶百丈，哀音历历如诉。",
      "过江咫尺迷楼，宇文化及，便是韩擒虎。井底胭脂联臂出，问尔萧娘何处？清夜游词，后庭花曲，唱彻江关女。词场本色，帝王家数然否？"
    ]
  },
  {
    "id": "adcfe4dbf57212c9d6453bc00bbfe61c",
    "title": "念奴娇·莫愁湖",
    "authorName": "郑板桥",
    "authorId": "adcfe4dbe95ee743b59a51a38698ff92",
    "dynasty": "清",
    "content": [
      "鸳鸯二字，是红闺佳话，然乎否否？多少英雄儿女态，酿出祸胎冤薮。前殿金莲，后庭玉树，风雨催残骤。卢家何幸，一歌一曲长久！",
      "即今湖柳如烟，湖云似梦，湖浪浓于酒。山下藤萝飘翠带，隔水残霞舞袖。桃叶身微，莫愁家小，翻借词人口。风流何罪？无荣无辱无咎。"
    ]
  },
  {
    "id": "adcfe4dbf57212c97789033a128a588b",
    "title": "念奴娇·高座寺",
    "authorName": "郑板桥",
    "authorId": "adcfe4dbe95ee743b59a51a38698ff92",
    "dynasty": "清",
    "content": [
      "暮云明灭，望破楼隐隐，卧钟残院。院外青山千万叠，阶下流泉清浅。鸦噪松廊，鼠翻经匣，僧与孤云远。空梁蛇脱，旧巢无复归燕。",
      "可怜六代兴亡，生公宝志，绝不关恩怨。手种菩提心剑戟，先堕释迦轮转。青史讥弹，传灯笑柄，枉作骑墙汉。恒沙无量，人间劫数自短。"
    ]
  },
  {
    "id": "adcfe4dbf57212c953880d199b025151",
    "title": "满江红·思家",
    "authorName": "郑板桥",
    "authorId": "adcfe4dbe95ee743b59a51a38698ff92",
    "dynasty": "清",
    "appreciation": "此词抒写了对扬州的怀念，也透露了对仕宦生活的厌倦。上片着意描写扬州的风景名胜，令人神往。下片抒写对重返扬州的生活展望。全词平易浅近而内涵丰富，感情真挚，颇具特色。\n口语化而又典雅的文字的塑造，往往需要一定的雅醉。这样，在醒醉之中方能一吐快绪。性情自然而生，笔下文字在情感的催促下静静流露。《满江红·思家》读起来让人感觉十分亲切和畅快。\n“我梦扬州，便想到扬州梦我”，人世终究没有将我忘怀，如此眷恋于我，此时感知自己是如此的重要。在劳累之余，似乎不仅眼睛一热，要哭一下鼻子的。冷漠的社会，该对自己敞开心扉。过好自己的生活是很重要的。不管金窝银窝，还是最喜自己的草窝。只要自己生活得开心，过个自由自在的生活，便不去追逐那些轻浮的感觉，为俗事所累。",
    "content": [
      "我梦扬州，便想到扬州梦我。第一是隋堤绿柳，不堪烟锁。潮打三更瓜步月，雨荒十里红桥火。更红鲜冷淡不成圆，樱桃颗。",
      "何日向，江村躲；何日上，江楼卧。有诗人某某，酒人个个。花径不无新点缀，沙鸥颇有闲功课。将白头供作折腰人，将毋左。"
    ],
    "translation": "我思念故乡扬州，就觉得扬州也在呼唤着我。首先入梦的是隋堤上杨柳，娇嫩得经不起雨蒙雾锁。那瓜步山下，夜半江潮拍打着岸边；似乎也拍打着倒映在江中的月亮。细雨洒满十里扬州路，灯光耀然醒目，映衬着如虹跨涧的红桥胜似火。更有那尚待成熟的樱桃晶莹红润，都无不令人魂系梦牵。\n什么时候才能回到故乡扬州，以归隐江村，频卧江楼？与诗朋吟和，同酒友对酌。在自家花园里时时点缀新鲜花草。如同沙鸥一样能自由自在生活。白头老人还为五斗米去屈身弯腰？岂不违背了自己的志趣！ ",
    "annotation": [
      "家：这里指扬州。",
      "瓜步：瓜步山。在江苏省六合东南，南临大江。瓜步月就是瓜步这个地方上面的月亮。",
      "红桥：在扬州城西北二里，是扬州游览胜地。",
      "“将白”二句：是说以白发苍苍的自己，做一个没有出息的人，这将不是不合适的计划吧。折腰人：此处是作者自谦，也是愤激之反语。左：左计，不适当的策划。"
    ]
  },
  {
    "id": "adcfe4dbf57212c9f899a7f5f2128b80",
    "title": "踏莎行·无题",
    "authorName": "郑板桥",
    "authorId": "adcfe4dbe95ee743b59a51a38698ff92",
    "dynasty": "清",
    "content": [
      "中表姻亲，诗文情愫，十年幼小娇相护。不须燕子引人行，画堂到得重重户。",
      "颠倒思量，朦胧劫数，藕丝不断莲心苦。分明一见怕销魂，却愁不到销魂处。"
    ]
  },
  {
    "id": "adcfe4dbe97a05859e73f65fa2ec6ac9",
    "title": "风入松·读集中吴门小怀女史咏谢琴",
    "authorName": "徐茝",
    "authorId": "adcfe4dbe97a0585d1457b72d1457b72",
    "dynasty": "清",
    "content": [
      "断纹呵护土花间。留与后人弹。锦囊共贮先存敬，待焚香、谁敢轻看。传出忠肝义胆，胜闻流水高山。",
      "逋臣含泪望天关。坐鼓几曾闲。物经兵火消磨尽，只良才、千载依然。当有冰霜劲节，凄清声在鸣弦。"
    ]
  },
  {
    "id": "adcfe4dbe99b931d0e2ad19f3c7dd247",
    "title": "云仙引",
    "authorName": "施掌珠",
    "authorId": "adcfe4dbe99b931dd1457b72d1457b72",
    "dynasty": "清",
    "content": [
      "纱幔风凄，妆楼月惨，重来问字销魂。缘底事，遽归真。千呼万呼无语，画里风姿俨若存。弱女啼红，娇儿衣白，触目酸辛。",
      "难堪奉倩伤神。叹失却、芦帘对咏人。收拾芸编，表扬藻采，细勒贞珉。自愧疏才，春风曾坐，何物能将寸意申。数卷金经，浣薇自写，联答师恩。"
    ]
  },
  {
    "id": "adcfe4dbe9ea52fdf4c7a9f10455c83b",
    "title": "踏莎行·题兰花帧子",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "细叶摇春，疏花弄影。一枝曾记簪云鬓。如何憔悴画中看，红心也是恹恹病。",
      "墨散苍烟，水分青晕。杜娘踪迹凭谁问。暗香吹遍不逢人，湘阴月上秋魂吟。"
    ]
  },
  {
    "id": "adcfe4dbe9ea52fd8175f6da39b77bcc",
    "title": "长命女·病起",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "斜日后。独倚西栏痴望久。风冷罗衫袖。",
      "小园蝉声凄咽，暮霭低笼衰柳。春去秋来还似旧。只是人消瘦。"
    ]
  },
  {
    "id": "adcfe4dbe9ea52fd92e2f8298d841696",
    "title": "长相思·和秋玉病中",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "黯销魂。又黄昏。一阵西风一雁声。谁家秋思深。",
      "背银灯。掩啼痕。药灶飘香病骨轻。晚风愁不胜。"
    ]
  },
  {
    "id": "adcfe4dbe9ea52fd995331ccb56690b9",
    "title": "卜算子慢·寄许淑慧",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "风吹败叶，冷翠乱烟，脉脉素云天暮。闷倚阑干，难遣别时心绪。记花前、携手当年路。剩岑寂、深苔曲径，怕寻旧日游处。",
      "秉烛情何许。叹锦箧空留，断肠诗句。待展云笺，独自懒吟愁赋。向孤灯、憔悴浑无语。听院外、声声蟋蟀，伴离人清苦。"
    ]
  },
  {
    "id": "adcfe4dbe9ea52fd4502e087ae358383",
    "title": "谒金门·忆大姊",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "雨初歇。绕树啼鸟声咽。寂寂窗棂寒怯怯。西风吹坠叶。",
      "又是暮秋时节。难遣别情凄切。倚槛低眉肠似结。闲阶空剩月。"
    ]
  },
  {
    "id": "adcfe4dbe9ea52fd5f50cd4114ee1096",
    "title": "清平乐·寄素姊",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "秋声帘底。独自银屏倚。正是病中新睡起。一点孤灯如水。",
      "小园败叶飞黄。篆烟深锁兰房。梦里香闺依旧，觉来无限思量。"
    ]
  },
  {
    "id": "adcfe4dbe9ea52fd9d2a022399e7d452",
    "title": "菩萨蛮·过琴清轩留呈智珠夫人",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "空帘斜日蛛丝满。鸭炉烟冷香痕断。何处问归期。听风听雨时。",
      "愁和天共远。离恨难消遣。尘梦到长安。马嘶秋塞寒。"
    ]
  },
  {
    "id": "adcfe4dbe9ea52fd735194e8b9ff3821",
    "title": "菩萨蛮·栀子花",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "一枝斜倚阑干外。素纱衫子嫣然态。粉泪湿香罗。空阶凉月多。",
      "秋魂谁唤起。憔悴西风里。冷艳红褪香。有人愁晚妆。"
    ]
  },
  {
    "id": "adcfe4dbe9ea52fdb714f29223713620",
    "title": "菩萨蛮·和秋玉",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "疏疏衰柳蝉声咽。晚风吹坠梧桐叶。凉月照深闺，孤灯秋梦回。",
      "迢迢清漏永。依旧恹恹病。幽恨杳难寻，倚栏空断魂。"
    ]
  },
  {
    "id": "adcfe4dbe9ea52fd0aab2eb167b2e3fd",
    "title": "解连环·秋暮过故园见衰柳感作",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "塞鸿催晚。把绿窗午睡，被它轻唤。悄步来、三径全荒，剩衰柳丝丝，对人凄黯。织恨梭愁，绊不住、斜阳一线。听西风更紧，薄暮栖乌，早又啼遍。",
      "年时早霜尚浅。怎近来阅世，已无青眼。记去春、绿到江南，送画舸香车，系情何限。今古荣枯，更消得、几回歌叹。算只有、昏烟无恙，凄然梦断。"
    ]
  },
  {
    "id": "adcfe4dbe9ea52fd5bcf9d11366aa991",
    "title": "琐窗寒·寄定生夫人",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "闲倚妆台，病怀憔悴，含愁几度。再消疑处，不是那时眉妩。但恹恹、独自香闺，凄凉梦里前游误。向晚来深院，一钩新月，添人离绪。秋暮。",
      "西园路。剩落叶萧萧，暗虫低诉。银笺金缕，难写断肠诗句。念匆匆、似水年华，催教别恨深何许。掩纱窗、清漏沉沉，剪灯无半语。"
    ]
  },
  {
    "id": "adcfe4dbe9ea52fdec370b97e5632afc",
    "title": "解连环·寄秋玉",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "晚晴帘底。照幽花瘦影，月痕初霁。坠空阶、几叶梧桐，正绣幕低垂，霜风渐起。暮景凄凉，又独自、阑干暗倚。对孤灯小阁，闷掩银屏，病思憔悴。",
      "年时俊游谁记。念画楼深处，岑寂罗绮。叹如今、咫尺天涯，便锦字题成，更无人寄。离绪依依，怕一寸、柔肠难系。忍重问、新愁旧恨，近来消未。"
    ]
  },
  {
    "id": "adcfe4dbe9ea52fdb139ad8941611cc6",
    "title": "百字令寄怀秋玉兼柬定生夫人",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "阑干乍倚，见空阶、一片落红零乱。应是与伊，分别后、渐渐吟踪疏懒。减尽游情，题残恨句，整日柔肠断。征鸿又去，有谁能寄幽怨。",
      "堪叹迢递归期，凄迷烟月，还照深深院。小立花阴，痴望久、泪眼看春春晚。九十韶华，匆匆过了，依旧愁难遣。甚时携手，西堂同醉金盏。"
    ]
  },
  {
    "id": "adcfe4dbe9ea52fdd75ecec526fb64b1",
    "title": "飞雪满群山岁暮寄怀大姊",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "爆竹街头，笙箫邻里，听来又是春回。光阴似箭，岁华将晚，那更佳节频催。记西堂夜饮，奈迢递、当时翠帷。十年诗酒，多少俊游，转眼尽伤悲。",
      "算只有、纱窗新月影，愔愔还照，岑寂香闺。无聊独坐，翻书自遣，应压笑语传杯。但愁肠似结，人憔悴、怀抱都非。双眉蹙损，相思夜夜春梦归。"
    ]
  },
  {
    "id": "adcfe4dbe9ea52fd9f1c37861a650052",
    "title": "齐天乐·秋蛩",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "寒星碎影蕉窗底，西风几回吹到。碧焰愔愔，墙阴露冷，秋色重来池沼。年华渐老。记醉扑花间，轻罗扇小。那日游情，如今独自甚怀抱。",
      "伤心更怜腐草。荒园残月里，谁伴凄悄。画阁无人，纱笼向晚，岑寂珠帘频绕。离愁多少。怕隋苑烟消，锦城秋早。孤照凄凉，一生难到晓。"
    ]
  },
  {
    "id": "adcfe4dbe9ea52fd813a6d6047ac43de",
    "title": "菩萨蛮·题大竹兄团扇蓉桂",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "红潮半落芳溪浅。画阑丛树天香晚。双影翠痕低。江南秋信迟。",
      "采香人渐老。锦箧西风早。花事几回新。越样尘暗生。"
    ]
  },
  {
    "id": "adcfe4dbe9ea52fd6b7d46542e686b9e",
    "title": "思归乐",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "绿柳檐前双燕舞。云脉脉、黄昏疏雨。九十春光须记取。早又是、落梅无数。",
      "一片苔痕迷旧路。叹难见、那时游处。曲房深闭听杜宇。□韶华、可怜催去。"
    ]
  },
  {
    "id": "adcfe4dbe9ea52fd1f5fbdd58f44a0ac",
    "title": "子夜白秋海棠",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "幽芳着雨含娇立。恹恹愁带黄昏色。银烛照香罗。盈盈珠泪多。",
      "娉婷清瘦影。淡月秋魂冷。憔悴怨西风。断肠踪迹空。"
    ]
  },
  {
    "id": "adcfe4dbe9ea52fd50b9fee144d54a21",
    "title": "梅子黄时雨寄许定生夫人",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "春晚苔深，怎幽径难寻，那日妆阁。但破屋依然，闲了帘幕。曾记栏杆同倚处，满阶尽是花飘泊。斜阳薄。别恨迢迢，往事如昨。离索。",
      "扁舟晓角。伤心千万里，何处栖托。料岑寂兰闺，孤灯泪落。付与琴声情更切，最愁人月明风恶。烟波作。梦被柳绵迷却。"
    ]
  },
  {
    "id": "adcfe4dbe9ea52fd04906248e99ce93b",
    "title": "菩萨蛮·答秋玉",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "轻云冉冉天将暮。西风如水侵朱户。败叶坠新黄。归鸦栖夕阳。",
      "纱窗秋半掩。离恨难消遣。独自倚阑干。恹恹病骨寒。"
    ]
  },
  {
    "id": "adcfe4dbe9ea52fdab88d1112d8a4c16",
    "title": "东风第一枝·白桃花",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "细雨梳春，晴云抹晓，武陵一夜花遍。吹开几叠冰绡，独自临溪洗艳。烟清雾白，似淡月、梨花庭院。记玉锄、和露曾栽，怎谪人间重见。",
      "沉宿醉、银屏低掩。锁旧恨、粉痕愁颤。自伤误嫁东风，却把红尘久厌。凌波人杳，更莫问、春潭深浅。应黯然、卸尽铅华，素云凄断。"
    ]
  },
  {
    "id": "adcfe4dbe9ea52fdee9d7850d64e25ee",
    "title": "玉蝴蝶·梨花",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "一片粉痕初吐，摇烟弄雪，掩映银屏。洗净红妆，素蕊和露盈盈。似飞琼、霓裳乍换，傍玉楼、无限娉婷。念曾经、旧家寒食，门掩轻阴。关情。",
      "溶溶院落，沉沉淡月，几度消凝。转眼东风，一枝带雨又残春。谩记省、珠房梦醒，倚新愁、芳泪纷纷。向黄昏。长笛凄凉，吹断香云。"
    ]
  },
  {
    "id": "adcfe4dbe9ea52fd5765948463971024",
    "title": "长相思",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "怕黄昏。又黄昏。花底盈盈月一痕。空阶烟草平。",
      "酒初醒。梦初醒。寂寞南园春色深。卷帘无限情。"
    ]
  },
  {
    "id": "adcfe4dbe9ea52fdfe7251b3aeb1fc89",
    "title": "清平乐·暮春",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "韶光迟暮。芳草西园路。懒去踏青寻伴侣。怕见飞花飞絮。",
      "东风帘影天涯。年时心事空嗟。只有春灯一点，背人犹照梨花。"
    ]
  },
  {
    "id": "adcfe4dbe9ea52fd0b61895218e44282",
    "title": "月下笛·送春柬秋玉",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "细雨催晴，残阳还在，柳阴深处。红衰绿减，争倩春幡遮护。流莺低诉韶华换，问此日、东风谁主。纵江南芳草，还生那省，踏青情绪。",
      "吹远。愁何许。奈不见春归，怎教春住。春词谁读。新声空忆金缕。断肠烟景分明在，更梦落、梨花一树。自冷淡，向银篝，怯伴帘栊薄暮。"
    ]
  },
  {
    "id": "adcfe4dbe9ea52fd9afb78089860de1f",
    "title": "一萼红·寄怀大姊",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "最凄迷。是小亭疏雨，岑寂送春归。香径残红，芳池暗绿，眼底离恨菲菲。更一片、江城新草，待东风、吹到天涯。闲煞南楼，湘帘卷处，燕子来时。",
      "别怨经年未遣，奈支离病骨，还又依依。万叠银笺，千行锦字，旧来怀抱都非。算几度、花时来往，忆西园、风影怕重题。纵有垂杨百尺，难系愁思。"
    ]
  },
  {
    "id": "adcfe4dbe9ea52fddeac69b81b429025",
    "title": "东风第一枝·题汪梦梧“庚岭探梅图”",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "淡雪初晴，东风乍暖，南枝消息先逗。分明驿使，传来芳信，悄吹吟袖。蛮烟瘴雨，催□过、黄昏时候。暗记省、醉月罗浮，梦里仙踪如旧。",
      "啼翠羽、珍禽还又。对镜影、缟衣人瘦。绿腰谩读新声，幽思渐消残酒。香韵依然，念索笑、疏林知否。料也应、吹笛空山，闲忆江城春昼。"
    ]
  },
  {
    "id": "adcfe4dbe9ea52fdc468a20519b861a3",
    "title": "清平乐·见大竹兄",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "韶华似箭。别恨难消遣。不道古人今又见。减却年来愁怨。",
      "哪堪聚首匆匆。天涯依旧萍踪。添了一番离绪，落花春水西东。"
    ]
  },
  {
    "id": "adcfe4dbe9ea52fd767c1752a8e975eb",
    "title": "清平乐·秋柳",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "黛眉初展。旧日东风院。绿映天涯春渐渐。曾惹深闺离怨。",
      "而今憔悴烟痕。堤边斜日蝉声。最是年年秋恨，阳关一曲销魂。"
    ]
  },
  {
    "id": "adcfe4dbe9ea52fdc257b3c9372c0a9d",
    "title": "蝶恋花·小素大嫂有湖上之约，赋此却寄。",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "梅雨初晴宜唤渡。波绿鳞鳞，画舫应无数。绮阁曲阑依旧否。烟云遥指平山路。",
      "万字桥边红萼露。地滑靴尖，莫向阴浓处。料峭轻寒知几许。东风不暖垂杨树。"
    ]
  },
  {
    "id": "adcfe4dbe9ea52fd8d5709611ba53ad4",
    "title": "凤凰台上忆吹箫·题小素大嫂“停琴伫月图”",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "素练明寒，香鬟雾湿，半庭辉接烟浮。忆云和音杳，凄绝仙俦。目断银河一抹，广寒远、旧□空留。更谁奏、高山流水，遗响千秋。",
      "徒愁。知音寂寂，自立尽桐阴，对影凝眸。念钧天梦隔，韶乐谁修。我亦蕊珠旧侣，伤共谪、恨并云流。云流处、人间天上，两地悠悠。"
    ]
  },
  {
    "id": "adcfe4dbe9ea52fd2eabdb0f3b57321c",
    "title": "忆秦娥",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "官阁处。垂云低接樱桃树。试花消息，酿来疏雨。",
      "去年曾记西园路。暗香漂泊愁春暮。廿番风信，从今又数。"
    ]
  },
  {
    "id": "adcfe4dbe9ea52fd57659484d50c9a15",
    "title": "长相思",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "朔风旋。扑湘帘。孤雁声声深夜天。灯残犹未眠。",
      "叹年年。恨难遣。愁似炉烟断复连。篆来心字牵。"
    ]
  },
  {
    "id": "adcfe4dbe9ea52fd4f36d30cdd479a20",
    "title": "解语花",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "梨云半亩，一榻茶烟，草色低迷庭户。隔墙杨柳，迎春绿、倦把花风细数。流莺谩语，怕转眼、天涯日暮。问韶华如此匆匆，怎不载愁去。回首旧游何处。",
      "裁红缕碧，断肠难□。年来踪迹，凭谁说、付与子规低诉。东风又紧。尘影暗、花落无主。更小雨、滴碎空阶，助我别情苦。"
    ]
  },
  {
    "id": "adcfe4dbe9ea52fdeed2d7917a08f19d",
    "title": "倦寻芳寄梅姊",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "又近春宵，层层冻解，梅香初吐。迅速光阴，试问韶华知否。曾记那回飞絮雪，依依相送空凝伫。任匆匆、天涯漂泊，此情谁诉。",
      "闭纱窗、重帘低下，懒听新声，六街箫鼓。病起支离，犹怯酸风侵户。欲向炉边思往事，香残灰冷离愁苦。叹何时、再约兰闺，剪灯共语。"
    ]
  },
  {
    "id": "adcfe4dbe9ea52fde173aa7a7602b00b",
    "title": "绮罗香·闻江上戒严，寄阶符夫子。",
    "authorName": "江瑛",
    "authorId": "adcfe4dbe9ea52fdd1457b72d1457b72",
    "dynasty": "清",
    "content": [
      "屯雾催寒，战云压暮，肠断悲秋时候。兵火匆匆，哭路几人饥走。才闭门、怕听笳呜，奈隔戍、遥传角奏。哀不尽、江北江南，孤鸿声咽朔风骤。",
      "故乡乔木似旧。念人间何世，劫灰飞又。触目惊心，多少营边衰柳。谩说是、鸟亦含愁，便篱菊、近来都瘦。更几处、篝火鸣狐，荒城白昼。"
    ]
  },
  {
    "id": "adcfe4dbea71c2007b7ed2fd54f4c7b7",
    "title": "玉连环题画梅楼图",
    "authorName": "汪菊孙",
    "authorId": "adcfe4dbea71c200d1457b72d1457b72",
    "dynasty": "清",
    "content": [
      "定是瑶台降也。者般潇洒。分明昨夜梦罗浮，自向窗前写。",
      "几曲阑干低亚。鸭炉香灺。侍儿休要触帘旌，看翠羽、双飞下。"
    ]
  },
  {
    "id": "adcfe4dbea71c2009ac5165bdd85ee4b",
    "title": "菩萨蛮·纳凉",
    "authorName": "汪菊孙",
    "authorId": "adcfe4dbea71c200d1457b72d1457b72",
    "dynasty": "清",
    "content": [
      "黄昏雨过流云急。寻凉闲凭雕栏立。呼婢卷帘看。池荷香未残。",
      "闲庭蝉罢唱。月照梧桐上。花外数流萤。晚风团扇轻。"
    ]
  },
  {
    "id": "adcfe4dbea71c2001e0400e9fcb4c0c6",
    "title": "柳梢青·春暮",
    "authorName": "汪菊孙",
    "authorId": "adcfe4dbea71c200d1457b72d1457b72",
    "dynasty": "清",
    "content": [
      "过了清明，轻寒轻暖，春剩些些。花褪莺慵，苔浓蝶懒，闲掩窗纱。",
      "梦醒宝鼎烟斜。又柳外，红摇暮霞。怨杀东风，一年春事，都付杨花。"
    ]
  },
  {
    "id": "adcfe4dbea71c200e1b20afaa6738799",
    "title": "洞仙歌·题南湖华隐楼图",
    "authorName": "汪菊孙",
    "authorId": "adcfe4dbea71c200d1457b72d1457b72",
    "dynasty": "清",
    "content": [
      "嫩寒三九，看玉梅微唾。记得徐娘旧庭宇。奈粉奁零落，香碗飘残，风乍紧，卷了半湖春去。",
      "翠楼人已渺，紫玉烟沉，暮雨朝云更何许。蜗蚀壁间题，邻笛悠扬，空惆怅、花前俊侣。剩几树、衰杨乱啼鸦，忍卷里重寻，相思千缕。"
    ]
  },
  {
    "id": "adcfe4dbea71c20036f09884c793ee42",
    "title": "金缕曲",
    "authorName": "汪菊孙",
    "authorId": "adcfe4dbea71c200d1457b72d1457b72",
    "dynasty": "清",
    "content": [
      "咏絮闺中秀。记三珠、高堂亲付，上头时候。双股珑璁寒灯里，常伴深宵刺绣。早共诩、秦徐嘉耦。闽峤滇池千万里，忽吠蓝风猛鲸鲵吼。重有恨，忍回首。",
      "飞蓬镜里容消瘦。怪无端、燕归何处，伤心如疚。仿佛梦魂寻亲去，坠向洲前曾否。叹笔砚疏来已久。一字吟成和一泪，想行行点点沾衣透。宝此卷，等琼玖。"
    ]
  },
  {
    "id": "adcfe4dbeaa6c3b61368c9144bde86f3",
    "title": "临江仙",
    "authorName": "浦梦珠",
    "authorId": "adcfe4dbeaa6c3b6d1457b72d1457b72",
    "dynasty": "清",
    "content": [
      "记得春闺初学绣，花棚高似身长。金针拈得费思量。不分花四角，何处到中央。",
      "碧绿青红亲手理，残绒唾上红窗。娇痴浑未识鸳鸯。怪他诸女伴，偏爱绣双双。"
    ]
  },
  {
    "id": "adcfe4dbeaa6c3b61368c914d28a9946",
    "title": "临江仙",
    "authorName": "浦梦珠",
    "authorId": "adcfe4dbeaa6c3b6d1457b72d1457b72",
    "dynasty": "清",
    "content": [
      "记得鬟丝初覆额，绿云低压眉齐。人夸心巧有灵犀。簸钱赢智姊，斗草胜兰姨。",
      "月影一庭邀小婢，迷藏闲捉楼西。往来花底影迷离。怕人闻响屧，刬袜上唐梯。"
    ]
  },
  {
    "id": "adcfe4dbeaa6c3b61368c914e1f0a583",
    "title": "临江仙",
    "authorName": "浦梦珠",
    "authorId": "adcfe4dbeaa6c3b6d1457b72d1457b72",
    "dynasty": "清",
    "content": [
      "记得水纹凉不动，一天云浸鱼鳞。画船欲上更梭巡。罗衣轻似叶，香借藕花熏。",
      "忽地白苹风起处，兰桡吹近湖滨。关心未肯采红菱。憎他丝宛转，生性解缠人。"
    ]
  },
  {
    "id": "adcfe4dbeaa6c3b61368c914ba4383d9",
    "title": "临江仙",
    "authorName": "浦梦珠",
    "authorId": "adcfe4dbeaa6c3b6d1457b72d1457b72",
    "dynasty": "清",
    "content": [
      "记得双星偷拜月，轻开槅子冰纹。沉沉深院寂无人。生憎风一阵，底揭藕丝裙。",
      "八尺藤床红玉枕，桃笙一线凉痕。忪惺梦破乍回身。鬓松谁替整，狼藉一窝云。"
    ]
  },
  {
    "id": "adcfe4dbeaa6c3b61368c91497aa6069",
    "title": "临江仙",
    "authorName": "浦梦珠",
    "authorId": "adcfe4dbeaa6c3b6d1457b72d1457b72",
    "dynasty": "清",
    "content": [
      "记得消魂桥畔路，无端细马驮归。蘼芜长遍旧红闺。缕金箱启处，尘满五铢衣。",
      "闻说犀帘红泪渍，檀奴瘦减腰围。红墙不隔燕双飞。怪伊难寄恨，只解啄芹泥。"
    ]
  },
  {
    "id": "adcfe4dbeaa6c3b61368c9145e685a33",
    "title": "临江仙",
    "authorName": "浦梦珠",
    "authorId": "adcfe4dbeaa6c3b6d1457b72d1457b72",
    "dynasty": "清",
    "content": [
      "记得伤春经病起，日长慵下妆楼。慧因悔向隔生修。草偏栽独活，花未折忘忧。",
      "一幅生绡窗下展，亲将小影双钩。画成未肯寄牵牛。只缘描不出，心上一痕秋。"
    ]
  },
  {
    "id": "adcfe4dbeaa6c3b65c55e39c39f533df",
    "title": "临江",
    "authorName": "浦梦珠",
    "authorId": "adcfe4dbeaa6c3b6d1457b72d1457b72",
    "dynasty": "清",
    "content": [
      "记得骊笄侵晓起，画眉初试螺丸。春痕淡淡上春山。乍惊新样窄，较似昨宵弯。",
      "一样敷来仙杏粉，难匀怪煞今番。传闻郎貌玉珊珊。妆成娇不起，偷向镜中看。"
    ]
  },
  {
    "id": "adcfe4dbeaa6c3b65c55e39c0ae93173",
    "title": "临江",
    "authorName": "浦梦珠",
    "authorId": "adcfe4dbeaa6c3b6d1457b72d1457b72",
    "dynasty": "清",
    "content": [
      "记得鸩媒来问字，背人悄坐兰房。偷听细语说周详。寐徵夸绿凤，生甲怕红羊。",
      "道作双星须傍月，一言难辩荒唐。神仙生岂便随郎。误人刘碧玉，贪嫁汝南王。"
    ]
  },
  {
    "id": "adcfe4dbeaa6c3b61368c914efe94876",
    "title": "临江仙",
    "authorName": "浦梦珠",
    "authorId": "adcfe4dbeaa6c3b6d1457b72d1457b72",
    "dynasty": "清",
    "content": [
      "记得零丁江上棹，匆匆误作桃根。竟将入溷作飘茵。夫人城十丈，围不住秾春。",
      "付与闲房教独守，苔衣绣似长门。小名替改更愁听。不叫行暮雨，偏唤作朝云。"
    ]
  },
  {
    "id": "adcfe4dbeabc58318e9bed3ef969a626",
    "title": "浣溪纱",
    "authorName": "项琨",
    "authorId": "adcfe4dbeabc5831d1457b72d1457b72",
    "dynasty": "清",
    "content": [
      "浅碧罗云晕缕霞。参差楼阁绿杨遮。月痕黄淡一钩斜。",
      "网户掠飞归乳燕，涨池新浴乱娇鸦。粉墙红压紫薇花。"
    ]
  },
  {
    "id": "adcfe4dbeabc583190bdbd823f4ef1ba",
    "title": "满江红",
    "authorName": "项琨",
    "authorId": "adcfe4dbeabc5831d1457b72d1457b72",
    "dynasty": "清",
    "content": [
      "第一山前，问业案、何时销歇。摩莎处、藓碑青字，吊凭英烈。铁绠秋沉泥马渡，金牌夜梦黄龙月。底白头、有客在驴鞍，空凄切！",
      "东窗愤，还谁雪。南枝恨，终难灭。算千年、钟室堕瓯同缺。二帝无灵驼溅泪，六陵有树鹃啼血。叹皋亭、风雨岳家旗，悲天阙！"
    ]
  },
  {
    "id": "adcfe4dbeb1c685da0a56269d5306eec",
    "title": "步蟾宫·辛卯七夕寄夫子都门见《粤西词见补遗》。",
    "authorName": "周绍黻",
    "authorId": "adcfe4dbeb1c685dd1457b72d1457b72",
    "dynasty": "清",
    "content": [
      "无尘玉宇纤云碧。排鹊驾、刚逢七夕。天风吹下佩环声，恰好近、银河咫尺。",
      "人间两地幽怀隔。盼及第、金銮对策。深宵有梦到西清，似相识、软红巷陌。"
    ]
  },
  {
    "id": "adcfe4dbeb4003810315b9322cdebd4d",
    "title": "壶中天壬子中秋夜坐志颐堂望月，风露三更，庭空如水，因忆去年今夕，风景不殊，河山顿异，感填此解",
    "authorName": "沙元炳",
    "authorId": "adcfe4dbeb400381d1457b72d1457b72",
    "dynasty": "清",
    "content": [
      "小楼东角。这团圞认是，前朝明月。玉宇高寒望不极，偏有微云点缀。影里山河，光中世界，才算经年别。眼前都换，不知天上宫阙。",
      "犹幸无恙家园，青红儿女，还闹芳时节。可奈西风吹世短，更短盈头华发。欲唤嫦娥，商量身世，恁地随圆缺。碧天无语，四厢虫响幽咽。"
    ]
  },
  {
    "id": "adcfe4dbeb4003812ee238bfc3fcd934",
    "title": "摸鱼儿",
    "authorName": "沙元炳",
    "authorId": "adcfe4dbeb400381d1457b72d1457b72",
    "dynasty": "清",
    "content": [
      "蓦思量、镜中人影，春风犹识娇面。青风才落沧桑改，拂拭画奁重见。看万遍。抵一霎、灵洲聚窟香痕现。桃哀柳叹。问前度刘郎，当年张绪，对此恨深浅。",
      "青溪曲，当日枇杷庭院。寒烟衰草相半。梅边便唤香魂起，争奈地移天换。君莫怨。犹博得、黄金骨贵江山贱。鸳鸯冢畔。指两点金焦，眉横黛损，极目水天远。"
    ]
  },
  {
    "id": "adcfe4dbeb4003813d422ff9345f4ece",
    "title": "齐天乐·题小红低唱我吹箫图",
    "authorName": "沙元炳",
    "authorId": "adcfe4dbeb400381d1457b72d1457b72",
    "dynasty": "清",
    "content": [
      "啼鹃又促春光换，芳华欲留何计。懊恼兰心，模糊柳态，暗被箫声勾起。疏篷倦倚。仗尺八苍龙，细传心事。一舸鸱夷，水天日落碧无际。",
      "溪山依旧丽冶，奈零笳断角，撩乱清思。战血关河，军声草木，甚处云林仙地。遗山老矣。有乐府新声，付谁纤指。梦想春阳，愿飞身画里。"
    ]
  },
  {
    "id": "adcfe4dbeb4003814037fe18e6129128",
    "title": "金缕曲·调烈卿",
    "authorName": "沙元炳",
    "authorId": "adcfe4dbeb400381d1457b72d1457b72",
    "dynasty": "清",
    "content": [
      "乍见翻疑故。怪殷勤、衔环翠鸟，能通情愫。十二楼头衫扇换，肠断蘼芜旧处。认姓字、今番休误。老尽桃花人比瘦，甚移家、又近刘郎路。眉暗蹙，忆前度。",
      "枇杷院落三更雨。悄无声、湘帘窣地，火残香兔。仆倚屏风僵睡久，半晌才闻笑语。怕燕子、朝来覼缕。别恁仓皇留又懒，怨声声、气笛催归去。愁未得，买山住。"
    ]
  },
  {
    "id": "adcfe4dbeb4003814037fe18960e7f7d",
    "title": "金缕曲·调烈卿",
    "authorName": "沙元炳",
    "authorId": "adcfe4dbeb400381d1457b72d1457b72",
    "dynasty": "清",
    "content": [
      "满面英灵气。有平生、撑肠拄腹，五千文字。读破诗书兼读律，打叠通何再世。奈举目、河山都异。论语为薪玄覆瓿，莽乾坤、那有经生事。拚笔砚，永焚弃。",
      "无端插脚淮南市。尽销磨、关符野𣟄，堠官亭吏。鄂渚风烟回首处，梦里惊魂尚悸。祇剩得、须眉如此。汉上题襟襟上酒，这斑斑、认是铜仙泪。还一笑，买新醉。"
    ]
  },
  {
    "id": "adcfe4dbeb400381b1dce1bd9f447c28",
    "title": "沁园春·题慕逸求愚轩图",
    "authorName": "沙元炳",
    "authorId": "adcfe4dbeb400381d1457b72d1457b72",
    "dynasty": "清",
    "content": [
      "危壁幽篁，面著松阴，结个矮庐。有梅楥周护，花罂罗列，窗明几净，独坐观书。山墅棋声，溪堂履印，似此清闲恐不如。回头看，是梦中胜境，纸上仙都。",
      "求愚想甚糊涂。试对镜星星霜满须。把翰墨缘丢，妻孥债了，一身犹假，万事皆虚。认贼为儿，观魔作佛，道著无明世尽无。从吾好，且编排一筏，料理三车。"
    ]
  },
  {
    "id": "adcfe4dbeb4003814ed90e160ada3fb8",
    "title": "一萼红",
    "authorName": "沙元炳",
    "authorId": "adcfe4dbeb400381d1457b72d1457b72",
    "dynasty": "清",
    "content": [
      "镂金丝，是何人拗折，安上小檀槽。玉佩风敲，珠盘雨碎，搀出私语嘈嘈。正好是、珠江梦堕，两行雁、飞送北来潮。抹丽帘栊，香围成阵，倚和银箫。",
      "我亦江南词客，每闲听丝竹，泪湿青袍。白老琵琶，柳三平话，当日工诉漂摇。更禁得、陈髯双指，把伤心、怀抱一时挑。又是飘蓬断梗，酒醒今宵。"
    ]
  },
  {
    "id": "adcfe4dbeb4003814ed90e1642482738",
    "title": "一萼红",
    "authorName": "沙元炳",
    "authorId": "adcfe4dbeb400381d1457b72d1457b72",
    "dynasty": "清",
    "content": [
      "忒迷离。看阴阴庭院，才放两三枝。细数花风，经过谷雨，芳信还恁迟迟。听帘底、呢喃燕子，一段恨、依约诉春知。绣幕偎寒，雕阑倚暝，痴立移时。",
      "暗想十年尘梦，被青红颠倒，抛负心期。露叶年华，风花富贵，思量日日低眉。尽消受、烟磨雨折，便迟暮、犹倚碧翁慈。未忍勤挝羯鼓，墙外红飞。"
    ]
  },
  {
    "id": "adcfe4dbeb40038133e05bbe8d5f0aa4",
    "title": "卜算子·题吴选楼乐拙轩图",
    "authorName": "沙元炳",
    "authorId": "adcfe4dbeb400381d1457b72d1457b72",
    "dynasty": "清",
    "content": [
      "一片石盘陀，不着些儿窍。但得翁心似石心，始悟图中妙。",
      "缘影结成轩，万美由心造。大好园林不费钱，我道君还巧。"
    ]
  },
  {
    "id": "adcfe4dbeb400381ab0276b19b80e0dc",
    "title": "梁州令·仲达招集意秋园看牡丹，即用其雨香庵赏花调韵",
    "authorName": "沙元炳",
    "authorId": "adcfe4dbeb400381d1457b72d1457b72",
    "dynasty": "清",
    "content": [
      "径小随花曲。招我来停吟躅。碧油帏幕不成遮，四围添种阴阴木。",
      "评香品艳闲情足。诗懒将新词续。凭栏细对花读。问花可是修来福。"
    ]
  },
  {
    "id": "adcfe4dbeb400381ab0276b1cb94388c",
    "title": "梁州令·仲达招集意秋园看牡丹，即用其雨香庵赏花调韵",
    "authorName": "沙元炳",
    "authorId": "adcfe4dbeb400381d1457b72d1457b72",
    "dynasty": "清",
    "content": [
      "香妙和兰馥。桃逗棱棱新竹。春风作意让花尊，彩轮擎出弥天绿。",
      "云霞满地黄泥麓。迟日清游能续。今宵酒醒风熟。忆花自剪疏篷烛。"
    ]
  },
  {
    "id": "adcfe4dbebc0e9d63bcd428c9d992195",
    "title": "南乡子·其三春情",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "独坐数归期。花影重重月影低。无计徘徊思好句，支颐。除却春愁没个题。",
      "闲倚画楼西。芳草青青失旧堤。犹记当年人去处，依依。红杏花边卓酒旗。"
    ]
  },
  {
    "id": "adcfe4dbebc0e9d66909d0b8778c6af6",
    "title": "捣练子·夜雨",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "人寂寂，夜萧萧。斗帐寒侵香印消。枕上谁惊春梦短，数声疏雨近芭蕉。"
    ]
  },
  {
    "id": "adcfe4dbebc0e9d67530b90ac507a4fe",
    "title": "点绛唇·沐发",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "鹤唳晴空，月明不著朦胧睡。绿窗惊起，小立苍苔砌。自解香云，俯首临风蓖。",
      "花阴碎。枝枝斜坠。薄露侵罗袂。"
    ]
  },
  {
    "id": "adcfe4dbebc0e9d65b03e6f8328c8468",
    "title": "浣溪沙·赠美人",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "袅娜风前翠袖偏。宫鞋三寸绣双莲。朱唇新点内家圆。",
      "紫燕偷睛窥粉靥，绿杨留意挽香肩。无情花鸟亦相怜。"
    ]
  },
  {
    "id": "adcfe4dbebc0e9d64ee392056e9b9fbf",
    "title": "重叠金春恨",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "昼长睡起垂帘坐。新诗题遍无人和。稽首怨天公。生成薄命侬。",
      "问天天不应。眉锁千重恨。和泪理瑶筝。曲终空叹声。"
    ]
  },
  {
    "id": "adcfe4dbebc0e9d627febe922375b21c",
    "title": "重叠金睡鹦鹉",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "雪衣巧舌花棚外。修翎立向斜阳晒。半晌不闻言。惊寻到翠轩。",
      "笑声嗔小婢。不要惊他睡。风响绿窗纱。醒来抖落花。"
    ]
  },
  {
    "id": "adcfe4dbebc0e9d6576f1a86ca7a4161",
    "title": "卜算子·闺情",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "花信几番催，桃李争秾艳。不敢频来倚画栏，怕与春相见。",
      "才把绣针拈，又觉心儿倦。试唤青鬟卷翠帘，撚出双双燕。"
    ]
  },
  {
    "id": "adcfe4dbebc0e9d6b43becf1d0c7ecdf",
    "title": "清平乐·春归",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "绣窗无那。自卷帘儿坐。羞睹黄莺枝上卧。抛去青梅数颗。",
      "东风阵阵相催。胭脂满地苍苔。春色依然归去，为谁留下愁来。"
    ]
  },
  {
    "id": "adcfe4dbebc0e9d6b7ad359e33e15313",
    "title": "清平乐·腊梅",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "冰清玉映。耐得骄寒性。日暮阑干犹独凭。多少诗情酒兴。",
      "天然厌学浓妆。几点瘦影横窗。着意不须颜色，寻它一段幽香。"
    ]
  },
  {
    "id": "adcfe4dbebc0e9d666b944222abdeadb",
    "title": "清平乐·忆别",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "珠帘轻揭。憔悴怜黄叶。忽忆小亭人与别。正是重阳时节。",
      "当初一段清秋。平分两下离愁。试向西风寄问，知他还似侬不。"
    ]
  },
  {
    "id": "adcfe4dbebc0e9d66e0bb1a24fd1acf7",
    "title": "画堂春·春懒",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "东风又作困人天。玉阶满榆钱。翠罗衫皱髻云偏。整日欹眠。",
      "泪妒三春宿雨，愁兼午夜题鹃。绣绷闲阁绿窗前。羞刺双鸳。"
    ]
  },
  {
    "id": "adcfe4dbebc0e9d650e3adfcae961198",
    "title": "朝中措·春情",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "镜中蹙损小双蛾。憔悴却因何。新作伤春一曲，绿窗教取鹦哥。",
      "潇潇风雨，恹恹愁绪，九十都过。试问落花流泪，一春谁少谁多。"
    ]
  },
  {
    "id": "adcfe4dbebc0e9d65a711b0d19a595b5",
    "title": "醉花阴·卜归",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "小步闲庭香馥馥。柳眼新垂绿。游赏共谁欢，寂寞今春，只是调莺熟。",
      "银筝错乱难成曲。纤手临池浴。昨夜梦中归，自向花前，暗掷金钱卜。"
    ]
  },
  {
    "id": "adcfe4dbebc0e9d64ca53df4f95943b7",
    "title": "南柯子·画扇美人",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "拂砌垂新柳，临窗醮绿蕉。含情脉脉自无聊。立向花阴深处、怕人瞧。",
      "缺月双娥浅，春风笑脸娇。朱唇一点夺樱桃。不待向人私语、句魂消。"
    ]
  },
  {
    "id": "adcfe4dbebc0e9d6ca5b863803678b49",
    "title": "卖花声春愁",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "春色满庭芳。蝶乱蜂狂。玉梅风细袭人香。才过花朝寒食近，催断侬肠。",
      "夜夜小纱窗。多少思量。待君归诉怕相忘。试写卖花声一首，记取凄凉。"
    ]
  },
  {
    "id": "adcfe4dbebc0e9d656aadab580abce16",
    "title": "卖花声春暮",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "屈指怕春归。不展双眉。柳丝无计系斜晖。又是黄昏时候也，烟霭如迷。",
      "绣户闭帘衣。兀坐窗西。无情灯惯把人欺。夜夜虚开花一穗，赚我归期。"
    ]
  },
  {
    "id": "adcfe4dbebc0e9d663e70a289b0fae71",
    "title": "鹧鸪天·暮春日即事",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "宿雨才收暖气侵。清明过了觉春深。斜推玉枕抛残梦，轻阁犀梳听鸟声。",
      "邀女伴，到芳林。碧苔净扫坐花阴。闲寻斗草消长日，输却搔头小玉簪。"
    ]
  },
  {
    "id": "adcfe4dbebc0e9d6108e507e8f582610",
    "title": "虞美人·冬闺",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "起来慵向妆台倚。乱绾凌云髻。归期曾说柳青时。整日恹恹只是、恼春迟。",
      "小园昨夜西风劣。吹落漫天雪。侍儿佯笑卷帘纱。却道玉梅已放、满枝花。"
    ]
  },
  {
    "id": "adcfe4dbebc0e9d6b00a159173bf8ff9",
    "title": "玉楼春·秋闺",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "西风习习生秋扇。黄菊东篱开欲遍。画楼近日懒妆梳，闲却钗头双紫燕。",
      "朦胧昼卧湘纹簟。欲起沉吟心力倦。依稀梦冷不多时，疑在芙蓉深小院。"
    ]
  },
  {
    "id": "adcfe4dbebc0e9d620c4c4b5f91facc6",
    "title": "南乡子·乡望",
    "authorName": "徐元瑞",
    "authorId": "adcfe4dbebc0e9d6d1457b72d1457b72",
    "dynasty": "清",
    "content": [
      "才值暮春天。暖气侵入懒著棉。闲倚妆楼无个事，移肩。卷幔青青草色鲜。",
      "隔岸酒旗偏。半枕垂杨半枕烟。遥望夕阳红处也，桥边。一对黛黄小犊眠。"
    ]
  },
  {
    "id": "adcfe4dbebee2d08b88f1c0d26ad1645",
    "title": "一剪梅",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "旭日东升上海棠。红映雕梁。绿映瑶窗。晓妆才罢出兰房。罗袂生香。锦袜生凉。",
      "风送飞花处处扬。鸭唼回塘。燕啄回廊。流萤也解惜春光。半学调簧。半劝飞觞。"
    ]
  },
  {
    "id": "adcfe4dbebee2d081421db8d2bc17c97",
    "title": "少年游·美人足",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "玉笋才芽，金莲未蕊，裂帛裹初成。兜罢弓鞋，藏来锦袜，点地更轻盈。",
      "香尘留得纤纤印，软步悄无声。藕覆轻移，榴裙低掩，瘦处可怜情。"
    ]
  },
  {
    "id": "adcfe4dbebee2d08954b6e00b9a439f9",
    "title": "忆江南",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "梅风紧，冷透绮罗裳。悄地正怀天末意，画堂忽讶报芹香。",
      "喜拆锦书忙。"
    ]
  },
  {
    "id": "adcfe4dbebee2d08d5cf24b1202c9313",
    "title": "相见欢",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "月明才上帘钩。正凝眸。忽忆去年今日、动离愁。",
      "柳初绿，征帆促，恨难留。寂寞而今经岁、锁眉头。"
    ]
  },
  {
    "id": "adcfe4dbebee2d0836ea128815505301",
    "title": "鬓云松令",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "步花阴，移藕覆。盼得春来，又是春归后。怪底柳眉浑似皱。袅娜花枝，也向东风瘦。",
      "倦拈针，慵刺绣。绕遍阑干，觅句消长昼。怕的黄昏风雨侯。梦断江南，枉把离情逗。"
    ]
  },
  {
    "id": "adcfe4dbebee2d088bbed9d15e5ed5b7",
    "title": "捣练子",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "莺语急，蝶魂惊。风雨催春一霎行。绕遍阑干愁独倚，伤春何必为离情。"
    ]
  },
  {
    "id": "adcfe4dbebee2d08dee8b8bc77bd24bb",
    "title": "惜分飞",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "帘幕深沉人静悄。杜宇数声啼了。梦醒纱窗晓。博山宝篆香犹袅。",
      "睡起凝妆浑觉早。窥镜眉痕略扫。着意东风小。海棠一夜开多少。"
    ]
  },
  {
    "id": "adcfe4dbebee2d089ef5ce7011bd4eed",
    "title": "醉花阴",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "曲沼芙蕖香乍透。看睡鸳如绣。恼的是蝉声。纨扇频摇无计、消炎昼。",
      "新词按拍清商奏。喜晚凉还骤。攀取碧筒杯。试酌金波小饮、黄昏后。"
    ]
  },
  {
    "id": "adcfe4dbebee2d08d8514cafe397d140",
    "title": "南乡子",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "流火恰才收。南院先惊一叶秋。络纬啼残金井里，含愁。倦倚雕栏看女牛。",
      "莲瓣堕溪流。雨褪红妆水国忧。未卜征鸿何日到，凝眸。丹桂飘香罢倚楼。"
    ]
  },
  {
    "id": "adcfe4dbebee2d08a793df2a752b343e",
    "title": "秋蕊香·七夕",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "帘卷星辉如昼。织女渡河时候。龙梭此际应离手。博得鹊桥填就。",
      "一年一度光阴骤。滞清漏。支机石畔重逢又。不似尘寰别久。"
    ]
  },
  {
    "id": "adcfe4dbebee2d0896b5c7a25bb41b7f",
    "title": "散馀霞前题",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "粉墙低亚重重影。渐玉阶人静。道是天上良宵，正秋清夜永。",
      "人间曲阑独凭。引苕苕离恨。举酒暗祝双星，愿团圆共证。"
    ]
  },
  {
    "id": "adcfe4dbebee2d0801170c6360266c50",
    "title": "滴滴金病中自述",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "蕉阴黯淡斜阳色。恁迟迟，过窗隙。镇日如年挨向夕。更昏沉无力。",
      "那堪千里音尘隔。渺难闻，空相忆。脉脉衷情何处说。纵离魂谁惜。"
    ]
  },
  {
    "id": "adcfe4dbebee2d0848e161431c7e7eff",
    "title": "少年游·喜外乡捷",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "小病恹恹，重阳过了，整日下帘栊。盼煞江南，音书未到，相对话喁喁。",
      "泥金忽报登科信，喜色上眉峰。愿祝郎君，明年及第，人镜艳芙蓉。"
    ]
  },
  {
    "id": "adcfe4dbebee2d080e447fa77e00111c",
    "title": "蝶恋花·忆外京邸病状",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "独对残红眉暗皱。青鸟来时，正是春归后。惆怅京华人病久。而今不识平安否。",
      "想是芸窗攻苦骤。更为思亲，忆别成消瘦。盼到玉堂欢聚首。妆台细把衷情剖。"
    ]
  },
  {
    "id": "adcfe4dbebee2d082d21fabb0058d47e",
    "title": "减字木兰花·赠仙芝姑母",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "冰霜怀抱。十载钦迟劳远道。把臂而今。喜偕闺中当竹林。",
      "相怜非偶。石上三生缘夙有。豁达如君。肯比嫦娥逊几分。"
    ]
  },
  {
    "id": "adcfe4dbebee2d0887a981422e072832",
    "title": "蝶恋花·寄仙芝姑母",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "绣阁依依分袂后。一日三秋，试问君知否。早约重来期莫负，而今底事还延久。",
      "况是重阳难聚首。寂寞黄花，也似人消瘦。待得相逢开笑口，金尊共倒花间酒。"
    ]
  },
  {
    "id": "adcfe4dbebee2d087d83452c35860dbf",
    "title": "减字木兰花·为从二姑作",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "闷怀遮掩。强似无愁含笑脸。便问漂流。诉到伤心话即休。",
      "明知无奈。不肯将身填孽债。却怪灵娲。会补青天缺几些。"
    ]
  },
  {
    "id": "adcfe4dbebee2d08348501b0f68408cf",
    "title": "南乡子·新葺秦邮学署，并建柏荫轩，落成寄怀仙芝姑母",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "槐市最清严。喜辟新居敞画檐。月转回廊花映槛，垂帘。风弄银钩戛响尖。",
      "伴侣故乡淹。辜负琴樽乐事兼。绣阁依依浑似梦，愁黏。便饮香醪不喜添。"
    ]
  },
  {
    "id": "adcfe4dbebee2d08d106aa5b06de7bc9",
    "title": "惜分飞·忆从二姑",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "欲别还期相聚首。记得叮咛时候。一去音沉久。病馀弱骨摧残否。",
      "匪石贞心终自守。荼毒怎生禁受。玉质应非旧。连宵梦见分明瘦。"
    ]
  },
  {
    "id": "adcfe4dbebee2d08f53fc9282143fbb3",
    "title": "南乡子·冬夜即事",
    "authorName": "储慧",
    "authorId": "adcfe4dbebee2d08d1457b72d1457b72",
    "dynasty": "清",
    "content": [
      "月色淡银蟾。阵阵风声到画檐。应是晚来天欲雪，廉纤。细雨如丝冻不黏。",
      "炉火阁中添。坐拥金貂下绣帘。满室春温寒不到，红酣。数朵盆花映镜奁。"
    ]
  },
  {
    "id": "adcfe4dbec6a752bea5cc483f7b52a69",
    "title": "柳梢青·寄外",
    "authorName": "许宜媖",
    "authorId": "adcfe4dbec6a752bd1457b72d1457b72",
    "dynasty": "清",
    "content": [
      "日残春暮。年年抛恨，在花间住。一阵东风，梨花如雪，桃花如雨。",
      "教人没个商量，容易把、韶光放去。只恐来时，殷勤问我，春归何处。"
    ]
  },
  {
    "id": "adcfe4dbece993d54d88e5ba0f0c5334",
    "title": "西楼子",
    "authorName": "徐简",
    "authorId": "adcfe4dbece993d5d1457b72d1457b72",
    "dynasty": "清",
    "content": [
      "下楼伴坠金蝉。画屏前。笑倩檀郎斜插、鬓云边。",
      "桃闪日，杏飘露，草拖烟。细嚼花须和露、唾红绵。"
    ]
  },
  {
    "id": "adcfe4dbece993d5ccc97e3e9eb6a213",
    "title": "添字昭君怨",
    "authorName": "徐简",
    "authorId": "adcfe4dbece993d5d1457b72d1457b72",
    "dynasty": "清",
    "content": [
      "斗帐朝搴银蒜。绣幕夜燃兰焰。戏阄红豆唤郎猜。笑郎呆。",
      "看遍狼朱藉粉。无奈杏残梅褪。倚栏故意教鹦哥。骂儿夫。"
    ]
  },
  {
    "id": "adcfe4dbed091125b3aa6b3e6c66efe7",
    "title": "虞美人·春绣",
    "authorName": "李瑗",
    "authorId": "adcfe4dbed091125d1457b72d1457b72",
    "dynasty": "清",
    "content": [
      "妆成窗下寻花样。欲绣还思想。花枝朵朵不禁秋，只恐红颜易老、去难留。",
      "描来飞鸟知多少。只羡鸳鸯好。非关文彩故怜伊，惟爱双双交颈、不分离。"
    ]
  },
  {
    "id": "adcfe4dbed23cb7a1dbeaef88d5e2a38",
    "title": "点绛唇·见《词综》、《词雅》",
    "authorName": "虞兆淑",
    "authorId": "adcfe4dbed23cb7ad1457b72d1457b72",
    "dynasty": "清",
    "content": [
      "梅绽芳菲，垂杨烟外低金缕。韶华小住，生怕廉纤雨。",
      "绣户凄凉，蝴蝶双飞去。愁如许。梦魂无据，还在秋千路。"
    ]
  },
  {
    "id": "adcfe4dbed260fec19729dea43489b9f",
    "title": "南楼令中秋莹园待月",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "丛薄易黄昏。众星檐际繁。好山河、生怕墓蟆吞。七宝催修成也未，一年事，彀销魂。",
      "秋色正平分。天风吹海云。甚仙人、擎出金盆。只要高寒挨得过，怎秋月，不如春。"
    ]
  },
  {
    "id": "adcfe4dbed260fec230ba0d47e3fcf66",
    "title": "尾犯·雁字",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "何恨苦笺天，天迥塞辽，风送如墨。旋整还斜，织秋光成画。霜信紧、凭伊报与，旅愁深、无人会得。弋矰休篡，万里南来，防有上林帛。",
      "年年劳远目，倚阑处、险断消息。那计东西，悔春泥留迹。谅生性、随阳难写，拟名流、书空太剧。乱鸦更迭，凤泊鸾飘谁惜。"
    ]
  },
  {
    "id": "adcfe4dbed260fecf09a841b38bccd79",
    "title": "月下笛·促织和彊村韵同愔仲作",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "月满西堂，凄凄切切，是何情语。无人和汝。恁抽愁、万千绪。相思金井阑边夜，忍重说、长安旧雨。剩虚楼警梦，孤镫吊影，絮恨难曙。",
      "谁误。留人住。奈啜泣王孙，冷吟交诉。金笼买斗，几絇闲杀寒杼。荆驼侧畔伤心过，又枨触、商音一度。藜床下，等噤声偷活，且放秋去。"
    ]
  },
  {
    "id": "adcfe4dbed260fec08b6d155c368239b",
    "title": "霜叶飞落叶用梦窗《九日》韵",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "一秋无绪。霜天里，朝朝风萚辞树。夜长还要警孤眠，听打窗如雨。更恻恻、危枝倦羽。添薪虚忆庭槐古。尽唱彻哀蝉，甚处觅、题红那管，客衣缁素。",
      "长记九日江亭，商飙猎苇，此题弱冠曾赋。而今人亦秃成枯，赢共阶蛩语。忍撇却、乾梢断缕。飘零休便随流去。但保得、冬心在，转绿回黄，是归根处。"
    ]
  },
  {
    "id": "adcfe4dbed260fec7ee704a12745a7db",
    "title": "惜秋华看菊罗氏园用梦窗韵",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "似此风光，便归来栗里，成何怀抱。种菜闭门，英雄也曾埋照。秋花瘦本输春，却省得、禽喧蜂扰。只惭愧，衰颠渐秃，乞枝簪帽。容易见花老。",
      "趁萧晨转暖，霜姿端好。晚节淡交，可许苇杭频到。长年苦费浇培，剩自怡、地偏园小。看了。恐寻芳、素心人少。"
    ]
  },
  {
    "id": "adcfe4dbed260feccb7a2ce5da89809d",
    "title": "定风波·夕阳",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "画里残山一道斜。际天衰草带馀霞。陵阙谁家那忍问。传恨。故宫明灭付归鸦。",
      "无分南荣长炙背。何意。晚晴西阁尚留些。还是枯葵偏耐久。厮守。知时让与合昏花。"
    ]
  },
  {
    "id": "adcfe4dbed260fecc79f36933e6b5da4",
    "title": "百字令晚菊",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "褊哉韩子，恨霜中花好，胡为生晚。信自情芳何早暮，篱外西风从换。送酒人稀，餐英客去，独作南窗伴。夷然冰雪，一丛应胜千万。",
      "不念三径全荒，颓龄强制，祇就微阳暖。香色过时宁可采，要验天心梅点。畴昔朱门，渊明挤坏，此品谁曾见。署牌珍重，隔年留种休断。"
    ]
  },
  {
    "id": "adcfe4dbed260fecc1a31b5402f3f467",
    "title": "百字令",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "一秋过了，看东篱凋槁，霜下谁杰。独立略无迟暮感，自是义熙遣孑。位置南荣，瓦盆未厌，花好还须叶。寒泉相慰，从来不借馀热。",
      "犹记老圃亲浇，数丛留殿，纯白逾冰雪。澹到无言偏耐久，岂有缁尘能涅。转眼阳生，与梅交代，芳意何曾歇。落英餐彀，晚香存几休折。"
    ]
  },
  {
    "id": "adcfe4dbed260fec3eb6af006dcf7d5d",
    "title": "锦缠道·冬至",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "九九图成，子半一阳微动。忆郊坛、迭曾陪从。衮龙仙乐千官拥。",
      "雪点丰貂，了不知寒冻。",
      "剩圜丘归然，盛年如梦。悄黄钟、律犹吹中。尽老来、虚过团圆节，一家三地，又欠搓丸供。"
    ]
  },
  {
    "id": "adcfe4dbed260fec2fa453a739dcf4d2",
    "title": "金缕曲·寒鸦",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "朔气催成暝。莽沉沉、乱云堆墨，横斜千阵。槐柳故宫深藏处，禁得霜天凄冷。又正恐、争栖难定。寒日无光何时曙，记翩飞、曾带昭阳影。终古恨，几人省。",
      "夜啼动搅孤眠醒。更怜伊、月明绕树，最担虚警。投止苍黄知谁屋，接饭丛祠差幸。且珍重、羽毛休损。开口易招南儿唾，漫误人、北雁传边信。头尽白，故山迥。"
    ]
  },
  {
    "id": "adcfe4dbed260fecd9dc86f36c6c0a19",
    "title": "江城子·忆梅",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "暗香入梦正花时，手亲移，尽成围。廿载偕寒，廿载忍抛离。下策火攻新出窖，聊慰眼，怎如伊。",
      "定谁索笑绕芳池，纵开迟，易空枝。铁石心肠，能免坐相思。只恐月明还念我，春又到，几时归。"
    ]
  },
  {
    "id": "adcfe4dbed260fec69b8645e43808513",
    "title": "瑞鹤仙·戊辰东坡生日用梅溪体",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "老坡生丙子。算五十三龄，戊辰刚值。奇才践清地。正金莲光下，唏嘘先帝。宫壶拜赐。可曾念、黄州李委。",
      "奈从今、白发苍颜，磨蝎命宫难避。长记。乾嘉全盛，岁岁苏斋，胜流高会。奎精画里，衣冠客，尽时制。适先庚旬日，诗龛诗老，南雅芙初并至。恁沧桑、花甲重周，却来我辈。"
    ]
  },
  {
    "id": "adcfe4dbed260fec9b02ba6d6e0c9dfd",
    "title": "菩萨蛮",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "衣冠筐篚承平景，荒庄回首师门尽。垂暮几门生，酒肴无限情。",
      "水乡鱼笋足，投报纷相属。虚耗海滨同，可能存旧风。"
    ]
  },
  {
    "id": "adcfe4dbed260fec9b02ba6d5cc67204",
    "title": "菩萨蛮",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "送寒并送凋年去，籸盆灶马归何许。别岁比人难，人行犹有还。",
      "羔豚相慰劳，但祝年年好。且自酹吾诗，依然是义熙。"
    ]
  },
  {
    "id": "adcfe4dbed260fec9b02ba6d684e483c",
    "title": "菩萨蛮",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "居夷虽陋仍吾土，四冬渐长痴儿女。何苦旧京思，人方废夏时。",
      "通宵喧爆竹，群办椒盘宿。灯下愧苏斋，细书犹卖呆。"
    ]
  },
  {
    "id": "adcfe4dbed260fec21386b141c919248",
    "title": "玉烛新己巳人日集栖白庼",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "初正俄七日。数雁后花前，欲归谁得。乍晴旋曀，虚凝望、客里东风无力。臣家旧德，故未忘、生寅时历。忍见此、遗孑周黎，嗷嗷若为安宅。",
      "词流会饮高斋，仰壁上英光，中兴名笔。降神辈出，人间世、剥复循环难测。年芳自惜。愧彩胜、金花头白。只剩与、羹菜酬春，题诗寄忆。"
    ]
  },
  {
    "id": "adcfe4dbed260fec2f9f70915dface25",
    "title": "汉宫春·新燕",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "社雨初零，瞥双双紫乙，下上烟梢。分明海山蛰起，来就春韶。华堂睇遍，尽衔泥、甚处安巢。曾记否，吴宫火及，莫嫌卑陋衡茅。",
      "生性最知时节，况炎寒见惯，北雁东劳。堤防饿鸱眼疾，敢爱飞高。禖坛气淑，幸瑶筐、遗卵天教。从贺厦、乌衣门巷，夕阳影里南朝。"
    ]
  },
  {
    "id": "adcfe4dbed260fecf876bc6aee50caac",
    "title": "淡黄柳·花朝",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "无花自若。谁信花朝及。九九馀寒消不得。却累闲蜂浪蝶。虚趁林园侦消息。",
      "恁萧寂。东风总无力。稍回暖、霰旋集。看山桃、欲破还邀勒。最是冬郎，往年犹可，悽断今年此日。"
    ]
  },
  {
    "id": "adcfe4dbed260fec17f952abeef7a35d",
    "title": "一丛花·木笔",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "谪仙梦里揣香妍。乱插向晴天。春心未展疑含泪，恁垂露、不著朱铅。偏是曙风，吹开兰蕊，捧日赛初莲。",
      "楼前岁岁占花先。紫白斗婵娟。高枝坠瓣无人管，便归去、老秃谁怜。清水院中，双株玉雪，聊自忏情禅。"
    ]
  },
  {
    "id": "adcfe4dbed260fec8e55bb8050666f90",
    "title": "蓦山溪·寒食",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "东风不竞，熟食寒犹剧。嫩绿柳初稊，装点作、千门春色。汉宫传烛，回首艳阳天，半仙戏，万花舆，能料成今日。",
      "纸钱麦饭，出郭人如织。饧粥望诸陵，新来事、伤心何极。过家草草，虚忆旧焚黄，黄州感，柳州悲，七载仍为客。"
    ]
  },
  {
    "id": "adcfe4dbed260fec9583432362fe02f2",
    "title": "壶中天残棋",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "一枰零乱，欠猧儿替我，从新翻却。越是收场须国手，不管饶先争著。休矣纵横，究谁胜败，局罢同邱貉。可怜灯下，子声敲到花落。",
      "兀自坐烂樵柯，神州卵累，眼看全盘错。大好河山供打劫，试较是非今昨。蜩甲枯馀，玉尘输尽，说甚商山乐。羡他岩老，梦边那省飞雹。"
    ]
  },
  {
    "id": "adcfe4dbed260fec0a6ff5a8d16b444f",
    "title": "壶中天破砚",
    "authorName": "陈宝琛",
    "authorId": "adcfe4dbed260fecd1457b72d1457b72",
    "dynasty": "清",
    "content": [
      "衰残石友，尽相从劫后，磨墨磨人。整个金瓯看撞碎，画山一角偏珍。对此畸形，依然介性，恋恋剧多情。旧毡虽敝，与伊同伴寒呻。",
      "坡老苦说无田，枯还食汝，遭际总承平。乱世全身差自幸，璧完能望陶泓。不见铜山，系囚流窜，惟有断碑亲。半圭乌玉，蛰居聊送馀生。"
    ]
  },
  {
    "id": "adcfe4dbedd303cb86b912022f59ece9",
    "title": "虞美人",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "天津桥上鹃啼苦。遮断天涯路。东风竟日怕凭阑。何处青山一发是中原。",
      "酒醒梦绕屏山冷。独自恹恹病。故园今夜月胧明。满眼干戈休照国西营。"
    ]
  },
  {
    "id": "adcfe4dbedd303cbdf2be99cc3521a44",
    "title": "杨柳枝",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "雨腻烟疏望欲迷。龙池二月点春衣。梅花笛里浑无赖，吹作章台雪絮飞。"
    ]
  },
  {
    "id": "adcfe4dbedd303cbdf2be99c764c5282",
    "title": "杨柳枝",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "石黛弯环镜里颦。罗窗闲踏绕街尘。生憎灞岸吾离恨，飞趁雕鞍更着人。"
    ]
  },
  {
    "id": "adcfe4dbedd303cbdf2be99ce1891800",
    "title": "杨柳枝",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "春风吹满锦障泥。多少行人唱大堤。无情清渭东流尽，送到咸阳却向西。"
    ]
  },
  {
    "id": "adcfe4dbedd303cbdf2be99c24e0771c",
    "title": "杨柳枝",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "宫沟翠浪带栖鸦。压枕回鬟梦落花。玉辇不来弓袖冷，啼烟青锁五侯家。"
    ]
  },
  {
    "id": "adcfe4dbedd303cbdf2be99c33fe8506",
    "title": "杨柳枝",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "老去风流强人时。毵毵犹及见腰肢。天津北望肠应断，无复当筵衮柘枝。"
    ]
  },
  {
    "id": "adcfe4dbedd303cbdf2be99c04f3ac3e",
    "title": "杨柳枝",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "洛水微波拂苑墙。画屏残蜡照宫黄。东风倾国宜通体，谁赏徐妃半面妆。"
    ]
  },
  {
    "id": "adcfe4dbedd303cbdf2be99c255b7e39",
    "title": "杨柳枝",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "曲尘暗逐马蹄遥。漠漠轻阴惹嫩条。劝君移向灵和殿，不为伤春损细腰。"
    ]
  },
  {
    "id": "adcfe4dbedd303cbdf2be99c79e6c9f3",
    "title": "杨柳枝",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "钿晕罗衫尔许长。丝丝金线拂河梁。愁来未要并刀剪，如此相思断得肠。"
    ]
  },
  {
    "id": "adcfe4dbedd303cb18bf9120c9855c6f",
    "title": "大酺·一天芳事，惟春暮最乐。闲步后圃，杂花生树，空负春韶，爰制此词，付雪儿歌之。桓伊所谓辄唤奈何者也",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "正杜鹃啼，蔷薇谢，过了清明寒食。薰风圆午梦，趁单绡才换，宿酲初析。紫燕将雏，黄蜂抱蕊，蛛网斜捎帘隙。余香吹不断，早湔裙人远，玉骝嘶夕。叹沈约带围，看花残泪，又成抛掷。章台车马寂。",
      "旧游处、都似曾相识。漫省念、宫眉印柳，秀靥妆桃，少年场、半成陈迹。细雨朱幡护，问谁递、伤春消息。镜霜薄，愁如织。残照一缕，凭遍阑干无力。此情断鸿寄得。"
    ]
  },
  {
    "id": "adcfe4dbedd303cb25eb6af7265c1dd0",
    "title": "清平乐",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "唾绒残线。界破红妆面。浓睡醒来莺语懒。又是斜阳小院。",
      "麝薰微度罗衣。雨余栀子添肥。贪画远山一角，不知蹙损双眉。"
    ]
  },
  {
    "id": "adcfe4dbedd303cbf114b4a61699ca2c",
    "title": "木兰花慢·虎丘山顶瘦塔盘空，人迹罕到，赛日携榼登眺，怅然成咏",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "倚青天半壁，看烟外，画成图。自卧虎池荒，坠岩花雨，惊落飞鼯。残歈。越来远引，洗蛮腥、山影夕阳扶。留得千年剑化，紫兰香径全芜。愁余。",
      "落叶啼乌。渔唱杳，客怀孤。访廊屧秋声，琴台片石，麋鹿都无。寒芦。碎波似沼，问沙鸥、可识范家湖。付与残箫倦鼓，一场啼鸟相呼。"
    ]
  },
  {
    "id": "adcfe4dbedd303cb19e32e999e8aea48",
    "title": "新雁过妆楼·郑丈叔问比竹余音用梦窗韵咏芙蓉，凄艳殆绝，偶同妇兰仪话看花旧事，依调和之",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "秋老香浓。凌波恨、翩然乍见惊鸿。浣纱人远，零落露粉啼丛。别浦流云牵梦断，佩声暗约小帘栊。锦屏空。",
      "怨蛾镫畔，翠锁眉峰。江皋铅华净洗，似玉奴病酒，微带惺忪。半池秋被，金屋称贮娇容。机丝夜来罢织，莫轻皱、仙衣揉碎红。含情处，有露房娟泪，凄伴霜蛩。"
    ]
  },
  {
    "id": "adcfe4dbedd303cbdb9f39fe78f2948d",
    "title": "风流子·和美成",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "亭皋催万叶，残阳挂、嘹亮雁初归。正楚江暝宿，夜烽明灭，蓟门秋猎，烟树参差。看陌上、落花蜂网蜜，微雨燕巢泥。南国再逢，渚兰飘恨，北山休赋，篱菊牵悲。",
      "西风双蓬鬓，京尘染、还认旧日缁衣。愁似御沟流水，流去难期。叹酒冷朱门，箫声空咽，梦回青琐，蜡泪先垂。多少别来情绪，生怕人知。"
    ]
  },
  {
    "id": "adcfe4dbedd303cb4a7e2ea52daa4ec7",
    "title": "金缕曲·闻军中𧤅栗声，感赋",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "何处霜箛彻。望高秋、毡庐四野，绣旗明灭。摇动星河三峡影，坏垒乌头如雪。听一阵、呜呜咽咽。马上谁携葡萄酒，伴将军、醉卧沙场月。冰堕指，泪流血。",
      "男儿到此肝肠裂。拥残镫、吴钩笑看，梦魂飞越。日暮金微移营去，白羽千军催发。更几点、遥天鸿没。驻马蓬莱传烽小，正咸阳、桥上人初别。清夜起，唾壶缺。"
    ]
  },
  {
    "id": "adcfe4dbedd303cbe3ff76a4237a693f",
    "title": "祝英台近",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "绛绡单，铅泪湿，银鸭爇香脑。可奈春寒，怀抱被花恼。断肠一院流莺，落红帘幕，𢬵残笛、将花千绕。",
      "庾郎老。醉墨题遍罗裙，花枝鬓边袅。翠被栖香，容易玉绳晓。纤纤澹月笼纱，酒浓花艳，梦不到、谢家池沼。"
    ]
  },
  {
    "id": "adcfe4dbedd303cb691cb45d2e83d3d6",
    "title": "青玉案·和方回韵",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "垂杨绿遍来时路。更几日、雕鞍去。夜夜随君残梦度。钿钗金雀，画笼朱鹉。都是思量处。",
      "彩云一别朝还暮。愁诵燕台旧题句。蜡炬成灰天未许。帕罗沾惹，那时红泪，空化西楼雨。"
    ]
  },
  {
    "id": "adcfe4dbedd303cb25eb6af74e153f25",
    "title": "清平乐",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "琐窗朱户。寂寞闲庭宇。斜倚绣帘吹柳絮。香透满身红雨。",
      "小园竟日谁来。伤春病酒情怀。解道方回肠断，江南梅子黄才。"
    ]
  },
  {
    "id": "adcfe4dbedd303cbe3ff76a4b80746d2",
    "title": "祝英台近",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "烛烟凉，筝雨歇，帘影熨秋水。一寸横波，人倚画屏背。玉笙吹起春魂，翻阶红药，尽消受、看花情味。",
      "和残醉。经年袖粉零啼，香冷合欢被。钿缕双蝉，潘鬓竟憔悴。此情欲说还休，彩云归梦，祗明月、照人无睡。"
    ]
  },
  {
    "id": "adcfe4dbedd303cb3a064f05d44f607e",
    "title": "点绛唇·宫词",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "暗约宫黄，秋衾闲梦承恩遍。画罗裁扇。泪涴鸾绡汗。",
      "翠辇忘还，夜夜西风怨。披香殿。石鳞沈辨。总被荒萤见。"
    ]
  },
  {
    "id": "adcfe4dbedd303cbb03423fe2206c2c1",
    "title": "国香·慢",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "露浥烟融。是玉盘迸泪，染出春工。亭亭佩环无语，太液西东。阅尽苍凉天水，殢人想、颦绿羞红。王孙旧身世，乱剪冰绡，弹满鲛宫。",
      "白头簪未许，甚遗芳卷里，倾国偏逢。翠销陈浅，微步难认仙蓬。夜夜思君北渚，伴月明、还绕湘丛。江南断肠后，梦落空洲，一笛蘋风。"
    ]
  },
  {
    "id": "adcfe4dbedd303cb2c07982382c2061d",
    "title": "念奴娇·春晚泛舟枫桥寒山寺。寺为某中丞重建。古微丈为言辛亥八月宴集于此，归舟谱此词，盖不胜黍离之悲也",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "载香游缆，傍云廊重舣，幽单春客。一掬招提花外水，谁共闲鸥分席。塔影书空，溪流饶舌，旧赏都陈迹。点霞波镜，醉颜犹认枫色。",
      "还记飞盖西园，秋坰小队，岸风前吟帻。下界钟声催世换，尘梦何曾留得。故苑惊灰，诸天凄梵，付与残僧识。雪香桥堍，乱樱红送帆隙。"
    ]
  },
  {
    "id": "adcfe4dbedd303cb4334969ff710e94d",
    "title": "蝶恋花",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "明月空床堆半绣。红锦交枝，泪染春冰透。愁到天翻天亦瘦。梦回著枕黄昏候。",
      "故纸馨香犹在手。何事鸳盟，一霎分新旧。但使相逢如此酒。烧船破栈牢相守。"
    ]
  },
  {
    "id": "adcfe4dbedd303cb4334969f6c16c147",
    "title": "蝶恋花",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "水盼兰情𢬵诀绝。不道柔肠，抵死还成结。暗雨帷镫香篆灭。去年正是愁时节。",
      "皎洁愿为明镜月。待得圆期，已早菱花阙。费尽锦书千万叠。相思更与何人说。"
    ]
  },
  {
    "id": "adcfe4dbedd303cb60038860855bb915",
    "title": "花犯·六三园赋樱花",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "倚云栽，琼蕤坠粉，明霞艳成绮。锦娇天醉。偏暖霭辉迟，嫣破凝睇。炫空浴日交珠佩，倾城人第几。正隔箔、恼春如火，香台沈梦里。",
      "玉娥为谁斗新妆，狂蜂眼，错认胡天胡帝。窗外见，浑不似、旧红千子。轻阴乞、紫丝步障，颠倒任、东风桃并李。但只恐、韶光归海，蛮愁萦绛蕊。"
    ]
  },
  {
    "id": "adcfe4dbedd303cb1313e34a0d6364e3",
    "title": "木兰花慢·尧化门车中赋",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "倚軨天似醉，问何地，著羁才。堪乱雪荒壕，春鹃泪点，残梦楼台。低徊。笛中怨语，有梅花、休傍故园开。燕外寒欺酒力，莺边暖阁吟怀。惊猜。",
      "鬓缕霜埃。杯暗引，剑空埋。甚萧瑟兰成，江关投老，一赋谁哀。秦淮。旧时月色，带栖乌、还过女墙来。莫向危帆北睇，山青如发无涯。"
    ]
  },
  {
    "id": "adcfe4dbedd303cba4921e6441195977",
    "title": "木兰花慢·春来又将北游，赋别海上二三知友",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "素弦尘挂壁，又弹指，作离声。叹海燕春来，江南代北，两地逢迎。兴亡事，天不管，便铜人、无泪也堪倾。黯黯衰兰古道，离离芳草长汀。神京。",
      "回首暮云平。慷慨重行行。问结客幽并，高生鞍马，可抵浮名。阳关句，休更唱，只吴山、西笑眼还青。竹叶于人落寞，杨花似我飘零。"
    ]
  },
  {
    "id": "adcfe4dbedd303cb9d6d3958e6b71c6d",
    "title": "采桑子·病榻梦后作",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "年来消尽文园渴，燕馆清都。伏枕香炉。一卧沧波似五湖。",
      "江南行尽知何处，天远平芜。暮雨镫初。面面屏山画鹧鸪。"
    ]
  },
  {
    "id": "adcfe4dbedd303cbbc66543e804227fb",
    "title": "采桑子·史馆秋蓼",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "旧家池馆栽无地，一角墙东。画出霜容。澹到秋心不许红。",
      "夕阳着意相怜藉，媚尽西风。蝶梦烟空。明日登楼送塞鸿。"
    ]
  },
  {
    "id": "adcfe4dbedd303cb86b912024917a8cf",
    "title": "虞美人",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "高台百尺凌歊起。轻命危阑倚。不辞日日望长安。多少龙楼凤阙五云端。",
      "乌头马角君休问。天与安排定。拟将身世付渔竿。已是北湖南埭水漫漫。"
    ]
  },
  {
    "id": "adcfe4dbedd303cbd8514caf0febdb49",
    "title": "南乡子",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "世乱复何依。一枕清泉昼掩扉。南去北来头总白。堪悲。只有空王少是非。",
      "薄雨不成霏。独自携壶上翠微。指点十三陵下路，萦回。白道轻松挂落晖。"
    ]
  },
  {
    "id": "adcfe4dbedd303cb056729ade161c7d9",
    "title": "一萼红·和古微丈花步里联吟纪游之作，仍依姜韵",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "古帘阴。飐船唇碎雨，华烛吐红簪。扶月钩阑，低花竹桁，欢梦如醉消沈。漫惆怅、城东步屧，听唤客、园柳变鸣禽。故榭烟芜，曲坊莺老，那处重临。",
      "回首凭春池畹，念芳时俊侣，寂寞关心。波载花娇，岩皴玉瘦，苔屐翻阻幽寻。甚时更、兰襟泛雪，溯溪才、妍唱换兼金。怕约轻鸥未来，蝶径香深。"
    ]
  },
  {
    "id": "adcfe4dbedd303cba781427f14ea0fdc",
    "title": "帝台春·春日薄游，酒边感遇，赋示霜厓",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "梅市雪落，风光遍京洛。还念旧狂，倚玉芳樽，眠香朱阁。闲却调筝柔素手，凤帏畔、嫩红谁握。叹春来、倦旅花时，天涯飘泊。",
      "秦箫乐。欢似昨。楚枕约。梦偏各。向艳景嬉游，病恹恹也，恨锁两眉愁萼。前日因谁暂抛了，今夕等闲又思著。待说与教知，怕笼鹦轻觉。"
    ]
  },
  {
    "id": "adcfe4dbedd303cb6f9bc9e7af7af192",
    "title": "浣溪沙·吴唐英红杏花时句，余最爱之。别京都八年矣，枨触旧游，寄慨于言",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "一别春明又八年。归来商略买山钱。石田茅舍阿谁边。",
      "红杏花时辞汉苑，绿杨雨里上淮船。雨迎花送故依然。"
    ]
  },
  {
    "id": "adcfe4dbedd303cb2235a8bcfd8c4c7f",
    "title": "满路花·春感，和清真",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "梨霙粉未匀，桃靥红初破。清明寒食后，添新火。屏风鸟度，四面山重裹。独自凝香坐，坐久浑忘，嗒然一枕高卧。",
      "沉思年少，买醉胡姬左。而今双鬓改，愁深锁。尊前一笑，坠梦风箫过。恁时教叫我。说甚无情，有情还念人呵。"
    ]
  },
  {
    "id": "adcfe4dbedd303cb7f9365b092821725",
    "title": "采桑子·为顾起潜题宋宝庆复泉井栏。余旧居吴郡杉渎桥，有咸淳亨井栏，曾见之于金石著录。故末章及之。丽娃乡亦井栏中语",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "娃乡人去苔空绿，功德庄严。翠墨循环。知是南朝第几泉。",
      "小桃风绰双屏冷，杉渎桥边。曾照朱颜。一别金阊十五年。"
    ]
  },
  {
    "id": "adcfe4dbedd303cbb94fdeae94191bc0",
    "title": "金缕曲·题旧拓咸淳亨井栏。井在吴郡杉渎桥",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "遗构临江是。带沧波、脂痕碧沁，露桃红地。细雨黄昏飘断绠，滴尽冰蜍清泚。剔苍藓、南朝零字。一片高梧银瓶冻，问龙鸾、沈恨今何世。秋镜老，素澜起。",
      "一泓谁浸愁滋味。遣鬘天、珠幡密护，织绡泉底。凝白雕阑沉香换，那问鸳鸯锦砌。算常帮、游春镫市。冷濯尘缁凌波影，照娉婷、翻怕花容悴。残月唱，付沟水。"
    ]
  },
  {
    "id": "adcfe4dbedd303cb8babb3c489b61004",
    "title": "木兰花慢·为友人题盆柏图",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "壁间髯翠滴，花浪起，皱鳞生。看雾盎盘虬，月尊酬鹤，惨澹经营。龙孙古来神物，问九朝、几见泰阶平。玉立苍然不改，岁寒与汝同盟。荒荆。",
      "三径似渊明。风露冷中庭。要着意栽培，筠霜苦节，菊水颓龄。凌霄锦官城外，把蓬莱、移在素云屏。莫笑燕榆晚叶，须知江桂冬荣。"
    ]
  },
  {
    "id": "adcfe4dbedd303cba663178645ea97d6",
    "title": "更漏子",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "翠鸾篦，钿雀扇。巧笑星前谁见。檀注薄，桂膏浓。镫花不断红。",
      "意先投，肠已断。写得山盟一半。楼上月，五更钟。行云似梦空。"
    ]
  },
  {
    "id": "adcfe4dbedd303cbefa0fa4a1dabc0ea",
    "title": "小重山令",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "才说归期未是期。车轮生四角，又天涯。春风青鬓染成丝。长安道，谁榜北山移。",
      "人共鸟争飞。树头红日影，赫如旗。问君何事独栖栖。江湖手，输与白鸥知。"
    ]
  },
  {
    "id": "adcfe4dbedd303cb55306ae27135209e",
    "title": "玉漏迟·古微丈逝世海上，读弁阳翁吊梦窗锦鲸仙去句，怆怀万端。即用其调，以当哀些",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "乱离词客少。锦鲸仙去，鹤归华表。把酒生平，都是旧时言笑。零落霜腴润墨，流怨入、江南哀调。春恨渺。十年心事，残鹃能道。",
      "白头饱阅兴亡，又浅到红桑，海尘扬了。万里吞声，凄绝杜陵愁抱。归唱水云夜壑，料应比、人间春好。鸥梦觉。沈沈卞峰寒照。"
    ]
  },
  {
    "id": "adcfe4dbedd303cbf2424e1ef0313953",
    "title": "声声慢·闲步郊原，追念彊村翁，凄然成咏",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "碧将山断，红带霞分，登临何限沾衣。醉后羊昙，西园处处花飞。芳洲已无杜若，便涉江、欲采贻谁。还解佩，甚楚兰盈把，都化相思。",
      "怕听黄垆碎语，几夜窗秉烛，惊梦犹疑。旧隐鸥边，如今应怅人非。飘零坠梅怨曲，尚泠泠、海上心期。愁更远，抚霜鸿、弹断素徽。"
    ]
  },
  {
    "id": "adcfe4dbedd303cbc2ebbe3b275ca22f",
    "title": "鹧鸪天",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "前閤风帘自在垂。后庭芳树见应稀。行云驻处终无定，明月圆时别有期。",
      "花尽态，柳多痴。王昌消息至今疑。金堂一宿谁曾惯，何似鸳鸯只独栖。"
    ]
  },
  {
    "id": "adcfe4dbedd303cbc2ebbe3bf72106da",
    "title": "鹧鸪天",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "十样宫螺试手匀。镜中啼笑两难分。生憎蔓草欺罗带，恨杀杨花落锦茵。",
      "秦氏女，宋家邻。相逢还恐不如真。含情欲问残镫事，鹦鹉前头岂得论。"
    ]
  },
  {
    "id": "adcfe4dbedd303cbc2ebbe3b520d1291",
    "title": "鹧鸪天",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "𢬵醉檀槽不肯休。当初相送木兰舟。人间玉镜何年合，天上金波此夜流。",
      "银凿落，钿箜篌。新恩曾拜閤门头。雪梅未是无情思，应为熙春更少留。"
    ]
  },
  {
    "id": "adcfe4dbedd303cbc2ebbe3b9e604bdf",
    "title": "鹧鸪天",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "金井梧桐转辘轳。闲庭月上欲栖乌。拂墙长裥怜柯半，抱扇斜鬟映比疏。",
      "欢梦后，酒悲余。人情谁道不如初。吴绫剩有香腮泪，蜀纸犹存玉手书。"
    ]
  },
  {
    "id": "adcfe4dbedd303cbc2ebbe3b98618344",
    "title": "鹧鸪天",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "小阁回廊认谢家。东风着力斗铅华。塞垣处处生芳草，宫苑年年闭落花。",
      "人易老，事长嗟。水流云散又天涯。若教得保红颜在，静待王孙金犊车。"
    ]
  },
  {
    "id": "adcfe4dbedd303cbc2ebbe3beec7d1cf",
    "title": "鹧鸪天",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "莫谩弹棋近玉枰。离多终是水无情。机中锦字论私素，琴上红弦替恨声。",
      "金钿约，翠笺盟。凭将皎日写丹诚。相思不少闲衾枕，怊怅清宵梦自成。"
    ]
  },
  {
    "id": "adcfe4dbedd303cbeeb04e9d19b8c086",
    "title": "唐多令",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "萝幌掩孤颦。双眉斗画新。好花时、不醒愁春。曾是湔裙芳草路，浑怕问、旧京人。",
      "莲烛刻回文。香消绣被温。叫南楼、哀雁声频。梦里榆关秦塞月，空一片、白纷纷。"
    ]
  },
  {
    "id": "adcfe4dbedd303cb415d41bd74cb11ca",
    "title": "谒金门",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "情意重。惭愧泪珠相送。被锦着花红尾凤。愁来无半缝。",
      "早是玉颜矜宠。悔不万般将奉。昨夜分明曾入梦。瑶觞纤手捧。"
    ]
  },
  {
    "id": "adcfe4dbedd303cb415d41bd61dcb465",
    "title": "谒金门",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "青■翼。为我试探消息。咫尺关山成绝国。行人归未得。",
      "记得带鸾亲结。和泪出门时节。但使连环无断绝。相逢终有日。"
    ]
  },
  {
    "id": "adcfe4dbedd303cb37778249195f4dff",
    "title": "鹧鸪天·六十自寿",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "六十明朝过眼新。镜中吟鬓老于真。寄生槐国原无梦，避世桃源岂有津。",
      "苍狗幻，白鸥驯。安排歌泣了闲身。百年垂死今何日，曾是开天乐世人。"
    ]
  },
  {
    "id": "adcfe4dbedd303cbf8f03b33e542bc31",
    "title": "卜算子·窗前月季花，多日本种，向晓盛开，词以赏之",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "洗出两般红，双结同心苣。一坞秾姿独看来，绰约东邻女。",
      "已是此生休，莫被他生误。得得丹成跨彩鸾，送汝三山去。"
    ]
  },
  {
    "id": "adcfe4dbedd303cb3121981f01131a6f",
    "title": "卜算子·纪梦",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "曲苑断逢迎，小閤深回互。昨夜罗衾特地寒，梦到双栖处。",
      "别语苦难留，泪眼何曾曙。蕃马千群猎炬红，屏上萧关路。"
    ]
  },
  {
    "id": "adcfe4dbedd303cbcd6d4922ecf6a6ba",
    "title": "烛影摇红·握兰簃裁曲图，为释戡题",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "十载梅边绮怀，消与东风浅。闲拈红豆背人抛，不怕周郎倦。月底鹅笙炙遍。漏声移、花阶影转。钿尘飘处，春在谁家，繁莺庭院。",
      "掐罢檀槽当筵，刻烛双心短。问谁亲付紫云回，的的珠吭啭。明镜新霜未满。绛都春、疏狂占断。凭教重省，白发青娥，承平弦管。"
    ]
  },
  {
    "id": "adcfe4dbedd303cb9e02235afbd3bdce",
    "title": "天香·吷盦海上赋词见怀，依调奉酬",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "林橹乱红，庭莎换绿，归云缥缈千里。露下葵斋，水边菰饭，已忍十年心事。素髭白尽，𢬵一卧、漳滨都废。秋塞频看断雁，晴波暗通双鲤。蚕眠上元细字。",
      "夜披衣、为君惊起。赚得有涯哀乐，此才空费。刻意伤春倦矣。尽商略、儿时旧镫味。剪韭山窗，清琴自理。"
    ]
  },
  {
    "id": "adcfe4dbedd303cbdc0630d738bd29fe",
    "title": "鹧鸪天·癸酉秋罢讲燕庠，退居西苑僦园。其地旧为扇子湖，荷花最盛，半塘老人曾有词，率成一解",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "占得溪堂一事无。老夫作计未全疏。数株翠柳仍连苑，十亩红香恰称湖。",
      "花径扫，酒船租。载来家具少于书。衔杯更落西山影，白鹭明霞画不如。"
    ]
  },
  {
    "id": "adcfe4dbedd303cbe6f205f72fe54166",
    "title": "石州慢·上彊村授砚图，为榆生题",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "蜺后哀蝉，珍重瓣香，词老亲敕。高情无著庵中，梦冷闲鸥成忆。药炉禅榻，几人夜半传衣，踏天直割蟾蜍月。彩笔素心违，想吟边头白。",
      "休说。薰香红袖，谏草青蒲，旧家遗直。翻谱新声，流怨云腴能识。劝君携取，萧条异代吾师，晴窗长伴研朱滴。泼墨霅川图，满空江烟阔。"
    ]
  },
  {
    "id": "adcfe4dbedd303cb276d1045851922b5",
    "title": "水龙吟·挽黄晦闻",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "竟𢬵与陆俱沉，苍茫不晓天何意。哀时双泪，蟠胸万卷，一棺长闭。如此奇才，忍甘终老，诗人而已。忆当年对策，墨含醇酖，亲坐阅，虞渊坠。",
      "黯淡神州云气。唤沈冥、睡狮不起。艰难戎马，崎岖关塞，亭林身世。来日荆榛，庸知非福，先驱蝼蚁。更伤心絮酒，荒郊野哭，望魂徕未。"
    ]
  },
  {
    "id": "adcfe4dbedd303cb1ed2e8948dab2695",
    "title": "沁园春·再挽晦闻",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "畴昔相知，自许千秋，惟曹与君。忆甘陵结客，曾经名见，洛阳作赋，如此才横。酹起陶潜，重邀李白，何日尊前细论文。春秋笔，叹诗亡不作，泣凤伤麟。纷纷。",
      "竖子成名。只我辈栖迟行路尘。问坏空成住，到头谁幻，黄农虞夏，过眼皆陈。语可当薪，玄真覆酱，犹有侯芭后死人。归休了，算交亲有泪，天地无情。"
    ]
  },
  {
    "id": "adcfe4dbedd303cbf32f182e4a7fa440",
    "title": "浣溪沙",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "镜面繁红写倒枝。淡妆新样百般宜。好风香过蝶先知。",
      "兰烛已销前夜泪，麝薰犹暖去时衣。无因说与锦屏期。"
    ]
  },
  {
    "id": "adcfe4dbedd303cbf32f182e16fbef5d",
    "title": "浣溪沙",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "翠袖红阑倚处同。一渠春水浸芙蓉。隔墙嘶过玉花骢。",
      "曾是昔年盘马地，晴泥滑滑草茸茸。碧云天远画楼空。"
    ]
  },
  {
    "id": "adcfe4dbedd303cb154effbd7877f955",
    "title": "浪淘沙",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "渌水漾轻鸥。红板桥头。秋千斜扬柳花毬。卷上珠帘风半面，无限春愁。",
      "年少凤城游。老叹淹留。金阊门外舣兰舟。昨日浮萍前日絮，明日东流。"
    ]
  },
  {
    "id": "adcfe4dbedd303cbc79cb33119c6bd85",
    "title": "蝶恋花·送学佛友人南归",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "踏杀马驹无觅处。指点当前，的的西来路。万水千津君荐取。些儿闲话如何举。",
      "已自无家谁绊汝。揽镜看云，不是功名误。明日淮山听夜雨。扁舟满载春愁去。"
    ]
  },
  {
    "id": "adcfe4dbedd303cb4112822abf87baa7",
    "title": "水龙吟·丙子元日客燕山赋",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "软红一片琼箫，流尘如梦回风过。伤心怕问，岁寒宫袖，玉蝉花朵。送老年涯，背时颜色，旧情偏左。任朦胧睡眼，偎衾自恋，三两点，残镫火。",
      "望断朝班青琐。换凄凉、金门颓卧。谁家儿女，铜街笑语，迎新妆裹。惹鬓繁枝，沾唇美酒，浇愁无那。祗细书彩胜，宜春消息，待梅梢破。"
    ]
  },
  {
    "id": "adcfe4dbedd303cbdbac2dc6b8fb93cc",
    "title": "虞美人·奉答瞿禅之江",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "庾郎词赋供憔悴。犹有哀时泪。故人千里寄梅枝。为报江南春好雁来迟。",
      "金门一卧垂垂老。作计消愁抱。明年拟采五湖莼。相送扁舟载雨到西兴。"
    ]
  },
  {
    "id": "adcfe4dbedd303cb5aea085edd5e92d3",
    "title": "满江红·丁丑重九感赋",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "泪眼黄花，浑怕问、今朝佳节。还记取、西风吹帽，萧萧余发。陇水助人添哽咽，燕山向我无颜色。更惊心、四远雹声焦，千家泣。",
      "浮士梦，都休忆。明日事，从何说。叹臣之壮也，而今头白。已自摧残人下寄，那堪憔悴兵间活。把茱萸、插了再三看，南冠客。"
    ]
  },
  {
    "id": "adcfe4dbedd303cbdc41f87cb8670742",
    "title": "木兰花慢",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "遍昆池劫灰，曲江上，几声吞。问著甚来由，龙拿虎掷，如此乾坤。黄昏。但闻鬼哭，掩衡门、胡骑满城尘。未要秋风华发，等闲沧海吾身。沾巾。",
      "今古一酸辛。往事恨难论。算更谁怜取，封中蜗土，地上虮臣。蚩尤。五兵枉铸，浪滔滔、直欲尽生民。俯仰空悲去客，兴亡休怨陈人。"
    ]
  },
  {
    "id": "adcfe4dbedd303cba2d534f69a67b82e",
    "title": "减字木兰花",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "繁华催送。人世恍然真一梦。何处笙歌。水殿风来散败荷。",
      "饥乌啄肉。回首都亭三日哭。国破城空。残照千山泪点红。"
    ]
  },
  {
    "id": "adcfe4dbedd303cbc1d3cdc8cb7146df",
    "title": "满庭芳·丁丑九月客燕京，书感",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "照野江烽，连天海气，物华卷地休休。残阳一霎，怎不为人留。几点昏鸦噪晚，荒村外、鬼火星稠。伤高眼，还同王粲，多难强登楼。",
      "惊弓如塞雁，林间失侣，落影沙洲。便青山纵好，何处吾丘。夜夜还乡梦里，分飞阻、重到无由。空城上，戍旗红闪，白日淡幽州。"
    ]
  },
  {
    "id": "adcfe4dbedd303cbd5cf24b173308d9a",
    "title": "相见欢",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "惜花常怕花残。晓妆寒。翠被余香红雨泪阑干。",
      "高阁上。凝情望。雁初还。天际晴沙秋色小屏山。"
    ]
  },
  {
    "id": "adcfe4dbedd303cbd5cf24b1724b52d0",
    "title": "相见欢",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "长河渐落云屏。晓星沈。一枕落花残月酒初醒。",
      "情何限。人不见。恨难任。双配合欢罗带湿罗巾。"
    ]
  },
  {
    "id": "adcfe4dbedd303cbf32f182e6f6f26b3",
    "title": "浣溪沙",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "枝上红稀绿渐成。闲随流水绕花行。粉墙低处一舟横。",
      "早是宿妆匀面了，谁家闻打筑毬声。冶游天气近清明。"
    ]
  },
  {
    "id": "adcfe4dbedd303cbf32f182ec526c26d",
    "title": "浣溪沙",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "着意人前晕翠娥。娇多贪耍不成歌。长裙出水碾新荷。",
      "斗帐罢薰添古刺，香轮催发响摩托。月明归路奈君何。"
    ]
  },
  {
    "id": "adcfe4dbedd303cb54be0103b3461dae",
    "title": "渡江云·僦园杂莳花木，颇有终焉之志。赋示榆生、瞿禅",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "溪堂何处好，杂花手植，背郭俯晴郊。十年云海卧，自断音书，泛宅到渔樵。舟横野彴，渐梦落、江南春潮。兰径深、隔邻疏援，紫蔓上藤梢。",
      "无聊。墙东遗世，塞北为家，任旁人一笑。休更惊、羌村烽火，投老安巢。绿阴满地初宜夏，步水曲、山鸟相招。沉醉语，生涯换得枯瓢。"
    ]
  },
  {
    "id": "adcfe4dbedd303cb1368c9142ee948c3",
    "title": "临江仙",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "一自中原鼙鼓后，繁华转眼都收。石城艇子为谁留。乌衣寻废巷，白鹭认空洲。",
      "万事惊心悲故国，青山落日潮头。此身行逐水东流。除非春梦里，重见旧皇州。"
    ]
  },
  {
    "id": "adcfe4dbedd303cbc2ebbe3b68e60c75",
    "title": "鹧鸪天",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "苦恨佳期说断肠。未应怊怅抵清狂。莲舒玉艳匀新彩，梅压鬊云恼薄妆。",
      "叹夜短，怨年长。半衾闲画两鸳鸯。罗衣归后从教著，多恐经时减旧香。"
    ]
  },
  {
    "id": "adcfe4dbedd303cbf32f182eaab7c38c",
    "title": "浣溪沙",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "兰被嫣轻语未通。障泥宝马锦嘶风。长陵小市旧相逢。",
      "犀液越瓯金齿软，麝煤蜀纸玉纤红。几时携手画屏中。"
    ]
  },
  {
    "id": "adcfe4dbedd303cbf32f182ead70b55c",
    "title": "浣溪沙",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "却下晶帘护水沈。檐牙时听响鸣禽。碧桃花发绿成阴。",
      "屐子高高轻衬玉，帕儿叠叠细挑金。红笺谁与说春心。"
    ]
  },
  {
    "id": "adcfe4dbedd303cbf32f182e82ad2d20",
    "title": "浣溪沙",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "十里珠尘暖欲飞。黄昏催散烛龙归。天街踏马惜芳菲。",
      "早是闻歌怜梦雨，那堪持酒劝春晖。不成沉醉祗成悲。"
    ]
  },
  {
    "id": "adcfe4dbedd303cbf02891a4077190d8",
    "title": "采桑子",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "当初曾记临岐语，蜀纸亲封。说与相逢。只是今番已不同。",
      "琴中传尽殷勤意，谁适为容。鬓葆秋蓬。恨入檀心一寸红。"
    ]
  },
  {
    "id": "adcfe4dbedd303cbf02891a436e037bb",
    "title": "采桑子",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "雁来不带天涯信，几阵清霜。红粉雕墙。日日高楼盼夕阳。",
      "锦衾特地今宵冷，懒卸梅妆。万种思量。揉损罗衣金凤皇。"
    ]
  },
  {
    "id": "adcfe4dbedd303cb67ec77696d8b67f8",
    "title": "沁园春·鹤云有燕亡之悼，属为词以写其哀",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "老矣坡仙，一霎朝云，秋床竟空。叹哀蝉促柱，芳韶苒苒，离鸾回枕，好梦匆匆。怨结燕兰，恨摧湘蕊，受尽缠绵药裹中。相思泪，有裙芜蝶紫，蜡桂鹃红。",
      "伤心谁貌惊鸿。算只少沈檀小象供。忆病蚕丝褪，宽消腕玉，愁蛾黛蹙，瘦怯眉峰。来日大难，他生未卜，除是依稀海上逢。徘徊久，怅衙香一炷，尘苑千重。"
    ]
  },
  {
    "id": "adcfe4dbedd303cb69aa0eec5cafe790",
    "title": "东坡引·湖帆取静淑夫人绿遍池塘草词意绘图，以志悼亡之痛。敬题一解",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "芳塘看逾好。绿遍依前草。而今梦断云窗渺。新词谁解道。新词谁解道。",
      "图中彩笔，琴间凄调。愿来世、长相保。朱弦锦段浑闲了。伤心人已老。伤心人已老。"
    ]
  },
  {
    "id": "adcfe4dbedd303cbd61274073c059382",
    "title": "好事近",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "珍簟接烟波，凉浸藕丝秋雪。珊枕夜来红泪，总相思陈迹。",
      "芙蓉泣露怨西，风容易旧情别。梦醒半吃鸳被，画双双鸂鵣。"
    ]
  },
  {
    "id": "adcfe4dbedd303cb73f485364d3e6187",
    "title": "水调歌头",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "劝子一杯酒，听我短歌行。长江滚滚东走，疏凿费神丁。天地龙拿虎掷，今古猿啼鹤怨，慷慨若为平。碧瓦何王殿，废垄有人耕。",
      "剑横腰，书挂角，竟何成。长安万人如海，龟息养闲龄。不学渊明种秫，且共刘伶荷锸，春雪斸黄精。宇宙久寥泬，吾道一茅亭。"
    ]
  },
  {
    "id": "adcfe4dbedd303cb600db792159be139",
    "title": "卜算子·慢",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "云浮画鹢，风漾素巾，暮景海秋初霁。莫上瑶梯，脉脉此情谁寄。想千山、万水重重意。但望里、红楼阴阴，归帆远峭天际。",
      "独自成憔悴。是悔杀临分，顿孤鸳被。待不思量，忆否有人凝睇。看匆匆、陌上雕轮驶。便彩缕、同心绾遍，问离舟那系。"
    ]
  },
  {
    "id": "adcfe4dbedd303cb4ca81d80304f844f",
    "title": "丹凤吟·余与眉孙闻服有素，屡荷赐章，兼示近影。小春梅发，感忆题寄",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "倚断惊尘楼望，旧雨沈蓬，兰襟疏隔。镜床残响，凄切乱蛩如织。",
      "伤心此际，暗嗟羁侣，彩笔哀时，秋檠为客。自结红情赠远，陇驿梅开，相思谁在江国。",
      "最是索居况味，闭门更惜音问寂。溅泪繁华去，便凋年能遣，须寄欢适。",
      "流波还鼓，乍觉海天无极。慰我南枝迟暮想，要花前同忆。",
      "对歌对酒，看取双鬓白。"
    ]
  },
  {
    "id": "adcfe4dbedd303cbcdea3ee15874dd3a",
    "title": "拜星月慢·梦地重来，坠欢枨触，和友人怊怅词",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "露渍綦苔，烟笼屏蕊，小觅闲坊竹静。别梦曾经，隔飘镫阑影。笑携手，暗忆明霞秀靥初见，暖日同墙相凭。月下梯横，指黄昏教认。绣骢嘶、省识城南近。",
      "东风地、似觉千红迎。几度燕幕还巢，奈楼空花暝。倚清歌、顾曲何人听。寻芳步、浅立双鸳径。便纵有、叶寄堪题，悄流波不定。"
    ]
  },
  {
    "id": "adcfe4dbedd303cb714471fd2068afe2",
    "title": "永遇乐",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "落叶虫吟，疏花鸟度，人病孤馆。拄杖看云，剪镫话雨，心事遥山远。萧辰野吹，严更戍鼓，独自怎生听惯。念当前、茫茫百感，朅来尽成凄断。",
      "伤心十载，仓皇北顾，到此谷迁陵变。瘦柳荒宫，衰兰故岸，坐见蓬三浅。白头如许，青山何在，不信岁寒犹恋。夜深但、梁间燕子，暗闻细叹。"
    ]
  },
  {
    "id": "adcfe4dbedd303cb6e293e44a83d2bca",
    "title": "瑶台聚八仙·寿蛰云",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "天上蟾圆。金波迥、芳节惯会朋笺。未秋吟鬓，凉意不到鸥边。路隔仙源通紫禁，浮家胜泛五湖船。拥青编。十年朝马，还梦钧天。",
      "依然。承平俊赏，换花阴觅句，竹径安禅。谁捐楚佩，心事暗托啼鹃。兰成小园自赋，看香发、岩扃晚桂妍。无多酒，愿镜中春驻，常斗尊前。"
    ]
  },
  {
    "id": "adcfe4dbedd303cb9970985ff57fdda4",
    "title": "踏莎行·匑厂先生碧虑商歌。依弁阳翁题中仙词卷调敬赋，张尔田初稿",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "败柳官桥，乱花歧路。十年红萼谁为主。白头拚卧蓟门烟，愁心怕见江南树。",
      "半箧秋词，一襟幽素。美人镜里■迟暮。不堪飞落更相思，尊前肠断方回句。"
    ]
  },
  {
    "id": "adcfe4dbedd303cb4879f40ee861b452",
    "title": "蝶恋花·飘粉帘栊朱户静",
    "authorName": "张尔田",
    "authorId": "adcfe4dbedd303cb958adb572d00f43f",
    "dynasty": "清",
    "content": [
      "飘粉帘栊朱户静。红雨阑时，一簇墙头杏。禁瘮光阴寒食近，家家陌上青骢影。",
      "芳草连天成绣径。门外桃花，门里红相映。欲说去年今日恨，吴江未有潮来信。"
    ],
    "annotation": [
      "飘粉：花粉随风飘散。",
      "帘栊（lóng）：窗帘和窗牖。",
      "朱户：朱红的大门。",
      "「紅雨闌時，一簇墻頭杏」句：融意自冯正中《鹊踏枝》：「红杏开时，一霎清明雨」、叶靖逸《游园不值》：「春色满园关不住，一枝红杏出墙来。」 ",
      "「禁瘮（shèn）光阴寒食近」句：括陈赤城《鹧鸪天》句：「禁瘮馀寒酒半醒」、「还是去年寒食心」。禁瘮，犹言经受寒颤。 ",
      "「家家陌上青骢（cōng）影」句：用苏东坡《陌上花三首》诗序意：「王以书遗妃曰：『陌上花开，可缓缓归矣。』」另，苏小小《同心歌》：「妾乘油壁车，郎骑青骢马。」可知此处青骢暗指远人将归。 ",
      "芳草连天成绣径句：化白香山《赋得古原草送别》句：「远芳侵古道，晴翠接荒城。」 ",
      "门外桃花三句：化自崔殷功《题都城南庄》：「去年今日此门中，人面桃花相映红。」 ",
      "吴江未有潮来信句：化自李君虞《江南曲》：「早知潮有信，嫁与弄潮儿。」"
    ]
  },
  {
    "id": "adcfe4dbeddd7b95560b6fc8872ef822",
    "title": "画堂春·晨起",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "啼莺哪管别愁浓。催人小立墙东。落花和雨搅飞红。扑上帘栊。",
      "况味强消尊底，形容怯向奁中。昨宵有梦话离衷。记得喁喁。"
    ]
  },
  {
    "id": "adcfe4dbeddd7b954644a9481fd18f4a",
    "title": "画堂春·忆别",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "春山春水绕离思。垂杨新绿丝丝。索居情绪半成痴。懒谱新词。",
      "记得苏台分袂，尊前强自扶持。桃花落尽有谁知。暗蹙双眉。"
    ]
  },
  {
    "id": "adcfe4dbeddd7b95360d175689fba1f7",
    "title": "画堂春·新燕和周碧霞韵",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "东风帘卷杏花开。忽惊燕子飞来。瑶光散向翠屏隅。",
      "宿近三台。颔紫襟红犹昨，营巢认主低徊。乌衣经过旧楼台，芝草新胎。"
    ]
  },
  {
    "id": "adcfe4dbeddd7b95766b437802b1dbe9",
    "title": "十六字令",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "春。懊恼深闺客里身。难排遣，落絮况愁人。"
    ]
  },
  {
    "id": "adcfe4dbeddd7b95ec3ab2b7da427247",
    "title": "醉太平·夜坐",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "拈花辟尘。题笺拂云。携琴月上兰薰。对春风酒樽。",
      "伤心病身。怀清养真。三高六逸侬欣。炷名香自焚。"
    ]
  },
  {
    "id": "adcfe4dbeddd7b95415d41bdbabbf216",
    "title": "谒金门",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "关心事。流水落花春去。可惜一年春暮。教人愁怎诉。",
      "别后幽思几度。自恨此情谁误。锦字而今空嘱咐。鸿飞留不住。"
    ]
  },
  {
    "id": "adcfe4dbeddd7b95257723f89e44321f",
    "title": "荷叶杯",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "十月塞边寒雪。初别。泪痕新。",
      "满怀离思对谁说。肠绝。是何因。"
    ]
  },
  {
    "id": "adcfe4dbeddd7b9558b4c35290b2b165",
    "title": "开元乐",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "惆怅阶前梅树，今年几度春花。犹带别时泪影，郎行何日还家。"
    ]
  },
  {
    "id": "adcfe4dbeddd7b955a52774f8dc51218",
    "title": "伤情怨秋夜",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "夜静庭空月转。曲阑干倚遍。惹著幽思，满天来去雁。",
      "消息于今梦断。待寄书、云水程远。泪湿罗衣，西风寒扑面。"
    ]
  },
  {
    "id": "adcfe4dbeddd7b95c716702085a5dc12",
    "title": "南柯子",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "淡荡和云上，光明擘雾间。蓦地透窗来。入帏惊梦醒，起徘徊。"
    ]
  },
  {
    "id": "adcfe4dbeddd7b951e7373f079ab5c8b",
    "title": "河传·拟百末词，咏闺中十二月词",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "晓起，妆整。新样翠钿，又翻华胜。颂椒堂上，迎禧问寝。绣袿频敛衽。",
      "闹蛾半月灯期近。良宵永，云母开玉镜。绮疏梅萼香喷。试花风一信。"
    ]
  },
  {
    "id": "adcfe4dbeddd7b95d41fbdc90ab9725c",
    "title": "河传",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "春仲。春仲。春阴如梦。剪剪轻寒。一双燕影下雕阑。香残。鹧鸪斑。",
      "棠梨早向东风嫁。新红挂。闲趁花朝暇。小楼听雨又清明。关情。饧箫处处声。"
    ]
  },
  {
    "id": "adcfe4dbeddd7b95d41fbdc9715345a2",
    "title": "河传",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "送春何处。一池微雨。依依落絮。踏青还约凤侣。寄语。湔裙临洛浦。",
      "弹棋笑指金蝉赌。偏输与。偷掐花枝补。荡春愁。木兰舟。休休。春归不可留。"
    ]
  },
  {
    "id": "adcfe4dbeddd7b95d41fbdc9bb104e09",
    "title": "河传",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "梦短。天远。昼长人倦。苇箔蚕劳。桐花凤懒，忺困忒煞无聊。乱红飘。",
      "茶香焙得山前后。花瓷斗。茗炊清于酒。轻雷过雨。池畔细数荷钱。入梅天。"
    ]
  },
  {
    "id": "adcfe4dbeddd7b95d41fbdc960992221",
    "title": "河传",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "绣户。重午。彩丝缠玉，宝钗簪虎。拂熏风，石榴红，箫鼓。锦标看竞渡。一霎炎蒸荡波面。",
      "珍珠溅。浴竟新妆倦。理云翘。试生绡。偷描。远山痕暗销。"
    ]
  },
  {
    "id": "adcfe4dbeddd7b95d41fbdc967e459df",
    "title": "河传",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "团扇。团扇。影形相伴。□簟纱橱。浮瓜沉李晚风初。冰壶。迸明珠。",
      "丝丝茉莉簪璚朵。蝉翼亸。梦也香无那。起来残月下西楼。梳头。露华清镜流。"
    ]
  },
  {
    "id": "adcfe4dbeddd7b95d41fbdc9b4ad9101",
    "title": "河传",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "雨过。林霁。嫩凉初到，新秋天气。穿针恰上曝衣楼。同倚。晚霞如织绮。",
      "七襄轧轧何时歇。经年别。人世休嫌拙。渡银河，灵鹊多。蹉跎。海枯情不磨。"
    ]
  },
  {
    "id": "adcfe4dbeddd7b95d41fbdc9785b1faf",
    "title": "河传",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "桂花笼雾。广寒高处。珠宫琳宇。夜如许。听取素娥歌舞。谁偷仙药谱。",
      "秋分恰喜人圆也。金尊把。拂袂天香惹。碾元霜。蟾影忙。吴刚。应知不老方。"
    ]
  },
  {
    "id": "adcfe4dbeddd7b95d41fbdc9179ef7dc",
    "title": "河传",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "重九。携手。绣窗兰友。玉斝香醪。小园亭榭也登高。相邀。诗缄方胜招。",
      "人人过尽长天雁。无书盼。不管西风晚。月笼纱。映秋花。休遮。灯屏菊影斜。"
    ]
  },
  {
    "id": "adcfe4dbeddd7b95d41fbdc913bc36a2",
    "title": "河传",
    "authorName": "杨继端",
    "authorId": "adcfe4dbeddd7b95d1457b72d1457b72",
    "dynasty": "清",
    "content": [
      "林杪。春小。丹枫色老。黄梅信早。瓦沟霜影，寒意深闺不少。翠裘红衲袄。",
      "琐窗容易残阳坠。狗儿吠。夜永愁无寐。倚薰笼。鸳被重。香融。细然沈水烘。"
    ]
  },
  {
    "id": "adcfe4dbee72dfaa99308e2337a24461",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "别谙拔耳教初开，曾向中华款塞来。和卓运终三十世，天朝辟地置轮台。"
    ]
  },
  {
    "id": "adcfe4dbee72dfaa99308e2358ad9737",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "百家玉子十家温，巴什何能比阿浑。为问千家明伯克，滋生可有毕图门。"
    ]
  },
  {
    "id": "adcfe4dbee72dfaa99308e239d16812e",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "爱曼都祈岁事丰，终年不雨却宜风。乱吹戈壁龙沙起，桃杏花开分外红。"
    ]
  },
  {
    "id": "adcfe4dbee72dfaa99308e23a0caf017",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "不解芸锄不粪田，一经撒种便由天。幸多旷土凭人择，歇两年来种一年。"
    ]
  },
  {
    "id": "adcfe4dbee72dfaa99308e23fffdea68",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "字名哈特势横斜，点画虽成尚可佳。廿九字头都界识，便矜文雅号毛喇。"
    ]
  },
  {
    "id": "adcfe4dbee72dfaa99308e23cf55c766",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "归化如今九十秋，怜他伦纪未全修。如何贵到阿奇木，犹有同宗阿葛抽。"
    ]
  },
  {
    "id": "adcfe4dbee72dfaa99308e23891b8bdd",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "太阳年与太阴年，算术斋期自古传。今尽昏昏忘岁月，弟兄生日问谁先。"
    ]
  },
  {
    "id": "adcfe4dbee72dfaa99308e23fd15d4af",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "众回摩顶似缁流，四品头衔发许留。怪底向人夸栉沐，燕齐回子替梳头。"
    ]
  },
  {
    "id": "adcfe4dbee72dfaa99308e2332673077",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "金谷都从地窖埋，空囊枵腹不轻开。阿南普作巴郎普，积久难寻避债台。"
    ]
  },
  {
    "id": "adcfe4dbee72dfaa99308e2303233171",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "把斋须待见星餐，经卷同翻普鲁干。新月如钩才入则，爱伊谛会万人欢。"
    ]
  },
  {
    "id": "adcfe4dbee72dfaa99308e231c4adca1",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "不从土偶折腰肢，长跽空中纳祃兹。何独叩头麻乍尔，长竿高挂马牛氂。"
    ]
  },
  {
    "id": "adcfe4dbee72dfaa99308e23421bfb3b",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "亢牛娄鬼四星期，城市喧阗八栅时。五十二番成一岁，是何月日不曾知。"
    ]
  },
  {
    "id": "adcfe4dbee72dfaa99308e23a3594f8a",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "城角高台广乐张，律谐夷则少宫商。苇茄八孔胡琴四，节拍都随击鼓镗。"
    ]
  },
  {
    "id": "adcfe4dbee72dfaa99308e2381928c66",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "厦屋虽成片瓦无，两头榱角总平铺。天窗开处明通溜，穴洞偏工作壁橱。"
    ]
  },
  {
    "id": "adcfe4dbee72dfaa99308e239d3ed4e1",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "亦有高楼百尺夸，四周多被白杨遮。圆形爱学穹庐样，石粉团成满壁花。"
    ]
  },
  {
    "id": "adcfe4dbee72dfaa99308e23631241cb",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "准夷当日恣侵渔，骑马人来直造庐。穷户仅开三尺窦，至今依旧小门闾。"
    ]
  },
  {
    "id": "adcfe4dbee72dfaa99308e2385d17e71",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "村落齐开百子塘，泉清树密好寻凉。奈他头上仍毡毳，一任淋漓汗似浆。"
    ]
  },
  {
    "id": "adcfe4dbee72dfaa99308e2335d4a678",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "豚彘由来不入筵，割牲须见血毛鲜。稻粱蔬果成抓饭，和入羊脂味总膻。"
    ]
  },
  {
    "id": "adcfe4dbee72dfaa99308e237a50ac24",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "桑椹才肥杏又黄，甜瓜沙枣亦糇粮。村村绝少炊烟起，冷饼盈怀唤作馕。"
    ]
  },
  {
    "id": "adcfe4dbee72dfaa99308e237639f44c",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "宗宗多半结丝罗，数尺红丝发后拖。新帕盖头扶马上，巴哥今夕捉央哥。"
    ]
  },
  {
    "id": "adcfe4dbee72dfaa99308e2318554947",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "才经花烛洞房宵，偏汲寒泉遍体浇。料是破瓜添内热，冷侵肌腑转魂消。"
    ]
  },
  {
    "id": "adcfe4dbee72dfaa99308e2328698e74",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "河鱼有疾问谁医，掘地通泉作小池。坦腹儿童教偃卧，脐中汨汨纳流澌。"
    ]
  },
  {
    "id": "adcfe4dbee72dfaa99308e23b74b4484",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "赤脚经冰本耐寒，四时偏不脱皮冠。更饶数尺缠头布，留得缠尸不盖棺。"
    ]
  },
  {
    "id": "adcfe4dbee72dfaa99308e23481d7f67",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "树窝随处产胡桐，天与严寒作火烘。乌恰克中烧不尽，燎原野火四周红。"
    ]
  },
  {
    "id": "adcfe4dbee72dfaa99308e2375c650f9",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "小样葫芦凿窍匀，烧烟通水号麒麟。娇童合唤麒麟契，吹吸能供客数人。"
    ]
  },
  {
    "id": "adcfe4dbee72dfaa99308e230bbf9b35",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "柳树流泉似建瓴，众来排日讽番经。便如札答祈风雨，奇术惟推两事灵。"
    ]
  },
  {
    "id": "adcfe4dbee72dfaa99308e233ba8ae5a",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "荒程迢递阻沙滩，暑月征途欲息难。却赖回宫安亮噶，华人错唤作阑干。"
    ]
  },
  {
    "id": "adcfe4dbee72dfaa99308e231fa1b403",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "海兰达尔发双垂，歌舞争趋努鲁斯。漫说灵魂解超度，亡人屋上恣游嬉。"
    ]
  },
  {
    "id": "adcfe4dbee72dfaa99308e23ef069f32",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "作善人称倭布端，诵经邀福戒鸦瞒。若为黑玛娃儿事，不及供差有朵兰。"
    ]
  },
  {
    "id": "adcfe4dbee72dfaa99308e237e30e34a",
    "title": "回疆竹枝词三十首",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "关内惟闻说教门，如今回部历輶轩。八城外有回城处，哈密伊犁吐鲁番。"
    ]
  },
  {
    "id": "adcfe4dbee72dfaa90914ee33b9487c5",
    "title": "贺新郎·题潘星斋画梅团扇顾南雅学士所作也",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "驿使曾来否？正江南小桥晴雪，一枝春透。谁向故国新折取，寄作相思红豆。休错怨丰姿清瘦。数点花疏绕冷韵，待宵阑独鹤来相守。香雪海，漫回首。",
      "合欢扇在君怀袖。最多情团团月明，邀来梅友。不待巡檐频索笑，已共臞仙携手。且漫拟逃禅杨叟。但按醉花阴一阕，问几生修到能消受？纸帐底，梦回后。"
    ]
  },
  {
    "id": "adcfe4dbee72dfaaca1901f441731451",
    "title": "壶中天题易小沂《江阁展书图》",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "江天空阔，看江波万倾明月千里。高阁凭栏闲展卷，洗眼几重山水。排闼青山，打头落叶，都入狂吟里。风床独罢，钩帘宿鹭惊起。",
      "最忆文选楼前，平山堂下，少日趋庭地。大块文章凭付与，交遍过江名士。手泽仍留，头衔旧换，仍恋青灯味。广陵官阁，更添多少吟思。"
    ]
  },
  {
    "id": "adcfe4dbee72dfaa5158cd7c9a298043",
    "title": "高阳台·和嶰筠前辈韵",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "玉粟收馀，金丝种后，蕃行别有蛮烟。双管横陈，何人对拥无眠？不知呼吸成滋味，爱挑灯，夜永如年。最堪怜，是一丸泥，捐万缗钱。",
      "春雷歘破零丁穴，笑蜃楼气尽，无复灰然。沙角台高，乱帆收向天边。浮槎漫许陪霓节，看澄波，似镜长圆。更应传，绝岛重洋，取次回舷。"
    ]
  },
  {
    "id": "adcfe4dbee72dfaaef89eefa478677cb",
    "title": "月华清·和邓嶰筠尚书沙角眺月原韵",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "穴底龙眠，沙头鸥静，镜奁开出云际。万里晴同，独喜素娥来此。认前身，金粟飘香；拼今夕，羽衣扶醉。无事。更凭栏想望，谁家秋思？",
      "忆逐承明队里，正烛撤玉堂，月明珠市。鞅掌星驰，争比软尘风细？问烟楼，撞破何时；怪灯影，照他无睡。宵霁。念高寒玉宇，在长安里。"
    ]
  },
  {
    "id": "adcfe4dbee72dfaaf53c55a8b4aca100",
    "title": "喝火令·和嶰筠前辈韵",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "院静风帘卷，篁疏月影捎。闲拈新拍按琼萧。惹得隔墙眠柳，齐袅小蛮腰。",
      "自辟清凉界，斜通婉转桥。家山休怅秣陵遥。遥剪吴纨，写取旧烟梢。",
      "唤取幽禽入画，相对舞云翘。"
    ]
  },
  {
    "id": "adcfe4dbee72dfaa8990d3c43e50a0a0",
    "title": "金缕曲·春暮和嶰筠绥定城看花",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "绝塞春犹媚。看芳郊，清漪漾碧，新芜铺翠。一骑穿尘鞭影瘦，夹道绿杨烟腻。听陌上，黄鹂声碎。杏雨梨云纷满树，更频婆，新染朝霞醉。联袂去，漫游戏。",
      "谪居权作探花使。忍轻抛，韶光九十，番风廿四。寒玉未消冰岭雪，毳幕偏闻花气。算修了，边城春稧。怨绿愁红成底事，任花开花谢皆天意。休问讯，春归未。"
    ]
  },
  {
    "id": "adcfe4dbee72dfaaf3c5b30ac3e4d69f",
    "title": "金缕曲·寄黄壶舟",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "沦落谁知己？记相逢，一鞭风雪，题襟乌垒。同作羁臣犹间隔，斜月魂消千里。爱尺素，传来双鲤。为道玉壶春买尽，任狂歌，醉卧红山嘴。风劲处，酒鳞起。",
      "乌丝阑写清词美。看千行，珠玑流转，光盈蛮纸。苏氏才吟残腊句，瞬见绿阴如水。春去也，人犹居此。褪尽生花江管脱，怕诗人，漫作云泥拟。今昔感，一弹指。"
    ]
  },
  {
    "id": "adcfe4dbee72dfaa9eed00d4614f51e8",
    "title": "买陂塘癸卯闰七月",
    "authorName": "林则徐",
    "authorId": "adcfe4dbee72dfaa393c55ae8c3039bd",
    "dynasty": "清",
    "content": [
      "记前番，明河如练，一双星影才渡。去回真算天孙巧，不待隔年来聚。谁作主？任月帐云屏，再绾同心缕。刍尼解事，看两度殷勤，毛衣秃尽，填出旧时路。含情处。脉脉一襟风露。",
      "天涯枨触离绪。追欢早把芳时误。此夕匏瓜如故。愁莫诉！怕再上、针楼又被黄姑妒。何时归去？盼白鹤重来，玉笙吹破，或与子乔遇。"
    ]
  },
  {
    "id": "adcfe4dbee7f9e127dc33b1419930cac",
    "title": "青门柳枝词",
    "authorName": "毕慧",
    "authorId": "adcfe4dbee7f9e12d1457b72d1457b72",
    "dynasty": "清",
    "content": [
      "风际游丝澹荡春，画桥低亚柳条新。流莺百啭清阴里，唤起芳郊拾翠人。"
    ]
  },
  {
    "id": "adcfe4dbee7f9e127dc33b14ce0e62a0",
    "title": "青门柳枝词",
    "authorName": "毕慧",
    "authorId": "adcfe4dbee7f9e12d1457b72d1457b72",
    "dynasty": "清",
    "content": [
      "晴波倒映漾柔蓝，最好风光三月三。羌管一声萦别恨，漫教吹彻望江南。"
    ]
  },
  {
    "id": "adcfe4dbee7f9e127dc33b146f141c5d",
    "title": "青门柳枝词",
    "authorName": "毕慧",
    "authorId": "adcfe4dbee7f9e12d1457b72d1457b72",
    "dynasty": "清",
    "content": [
      "不同桃李驻颜难，一色长条春未残。帘外子规啼不住，纷纷红雨倚栏看。"
    ]
  },
  {
    "id": "adcfe4dbee7f9e127dc33b1453e2fda6",
    "title": "青门柳枝词",
    "authorName": "毕慧",
    "authorId": "adcfe4dbee7f9e12d1457b72d1457b72",
    "dynasty": "清",
    "content": [
      "榆荚争春春暗归，绿阴满径染苔衣。嫩烟酥雨年年事，莫趁东风作雪飞。"
    ]
  },
  {
    "id": "adcfe4dbef70df8a18dc01e02b600090",
    "title": "凤凰台上忆吹箫·月",
    "authorName": "顾静和",
    "authorId": "adcfe4dbef70df8ad1457b72d1457b72",
    "dynasty": "清",
    "content": [
      "寒生银粟，屋翻雪浪，璧光零乱云头。见明珠千斛，■菟如邮。桂湿扶疏影，裁纨扇、碧衬蟾钩。北堂牖，西园飞盖，东鄙思抽。",
      "悠悠。一声笛也，吹落了梅花，浑是悲秋。念素蛾睡起，玉锁琼楼。剩有乘风鹏翼，好借我、骑去遨游。傲游处，冰轮碾玉，万古常浮。"
    ]
  },
  {
    "id": "adcfe4dbef70df8aef9ac91a9e73204a",
    "title": "玉女摇仙佩佳人",
    "authorName": "顾静和",
    "authorId": "adcfe4dbef70df8ad1457b72d1457b72",
    "dynasty": "清",
    "content": [
      "青琴绛树，下蔡洛川，共羡人间难遇。有个名姝，乘鸾飞去，莫是飞琼再世。",
      "若把容光比。有数束波横，口吹兰气。眉封翠、丰肌腻理，不过千娇百媚而已。",
      "争似女相如，能手赋、东邻佳丽。须信毛嫱西子，谢韫班姬，难得色才相俪。",
      "才子佳人、赢得一身双美。为甚谪泥犁，浊世界、羞斗靓妆高髻。",
      "愿天公、留心玉貌，着意怜才，召为玉殿修文吏。莫负了、倾城倾国胡天帝。"
    ]
  },
  {
    "id": "adcfe4dbef82c6b3d4059d538d448f0c",
    "title": "南乡子·七夕",
    "authorName": "秦某（张日駜室）",
    "authorId": "adcfe4dbef82c6b3d1457b72d1457b72",
    "dynasty": "清",
    "content": [
      "细雨晚来收。绿柳梢头挂玉钩。几度欲拈团扇子，悠悠。数点流萤度小楼。",
      "回首乍惊秋。深院凉生看女牛。乞巧穿针无意绪，添愁。倚遍栏杆不自由。"
    ]
  },
  {
    "id": "adcfe4dbef82c6b3c6dd32548e9f9e50",
    "title": "踏莎美人又七月看锡山燃灯，和表姊",
    "authorName": "秦某（张日駜室）",
    "authorId": "adcfe4dbef82c6b3d1457b72d1457b72",
    "dynasty": "清",
    "content": [
      "微润侵衣，嫩凉生树。星桥一簇山深处。青帘翠袖几相招。赢得片帆欲挂、又停桡。",
      "小阁松风，幽窗蕉雨。与卿梦里还同语。漫投双鲤付轻潮。问取明朝乌鹊、再填桥。"
    ]
  },
  {
    "id": "adcfe4dbf0733a8b675cb8af34afba13",
    "title": "菩萨蛮·忆旧",
    "authorName": "沈宛",
    "authorId": "adcfe4dbf0733a8bd1457b72d1457b72",
    "dynasty": "清",
    "content": [
      "雁书蝶梦皆成杳，月户云窗人悄悄。记得画楼东，归骢系月中。",
      "醒来灯未灭，心事和谁说。只有旧罗裳，偷沾泪两行。"
    ]
  },
  {
    "id": "adcfe4dbf0733a8b55910c556e143315",
    "title": "临江仙·春去",
    "authorName": "沈宛",
    "authorId": "adcfe4dbf0733a8bd1457b72d1457b72",
    "dynasty": "清",
    "content": [
      "难驻青皇归去驾，飘零粉白脂红。今朝不比锦香丛。画梁双燕子，应也恨匆匆。",
      "迟日纱窗人自静，檐前铁马叮咚。无情芳草唤愁浓。闲吟佳句，怪杀雨兼风。"
    ]
  },
  {
    "id": "adcfe4dbf0733a8b433676fc62958d28",
    "title": "朝玉阶·秋月有感",
    "authorName": "沈宛",
    "authorId": "adcfe4dbf0733a8bd1457b72d1457b72",
    "dynasty": "清",
    "content": [
      "惆怅凄凄秋暮天。萧条离别后，已经年。乌丝旧咏细生怜，梦魂飞故国、不能前。",
      "无穷幽怨类啼鹃。总教多血泪，亦徒然。枝分连理绝姻缘，独窥天上月、几回圆。"
    ]
  },
  {
    "id": "adcfe4dbf0733a8b96ef927b9dc5ac29",
    "title": "长命女·黄昏后",
    "authorName": "沈宛",
    "authorId": "adcfe4dbf0733a8bd1457b72d1457b72",
    "dynasty": "清",
    "content": [
      "黄昏后，打窗风雨停还骤。不寐乃眠久。渐渐寒侵锦被，细细香消金兽。添段新愁和感旧，拚却红颜瘦。"
    ]
  },
  {
    "id": "adcfe4dbf0733a8bde787f7116c79a2b",
    "title": "一痕沙·望远",
    "authorName": "沈宛",
    "authorId": "adcfe4dbf0733a8bd1457b72d1457b72",
    "dynasty": "清",
    "content": [
      "白玉帐寒夜静，帘幕月明微冷。两地看冰盘，路漫漫。",
      "恼杀天边飞雁，不寄慰愁书柬，谁料是归程。"
    ]
  },
  {
    "id": "adcfe4dbf1463e4ae78f813027853a60",
    "title": "行香子",
    "authorName": "刘絮窗",
    "authorId": "adcfe4dbf1463e4ad1457b72d1457b72",
    "dynasty": "清",
    "content": [
      "柳色才匀。草色方新。怪东风、酿就离情。弦鸣玉轸，酒泛金樽。奈不销愁，不销恨，只销魂。",
      "极目行云。是处伤神。看斜阳、又近黄昏。桃花片片，杜宇声声。正欲归春，欲归鸟，未归人。"
    ]
  },
  {
    "id": "adcfe4dbf14dffacf32f182ef049162e",
    "title": "浣溪沙",
    "authorName": "林少君",
    "authorId": "adcfe4dbf14dffacd1457b72d1457b72",
    "dynasty": "清",
    "content": [
      "麟篆知从九夜扪。诗王金诰佩随身。映梅争羡气氤氲。",
      "绣纸十番传虎仆，蒸云千首动龙宾。于今坛坫自推君。"
    ]
  },
  {
    "id": "adcfe4dbf1b7649254a1c519640984e7",
    "title": "天仙子·咏水仙",
    "authorName": "刘令右",
    "authorId": "adcfe4dbf1b76492d1457b72d1457b72",
    "dynasty": "清",
    "content": [
      "高下鹭鸶三十只。水田漠漠秧深碧。晶盘粘粟影玲珑，呈瑶席。",
      "香尘辟。墨海屏山随所历。"
    ]
  },
  {
    "id": "adcfe4dbf1b7649267b8b6462a64a764",
    "title": "浣溪沙·春暮",
    "authorName": "刘令右",
    "authorId": "adcfe4dbf1b76492d1457b72d1457b72",
    "dynasty": "清",
    "content": [
      "满庭槐影石纹凉。雨过帘栊午梦妨。柔风无力伴梳妆。",
      "春去无踪留不住，飞来花片识行藏。游丝空自绕枝长。"
    ]
  },
  {
    "id": "adcfe4dbf1b764922692c68bb9ccc351",
    "title": "踏莎行·夏闺，榴开葵放，深浅交映，触绪拈阕",
    "authorName": "刘令右",
    "authorId": "adcfe4dbf1b76492d1457b72d1457b72",
    "dynasty": "清",
    "content": [
      "雨过高楼，风来深院。黄莺着意枝间啭。若能爱护护花关，双环深锁连花掩。",
      "时序频更，流光易换。一池潋滟荷珠溅。如钩月挂正当头，凤衫露湿榴花片。"
    ]
  },
  {
    "id": "adcfe4dbc7b47524c34cb52b5564d14a",
    "title": "蝶恋花·和漱玉词",
    "authorName": "王士祯",
    "authorId": "adcfe4dbf1cd30836dd4e10ea941493e",
    "dynasty": "清",
    "appreciation": "这是《衍波词》中的名作。“郎似桐花，妾似桐花凤”的比喻清新尖利，以致词人被称做“王桐花”。细绎词意，此词恐亦有寄托，“往事迢迢”二句，或与其早岁《秋柳》诗一样，表现出对南明王朝的眷念。此词为和李清照《蝶恋花》词。李作如下：“暖雨和风初破冻。柳眼梅腮，已觉春心动。酒意诗情谁与共，泪融残粉花钿重。乍试夹衫金缕缝。山枕斜欹，枕损钗头凤。独抱浓愁无好梦，夜阑犹剪灯花弄。”再三味之，似终不及和作之雍容深婉。",
    "content": [
      "凉夜沉沉花漏冻，欹枕无眠，渐觉荒鸡动。此际闲愁郎不共，月移窗罅春寒重。",
      "忆共锦衾无半缝，郎似桐花，妾似桐花凤。往事迢迢徒入梦，银筝断续连珠弄。"
    ],
    "intro": "这是《衍波词》中的名作。“郎似桐花，妾似桐花凤”的比喻清新尖利，以致词人被称做“王桐花”。细绎词意，此词恐亦有寄托，“往事迢迢徒入梦，银筝断续连珠弄”句，或与其早岁《秋柳》诗一样，表现出对南明王朝的眷念。此词为和李清照《蝶恋花》词。李作如下：“暖雨和风初破冻。柳眼梅腮，已觉春心动。酒意诗情谁与共，泪融残粉花钿重。 乍试夹衫金缕缝。山枕斜欹，枕损钗头凤。独抱浓愁无好梦，夜阑犹剪灯花弄。”再三味之，似终不及和作之雍容深婉。",
    "annotation": [
      "漱玉词：北宋女词人李清照的词集。",
      "花漏：镂花的铜漏。",
      "欹枕：斜靠在枕上。",
      "窗罅（xià）：窗户的缝隙。",
      "桐花凤：鸟名，羽毛五色，暮春采集桐花而得名。",
      "连珠弄：古曲名。"
    ]
  },
  {
    "id": "adcfe4dbf1cd308379ff1d1a57407135",
    "title": "浣溪沙·红桥",
    "authorName": "王士禛",
    "authorId": "adcfe4dbf1cd30836dd4e10ea941493e",
    "dynasty": "清",
    "appreciation": "此词写舟中观看红桥景色，抒发怀古之幽思。上片写美景诱人。白鸟朱荷，碧波荡漾，画舫悠游，光艳照人。面对绿柳红桥，不禁思绪万千。回顾往事，怎不令人黯然消魂！下片借眼前景物，抒发感怀。放眼远望，平山山外路漫漫，江潮汹涌水迢迢。无数失群孤雁，空中徘徊。这凄凉景色，勾起了无数新愁。无法排遣，只好付于广陵潮水。通篇含蓄、有神韵。 ",
    "content": [
      "白鸟朱荷引画桡，垂杨影里见红桥，欲寻往事已魂消。",
      "遥指平山山外路，断鸿无数水迢迢，新愁分付广陵潮。"
    ],
    "annotation": [
      "桡：船桨，此指船。",
      "平山：指平山堂，扬州游览胜地。",
      "断鸿：失群的孤雁。",
      "广陵：即扬州。 "
    ]
  },
  {
    "id": "adcfe4dbf1cd3083705e93eefb63bb0a",
    "title": "蝶恋花·和少游",
    "authorName": "王士禛",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "啼碎春光莺燕语。一片花飞，又是天将暮。欲乞放晴春不许，黄昏更下廉纤雨。",
      "春去应知郎去处。好属春光，共向郎边去。毕竟春归人独住，澹烟芳草千重路。"
    ]
  },
  {
    "id": "adcfe4dbf1cd3083c3634e1232016e8e",
    "title": "蝶恋花·手种墙南千个竹",
    "authorName": "王士禛",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "手种墙南千个竹。春雨潇潇，拔地参天绿。斫去杉皮新缚屋，直须傲煞篁筜谷。",
      "解道难医惟有俗。试问旁人，无竹何如肉。未必禅心超忍辱，且从玉版参尊宿。"
    ]
  },
  {
    "id": "adcfe4dbf1cd30839a99f4f13249364d",
    "title": "婆罗门引·寄袁箨庵用稼轩韵",
    "authorName": "王士禛",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "问平安否，金陵南去楚云西。望中烟草迷离。回首红桥分赋，笔掣翠虹蜺。",
      "叹青门一别，白社人稀。",
      "诗狂酒悲。老大去、几人知。往日荆州作牧，吊古题诗。",
      "周郎已矣，忆风流、顾曲似当时。归来也、两鬓千丝。"
    ]
  },
  {
    "id": "adcfe4dbf1e288c22dfa68b8a77d8f9a",
    "title": "祝英台近·白莲",
    "authorName": "姚天健",
    "authorId": "adcfe4dbf1e288c2d1457b72d1457b72",
    "dynasty": "清",
    "content": [
      "雪衣轻，罗袜净，仿佛浣纱女。照水盈盈，香透洛川浦。可怜一片芳心，无多翠袖，那禁得、秋宵风露。",
      "娇如语，怕有弄桨人来，脉脉暗生妒。漫托微波，未便诉情愫。销魂最是黄昏，为谁解佩，更疑向、月明深处。"
    ]
  },
  {
    "id": "adcfe4dbf1e7e337b1eda7dd9c041db2",
    "title": "虞美人·咏水仙",
    "authorName": "陈紫婉",
    "authorId": "adcfe4dbf1e7e337d1457b72d1457b72",
    "dynasty": "清",
    "content": [
      "湘灵解佩凌波去。都是留春住。替他欢喜替他愁。也并梅花一处、梦罗浮。",
      "天生修洁天生冷。小坐明妆靓。十分香孕碧琉璃。除却窗儿外月、没人知。"
    ]
  },
  {
    "id": "adcfe4dbf2a5201c490ba80cf991ab6f",
    "title": "醉太平·偶成",
    "authorName": "秦昙",
    "authorId": "adcfe4dbf2a5201cd1457b72d1457b72",
    "dynasty": "清",
    "content": [
      "寒梅暗香。良宵漏长。何妨痛饮千觞，写黄庭数行。",
      "亭前晓霜。床前月凉。风敲铁马丁当，最撩人断肠。"
    ]
  },
  {
    "id": "adcfe4dbf2a5201c1397788a76ca864d",
    "title": "醉公子",
    "authorName": "秦昙",
    "authorId": "adcfe4dbf2a5201cd1457b72d1457b72",
    "dynasty": "清",
    "content": [
      "香囊垂绣凤。是妾儿时弄。微物何足珍。怜他伴妾身。",
      "红绵著在里。扣上同心缕。一缕一相思。数来千万丝。"
    ]
  },
  {
    "id": "adcfe4dbf2a5201c4334969f076162ff",
    "title": "蝶恋花",
    "authorName": "秦昙",
    "authorId": "adcfe4dbf2a5201cd1457b72d1457b72",
    "dynasty": "清",
    "content": [
      "寒食才过春又半。燕子衔泥，画栋营巢满。细雨蒙蒙扃小院。胭脂落尽桃花片。",
      "罗袜倦移情绪懒。触目凄凉，不觉双蛾敛。风景依然人事换。旧游追省空肠断。"
    ]
  },
  {
    "id": "adcfe4dbf2a5201c2dc72f0cc6aa5948",
    "title": "望湘人·健娘",
    "authorName": "秦昙",
    "authorId": "adcfe4dbf2a5201cd1457b72d1457b72",
    "dynasty": "清",
    "content": [
      "爱一星俏眼，半寸纤葱，仙容偏不憔悴。黏瓣衣香，兜簪肌颤，生日榴红喷砌。细罥虫丝，怯撩虎口，稳骑鹤背。似翾风老欠风情，滑簟不容同睡。",
      "照影水心镜底。露一般颜色，难分姊妹。向百药炉边，偏上病人云髻。鸳鸯颈，听嘐嘐语细。恨不成双，却怪他、健影临风，止度月馀年纪。"
    ]
  },
  {
    "id": "adcfe4dbf34d599c97e863508c2423e7",
    "title": "蝶恋花·汤雨生都督贤俪董双湖夫人索题《梅窗琴趣图》",
    "authorName": "徐庭照",
    "authorId": "adcfe4dbf34d599cd1457b72d1457b72",
    "dynasty": "清",
    "content": [
      "闻讯江南春到未。添炷炉薰，净几冰弦理。玉腕双抬罗袖起，翠禽飞上阑干嘴。",
      "画幅生绡烦鹤子。人与梅花，一样多风致。疏影暗香传绿绮，小红不用吹箫侍。"
    ]
  },
  {
    "id": "adcfe4dbf37228dea932936124eceecf",
    "title": "南乡子·戏题外子行乐图",
    "authorName": "葛覃",
    "authorId": "adcfe4dbf37228ded1457b72d1457b72",
    "dynasty": "清",
    "content": [
      "兰桨入方塘。绿柳荫中坐早凉。十里芙蕖红潋滟，芳香。荷叶罗裳一色妆。",
      "小婢折花忙。惊起鸳鸯拍镜光。雾鬓云鬟娇不语，端详。对此偏教恼寸肠。"
    ]
  },
  {
    "id": "adcfe4dbf376e370e7fa04fb278bbf63",
    "title": "生查子·闺怨",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "宵来风雨多，应妒花娇姹。秾艳一时空，忍煞芳华谢。",
      "无语倚阑干，闷对花枝下。红泪落双眸，簌簌如花洒。"
    ]
  },
  {
    "id": "adcfe4dbf376e3709cd01c0693dfaf1c",
    "title": "如梦令·渔景",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "月下一溪烟淡。溪里渔叉夜响。知有小渔舟，叉得寒鱼初返。",
      "同伴。同伴。掉向白萍花港。"
    ]
  },
  {
    "id": "adcfe4dbf376e3703d69453b1caedf3d",
    "title": "忆秦娥·春暮，钱塘舟中作",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "春雨歇。杨花两岸飞晴雪。飞晴雪。江途渺渺，扬舲三浙。",
      "潮来胥口声悲咽。烟波一棹真浮叶。真浮叶。蓬窗闲坐，书翻越绝。"
    ]
  },
  {
    "id": "adcfe4dbf376e3700d6556d9108bd9b3",
    "title": "长相思·偶作",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "雁南归。客难归。一纸家书寄每迟。愁心没尽期。",
      "晓风嘶。晓星稀。梦到家园觉后疑。邻鸡喔喔啼。"
    ]
  },
  {
    "id": "adcfe4dbf376e3700d1eadb1e39d762f",
    "title": "菩萨蛮·病起",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "日长深院垂帘幕。夕阳芳草愁心搁。才换夹衣裳。轻红杏子衫。",
      "匆匆春去候。人病偏消瘦。不敢敛双蛾。含颦对镜多。"
    ]
  },
  {
    "id": "adcfe4dbf376e3701dd74ea5f0116f7d",
    "title": "卜算子·夏晚",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "雨后晚凉多，衫葛含风细。小摘庭前茉莉花，弱缕穿连蒂。",
      "团扇叶芭蕉，闲坐荷花砌。剥取池荷带湿看，莲子生还未。"
    ]
  },
  {
    "id": "adcfe4dbf376e3701e91e8fdae278b15",
    "title": "南柯子·咏霞",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "水气烘晴霭，何殊吐蜺腥。赤城曾道烂奇形。最好落随孤骛、下烟汀。",
      "日脚成丹紫，天衣叠绮青。微风吹碎断云停。记否曼卿传饮、自天廷。"
    ]
  },
  {
    "id": "adcfe4dbf376e3708fb7357e4331e19e",
    "title": "解语花·咏梅",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "暗香乍袭，冷艳亭亭，丰韵真无比。十分旖旎。羞并语、东园桃李。香含雪霁。别自有、一般妩媚。只须看、空色凝妆，在黄昏影里。",
      "长想烟霞湖上，听啁啾翠羽，清梦初起。佳人绝世。凌缟袂，却胜朱纨绿绮。此情难拟。且相伴、云阶月地。对仙姿、玉骨两神清，作闺中知己。"
    ]
  },
  {
    "id": "adcfe4dbf376e37046ab1179999368ff",
    "title": "眼儿媚·舟泊江浦道中",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "小泊行艖路偏赊。云影雁行斜。数株疏柳，一痕残照，几点归鸦。",
      "芦花两岸如飞雪，潮汐下寒沙。水国西风，竹蓬夜月，人在天涯。"
    ]
  },
  {
    "id": "adcfe4dbf376e370faf68bc3f4eeaa65",
    "title": "菩萨蛮·惜花，次季容女士韵",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "嫣红姹紫开偏早。看来颜色同人好。花貌媚于人。春光正十分。",
      "雨风难作主。浮艳归尘土。洒泪怨残丛。无端减玉容。"
    ]
  },
  {
    "id": "adcfe4dbf376e370af44a0f967f43f40",
    "title": "明月棹孤舟悲秋",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "到得秋来愁便阔。悲风又剪桐枝落。天际哀鸿，林间病叶，断送秋光寂寞。",
      "剩对黄花怜瘦索。淡容冷艳枝枝弱。一盏香醪，半帘残月，强把诗情咀嚼。"
    ]
  },
  {
    "id": "adcfe4dbf376e3707a35d78633a2afc9",
    "title": "秦楼月自泰州至张夏镇作",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "东风峭。一车轧轧长安道。长安道。瓦天青翠，云封岳峤。",
      "软红扑面飞沙罩。客途空惹梅花笑。梅花笑。家园回忆，玉窗冰照。"
    ]
  },
  {
    "id": "adcfe4dbf376e37026f2739bfecfa877",
    "title": "满江红·过平原县东门，谒颜鲁公祠",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "残照城东，风急处、暮笳声咽。正卸毂、平原祠外，前行瞻谒。作郡回思天宝日，九重乐极金瓯缺。蓦然闻鼙鼓，起渔阳，霓裳歇。",
      "卫弹邑，千秋节。争坐位，千金贴。只拒降斩使，是何忠烈。犹有祠堂传俎豆，更存心迹书碑碣。羡双双姓字，弟兄香，常山舌。"
    ]
  },
  {
    "id": "adcfe4dbf376e3709a8d058dd6341760",
    "title": "调笑令·闺情",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "白露。白露。结作清霜雕树。树头愁杀乌栖。",
      "隔个窗儿乱啼。啼乱。啼乱。惊醒罗帷梦断。"
    ]
  },
  {
    "id": "adcfe4dbf376e370b6563891816ac5e4",
    "title": "江城子·夜雨",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "无端寒雨促秋光。晚风凉。野云苍。才有梧桐，助响落银床。窗外声声浑不住，愁绝处，夜偏长。",
      "况添低砌又啼螀。乱回肠。更心伤。炉内寒烟，销尽水沉香。欹枕难堪听到晓，心滴碎，怯空房。"
    ]
  },
  {
    "id": "adcfe4dbf376e3705ed97fd66406e098",
    "title": "浪淘沙·吉林秋感，次鹤仙夫人韵",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "关塞冷秋风。沙雾迷蒙。可怜秋去又匆匆。凝望乱烟衰草外，离恨无穷。",
      "最好故园中。黄鞠丹枫。蟹螯双擘酒盈钟。此景那堪回首忆，愁见归鸿。"
    ]
  },
  {
    "id": "adcfe4dbf376e3708a2891646a6f8da8",
    "title": "浣溪沙·梅魂。次吴小莲女士韵",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "庾岭烟迷夜寂寥。罗浮月冷路迢遥。可堪空色不相遭。",
      "风笛吹残浑欲断，霜笳听罢惯能销。依依脉脉迥难招。"
    ]
  },
  {
    "id": "adcfe4dbf376e370ed197fa409f34935",
    "title": "风流子·春草。次陈姊宛玉韵",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "日色暖平津，乡梦杳、寻屐忒愁人。想金勒騧嘶，夕阳烟淡，玉楼人望，广陌痕新。碧影萋萋三春暮，南浦犹伤神。蜀魄叫残，楚魂招罢，瘦馀中妇，眉黛空颦。",
      "凄凉青冢上，香环埋、艳骨偏自成茵。更有长门，参差辇路徒亲。却几多萦得，新愁旧怨，天涯故国，泣雨迷尘。肠断芳晨，绣帏日掩青春。"
    ]
  },
  {
    "id": "adcfe4dbf376e370627f8b0b3952697f",
    "title": "减字木兰花·感作",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "构思下笔。汉魏齐梁求并立。底事心忙。才学韩苏又柳王。",
      "拘牵潦草，面目何曾收拾好。纵效西颦。没奈生成嫫母形。"
    ]
  },
  {
    "id": "adcfe4dbf376e3708691554b4eb3a614",
    "title": "踏莎行·松花江望雨",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "黑水惊流，黄云隐雾。晓峰新翠薶千树。片帆刚渡半烟江，不知何处吹来雨。",
      "喷雪涛飞，搏沙风驻。翻盆挂瀑横空布。风波如此掉回船，星红一线雷车舞。"
    ]
  },
  {
    "id": "adcfe4dbf376e370fd9eaef3a926ccb8",
    "title": "诉衷情·秋望",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "偶然乘兴一登楼。江色俯晴流。试看千山枫老，无奈又残秋。",
      "云影碧，晚峰浮。雁声悠。栏杆倚遍，地上天边，何处消愁。"
    ]
  },
  {
    "id": "adcfe4dbf376e37034d024a7ee725254",
    "title": "踏莎行·题梅花水仙芝草合景小幅",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "庾岭春迟，洛川波迥。一般幽思谁能领。个侬同住水云乡，黄裳绛服欣联影。",
      "世外芳姿，寰中仙品。灵根堪结芝林隐。好将三秀拟三香，襟期冰雪偏宜冷。"
    ]
  },
  {
    "id": "adcfe4dbf514e837954b6e00fa3d5be7",
    "title": "忆江南",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "成都好，晴日卖花天。玉局观边羊角旆，黄师塔畔鸭唇船。",
      "桥市小游仙。"
    ]
  },
  {
    "id": "adcfe4dbf558ba38e429ae79212cb534",
    "title": "如梦令",
    "authorName": "蔡捷",
    "authorId": "adcfe4dbf558ba38d1457b72d1457b72",
    "dynasty": "清",
    "content": [
      "方把银缸吹隐。绣幕风欹不定。好梦总难成，月上花枝交映。",
      "深省。深省。枕上独吟清冷。"
    ]
  }
]