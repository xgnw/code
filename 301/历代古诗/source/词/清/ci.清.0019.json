[
  {
    "id": "adcfe4dbac75c975a5e2d4b240da5667",
    "title": "百字令·自题诗卷",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "头颅如许，竟青丝消尽，居然霜意。看镜何劳勋业问，妄想年来都废。小技雕虫，奇文吐凤，自玩还堪喜。闲情多少，浮云过眼而已。",
      "回忆剡社当年，风流裙屐，标榜相腾起。邺下才人谁健在，不分凋零如此。我亦穷愁，荒荒岁月，四十无闻矣。豹皮留在，未知留与谁氏。"
    ]
  },
  {
    "id": "adcfe4dbac75c975813d10572702a0db",
    "title": "金缕曲·秋夕忆亡友应叔申诗，泫然赋此",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "萧夜清无寐。把心头、故人佳句，重新温起。唾欬自天难收拾，断玉零珠犹记。问当日、风流谁比。雨雪江关原共惜，云弟兄、词赋吾惭矣。甘俯首，深深地。",
      "一时裙屐称才子。最伤心、晨星牢落，数来无几。风雅犹存溪南北，似我虚名而已。但后顾、茫茫谁继。乱世文章天下贱，更何人、搜索穷肝肺。九泉下，应垂泪。"
    ]
  },
  {
    "id": "adcfe4dbac75c975458ce200f9b0da31",
    "title": "双双燕·望海",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "茫茫海水，问昔日夷亶，而今何处。扶桑濯足，此志潜惹无据。徐市求仙径去。顿化作、弥天蜃雨。凭风寄语蓬莱，还我三千男女。几度。",
      "潮声听取。似汨汨飞扬，东华尘土。越王台圮，剩有零星渔户。谁作中流砥柱。任一碧、惊涛飞舞。至今指点犹疑，烟岛夕阳无数。"
    ]
  },
  {
    "id": "adcfe4dbac75c97505fdbdcc6e27fe81",
    "title": "好事近·二首",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "灯语太无凭，还把玉钗抛卜。不问那人归未，问归人迟速。",
      "数来又是误佳期，慵整兰汤沐。只怕肌香销散，待郎来装束。"
    ]
  },
  {
    "id": "adcfe4dbac75c97505fdbdcccd12bcfc",
    "title": "好事近·二首",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "破了画工夫，匀不尽眉间黛。放着愁痕如许，怕傍人疑怪。",
      "今宵细雨昨宵风，作凄凉态。便着团圞双影，也无言相对。"
    ]
  },
  {
    "id": "adcfe4dbac75c97540560bb344aeb375",
    "title": "百字令·春雨托兴",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "冻花才破，又霏霏草背，千丝参直。做了春阴曾未足，竟被余寒罗织。水眼回青，山颜翠转，望里都无极。风低烟重，料难一霎收息。",
      "似向绮陌芳塍，团团密密，刺出伤心色。薄霁霤声还断续，寒翳怎能消得。不是牵愁，都应洗恨，日夜劳人侧。半胧枝影，故园几处香迹。"
    ]
  },
  {
    "id": "adcfe4dbac75c9757b4e6c4295fc07f7",
    "title": "月上海棠·题画美人",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "崔娘费尽丹青手。只图成、软障人消瘦。语也伤心，道真真、画中真有。凭千唤，一卷香封依旧。",
      "裴郎到处携怀袖。赋闲情、等等相思咒。万一佳期，早安排、彩灰仙酒。烧香伫，有美一人来否。"
    ]
  },
  {
    "id": "adcfe4dbac75c975a91bfbac01f80b6e",
    "title": "踏莎行·二首",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "草缀红心，枝垂翠影。几番寄到春归信。荼蘼一院尚开迟，夕阳已在花阑顶。",
      "乳燕心猜，流莺舌佞。沐兰芳约浑难定。阿谁卷上水精帘，风尖不管佳人病。"
    ]
  },
  {
    "id": "adcfe4dbac75c975a91bfbacc5242855",
    "title": "踏莎行·二首",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "絮影摇晴，苔文坼冻。小莺溜过两三哢。碧桃花下一相逢，春泥湿透鞋头凤。",
      "细雨朝朝，新愁种种。纤腰不耐罗衫重。秋千架上立多时，身轻只待东风送。"
    ]
  },
  {
    "id": "adcfe4dbac75c9757a4c0c2774d4b490",
    "title": "摸鱼子",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "最撩人、雨边虫响，宵来催做凉意。凭阑听取浑无赖，一段秋心捣碎。风未已。又瑟瑟楼头，铃语支更尾。蓦然忆起。忆月色那时，流光无碍，照万里千里。",
      "曾携手，几度高楼倚徙。天边昙誓犹记。无端报罢铜街鼓，一霎鸳鸯欢坠。今已矣。纵朔雁归来，莫寄相思字。还须梦里。觅个去年人，倾心接膝，与话去年事。"
    ]
  },
  {
    "id": "adcfe4dbac75c9756a10f508a43fd740",
    "title": "风入松",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "钿蝉金雁夜停场。乍是新霜。无端花犬惊寒吠，似那人、窥玉登墙。偷眼帘前相觑，泥他亸过回廊。",
      "疑云疑雨煞思量。不是荒唐。记曾避面芙蓉里，有回风、兜得衣香。心逐麝尘飞遍，池亭四角中央。"
    ]
  },
  {
    "id": "adcfe4dbac75c9759f27c3fcdcbbd3b2",
    "title": "蝶恋花·二首",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "徙倚楼兰春眼困。苦楝花开，㒸断番番信。柳外余霞红不尽。伤心又是斜阳近。",
      "絮影飘摇生夕晕。惨绿尊前，乱入愁人鬓。别意弥天难问讯。浮花浪蝶飞无准。"
    ]
  },
  {
    "id": "adcfe4dbac75c9759f27c3fc66398e03",
    "title": "蝶恋花·二首",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "只道春归归尚早。几度听莺，人倚莺声老。故国山河青未了。夕阳冉冉生芳草。",
      "算是今年春事好。春落天涯，游子何曾到。至竟东风难破笑。蘼芜山下行人少。"
    ]
  },
  {
    "id": "adcfe4dbac75c975561e30bd56c6d74e",
    "title": "蝶恋花·六首",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "试向楼头遥一睇。月转天空，似露微微意。木落秋高风未已。一声雁唳人千里。",
      "还忆年时春乍起。佳约从头，数到秋声尾。今日寻君霜叶底。泼天虫语凉如水。"
    ]
  },
  {
    "id": "adcfe4dbac75c975561e30bde9f57cf8",
    "title": "蝶恋花·六首",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "漻泬人间霜信后。夕树离蝉，已过秋时候。河影湛湛天欲漏。孤城斜倚星如斗。",
      "城上乌啼人白首。城下寒潮，带雨声声骤。半死归心还扣扣。无端海气生襟袖。"
    ]
  },
  {
    "id": "adcfe4dbac75c975561e30bda30e2442",
    "title": "蝶恋花·六首",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "衰草天涯秋色沮。陌上王孙，无复从君住。剪剪西风何太苦。猜心燕子斜阳路。",
      "不道垂杨无意绪。才了青青，又作弥天絮。落叶已随流水去。一川凉影零孤雨。"
    ]
  },
  {
    "id": "adcfe4dbac75c975561e30bd991499cd",
    "title": "蝶恋花·六首",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "雨歇烟啼虫语放。激耳无边，愁与声成浪。碎碎秋容天一掌。残阳湿遍秋芜上。",
      "衰草阴阴愁入望。西北高楼，怕有人惆怅。孤泪空云千里荡。一城霜杵连天响。"
    ]
  },
  {
    "id": "adcfe4dbac75c975561e30bd8414f903",
    "title": "蝶恋花·六首",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "秋叶湾头秋水至。淼淼愁波，目断斜阳里。此去关山何处是。弥天牢落征人意。",
      "断泊芦花飞乍起。却被西风，吹皱逢逢水。水色天光秋破碎。一时都摄孤帆底。"
    ]
  },
  {
    "id": "adcfe4dbac75c975561e30bd2ef73084",
    "title": "蝶恋花·六首",
    "authorName": "陈训正",
    "authorId": "adcfe4dbac75c975d1457b72d1457b72",
    "dynasty": "清",
    "content": [
      "碧汉沈沈清可念。即目楼头，触处生幽感。月挟河声天半撼。风占雁势秋来险。",
      "苕蒂新霜人影淡。满地关河，望去愁千点。道路销磨寒色渐。重重别意心知减。"
    ]
  },
  {
    "id": "adcfe4dbacc1894deeb04e9d88ecbacf",
    "title": "唐多令",
    "authorName": "严淑珍",
    "authorId": "adcfe4dbacc1894dd1457b72d1457b72",
    "dynasty": "清",
    "content": [
      "九十半过春。名山绕梦魂。喜芳游、伴结红裙。蜿蜒九龙峰秀绝，真妒煞、黛眉痕。",
      "穿磴拂松云。清吟坐夕曛。看香闺、多少才人。惟我倚声惭击节，须满酌、慧泉吞。"
    ]
  },
  {
    "id": "adcfe4dbacc1894d436c3b2630644021",
    "title": "东风第一枝·咏梅",
    "authorName": "严淑珍",
    "authorId": "adcfe4dbacc1894dd1457b72d1457b72",
    "dynasty": "清",
    "content": [
      "岭上愁苏，溪边睡醒，一枝早逗春意。暗香微送霜中，瘦影小横雪里。凄迷冻蝶，似不许、绕丛游戏。想此时、做梦群花，那晓玉妃先起。",
      "遥傍水、芳心孤寄。低映月、粉姿斜倚。观来东阁逡巡，折向西洲迢递。幽芳冷艳，索笑处、开非容易。看李桃、乱嫁东风，怎得比伊林婿。"
    ]
  },
  {
    "id": "adcfe4dbaccb2da4c06ac9f20e50740a",
    "title": "南歌子",
    "authorName": "蒋晱",
    "authorId": "adcfe4dbaccb2da4d1457b72d1457b72",
    "dynasty": "清",
    "content": [
      "别路山川远，离堂琴瑟赊。歌声灯影是谁家。笑我一春憔悴、数飞花。",
      "粉泪长沾袖，残香伴臂砂。怀人旅梦断天涯。无奈黄昏啼杀、后栖鸦。"
    ]
  },
  {
    "id": "adcfe4dbaccb2da4cdd1d406654e64d1",
    "title": "卖花声·柬外",
    "authorName": "蒋晱",
    "authorId": "adcfe4dbaccb2da4d1457b72d1457b72",
    "dynasty": "清",
    "content": [
      "无语独凭栏。离思谁传。东风破冻柳含烟。不信归鞭常入梦，珠泪偷弹。",
      "买卜费金钱。愁绝离鸾。晴窗检点白云篇。怕有空闺孤烛句，惹蹙眉山。"
    ]
  },
  {
    "id": "adcfe4dbaccb2da4c2ebbe3b18727434",
    "title": "鹧鸪天",
    "authorName": "蒋晱",
    "authorId": "adcfe4dbaccb2da4d1457b72d1457b72",
    "dynasty": "清",
    "content": [
      "独上高楼怅晓风。无端愁思碧云封。春归那忍芳菲尽，怕见成阴绿色浓。",
      "情索寞，意倥偬，梦回香阁雨声中。知情燕子怜人寂，时向帘前诉落红。"
    ]
  },
  {
    "id": "adcfe4dbaccd1a276a908a12a18ef276",
    "title": "卷上菩萨蛮",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "玉阶露冷虫声咽。珠帘影透玲珑月。长夜梦难成。秋窗不肯明。",
      "柳眉花似脸。整日深闺掩。人立小阑干。莺花春正残。"
    ]
  },
  {
    "id": "adcfe4dbaccd1a27956c444894933e94",
    "title": "如梦令·落梅",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "睡起卷帘无力。薄暮栏杆闲立。洗雨勒轻寒，一阵落梅风急。",
      "堪惜。堪惜。吹散满庭香雪。"
    ]
  },
  {
    "id": "adcfe4dbaccd1a2705a989f326ea741d",
    "title": "蝶恋花·春暮",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "一枕梨云天欲暮。春梦模糊，又被啼莺妒。髻子半偏无意绪。金炉慵把沉檀炷。",
      "留得残春无系处。怪底东风，吹向天涯去。蝶粉暗粘帘外絮。黄昏几点催花雨。"
    ]
  },
  {
    "id": "adcfe4dbaccd1a277062abcb2d40d537",
    "title": "诉衷情",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "红楼梦断晓啼莺。绣幕峭寒生。二月江南春晚，深巷卖花声。",
      "苔藓薄，柳烟轻。最凄清。昨宵风雨，今朝寒食，来日清明。"
    ]
  },
  {
    "id": "adcfe4dbaccd1a275ab97d7e4f56fa15",
    "title": "少年游",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "淡扫娥眉，轻盘螺髻，妆罢更涂黄。云母屏前，水精帘底，荷气杂衣香。",
      "晚来放艇波心去，独自觅清凉。笑摘青莲，故惊女伴，隔水打鸳鸯。"
    ]
  },
  {
    "id": "adcfe4dbaccd1a279b02ba6ddc04bb4e",
    "title": "菩萨蛮",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "小庭日午东风暖。絮飞花落春过半。乡思隔关山。开笼放白鹇。",
      "夜深灯有晕。烟断香初烬。玉漏莫教催。梦和潮水回。"
    ]
  },
  {
    "id": "adcfe4dbaccd1a27f32f182e5b5e91c3",
    "title": "浣溪沙",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "旧梦依依睡起迟。春慵无力试单衣。薄寒天气卖花时。",
      "细雨轻烟莺百啭，暖风斜日燕双飞。画楼东畔小堂西。"
    ]
  },
  {
    "id": "adcfe4dbaccd1a27e0509050369b67e2",
    "title": "贺新凉题随园先生归娶图",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "骢马东风立。有丹青、公然留住，小年颜色。闲把生绡重展处，脉脉自怜陈迹。回首忆、玉堂瑶席。故我今吾谁解认，喜妆台、犹有人能识。春梦语，感而述。",
      "金莲宝炬人难得。况而今、杖朝已近，尚调琴瑟。如此恩荣如此寿，千古人才第一。真不羡、蓬莱仙客。佳话流传如隔世，念门人、生晚从何说。长短句，聊赛责。"
    ]
  },
  {
    "id": "adcfe4dbaccd1a27f29ff18eecb1637f",
    "title": "点绛唇",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "扇怯轻罗，卷帘渐觉秋光冷。小庭人静，疏柳和烟暝。点点流萤，入户飞难定。",
      "栏重凭。风声月影。还是当年境。"
    ]
  },
  {
    "id": "adcfe4dbaccd1a27d5cf24b10adfa938",
    "title": "相见欢",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "年时小立苔茵。燕依人。记得柳花如雪，正残春。",
      "砧声急。虫声咽。忍教闻。又是梧桐深院，月黄昏。"
    ]
  },
  {
    "id": "adcfe4dbaccd1a2750b63f4ad469bd8b",
    "title": "昭君怨",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "斜日半帘飞絮。昨夜小楼风雨。栏外不胜情。晚凉生。",
      "芳草绿迷归路。门掩落花无数。春梦不分明。恨啼莺。"
    ]
  },
  {
    "id": "adcfe4dbaccd1a27fd6bc9ba664417da",
    "title": "浣溪沙·茉莉",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "纤手分来点鬓疏。幽香开遍一株株。星星如玉复如珠。",
      "团扇梦回新雨后，绿窗人浴晚凉初。小廊风透碧纱橱。"
    ]
  },
  {
    "id": "adcfe4dbaccd1a279b02ba6d548e851f",
    "title": "菩萨蛮",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "华堂宴罢笙歌歇。夜深香袅炉烟碧。酒醒小屏风。烛花相对红。",
      "玉钗金翠钿。柳叶双蛾浅。日午未成妆。绣裙双凤凰。"
    ]
  },
  {
    "id": "adcfe4dbaccd1a279b02ba6de98e5707",
    "title": "菩萨蛮",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "翠衾锦帐春寒夜。银屏风细灯花谢。鸳枕梦难成。绿窗啼晓莺。",
      "愁来天不管。鬓堕眉痕浅。燕子不还家。东风天一涯。"
    ]
  },
  {
    "id": "adcfe4dbaccd1a27e429ae79aa3b1bc0",
    "title": "如梦令",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "帘卷绿窗风定。云鬓起来慵整。罗袜下阶行，还是去年风景。",
      "人静。人静。日午鸟啼花影。"
    ]
  },
  {
    "id": "adcfe4dbaccd1a27e429ae79cdc0739d",
    "title": "如梦令",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "啼鸠一声何处。芳草绿迷归路。风暖日初长，午倦倚栏无绪。",
      "春去。春去。门掩落花红雨。"
    ]
  },
  {
    "id": "adcfe4dbaccd1a2725fc62e1ac3eff07",
    "title": "沁园春·眉",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "纤似蛾儿，翠分螺子，柳叶半弯。忆锦屏娇倚，月横秋水，绣衾慵起，雾锁春山。翻谱鲜新，入时深浅，女伴端详可否间。消魂处、向碧纱窗下，画了重看。",
      "含情醉拨幺弦。觉红泛桃腮黛更妍。但倾城一笑，舒来堪爱，捧心无语，颦亦增怜。秀衬风鬟，长侵云鬓，昔日文君欲比肩。风流甚，怕脂凝粉污，淡扫朝天。"
    ]
  },
  {
    "id": "adcfe4dbaccd1a275148a97253ffcb64",
    "title": "沁园春·鬓",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "掠月梳云，宜贴花钿，低丛玉容。怕凉秋微脱，薄施螺翠，朔风易透，密护貂茸。粉颈初垂，香腮欲度，半倚屏山记乍逢。娇慵甚，怪金钗斜溜，一缕兜松。",
      "水晶帘子玲珑。看睡起、分明晓雾笼。爱雏年新拢，镜临秋水，双星悄拜，指拂春葱。腻刷鸦青，轻裁蝉翼，却称单衫杏子红。华筵散，隔香灯怅望，两两巫峰。"
    ]
  },
  {
    "id": "adcfe4dbaccd1a27f32f182e10896f27",
    "title": "浣溪沙",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "十二珠帘掩碧窗。懒吟慵绣不成妆。困人时节日初长。",
      "湖水雨馀浮鸭绿，柳丝风暖漾鹅黄。画船犹记落花香。"
    ]
  },
  {
    "id": "adcfe4dbaccd1a27766b437815dfa7f0",
    "title": "十六字令",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "明。雨过南轩月影横。疏帘卷，灭烛坐调笙。"
    ]
  },
  {
    "id": "adcfe4dbaccd1a27d5cf24b1d07ef81f",
    "title": "相见欢",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "梧桐淡影层楼。下帘钩。消得几番疏雨、几番秋。",
      "金炉篆。风吹乱。写春愁。何处飞来残梦、五更头。"
    ]
  },
  {
    "id": "adcfe4dbaccd1a2725eb6af7df20abf3",
    "title": "清平乐",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "日长春去。只是无情绪。柳下重门花下路。记得旧曾游处。",
      "轻寒小雨初晴。暖风处处啼莺。阑外海棠花谢，天涯归信无凭。"
    ]
  },
  {
    "id": "adcfe4dbaccd1a2725eb6af794554037",
    "title": "清平乐",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "留春不住。一任春归去。门外马嘶芳草路。花落子规啼处。",
      "陌头柳色青青。丝丝欲绾离情。闲却鸳鸯绣谱，画屏独背银灯。"
    ]
  },
  {
    "id": "adcfe4dbaccd1a272fc4b0c4764033a4",
    "title": "忆秦娥·立夏寄仙品",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "人天末。绿肥红瘦和谁说。和谁说。故乡樱笋，他乡风月。",
      "闲庭春去愁还结。脆圆荐酒酴醾节。酴醾节。此时此景，一般伤别。"
    ]
  },
  {
    "id": "adcfe4dbaccd1a27d77d2f6159b00010",
    "title": "买陂塘灯花",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "问青灯、今夕何夕，空闺向人花吐。愁多翠叶常聚，又禁密珠如语。秋又暮。更窗外、萧萧几阵芭蕉雨。无聊心绪。怕玉子敲残，金钗拨坠，千里阻鱼素。凝思处。",
      "绣幕兰膏月午。微风影摇烟缕。酒阑背壁垂垂影，似妒江郎仙句。占屡误。但冷结闲开，报喜偏难据。虫声正苦。伴浅碧轻红，远情深恨，相对共凄楚。"
    ]
  },
  {
    "id": "adcfe4dbaccd1a270b1acdc418f77abd",
    "title": "水龙吟·游丝",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "雨晴乍暖犹寒，清明时节闲庭院。飞花帘幕，轻烟池馆，绣床针线。曲曲回肠，悠悠愁绪，随伊萦转。扬芳郊翠陌，流云去水，浑无著，教谁管。",
      "九十韶华过半。记南园、踏青归晚。红香影里，绿阴疏处，飘扬近远。摇漾吟魂，懵腾午梦，顿成春懒。但垂垂斜日，小栏人静，昼长风软。"
    ]
  },
  {
    "id": "adcfe4dbaccd1a27cf1a47854837d992",
    "title": "百字令·和花海叔韵兼寄仙品",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "喧蜂闹蝶，倚熏笼绣倦，绿窗残缕。栏外风传花信息，廿四番今过五。杏雨霏红，柳波漾碧，芳草无情绪。重门深掩，任他春色如许。",
      "犹记社日停针，雕梁燕子，还觅年时侣。旧恨新愁抛未得，种种都来眉妩。芳讯鱼沉，新词韵险，没个商量处。黄昏月冷，画屏斜立无语。"
    ]
  },
  {
    "id": "adcfe4dbaccd1a2786b91202f51b920a",
    "title": "虞美人",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "昨年燕子衔花去。春色难留住。前年人倚画楼东。惆怅一帘飞絮、暮烟中。",
      "今年又是酴醾节。此景还如昔。小廊立尽看归鸦。却恨无情芳草、遍天涯。"
    ]
  },
  {
    "id": "adcfe4dbaccd1a27b93f44227a66e1a0",
    "title": "点绛唇·春草。忆仙品",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "翠倚疏帘，昨宵梦冷池塘雨。天涯离绪。岁岁和春住。",
      "又是年时，烟锁垂杨渡。斜阳暮。片帆何处。绿遍归来路。"
    ]
  },
  {
    "id": "adcfe4dbaccd1a27f32f182e302edf50",
    "title": "浣溪沙",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "愁里韶华别后心。冷吟闲坐又春深。青梅如豆柳成阴。",
      "晓镜刍尼啼绿树，夜窗蟢子上罗襟。天涯何事信沉沉。"
    ]
  },
  {
    "id": "adcfe4dbaccd1a275f86d7f3c01119dc",
    "title": "清平乐·雨夜怀仙品妹",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "风寒雨细。酿作愁滋味。鸳枕半欹人不寐。点滴绿蕉声碎。",
      "当时剪烛窗西。而今月黑云迷。记共海棠深夜，玉阶飞上罗衣。"
    ]
  },
  {
    "id": "adcfe4dbaccd1a2785237c4ada1b202d",
    "title": "卷下声声慢题花海叔“惜花春起早图”",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "柳塘残月，水阁明霞，栏杆十二新晴。弄影霏香，东风吹遍园亭。帘前几番芳讯，勒花梢、燕子寒轻。最怕是，隔红墙弹鹊，缀上金铃。",
      "吟罢焦桐漫抚，向疏棂曲槛，独自闲凭。百五韶华，都教付与啼莺。催动千林晓色，听数声、画鼓春城。无人会，是搓酥滴露，一种柔情。"
    ]
  },
  {
    "id": "adcfe4dbaccd1a2799a61eb0e76b6496",
    "title": "菩萨蛮·回文寄仙品妹",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "小帘疏雨花飞晓。晓飞花雨疏帘小。寒峭觉衾单。单衾觉峭寒。",
      "燕归伤客远。远客伤归燕。愁莫倚高楼。楼高倚莫愁。"
    ]
  },
  {
    "id": "adcfe4dbaccd1a275fe2b46cdbef0772",
    "title": "浪淘沙·风萤",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "青影乱帘旌。点点春星。碧天如水月华明。深院夜凉人乍定，吹坠银屏。",
      "阑外竹声清。半臂纱经。玉阶犹忆那时情。团扇软罗兜不住，茉莉钗横。"
    ]
  },
  {
    "id": "adcfe4dbaccd1a275566584492efbef2",
    "title": "沁园春·粉扑",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "薄絮团云，红棉裹雪，制拟圆蟾。见几回睡起，枕痕徐拭，七盘舞倦，香汗微粘。朱户春闲，绛台昼永，暖玉无暇掩翠奁。看花去，爱女郎代扑，一笑轻拈。",
      "五丝缠胜吴蚕。更熨贴、还将绣样添。漫愁多慵抹，柳眉翠减，酒深羞揾，杏颊朝酣。浴罢银屏，妆成珠箔，白覆兰胸透茜衫。难忘处，羡芙蓉镜畔，得近纤纤。"
    ]
  },
  {
    "id": "adcfe4dbaccd1a27692fc07cb62cb1f4",
    "title": "鹧鸪天·赠度曲女郎",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "细雨和风湿绣帘。春寒初试越罗衫。绿杨影里莺声滑，红杏香中蝶梦酣。",
      "思往事，忆江南。翠屏银烛黛蛾纤。而今冷梦闲窗夜，明月无情堕画檐。"
    ]
  },
  {
    "id": "adcfe4dbaccd1a273f1e436598c60d2e",
    "title": "清平乐·怀仙品妹",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "麝炉烟乱。烛影瓶花短。鱼雁不来消息断。寂寞锦屏人远。",
      "任他女伴嬉游。一春常掩高楼。除却雕梁燕子，无人解得春愁。"
    ]
  },
  {
    "id": "adcfe4dbaccd1a27f32f182e6ced4ac6",
    "title": "浣溪沙",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "小院浓阴绿更幽。鹧鸪声里夕阳收。枣花微雨酿成秋。",
      "凉月玉箫怀旧梦，东风池草惹新愁。一春心事倚高楼。"
    ]
  },
  {
    "id": "adcfe4dbaccd1a27acf7eedacceb9ac9",
    "title": "长亭怨慢画梅寄仙品，作此阕题其上",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "看点点、林梢初透。倚竹无言，暗香盈袖。水远天长，素心独抱向谁剖。粉融脂溜。才过却、烧灯后。望断陇头云，镇寂寞、双蛾频皱。",
      "记否。共巡檐索句，手撚一枝还嗅。江城玉笛，翻吹出、关山杨柳。早又是、淡月疏帘，照清影、和人俱瘦。纵笔吐江花，难写春风如旧。"
    ]
  },
  {
    "id": "adcfe4dbaccd1a27415bd367f9c14965",
    "title": "菩萨蛮·七夕",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "年时女伴年时院。迎风斗巧夸针线。拜罢烛花明。罗衣香暗生。",
      "事随流水去。此恨凭谁语。凉动画屏秋。黄昏月一钩。"
    ]
  },
  {
    "id": "adcfe4dbaccd1a27f3a7b5ef54521c66",
    "title": "祝英台近·端午寄仙品妹",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "绣帘垂，朱户静，庭午柳阴直。阶下榴花，独自忍攀摘。那堪艾虎悬丝，鬓绒贴胜。空凝望、海天空阔。",
      "总休说。犹记葵扇题诗，钗映越罗雪。拈枝流光，眉翠总成结。负他两度熏风，几番梅雨，想怀抱、也应非昔。"
    ]
  },
  {
    "id": "adcfe4dbaccd1a27d4f6470832b80dc2",
    "title": "眼儿媚·题仕女图",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "云鬟玉貌小庭深。闲却紫琼琴。春纤乍露，银毫未落，几度沉吟。",
      "井梧搅得西风碎，清露滴罗襟。三分月色，半痕烟影，一点秋心。"
    ]
  },
  {
    "id": "adcfe4dbaccd1a27f49717990a450815",
    "title": "少年游·梦",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "梨云缥缈，东风料峭，寒恋绣衾重。庭院游丝，池塘芳草，句惹一春中。",
      "锦屏昼永无聊甚，鸳枕乍朦胧。莫打黄莺，随他蝴蝶，飞入杏花丛。"
    ]
  },
  {
    "id": "adcfe4dbaccd1a274d9a827e04a449f6",
    "title": "念奴娇·玉兰，寄仙品妹",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "玉梅未落，早东风作弄，浴茧时节。衣卸湖棉犹道暖，直似残春无别。柳眼全舒，蕉心欲展，芳草连天末。阑干凝望，玉兰开遍如雪。",
      "犹记昔日东墙，海棠娇倚，半被轻寒勒。最是黄昏疏雨过，掩映晶帘明月。摘粉香清，煎酥色腻，庭下曾攀折。绿窗人远，此情还共谁说。"
    ]
  },
  {
    "id": "adcfe4dbaccd1a272eabdb0f98b8d508",
    "title": "忆秦娥",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "秋萧瑟。黄昏独坐窗儿黑。窗儿黑。风风雨雨，怎生眠得。",
      "鱼沉雁杳关山隔。故园又近茱萸节。茱萸节。远书不至，灯花空结。"
    ]
  },
  {
    "id": "adcfe4dbaccd1a27f52c3947f622e77a",
    "title": "满江红·题烛溪叔祖“蓬窗听雨图”",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "一舸西风，吹暮雨、沙清渚白。尽吟啸、水云深处，鹭闲鸥逸。帆挂乡心生远浦，橹摇凉梦依秋荻。响萧萧、夜半听无眠，情怀别。",
      "渔火乱，蓬窗寂。峰隐翠，波涵碧。只暗潮吞吐，断崖千尺。点点轻迷天际树，声声清入烟中笛。展新图、忽忆下潇湘，浑如昔。"
    ]
  },
  {
    "id": "adcfe4dbaccd1a27f32f182e3f7a1c82",
    "title": "浣溪沙",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "帘卷东风燕子飞。杏花天气卖饧时。年年孤却踏青期。",
      "绣榻春闲人悄悄。画屏寒浅漏迟迟。小窗和月写横枝。"
    ]
  },
  {
    "id": "adcfe4dbaccd1a2752ba0efc322d579e",
    "title": "祝英台近·自题画木芙蓉",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "碧云高，黄叶卷。霜冷小庭院。闻说芙蓉，隔岸已开遍。最怜写入西风，美人清怨。暗惊觉、流光催换。",
      "慢留恋。试看无语盈盈，露湿绛罗软。渺渺馀怀，天际绿波远。恍疑兰桨归来，醉红零乱。正一片、暮江秋晚。"
    ]
  },
  {
    "id": "adcfe4dbaccd1a27f81ef3878f91b98a",
    "title": "喝火令·题余慈柏“秋江独钓图”",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "天净明霞敛，山遥翠黛浮。潇湘烟景画中收。输与长竿袅袅，独钓钓清流。",
      "逸思冥冥雁，闲情点点鸥。断无人处一扁舟。只有斜阳，只有晚风柔。",
      "只有荻花枫叶，月冷半江秋。"
    ]
  },
  {
    "id": "adcfe4dbaccd1a27df60c42c035a311b",
    "title": "疏帘淡月题李晨兰女史“茶烟煮梦图”",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "蕉阴竹影。并搅碎斜阳，雨晴庭院。静倚妆台，衣怯软罗寒浅。凤团初熟瓶笙沸。悄无人、绣帷低卷。星眸乍合，云鬟半堕，绿窗吟倦。",
      "又何处、西风吹断。正池生谢草，花开江管。绿水冰泉，肯许烦襟同浣。凭谁唤醒灵心问。望吴江、波阔天远。碧烟空绕，清香漫惹，画屏秋晚。"
    ]
  },
  {
    "id": "adcfe4dbaccd1a277c523916ab6d8652",
    "title": "鹊桥仙·七夕",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "蛛丝屋角。蝉琴树杪。雨歇黄昏新霁。月钩半吐画屏秋，早逗得、一番凉意。",
      "吟笺争擘。绣绒分剖。不是年时风味。调脂腻粉染幽花，要乞取、天孙巧思。"
    ]
  },
  {
    "id": "adcfe4dbaccd1a27766b43781957bba0",
    "title": "十六字令",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "轻。日暖纱窗风细生。瓶花落，蝴蝶上帘旌。"
    ]
  },
  {
    "id": "adcfe4dbaccd1a27766b437877de93fe",
    "title": "十六字令",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "听。六曲屏山倚晓晴。流莺啭，风递隔花声。"
    ]
  },
  {
    "id": "adcfe4dbaccd1a27356366365f994b16",
    "title": "菩萨蛮·寄仙品妹",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "绣衾不寐愁如织。玉炉烟袅纱窗碧。残月照帘钩。雁声寒带秋。",
      "夜阑人寂寂。何处高楼笛。灯背小屏孤。梦无书也无。"
    ]
  },
  {
    "id": "adcfe4dbaccd1a2782c53eb0a8f97449",
    "title": "如梦令·游丝",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "袅袅乱粘花絮。撩撩绿窗情绪。无赖是东风，依约欲飞还住。",
      "无拘。无拘。为我带将愁去。"
    ]
  },
  {
    "id": "adcfe4dbaccd1a27542f720ace0e8c4b",
    "title": "清平乐·次花海叔湖上韵",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "晴丝风乱。花里红墙短。一抹柳烟疏欲断。春色六桥重见。",
      "衣香鬓影轻舟。金尊檀板层楼。独向小窗闲坐，满庭细草生愁。"
    ]
  },
  {
    "id": "adcfe4dbaccd1a27a95eaa85696a5781",
    "title": "浣溪沙·自题画梅",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "冷蕊飞香上笔端。早春消息陇云寒。东风欲寄一枝难。",
      "似色似空和月折，非烟非雾卷帘看。黄昏清影到阑干。"
    ]
  },
  {
    "id": "adcfe4dbaccd1a27717507ddd099361e",
    "title": "沁园春·帘",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "玳瑁斑匀，水晶波静，十二栏杆。记看花楼上，卷残暮雨，画眉窗下，遮却朝寒。镜映青环，曲传红豆，魂断房栊隐隐间。东风峭，爱玉纤半揭，杏子衫单。",
      "玲珑明月团圞。莫深坐、颦眉永夜看。想画栏人倦，银钩斜控，雕梁燕稳，彩索低悬。草色遥侵，花香不碍，镜匣无尘袅篆烟。湘纹隔，怅蒙蒙絮影，庭院春闲。"
    ]
  },
  {
    "id": "adcfe4dbaccd1a27af68fb1019bfd615",
    "title": "浪淘沙·题娴卿妹“停琴伫月图”",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "金鸭篆烟沉。风满罗襟。暮霞红断碧云深。输与阿连清兴好，石上横琴。",
      "独坐漫沉吟。空际馀音。待他蟾影挂疏林。一院嫩凉闲不寐，无限秋心。"
    ]
  },
  {
    "id": "adcfe4dbaccd1a27d6c23b3437b51213",
    "title": "点绛唇·题辅之叔“醉墨图”",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "座上春风，卷帘炉篆飘窗牖。娱清昼。墨花香透。滋味浓于酒。",
      "满纸淋漓，一试挥毫手。披图久。砚池波皱。腕底烟云走。"
    ]
  },
  {
    "id": "adcfe4dbaccd1a2777a76722d7be4511",
    "title": "十二时题郭频迦“浮眉楼图”",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "霏霏烟影，蒙蒙柳色，盈盈秋水。高楼正相对，有伊人凝睇。",
      "十幅蒲帆归去矣。锦屏前、水晶帘底。双蛾代描却，比遥山还翠。"
    ]
  },
  {
    "id": "adcfe4dbaccd1a27849852b7af822674",
    "title": "虞美人·自题海棠画帧",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "鹿庐破梦莺啼晓。庭外春多少。禁烟时节柳丝风。吹得海棠枝上、几分红。",
      "黄昏月澹纱窗薄。掩映阑干角。脂鲜黛绿总难描。犹比桃花丰韵、杏花娇。"
    ]
  },
  {
    "id": "adcfe4dbaccd1a27d776244c13d2c975",
    "title": "减字木兰花·自题画梅",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "疏窗寒色。独抱冰心谁似得。瘦格玲珑。人倚珠帘第几重。",
      "风多雾重。昨夜寒香吹入梦。检点繁枝。犹胜春前雪压时。"
    ]
  },
  {
    "id": "adcfe4dbaccd1a275e91129bcbc19d44",
    "title": "齐天乐·题汪姑母“感燕图”",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "镜容已自分鸾影，喃喃更闻孤语。漠漠春深，阴阴昼永，似怨东风无侣。将飞又住。念憔悴红窗，伴人闲处。那更黄昏，杏梁相对独酸楚。",
      "回肠系将彩缕。镇沉吟小坐，纤指频抚。柳絮池塘，梨花帘幕，不是年时情绪。流光暗度。记社日停针，几回延伫。莫便秋来，嫩凉催欲去。"
    ]
  },
  {
    "id": "adcfe4dbaccd1a2710e2f0a110e6ac0b",
    "title": "疏影·题梁蕉屏表叔“抚梅图”",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "古梅瘦石。似隐栖九里，断无尘迹。枝北枝南，雪后霜前，几度问他消息。沉吟树底摩挲遍，定写入、春风仙笔。爱满庭、淡影疏香，能有几人消得。",
      "犹记孤山山下，冻云吹散也，一湖寒碧。渺矣林逋，寂寞空亭，何似此中清绝。幽怀尽日忘言坐，共抱却、冬心高洁。想月明、烟冷黄昏，还有翠禽曾识。"
    ]
  },
  {
    "id": "adcfe4dbaccd1a2750023b362ad21c6e",
    "title": "卖花声题邵庵叔“桃花流水图”",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "深树罥晴烟。栖处悠然。游踪常共白云还。细认仙凡都不是，好个溪山。",
      "黄鸟听间关。翠草纤绵。纸窗竹屋小吟笺。飞尽桃花浑不语，赢得春闲。"
    ]
  },
  {
    "id": "adcfe4dbaccd1a275cde133cec3888f7",
    "title": "应天长",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "锦衾香冷消兰麝。明镜黛眉慵不画。重帘下，怜深夜。细雨短檠寒穗谢。",
      "柳梢新月挂。记得晚凉初夏。花底酒阑歌罢。个浓蝉鬓卸。"
    ]
  },
  {
    "id": "adcfe4dbaccd1a27396a4fe4305f9b75",
    "title": "浪淘沙·题郭频迦“春山埋玉图”",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "香篆锁重云。梦也还真。年年芳草认罗裙。只有玉梅花万点，月逗春痕。",
      "寂寞软红尘。玉碎珠分。雪肤花貌可怜人。隔个绿波招不得，黯尽吟魂。"
    ]
  },
  {
    "id": "adcfe4dbaccd1a27e97f9ee192e44b13",
    "title": "转应词",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "庭院。庭院。薄暮东风吹遍。画梁双燕初归。",
      "惆怅天涯絮飞。飞絮。飞絮。人在绣帘深处。"
    ]
  },
  {
    "id": "adcfe4dbaccd1a27795565e4c9f1e91d",
    "title": "虞美人·题秀芬妹“额粉庵联吟图”",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "翠屏凉夜疏帘晓。雪月花时好。鸾笺真擘句先成。应忆榭庭风絮、那时情。",
      "池塘梦草笼烟碧。江水盈盈隔。灵心试问绿窗人。分得画眉仙笔、几分春。"
    ]
  },
  {
    "id": "adcfe4dbaccd1a274b49d4a31ce252b3",
    "title": "虞美人·题“莳花小筑春饯图”，送许宜芳女史于归吴门",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "屏开孔雀杯浮绿。有个人如玉。东风明日片帆轻。两点修蛾新斗、远山青。",
      "瑶笙翠管相催去。紫燕双飞处。一庭春影醉斜阳。无限浓花薰得、绮罗香。"
    ]
  },
  {
    "id": "adcfe4dbaccd1a27ad91cacbce660c62",
    "title": "探春慢·题管湘玉女史“小鸥波馆”小影",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "高阁凌空，层楼倒影，一片澄波如练。斗鸭栏边，听鹂柳外，隐映春风人面。爱茜纱窗曲，半遮住、画屏山远。最好明月圆时，溶溶摇漾光满。",
      "绝代名姝有几，羡玉貌清才，仲姬重见。白雪吟成，绿筠写罢，闲却生花银管。无语闲凭处，掩翠袖、越罗香软。烟敛黄昏，碧痕飞上眉浅。"
    ]
  },
  {
    "id": "adcfe4dbaccd1a27befb97662f1a2593",
    "title": "齐天乐·咏白秋海棠，兼忆仙品妹",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "莲衣未褪星期过，闲庭嫩凉天气。寂寂墙阴，深深苔罅，花吐几分秋意。冰清玉瘦，正掩映红窗，伴侬憔悴。月澹烟疏，露萤点点短丛缀。",
      "年时夜阑不寐，绛纱笼烛照，微雨初霁。素靥凝愁，幽香酿韵，别有一般风味。天涯此际。定萧瑟空阶，怅思前事。淅淅西风，怕吹成粉泪。"
    ]
  },
  {
    "id": "adcfe4dbaccd1a27188e412aeeedf985",
    "title": "西江月·自题词稿，兼寄仙品妹",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "别绪逗将吟绪，愁心翻作闲心。美人香草意偏深。说与旁人不省。",
      "一自雁行云散，几番月色花阴。何时一鼓海风琴。共对西窗烛影。"
    ]
  },
  {
    "id": "adcfe4dbad005cef49e0864f376b2bd3",
    "title": "雨中花·题秋海棠遗画",
    "authorName": "孔宪英",
    "authorId": "adcfe4dbad005cefd1457b72d1457b72",
    "dynasty": "清",
    "content": [
      "腕底酸红冷翠，写出秋容如醉。恨煞西风情太恶，吹作冰天泪。",
      "忍把画图当晤对。看小样、红妆憔悴。耳根内似闻蛩语，哽咽更教人心碎。"
    ]
  },
  {
    "id": "adcfe4dbad838a4ee429ae7933cbd4db",
    "title": "如梦令",
    "authorName": "卢蕴真",
    "authorId": "adcfe4dbad838a4ed1457b72d1457b72",
    "dynasty": "清",
    "content": [
      "晓梦未离鸳被，忽被啼莺惊起。浓翠扑帘旌，飞遍一庭红紫。",
      "弹指。弹指。九十日春去矣。"
    ]
  },
  {
    "id": "adcfe4dbad838a4e6724ed14a35b0f93",
    "title": "锯解令·春暮有感",
    "authorName": "卢蕴真",
    "authorId": "adcfe4dbad838a4ed1457b72d1457b72",
    "dynasty": "清",
    "content": [
      "朝来几点催花雨。早柳絮、风前乱舞。瑶筝试理十三弦，漫弹出、闲愁无数。",
      "呢喃燕语。多少离怀待诉。玳梁未改旧巢存，却为底、飞来又去。"
    ]
  },
  {
    "id": "adcfe4dbad838a4e87fd27f90c85a11a",
    "title": "醉春风",
    "authorName": "卢蕴真",
    "authorId": "adcfe4dbad838a4ed1457b72d1457b72",
    "dynasty": "清",
    "content": [
      "屈指清明近。东风吹更紧。锦帷绣幕昼常垂，闷。闷。闷。丝柳长堤，梨花深院。试探芳讯。",
      "蝶梦花间稳。不管人愁损。横斜几折小阑干，认。认。认。绿绕红围，都应未改。旧时情景。"
    ]
  },
  {
    "id": "adcfe4dbada1e79d1ea5f69d6b75eb95",
    "title": "满庭芳·饯春",
    "authorName": "缪珊如",
    "authorId": "adcfe4dbada1e79dd1457b72d1457b72",
    "dynasty": "清",
    "content": [
      "新绿愁烟，残红妒雨，匆匆断送芳春。晓钟怕听，偏是易黄昏。吹到楝华风信，惊瞥眼、絮雪梨云。增惆怅，东郊祖饯，芳草也销魂。",
      "痴心何处诉，薄浇杯酒，暗祝花神。倩杜鹃，枝上留住东君。莫使骊歌频唱，有多少、燕恼莺嗔。还凭籍，游丝一缕，系住斜曛。"
    ]
  },
  {
    "id": "adcfe4dbadb79be07a014d8ef6eb347e",
    "title": "扫花游·崇效寺看牡丹",
    "authorName": "杨士琦",
    "authorId": "adcfe4dbadb79be0d1457b72d1457b72",
    "dynasty": "清",
    "content": [
      "柳湖西去，有一带禅房，送来眼底。行行且止。这天香国色，温柔绮丽。红杏青松，怎比姚黄魏紫。大欢喜。更公子镫前，美人镜里。",
      "三百年往事。经小劫沧桑，苦逢庚子。老僧不死。说渔洋竹垞，昔曾过此。富贵浮云，前辈风流如是。枣花寺。为花王、重新遗址。"
    ]
  },
  {
    "id": "adcfe4dbadb79be0d41569e582cbe0c8",
    "title": "倦寻芳·送春",
    "authorName": "杨士琦",
    "authorId": "adcfe4dbadb79be0d1457b72d1457b72",
    "dynasty": "清",
    "content": [
      "莺莺燕燕，惜惜怜怜，得少佳趣。百计留春，只留春不住。一刻千金钟未晓，桃花潭水深如许。最难堪，把番风廿四，从头来数。",
      "试看那河梁日暮。南浦波长，心事谁语。送也无聊，送了更无情绪。江山红篱婪尾草，天涯绿野成阴术。问东君，到明年、相逢何处。"
    ]
  },
  {
    "id": "adcfe4dbadb79be0d93bafaecde7717d",
    "title": "满江红·题龚怀西同年蘧庄图，时壬子中秋，同客海上",
    "authorName": "杨士琦",
    "authorId": "adcfe4dbadb79be0d1457b72d1457b72",
    "dynasty": "清",
    "content": [
      "沧海横流，恨天下、滔滔皆是。空怅望、蘧庄松菊，豆池荷芰。万里他乡回首日，一年故国伤心事。到如今、无地觅桃源，唐虞世。争笛浦。",
      "曹瞒置。飞骑处，孙郎至。但点螺山在，垂虹桥圮。野水新蒲秋雨后，西风衰柳斜阳里。任君家、有此好田园，归来否。"
    ]
  },
  {
    "id": "adcfe4dbadca5d2e5615472b50cd57c8",
    "title": "薄命女",
    "authorName": "杨琇",
    "authorId": "adcfe4dbadca5d2ed1457b72d1457b72",
    "dynasty": "清",
    "content": [
      "深院寂。晓帐寒生眠不得。眼底行云隔。",
      "坐久绿鬟狼藉。小婢再三催逼。半尺荧荧妆镜碧。不知无气力。"
    ]
  },
  {
    "id": "adcfe4dbadca5d2ef0403913aa7a7f37",
    "title": "谒金门·晚眺",
    "authorName": "杨琇",
    "authorId": "adcfe4dbadca5d2ed1457b72d1457b72",
    "dynasty": "清",
    "content": [
      "看落日。楼外远山横碧。多少心情言不得。倚栏空叹息。",
      "带眼频移宝玦，一任落红无色。弹尽泪珠衣又湿。晚风吹更急。"
    ]
  },
  {
    "id": "adcfe4dbadca5d2ed8514caf3acf2911",
    "title": "南乡子",
    "authorName": "杨琇",
    "authorId": "adcfe4dbadca5d2ed1457b72d1457b72",
    "dynasty": "清",
    "content": [
      "无语泪凝眸。临别空斟酒满瓯。门外玉骢嘶渐紧，难留。一带青山夕照收。",
      "独自下帘钩。对月看花总是愁。去路关河应隔断，休休。梦不为云到小楼。"
    ]
  },
  {
    "id": "adcfe4dbadca5d2e65cf6bd65582b84e",
    "title": "虞美人·秋闺",
    "authorName": "杨琇",
    "authorId": "adcfe4dbadca5d2ed1457b72d1457b72",
    "dynasty": "清",
    "content": [
      "几年春事都抛却。心绪真无着。新秋一叶坠梧桐，怕记落花寒食、是东风。",
      "望他征雁传音信。渐渐黄昏近。啼痕休怪月明知，强对隔帘鹦鹉、话相思。"
    ]
  },
  {
    "id": "adcfe4dbadca5d2e9a21a1f6bd287c07",
    "title": "江城梅花引",
    "authorName": "杨琇",
    "authorId": "adcfe4dbadca5d2ed1457b72d1457b72",
    "dynasty": "清",
    "content": [
      "迢迢千里隔江滨。不销魂。也销魂。试话从前，事事属行云。竹影生寒花影碎，窗外月，太分明。照啼痕。啼痕。",
      "啼痕。落清樽。漏未分。酒来醺。惜也惜也，惜薄命、空与温存。长夜孤眠，懒把麝香熏。待得梦回衾渐冷，肠断也，听栖乌、叫远村。"
    ]
  },
  {
    "id": "adcfe4dbadca5d2e3edba0b5262206cb",
    "title": "木兰花慢·春暮",
    "authorName": "杨琇",
    "authorId": "adcfe4dbadca5d2ed1457b72d1457b72",
    "dynasty": "清",
    "content": [
      "怪莺声无赖，惊残睡、梦空痴。对向壁馀灯，印炉剩火，欲起还迟。多时。看疏帘外，东风紧、吹乱月丝丝。瘦玉愁窥鸾镜，慵妆羞说蛾眉。寻思。",
      "泪洒花枝。空揾损、旧胭脂。有小字红笺，深情绿绮，密约佳期。谁知。银河水断，望长桥、乌鹊影参差。不是休文多病，送春谁赋新词。"
    ]
  },
  {
    "id": "adcfe4dbadca5d2e43bb1aa0e2624cc1",
    "title": "江城子·见《众香词》、《瑶华集》、《昭代词选》",
    "authorName": "杨琇",
    "authorId": "adcfe4dbadca5d2ed1457b72d1457b72",
    "dynasty": "清",
    "content": [
      "绣帏睡起倚香篝。镜光浮。翠云流。向午恹恹，犹自怯梳头。廿四番风吹欲尽，花纵好，为谁留。",
      "背人独上最高楼。卷帘钩。黯凝眸。信道垂杨，难系是孤舟。渺渺关山烟水外，芳草路，织成愁。"
    ]
  },
  {
    "id": "adcfe4dbadca5d2e9c6ada269026d674",
    "title": "清平乐·送别见王《众香词》、《词雅》",
    "authorName": "杨琇",
    "authorId": "adcfe4dbadca5d2ed1457b72d1457b72",
    "dynasty": "清",
    "content": [
      "泪痕如线。转自羞人见。万福郎前声一唤。那不柔肠寸断。",
      "征帆恰遇长风。霎时分手西东。恨不将身化石，填他江上青峰。"
    ]
  },
  {
    "id": "adcfe4dbadca5d2e0032b4262abf2b75",
    "title": "长相思·寄外",
    "authorName": "杨琇",
    "authorId": "adcfe4dbadca5d2ed1457b72d1457b72",
    "dynasty": "清",
    "content": [
      "见时羞。别时愁。百转千回不自由。教人争罢休。",
      "懒梳头。怕凝眸。明月光中上小楼。思君枫叶秋。"
    ]
  },
  {
    "id": "adcfe4dbae9613ac5ba6ea559bd54535",
    "title": "如梦令·壬午秋留别兄竹隐见《林下词选》、《众香词》",
    "authorName": "许定需",
    "authorId": "adcfe4dbae9613acd1457b72d1457b72",
    "dynasty": "清",
    "content": [
      "携手阶前吟月。同调琴声清绝。上下古今编，夜半灯残茶热。",
      "凄切。凄切。风景依然人别。"
    ]
  },
  {
    "id": "adcfe4dbae9613ac65e5b35b26ebd1ea",
    "title": "鹧鸪天·雪晓",
    "authorName": "许定需",
    "authorId": "adcfe4dbae9613acd1457b72d1457b72",
    "dynasty": "清",
    "content": [
      "罗幕重重寒气侵。晓光先透紫丝衾。半空飞下梅花瓣，一夜平添玉树林。",
      "烧兽碳，酒频斟。安排新调入瑶琴。行人莫起江南恨，驴背奚囊兴不禁。"
    ]
  },
  {
    "id": "adcfe4dbae9613ac6ffdaf8a72a2d31a",
    "title": "望江南",
    "authorName": "许定需",
    "authorId": "adcfe4dbae9613acd1457b72d1457b72",
    "dynasty": "清",
    "content": [
      "山塘好，秋到更魂消。花市天香来簇马，酒帘斜照引吹箫。",
      "月挂望山桥。"
    ]
  },
  {
    "id": "adcfe4dbb0640545b57e0eb9f3756d8a",
    "title": "十六字令闺雪",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "花六出，凝妆绣幕前。春纤冷，懒整玉钗偏。"
    ]
  },
  {
    "id": "adcfe4dbb0640545e670c7b07b1fb410",
    "title": "望江南蕉林",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "风习习，小院午阴稠。鸦带斜阳清影乱，梦回疏簟碧烟浮。",
      "疑坐晚山秋。"
    ]
  },
  {
    "id": "adcfe4dbb064054503a2e19bad436559",
    "title": "明月斜闺情",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "漏三更，香一缕。妾梦长随岭上云，郎停锦缆何州雨。"
    ]
  },
  {
    "id": "adcfe4dbb064054503a2e19b5cbc0799",
    "title": "明月斜闺情",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "灯半昏，寒犹峭。绣被浓薰百和匀，春纤冷拨幺弦小。"
    ]
  },
  {
    "id": "adcfe4dbb064054504948cbbf3a5bf2f",
    "title": "渔父乡思",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "大茂山前雨乍收。韩河水涨浪花浮。",
      "新笠子，小渔舟。我欲垂竿白鹭洲。"
    ]
  },
  {
    "id": "adcfe4dbb06405456ffdaf8a1ad800a0",
    "title": "望江南",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "春昼永，烂漫赏花时。风动紫英双蝶绕，香凝翠幄早莺知。",
      "人立夕阳迟。"
    ]
  },
  {
    "id": "adcfe4dbb06405456ffdaf8a4057aea2",
    "title": "望江南",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "栅初引，清露缀枝斜。黄鸟啼残窥画槛，玉蟾影转上窗纱。",
      "偏称一阑花。"
    ]
  },
  {
    "id": "adcfe4dbb06405456ffdaf8acbf52c54",
    "title": "望江南",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "秋满阁，蹑屐望遥空。赵苑烟花城阙柳，玉屏山色佛楼钟。",
      "半在月明中。"
    ]
  },
  {
    "id": "adcfe4dbb06405456ffdaf8a46550a3b",
    "title": "望江南",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "朝卷幔，红日照前楹。窗色弄晴来燕子，檐花飞片落棋枰。",
      "竹里沸泉声。"
    ]
  },
  {
    "id": "adcfe4dbb06405456ffdaf8ab71146f9",
    "title": "望江南",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "云漠漠，怪石碧苔斑。长揖颠来同海岳，解酲贵不数平泉。",
      "秋入小湖山。"
    ]
  },
  {
    "id": "adcfe4dbb06405456ffdaf8a7ea8b2ba",
    "title": "望江南",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "罗浮梦，寒夜醉春杯。高士雪中疏影瘦，美人月下暗香来。",
      "东阁几枝开。"
    ]
  },
  {
    "id": "adcfe4dbb06405456ffdaf8a2431335a",
    "title": "望江南",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "斋似舫，窗外雨潇潇。仿佛棹移湘水曲，溟蒙客渡洞庭潮。",
      "一半在芭蕉。"
    ]
  },
  {
    "id": "adcfe4dbb06405458d522c486620271d",
    "title": "谢秋娘舟中女",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "谁家女，十四正妑头。临水窥窗分黛色，惊人却步褪莲勾。",
      "怕惹燕莺愁。"
    ]
  },
  {
    "id": "adcfe4dbb064054527802a60f09b5a21",
    "title": "潇湘神·春日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "春水流。春水流。",
      "岭南雨气似深秋。苦忆故园花事好，寒云片片夜猿愁。"
    ]
  },
  {
    "id": "adcfe4dbb064054527802a60f74e7a30",
    "title": "潇湘神·春日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "春草肥。春草肥。",
      "越王台畔布帆归。何处酒旗堪醉客，晓莺声里一花飞。"
    ]
  },
  {
    "id": "adcfe4dbb064054527802a6094673da6",
    "title": "潇湘神·春日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "春日晴。春日晴。",
      "海天回首绿烟平。箫鼓千船牵锦缆，几番花醉五羊城。"
    ]
  },
  {
    "id": "adcfe4dbb064054527802a60100ad0e8",
    "title": "潇湘神·春日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "春岫齐。春岫齐。",
      "素馨丛里鹧鸪迷。游女踏歌花外去，双双罗袜蹴香泥。"
    ]
  },
  {
    "id": "adcfe4dbb064054515f0986410025a90",
    "title": "忆王孙·春雨",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "寒烟暝色乱清樽。呖呖虚窗旅雁闻。暮角声催断客魂。",
      "一灯昏。细雨孤城尽闭门。"
    ]
  },
  {
    "id": "adcfe4dbb064054547b9eaad2389af10",
    "title": "一叶落橘皮鞋灯",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "莲落叶。新生月。制来也伴烧灯节。",
      "红帮三寸香，芳心一星热。一星热。莫向孤眠爇。"
    ]
  },
  {
    "id": "adcfe4dbb0640545e894bdeccb9546eb",
    "title": "甘州子夜坐",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "夜凉人静小庭空。花影乱，碧阴重。披襟消受晚槐风。",
      "往事叹匆匆。贪露坐，斜月转梧桐。"
    ]
  },
  {
    "id": "adcfe4dbb0640545d6babe8f40781ae6",
    "title": "归自谣惜春",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "春梦诧。零落乱红花卖罢。游丝飞絮春归乍。",
      "欲留无计眉慵画。帘钩亚。莺儿苦把东风骂。"
    ]
  },
  {
    "id": "adcfe4dbb0640545df1ce2936cbd56a7",
    "title": "江南春闺情",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "风摵摵，漏沉沉。眉横螺子绿，鬓压辟寒金。梅英一瓣飞香雪，引起春愁到翠衾。"
    ]
  },
  {
    "id": "adcfe4dbb06405452bb88e697ead7d60",
    "title": "如梦令·秋夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "露下秋宵方永。睡起残妆犹靓。携手步虚檐，人面月华相映。",
      "绝胜。绝胜。小立满身花影。"
    ]
  },
  {
    "id": "adcfe4dbb06405452bb88e69919e1d41",
    "title": "如梦令·秋夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "一夜西风轻剪。小院幽花初绽。芳沼立蜻蜓，掠水飞来庭畔。",
      "闲盼。闲盼。秋到江南深浅。"
    ]
  },
  {
    "id": "adcfe4dbb06405452bb88e69558177ee",
    "title": "如梦令·秋夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "翡翠衾寒拖逗。恼煞鸡声偏骤。带得御香归，犹喜晓妆才就。",
      "生受。生受。正是画眉时候。"
    ]
  },
  {
    "id": "adcfe4dbb06405452bb88e69664b6d2b",
    "title": "如梦令·秋夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "蝴蝶东家交映。捉送蕉林三径。惊醒老庄周，来弄碧阴晴景。",
      "偏胜。偏胜。点缀竹篱秋影。"
    ]
  },
  {
    "id": "adcfe4dbb06405452bb88e69775b2ce9",
    "title": "如梦令·秋夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "清簟琅玕初展。残角数声风断。不寐检新诗，雨打芭蕉零乱。",
      "人倦。人倦。一夕荷花缸满。"
    ]
  },
  {
    "id": "adcfe4dbb06405452bb88e69981eaa53",
    "title": "如梦令·秋夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "屋角银涛千顷。纤手携将修绠。素足傍清流，溅湿凌波不整。",
      "矶冷。矶冷。风动半江花影。"
    ]
  },
  {
    "id": "adcfe4dbb064054582a1cb8f7a10c295",
    "title": "望江怨·题画扇",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "阑干小。几处金银花绽了。香入兰闺晓。",
      "东家蝴蝶飞来早。奁镜悄。莫使扑轻罗，留伴秋光好。"
    ]
  },
  {
    "id": "adcfe4dbb0640545038d6c0cbacd8b3b",
    "title": "连理枝闺情",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "暮霭生虚幌。雪片飘如掌。蝉鬓微松，水沉香冷，帘旌休敞。",
      "望远游孤客。蜡媒消尽，金钗坠响。"
    ]
  },
  {
    "id": "adcfe4dbb06405452d6eb327a82248e8",
    "title": "春光好·旅况",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "茶铛沸，篆烟收。伴春愁。天气宜晴宜雨，弄轻柔。",
      "子野闻歌添恨，仲宣漫赋登楼。怅望所思人不见，水空流。"
    ]
  },
  {
    "id": "adcfe4dbb0640545a2ee3257e1331f46",
    "title": "生查子·春闺",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "河梁别妾时，落叶纷庭榭。春草已芊芊，不见嘶骢马。",
      "鹦鹉未知愁，絮语将人骂。小步怨东风，掩泪秋千下。"
    ]
  },
  {
    "id": "adcfe4dbb0640545a2ee3257142d15eb",
    "title": "生查子·春闺",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "兰汤浴罢时，箫局沉烟缕。偷取远山青，描作眉儿谱。",
      "茉莉几枝开，小摘还频数。香汗等闲消，一阵黄昏雨。"
    ]
  },
  {
    "id": "adcfe4dbb06405451ebad4b9b7810988",
    "title": "美少年其二斋中芙蓉移自家园，喜开甚盛",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "深院雁来时，红落青苔冷。为爱锦城花，移自柴桑径。",
      "昨夜一枝开，绰约新妆靓。赊得半江秋，留住霜天影。"
    ]
  },
  {
    "id": "adcfe4dbb06405459e8b6bdd91d33e0e",
    "title": "点绛唇·偶赠",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "歌按凉州，灯前喜识春风面。傍谁庭院。碧玉闺中怨。",
      "淡服新妆，无语频凝盼。思量遍。幽情一线。付与闲花片。"
    ]
  },
  {
    "id": "adcfe4dbb06405459e8b6bdd71f31aaa",
    "title": "点绛唇·偶赠",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "急雨空阶，西风乍入帘栊晓。秋葵开了。掩映疏篱小。",
      "梦醒黄梁，万斛愁如扫。长安道。驱驰人老。都付闲花草。"
    ]
  },
  {
    "id": "adcfe4dbb06405459e8b6bddc5de2171",
    "title": "点绛唇·偶赠",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "帘阁春温，匆匆待漏缘何事。香馀翠被。不惯孤眠味。",
      "坐数残更，窗外风儿细。鸦声碎。寒侵半臂。悔嫁金闺婿。"
    ]
  },
  {
    "id": "adcfe4dbb06405459e8b6bddb2ebe712",
    "title": "点绛唇·偶赠",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "昨夜冥冥，开窗霁色帘栊晓。海棠绽了。过雨红偏好。",
      "横笛高楼，几许人颦笑。莺声老。落英多少。何处寻芳草。"
    ]
  },
  {
    "id": "adcfe4dbb06405459e8b6bddebe6ff9a",
    "title": "点绛唇·偶赠",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "帘押风柔，伤心往事斜阳里。当年花底。芍药栏同倚。",
      "依旧芳菲，岁月看流水。春残矣。乱红如绮。草绿人千里。"
    ]
  },
  {
    "id": "adcfe4dbb06405459e8b6bddcaace496",
    "title": "点绛唇·偶赠",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "春困恹恹，斜风细雨寒吹阁。银屏珠箔。苦把花枝缚。",
      "虚倚薰笼，旧事思量著。情差错。海棠零落。对下秋千索。"
    ]
  },
  {
    "id": "adcfe4dbb06405459e8b6bddf0d851f9",
    "title": "点绛唇·偶赠",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "玉冷秦台，凤箫响绝闲萧史。芙蓉落矣。璧月怜秋水。",
      "谁与温存，小阁香肩倚。孤眠里。画笳声起。偏到愁人耳。"
    ]
  },
  {
    "id": "adcfe4dbb06405455037307da7bbdfa0",
    "title": "醉桃源季夏雨后，饮舅氏园中",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "古槐疏柳度轻飙。荷香隔院飘。棚阴清露缀葡桃。开樽兴倍豪。",
      "金跳脱，紫檀槽。有人态色饶。解襟灭烛影萧萧。严更促丽谯。"
    ]
  },
  {
    "id": "adcfe4dbb0640545694a9f4f15b040d5",
    "title": "更漏子·梦寤",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "夜儿长，风儿细。吹入孤眠春思。青镜畔，玉楼中。枕函有路通。",
      "横空雁，黄昏雨。梦里不知客苦。情脉脉，意迟迟。迷离乍醒时。"
    ]
  },
  {
    "id": "adcfe4dbb0640545794381f247e61e8f",
    "title": "眼儿媚·春昼",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "日射晴窗静无哗。风袅柳枝斜。有人深院，凝妆独坐，门掩桃花。",
      "追思往日重回首，心事付啼鸦。隔墙笑语，却疑春色，只在邻家。"
    ]
  },
  {
    "id": "adcfe4dbb0640545b2eb800daf21ad40",
    "title": "秋波媚夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "院落沉沉晚风清。蚱蜢送秋声。星明河汉，汗消残暑，夜露泠泠。",
      "昨宵几阵芭蕉雨，苔影上衣青。花香入座，高囗见月，疏牖飞萤。"
    ]
  },
  {
    "id": "adcfe4dbb0640545f6d45c57389a8824",
    "title": "醉乡春十六夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "院院烧灯何早。重把金樽倾倒。桂阙影，一分亏，碧海青天人老。",
      "红袖桥边微笑。点缀春风多少。银花合，玉珂鸣，歌楼万点星毬小。"
    ]
  },
  {
    "id": "adcfe4dbb0640545ade1c46166936f56",
    "title": "柳梢青·春日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "小雨才收。平沙细草，绿满西畴。柳眼青归，桃腮红晕，人倚高楼。",
      "家家绣幕帘钩。春不管、斜阳旅愁。罗绮风前，秋千影里，马上墙头。"
    ]
  },
  {
    "id": "adcfe4dbb06405451e97ab3efdeb233c",
    "title": "少年游·春愁",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "啼莺恰恰到窗纱。几缕晓烟斜。此日春城，汉宫传蜡，散入五侯家。",
      "三分春色愁中度，一半在梨花。肠断黄昏，酒醒残月，门外即天涯。"
    ]
  },
  {
    "id": "adcfe4dbb0640545dc5df54a87ed8cf9",
    "title": "探春令·闺情用晏叔原韵",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "琐窗黄鸟，傍人啼逗，恹恹天气。送离愁、一寸柔肠里。偏不分、鹦哥睡。",
      "画阑风雨催花坠。欹枕非关醉。算春光九十，匆匆过了，多少闺中泪。"
    ]
  },
  {
    "id": "adcfe4dbb0640545d7764ba19e3a3d53",
    "title": "杏花天·花朝过金鱼池",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "莺声曲岸轻阴乍。春水涨城南台榭。谁家高结秋千声架。人在卖花帘下。",
      "踏青鞋、旧游重话。记挟弹、芳原试马。杏花小雨西村社。放了东风宽假。"
    ]
  },
  {
    "id": "adcfe4dbb0640545475ffeab7bb232c5",
    "title": "醉花阴·临济村赏蔷薇",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "临水柴门槐影护。只合幽人住。篱落带斜阳，一架蔷薇，习习香风度。",
      "绿阴碧藓开樽处。客醉忘归去。远树杜鹃啼，溪静林深，疑是江南路。"
    ]
  },
  {
    "id": "adcfe4dbb0640545475ffeab1dae5239",
    "title": "醉花阴·临济村赏蔷薇",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "疏影一枝风袅袅。暗送寒香小。浅水照横斜，高士山中，春色生多少。",
      "黄昏孤枕江声悄。新月窥人好。遥忆绮窗前，晴雪霏霏，银蒜垂帘早。"
    ]
  },
  {
    "id": "adcfe4dbb064054516c8914c801f1ebf",
    "title": "双调望江南秋夜小饮",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "秋色好，檐外晚凉天。弈罢一樽携翠袖，绿窗纤手弄冰弦。二八正韶年。",
      "秋色好，莫问夜何其。风月蹉跎人老大，十年心事鹭鸥知。灯灺酒阑时。"
    ]
  },
  {
    "id": "adcfe4dbb0640545b226e03ab0f5c717",
    "title": "浪淘沙·闺词",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "日影旧窗纱。昼静藏鸦。东风谨护牡丹芽。珠箔深深垂绮户，便是儿家。",
      "娇小鬓云斜。暗度韶华。春愁不减脸边霞。绣得双鸳新画谱，并蒂荷花。"
    ]
  },
  {
    "id": "adcfe4dbb06405456c0a376a38a9cd2c",
    "title": "鹧鸪天·春雨",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "满载离愁听晓鸡。一天风雨昼凄凄。朝来画艇春波滑，云暗遥峰黛色低。",
      "魂欲断，路还迷。山深恼煞鹧鸪啼。镜中珍重朱颜好，指日帆悬楚水西。"
    ]
  },
  {
    "id": "adcfe4dbb06405451e96ea784e6de94c",
    "title": "庭院深深闺情",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "人远雕栊闲屈戍，芙蓉影瘦三秋。春来懒整玉搔头。山桃开尽，何处滞兰舟。",
      "紫燕不知侬落胆，飞飞触响帘钩。楝花风起入妆楼。嗔郎薄幸，珠串湿香篝。"
    ]
  },
  {
    "id": "adcfe4dbb06405459982dcfd206ad3fc",
    "title": "一斛珠·题扇头扑蝶图",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "抛残线帖。金钿巧衬芙蓉颊。花间小步香生屧。凤子蜻蛉，觅遍闲枝叶。",
      "画眉人远肠千结。满园秋色同谁说。笑携女伴风前瞥。扇扑轻罗，恼煞双飞蝶。"
    ]
  },
  {
    "id": "adcfe4dbb064054541ffebd050fd17f7",
    "title": "金凤钩燕来",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "忽闻燕，来何处。向树底、双双小语。一春消息，故人情重，不爽佳期唯汝。",
      "自怜每被多情误。频劝取、不须飞去。絮泥衔得，为谁辛苦。空傍人家门户。"
    ]
  },
  {
    "id": "adcfe4dbb064054541ffebd09a775482",
    "title": "金凤钩燕来",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "春偷减，赊无计。怪非雨、非晴天气。梨花开落，情多生怨，难向芳草修禊。",
      "长安水畔新蒲细。可更有、佳人拾翠。兰房徙倚，梦回窥镜试。验朱颜凋未。"
    ]
  },
  {
    "id": "adcfe4dbb0640545366dfed19d252269",
    "title": "雨中花·灯宵后小雨",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "前夜残灯薄雾。燕燕莺莺无数。联袂香停，弄箫人远，几阵廉纤雨。",
      "几倚乌皮吟短句。红烛依人如故。看有限风光，无端春思，不分闲窗暮。"
    ]
  },
  {
    "id": "adcfe4dbb064054538064db0fc04bebc",
    "title": "玉楼春·送春",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "花飞南陌东风暮。肠断王孙芳草路。绿槐影里雨初晴，黄鸟声中春暗去。",
      "乱山叠叠看无数。故国遥遮云外树。一年佳景等闲抛，好梦欲寻无觅处。"
    ]
  },
  {
    "id": "adcfe4dbb064054538064db0b539d691",
    "title": "玉楼春·送春",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "烧残鱼片凝妆坐。懒把蛮笺催晓课。砑罗裙子蝶须牵，玉燕钗梁花刺堕。",
      "香泥小步苔痕破。报道春归眉暗锁。绣窗儿女太憨生，手弄樱桃红数颗。"
    ]
  },
  {
    "id": "adcfe4dbb064054547c1f57cd9bf49e7",
    "title": "雨中花·第四体听雨",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "百尺楼中香一缕。梦乍醒、庄生栩栩。栖半亩烟云，几竿修竹，咫尺潇湘浦。",
      "趺坐垂帘浑不语。听淅沥、落英无数。怪风袅孤灯，凉生衫袖，多是芭蕉雨。"
    ]
  },
  {
    "id": "adcfe4dbb0640545365568757d41a8a7",
    "title": "南乡子·柳村小憩",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "近郭遍青畴。深柳孤村杜若洲。菡萏自开还自落，悠悠。野水闲云泛白鸥。",
      "斜卧绿阴稠。瓜种东陵觅故侯。小阮柴扃留夕照，飕飕。蝉咽西风遍地愁。"
    ]
  },
  {
    "id": "adcfe4dbb0640545365568759e647f5b",
    "title": "南乡子·柳村小憩",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "深院雨廉纤。燕子飞来傍故檐。清昼困人无气力，酣酣。浅晕腮痕印枕函。",
      "新样剪轻衫。独坐凝妆倚镜奁。闻道春风将暮也，厌厌。开尽桃花不卷帘。"
    ]
  },
  {
    "id": "adcfe4dbb064054536556875eb90ee5e",
    "title": "南乡子·柳村小憩",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "秋草泣寒螀。桦烛高烧映琐窗。宛转歌声云自驻，悠扬。拼醉佳人锦瑟傍。",
      "新月照空廊。仰视明河更漏长。万事闲中堪一笑，何妨。脱帽呼卢老更狂。"
    ]
  },
  {
    "id": "adcfe4dbb06405453e335b113ab1cc53",
    "title": "临江仙·初春",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "花市歌楼帘半卷，六街酒碧灯红。家家行乐醉春风。五陵年少，何处系游骢。",
      "小妇新妆蝉翼巧，那知愁上眉峰。垂垂柳色夕阳中。陌头惊见，悔却觅侯封。"
    ]
  },
  {
    "id": "adcfe4dbb06405450ee876e6bf820c08",
    "title": "踏莎行·西郊观荷",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "高柳蝉声，远山霁色。田田菱叶呈秋碧。陂塘咫尺隔红尘，荷香不傍红尘客。",
      "露缀蒲桃，风行几席。稻花开处黄云结。渔村荻浦是吾家，十年噩梦同君说。"
    ]
  },
  {
    "id": "adcfe4dbb06405450ee876e6b1ec5648",
    "title": "踏莎行·西郊观荷",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "莺啭林梢，蝶沾粉絮。押帘银蒜牵蛛缕。鸳鸯幔揭郁金寒，秋千索挂东风暮。",
      "绿暗西园，雁沉南浦。檀郎骄马知何处。章台街里片花飞，红粉楼中三月雨。"
    ]
  },
  {
    "id": "adcfe4dbb06405450ee876e63d928596",
    "title": "踏莎行·西郊观荷",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "暖入晴窗，帘垂朱户。阑珊花事今如许。长天嘹呖两三声，闲愁不共征鸿度。",
      "暗换薰风，忙催柳絮。五陵衣马芳原暮。画楼人倚绿肥时，落红晓卷残春去。"
    ]
  },
  {
    "id": "adcfe4dbb0640545126aaed09b00bf99",
    "title": "朝玉阶初度",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "寒催残蜡放梅时。年华今又度、鬓先知。故园何日是归期。春晖无寸报、负恩私。",
      "已看江海羽书稀。嘉平新酿熟、放杯迟。灯前争奏玉参差。莫论人世上、是谁痴。"
    ]
  },
  {
    "id": "adcfe4dbb06405458c20a06a78e3ae81",
    "title": "小重山·寒食",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "春水溶溶寒食天。王孙芳草绿、上风鸢。深闺帘暮玉钩闲。人何在，一半傍秋千。",
      "堤外打榆钱。酒旗频驻马、杏花烟。莺声啭出画楼前。牢记取，年少有金丸。"
    ]
  },
  {
    "id": "adcfe4dbb06405458c20a06a9eff5bcb",
    "title": "小重山·寒食",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "篱下参差浅澹妆。浮云残照里、又重阳。镜台空忆影双双。花无主，此日为谁黄。",
      "萧瑟罢萸囊。风烟羞故国、远山苍。登高纵目事荒唐。杯入手，惊见鬓边霜。"
    ]
  },
  {
    "id": "adcfe4dbb064054542f06c9c986fbd2c",
    "title": "蝶恋花·秋夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "御夹凉生衣袂早。雁宿沙洲，处处开红蓼。月满关河凋塞草。一声玉笛征人老。",
      "促织催寒秋思好。剪烛西窗，叹息知音少。倚仗登楼姿远眺。白云片片西山小。"
    ]
  },
  {
    "id": "adcfe4dbb064054542f06c9c53807536",
    "title": "蝶恋花·秋夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "榆荚风清飘蜀缬。水涨银塘，才过清明节。绛蜡金樽歌未歇。柳花槛外飞如雪。",
      "旧事甘陵翻数阕。今昔关情，优孟真奇绝。丝管啁啾声渐彻。鱼龙波底摇残月。"
    ]
  },
  {
    "id": "adcfe4dbb064054542f06c9c67373925",
    "title": "蝶恋花·秋夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "红日窥窗春意逗。剪彩为人，戴胜今朝又。睡起尚嗔人语骤。晓妆无力东风透。",
      "轻暖轻寒浑似旧。笑问檀郎，验取腰肥瘦。六博闺中夸胜手。鬓边不觉金钗溜。"
    ]
  },
  {
    "id": "adcfe4dbb064054542f06c9cb2de45f0",
    "title": "蝶恋花·秋夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "衣桁阑珊菱镜悄。风雨摧花，不许朱颜老。浅笑微颦风态杳。琐窗犹自啼笼鸟。",
      "只影羞人灯暗了。长记鹣鹣，锦幄薰龙脑。两点远山谁更扫。沈郎一夕腰围小。"
    ]
  },
  {
    "id": "adcfe4dbb064054542f06c9c21914196",
    "title": "蝶恋花·秋夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "三径葳蕤翻彩缬。魏紫姚黄，正是开时节。疏雨淡烟游未歇。飞花片片飘香雪。",
      "翠袖殷勤歌一阕。倚曲箫声，此际销魂绝。人去亭荒音调彻。晓风柳外吹村月。"
    ]
  },
  {
    "id": "adcfe4dbb06405459d05e48ebc83a72e",
    "title": "虞美人·午日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "菖蒲斜映新妆晓。羞佩宜男草。绮罗轻揭入薰风。不觉流年偷换酒杯中。",
      "香闺那解愁滋味。但问花开未。小庭结子有红榴。笑折一枝亲插内人头。"
    ]
  },
  {
    "id": "adcfe4dbb0640545cd731957dbc5dadb",
    "title": "一剪梅·闺词",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "宛宛冰轮上画楼。听罢更筹。薰罢衾裯。画眉人是旧风流。对面温柔。背面娇羞。",
      "双结灯花两意投。一晌低头。半晌回眸。玉猊烟冷睡还休。倚了香篝。褪了莲勾。"
    ]
  },
  {
    "id": "adcfe4dbb0640545cd7319578c4cc1e8",
    "title": "一剪梅·闺词",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "翠巘遥连起白云。岚色当门。树影当门。平坡如掌静无尘。何处闲人。来访闲人。",
      "茅屋匡床几度春。花鸟相亲。风月相亲。寒香一抹暗消魂。雪意三分。梅信三分。"
    ]
  },
  {
    "id": "adcfe4dbb0640545014be8e5ddc012fd",
    "title": "恋绣衾·舟过樵舍",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "树色参差青未谢。断岭重岗，一抹烟如画。漠漠江村寒雨乍。人家晒网疏篱挂。",
      "门外平桥临水榭。柔橹轻帆，清啸船窗下。远浦归舟垂钓罢。乘风欲问渔樵话。"
    ]
  },
  {
    "id": "adcfe4dbb064054522f9a6d8d0e86067",
    "title": "南柯子·雨中夜坐",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "凉雨飞檐急，寒螀泣露多。西窗剪烛苦吟哦。莫问高城鼓角，夜如何。",
      "散帙生秋思，烹泉遣睡魔。诗成起舞影婆娑。今夕有无好梦，到南柯。"
    ]
  },
  {
    "id": "adcfe4dbb064054522f9a6d872f2c81b",
    "title": "南柯子·雨中夜坐",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "绿映眉痕浅，钗同鬓影斜。课儿晓起洗铅华。一任琐窗开尽，半帘花。",
      "续史齐班女，知书比谢家。碧苔小径静无哗。想像当年韦母，隔轻纱。"
    ]
  },
  {
    "id": "adcfe4dbb064054512abcd4adc0b0c8d",
    "title": "锦帐春·春暮",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "柳色摇金，莺声如剪。谁打叠、春光成片。落花风，寒食雨，想海棠睡晚。重帘深院。",
      "何限离情，这般消遣。收拾去、韶光一半。语东君，留暮景，把芳菲莫卷。人归非远。"
    ]
  },
  {
    "id": "adcfe4dbb06405458ca13e78b02e8c49",
    "title": "凤栖梧初度",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "往日悬弧帘卷处。花满兰房，丝竹风前度。绿酒红灯云影驻。斑衣儿女欢声絮。",
      "今夜孤衾庾岭暮。海角笙歌，无奈思千绪。料得香闺人澹伫。好教归梦随潮去。"
    ]
  },
  {
    "id": "adcfe4dbb06405458ca13e78c97c4721",
    "title": "凤栖梧初度",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "罨画溪边园千亩。有客高怀，欲与前贤耦。种橘千林霜落后。洞庭何似丹阳守。",
      "绀碧剖来香雾陡。摘句雕盘，好倩红酥手。当日巴邛君忆否。此中不减商山叟。"
    ]
  },
  {
    "id": "adcfe4dbb06405458ca13e78d6b3c012",
    "title": "凤栖梧初度",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "万顷澄江翻石。一叶渔舟，横吹中流笛。漠漠闲云汀草碧。高岩飞练悬千尺。",
      "惊起眠鸥涛欲立。囗写沧洲，道是龙眠笔。梦到五湖三亩宅。晨钟唤醒金门客。"
    ]
  },
  {
    "id": "adcfe4dbb06405450c9887825f2080d2",
    "title": "钗头凤闺怨",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "帘栊悄。流苏小。薰笼斜倚香还袅。欢方嫩。愁来顿。纤腰非旧，湘裙争寸。褪。褪。褪。",
      "钗轻掉。梅如笑。银缸生晕灯花爆。春将近。鸿无信。天涯人远，金钱难问。恨。恨。恨。"
    ]
  },
  {
    "id": "adcfe4dbb0640545e7cbdc6b1cea8516",
    "title": "渔家傲·雨后",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "小雨才收风谡谡。修篁交响阑干曲。澄湛一泓鸂鶒浴。酣睡足。鸟啼疑傍山家宿。",
      "潇洒闲阶桐覆屋。花开花落无拘束。门外任他车马簇。人新沐。鬓云低映窗纱绿。"
    ]
  },
  {
    "id": "adcfe4dbb0640545e7cbdc6bd092eed1",
    "title": "渔家傲·雨后",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "朝霁窥窗三径晓。草堂昼静闻啼鸟。插懂编篱随意好。云自到。落英一任西风扫。",
      "啜茗摊书尘事少。开残黄菊寒催早。蚁战蜂围何日了。青门道。回头不满山人笑。"
    ]
  },
  {
    "id": "adcfe4dbb0640545e7cbdc6bec33a5b4",
    "title": "渔家傲·雨后",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "文吴中凋谢了。娄江留得西庐老。茗碗香炉人静好。桐阴悄。闲窗摹出山樵稿。",
      "词客画师称二妙。蓬莱水浅乾坤小。一带林峦云浩渺。尘事少。卧游似傍龙眠晓。"
    ]
  },
  {
    "id": "adcfe4dbb064054500dda40f38bb5334",
    "title": "锦缠道·初度",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "冰雪柴门，寂寞岁寒时候。跳双丸、悬弧今又。风尘澒洞人非旧。",
      "剩得闲身，浪逐烟波叟。叹种种颠毛，不堪回首。春酿熟、好烹羔剪韭。",
      "佳人翠袖殷勤，且主盟花月，漫说经纶手。"
    ]
  },
  {
    "id": "adcfe4dbb064054571a0079b8361b57a",
    "title": "苏幕遮·寒食",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "杏花烟，榆荚雨。绿映平桥，又见春如许。油壁车轻寒食路。细草芳樽，邀取春光驻。",
      "啭莺楼，归雁浦。柳外梨梢，愁煞长亭暮。天意也知离别苦。片片轻云，遮断人行处。"
    ]
  },
  {
    "id": "adcfe4dbb064054571a0079bd537981b",
    "title": "苏幕遮·寒食",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "石林幽，茅屋小。今古丹青，举似吴兴少。蜀客移家浮玉峭。供养烟云，挥手红尘早。",
      "片帆轻，岚翠袅。宛委词人，携得江山到。懒瓒风流浑未杳。几幅溟蒙，过眼匡庐晓。"
    ]
  },
  {
    "id": "adcfe4dbb0640545b4cd18ef2908c571",
    "title": "天仙子·七夕小饮，用张先韵",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "急雨斜风临槛听。疏阑晚霁花初醒。又逢此夕会天孙，频揽镜。怜清景。细数流年心自省。",
      "一片秋云筵际暝。杯光浮动星河影。烛花重剪话团圞，萤不定。喧才静。新月窥人苔满径。"
    ]
  },
  {
    "id": "adcfe4dbb0640545a635495d719619e0",
    "title": "醉春风除夕",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "春色浑如昨。烧烛闻宵柝。追思往事总成尘，错。错。错。出岫闲云，忘机鸥鸟，那堪耽搁。",
      "三载甘萧索。又被浮名缚。重来人事一翻新，薄。薄。薄。爆竹声中，屠苏杯底，且同斟酌。"
    ]
  },
  {
    "id": "adcfe4dbb06405450cbc6bf0e3ca23d7",
    "title": "谢池春·花朝",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "赵苑烟霏，青入春山如画。叹无端、钓纶收罢。轻寒轻暖，有晴郊车马。那堪酬、好天良夜。",
      "朱门绮户，处处秋千高挂。斗新妆、东风帘下。花朝孤邸，怕酒阑灯灺。何时向、成都占卦。"
    ]
  },
  {
    "id": "adcfe4dbb0640545cc581efa3830c3ac",
    "title": "青玉案·重阳",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "帝城九日晴偏好，叹秋水、芦花老。送目登楼云浩渺。疏林烟霭，夕阳宫阙，数点苍山小。",
      "经年车马东华道。节序匆匆、寒霜早。遥忆东篱花绽了。新醪才熟，茱萸同插，一个人儿少。"
    ]
  },
  {
    "id": "adcfe4dbb0640545cc581efad8d0a9e0",
    "title": "青玉案·重阳",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "落花飞絮游丝罥。傍若个、秋千院。凤子蜻蛉双翅颤。寻香沾粉，缀红成片。莫使愁人见。",
      "绿烟如织银塘慢。性癖长耽花鸟伴。苦被黄尘催鬓短。谢池春咏，滕王蝶恋。写入轻罗扇。"
    ]
  },
  {
    "id": "adcfe4dbb06405455e0cd668f3779547",
    "title": "两同心岭南归兴",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "妆阁灯红，王孙草碧。惊烽火、罗袖啼痕，忆远棹、粉奁寒夕。对东风，两地牵愁，韶光抛掷。",
      "今日江帆回北。满船春色。雕笼锁、鹦鹉音圆，名香选、鹧鸪斑擘。报深闺，不爽刀环，海南归客。"
    ]
  },
  {
    "id": "adcfe4dbb0640545ab139f631077fd2e",
    "title": "卖花声清明",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "日射晴江，影动柳塘花坞，斗芳菲，榆烟杏粥。五陵游冶，踏河桥新绿。对东风，笑人孤独。",
      "朱门此日，座拥满堂丝竹。鹧斑烧，翠围红簇。天涯人远，冷奁香钗玉。怕消减，金蝉一束。"
    ]
  },
  {
    "id": "adcfe4dbb0640545ab139f639d164746",
    "title": "卖花声清明",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "炎熇沾衣，骤雨忽来庭院。洗京尘、不须纨扇。凉飔入幕，袅孤灯零乱。喜天际、轻雷渐远。",
      "披襟杂坐，朋辈风流萧散。遣闲情，蛮笺茗碗。最关人意，有檐花红绽。任阴晴、浮云舒展。"
    ]
  },
  {
    "id": "adcfe4dbb064054567b945ede2d5e107",
    "title": "小桃红春晴",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "陌上风微逗。暖日烘晴昼。砌草才生，游鳞初跃，卖饧时候。看家家齐把绣帘开，试青衫红袖。",
      "寂寞城南柳。望断家山岫。燕子无情，杏花何处，春过八九。鬓萧萧难逐少年场，揽镜羞回首。"
    ]
  },
  {
    "id": "adcfe4dbb06405454b24292ea9f3e7cf",
    "title": "江城子·书屋新成",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "蕉林新馆旧槐风。日初红。上帘栊。棐几藜床，窈窕绿窗中。曲曲栏杆花径小，谁是主，有卢鸿。",
      "楼头虚敞月溶溶。淡烟笼。远山峰。客至开樽，随分两三钟。恩赐闲居容懒慢，身外事，任天公。"
    ]
  },
  {
    "id": "adcfe4dbb06405458c1964874dd12295",
    "title": "行香子·登斋中小楼",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "雾敛高旻。楼敞无尘。卷残霞、恰受斜曛。俯凭飞槛，远眺城闉。看花如绣，山如沐，草如茵。",
      "绿窗窈窕，碧树缤纷。傍朱栏、怪石嶙峋。奇书堪把，浊酒重斟。喜冬宜雪，秋宜月，夏宜云。"
    ]
  },
  {
    "id": "adcfe4dbb06405458c1964871dd81869",
    "title": "行香子·登斋中小楼",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "古道斜曛。野水孤村。暂停骖、频叩柴门。故人向劳，握手开樽。看三眠柳，千亩稻，一川云。",
      "抵掌高论，酒罢灯昏。问乾坤、得失谁分。尘缨堪濯，三径犹存。是柴桑里，隆中宅，武陵津。"
    ]
  },
  {
    "id": "adcfe4dbb06405458c196487e9c77da3",
    "title": "行香子·登斋中小楼",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "鸦乱斜阳。绿柳千行。村墟外、禾黍平岗。人家烟火，归垄牛羊。喜中山近，新市渡，是吾乡。",
      "亲朋聚首。浊醪在牖。乍相逢、先问农桑。三年京国，万里遐荒。看灯生晕，人已倦，话偏长。"
    ]
  },
  {
    "id": "adcfe4dbb064054523978e7b62f76bb9",
    "title": "月上海棠·庭前秋色",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "西风暗里窥窗牖。小庭闲、独立夕阳久。花落金钱，露葵开、药栏如绣。关情处、自叹吾衰白首。",
      "暂来蝴蝶黄昏候。对深杯、辜负红酥手。消受清芬，怎当他、凉侵衫袖。秋云外，几层家山是否。"
    ]
  },
  {
    "id": "adcfe4dbb06405452cbe3b232beb828b",
    "title": "柳初新·冬词",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "晴檐飞雪帘栊护。翠被篆添香缕。海棠睡足，脸潮微晕，钗落鬓横斜雾。红上琐窗如许。恼侍儿、催人匆遽。",
      "纤手牵郎且住。怯朝寒、枕傍低语。眉心频蹙，楚腰半亸，不尽怨云愁雨。欲起又同偎倚。最难听、鹦哥声絮。"
    ]
  },
  {
    "id": "adcfe4dbb0640545e4514e67c8004cb7",
    "title": "千秋岁引·除夕",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "客舍东风，高城夜角，灯火千家闭楼阁。谁将物华妆点就，偏遗旅况寒如昨。颂椒篇，屠苏酒，成差错。闻说笙歌归院落。",
      "闻说画堂垂绣幕。爆竹声声总萧索。浮踪滞留残蜡后，音书悔订春前约。梦儿中，枕儿上，休忘却。"
    ]
  },
  {
    "id": "adcfe4dbb0640545dec94fd2e9eb18c1",
    "title": "千秋岁·长至泊庐山下",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "遥青缥渺。彭蠡湖天晓。葭管动，阳回早。香闺添彩线，画阁薰龙脑。人何处，楼船官烛寒相照。",
      "星渚环山堞，战垒埋荒草。伤往迹，浑如扫。炉峰烟未改，鹿洞云还绕。涛万叠，月明一点匡庐小。"
    ]
  },
  {
    "id": "adcfe4dbb0640545dec94fd211e30aef",
    "title": "千秋岁·长至泊庐山下",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "琴书日换。长啸凌天半。龙卧处，烟云变。文传京洛贵，酒兑余杭贱。春色好，飞花红缀堆床卷。",
      "溪上斜阳晏，两耳松声乱。蛮触事，惟消叹。自馀尘土梦，遥缔神交愿。歌一曲，翠蓬东望明霞幻。"
    ]
  },
  {
    "id": "adcfe4dbb06405454c9b55290ae7be50",
    "title": "越溪春·高司寇召饮，演秣陵春新剧",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "二月莺啼风日丽，蒋径暂开扃。主人情重倾杯斝，剪烛花、奏出新声。太史填词，秣陵春色，司寇园亭。",
      "风流双影分明。搬演小秦青。丽谯三点四点漏滴，华堂斗转参横。多难一身行乐地，俯仰欲沾缨。"
    ]
  },
  {
    "id": "adcfe4dbb0640545b42f3ec4fc486f7f",
    "title": "爪茉莉末丽",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "正苦薰风，早清芬细浥。黄昏后、觅枝寻叶。翩翻萼影，引惹动、闲庭蛱蝶。摘来缀、宝髻瑶钗。盈盈暗添笑靥。",
      "花神有意，巧批了风流牒。新浴罢、晚妆宁帖。斜簪绿鬓，恰宜衬、芙蓉颊。伴鹣鹣、枕上粉脂融浃。众香国，魂梦贴。"
    ]
  },
  {
    "id": "adcfe4dbb06405456f5949db7c7f4b4d",
    "title": "鱼游春水上谷立春",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "东风开晓市。晴照金台云气紫。春来天上，巷陌渐薰罗绮。玉烛长调禁苑中，锦鞯争试香尘里。吹笛一声，画楼独倚。",
      "三辅名城高起。又见鬓边新燕子。青幡兼遇灯宵，韶光信美。闺人划损钗头凤，羁客愁倾樽内蚁。归梦如酲，流年似水。"
    ]
  },
  {
    "id": "adcfe4dbb06405451df3055b49b6ab85",
    "title": "东风齐着力立春",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "郊外青幡，盘中生菜，人乐时康。惠风布满，春水泻横塘。竞戏鱼龙角抵，朱楼上、小妇笙簧。映钗色，剪花彩燕，香浥罗裳。",
      "莫问鬓边霜。百年内、谁存旧日清扬。黛眉巧画，半醉倚银缸。肯负签声竹影，酬良夜、细语平章。喜公道，不分冷暖，惟有东皇。"
    ]
  },
  {
    "id": "adcfe4dbb06405451df3055b538aa263",
    "title": "东风齐着力立春",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "百宝灯轮，六街鼓吹，做就繁华。凤城月满，春到万人家。多少朱门贵客，张高会、笑拥名娃。香风送，炉添鹊脑，斗帐低斜。",
      "幽兴亦堪夸。清影里、冻枝绛烛交加。一帘夜色，别自贮烟霞。小擘乌丝写句，迎人意、暖阁梅花。闲消受，霜相素盏，春饼芹芽。"
    ]
  },
  {
    "id": "adcfe4dbb064054505b4b07508e90a4f",
    "title": "瑶台第一层江亭宴集",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "万里羊城今咫尺，飞帆幕府留。舣舟三水，帘开珠箔，幢拥清油。海天烟暖，瘴岭客来，一洗羁愁。喜春早，正红生亭榭，绿满汀洲。",
      "朋俦。主人情重，凤笙龙笛夜啁啾。尉佗台畔，田横岛外，半醉江楼。对蛮方节钺，把手处，头鬓霜稠。转歌喉，问谁占星使，到自神州。"
    ]
  },
  {
    "id": "adcfe4dbb0640545d8794bfe8f347a03",
    "title": "满江红·柏棠村赏牡丹",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "春草孤村，茅亭立、老槐如昨。香满院、名花倾国，临风绰约。三径才开佳客至，一樽细雨同斟酌。叹十年、宦海历风尘，空耽搁。",
      "钟鼎业，波涛恶。林壑里，无拘缚。趁日长体健，流连芳萼。屋角远山青欲滴，溪边钓艇鱼新跃。看眼前、世事谩关情，秋云薄。"
    ]
  },
  {
    "id": "adcfe4dbb0640545d8794bfe1c092831",
    "title": "满江红·柏棠村赏牡丹",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "万柳藏村，人家住、白鸥溪曲。但编篱插槿，结茅为屋。门外浅汀清似练，窗前抱膝人如玉。雨才收、荡漾两三舟，冲波绿。",
      "堪对酒，陶潜菊。宜啸咏，王猷竹。羡渔翁妇子，何荣何辱。画阁朱门凋谢了，浮家泛宅随时足。只一竿、明月不须钱，烹鱼熟。"
    ]
  },
  {
    "id": "adcfe4dbb0640545d8794bfef482111c",
    "title": "满江红·柏棠村赏牡丹",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "小隐柴荆，有嘉客、远寻茅屋。侵屐齿、槛横浮翠，砌添新绿。帝里旧游蝴蝶梦，田间今和渔樵曲。几年来、世事似浮云，多翻覆。",
      "槐风起，凉生粟。雷雨过，花如沐。且论文把酒，更开棋局。此夕莫愁银箭急，明朝又向红尘逐。问东篱、菊绽可重来，村醪熟。"
    ]
  },
  {
    "id": "adcfe4dbb0640545d8794bfe10bd914e",
    "title": "满江红·柏棠村赏牡丹",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "司寇风流，归来筑、柳塘花屋。帘半卷、西山烟霭，北堂丝竹。洛下耆英年齿会，翠眉低唱颜如玉。论人间、底事最关情，芳樽绿。",
      "敦交谊，羞流俗。怜旅客，忘荣辱。醉良宵灯火，举觞相属。已下青衫司马泪，宁堪重顾周郎曲。愿同君、携手混渔樵，何仆仆。"
    ]
  },
  {
    "id": "adcfe4dbb0640545d8794bfe87c10f83",
    "title": "满江红·柏棠村赏牡丹",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "造物如何，遽收拾、鸳鸯牒早。把香天粉井，劫尘埋了。初拟鹿门同载去，那知更踏长安道。到如今、白首送青春，真颠倒。",
      "蜃市结，风鬟袅。午梦醒，槐宫杳。想定情良夜，倚灯人小。紫蟹黄英难共醉，都堪摩作凄凉稿。对西风、独立哭斜阳，闲花草。"
    ]
  },
  {
    "id": "adcfe4dbb0640545d8794bfeb0578856",
    "title": "满江红·柏棠村赏牡丹",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "洛下樽开，羡龙马、精神奕奕。称觞处、西山佳气，南皮词客。曳履容台兴礼乐，拂衣棋墅娱泉石。傍晴窗、纨素画沧洲，烟云碧。",
      "斟法酝，鹅笙炙。粉舞袖，乌衣集。正小春时节，肯教虚掷。凤羽朝回频问寝，蝇头花底闲濡笔。论长安、福寿更谁同，君无匹。"
    ]
  },
  {
    "id": "adcfe4dbb0640545d8794bfef13885aa",
    "title": "满江红·柏棠村赏牡丹",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "官柳参差，消磨尽、英雄多少。问华胥远近，黄梁迟早。仙侣已随云影去，行人又上邯郸道。怪枕中、日月一何长，河山小。",
      "村市畔，墟烟袅。亭榭外，残荷老。任开山汗马，闲花野草。壁上痴人争说梦，那知醒里多颠倒。倩西风、一夜卷空花，都堪扫。"
    ]
  },
  {
    "id": "adcfe4dbb0640545d8794bfec6794615",
    "title": "满江红·柏棠村赏牡丹",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "淼淼寒涛，看百尺、蜃楼高结。问此地、何年画栋，几时明月。帝子阁空云已散，词人赋就名还揭。下长帆、对酒数凭栏，江天云。",
      "帘卷处，岚光叠。霞影外，沙沉铁。叹楼船组甲，当年烟灭。鹢首凄清凫鸭度，波心瀺灂鱼龙咽。搅笙歌、客醉旧江山，乡心切。"
    ]
  },
  {
    "id": "adcfe4dbb0640545d8794bfe48b10b39",
    "title": "满江红·柏棠村赏牡丹",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "浈水渐渐，几番历、兴亡今古。伴戈船羽檄，珠帘歌舞。总角曾看瘐岭月，白头更听凌江雨。问当年、城郭旧衣冠，皆黄土。",
      "翻翡翠，银塘去。回紫燕，雕梁语。叹春风一样，朝朝暮暮。天许远来星汉客，不堪往事伤心数。怪海南、夙世有何缘，游重补。"
    ]
  },
  {
    "id": "adcfe4dbb0640545d8794bfec30c4ccf",
    "title": "满江红·柏棠村赏牡丹",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "淮海才名，廿余载、词场独步。叹落落、东原抱膝，翛然环堵。挟策长安欣会面，相如小试梁园赋。冠群英、不愧旧家声，方城祖。",
      "樽前指，津亭树。别后咏，江云句。论文章风义，都堪千古。新柳堂边书带长，芙蓉墅畔秋云护。趁西风、重听广陵涛，江村暮。"
    ]
  },
  {
    "id": "adcfe4dbb0640545d8794bfe30f95247",
    "title": "满江红·柏棠村赏牡丹",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "客去梁园，经年别、邹阳枚叔。双鱼到、齐纨佳句，琳琅盈目。自愧疏慵真忝窃，定交缟带多名宿。忆蕉林、把酒对斜阳，人如菊。",
      "载新柳，三间屋。携万卷，山林福。笑蜗争蚁斗，纷纭朝局。遥想东原春色好，横斜梅影亭亭竹。问蒋家、三径许谁过，羊求熟。"
    ]
  },
  {
    "id": "adcfe4dbb0640545d8794bfeab3d61ef",
    "title": "满江红·柏棠村赏牡丹",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "邗上书来，平添我、小堂秋色。渲梁处、烟云满纸，珊瑚架笔。驱驾河阳追懒瓒，赵家粉本今重出。向晴窗、流览顿移情，风萧瑟。",
      "思把臂，河山隔。开图画，如相识。早长安传遍，兰陵佳客。文沈风流凋谢久，扬州花月谁争席。老江村、傲骨不干人，耽岑寂。"
    ]
  },
  {
    "id": "adcfe4dbb0640545fd9312e5834ebb55",
    "title": "玉烛新乙酉元日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "雪晴开曙早。看遍布王正，条风拂晓。轻烟丽日，椒觞暖、共说丰年佳兆。春衣儿女，喜得岁、樽前频绕。山中卧，击壤清时，追随牧童村老。",
      "回思当日先皇，正颁赐天厨，云和缥渺。大酺同庆，陪鸳鹭、每近龙颜欢笑。孤臣无状，此际包容非小。今何幸，放逐沧浪，尚安覆帱。"
    ]
  },
  {
    "id": "adcfe4dbb0640545478f3a353d309e02",
    "title": "玉漏迟·闺思",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "篆烟消锦幄，愁中又听，漏声催早。卸罢残妆，绣被暗生寒峭。想像前宵好梦，剩瘦影、兰缸相照。灯晕小。雁鸿报到，归人犹杳。",
      "消息试探梅花，待漏泄春光，可同欢笑。欹枕钗横，画楼几番慵眺。一纸音书寄语，问白发、近添多少。奁镜悄。眉峰为谁频扫。"
    ]
  },
  {
    "id": "adcfe4dbb0640545478f3a3507559e3a",
    "title": "玉漏迟·闺思",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "烟花开紫陌，家家绣户，华灯悬早。上苑东风，吹到郊原细草。烧遍旗亭绛蜡，弄春色、冰澌芳沼。楼阁悄。何人深院，新妆偏巧。",
      "一樽散遣闲情，招词客南皮，逢场欢笑。箫鼓西邻，助我月中清眺。待得酒阑烛烬，喜自有、寒花相照。金勒杳。游人画桥多少。"
    ]
  },
  {
    "id": "adcfe4dbb06405459ac45fe4e09022a5",
    "title": "水调歌头·寄怀王敬哉宗伯",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "椒酒催残腊，彩胜斗新妍。回首青门分袂、离别再经年。遥想柳堂深处，春夕烧灯嘉会，酬和白云篇。记忆山中客，频为寄鱼笺。",
      "香一缕，书数卷，只高眠。当时忝窃师门，同学又同官。君近九重天上，我在北潭池畔。相望各风烟。何日重携手，身健且加餐。"
    ]
  },
  {
    "id": "adcfe4dbb06405459ac45fe4ce2ca7fe",
    "title": "水调歌头·寄怀王敬哉宗伯",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "把袂东风里，斜日驻青骢。携来天上春色、慰我客途穷。夜话旧游燕市，惆怅河山已邈，聚散酒垆中。抵掌论今古，尘世几英雄。",
      "剪银烛，歌白雪，调谁同。怜君国士，十载蓑笠尚飘蓬。犹是当年河朔，慷慨风流未坠，领袖有诸公。且共樽前醉，心事托飞鸿。"
    ]
  },
  {
    "id": "adcfe4dbb0640545ab8f2f612d6cb056",
    "title": "烛影摇红·友人出家伎佐酒",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "绛烛秋宵，朱懒曲曲芳酝。曼声檀口啭雏莺，腻脸薇香嫩。乐府新翻偏韵。乍回眸、红潮微晕。元人宫调，吴下排场，风流重认。",
      "舞罢前溪，蜡媒落翠欢无尽。宁王玉笛莫愁歌，更有蛮靴衬。销却柔肠一寸。怕催人、漏铜滴紧。愁多子野，狂发分司，笑回红粉。"
    ]
  },
  {
    "id": "adcfe4dbb06405453dcff695421fbe64",
    "title": "满庭芳·观女伶演淮阴故事",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "绛烛清宵，彩云华馆，蛮腰细舞回风。婵娟忽变，绣袄染猩红。锁甲艳分雪色，兜鍪小、双颊芙蓉。氍毹映，将军红粉，锦伞黛眉同。",
      "登坛，当日事，衣冠优孟，写出偏工。叹英雄佳丽，一样飘蓬。飞絮落花旧恨，谁怜取、桃李春秾。乘月夜，衣香人面，莫放酒杯空。"
    ]
  },
  {
    "id": "adcfe4dbb06405453dcff695ee162c14",
    "title": "满庭芳·观女伶演淮阴故事",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "河朔才名，传家忠孝，词场共羡阴何。故人纨扇，赠我惠风多。别后停云一载，遥山矗、马服嵯峨。烛花剪，西窗鸡黍，怅望阻滹沱。",
      "荆扉，常昼掩，老渔相逐，雨笠烟蓑。任世情翻覆，衮衮颓波。悬想洺醪已熟，高卧处、对酒当歌。拟他日，沧浪携手，长啸踏青萝。"
    ]
  },
  {
    "id": "adcfe4dbb06405453dcff695309fc87a",
    "title": "满庭芳·观女伶演淮阴故事",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "三载伤离，一丘甘老，名山近业如何。孤臣再录，惭负主恩多。忽尔惊心投杼，空翘首、双阙嵯峨。春将半，浮踪久滞，乡梦绕滹沱。",
      "良朋重念我，齐纨丽句，来自烟蓑。奈萦眸家岫，行矣风波。旧日酒垆客散，燕市里、曾否悲歌。关情处，伊人宛在，残月满青萝。"
    ]
  },
  {
    "id": "adcfe4dbb06405453dcff695fefbc6c7",
    "title": "满庭芳·观女伶演淮阴故事",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "茅屋三间，槐庭一叶，金凤乍入绳床。年年此际，凉思满奚囊。廿载黄梁梦境，一撒手、转眼荒唐。间消受，幽花文蝶，秋水玉簪香。",
      "商量。喜计日，东篱绽蕊，紫蟹迎霜。问谁家新酿，早熟先尝。万事休教挂齿，惊魂魄、利锁名缰。登高处，远山萧飒，孤雁度斜阳。"
    ]
  },
  {
    "id": "adcfe4dbb06405453dcff695fb522b0e",
    "title": "满庭芳·观女伶演淮阴故事",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "细雨才收，浮云乍敛，西风卷雾初晴。香飘桂子，秋草满闲庭。入夜冰轮当午，小楼外、碧巘纵横。微茫里，万家灯火，树色暝烟平。",
      "氍毹纷舞袖，红牙按拍，小妇鸣筝。任玉绳低转，客醉沾缨。十载东华旧梦，回首处、心悸神惊。趁佳节，空明如洗，坐待月华生。"
    ]
  },
  {
    "id": "adcfe4dbb06405453dcff69597c18973",
    "title": "满庭芳·观女伶演淮阴故事",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "城绕春流，堤藏萧寺，人家半倚晴溪。轻风暖日，布谷数声啼。一棹船如天上，关情处、岸草萋萋。空回首，故园柳色，烟景望中迷。",
      "依稀。想此日，清明近也，桃杏开时。叹嗟砣踪迹，物换星移。举网鲜鳞入手，开笑口、聊醉春卮。酒阑后，斜阳驻马，目断画侨西。"
    ]
  },
  {
    "id": "adcfe4dbb06405453dcff695fe5cdf71",
    "title": "满庭芳·观女伶演淮阴故事",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "绿醑方浓，黄花未谢，后堂深处张筵。歌钟舞袖，轻暖小春天。犹忆尚书曳履，九重识、风度嶷然。归田后，行年七十，步屧若飞仙。",
      "翩翩绕膝下，凤毛麟角，璧合珠联。更闲吟新句，小擘蛮笺。客至频开东阁，浑不数、座上三千。趋庭日，折冲樽俎，潭笑息烽烟。"
    ]
  },
  {
    "id": "adcfe4dbb06405453dcff695615c0820",
    "title": "满庭芳·观女伶演淮阴故事",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "霁色迎人，檐花恋客，暇日帘敞前楹。杯浮醽醁，秋满凤凰城。笑听吴歈佐酒，繁丝与、夜气同清。灯儿下、梨花素面，看煞小秦青。",
      "轻盈。且漫说，殷勤渭唱，窈窕旗亭。尽烧残绛蜡，炙暖鹅笙。奏彻江东白苎，座中有、杜牧多情。浑消尽，闲愁万斛，瑶瑟忆湘灵。"
    ]
  },
  {
    "id": "adcfe4dbb06405453dcff6953ca21f41",
    "title": "满庭芳·观女伶演淮阴故事",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "京洛游从，霅溪才子，词源三峡泱泱。清宵过我，洗盏泻寒浆。倒徙英流满座，有人号、枚叔邹阳。披襟处，葵榴交映，暑气散虚堂。",
      "谭深频剪烛，孝廉船到，三日留香。更花间兰畹，新句投将。耳后轻风习习，千秋事、把酒商量。中山酝，泠然似水，澹意莫相忘。"
    ]
  },
  {
    "id": "adcfe4dbb06405456c7414a1bf42ccc2",
    "title": "帝台春春怀",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "晴日炙。雪初消，池水碧。游鲤负冰，好鸟窥人，闲愁增剧。追忆年时香阁里，携手看、故山春色。奈而今，恼乱东风，偏吹孤客。春犹昔。",
      "浑暗掷。人咫尺。何从觅。叹陌上青青，又生芳草，薄暮绿烟如织。湖海气难一旦减，儿女泪已千行滴。渐近了花朝，怕重提寒食。"
    ]
  },
  {
    "id": "adcfe4dbb0640545d82979a89bbdfa84",
    "title": "烛影摇红·正月十四夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "绮户寒轻，千门不闭楼台晚。丽谯吹歇罢葳蕤，九陌香尘满。何处箫声近远。试华灯、春风庭院。闲身天许，游冶场中，流连歌管。",
      "暗想当年，团圞儿女清宵宴。翠眉低唱漏声沉，绛烛西窗剪。此夕人移物换。频搔首、霜侵鬓短。月明依旧，火树光摇，星桥烟暖。"
    ]
  },
  {
    "id": "adcfe4dbb0640545d82979a85756dbf6",
    "title": "烛影摇红·正月十四夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "举案清娱，流苏宛转低屏箔。熏香傅粉绝纤尘，窗几浑如昨。寂寞梧桐夜雨，何从觅、金钗钿合。记来朝罢，小立妆台，看他梳掠。",
      "愁鬓安仁，丝丝总为情担阁。并头菡萏褪红香，一霎西风恶。自古聪明薄命，男儿泪、英雄气索。遣哀无计，此恨绵绵，地长天阔。"
    ]
  },
  {
    "id": "adcfe4dbb06405453ffa42914b6f31ce",
    "title": "夏初临初夏",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "蔽日初槐，啼花娇鸟，疏篱渐长新篁。永昼人间，薰炉细细焚香。漫夸世路名场。远风波、碧簟清凉。蝶须坠粉，鱼吹蘋末，莺弄笙簧。",
      "好书堪把，苦茗频斟，湘帘半卷，燕子飞忙。香闺双陆，倦来午梦偏长。小立斜阳。映纱橱、笑看残妆。耐平章。无边风月，自在年光。"
    ]
  },
  {
    "id": "adcfe4dbb06405455898c73a4a027e60",
    "title": "孤鸾壬子除夕",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "禁城喧热。正爆竹声催，漏铜风咽。小阁灯孤，往事向谁重说。春到何家庭院，助新愁、满门冰雪。枉有屠苏岁酒，恨椒花颂绝。",
      "想五侯、甲第欢无歇。把龙笛鹅笙，檀口吹彻。那管寒衾薄，有人儿凄切。珊珊玉珂初动，又趋朝、晓鸡时节。试问明镜里，添几茎华发。"
    ]
  },
  {
    "id": "adcfe4dbb0640545e4ecd957ef750534",
    "title": "双双燕·感怀",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "萧萧易水，问何事春来，助人凄恻。苹香柳嫩，妍景任教抛掷。聊话郎山雨夕，又梦绕、潭固烟色。纷纭身世多般，已见雁飞南北。谁遣头须顿白。",
      "怕纵有春风，也难消得。壮怀无奈，说甚肝肠铁石。况听高楼弄笛。盼不到、渔蓑消息。试看陌草青青，正是杜陵寒食。"
    ]
  },
  {
    "id": "adcfe4dbb0640545fb30ecb1b91d61b0",
    "title": "玉蝴蝶·棠村看牡丹",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "报到西村花发，春风一夕，香满疏栏。载酒携笙，亭畔淡淡云烟。弄轻阴、新篁院宇，翻翠浪、绿野平田。草芊绵。花名倾国，蛱蝶翩跹。",
      "留连。芳郊细马，红妆垂袖，一笑嫣然。银甲调筝，几多心事入眉湾。岂相逢、琵琶江上，浑不让、棋墅东山。耐人看。斜阳松影，倦鸟知还。"
    ]
  },
  {
    "id": "adcfe4dbb0640545d52c29f114348e7e",
    "title": "绛都春·上幸真定恭赋",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "霓旌羽葆。看玉勒飞尘，翠华临早。雨洒郊原，风静天街开驰道。红云昼护龙旗晓。黄衣是、圣人年少。万家环拥，千官拜舞，共瞻奇表。",
      "非小。名城三辅，人何幸得赌、天颜微笑。猎罢长杨，月色甲光寒相照。残星夜角营门悄。恩浩荡、村墟无扰。雪中黄竹歌成，争传睿藻。"
    ]
  },
  {
    "id": "adcfe4dbb0640545a61ca7e3939043fe",
    "title": "高山流水题汪蛟门少壮三好图",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "舍人早达擅才名。写孤怀、聊寄丹青。红袖俨成行，清丝奏出新声。牙签满、图史纵横。便便腹，指点双鬟索酒，小妇鸣筝。且闲情作达，蜗角讵堪争。",
      "飞腾。看徵逐如许，浑冷落、翠黛金罂。千古有彦瑜，知己长揖为朋。世人谁醉、复谁醒。破愁城，吾衰读书恨晚，杯酌难胜。尽风流三般，总让与汪生。"
    ]
  },
  {
    "id": "adcfe4dbb0640545b0cf098477d5b2a5",
    "title": "凤凰台上忆吹箫·忆远",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "丝袅垂杨，烟迷芳草，携樽犹是春游。忆去年此日，花径风柔。喜得娇姝相伴，移小步、泥印莲勾。吹笙罢，纤腰倚树，一笑回眸。",
      "难留。彩云忽散，人一去新来，冷落歌喉。奈关河迢递，燕语空楼。唯有孤村残照，画桥畔，野水东流。停杯处，凭阑望远，白了人头。"
    ]
  },
  {
    "id": "adcfe4dbb0640545b0cf09849bfb345e",
    "title": "凤凰台上忆吹箫·忆远",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "衣冷筠笼，尘封瑶瑟，顿教白了人头。叹镜奁虚掩，风动帘钩。比翼生生世世，灯背处、私语都休。燕台月，新添憔悴，恰是中秋。",
      "休休。同林宿鸟，缘底事分飞，一霎难留。剩寒檠独照，露下妆楼。想像珊珊环佩，频怅望、几断双眸。空消受，江淹有恨，宋玉多愁。"
    ]
  },
  {
    "id": "adcfe4dbb064054594f8e94545ebee38",
    "title": "双头莲岭南元夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "海外繁华，看绛烛围红，星毬初放。蛮靴锦障。月影里忘却，乡愁孤况。",
      "暗想京国灯宵，阻云山千障。春一样。紫陌香尘，有无钿车来往。",
      "凭仗午夜笙箫，把军烽静偃，消除兵象。江湖晚涨。",
      "烧火树妆点，羊城尤壮。听罢白苎吴歈，有周郎座上。",
      "天万里，对酒当歌，相看慷慨。"
    ]
  },
  {
    "id": "adcfe4dbb064054548f6f77b4f64e624",
    "title": "万年欢·元夕",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "午夜晴烟，早六街灯火，交侵明月。春树人家，遥傍春城双阙。迤逦钿车成列。亸罗袖、肤光欺雪。春山澹，止水盈盈，笑看帘幕风揭。",
      "清丝凄切。楼头少妇鸣笙坐，幽恨难说。白马金鞭，知向谁行游歇。舞榭酒阑烛灭。侯门闭、内筵重设。空伫望、薄幸归来，深闺眉峰双结。"
    ]
  },
  {
    "id": "adcfe4dbb064054548f6f77b7c858ade",
    "title": "万年欢·元夕",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "明月扬州，正缤纷桂子，飞来瑶阙。入掌珠圆，产自渥洼丹穴。试听啼为英物。有多少、瑞云高结。开汤饼、廿四桥边，玉箫檀口吹彻。",
      "弄獐书帖。京华羁客成一笑，屐齿应折。慧业文人，早向金闺名揭。今喜书香堪接。看蓬矢、桑弧初设。卜他日、谢氏超宗，凤毛检觅重说。"
    ]
  },
  {
    "id": "adcfe4dbb0640545172cacffa18891aa",
    "title": "桂枝香中秋",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "西风帘幕。看花影移阶，蕉阴绰约。三五良宵正永，小罗杯酌。三年幸订渔樵侣，伴闲云、轻鸥孤鸿。鹿门夫妇，竹溪宾友，柴桑篱落。",
      "任清露、凉侵袂薄。对扶疏丛桂，此景非恶。渐敛浮云，夜半月临虚阁。庾楼人坐冰壶里，欲乘鸾、飞向寥廓。且拼尽醉，休论尘世，受他羁缚。"
    ]
  },
  {
    "id": "adcfe4dbb06405457cd0420d3ba9f720",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "凉侵疏簟，看星河渐转，频催城柝。百合香匀新欲罢，月照残妆绰约。纨扇初停，冰肌无汗，重试罗衫薄。花阴携手，一枝轻罥钗落。",
      "闻道世态浮云，长安棋局，俯仰成今昨。人在瑶台清露下，消受藤床珠箔。横笛高楼，鸣蝉满树，尘事浑抛却。西风转眼，又惊吹到帘阁。"
    ]
  },
  {
    "id": "adcfe4dbb06405457cd0420d7386c37c",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "西山荐爽，堪拄笏飘坠，井梧一叶。门外骊驹争祖道，分序雁行南北。十载亲闱，两悲风木，种种颠毛白。老成高卧，静看车马心折。",
      "正逢乞巧针楼，天孙会合，惆怅人间别。主圣时清须一出，岂得久淹泉石。事了拂衣，功成身退，早遂渔樵业。雕邱无恙，韩溪同泛烟月。"
    ]
  },
  {
    "id": "adcfe4dbb06405457cd0420d22e2e76e",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "十年京国，空孟浪解组，一身如叶。浩荡凉飙来木末，霜满滹沱河北。俯首浮名，惊心世路，回想头堪白。书生傲骨，腰围宁使轻折。",
      "拼取潦倒词场，醉眠锦瑟，挥手红尘别。茅屋三间容膝了，何必平泉奇石。雨笠云蓑，闲花野草，管领幽人业。江山无尽，莫教辜负风月。"
    ]
  },
  {
    "id": "adcfe4dbb06405457cd0420dfdc5110d",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "繁华着眼，看古今得失，浮云飘叶。暑往寒来驹隙影，早见塞鸿辞北。槐国无喧，渔村高枕，忍负洲苹白。东华翘首，羊肠空叹千折。",
      "闻说重理蒲团，再安丹灶，不与家人别。况有玉清堪共隐，奚用受书黄石。蕉露研朱，松风啜茗，勾当山居业。他时出访，杖藜同踏萝月。"
    ]
  },
  {
    "id": "adcfe4dbb06405457cd0420dd1ad36ae",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "纸窗茅屋，有先生抱膝，小门回折。荒径全萦书带草，床上凝尘满席。五马归来，三间高卧，独耐袁安雪。萧然环堵，猪肝肯使轻说。",
      "闻道初度佳辰，墙头过酒，剪烛招狂客。万事何如杯在手，莫问新来华发。栗里琴樽，庞公夫妇，岁岁娱泉石。故人寒邸，梦留斋畔凉月。"
    ]
  },
  {
    "id": "adcfe4dbb06405457cd0420de04b062c",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "啼猿声里，正萧疏一片，霜天秋色。弦续鸾胶看两两，比翼连枝无别。洛浦珠沉，湘灵瑟冷，剩有寒螀咽。钟情我辈，那堪兰蕙重折。",
      "回首灯火春宵，茗炉佳夕，鸳枕偎犹热。留得零香馀粉在，种就柔肠千结。为问飞琼，还归天上，可忆来时节。蚕丝难尽，梦回帘外残月。"
    ]
  },
  {
    "id": "adcfe4dbb06405457cd0420dff8b107e",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "圣朝遗老，拥琴樽图史，婆娑清昼。传得关闽当日学，独把残编穷究。道在斯人，晴窗高卧，闲却经纶手。一庭风雪，喜当介眉时候。",
      "绕膝彩袖重重，持觞共祝，宰相山中久。谢客著书多岁月，小阁藤深松茂。鹤发丹颜，凭烟云好，供养容如旧。春风盈坐，笑看车马驰骤。"
    ]
  },
  {
    "id": "adcfe4dbb06405457cd0420dd717d9d3",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "吴头楚尾，挂长帆、别是一般风物。白浪排空天作堑，界破东南半壁。远树微茫，遥峰断续，夹岸霜如雪。烟波无恙，消磨几许人杰。",
      "坐听鼓吹中流，候风回五两，棹歌齐发。向晚推窗指顾中，数点渔灯明灭。牛斗浮槎，乡关回首处，顿更毛发。空江渺渺，凭栏凉转新月。"
    ]
  },
  {
    "id": "adcfe4dbb06405457cd0420db285e4f9",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "滹沱南陌，忆当年、绿柳依依堪折。夹道长条张翠幄，清影寒生六月。汗滴征衫，尘飞驿路，到此清凉别。今来驻马，浓阴一旦残缺。",
      "闻道旧日隋堤，春来渭树，空有蝉声咽。可惜长廊烟雾冷，转眼繁华销歇。莫问秋风，树犹如此，何况三千发。长途搔首，愁听枝上啼鴂。"
    ]
  },
  {
    "id": "adcfe4dbb06405457cd0420d270b73a4",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "江城如画，雪初晴、渺渺长天空碧。好友轻帆携酒到，载得满船春色。吴下秦青，新翻乐府，横吹宁王笛。旅怀无奈，茫茫对此交集。",
      "怜我海角浮踪，逢君迁客，相对头堪白。舞罢柘枝歌子夜，搅起鱼龙窟宅。杜牧情多，司空见惯，懊恼红灯夕。地邻湓浦，青衫今日重湿。"
    ]
  },
  {
    "id": "adcfe4dbb06405457cd0420d6513d5c2",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "兰桡画桨，岭南舟、共泛湖天寥廓。髯客扬舲兰渚去，折柳滕王高阁。江上登楼，樽前击钵，转眼分今昨。云山千叠，旧游顿尔萧索。",
      "闻道戍堞烽烟，戈船鼙鼓，宛委军声恶。当日应徐无恙否，八口可安林壑。阮瑀从军。陈琳草檄，岂叹功名薄。为询罗隐，壮怀肯令飘泊。"
    ]
  },
  {
    "id": "adcfe4dbb06405457cd0420dc2c6c0c5",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "天涯初度，雨新晴、过岭寒消花放。孤客牙门开晓角，欲说离愁谁问。海峤樽罍，蛮儿歌舞，良夜同人饷。多情子野，百端齐到心上。",
      "独幸岘首碑存，楼船战罢，依旧繁华相。共道先人今有后，父老车前相望。好友鸿篇，词场彩笔，竞奏阳春唱。深惭衰鬓，斗筲每自知量。"
    ]
  },
  {
    "id": "adcfe4dbb06405457cd0420da8d809b7",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "海天归棹，近长干紫气、遥看山色。骢马来从桃叶渡，执手唏嘘今昔。诗酒人豪，江湖孤艇，老去称狂客。七年重过，沧浪头鬓双白。",
      "闻尔六诏风烟，五羊珠月，尽入临川屐。我亦越王台畔过，恨少罗浮片石。世事如萍，旧游难再，且听桓伊笛。劳劳亭上，暮云顿阻南北。"
    ]
  },
  {
    "id": "adcfe4dbb06405457cd0420d6db624bf",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "金门倦客，恋庭闱、顿使梁园萧索。大雅榛芜君崛起，健笔韩欧复作。排阖纵横，飙回浪激，珠玉随风落。雄文读罢，瓣香今日重握。",
      "惆怅暑雨红亭，才人萍散，挥袖饥臣朔。子舍承颜清昼永，细把千秋商略。申浦奇云，大江华月，高咏恣横槊。岩栖未稳，相知半在黄阁。"
    ]
  },
  {
    "id": "adcfe4dbb06405457cd0420defceaefa",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "河桥冰泮，早匆匆又遇、传柑佳节。惆怅阿咸官越峤，闲却竹林烟月。五马风流，双凫仙舄，日判倥偬牒。水犀战罢，江头烽火才歇。",
      "闻道露冕春田，折腰公府，不废登临屧。忆昔乌衣游侣散，管领湖山千叠。寄我新词，为添清兴，永夕浮蕉叶。倘询宦况，别来头鬓垂雪。"
    ]
  },
  {
    "id": "adcfe4dbb06405457cd0420d1ec113d7",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "蕉林名久，问先生何处、为君书屋。随地诛茅莳药草，卜构朱栏数曲。北牖琴樽，南窗烟月，舒啸当休沐。旧阴清影，雨馀频展新绿。",
      "几年潦倒京尘，故庐荒矣，梦绕家山麓。但取意中林壑在，便可结篱编竹。簿领才抛，图书堪拥，世事凭翻覆。鸟啼花放，闲心如坐空谷。"
    ]
  },
  {
    "id": "adcfe4dbb06405457cd0420d245321d9",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "西泠才子，倦游梁、又整江天飞楫。记得张灯樽酒夜，名论纷如玉屑。和寡阳春，词成黄绢，一卷携冰雪。萧条长铗，张仪曾否存舌。",
      "遥想兵气初销，湖光依旧好，办看山屧。闭户著书千载事，世态漫论工拙。谱出新声，双鬟传唱，四座惊奇绝。子虚赋就，莫教辜负烟月。"
    ]
  },
  {
    "id": "adcfe4dbb06405457cd0420d299bf8ec",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "秋分佳夕，怪轻云薄雾、朦朦凉月。一片啼螀生破壁，徙倚寸心如结。天柱峰头，庾公楼上，应有蟾蜍出。自伤孤影，萧萧偏照华发。",
      "谁令万方频惊，六鳌徒立，恍惚烟霆掣。青炽旗亭歌吹冷，顿砌九逵冰雪。布幕低张，浊醪细酌，试把霜螯裂。尧阶蓂荚，有无开落丹阙。"
    ]
  },
  {
    "id": "adcfe4dbb06405457cd0420d2b7b0d4e",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "六街风软，映玻璃、几树寒梅枝亚。词客争看喧笑处，频赏冰绡图画。岫可飞来，人堪呼出，疑是天工假。鹅溪巧剪，肯推徐赵能写。",
      "更喜湘汉波澄，梁园赋就，同此烧灯夜。洗盏茅堂文酒会，璧月影侵霜瓦。一曲吴歈，歌成激楚，拼醉琼箫下。旗亭当日，看无今夕佳话。"
    ]
  },
  {
    "id": "adcfe4dbb06405457cd0420da346f1f2",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "火云初敛，小堂开、卷幔张灯凉夜。有客因沾升斗禄，俯首驱驰辕下。纨扇新诗，乌丝丽句，憔悴偏能写。通家数字，谁怜当日王谢。",
      "且喜花底论文，风前抵掌，一夕燕山话。千古荣枯皆幻影，漫向成都占卦。汝既伤贫，吾方多难，忼忾杯重把。天涯知己，好同消遣清夏。"
    ]
  },
  {
    "id": "adcfe4dbb06405457cd0420dd8c5a417",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "萧然远寄，向荆南、抱膝无荣无辱。罨画烟云耽坐啸，闭户澹如秋菊。溪上垂竿，阑边斗鸭，占尽山林福。青鞋白帢，浑忘貂锦名族。",
      "畴昔蒋径羊求，金门弭笔，谁更同幽独。甫里风流岑寂久，今日重看皮陆。湘管时拈，衍波细写，闲谱花间曲。尘中老眼，闻声频眺空谷。"
    ]
  },
  {
    "id": "adcfe4dbb06405457cd0420d436478cd",
    "title": "念奴娇·夏夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "秋光无尽，把冰轮、重碾影摇珠阙。何幸婵娟频会面，不待明年逢节。桂子还飘，霓裳更舞，砌满长天雪。蟾蜍如旧，琼楼铃索同掣。",
      "最爱清漏初沉，玉绳低转，肯使樽空设。屈指平生能几遇，添得数茎霜发。家国牵愁，岁华偷换，欲向南鸿说。故园今夕，东篱曾否花发。"
    ]
  },
  {
    "id": "adcfe4dbb064054525665b36d99b3827",
    "title": "水龙吟",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "朅来髯客江东，楼船把袂波如练。长篇短咏，抽毫伸纸，乌丝蚕茧。七子菁英，六朝金粉，风流非远。任青鞋布袜，穷关塞，名山乔岳游踪遍。",
      "行笈图书数卷。几悲歌、黄金台畔。探奇禹穴，临池兰渚，声华早擅。雪苑开樽，旗亭观伎，词场消遣。问相如可有，临邛重客，子虚谁荐。"
    ]
  },
  {
    "id": "adcfe4dbb064054598a67e9a0fd92397",
    "title": "忆旧游·雪中感怀",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "想秋原衰柳，细雨潇潇，魂断河梁。日月曾无几，早寒风朔雪，吹到茅堂。孤踪久辞双阙，谁识旧刘郎。幸同好犹存，悲歌对酒，共说先皇。",
      "草草思前事，叹物换时移，空费推详。问菊松三径，奈暮云缥缈，难认柴桑。梅香漏泄春信，归梦绕横塘。听何处高楼，一声玉笛泪千行。"
    ]
  },
  {
    "id": "adcfe4dbb064054500b0e5b504854b7b",
    "title": "春云怨闺怨",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "疏灯薄暮。又一声归雁。飞来平楚。门掩东风，尘生宝箧，流年惊暗度。彩线慵拈，烛花频剪，旧怨新愁漫空数。卓氏孤吟，班姬团扇，无奈情耽误。",
      "王孙玉勒知何处。把三生誓约，翻云覆雨。去矣朱颜渐非故。零乱飞蓬，恼煞窗前，莺啼春树。梦罢关山，酒醒残月，极目凄凉南浦。"
    ]
  },
  {
    "id": "adcfe4dbb0640545bf71f48ec7785728",
    "title": "昼锦堂送二兄，予告归里",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "雪苑才人，相门遗笏，海内大宋争传。犹忆当年宿卫，衣马翩翩。壮岁诗书频折节，英游把臂满词坛。挥毫处，击钵高吟，题残十样蛮笺。",
      "长安。投缟苎，争簟扇，一时驱驾群贤。善病围宽沈约，渴类文园。晴窗填就花间句，绿樽鉴定米家船。枫香好，读罢轻风祛暑，小阁泠然。"
    ]
  },
  {
    "id": "adcfe4dbb06405456548a07632225ee7",
    "title": "绮罗香·十六夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "晓雪才晴，华灯再耀，妆点春城如画。一刻千金，欲买良宵无价。曲栏倚、檀口瑶笙，六街骋、玉鞭骄马。气氤氲、飞霰雕檐，银花钗色光相射。",
      "绣窗眉妩，试看似昔年京兆，风流重话。焰吐芙蕖，处处酒旗歌榭。桥边女、笑倩人扶，笛里梅、落来堪把。抛红豆、谁结同心，趁蟾蜍渐下。"
    ]
  },
  {
    "id": "adcfe4dbb06405456548a07664d4d169",
    "title": "绮罗香·十六夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "葵扇迎风，榴芳照眼，鹊尾鹧斑香吐。儿女憨生，争把钗符缀虎。佩丹砂、乍启清樽，夸益智、竞传角黍。问江南、金粉山川，波心几许舟飞渡。",
      "惊心云外羽檄，但听潮声里，军船鼙鼓。绣柱珠帘，一半沉埋歌舞。登楼赋、王粲愁时，吊湘水、灵均何处。休辜负、眼底繁华，流年难更数。"
    ]
  },
  {
    "id": "adcfe4dbb06405456548a0768969501c",
    "title": "绮罗香·十六夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "橘绿橙黄，闽山泠峤，近水更生芳树。秋老花残，忽讶鲜芬何处。笑淮枳、异地难同，较木奴、香名偏注。恍疑他、佛国栽成，麻姑鸟爪应如许。",
      "还思妆阁此日，傍玉盘纤手，转萦情绪。好友投将，兼赠衍波佳句。喜南海、霜色移来，把东华、软尘飞去。留枕边、相伴无憀，卧听蕉叶雨。"
    ]
  },
  {
    "id": "adcfe4dbb0640545ff6aec0b5bdc4425",
    "title": "春从天上来寿蔡中丞",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "绮户祥烟。正身退功成，部曲萧闲。豫章旌节，淮海歌弦。手持半壁江天。问先生何事，人未老、偃仰平泉。乐清时，羡宾朋北海，丝竹东山。",
      "松径药栏楚楚，听瀑布潺湲，映带奇峦。花舞毬场，云凝金埒，侯鲭法酝开筵。戏斑衣进酒，列棨戟、七叶貂蝉。醉酡颜。餐梨旧事，辟谷当年。"
    ]
  },
  {
    "id": "adcfe4dbb0640545ff6aec0bd35dd620",
    "title": "春从天上来寿蔡中丞",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "海上春城。羡高士齐眉，玉骨双清。朱颜宣发，小筑林扃。晴窗图史纵横。有佳儿昭谏，拔赤帜、词苑争衡。任徜徉，听辛勤机杼，静好琴声。",
      "帘外新翻乐府，更鲙切银丝，酒漾金罂。桂岭红云，珠江宝月，载来一水盈盈。向樽前为寿，浑不让、绛雪青精。彩衣轻。飞花沾袂，高树啼莺。"
    ]
  },
  {
    "id": "adcfe4dbb0640545ff6aec0b32f578e4",
    "title": "春从天上来寿蔡中丞",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "蜡雪初融。正上苑阳回，淑气先通。霜添衰鬓，兴托归鸿。帝城岁月匆匆。又时当初度，筵开处、酒绿灯红。",
      "奏清歌，喜嘉平永夜，月满帘栊。五十年华细数，忆少不如人，意外遭逢。廿载趋朝，五苗入梦，犀钱绣褓重重。笑生平卤莽，曾掉臂、蛟窟鼍宫。漫敲评，无边春色，共醉东风。"
    ]
  },
  {
    "id": "adcfe4dbb064054584f5e8e3eed6e881",
    "title": "花心动·元夜",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "上谷风和，夜溶溶、香车六街阗咽。灯火朱楼弦管，清尊共赏，太平佳节。谁家少妇帘栊里，喧笑语、绮罗轻揭。客怀乱、敝裘独拥，小门残雪。",
      "闲把年时细说。尽玉漏声沉，凤箫吹歇。桦烛春闺眉妩，纱窗兰麝，绣帏频爇。无端辜负鸳鸯梦，郎山畔、冷衾如铁。酒醒处、星桥淡烟斜月。"
    ]
  },
  {
    "id": "adcfe4dbb064054564f8209fb7ac2c85",
    "title": "喜迁莺·夏日遣兴",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "蕉林雨歇。正宝篆香温，瓶荷芳彻。棐几摊书，湘帘伏枕，愁煞利名场客。消受薰笼茶碗，闲度草间飞蝶。最爱是，傍萧萧疏竹，林梢新月。",
      "凄切。关情处，远树蝉声，又值清秋节。白堕三杯，红绡一曲，说甚济时豪杰。小构数椽茅屋，图画琴尊罗列。且白眼，任花开花落，阴晴圆缺。"
    ]
  },
  {
    "id": "adcfe4dbb064054564f8209fb5b942e9",
    "title": "喜迁莺·夏日遣兴",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "堂罗丝竹。正葭琯灰飞，春回寒谷。江左风流，东京部党，共识当年耆宿，执法风生台阁，借著禁中颇牧。烽火静，向南宫曳履，望高钧轴。",
      "蒿目。忧国处，两鬓丝丝，欲救苍生哭。对客抽毫，张灯击钵，不数词场潘陆。历尽险巘身健，嘉日莫辞醽醁。趋朝罢，领凤城烟月，清宵顾曲。"
    ]
  },
  {
    "id": "adcfe4dbb064054564f8209f0a068d71",
    "title": "喜迁莺·夏日遣兴",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "旅怀孤孑。正屋角冻云，垂垂将雪。别绪千端，羁愁万斛，强把绿樽罗列。暗想画楼佳梦，羞说悬弧时节。最不准，是蛛丝挂鬓，金荷双结。",
      "凄切。天亦妒，眉妩风流，京兆偏磨折。玉漏声迟，梅花吹罢，俯仰顿教心热。洗盏且开笑口，顾曲重添华发。怎消受，这酒阑灯灺，满阶残月。"
    ]
  },
  {
    "id": "adcfe4dbb064054564f8209fc0e66221",
    "title": "喜迁莺·夏日遣兴",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "云开宫扇。正授钺专征，香生春殿。入媲萧曹，出兼方召，推毂玉阶亲遣。王剪频阳再起，裴度怀西重见。螺声里，早营屯细柳，阵名鹅鹳。",
      "争羡。刁斗肃，老将临军，要使旌旗变。半壁秦关，三章汉法，肯更逍遥河畔。急雨已看洗甲，绝塞不闻传箭。鹓行列，问何时饮至，麒麟高宴。"
    ]
  },
  {
    "id": "adcfe4dbb064054564f8209f409846f9",
    "title": "喜迁莺·夏日遣兴",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "晓莺频啭。正吴下才人，子虚初荐。杜曲看花，新丰贳酒，领取暖风轻扇。旧按双鬟牙拍，新听九天弦管。犹堪忆，向中原夺帜，滞留梁苑。",
      "缱绻。酬唱处，客路论文，洗尽风尘面。兰畹馀香，玉台丽藻，摇笔书成黄娟。归棹重寻烟月，昼锦争夸袍茜。一门内，将科名文采，君家独擅。"
    ]
  },
  {
    "id": "adcfe4dbb064054564f8209fdf2388b5",
    "title": "喜迁莺·夏日遣兴",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "荆溪髯客。早驾柳轶秦，英游罕匹。丝绣平原，宝装内史，廿载名倾南国。何处丹青粉本，写出石阑镂笔。高吟就，有金虫缀鬓，翠眉倚笛。",
      "悬忆。应不让，兰畹花间，声出锵金石。红籍蕉囗，锦排雁柱，囗囗佳人瑶瑟。少壮平生三好，潦倒词场七尺。休嗟晚，看瀛洲亭畔，重图颜色。"
    ]
  },
  {
    "id": "adcfe4dbb06405455434385da6f4bfe5",
    "title": "大圣乐春闺",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "奁镜初开，流苏乍暖，启窗犹寒。引螺黛、巧画双眉，宝鸭频添，香篆袅袅轻烟。才换春衫慵出手，向梅萼、凝妆仔细看。绣帘日永，莺花无赖，珍重芳年。",
      "东风又到芳草，渐柳色、依依驻锦鞯。语金闺夫婿，椒酒彩胜，莫负清欢。世事何凭，韶华易去，一瓣皈依大士前。人无恙，祝天长地久，被底文鸳。"
    ]
  },
  {
    "id": "adcfe4dbb064054509a855411d8bc235",
    "title": "永遇乐·九日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "篱菊凝霜，井梧零露，雁飞平楚。何处秋声，小庭淅沥，无奈情千缕。登高送目，手把茱萸，生受澹烟疏雨。叹良时、几年虚度，总付东华尘土。",
      "古今得失，人生聚散。浑似落英无数。戏马台空，龙山帽冷，风月还如许。闲抛书帙，笑引清樽，看取绿窗眉妩。莫更使、愁蜂怨蝶，香寒别浦。"
    ]
  },
  {
    "id": "adcfe4dbb064054509a8554122fc8491",
    "title": "永遇乐·九日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "帘阁香温，蓝田烟暖，小春时节。河鼓初临，天孙将渡。",
      "鹊报人间匹。凤台许跨，鸾胶重续，自笑温郎非昔。",
      "对冰清、人惭叔宝，争道门阑气色。",
      "鸳鸯翼并，芙蓉绣隐，珍重定情佳夕。庑下齐眉，五噫成咏，举案传先泽。",
      "鹿车共载，丹崖偕老，岁岁欢如今日。好倩语、新妆早试，远山黛碧。"
    ]
  },
  {
    "id": "adcfe4dbb064054509a85541c25ddcdc",
    "title": "永遇乐·九日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "大火西流，双星初会，填河佳节。绛烛高烧，湘帘暮卷，歌舞当筵设。宾朋胶漆，披襟引满，领取澹云新月。暑将残、秋光一片，先到凤城双阙。",
      "针楼儿女，竞陈瓜果，自笑吾生全拙。急管繁丝，好天良夜，莫问萧萧发。周郎在座，伊凉悲壮，千古风流堪接。叹刘项、纷纷蚁战，英雄销歇。"
    ]
  },
  {
    "id": "adcfe4dbb064054509a855415ae32462",
    "title": "永遇乐·九日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "大雅犹存，云间驰誉，君才无匹。屈宋衙官，凌颜轹谢，早擅生花笔。何缘高卧，荒江寂寞，岁月闲中抛掷。忆当年、论文把臂，云树顿分南北。",
      "茂陵病免，襄阳坐废，万事总堪浮白。鞭弭中原，卿当独秀，领袖词场客。旗亭贳酒，梨园潦倒，佳句双鬟偏识。秋风里、莼鲈三泖，有人抱膝。"
    ]
  },
  {
    "id": "adcfe4dbb064054509a8554146e7cfda",
    "title": "永遇乐·九日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "记得清宵，高烧银烛，樽前歌舞。锦罽蛮靴，鹅笙凤笛，一串骊珠吐。楼空人去，箫条宝瑟，付与落红飞絮。怪何戡、渭城一曲，险认旧人风度。",
      "彩云安在，娇喉久歇，一似昔游重遇。对此茫茫，百端交集，惹起愁千缕。绮筵灯灺，空阶月落，惆怅桐秋雨。盼今夕、追寻好梦，酒醒何处。"
    ]
  },
  {
    "id": "adcfe4dbb064054509a855411bf99204",
    "title": "永遇乐·九日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "一夕东风，凤城吹雪，河山春早。絮起高檐，花飞绮陌，鸳甃平铺了。三冬凝望，兹宵才见，共祝岁丰时好。晓来听、清丝天上，妆点璇霄多少。",
      "朝回谢客，薰炉茗碗，生受琐窗寒峭。香土东华，壮怀消尽，抛却闲烦恼。驱驰岭海，倥偬案牍，赢得风尘人老。问何日、普天洗甲，冶溪独钓。"
    ]
  },
  {
    "id": "adcfe4dbb064054509a855415f2c1423",
    "title": "永遇乐·九日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "廿四桥边，玉钩斜畔，江梅开早。秀结兰闺，扫眉才子，颂就椒花好。宣文纱幔，令晖香茗，此日彩鸾名噪。泛江湖、青帘白舫，领袖香奁人老。",
      "中郎有女，二乔得配，仙令结缡双妙。大茂山灵，都经游屧，十样笺频草。嘉平设帨，清宵丝竹，春入妆楼寒峭。问筵上、麻姑擗酺，有无鸟爪。"
    ]
  },
  {
    "id": "adcfe4dbb064054509a855414ff90407",
    "title": "永遇乐·九日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "秋满长安，白云红叶，高堂挝鼓。丹凤城南，黄花筵上，预醉重阳雨。使君情重，招邀胜友，何似龙山欢聚。叹匆匆、软尘十囗，好景此宵留住。",
      "繁丝急管，烧残桦烛，一任玉绳低度。小部梨园，蛮靴锦罽，踏节金铃舞。当年红粉，生生死死，总被情多耽误。那知有、怆怀司马，青衫湿处。"
    ]
  },
  {
    "id": "adcfe4dbb064054514c87fb7a3d7dc0e",
    "title": "霜叶飞冬日寄怀杜子静",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "小斋寒冽。疏灯烬，故人梦牵梁月。贫交管鲍等轻尘，叹世情非昔。极望里、五云清切。双鱼频寄田间客。",
      "看今古茫茫，问谁是、市中屠狗，西州豪杰。犹忆祖帐青门，河梁抗手，不数阳关三叠。归来松菊未荒芜，已自合鸠拙。霸陵老、岂因人熟，当年对酒燕山雪。怅离群、回首处，碣石风高，滹沱冰结。"
    ]
  },
  {
    "id": "adcfe4dbb0640545d921933e4be452e4",
    "title": "望海潮·镇阳怀古",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "雄风河朔，燕南都会，名城古说中山。带绕滹沱，屏开恒岳，连营剑倚青天。主父故宫闲。叹霸图灰劫，鹿走邯郸。璧返相如，坟高颇牧总荒烟。",
      "军声成德当年。有北潭舞榭，赵苑歌弦。菡萏送香，菰菱映水，秋来依旧争妍。衰草冷平原。信陵立功后，结客空传。战垒乌啼，笛吹关戍夕阳寒。"
    ]
  },
  {
    "id": "adcfe4dbb0640545d921933e2228bdd5",
    "title": "望海潮·镇阳怀古",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "家声邹鲁，兰陵寄迹，韶年夙擅才名。帝里重游，新词满箧，居然六代菁英。风木独含情。叹文人孝子，落拓江程。孔李通门，剪灯握手话丁宁。",
      "吾师昔侍承明。想垂绅正笏，海内仪型。羁旅江南，山颓东国，西州涕泪纵横。对子更沾缨。幸父书可读，数亩堪耕。归去孤村，莫虚岁月掩柴荆。"
    ]
  },
  {
    "id": "adcfe4dbb0640545eab6042b5ded18f3",
    "title": "惜馀春慢",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "树隐千章，风轻五两，堤畔人家容与。柴门照水，沙岸连樯，一片吴城烟雨。遥望晓卷疏帘，小妇凝妆，映窗眉妩。叹天涯客子，三千余里，雁沉江浦。",
      "空闻说、白苎江东，锦帆南国，颠倒醉乡歌舞。寒林半落，霜叶犹红，愁见凫鸥孤屿。更羡高风，此邦孺子荒亭，云卿黄土。问江山、万古茫茫，今夜梦回何处。"
    ]
  },
  {
    "id": "adcfe4dbb0640545eab6042b1a64d492",
    "title": "惜馀春慢",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "灯夕才过，芳原九日，仙阙白云遮断。帘青酤客，草绿王孙，迤逦暖风轻扇。驰骤侠少青骢，玉勒金羁，雕弧长箭。走珠軿隐隐，水边红袖，笑声来远。",
      "犹记忆、朋辈开樽，桥西清眺，沾醉春衣痕染。习池倒载，兰若停骖，人事倏然多变。悬想旗亭旧游，一样韶光，柳娇莺倩。怅离群、数载极目，苍山几点。"
    ]
  },
  {
    "id": "adcfe4dbb0640545eab6042beddf7c08",
    "title": "惜馀春慢",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "布谷啼残，野棠开尽，见说绿肥红瘦。何方系马，是处提壶，输与五陵豪石。暗想南陌东阡，草乱青袍，飞花眠柳。似徐娘老去，风情今日，可还如旧。",
      "犹忆得、锦瑟相偎，画楼频倚，低唱翠眉微皱。软红满目，风雨无端，断送韶华太陡。试共东君细论，何似休来，来须相守。未寻春春已先归，愁煞晓钟时候。"
    ]
  },
  {
    "id": "adcfe4dbb0640545eab6042b74808621",
    "title": "惜馀春慢",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "晓气凝寒，春阴酿雨，庭院陡然凄绝。钩闲斗帐，奁闭金虫，儿女麻衣如雪。追忆私语清宵，世世生生，肯教孤孑。叹同林栖鸟，一朝分影，空余鹃血。",
      "那忍见、花发新枝，枕回残梦，几阵廉纤未歇。雕檐淅沥，万缕千丝，滴入愁肠百结。谁料魂消好春，半臂犹温，三生重说。最伤心又报，芳原打取，榆钱时节。"
    ]
  },
  {
    "id": "adcfe4dbb06405452ca9e98f12e1d4b2",
    "title": "洞庭春色次韵寄答松陵徐电发",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "独步江东，群推孝穆，志在千秋。尽词华潘陆，恣情采撷，新声秦柳，匠意研求。入洛才人追二俊，遇倾盖公卿便驻驺。吾衰矣，看中原鞭弭，输与林丘。",
      "当年陈琳阮瑀，草檄处、名满诸侯。羡扁舟书剑，五湖烟月，春城丝管，六代歌楼。樽酒旗亭风雅会，料此际欧阳放出头。西陵畔，听江湖怒发，笑引吴钩。"
    ]
  },
  {
    "id": "adcfe4dbb06405452ca9e98f0ad7a000",
    "title": "洞庭春色次韵寄答松陵徐电发",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "万里河梁，五羊归棹，夹路春风。看荔枝洲畔，沉香浦外，帘开楼阁，帆动艨艟。载得珠江花鸟去，更千步香薰两袖浓。斜阳岸，正袍青草绿，衣染鹃红。",
      "簏藏罗浮旧茧，早办取舞蝶纱笼。问踏歌蛮乐，穿花游女，寻芳何地，拾翠谁从。抛却南天烟月暖，喜北望长安紫气重。骊歌里，听兰桡笳鼓，惊起鼍宫。"
    ]
  },
  {
    "id": "adcfe4dbb06405452ca9e98fadb03ebf",
    "title": "洞庭春色次韵寄答松陵徐电发",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "律转微阳，日当长至，岁月堪惊。正寒生鸳枕，低垂银蒜，绮窗云暗，斗帐香凝。燕市风光怜暮景，更朝雪纷纷移我情。开帘幕，看檐牙飞絮，阶砌堆琼。",
      "追思去年此日，迢递向、水驿江程。早月高湓浦，帆停庐岳，一湾渔火，几点疏星。愁拥孤衾彭蠡晓，但五老遥来天外青。数声欸乃，家山万里，乡梦初醒。"
    ]
  },
  {
    "id": "adcfe4dbb0640545a62412f7f47f62c0",
    "title": "玉女摇仙佩暮春泛舟",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "长堤柳影，绿满东郊，十里芳湖如镜。举网烹鲜，行厨载酒，重续当年佳兴。风月谁偏领。况主人情重，肯虚妍景。早寻取、青鞋布袜，正是姚黄、魏紫相映。无奈遇知心，娇小情痴，勾人酩酊。",
      "凭杖兰桡画桨，箫鼓中流，潋滟素波千顷。韦曲胜游，旗亭嘉会，今古风流堪并。城角楼烟暝。怎消得、杜牧疏狂心性。趁落日、仙舟容与，佳人拾翠，春将去也君须省。好留待夜珠光迸。"
    ]
  },
  {
    "id": "adcfe4dbb0640545eca6d94884050475",
    "title": "沁园春·咏美人足",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "锦束温香，罗藏暖玉，行来欲仙。偏帘栊小步，风吹倒褪，池塘淡伫，苔点轻弹。芳径无声，纤尘不动，荡漾湘裙月一弯。秋千罢，将跟儿慢拽，笑倚郎肩。登楼更怕春寒。",
      "好爱惜相偎把握间。想娇憨欲睡，重缠绣带，蒙腾未起，半落红莲。笋印留痕，凌波助态。款款低回密意传。描新样，似寒梅瘦影，掩映窗前。"
    ]
  },
  {
    "id": "adcfe4dbb0640545eca6d948740bfda2",
    "title": "沁园春·咏美人足",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "潋滟湖光，黛染遥山，送目方赊。喜红亭俯立，一天帆影，白波东去，几缕残霞。方寸乡心，迢遥水驿，愁绝风涛博望槎。徘徊处，有喧阆列肆，烟火千家。",
      "神祠击鼓鸣笳。想吴楚当年斗丽华。任青帘贳酒，醉眠贾舶，牙樯吹角，惊起栖鸦。横槊雄才，登楼客况，消尽江头野草花。云烟阔，正台连蛟蜃，人侣鱼虾。"
    ]
  },
  {
    "id": "adcfe4dbb0640545eca6d948a8ef66c8",
    "title": "沁园春·咏美人足",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "列戟门庭，伏蒲夙望，帝里优游。正介眉嘉日，频开笑口，浮觞仙酝，宛转歌喉。暂辍趋朝，从容散帙，且自忘机狎野鸥。盱衡处，把经纶事业，静里搜求。",
      "升平乐事清幽。好共倒、金樽秉烛游。就霏霏窗雪，时焚谏草，溶溶卿月，近傍琼楼。蒂拥旌旄，兄依梧影，辉映中朝孰与俦。春无恙，集南皮宾客，谭宴风流。"
    ]
  },
  {
    "id": "adcfe4dbb0640545eca6d9481e126eb2",
    "title": "沁园春·咏美人足",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "身似孤云，性同麋鹿，喜归去来。忆寻花问柳，平堤试马，诛茅结屋，好月衔杯。粗粝情甘，藜床梦稳，渔唱樵歌莫浪猜。无拘束，尽道遥风月，洒落襟怀。",
      "陡然又染尘埃。叹迂阔、先生何苦哉。看良平奇计，人争斗巧，仪秦辩口，我愧非才。如水臣心，桂姜逾辣，辜负黄金买骏台。荣枯事，有天公作主，任尔安排。"
    ]
  },
  {
    "id": "adcfe4dbb0640545eca6d948e6772a6f",
    "title": "沁园春·咏美人足",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "六代风流，江左文豪，仗策北来。羡一编在箧，餐霞霏玉，千秋自赏，绝艳惊才。憔悴江潭，逡巡京洛，十载兰成意可哀。芒鞋遍，仗乌丝彩笔，抒写孤怀。",
      "而今名满燕台。看鞭弭、中原何有哉。尽危楼百尺，从君高卧，旗亭群伎，聊与徘徊。雪苑人稀，酒垆风邈，读罢新词倦眼开。期成赋，有黄金为寿，一拂尘埃。"
    ]
  },
  {
    "id": "adcfe4dbb0640545f864ab6ac908d48c",
    "title": "庆春泽·观雪",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "晓幕飞花，同云做冷，开帘舞雪纷纷。手把残书，寒烟昼闭闲门。茅堂高士犹僵卧，有几人、驴背孤村。想朱楼、绿鬓相偎，笑引芳樽。",
      "当时气暖兰缸夜，尽温柔乡里，私语殷勤。憔悴今宵，旅灯伴我黄昏。雁鸿屡爽刀头约，问腰肢、又减三分。拥香衾、欲诉梅华，谁与温存。"
    ]
  },
  {
    "id": "adcfe4dbb0640545dfc8995f9d9265a1",
    "title": "贺新郎·元夜用顾庵学士韵赠蛟门",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "十里珠帘卷。遍烧灯、暗尘随马，钿车齐遣。缥缈箫声明月下，更喜露华初泫。寒犹峭、春衣重茧。花市歌楼牙拍按，正御沟、冰泮流澌浅。火树合，星桥展。",
      "晚妆才试芙蓉显。倚银屏、归人未卜，金钗划扁。门外锦鞯何处客，频嘱系铃小犬。寻好梦，香衾权免。午夜大酺人竞醉，罢严城、鱼钥金吾典。听玉漏，东风剪。"
    ]
  },
  {
    "id": "adcfe4dbb0640545dfc8995fa23ed4a6",
    "title": "贺新郎·元夜用顾庵学士韵赠蛟门",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "锦幄红霞卷。赋催妆、鹊桥已驾，青鸾先遣。才子广陵年尚少，下直墨华犹泫。奁镜伴、乌丝蚕茧。携得御炉香满袖，正天生、初渡银河浅。京兆笔，晴窗展。",
      "远山肯使眉痕显。倦支颐、流苏低亚，筠笼微扁。吹罢凤箫闲对弈，乱局须凭猧犬。吟蟋蟀、西堂愁免。欲博琴台人一笑，解鹴裘、好向垆头典。莲漏永，兰缸剪。"
    ]
  },
  {
    "id": "adcfe4dbb0640545dfc8995fddc5ad6b",
    "title": "贺新郎·元夜用顾庵学士韵赠蛟门",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "风雨开茅屋。报昨夜、东篱才放，一枝黄菊。再度重阳柴桑里，过酒邻墙非俗。好受享、灯青樽绿。身健喜逢佳客至，把茱萸、仔细看何足。贪漏永，剪桦烛。",
      "高楼已纵登临目。最关情、遥峰叠翠，澄溪拖玉。老去悲秋萧萧发，魂梦偏宜乡曲。况几阵、霜鸿南逐。天上故人频劝驾，奈山中、猿鹤怜幽独。谁更解，清闲福。"
    ]
  },
  {
    "id": "adcfe4dbb0640545dfc8995fac8672fc",
    "title": "贺新郎·元夜用顾庵学士韵赠蛟门",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "双鬓和愁织。叹几年、飓风骇浪，飘摇京国。百尺元龙楼上卧，静看荣枯得失。正满目、疏烟澹日。搔首青天频借问，奈浮云、漠漠无消息。俯仰事，皆陈迹。",
      "当时浪作金闺客。到此际、壮怀消尽，禅心顿寂。旅雁数声沙畔冷，别浦芙蓉萧瑟。但此意、谁人识得。一枕梦回残月晓，尽谈空、说有何从觅。暮鼓罢，晨钟急。"
    ]
  },
  {
    "id": "adcfe4dbb0640545dfc8995fce6abc97",
    "title": "贺新郎·元夜用顾庵学士韵赠蛟门",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "绮阁迎新暑。卷湘帘、冰纨初展，红榴争吐。此日双蛾才画了，十样眉痕重谱。早试罢、银瓶薇露。斗帐浓薰宫饼热，听玉箫、吹彻朱楼午。莲得偶，鸾双舞。",
      "彩毫自写香奁句。想灯前、定情良夜，红窗私语。佳丽东南浑占断，不分春光归去。倩乳燕、雏莺留住。嫁得风流金马客，似当年、络秀传千古。兰梦叶，天应许。"
    ]
  },
  {
    "id": "adcfe4dbb0640545dfc8995fa789e65a",
    "title": "贺新郎·元夜用顾庵学士韵赠蛟门",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "帘静薰风转。傍窗纱、阴阴蕉影，凉生庭院。鱼鸟亲人尘不到，篱畔紫薇初绽。危坐久、宜摊书卷。一阵雨来声淅沥，水红花、似袅澄江岸。青玉响，云光乱。",
      "闲阶处处莓苔遍。展巾箱、前贤宝墨，聊供清玩。几曲朱阑新霁后，蛱蝶飞飞频见。解人意、索涛瓷盏。剥啄漫教来热客，上花梢、新月浑堪恋。荷盛世，全樗散。"
    ]
  },
  {
    "id": "adcfe4dbb06405458722aa4dd4c16420",
    "title": "应天长·元日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "彩云晓陌，红烛画楼，春风旅中偷度。椒帖桃符一样，晴光遍朱户。香焚后，帘卷处。屡极目、小桥归路。遇佳节、素发萧然，恁般情绪。",
      "岁酒让谁举，无限韶华，忙里暗来去。芳草又生惆怅，王孙自朝暮。人何远，情半误。仿佛忆、去年新句。问今日，故里阳春，可还如许。"
    ]
  },
  {
    "id": "adcfe4dbb0640545039f51186d14949f",
    "title": "御街行·元日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "天门骀荡晨光丽。扇影里炉烟细。衣冠万国拥仙班，共拜冲年天子。田间野老，重瞻双阙，几洒孤臣泪。",
      "长安谁道浮云蔽。看咫尺龙颜霁。不才未有治安书，但祝时康风美。九重露掌，千家蓬户，都布阳和气。"
    ]
  },
  {
    "id": "adcfe4dbb064054535009db88b8aeac4",
    "title": "惠兰芳引高斯寇春夜召饮，出伎佐酒",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "小圃暖风，飘衣袂、水仙香馥。开宴出红妆，灯碧正宜黛绿。客怀无赖，频泪堕、相思新曲。任丽谯漏歇，永夕淹留丝竹。",
      "北海樽罍，东山声伎，此日堪续。喜双袖殷勤，消遣离愁万斛。狂言惊座，谁怜杜牧。空耐他、孤枕梦回残烛。"
    ]
  },
  {
    "id": "adcfe4dbb0640545401c2146ac38225f",
    "title": "烟台春饮来青园，故侍御刘君别墅也",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "碧草孤村，青萝三径，轻阴早散楼台。金谷繁华，而今半委蒿莱。名花侍御曾栽。叹芳菲零落，雏莺空转，当年燕子，依旧飞来。",
      "躬耕别业，送酒旗亭，变迁转眼，屏幄重开。冶游挟弹，金鞭宝马频催。客醉东园，风回翠袖，香入春醅。几徘徊。人去松影乱，鸦满城隈。"
    ]
  },
  {
    "id": "adcfe4dbb064054537b0744a490351aa",
    "title": "最高楼题德滋弟息心阁",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "儒家业，未老遂幽栖。鸥鸟共忘机。小楼过雨清风入，虚窗映日远山低。昼迟迟，堪对酒，更弹棋。",
      "也不羡、侯门珠履客。也不羡、石家金谷苑。花月在，自相宜。勤耕早办租和税，高眠莫问是还非。任登临，云起处，燕来时。"
    ]
  },
  {
    "id": "adcfe4dbb064054530f5b52a32a00b4f",
    "title": "一丛花·东村观海棠",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "垂杨东去径逶迤。村口绿烟迷。高楼昼闭春风暖，海棠映、丽日迟迟。枝弄莺簧，香翻蝶粉，妃子睡醒时。",
      "艳阳天是看花期。谁解惜芳菲。东君付与闲人管，欢场里、肯蹙双眉。有酒重斟，一鞭残照，鸦乱草桥西。"
    ]
  },
  {
    "id": "adcfe4dbb064054530f5b52a5503080a",
    "title": "一丛花·东村观海棠",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "白团似月复如霜。点缀倩红妆。芳心一寸经营遍，平写出、半面秋光。毫涴唇脂，墨沾衫绣，展向小晴窗。",
      "草花历乱暗飞香。绮翼太猖狂。肯教弃掷西风后，任出入、怀袖何妨。蝶粉存无，蜂黄退否，此际耐思量。"
    ]
  },
  {
    "id": "adcfe4dbb06405458803087a9024e0c8",
    "title": "蓦山溪·题予培侄揖石斋图",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "山房小构，玩世名心懒。爱片石崚嶒，伴藜榻、香炉茶碗。正襟抗手，慕海岳风流，左图画，右琴书，牖上樽尝满。",
      "妻孥为黍，粗粝儒家饭。二仲偶招寻，共斟酌、瓦盆瓷盏。南窗寄傲，白眼向时人，贫自乐，梦无惊，世事凭谁管。"
    ]
  },
  {
    "id": "adcfe4dbb064054527093ba30930e170",
    "title": "传言玉女·棠村雨后看芍药",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "红满西园，正喜萧萧雨歇。平沙联辔，更壶觞提挈。繁华错绣，姚魏漫争优劣。千林烟霭，孤村风月。",
      "共是闲人，对芳辰、且欢悦。远山如沐，与尘寰迥绝。韶光转眼，试把旧游重说。开樽携妓，去年时节。"
    ]
  },
  {
    "id": "adcfe4dbb064054527093ba386d8dced",
    "title": "传言玉女·棠村雨后看芍药",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "宫饼烧残，小阁落梅如雪。衾窝寒峭，箫局薰才热。钗声鬓影，偷见烛花双结。漏铜迟滴，绣帷轻揭。",
      "私语窗间，腻薇浆、香暗裛。是乡堪老，万斛闲愁歇。鹣鹣梦稳，莫使风惊檐铁。春宵几刻，消磨人杰。"
    ]
  },
  {
    "id": "adcfe4dbb0640545e3e51bfcb2dd5403",
    "title": "剔银灯寄祝德滋弟",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "壮岁浮名抛掷。但有事、东阡南陌。好月凉飔，小门深巷，消受就红灯碧。莫辜秋夕。拼醉倒、人间狂客。",
      "况是头须未白。千岁徒忧奚益。小妇调笙，霜螯入手，不数琼筵瑶席。金貂烜赫。肯换与、雨蓑云笠。"
    ]
  },
  {
    "id": "adcfe4dbb0640545e3e51bfc9000ca39",
    "title": "剔银灯寄祝德滋弟",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "黄叶青苔满砌。菊未老、蟹螯犹美。雪苑邹枚，江东任沈，对酒尚堪同醉。万家楼阁，在一片、雁鸿声里。",
      "太史应占星纬。不数山阴修禊。抵掌论文，当筵抽簟，桦烛早堆红泪。夜凉如水。莫辜负、帝乡高会。"
    ]
  },
  {
    "id": "adcfe4dbb064054538e729e95d8c8034",
    "title": "望湘人·旅中九日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "看门前宝马，柳外红亭，匆匆心事难说。袖染馀香，巾藏暗泪，愁听一声离别。万里羊城，五湖鲸浪，梦魂飞越。忆昨宵、絮语丁宁，曾约归期春月。惆怅山长水叠。",
      "捧鸾书一纸，早辞双阙。正露冷蒹葭，依旧河流凄咽。孤影里，对驿灯明灭。夜角丽谯吹彻。一般样、绿醑黄花，辜负重阳时节。"
    ]
  },
  {
    "id": "adcfe4dbb064054538e729e976c99998",
    "title": "望湘人·旅中九日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "怅雨来非旧，老去伤离，曲江朋侣凋谢。沧海生尘，故人无恙，每共耆英邀社。三泖烟横，九峰霞起，人娱清夏。更乌衣、子弟翩翩，不让机云声价。",
      "早见名高洛下，执中原鞭弭，争衡董贾。愧少不如人，头鬓雪霜惊乍。何日结伴，听渔樵话。遥忆山中多暇，把酒向、唳鹤滩前，几度樽空灯灺。"
    ]
  },
  {
    "id": "adcfe4dbb0640545186c5a02fe0dc93d",
    "title": "倦寻芳·人日雪",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "晓窥窗色，寒透香衾，雪压鸳甃。七日为人，剪彩镂金清昼。洒银屏，飘绣幌，韶光点缀梅花瘦。对芳辰，忍教辜负了，绿尊红袖。",
      "寿阳妆，落英不去，佳话流传，闺阁知否。胜赏无多，须放眉峰微皱。瞬息楼台歌吹冷，东风小院听残漏。值千金，好怜惜，早春时候。"
    ]
  },
  {
    "id": "adcfe4dbb0640545b88c8c2b3a71d12a",
    "title": "东风第一枝·途中送春",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "柳絮铺匀，梨花落尽，客愁踏遍阶戺。輶轩尚滞归途，画阑共谁同倚。江南春色，都分付、野田流水。问几家、暖炙笙簧，何处竞薰罗绮。",
      "门悄悄、戍楼晚吹，风闪闪、驿灯落翠。枝头懒听莺奴，帘间怕飞燕子。流苏宛转，想小阁、短檠针指。盼此宵、有梦先回，可到鸳鸯帏里。"
    ]
  },
  {
    "id": "adcfe4dbb0640545b88c8c2b77f6c92f",
    "title": "东风第一枝·途中送春",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "梁苑词人，秦川贵介，翩翩早下双阙。琴台曾否犹存，商馀有无堪蹑。春风凫舄，到时正、芳原花发。试听取、闾井弦歌，抛却故山烟月。",
      "红烛灺、离尊未歇。骊唱罢、角声又咽。人冲嵩少寒云，马嘶驿亭霁雪。唐贤旧地，谁更把、风流重接。好谱成、于荐新声，莫让当年前哲。"
    ]
  },
  {
    "id": "adcfe4dbb0640545fc28273d96e26321",
    "title": "二郎神邸雪",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "旅灯寒拥，早暗洒、一帘风雪。叹辜负香衾，徘徊长漏，欹枕愁肠百结。偏怪无端孤馆梦，更搅得、魂惊心折。空带减沈郎，眉停京兆，旷闲风月。",
      "凄切。酒杯在手，忧来难绝。想此际兰闺，夜深无寐，屈指归程未决。瓶菊半残，篆烟犹袅，庭闭满阶黄叶。把雁书一纸，银缸独照，对人羞说。"
    ]
  },
  {
    "id": "adcfe4dbb0640545e4b8a56fa1c6d300",
    "title": "汉宫春·除夕，时予年四十九",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "残雪初融，听千门爆竹，此宵何夕。梅横小阁，春透一分消息。匆匆岁月，渐知非、惊心明日。未晓钟，风光犹是，今年莫教轻掷。",
      "处处辛盘如昔。正春衫试著。鹅笙暖炙，屠苏到手，偏怪新来迟到。闺中少妇，颂椒花、酒清灯碧。看儿女，彩衣成列，休问漏声频滴。"
    ]
  },
  {
    "id": "adcfe4dbb0640545e4b8a56ff527caf6",
    "title": "汉宫春·除夕，时予年四十九",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "雪霁燕关，有吴客将归，越吟萧索。池塘草色，梦入君家康乐。偶携书剑，逐寒烟、壮游河朔。从市中，狗屠击筑，相看酒垆酬酢。",
      "千里春风垂橐。叹秦川公子，梁园栖泊。长门价贱，谁识临邛摇落。仲宣憔悴，赋登楼、仗凭春屩。且作达，放歌湖海，莫问人情云薄。"
    ]
  },
  {
    "id": "adcfe4dbb0640545dbc878536445e95a",
    "title": "庆清朝慢·长至",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "鸳瓦凝霜，鸾钗亸雾，镜台初试朝寒。共传五纹添线，葭琯阳还。物候撩人处绣，床中刀尺任抛残。牵情绪，偶离眼底，仍到心间。",
      "惊乍冷，疑乍暖，搅愁思天气，忒恁无端。岂回登高望远，先怯双弯。背写云笺锦字，偷将红豆寄郎看。斜阳里，淡烟暮霭，攒上眉山。"
    ]
  },
  {
    "id": "adcfe4dbb0640545f9fcc64d06f63b1e",
    "title": "金人捧露盘·游灯市",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "忆当年，灯灿烂，影交加。走御街、宝骑轻车。风光一样，帝城妆点恁繁华。玄都观里，浑如梦、重开桃花。",
      "袅珠鞭，衣马客，新意气，竞相夸。笑挥金、尽把春赊。无边烟月，都归貂锦五侯家。小窗谁识，真消息、梅影横斜。"
    ]
  },
  {
    "id": "adcfe4dbb06405457a1863b85f74654d",
    "title": "拂霓裳·中秋",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "凤城边。女墙孤雁破寒烟。清影上，泠泠风露敞秋筵。澹云新霁夜，浅水晚荷天。问婵娟。想瑶台、桂阙是何年。",
      "今宵昨岁，荒驿舍，雨缠绵。流光迅，幸逢人月两团圆。笙箫莲漏下，刀尺琐窗前。酒杯宽。喜升平、歌舞满长安。"
    ]
  },
  {
    "id": "adcfe4dbb0640545e3a05c6b179a176c",
    "title": "意难忘闺情",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "月满虚廊。喜蛾眉淡扫，乍卸新妆。冰肌衫袖短，凤髻缕拖长。鸳被暖，锦帏张。此际耐思量。玉漏沉，灯花更剪，试再端相。",
      "回眸笑倚檀郎。最销魂细语，别有温香。含颦底事，密约肯相忘。怜缱绻，惜年光。地老与天荒。愿共伊，生生世世，比翼成双。"
    ]
  },
  {
    "id": "adcfe4dbb0640545e3a05c6b59d83eb7",
    "title": "意难忘闺情",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "帘押风轻。看脂匀粉腻，百蕴香生。秀眉分嫩柳，私语学新莺。条脱暖，玉钗横。莲步悄无声。一缕丝，天元有意，付与云英。",
      "良宵花媚灯青。喜温存性格，笑靥相迎。西窗人静好，南浦句丁宁。星半落，梦初醒。卷幔水盈盈。倩谁将，相思红豆，寄向多情。"
    ]
  },
  {
    "id": "adcfe4dbb0640545e3a05c6b679eeb05",
    "title": "意难忘闺情",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "轻暖薄寒不定。酝酿出、萧萧烟景。眉妩窗纱，牙签帘几，春昼须人承领。淡云微雨，生催促、碧桃红杏。",
      "当日西园三径。正好泥香林靓。花发疏栏，笛横别浦，载酒徵歌寻胜。东华留滞，都分付、短檠孤咏。"
    ]
  },
  {
    "id": "adcfe4dbb0640545b3aff7e7cb59f45e",
    "title": "归朝欢除夕",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "帝里又惊斟岁酒。世事浮云空白首。庭前历落拥冰霜，江头寂寞舒梅柳。东风何太陡。京尘虚负渔樵耦。剪灯红且倾柏叶，莫问经纶手。",
      "六街爆竹喧阗久。轻暖轻寒门闭后。丽谯已听漏声频，绮窗赋得椒花否。春光来户牖。明朝可保朱颜旧。谢东君，一年尽也，此夕拼相守。"
    ]
  },
  {
    "id": "adcfe4dbb064054582228f3c35729e1e",
    "title": "谢池春·慢寒食，用张先韵。",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "湘帘绣幕，早吹得、东风到。禁火碧烟疏，上冢香尘晓。柳岸青方嫩，花墅红犹少。酒旗斜，岚岫渺。沙平草细，野水连残照。",
      "五陵挟弹，争走马、长楸道。天气晴兼雨，人面颦还笑。雾染春衫湿，歌溜莺声小。时虚度，愁未了。调笙何处，总如伊凉调。"
    ]
  },
  {
    "id": "adcfe4dbb0640545909cef856ff7b798",
    "title": "柳腰轻偶见",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "连绵凉雨飞帘幕。春宵永，孤衾薄。隔篱莺燕，并肩绰约。道是初开屏雀。松条脱、锦瑟弦调，卸香云、鬓蝉钗落。",
      "娣姒冠儿懒着。露春纤、更加梳掠。小窗私语，背灯偷见，不管离人萧索。江城畔、春色三分，都让与、水边楼阁。"
    ]
  },
  {
    "id": "adcfe4dbb0640545909cef8524611282",
    "title": "柳腰轻偶见",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "王郎雅擅丹青笔。冰纨小，经营极。碧云裁叶，珊瑚镂翼。图出无边春色。风微度、蝶粉初匀，雨新晴、蕊痕犹湿。",
      "渲染黄徐堪敌。把江南、歘移河北。皎欺秋月。香生怀袖，胜赏忻同晨夕。伴挥麈、小阮风流，乍妆成、草堂萧瑟。"
    ]
  },
  {
    "id": "adcfe4dbb0640545909cef85e9243a4e",
    "title": "柳腰轻偶见",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "市楼十里香尘满。金波涌，东风软。璇霄弛禁，银花争绚。陌上疑寒疑暖。列酺宴、三殿鱼龙，沸春城、九天弦管。",
      "是处游缰堪绾。钿车轻、佩声人面。红灯华发，绿樽良夜，莫负深杯频劝。看年少、衣马纵横，任消磨、酒旗歌板。"
    ]
  },
  {
    "id": "adcfe4dbb0640545909cef85fd2c71f9",
    "title": "柳腰轻偶见",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "溶溶三五春宵宴。银烛照，红牙按。紫云筵上，袁绹台畔。不数当年奇艳。奏新声、几度杯停，趁东风、一枝花颤。",
      "信是吴侬妙选。问尹邢、美名谁擅。亸肩扬袖，浅颦低笑，省识芙蓉如面。座中有、子野情多，每肠回、舞裙歌扇。"
    ]
  },
  {
    "id": "adcfe4dbb06405452e8331a1407ea529",
    "title": "珍珠帘寿魏贞庵相国",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "谢公棋墅栖迟久。补衮名齐北斗。三事领仙班，十渐资人口。一卧沧浪鸥鹭狎，暂敛却、经纶好手。消息。把琴樽罗列，图左书右。",
      "初度恰是秋清，喜池荷凝露，檐花铺绣。玉脍切银丝，红袖调冰藕。龙马精神犹健饭，看彩衣、持觞为寿。非谬。须慰此苍生，加餐进酒。"
    ]
  },
  {
    "id": "adcfe4dbb06405455914b5d01c330a3b",
    "title": "辘轳金井江南春暮",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "暖云如粉，草芊绵、画阁晓妆时节。鸾镜初开，把春衫香裛。抛残线帖。向柳外、听莺寻蝶。浅水溪桥，笑招女伴，桃根桃叶。",
      "沙堤踏青步屧。尽风吹钿朵，裙钗波溅，斗草平芜，逞芙蓉双颊。花铃暗掣。早惊见、绿杨飞雪。报道春归，海棠落尽，杜鹃啼歇。"
    ]
  },
  {
    "id": "adcfe4dbb06405455914b5d0468e4000",
    "title": "辘轳金井江南春暮",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "湿云成片，暑将收、熠耀树间光小。屋角斜阳，早西风吹到。帘栊静悄。香乍送、玉簪开了。几处菌衣，一庭急雨，炎蒸如扫。",
      "流年暗中又耗。看桃笙欲滑，纱幔轻揭，秋入雕栏，更榴残荷老。鸳鸯睡好。怕听得、晓鸡频报。枕畔凉侵，阶前露重，檐啼娇鸟。"
    ]
  },
  {
    "id": "adcfe4dbb064054547732e137b7f7b2f",
    "title": "惜秋华九日同张黄美诸子登高",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "叶落长安，缀秋光半在，琳宫高处。骋目振衣，萧瑟画楼烟树。沧浪双鬓京华客，无奈满城风雨。凭飞槛河山千叠，消磨今古。红蓼摇汀浦。",
      "与广陵游子，同牵愁绪。岭海回头，一梦重阳屡度。可怜江阁黄花，憔悴向、戈船火鼓。延伫。仔细把茱萸拈取。"
    ]
  },
  {
    "id": "adcfe4dbb064054523d251cf5d7c53f4",
    "title": "玉簟凉七夕，次陈其年韵",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "末丽飞香。怅孤影长宵，浑似他乡。生离何足怨，幸犹有津梁。银杏曾否问渡，天边事、传说如狂。萤火细，傍云屏罗扇，总助悲凉。",
      "年老。安仁鬓换，子野情多，历乱尽耐思量。丝丝蕉叶雨，又闻洒疏窗。夜深谁共私语，无人处、斜月空廊。还记取，画阁中、烛照残妆。"
    ]
  },
  {
    "id": "adcfe4dbb0640545cb26f32d35fd0c0d",
    "title": "八节长欢·生子，家宴时，孙婿初婚",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "卷幔传觞。看新秋色，云影天光。月镂歌扇小，风袅篆烟长。",
      "频闻西塞捷书奏，正白头、弧矢初张。又看吹箫跨凤，彩翼成双。",
      "筵前蜡炬分行。羌管咽、新声唱出伊凉。爽气满罗衣。",
      "金凿落、休教负却欢场。重斟酌，共领略、酒酽花香。",
      "汤饼会、呼巾拭面，今宵验取何郎。"
    ]
  },
  {
    "id": "adcfe4dbb0640545ecf0146b4b567327",
    "title": "潇湘逢故人慢寄蛟门，时方校订余使粤诗",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "绿烟如雾，早花坞飘红，柳堤拖絮。芳草生汀浦。正人立斜阳，雁回沙屿。昼自雷塘，喜剖得、故人鱼素。战声里、词客箫闲，收拾岭南新句。",
      "水添波，春又暮，忆缥缈、江楼归帆悬处。极目邗沟路。奈往事隔年，停云频赋。风雪旗亭，可更有、双鬟重遇。想剪烛、樽酒论文，惆怅芜城春树。"
    ]
  },
  {
    "id": "adcfe4dbb06405454d107a5118d35b61",
    "title": "五彩结同心元夕婚期，用赵彦端韵",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "云开瑶阙，月满星桥，人如碧汉浮槎。燕市东风软，香尘里、调笑夜气偏佳。喜看春色来邻国，朝来报、鹊噪檐牙。灯光映、亭亭绿萼，养成画阁仙葩。",
      "遥知绣帘深处，正流苏婉转，低傍窗纱。六代歌弦，五陵游骑、妆点一片妍华。九枝青玉欢相照，辚辚听、车碾平沙。好趁此、团圞时节，领取上苑莺花。"
    ]
  },
  {
    "id": "adcfe4dbb0640545c065d1bef0c04b15",
    "title": "风流子·长安寒食",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "宵来风槭槭，清明候、做出凤城春。正绮陌喧阗，尘沙扑面，羽书杂遝，薄领劳人。关情处，故园调杏酪，上冢碾香轮。榆荚影边，酒旗何处，山桃村里，金勒如云。",
      "蹉跎时序改，流莺唤几度，怅望斜曛。空听稠饧卖罢，新燕声频。看秋千院落，双垂彩索，梨花雨夜，深闭重门。曾否丽人水畔，鸟啄红巾。"
    ]
  },
  {
    "id": "adcfe4dbb06405451e69a4ea77df824f",
    "title": "一寸金夏日傅去异邀饮观剧",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "茉莉飞香，风满帘栊入轻毂。正琅玕昼展，纹生碧簟，冰盘高列，光摇寒玉。白堕樽凝绿。行厨进、露葵芳蔌。乐工是、内部梨园，锦罽蛮靴竞丝竹。",
      "日永如年，门闲似水，何心问除目。喜主人情重，深杯避暑，词场对遣，清筵顾曲。演到关情处，凭烧烬、两条银烛。歌声里、有客沾裳，疑听燕市筑。"
    ]
  },
  {
    "id": "adcfe4dbb0640545a7a905665edee9c1",
    "title": "春风袅娜上元王胥庭司马召饮观剧",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "喜良宵烟月，依旧清平。花市暖，晚风轻。有尚书、好客堂开帘卷，故人欢笑，妆点春城。百宝珠轮，九枝青玉，绛烛高烧列画屏。琥珀光浮千日酒，赤瑛盘荐五侯鲭。",
      "谁把燕山旧事，移宫换羽，倩优孟、谱入新声。红牙串，紫鸾笙。歌喉未歇，客欲沾缨。梦里功勋，休嗟陈迹，眼前杯酌，且尽平生。种槐庭院，看年年无恙，红灯绿醑，快聚良朋。"
    ]
  },
  {
    "id": "adcfe4dbb0640545a7a905667dc9df18",
    "title": "春风袅娜上元王胥庭司马召饮观剧",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "恰春寒初退，日丽皇州。罗绮席，上帘钩。喜何郎、顾曲闲樽招客，鸾笙瑶瑟，永夕消愁。白苎新声，红楼高唱，说甚当年秉烛游。老去襟怀须放达，醉来调笑更淹留。",
      "试演平阳主第，家奴上将，盛衰事、转眼都休。看戚里，取封侯。英雄失路，壮士怀忧。富贵浮云，徒夸汗马，恩仇翻掌，羡煞江鸥。漫论世态，幸春光如旧，灯前酒碧，花底风柔。"
    ]
  },
  {
    "id": "adcfe4dbb06405455869c4069d37984b",
    "title": "五福降中天寿同门王敬哉",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "早辞簪绂徜徉久，窈窕结成书屋。筇杖看云，晴窗弄笔，消受灯青酒绿。莳花种竹。偶佳客过从，论文刻烛。抵掌朝家，旧事文献推公独。",
      "暖律将回黍谷，介眉称庆处，斑衣簇。司马蝉冠，中原凫舄，京兆新登除目。朱颜带笑，锦罽传觞，满堂丝肉。座上词人，有云间二陆。"
    ]
  },
  {
    "id": "adcfe4dbb0640545d900815d061f469c",
    "title": "金明池十六夜，用秦少游韵",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "气暖璇霄，波融太液，宝拘分开辇路。当此夜、衣香人面，星桥畔暗尘如雨。奈银花、火树萧条，频凝望、角抵鱼龙何处。正门掩东风，笛横别院，让与侯家歌舞。",
      "欲倩东皇强作主。把三夕春光，一宵留住。金缕奏、漏声停滴，玉缸倒、客怀莫诉。况年来、子野多情，看天外烽烟，人间荼苦。仗冉冉韶华，溶溶残月，都向醉乡归去。"
    ]
  },
  {
    "id": "adcfe4dbb0640545eecfda67db6249a8",
    "title": "新雁过妆楼偶感",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "雁影纵横。微雨过、绿阴巧弄新晴。风烟非旧。暗数当日王程。粤秀山头遥骋目，海珠吞吐暮潮生。到如今。蕉红草碧，半杂军声。",
      "郁孤台边醉客，挂片帆载月，水涨花明。楼船飞檄，惊破晓树啼莺。霏霏岭云几缕，叹眉黛、萧条冷画屏。春何处，绳乱鸦残照，愁煞江城。"
    ]
  },
  {
    "id": "adcfe4dbb06405454022c6006657d576",
    "title": "三姝媚题仇十洲箜篌图",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "茅亭连涧草。看青山一抹，白云遮了。髹几桃笙，有翠眉红袖，浅颦低笑。寒出春纤，二十五、冰弦缥缈。密坐焚香，牙拍轻催，双鬟娇小。",
      "卷幔东风吹早。更萝径烟深，药栏花绕。曲奏云和，伴林中高士，瑟琴静好。江树归舟，向梦里、相逢偏巧。记取箜篌朱字，青春未老。"
    ]
  },
  {
    "id": "adcfe4dbb064054519281dcb934bd8ba",
    "title": "潇湘夜雨暑中喜雨",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "炎熇横侵，火云乱拥，终朝沾透轻衫。陡来凉雨，风卷入湘帘。似听潮声夜发，庭柯响、飞瀑高檐。空蒙里，层城爽气，西岭碧于簪。",
      "凭谁除酷吏，冰纨不御，花露微涵。更晚香，初逗清影鬖鬖。拟对疏灯散帙，闲消受、绨几牙签。萤光细，蜻蛉翅颤，烟雨小江南。"
    ]
  },
  {
    "id": "adcfe4dbb06405454461919731358bc2",
    "title": "拜星月慢七夕，何婿生辰观剧",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "岫爽迎襟，庭柯含雨，一派好天良夜。落叶疏香，缀秋容如画。鹊桥展，喜遇九霄嘉会，散作人间萧洒。玉润悬弧，正云开晴乍。蚁浮樽、轩槛飘兰麝。",
      "新声倚、弄笛红灯下。搬演文武衣冠，成六朝佳话。问天孙、此夕应无价。堪相贺、秦陇烽烟罢。画屏冷、客醉氍毹，看银河欲泻。"
    ]
  },
  {
    "id": "adcfe4dbb0640545e6c0bb9af533e522",
    "title": "疏帘淡月雨后幼平表弟、子谅内弟招饮观剧，演隋末故事。",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "雨馀如沐。正暑气乍消，阶除新绿。有客樽开琥珀，骈罗丝肉。珠帘高卷斜阳里，扇薰风、小堂花竹。遏云弦管，忘形亲串，清欢何足。",
      "叹当日、陈隋竞逐。看萤苑迷楼，皆成荒麓。重演繁华莲镜，光涵冰玉。扬州烟月浑如旧，更谁翻、夜游清曲。兴亡一梦，且酬佳夕，笑燃银烛。"
    ]
  },
  {
    "id": "adcfe4dbb0640545e6c0bb9ac11c4574",
    "title": "疏帘淡月雨后幼平表弟、子谅内弟招饮观剧，演隋末故事。",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "暖回南陌，正水涨春波，柳舒新碧。文酒清欢才罢，又归词客。萧条书剑东风里，醉旗亭、遍看山色。河梁惆怅，临歧欲赠，绕朝鞭策。",
      "忆岭表、徘徊灯夕。探海月珠江，共寻陈迹。三载烽烟此日，顿殊今昔。彩舟酬唱同蕉梦，向燕台、重听羌笛。如君才藻，江湖岁月，漫教虚掷。"
    ]
  },
  {
    "id": "adcfe4dbb0640545e6c0bb9a87c8f198",
    "title": "疏帘淡月雨后幼平表弟、子谅内弟招饮观剧，演隋末故事。",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "篯铿华族。羡堂上双星，阶前芝玉。占尽人间福寿，行高乡曲。少年踔厉名场里，倒词源、何论潘陆。唾壶尝缺，阳春和寡，尚淹松菊。",
      "追万石、家风雍穆。看骥子龙文，书校天禄。宣发齐眉佳夕，浅斟醽醁。针楼才罢梅英吐，玩芳时、清欢相续。香山洛社，年年扶杖，前身金粟。"
    ]
  },
  {
    "id": "adcfe4dbb06405453f9bd43f10293074",
    "title": "金菊对芙蓉赠杨亭玉学博，士龙谓陆子恂若，龙眠谓方侍御邵村也。",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "新雁穿云，苍葭缀露，伤离最是清秋。正客星渐远，数赋登楼。比邻一载频携手，听旧雨、茗碗灯篝。士龙已去，巨源又别，萍散皇州。",
      "袱被兰若迟留。更客到龙眠，共醉垆头。叹广文独冷，旅鬓霜稠。才人憔悴哀庾信，青衫拥、长揖公侯。莫嫌禄薄，盘中苜蓿，儒吏风流。"
    ]
  },
  {
    "id": "adcfe4dbb064054529f85667984a7de9",
    "title": "如此江山送孙屺瞻学士省觐归吴兴。",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "淙淙几夕青门雨，学士碧山归去。词苑无双，胪声第二，烺烺照人琼树。文推绣虎。每东观陈书，花砖徐步。故国关情，河梁抗手冥鸿举。",
      "江山罨画如旧，叹无端战伐，灰飞楼橹。衣锦争看，倚闾亲在，菽水九重恩许。轻帆晓渡。趁夹岸芙蓉，菰芦深处。鸥鹭何猜，南陔篇自补。"
    ]
  },
  {
    "id": "adcfe4dbb064054529f8566798e77744",
    "title": "如此江山送孙屺瞻学士省觐归吴兴。",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "棠舟冲破吴淞水，瑟瑟岸汀苇。酒具茶铛，云蓑雨笠，载得半江秋思。莼丝信美。任满地风涛，一竿鳣鲔。荷芰裁裳，徐陵也号天随子。",
      "詹公任父已往，中原共识汝，烟波名字。斗鸭先生，钓鳌狂客，谁绘剡溪藤里，徵书一纸。为勉出菰芦，客星至矣。漫卷渔筒，黄金台更起。"
    ]
  },
  {
    "id": "adcfe4dbb0640545bb8d333013e82bdb",
    "title": "望远行·送方邵村游山左",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "销魂何事，轻言别、把酒渭城重唱。画师词客，草圣文豪，并擅一时飞将。燕市狂歌，无复渐离击筑，萧瑟壮怀谁向。幸相看华发，青山无恙。",
      "惆怅。满目津亭衰柳，正潞水、弥弥秋涨。趵突泉声，鹊华霜色，都付芒鞋筇杖。犹忆西窗剪烛，南楼听雨，消尽东华尘坱。拟他时梦绕，风烟江上。"
    ]
  },
  {
    "id": "adcfe4dbb0640545c3ec4ab5f9c003db",
    "title": "花发沁园春赠徐方虎编修归德清",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "屈宋衙官，曹刘驱马，文坛手辟荆棘。才江学海，剩馥残膏，沾溉人间词客。相如病渴。归梦绕、乡关秋色。早谢却儤直承明，经营登山双屐。",
      "怅别河梁萧瑟。有青门供帐，红亭风笛。霜零葭菼，枫冷江楼，尽入涛笺湘笔。军船战鼓，浑不碍、霅溪泉石。还朝日铙吹篇成，伫看灯撤莲碧。"
    ]
  },
  {
    "id": "adcfe4dbb0640545c3ec4ab501d8cca2",
    "title": "花发沁园春赠徐方虎编修归德清",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "冰砌闲门，梅呈新萼，又逢一度驹隙。故园人到，京洛樽开，举酒共浇寒夕。愁将鬓织，惊过眼、都成陈迹。笑尘梦未醒邯郸，衰迟犹是羁客。",
      "十载韶华轻掷。看平生须眉，顿减畴昔。人移物换，燕去梁空，翻觉欢场萧瑟。春风将扇，奈往事、转萦胸臆。提旧恨暗迸珍珠，蜡盘红泪同滴。"
    ]
  },
  {
    "id": "adcfe4dbb06405453c778a0325595485",
    "title": "飞雪满群山赠庄澹庵宫坊入秦",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "廿载通家，五云仙客，烟霞未改朱颜。中林久卧，春明重入，共传前度人远。拥图书满载，浑不让、襄阳画船。西行投袂，衣装短后，仗策入秦关。",
      "喜此日、咸京烽火息，嶷然天府，百二清山。风高鄠杜，霜清韦曲，孤吟驴背桥湾。助军储塞下，归来正、花明柳妍。长扬羽猎，抽毫赋作杨马看。"
    ]
  },
  {
    "id": "adcfe4dbb06405454be9e65a6a973a44",
    "title": "画屏秋色中秋，邵村过秋碧堂小饮。",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "帝里敲双杵。声槭槭、槛外落英堪数。旧雨人来，图书共赏，秋堂容与。题写遍宫笺、旋解带呼奴为黍。都不辨、谁鬓主。任邹衍谈天，东方谐口，收入龙眠麈尾，遂空今古。",
      "看取。浮云如许。何须问、当年投杼。燕昭台畔，荆卿歌里，高城轮吐。酾酒酹金波、逢场不分年迟暮。人在琼楼玉宇。作达对西风，试把中原屈指，豪杰畴当旗鼓。"
    ]
  },
  {
    "id": "adcfe4dbb06405454be9e65af96ce2bf",
    "title": "画屏秋色中秋，邵村过秋碧堂小饮。",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "雨后烘晴日。凭槛望、万井烟光如织。击筑声沉，金台砌冷，依然秋色。檀树影参差、正满目觚棱丹碧。都付与、登高客。看丛菊郊原，夕阳宫阙，可有柴桑送酒，龙山邀屧。",
      "寂历。风烟似昔。空搔首、古今陈迹。江天组练，水犀楼橹，何时休息。碣石馆重开谈天、又见词人集。题遍乌丝斑笔。群醉向垆头，千载旗亭无恙，点缀河山萧瑟。"
    ]
  },
  {
    "id": "adcfe4dbb06405456f3313c92f61622a",
    "title": "扬州慢·寄酬吕半隐同年",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "廿载游踪，今来河朔，共君咫尺天涯。有中山名酒，好醉赵城花。回首望、乡关万里，萍浮一叶，蹑屩官衙。问玄亭奇字，当传谁是侯芭。",
      "苕溪寄迹，梦扬州、又泛仙槎。想邗上风流，海陵烟月，依旧繁华。为我蜀笺写句，图画里、犹带烟霞。看文成五岳，每怜王粲无家。"
    ]
  },
  {
    "id": "adcfe4dbb064054532b5b2a05fde58a9",
    "title": "雨中花慢·赠陆云士归武林",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "江左词人，襆被囊诗，京华数载淹留。有三都赋就，纸贵神州。户外车轮尝满，句中烟景全收。问王家簟扇，座上群贤，谁夺先筹。",
      "长卿意倦，风雨归装，还访西子湖头。秋色好、芙蓉十里，香发汀洲。结社重寻旧侣，看山几醉江楼。莫耽花月，再来燕市，慰我离忧。"
    ]
  },
  {
    "id": "adcfe4dbb0640545bcdb1a7d873eeb8e",
    "title": "月华清·中秋",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "妆阁调笙，高城吹角，奏出泬寥天气。念老子、平生逸兴，南楼堪醉。小堂前、寒咽凉蝉，御沟畔、香残荷芰。天霁。问西风摇落，有无桂子。",
      "且喜清樽相对。试西洋宝镜，不遗纤细。兔可分毛，仿佛瑶宫阶砌。莫轻放、一堕西岩，又凝伫、隔年嘉会。无寐。任霓裳露冷，拼虚鸳被。"
    ]
  },
  {
    "id": "adcfe4dbb0640545f2dc37067eaa7002",
    "title": "琐窗寒·清明悼内",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "冷落韶华，又当禁火，皇州春丽。神伤奉倩，尘积半床罗绮。空零乱、麝粉薇浆，镜奁犹剩残膏腻。任东风浩荡，飘飖素幔，吹人难起。遥睇。",
      "青郊外。正杏粥初调，油车迤逦。轻烟晓散，对此更添憔悴。忆去年、花满雕栏，凝妆小立晴窗倚。到而今、细雨梨花，总酿成孤泪。"
    ]
  },
  {
    "id": "adcfe4dbb06405451b21fc858c650d15",
    "title": "解连环·送李武曾之囗阳，次电发韵",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "帝城急雨。向秋风摵摵，客游西楚。嗟枚叔、雪苑蹉跎，著短后衣轻，奚囊携去。小试经纶，伴熊轼、朱幡行部。吊濠梁战垒，是我当年，輶轩过处。",
      "问君舌仍在否。羡翩翩书记，文中之处。犹忆乐府新篇，展丽句乌丝，泠然忘暑。匹马红亭，正满目、汀芦飞絮。一任他、峥嵘骠骑，如何第五。"
    ]
  },
  {
    "id": "adcfe4dbb06405454c0926280f86ae71",
    "title": "秋霁·九日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "重上高楼，客载酒干林、又散晴霭。殿角风铃，药阑残叶，昔日同游仍在。年华顿换，金铺半映斜阳外。徙倚处，肠断、西风心事偏无赖。",
      "萸囊并佩、篱菊斜簪，旧岁秋光、恨难再。叹如今、凄凉宝瑟，腰围频减沈郎带。极目远山横浅黛。倦凭飞槛，那堪对此茫茫，百端交集，一天疏籁。"
    ]
  },
  {
    "id": "adcfe4dbb064054506bfa41d47679aa5",
    "title": "摸鱼儿·咏窝丝饧，次陈其年韵。",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "囗囗囗、升平节物，坊肆繁华重理。大官珍珠流传久，饼饵当年曾嗜。春宵市。空想像、梦华昔日残编底。今犹存此。看雪片冰丝，攒成螺髻，贵与蔗浆齿。",
      "天疱馔，宫监厨娘能记。玉盘争叹佳制。诗中载得题酥处，旧说眉山苏子。谁当似。似虞粣、侯鲭不数枫亭荔。筵间琐事。入乐府新题，词人绣口，偏觉摹来细。"
    ]
  },
  {
    "id": "adcfe4dbb064054571ee87a9cd085c85",
    "title": "乳燕飞立秋前二日观小伶演剧",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "斜日湘帘暮。趁新凉、红灯绿醑，娇歌艳舞。怀智凋零龟年老，输与吴侬小部。觞漫举、顿忘炎暑。棋局纷纷心徒苦，算不如、按拍听金缕。今古事，名场娱。",
      "闲情久作沾泥絮。奈当筵，旧狂尚在，束绫几许。檐外浮云流不断，满院芭蕉秋雨。透纨扇、西风暗度。才罢柘枝翻白苎，喜新声、一串骊珠吐。莲漏仆，欢何足。"
    ]
  },
  {
    "id": "adcfe4dbb0640545400a0a33bd7a1b85",
    "title": "月下笛·秋夜友人召饮闻歌",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "小阁无哗，凉云沾席，一阑秋色。灯红酒碧。人倚窗纱吹笛。写当年、文武衣冠，尽收拾黛眉巾帼。喜何戡尚在，雪儿无恙，问今何夕。",
      "新声入破，听变徵移宫，都堪浮白。衣香鬓影，恼煞分司狂客。玉绳低、蜡媒未销，轻雷忽然来四壁。乍回眸，仿佛湘灵夜舞光瑟瑟。"
    ]
  },
  {
    "id": "adcfe4dbb0640545fc4cb7eaaf0e269a",
    "title": "氐州第一赠西泠吴舒凫，即次观剧原韵",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "帝里秋晴，喜逢越客，小堂笑燃华炬。四座全倾，单辞皆妙，不数椽称三语。相见频嗟，晚让尔、词场独据。辽左藜床，鲁城绛幔，谁争旗鼓。",
      "优孟衣冠江左误。演西子湖边士女。丽句新填，蛮笺立草，漫道吟髭苦。忆前宵、凉月下，鹅笙炙、重添桂醑。明日风烟，怅萍分、梁园人去。"
    ]
  },
  {
    "id": "adcfe4dbb06405459efe35397ed5373e",
    "title": "醉蓬莱·寿张温如中丞六秩",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "想中丞当日，节拥西江，泽流南浦。滕阁凭阑，看珠帘飞雨。拂袖归来，沉枪苔卧，付酒经茶谱。油幕功成，经纶垂手，烟霞结侣。",
      "骀荡春风，门前列戟，笑引金樽，莱衣争舞。花满楼台，道先生初度。将相神仙，公今兼矣，更何人堪伍。牙拍清丝，倚灯频奏，铙歌朱鹭。"
    ]
  },
  {
    "id": "adcfe4dbb06405457fff6be5918a30f4",
    "title": "望江南乡思",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "清明候，细雨晓风和。树里青帘春酝美，水边红袖丽人多。",
      "处处醉颜酡。"
    ]
  },
  {
    "id": "adcfe4dbb06405457fff6be554a41817",
    "title": "望江南乡思",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "家山好，春色满平芜。花片参差裘马客，柳丝摇曳水云图。",
      "远浦立鹈鹕。"
    ]
  },
  {
    "id": "adcfe4dbb06405457fff6be540a390a9",
    "title": "望江南乡思",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "东郊外，暖日水粼粼。一路杏花寻幕燕，几行杨柳渡溪人。",
      "沙细碾车轮。"
    ]
  },
  {
    "id": "adcfe4dbb06405457fff6be53db70e56",
    "title": "望江南乡思",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "踏青云，遥指绿阴村。斜袅金鞭晴试马，高烧银烛夜开樽。",
      "芳草滞王孙。"
    ]
  },
  {
    "id": "adcfe4dbb06405457fff6be533d1af99",
    "title": "望江南乡思",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "西村里，淼淼水拖蓝。一缕墟烟青似织，数峰岚色碧可簪。",
      "可唤小江南。"
    ]
  },
  {
    "id": "adcfe4dbb06405457fff6be5436fc04b",
    "title": "望江南乡思",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "犹堪忆，歌舞向朱楼。小玉多情金缕曲，雪儿带笑锦缠头。",
      "长使彩云留。"
    ]
  },
  {
    "id": "adcfe4dbb06405457fff6be552bb70d7",
    "title": "望江南乡思",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "清欢夜，偷眼认檀郎。锦瑟偎灯肠断句，青丝堕马内家妆。",
      "私语口脂香。"
    ]
  },
  {
    "id": "adcfe4dbb06405457fff6be568ec7be4",
    "title": "望江南乡思",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "休虚度，寒食草青青。荇叶桥边沽酒路，秋千影里卖花声。",
      "金弹打流莺。"
    ]
  },
  {
    "id": "adcfe4dbb06405457fff6be5124af619",
    "title": "望江南乡思",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "桃花水，相约放船来。菱叶田田鲜鲤出，槐风剪剪小舟开。",
      "送酒百壶催。"
    ]
  },
  {
    "id": "adcfe4dbb06405457fff6be53481fdad",
    "title": "望江南乡思",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "灯花剪，杂坐漏偏迟。欲写乌丝嗔燕子，将输楸居倩猧儿。",
      "芗泽乍闻时。"
    ]
  },
  {
    "id": "adcfe4dbb06405457ad81cff08512626",
    "title": "宫中调笑闺情",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "檐鹊。檐鹊。朝来并飞妆阁。镜台螺黛生尘。",
      "梦里相逢远人。人远。人远。试报归期早晚。"
    ]
  },
  {
    "id": "adcfe4dbb06405457ad81cffa68f246a",
    "title": "宫中调笑闺情",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "朝起。朝起。侍儿催人梳洗。梦回脸晕红潮。",
      "对镜双眉懒描。描懒。描懒。留待檀郎湘管。"
    ]
  },
  {
    "id": "adcfe4dbb06405457ad81cffbf8db6dc",
    "title": "宫中调笑闺情",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "银箭。银箭。暗牵春愁如线。倦来绣幄寒轻。",
      "双下金钩响声。声响。声响。背褪鞋儿一緉。"
    ]
  },
  {
    "id": "adcfe4dbb06405457ad81cff6e4bc83e",
    "title": "宫中调笑闺情",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "纱幔。纱幔。轻绡半沾香汗。下帘豆蔻汤温。",
      "拭粉红绡旧痕。痕旧。痕旧。验取腰肢肥瘦。"
    ]
  },
  {
    "id": "adcfe4dbb06405457ad81cff9467c236",
    "title": "宫中调笑闺情",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "春困。春困。鹧鸪香斑烧烬。一团花倦窗西。",
      "好梦闲阶影移。移影。移影。恼被鹦哥唤醒。"
    ]
  },
  {
    "id": "adcfe4dbb06405457ad81cffdd0e7468",
    "title": "宫中调笑闺情",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "新月。新月。漏深画帘轻揭。鸳鸯绣罢钗偏。",
      "伴冷兰缸碧烟。烟碧。烟碧。楼上谁家玉笛。"
    ]
  },
  {
    "id": "adcfe4dbb1285a73f29ff18e5e4741c5",
    "title": "点绛唇",
    "authorName": "陈契",
    "authorId": "adcfe4dbb1285a73d1457b72d1457b72",
    "dynasty": "清",
    "content": [
      "春色撩人，闷来闲步苍苔径。花阴踏尽。倦向阑干凭。",
      "试看雕梁，紫燕时相并。教人恨。飞花成阵。又惹芳心困。"
    ]
  },
  {
    "id": "adcfe4dbb1285a739b02ba6de0dec4db",
    "title": "菩萨蛮",
    "authorName": "陈契",
    "authorId": "adcfe4dbb1285a73d1457b72d1457b72",
    "dynasty": "清",
    "content": [
      "兰膏收拾芙蓉匣。杏腮红雨春纤雪。羞绾合欢裳。偎郎抱玉匡。",
      "香微烟穗灭。漏促琼签彻。残梦正迷离。寒鸡背月啼。"
    ]
  },
  {
    "id": "adcfe4dbb1285a739b02ba6dabc3e222",
    "title": "菩萨蛮",
    "authorName": "陈契",
    "authorId": "adcfe4dbb1285a73d1457b72d1457b72",
    "dynasty": "清",
    "content": [
      "今生浪拟来生约。从今悔却从前错。腰带细如丝。思君知不知。",
      "五更风又雨。两地侬和汝。着意待新欢。莫如侬一般。"
    ]
  },
  {
    "id": "adcfe4dbb1285a73aae96a04c89609fd",
    "title": "菩萨蛮·山居。回文",
    "authorName": "陈契",
    "authorId": "adcfe4dbb1285a73d1457b72d1457b72",
    "dynasty": "清",
    "content": [
      "乱流溪树烟横岸。岸横烟树溪流乱。桥断接遥峰。峰遥接断桥。",
      "焙茶山雨细。细雨山茶焙。秋到等闲鸥。鸥闲等到秋。"
    ]
  },
  {
    "id": "adcfe4dbb1408799d38837362c1f9695",
    "title": "柳腰轻秋闺",
    "authorName": "马闲卿",
    "authorId": "adcfe4dbb1408799d1457b72d1457b72",
    "dynasty": "清",
    "content": [
      "从来那惯愁滋味。腰正瘦，心将碎。乌云才绾，菱花慵对，掩著琐窗寻睡。敲朱户、檐马声凄，战金风、井梧叶坠。",
      "不分芙蓉沉醉。笑海棠、露浓红退。满怀情绪，倚阑无语，兀自偷垂香泪。总知是、秋梦无端，没来由、把人憔悴。"
    ]
  },
  {
    "id": "adcfe4dbb151abb52b611e04f1bbe6d4",
    "title": "小重山·寄翁少君",
    "authorName": "钟蕴",
    "authorId": "adcfe4dbb151abb5d1457b72d1457b72",
    "dynasty": "清",
    "content": [
      "旧日春风过旅堂。海棠初放处、倚斜阳。帘栊手炷博山香。思往事、两两试红妆。",
      "挥手恨添长。燕子憔悴后、尽思量。怀君寻梦转回廊。残红和、泪落染罗裳。"
    ]
  },
  {
    "id": "adcfe4dbb151abb57a4ad795a7eef617",
    "title": "如梦令·春暮",
    "authorName": "钟蕴",
    "authorId": "adcfe4dbb151abb5d1457b72d1457b72",
    "dynasty": "清",
    "content": [
      "揽镜朝来无绪。帘外花飞如许。林际子规啼，又见荼蘼细雨。",
      "春去。春去。却问春归何处。"
    ]
  },
  {
    "id": "adcfe4dbb151abb5101a7114d4e74369",
    "title": "如梦令·病起",
    "authorName": "钟蕴",
    "authorId": "adcfe4dbb151abb5d1457b72d1457b72",
    "dynasty": "清",
    "content": [
      "抱病恹恹懒锈。怯怯腰肢如柳。睡起卷珠帘，恰恰莺啼时候。",
      "声逗。声逗。唤得深闺人瘦。"
    ]
  },
  {
    "id": "adcfe4dbb151abb545e1b5f18f8f38d4",
    "title": "天仙子·送春",
    "authorName": "钟蕴",
    "authorId": "adcfe4dbb151abb5d1457b72d1457b72",
    "dynasty": "清",
    "content": [
      "花飞顿觉韶光尽。黄鹂相唤愁相应。凭栏徒倚不胜情，推妆镜。穿花径。花枝憔悴疑同病。",
      "愁怀怕共东风竞。冉冉绿阴何骤盛。园林满目但伤神，春无剩。留难定。琴弦慵整人初静。"
    ]
  },
  {
    "id": "adcfe4dbb151abb55ebcd9ac2bf361dc",
    "title": "长相思·赠画上美女",
    "authorName": "钟蕴",
    "authorId": "adcfe4dbb151abb5d1457b72d1457b72",
    "dynasty": "清",
    "content": [
      "丹青手。谁人有。能描一种丰姿否。好是鸳鸯偶。",
      "颦眉久。时低首。深情应为春相负。春去难消受。"
    ]
  },
  {
    "id": "adcfe4dbb151abb557659484ae77566e",
    "title": "长相思",
    "authorName": "钟蕴",
    "authorId": "adcfe4dbb151abb5d1457b72d1457b72",
    "dynasty": "清",
    "content": [
      "针懒拈。香懒添。仲春天气喜游园。相呼杨柳边。",
      "爱春妍。惜春旋。一夜催残风雨天。飞花满画帘。"
    ]
  },
  {
    "id": "adcfe4dbb151abb5695ac6f665d2e673",
    "title": "鹧鸪天·寄九妹",
    "authorName": "钟蕴",
    "authorId": "adcfe4dbb151abb5d1457b72d1457b72",
    "dynasty": "清",
    "content": [
      "一春愁颦两蛾眉。花自芳妍人自悲。蛱蝶穿花浑似梦，少年风味杳难追。",
      "频折柳，试春衣。乱红深处鸟争啼。生憎呢喃双燕子，飞来飞去共差池。"
    ]
  },
  {
    "id": "adcfe4dbb151abb5a096606badaed522",
    "title": "鹊踏枝赠邻女",
    "authorName": "钟蕴",
    "authorId": "adcfe4dbb151abb5d1457b72d1457b72",
    "dynasty": "清",
    "content": [
      "幼女性情天异慧。红杏窗前，爱把新妆试。怨粉愁香如有意。相思未解真滋味。",
      "露湿春枝花更丽。半面含娇，的的争明媚。深院垂杨门昼闭。春风何限登楼思。"
    ]
  },
  {
    "id": "adcfe4dbb151abb53344ee5b7e57d3f9",
    "title": "重叠金美人晓妆",
    "authorName": "钟蕴",
    "authorId": "adcfe4dbb151abb5d1457b72d1457b72",
    "dynasty": "清",
    "content": [
      "雨声一夜黏花足。柔枝低压阑干曲。晓起薄罗裳。微微指甲凉。",
      "镜中憔悴后。妆点偏益瘦。瘦到不堪时。犹然去画眉。"
    ]
  },
  {
    "id": "adcfe4dbb151abb522ade99b7b3edab9",
    "title": "鹊踏枝游园",
    "authorName": "钟蕴",
    "authorId": "adcfe4dbb151abb5d1457b72d1457b72",
    "dynasty": "清",
    "content": [
      "眼见秋来秋已尽。红蓼开残，秋也无光景。竹外渔歌低自应。一溪落日平如镜。",
      "薄暮轻寒霜降近。斗草篱边，翠色看犹嫩。怪煞主人常抱病。从教芜秽黄花径。"
    ]
  },
  {
    "id": "adcfe4dbb151abb590cc66ffefa0ed3e",
    "title": "少年时即事",
    "authorName": "钟蕴",
    "authorId": "adcfe4dbb151abb5d1457b72d1457b72",
    "dynasty": "清",
    "content": [
      "东南日出照庭隅。风影隔窗虚。细草栏杆，轻烟帘幕，天气困人初。",
      "梦魂一晌闲无绪，耽搁绣工夫。慵整菱花，怕听莺语，心事尚模糊。"
    ]
  },
  {
    "id": "adcfe4dbb1887b7b4334969f91efe2d6",
    "title": "蝶恋花",
    "authorName": "邵斯贞",
    "authorId": "adcfe4dbb1887b7bd1457b72d1457b72",
    "dynasty": "清",
    "content": [
      "春雨三更喧碧沼。愁病交侵，有梦何曾好。枝上莺啼天欲晓。空庭一夜生芳草。",
      "何处天涯音信杳。紫燕双飞，偏把幽情恼。卷起湘帘风尚悄。临妆懒把蛾眉扫。"
    ]
  },
  {
    "id": "adcfe4dbb1b3cf8e56397b18d6b96a16",
    "title": "菩萨蛮·纳凉美人图",
    "authorName": "屈秉筠",
    "authorId": "adcfe4dbb1b3cf8ed1457b72d1457b72",
    "dynasty": "清",
    "content": [
      "凉云悄度花阴碧。月钩勾起相思夕。卷上水明帘。惊回蝶梦纤。",
      "玉阶闲立定。未觉弓鞋冷。生怕好风来。罗衣被揭开。"
    ]
  },
  {
    "id": "adcfe4dbb1b3cf8e9d5c56dfc9b7d59a",
    "title": "太平时春风",
    "authorName": "屈秉筠",
    "authorId": "adcfe4dbb1b3cf8ed1457b72d1457b72",
    "dynasty": "清",
    "content": [
      "取次花香过槛前。半钩帘。绣裙吹动褶痕鲜。暗相怜。",
      "蝴蝶双双栖不定，草如烟。轻寒掠梦破朝眠。嫩晴天。"
    ]
  },
  {
    "id": "adcfe4dbb1b3cf8eaaf6930adb2c4372",
    "title": "越溪春·春阴",
    "authorName": "屈秉筠",
    "authorId": "adcfe4dbb1b3cf8ed1457b72d1457b72",
    "dynasty": "清",
    "content": [
      "天影蒙蒙春色淡，香雾隔花浮。碧纱半展红栏掩，恰新妆、人倦高楼。初暖仍寒，微晴尚晦，如梦还愁。",
      "轻风暗扬帘钩。烟篆结香篝。有时三点两点似雨，吹来撩乱两眸。怜绝海棠含醉，丝丝镇自垂头。"
    ]
  },
  {
    "id": "adcfe4dbb1b3cf8e218859c160f058e9",
    "title": "虞美人·影",
    "authorName": "屈秉筠",
    "authorId": "adcfe4dbb1b3cf8ed1457b72d1457b72",
    "dynasty": "清",
    "content": [
      "一番花信千回梦。没个些儿闲空。早起帘钩未控。已有禽声弄。",
      "开奁只觉眉山重。扫杀宣毫无用。几片花飞不动。爱残春断送。"
    ]
  },
  {
    "id": "adcfe4dbb1b3cf8e1680caf877d25845",
    "title": "重叠金梨花双燕便面",
    "authorName": "屈秉筠",
    "authorId": "adcfe4dbb1b3cf8ed1457b72d1457b72",
    "dynasty": "清",
    "content": [
      "东风吹得梨云老。苔茵几尺埋香草。胡蝶梦无踪。残妆不肯浓。",
      "看他双燕子。怜惜还如此。衔得一星星。无非是好春。"
    ]
  },
  {
    "id": "adcfe4dbb1b3cf8e5c9b1f45b81a34ee",
    "title": "菩萨蛮·题扇",
    "authorName": "屈秉筠",
    "authorId": "adcfe4dbb1b3cf8ed1457b72d1457b72",
    "dynasty": "清",
    "content": [
      "长天绿泻蟾波湿。捣衣声里秋无迹。双影玉骈肩。苔阶划袜莲。",
      "幽怀延好梦。隔著巫云重。生未识湘皋。心知是二姚。"
    ]
  },
  {
    "id": "adcfe4dbb1b3cf8e0ee1391d85911d68",
    "title": "南乡子·翠云草",
    "authorName": "屈秉筠",
    "authorId": "adcfe4dbb1b3cf8ed1457b72d1457b72",
    "dynasty": "清",
    "content": [
      "贴遍玉阶前。秀比双鬟色更鲜。认是烟丝吹不断，缠绵。肯学馀霞散碧天。",
      "弱步不胜怜。误向秋阴拾碎钿。为嘱采篮人仔细，裙边。些小根苗正自牵。"
    ]
  },
  {
    "id": "adcfe4dbb1b3cf8e7093d1392bbe9bb0",
    "title": "醉太平",
    "authorName": "屈秉筠",
    "authorId": "adcfe4dbb1b3cf8ed1457b72d1457b72",
    "dynasty": "清",
    "content": [
      "山川劫尘。繁华梦醒。金闺何限伤情。■东皋数楹。",
      "兰姿蕙心。毫仙墨灵。休嗟旧业飘零。化烟云自新。"
    ]
  },
  {
    "id": "adcfe4dbb1b3cf8e63a393d0a9eb8d3d",
    "title": "献衷心·子梁“心佛图”",
    "authorName": "屈秉筠",
    "authorId": "adcfe4dbb1b3cf8ed1457b72d1457b72",
    "dynasty": "清",
    "content": [
      "料佛飞轻易，心许凡人。多则为、种前因。向妙莲花座，顶礼功深。还不若，方寸地，自家寻。",
      "无佛处，佛才真。此中空洞即檀林。把至情坚铸，不坏金身。毋退志，休亵念，莫分心。"
    ]
  },
  {
    "id": "adcfe4dbb1b3cf8e31189fd15022b61a",
    "title": "庆清朝山寺观梅",
    "authorName": "屈秉筠",
    "authorId": "adcfe4dbb1b3cf8ed1457b72d1457b72",
    "dynasty": "清",
    "content": [
      "云拂衣轻，风梳鬓薄，香来古佛龛中。清寒一片，■檀和气交融。此地谁横铁笛，寻春唤醒玉虬龙。闲凝伫，四围冷翠，裹住芳丛。",
      "是画是诗是梦，恰凭栏闲想，雪意朦胧。罗浮世界，前身蝴蝶曾逢。归鸟不知倦去，夕阳斜贮一山空。飞楼峭，众峰争赴，袖底玲珑。"
    ]
  },
  {
    "id": "adcfe4dbb1b3cf8eeb1fd0ed56e728f7",
    "title": "渔家傲·杨花",
    "authorName": "屈秉筠",
    "authorId": "adcfe4dbb1b3cf8ed1457b72d1457b72",
    "dynasty": "清",
    "content": [
      "水外堤边春影瘦。依稀似梦和情逗。正是高楼帘卷候。斜阳漏。半窗晴雪纹纱透。",
      "撇却锈茵温又厚。迎风只爱天涯走。化作浮萍缘亦偶。心知否。一池春水刚吹皱。"
    ]
  },
  {
    "id": "adcfe4dbb1b3cf8e957ef53d135042e1",
    "title": "青玉案·五更",
    "authorName": "屈秉筠",
    "authorId": "adcfe4dbb1b3cf8ed1457b72d1457b72",
    "dynasty": "清",
    "content": [
      "一灯红剩残花滴。觉帐底、浓寒袭。倚枕听时声响寂。钟儿敲毕。鸡儿啼歇。窗影依然黑。",
      "此时小梦刚收拾。又几许、闲愁积。耐得绣衾频转侧。悽悽恻恻。思思忆忆。误了东方白。"
    ]
  },
  {
    "id": "adcfe4dbb1b3cf8ee807ee34d18a9570",
    "title": "踏莎行·烛",
    "authorName": "屈秉筠",
    "authorId": "adcfe4dbb1b3cf8ed1457b72d1457b72",
    "dynasty": "清",
    "content": [
      "欺月清寒，助人艳冶。最宜画阁藏春夜。怯风翠袖要深遮，惜花金剪休轻下。",
      "刻向诗围，烧来酒社。隔帘摇影红初灺。生憎双泪对侬抛，可怜馀焰凭谁借。"
    ]
  },
  {
    "id": "adcfe4dbb1b3cf8efe0a11ab218a42b5",
    "title": "金缕曲·题前朝女史李金生水墨花鸟卷，用中钱浣青妇人原韵。",
    "authorName": "屈秉筠",
    "authorId": "adcfe4dbb1b3cf8ed1457b72d1457b72",
    "dynasty": "清",
    "content": [
      "烟水萦归艇。剩萧萧、秋畦夕照，菊松三径。愁听念家山唱破，清泪明珠比莹。借笔墨、闲情聊骋。绘出凄凉花鸟意，软红尘、不点生绡净。脂粉断，倍幽靓。",
      "宣和旧谱重思省。问当年、南朝烟月，雪泥鸿影。竹笑轩中春去久，一点佛灯低映。又收拾、笔床严整。展卷风流如可接，想鸥波、小梦同鸥醒。写不尽，韶光冷。"
    ]
  },
  {
    "id": "adcfe4dbb1b3cf8ea7d80a41d7cf6e1f",
    "title": "蝶恋花·寒夕与徐姬莲卿闲坐",
    "authorName": "屈秉筠",
    "authorId": "adcfe4dbb1b3cf8ed1457b72d1457b72",
    "dynasty": "清",
    "content": [
      "纸阁梅花寒不冻。身坐花前，香在心头动。碎却炉熏无可用。几枝艳雪春人拥。",
      "语笑移时杯茗共。烛外霜钟，又把昏黄送。今夜馀情应入梦。天高月瘦诗魂纵。"
    ]
  },
  {
    "id": "adcfe4dbb2b91f13f229c8bbbfdf956a",
    "title": "彩云归见朱屿《小莲花室遗稿挽词》",
    "authorName": "孔庆贞",
    "authorId": "adcfe4dbb2b91f13d1457b72d1457b72",
    "dynasty": "清",
    "content": [
      "连宵噩梦讶纷萦。盼南天、一雁长征。当暗风送雨秋窗冷，乡信到、陡地心惊。那堪闻、驭鸾仙去，竟忙旋玉京。底事遽婴奇疾，欲问苍冥。",
      "伤情。花南燕北，记当年、听惯吟声。画师六法，书圣三昧，指授分明。到此时、遗编再展，只有脂墨如生。空肠断，遥望慈云，热泪如倾。"
    ]
  },
  {
    "id": "adcfe4dbb2bb3ac8c020b65dceb46895",
    "title": "念奴娇·新柳",
    "authorName": "许燕珍",
    "authorId": "adcfe4dbb2bb3ac8d1457b72d1457b72",
    "dynasty": "清",
    "content": [
      "桥边陌上，看如画一抹，层层绿绮。轻暖轻寒时最好，荡扬碧波新水。嫩叶梳烟，软条掠雨，细细丝难理。瘦腰半捻，如何载得春起。",
      "最爱柔态纤盈，向人绰约，摇曳欺桃李。寒食未过刚二月，小似簸钱年纪。别馆休攀，离亭莫折，留取东风里。谁吹羌笛，有人愁正无已。"
    ]
  },
  {
    "id": "adcfe4dbb2c89f023d5dc132d73e67bd",
    "title": "卖花声",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "桂树满空山。秋思漫漫。玉关人老不生还。休道此楼难望远，轻倚危栏。",
      "流水自潺湲。重见应难。谁将尺素报平安。惟愿夕阳无限好，长照红颜。"
    ]
  },
  {
    "id": "adcfe4dbb2c89f02f32f182e7008ce9b",
    "title": "浣溪沙",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "争奈魂消未死前。死前仍不悔缠绵。为他辛苦是前缘。",
      "未到别离先有恨。并无愁病也相怜。两心同处总凄然。"
    ]
  },
  {
    "id": "adcfe4dbb2c89f0297b5b8da9f639aa3",
    "title": "满庭芳",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "雨送轻阴，雷收暗响，楚楚犹带斜阳。小窗闲话，蒹管乱诗肠。蝉歇城西近宅，还能与、留说沧桑。重帘外、亭车欲去，花影拂回廊。",
      "兰房深不见，樱桃执烛，鹦鹉传章。问何故、低徊细炫明汝。可惜青衣易赋，更谁是、当日中郎。秋来未，榴花渐白，何止过梅黄。"
    ]
  },
  {
    "id": "adcfe4dbb3b2e52a11fd818102616358",
    "title": "忆江南·本意",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "江南好，最忆石头城。孙楚楼边春系马，莫愁湖畔夜弹筝。",
      "佳丽胜西京。"
    ]
  },
  {
    "id": "adcfe4dbb3b2e52ad68cc3fc895b9006",
    "title": "生查子·别意",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "高楼酒一卮，肠断分离处。前夜秣陵花，今夜潇湘雨。",
      "独倚木兰桡，酒醒山无数。试问此时心，心似秋莲苦。"
    ]
  },
  {
    "id": "adcfe4dbb3b2e52a972fe1047cde6b4a",
    "title": "如梦令·惜别",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "小阁廉纤微雨。金鸭水沉一炷。临别苦丁宁，携手画栏深处。",
      "人去。人去。长日满庭飞絮。"
    ]
  },
  {
    "id": "adcfe4dbb3b2e52a972fe10402daf0d9",
    "title": "如梦令·惜别",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "帘外鸦啼风细，落月春芜满地。香尽画楼闲，知道玉人沉醉。",
      "君记。君记。正是消魂天气。"
    ]
  },
  {
    "id": "adcfe4dbb3b2e52ad6f416c1eb53a0f4",
    "title": "杨柳枝·春闺",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "愁绝萧郎音信稀。梦中归。画帘风动六铢衣。篆烟微。",
      "小园闲却秋千索。桐花落。最怜白昼燕双飞。怨春晖。"
    ]
  },
  {
    "id": "adcfe4dbb3b2e52ae4012f72ca39b0d9",
    "title": "长相思·山屏",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "山鸟啼。水鸟啼。水阔山青路欲迷。愁他双桨迟。",
      "酒醒时。梦醒时。花又无聊月又低。莫教羌管吹。"
    ]
  },
  {
    "id": "adcfe4dbb3b2e52ae4012f72942432b0",
    "title": "长相思·山屏",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "梅花天。杏花天。春在前溪梅杏边。花开两岸烟。",
      "风满船。雨满船。风雨寒灯夕不眠。愁来更可怜。"
    ]
  },
  {
    "id": "adcfe4dbb3b2e52a17d06b30a6190d2a",
    "title": "女冠子·月夜",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "绿蕉深处，又见一钩蟾影。绣帘垂。袅袅莲三寸，亭亭玉一枝。",
      "相思情似絮，相见泪如丝。私语屏山曲，立多时。"
    ]
  },
  {
    "id": "adcfe4dbb3b2e52a37f6a475ac91dce2",
    "title": "点绛唇·柬友",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "泉冷云深，仙翁静爱青山宿。晓松如沐。夕涧幽禽浴。",
      "舴艋归来，独对群峰簇。炉烟馥。满庭黄菊。帘卷秋塘绿。"
    ]
  },
  {
    "id": "adcfe4dbb3b2e52aa58f0a95ec39f6dc",
    "title": "卜算子·江亭",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "黄鹂语不休，飞入红香暖。醉倚江边百尺亭，一抹柔蓝远。",
      "沙雨舞䰐鬖，渡口霞光乱。拨刺纤鳞水面游，点点菱花晚。"
    ]
  },
  {
    "id": "adcfe4dbb3b2e52ad13a685088f0a244",
    "title": "浣溪沙·夏景",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "落日凉飔曲槛南。红蕉初展燕呢喃。碧树冰簟酒微酣。",
      "茉莉暗藏镂玉枕，葡萄轻染薄罗衫。笑偎莲脸不知惭。"
    ]
  },
  {
    "id": "adcfe4dbb3b2e52ad13a68509b8a8ad4",
    "title": "浣溪沙·夏景",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "绛蜡春醒晕粉腮。画栏斜凭溜金钗。手拈梅豆要郎猜。",
      "鸭绿双垂鸳尾带，猩红一捏凤头鞋。澹蟾偷影觑阳台。"
    ]
  },
  {
    "id": "adcfe4dbb3b2e52ad13a68502361d574",
    "title": "浣溪沙·夏景",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "脉脉闲情似水流。暮江人上木兰舟。画桥西去笛声幽。",
      "客醉夕阳芳草路，鸟啼寒食杏花楼。澹烟微雨一春愁。"
    ]
  },
  {
    "id": "adcfe4dbb3b2e52ad13a685093d78a13",
    "title": "浣溪沙·夏景",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "侧侧东风涨绿池。燕娇莺嫩夕阳迟。踏青天气斗茶时。",
      "绮席兴酣银凿落，琐窗肠断玉参差。画船归去雨丝丝。"
    ]
  },
  {
    "id": "adcfe4dbb3b2e52ad13a68509f67b922",
    "title": "浣溪沙·夏景",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "孤馆寒更怅独眠。那人疑在绣衾边。欢情别恨两缠绵。",
      "记得夜深娇未睡，背灯无语立床前。鬓松腰嫩最堪怜。"
    ]
  },
  {
    "id": "adcfe4dbb3b2e52ad13a68502205030b",
    "title": "浣溪沙·夏景",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "细雨屏山掩绿苔。侍儿私语傍妆台。瞢腾春醉眼慵开。",
      "鸳枕暖偎红粉颊，麝煤香浸绣弓鞋。翠帏风动梦初来。"
    ]
  },
  {
    "id": "adcfe4dbb3b2e52ad13a6850d4dc4e84",
    "title": "浣溪沙·夏景",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "斗草归来雨湿衣，画帘春静蝶双飞。黛螺高绾绣裙低。",
      "好梦每嫌娇鸟唤，幽情只许侍儿知。小窗灯烬忆人时。"
    ]
  },
  {
    "id": "adcfe4dbb3b2e52ad13a6850bfedeef1",
    "title": "浣溪沙·夏景",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "羁思春情两不堪。嫩寒微雨透征衫。翠堤迢递路曾谙。",
      "村寺日斜山泼黛，野塘风静水挼蓝。断肠芳草遍江南。"
    ]
  },
  {
    "id": "adcfe4dbb3b2e52ad13a68503702b478",
    "title": "浣溪沙·夏景",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "竹坞烟深禽影偏。溪桥花落浪痕圆。澹云芳草夹衣天。",
      "旧院碧桃人似梦，小窗红烛夜如年。坐残银漏阿谁怜。"
    ]
  },
  {
    "id": "adcfe4dbb3b2e52ad13a68503599e4c6",
    "title": "浣溪沙·夏景",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "簏簌晴窗花影垂。新茶泼雨泻缥瓷。偶拈银管蘸琉璃。",
      "青簇晚山轻似髻，绿浮春水细于丝。江南小景胜徐熙。"
    ]
  },
  {
    "id": "adcfe4dbb3b2e52ad13a6850d37f3537",
    "title": "浣溪沙·夏景",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "百宝栏前暑气清。砑罗衫薄茜裙轻。枕痕一线梦初醒。",
      "闲看绿窗消蕙炷，自描红玉作棋枰。重围谁为解刘生。"
    ]
  },
  {
    "id": "adcfe4dbb3b2e52ad13a6850a4ea9999",
    "title": "浣溪沙·夏景",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "细楷吴绫点漆螺。微吟钗溜绿云窝。年来诗句断肠多。",
      "对镜漫裁金缕曲，背人偷和竹枝歌。春心一寸奈愁何。"
    ]
  },
  {
    "id": "adcfe4dbb3b2e52ad13a6850bbf1ccf8",
    "title": "浣溪沙·夏景",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "静院幽思半不禁。冰泉满匣泻瑶琴。阿谁知得此时心。",
      "碧沼雨馀啼鸟寂，绣帘风细落花深。小窗弹罢独沉吟。"
    ]
  },
  {
    "id": "adcfe4dbb3b2e52aa4a97d5b4c5af80d",
    "title": "丑奴儿令燕子矶",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "年年肠断青溪路，燕子矶头。暂系扁舟。飞尽寒云水自流。",
      "六朝旧恨斜阳里，无数沙鸥。莫上高楼。叶叶丹枫赚客愁。"
    ]
  },
  {
    "id": "adcfe4dbb3b2e52a361952e9afa057d5",
    "title": "菩萨蛮·别恨",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "芳塘弱柳波纹碧。画楼香雨花光湿。梦断晓钟残。床堆绣被闲。",
      "漫将沉水爇。心似丁香结。啮指暗寻思。相逢定几时。"
    ]
  },
  {
    "id": "adcfe4dbb3b2e52a361952e9e1d5db9a",
    "title": "菩萨蛮·别恨",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "画帘簌簌梧桐雨，晚妆初罢娇无语。灯下强偎人，罗衫涴酒痕。肌香温绣被。",
      "蹙损眉山翠。未惯是双眠。须郎着意牵。"
    ]
  },
  {
    "id": "adcfe4dbb3b2e52a361952e9ba933107",
    "title": "菩萨蛮·别恨",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "草堂人去烟光夕。藕花残雨银塘碧。蝶梦此时幽。蝉吟一院秋。",
      "庭梧飘玉砌。曲磴茶烟细。独坐数归禽。疏钟逗远林。"
    ]
  },
  {
    "id": "adcfe4dbb3b2e52a361952e9c496de91",
    "title": "菩萨蛮·别恨",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "断桥雪霁溪声冷。溪边数点寒鸦影。山店暝钟来。垂垂花正开。",
      "羁愁凝望处。玉笛吹香雨。瘦萼不禁春。折来愁杀人。"
    ]
  },
  {
    "id": "adcfe4dbb3b2e52a361952e99d49ab4c",
    "title": "菩萨蛮·别恨",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "去年元夕和君别。今年又见梅如雪。寒雁一声声。君从何处听。",
      "愁来浑似醉。彼此同憔悴。烟艇暮江寒。谁怜行路难。"
    ]
  },
  {
    "id": "adcfe4dbb3b2e52a361952e903ff3cad",
    "title": "菩萨蛮·别恨",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "凤钗欲溜欹香枕。枣花飞堕鸳鸯锦。漫爇玉炉香。那愁今夜长。",
      "癫狂真个醉。不放檀郎睡。些事最消魂。啼痕和齿痕。"
    ]
  },
  {
    "id": "adcfe4dbb3b2e52a361952e9a48ec1df",
    "title": "菩萨蛮·别恨",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "南屏已作三年别。倦游相对花如雪。行到画桥边。斜阳正可怜。",
      "绿蓑香雨小。横笛孤山晓。同泛鄂君舟。湖烟淡不收。"
    ]
  },
  {
    "id": "adcfe4dbb3b2e52afb4b5dd8918c64fa",
    "title": "减字木兰花·羁游",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "去年寒食。滕王阁上吹横笛。今岁清明。邓尉峰头听早莺。",
      "几回欲去。却被春山留我住。羁思茫茫。且对繁华醉一场。"
    ]
  },
  {
    "id": "adcfe4dbb3b2e52aa881497440f7f1d4",
    "title": "谒金门·山寺",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "山欲暝。山半一声孤磬。两两野猿攀绝磴。寒潭落日净。",
      "帘内老僧入定。帘外松花满径。古殿石灯金粟影。心珠常自莹。"
    ]
  },
  {
    "id": "adcfe4dbb3b2e52a9d1c02b5dc1f263a",
    "title": "阮郎归·风情",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "绿蕉残梦雨丝丝。黄莺飞去迟。玉郎偷影入罗帏。巫山路不迷。",
      "湘簟滑，翠钿欹。灯花双穗垂。凭肩密约两心知。香唇暗啮时。"
    ]
  },
  {
    "id": "adcfe4dbb3b2e52ad4f4119119798643",
    "title": "山花子·春情",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "脉脉柔情怯晓风。茜裙双带绾芙蓉。僻径遇人羞背立，柳阴中。",
      "几度暗颦眉黛绿，一回微笑粉痕红。愿作翠堤芳草软，衬鞋弓。"
    ]
  },
  {
    "id": "adcfe4dbb3b2e52a6153fe24529877fc",
    "title": "清平乐·早行",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "荒亭古驿。雨送疏钟湿。饥鼠衔花灯下立。驴背一声觱篥。",
      "缁麈白帢堪悲。澹云芳草萋迷。谁把玉箫轻按，离人正是愁时。"
    ]
  },
  {
    "id": "adcfe4dbb3b2e52a6153fe2490067dbb",
    "title": "清平乐·早行",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "酒醒何处。月落溪光曙。窗外子规啼不住。真个不如归去。",
      "莫言身后虚名。难忘菰饭莼羹。契阔山中茅舍，恐他鹤怨猿惊。"
    ]
  },
  {
    "id": "adcfe4dbb3b2e52a7907c28ae4b8584e",
    "title": "眼儿媚·重过维扬",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "乱蝉衰柳泣邗沟。舴艋是重游。青山不改，红蕖将吐，白了人头。",
      "数声画角残阳里，羁客易悲秋。多应惹起，十年旧梦，一片闲愁。"
    ]
  },
  {
    "id": "adcfe4dbb3b2e52a45a88768f9ab8ff0",
    "title": "画堂春·咏美人足，和友人韵",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "凤头低落画裙边。绣帮三寸花鲜。凌波何幸遇婵娟。瓣瓣生莲。",
      "怪杀夜来狂甚，温香一捻堪怜。玉趺褪尽软行缠。被底灯前。"
    ]
  },
  {
    "id": "adcfe4dbb3b2e52a45a887687f29ab41",
    "title": "画堂春·咏美人足，和友人韵",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "销魂全在眼波秋。盈盈怕见春愁。暮江人去正凝眸。粉泪难收。",
      "密意灯前频送，幽情扇底微钩。绣帏斜睨半含羞。别样风流。"
    ]
  },
  {
    "id": "adcfe4dbb3b2e52a9d1f412b3db0b8a7",
    "title": "桃源忆故人别愁",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "玉骢肯住人难住。漠漠征尘何处。只有芳魂似絮。飞向阳关路。",
      "绿蕉影里双鬟语。梦断风流无据。屈指凤城人去。几度纱窗雨。"
    ]
  },
  {
    "id": "adcfe4dbb3b2e52a46c564cb69f24058",
    "title": "三字令·重过燕山",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "燕市客，怅重游。又深秋。凉月小，暮山愁。玉蟾蜍，金腰袅，醉红楼。",
      "人如玉，倚香篝。拨箜篌。红蜡下，锦缠头。眼波横，眉黛浅，最风流。"
    ]
  },
  {
    "id": "adcfe4dbb3b2e52a5d665e2f294ec268",
    "title": "江城子·咏柳",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "谁将羌管奏离筵。画桥边。酒旗前。细剪春风，莺语自年年。最是青青愁不了，常泣露，更啼烟。",
      "隋堤残月影翩跹。吐香绵。暮春天。飞入玉楼，常伴玉人眠。不信柔腰刚一捻，能禁得，许多怜。"
    ]
  },
  {
    "id": "adcfe4dbb3b2e52af2cf9595b6eefd99",
    "title": "青玉案·滕王阁",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "萍踪又踏章门路。正高阁、斜阳暮。寂寞一尊空吊古。秋水长天，落霞孤鹜，端的才人句。",
      "云帆极目纷来去。槛外江流自吞吐。试问昔人高会处。渔歌四起，藕花萧瑟，依旧西山雨。"
    ]
  },
  {
    "id": "adcfe4dbb3b2e52af2cf959535b45fa3",
    "title": "青玉案·滕王阁",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "东风吹绽丁香树。又陌上、飘残絮。肠断画桥门掩处。莺啼蝶舞。小楼曲榭，记是秋娘住。",
      "而今楚峡行云去。目断鸿笺春又暮。寂寞西陵松柏路。桃花旧院，春风如笑，悔把佳期误。"
    ]
  },
  {
    "id": "adcfe4dbb3b2e52abd7df2dea789316c",
    "title": "传言玉女·秋怀",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "永夜沉吟，梦近人儿偏远。小窗斜日，山似愁鬟乱。欲将心事，诉与暝枫寒雁。风波平地，无端分散。",
      "还忆春时，背立花前如怨。兰膏香渍，试解罗囊看。迢递仙槎，隔着茫茫银汉。可怜拖逗，青春强半。"
    ]
  },
  {
    "id": "adcfe4dbb3b2e52af71c7e82142dfc73",
    "title": "风入松·寄张蓼匪先生",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "深秋绿野桂将残。烟染檀栾。画帘欹枕无馀事，红牙度、香袅屏山。回想年时塞上，雪花驼帐初寒。",
      "从来勇退急流难。赢得身闲。初衣婵媛真堪羡，又何须、跨鲤乘鸾。容我鹿门负耒，同君鹤浦投竿。"
    ]
  },
  {
    "id": "adcfe4dbb3b2e52adb6ca4a1ea9a20a6",
    "title": "御街行·题太湖傍精蓝",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "小亭无数秋云压。雨筱凉侵榻。帘前千顷即澄湖，点点青螺插。有个高僧，赤髭白足，说尽生公法。十年惯把溪山踏。",
      "野鹤孤飞匝。此中撇下万千般，消受茶枪菜甲。松阴夜静，长歌岸帻。皎月纤痕捻。"
    ]
  },
  {
    "id": "adcfe4dbb3b2e52ac380b52c38b84c83",
    "title": "婆罗门引秋夜饮张荆门斋",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "重阳近也，枫残菊嫩不胜秋。远峰相对如愁。且喜闲斋无事，脱帽暂淹留。看张郎新句，潇洒风流。",
      "吟仙醉侯。问此乐、人在否。花下双螯在手，一笑奚求。红灯影里，听清谈、靡靡胜王刘。更何用、赵瑟齐讴。"
    ]
  },
  {
    "id": "adcfe4dbb3b2e52a276c57b816c65626",
    "title": "红林檎近送张忍斋先生之广陵，和周美成韵",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "云影轻蘋袅，雨丝残桂香。鸥烟浮远屿，渔火乱横塘。江上青山如画，最喜尽入蓬窗。邗沟衰柳啼妆。",
      "何处弄丝簧。万里滇南客，筑室老莼乡。淋漓翰墨，凤流不数齐梁。想芜城夕照，紫萸翠袖，登高倾尽菊花觞。"
    ]
  },
  {
    "id": "adcfe4dbb3b2e52a2315168784cc1e15",
    "title": "祝英台近·会稽道中，用辛稼轩韵",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "霁烟轻，凉月澹，肠断西陵浦。松露廉纤，洒遍蓬窗雨。可怜旧日青山，无人吟眺，算谁肯、移家暂住。",
      "凭阑觑。几株垂柳阴边，属玉遥堪数。万壑千岩，犹记虎头语。任他客帽频欹，村醪半醉，聊目送、乱云归去。"
    ]
  },
  {
    "id": "adcfe4dbb3b2e52ab1c94f82193721a1",
    "title": "柳初新·寿张带三先生内君",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "桂香蟾影雕栏折。喜已近、中秋节。凤箫轻按，鹿车双挽，偕隐风流高绝。绿野林泉迥别。羡樊刘、并传仙诀。",
      "掌内珠光如月。遍庭阶、芝芬兰茁。花间孟案，帘前莱彩，盛事一时夸说。遥望玉楼琼阙。待携将、玄霜绛雪。"
    ]
  },
  {
    "id": "adcfe4dbb3b2e52ad137b16264a0165b",
    "title": "蓦山溪·西湖",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "湖光如镜，双桨凌波去。莺语正钩辀，遍长堤、落红飞絮。归来半醉，肠断玉楼人，莲叶带，藕丝衫，斜倚阑干暮。",
      "柔蓝几叠，湿影联残雾。暝树带钟声，浑忘却、画桥归路。花时月夕，赢得此身闲，鹦鹉盏，凤凰槽，莫把韶光误。"
    ]
  },
  {
    "id": "adcfe4dbb3b2e52ad49be95bf73c2ebf",
    "title": "八声甘州·怀吴六益",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "看白榆历历近秋河，玉露洒空庭。问羁人独夜，故园归梦，几度魂惊。屈指旧时文社，良友半凋零。遥想孤吟处，瘴黑岚青。",
      "当日江楼送别，记琼筵酒罢，慷慨扬舲。知天涯近来，诗句比南金。囗囗囗、囗囗囗囗，囗囗囗、翠羽价非轻。衡门下、迟君偃仰，菰饭莼羹。"
    ]
  },
  {
    "id": "adcfe4dbb3b2e52a9b8a246e13f7de92",
    "title": "满江红·寿张研铭五十",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "五柳高斋，恰对着、一泓秋水。绕溪畔、檀栾婉娈，轻鸥飞起。菜甲风前薿薿绿，豆花雨后垂垂紫。问何人、负耒学庞公，贤如此。",
      "白藤杖，青棕履。红螺盏，乌皮儿。看豪吟痛饮，诚哉名士。蒋径久忘宾与主，蘧年莫问非和是。但相逢、箕踞对斜晖，浮春蚁。"
    ]
  },
  {
    "id": "adcfe4dbb3b2e52a9b8a246e3a777ebc",
    "title": "满江红·寿张研铭五十",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "绣甸春浓，酒帘外、青山无数。还记得、桃花满院，刘郎前度。红烛画桡临别酒，碧箫残雨相思路。看韶光、零落断桥边，斜阳暮。",
      "无限景，烟中树。无限意，风前絮。对澄湖如镜，玉人何处。艳影尚疑花欲笑，丽情只有莺能诉。叹西泠、松柏自年年，风流误。"
    ]
  },
  {
    "id": "adcfe4dbb3b2e52a9b8a246ee85c665d",
    "title": "满江红·寿张研铭五十",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "寄语陈郎，还记得、吴趋行乐。明月夜、鹍弦凤管，共倾凿落。迟日玉枰花下艇，翠微蜡屐烟中阁。想那年、光景总消魂，浑如昨。",
      "且学织，桃椎屩。且学卖，韩康药。又何妨远蹈，芜城跨鹤。况是竹西歌吹地，一时琴酒堪栖托。问董生、踪迹近如何，仍漂泊。"
    ]
  },
  {
    "id": "adcfe4dbb3b2e52a9b8a246ea0414198",
    "title": "满江红·寿张研铭五十",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "三泖凄凉，忽变作、珠池璀璨。岂果有、孟尝廉吏，夜光复焕。何处忽收鲛客泪，谁人敢把骊龙探。看荧荧、火齐掌中圆。非常玩。",
      "赤水曲，昆仑岸。象罔索，离朱瞰。怪江干夜夜，蟾辉同烂。金错剖来胎似玉，晶盘擎出光微绀。似匹夫、怀宝罪何辞，还堪叹。"
    ]
  },
  {
    "id": "adcfe4dbb3b2e52ac0f7c047795ecba1",
    "title": "凤凰台上忆吹箫·闰七夕",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "鹤驭重逢，鹊桥仍架，银河依旧迢迢。喜双星尊酒，又得相邀，翻觉幽期容易，笑人间、别恨空劳。针楼畔，荷香欲断，桂露初飘。魂销。",
      "欢娱再整，念此夜姮娥，碧海青霄。羡风流佳话，较胜初遭。每岁相逢两度，又何须、暮暮朝朝。低声祝，年年但愿，常闰今宵。"
    ]
  },
  {
    "id": "adcfe4dbb3b2e52af6bb955fc5e90ba2",
    "title": "水调歌头·怀西江李维饶",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "自别同心友，倏忽五春秋。不知别后消息，千里思悠悠。地占南州之胜，人在东京以上，谈笑尽风流。回想龙沙景，烂漫梦中游。",
      "云如醉，烟如怨，月如愁。荒城觱篥，不堪还倚最高楼。闻道燕山归去，复向潇湘作客，奇句锦囊收。恨乏晨风翼，与汝访丹邱。"
    ]
  },
  {
    "id": "adcfe4dbb3b2e52af6bb955f0daef2fb",
    "title": "水调歌头·怀西江李维饶",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "螺盏浮琼液，鸠杖映华颠。秋来恰遇佳景，岩桂凝晴烟。本是竹溪六逸，堪入香山九老，丰韵自翛然。不作黄梁梦，惟检白云篇。",
      "柴门静，松径僻，日高眠。丹青妙理，真将笔墨当谈禅。吾欲借君彩笔，便拟写君入画，俨似画中仙。蟾影和秋色，潇洒自年年。"
    ]
  },
  {
    "id": "adcfe4dbb3b2e52aa5155fa79063a3e8",
    "title": "醉蓬莱·贺宋荔裳观察得子",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "羡兰台词客，久擅雕龙，年华未老。肮脏风尘，喜宦情偏好。醉墨霏烟，吟船弄月，梦断吴山晓。桃叶江边，莫愁湖畔，春风来早。",
      "欣睹琼阶，桂枝初长，佳气充闾，金线绣褓。玉骨非凡，似神驹騕袅。此际香闺，红妆群拥，看轩渠含笑。子夜笙歌，沉沉凤蜡，玉山醉倒。"
    ]
  },
  {
    "id": "adcfe4dbb3b2e52ae39768f03b1862c0",
    "title": "满庭芳·春游",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "岩腹欹红，湖唇罨绿，春光此处偏饶。丹襟双燕，飞过赤栏桥。人似东风无力，梨花梦、魂断难招。高楼上，玉笙吹罢，烟月总无聊。",
      "迢迢。云水阔，越王城下，独倚兰桡。叹十年行役，素发飘萧。记取三生石畔，寻旧约、几度魂消。山深处，烹苓斸术，容我伴渔樵。"
    ]
  },
  {
    "id": "adcfe4dbb3b2e52ae39768f0e369a018",
    "title": "满庭芳·春游",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "岸暝侵云，江深妒雪，萧萧声遍秋风。伤心客路，摇落正相同。十月江南暮景，空凝望、烟雨冥蒙。谁为伴，鸥汀紫蓼，渔舍更丹枫。",
      "孤蓬。还夜泊，一声残笛，数点离鸿。更怜他寂寞，露蕊霜丛。偶尔斜阳影里，还误认、柳絮漫空。青山外，平波渺渺，几欲泣途穷。"
    ]
  },
  {
    "id": "adcfe4dbb3b2e52a5c9b7ecd3c1af0a7",
    "title": "木兰花慢·对酒",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "算浮生碌碌，止少得，一囊钱。且频唤索郎，亟邀欢伯，笑傲花前。富贵此生休问，尽徜徉、山水度残年。孰惯红尘短卫，饱图白社高眠。",
      "数弓隙地结茅椽。疏竹嬲溪烟。有峰际闲云，松间野鹤，相对翛然。数声渔笛何处，看斜阳、暧暧下平川。试问郁单天子，何如酒肆神仙。"
    ]
  },
  {
    "id": "adcfe4dbb3b2e52a0b659b5c4c6296f7",
    "title": "玉蝴蝶·病鹤",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "本是青田仙客，暂辞碧落，谪向尘寰。极望蓬瀛万里，天路漫漫。林飔急、缟衣凋素，岩日澹、砂顶摧丹。夜方寒。声微力弱，难彻云端。",
      "媻跚。不翔吴市，未归华表，孰驾缑山。独立寒溪，自憎形影遽衰残。篱落边、漫随鸡鹜，女床侧、空羡鹓鸾。近雕栏。有人相对，同病堪叹。"
    ]
  },
  {
    "id": "adcfe4dbb3b2e52a0b659b5cb36f365e",
    "title": "玉蝴蝶·病鹤",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "试入翠屏深处，花潭竹坞，恰恰啼莺。此日流觞曲水，更忆兰亭。曲尘波、娇云冉冉，蘅皋路、香雨冥冥。画楼凭。柔蓝一抹，日澹烟轻。",
      "分明。柳桥西转，香车宝扇，曾见娉婷。翠袖朱阑，隔花微笑眼波横。合欢鞋、绣帮三寸，同心结、彩缕千层。暮蟾生。画艭归去，几点纱灯。"
    ]
  },
  {
    "id": "adcfe4dbb3b2e52a6e95f147aea762cc",
    "title": "南浦·赠双溪凌秋渚，兼寄家湛思帷孺",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "苕溪不遇，却相逢、在白苎城边。一见飞扬跋扈，挥洒乱云烟。暂学韩康卖药，知通人、游戏本相兼。看白狼选胜，赤乌吊古，落叶句尤妍。",
      "不浅莼鲈逸兴，趁秋光、独泛淀湖船。与尔樽前慷慨，心事两相怜。寄语吾家双伯氏，溪山何处数流年。此时只合，高歌痛饮落花前。"
    ]
  },
  {
    "id": "adcfe4dbb3b2e52af6e6159641b1142a",
    "title": "念奴娇·述感，和彭羡门韵",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "英雄已矣，把吴钩抛却、唾壶敲碎。痛哭穷途同阮籍，难乞步兵佳尉。白日黄鸡，催人老去，几度中山醉。龟毛兔角，叹浮名何年遂。",
      "梦魂不到春明，读书卖卜，潇洒君平肆。落日江亭闲岸帻，赢得持螯斫鲙。故国青山，美人黄土，往事徵于鬼。桃笙豹枕，算人生惟有睡。"
    ]
  },
  {
    "id": "adcfe4dbb3b2e52af6e61596e00e64e0",
    "title": "念奴娇·述感，和彭羡门韵",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "几许奇才，与龙泉并瘗、夜光同碎。谁是黄梁初梦醒，甘作挂冠仙尉。挟瑟灯前，遗簪席上，且学淳于醉。荷衣桂桨，素怀欣此时遂。",
      "不妨轰饮悲歌，吹箫击筑，烂漫屠沽肆。淀水笭箵秋雨后，消受素莼丹鲙。词社凄凉，酒徒零落，一半嗷嗷鬼。黑甜软饱，问醉乡何如睡。"
    ]
  },
  {
    "id": "adcfe4dbb3b2e52af6e61596fa1e11cc",
    "title": "念奴娇·述感，和彭羡门韵",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "韶光难再，任绯桃开罢、黄鹂啼碎。人世繁华谁占得，漫说吹箫都尉。羯鼓三挝，螺卮百罚，依旧腾腾醉。投竿抱瓮，妒君此愿先遂。",
      "还想八斗才华，金锵玉戛，如听歌钟肆。记得画堂红蜡暖，共瞰鱼羹鸠鲙。鳄浦书遥，羊城梦断，但见盈车鬼。屋梁明月，照人此际难睡。"
    ]
  },
  {
    "id": "adcfe4dbb3b2e52af6e615960c05735e",
    "title": "念奴娇·述感，和彭羡门韵",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "咄咄奚为，把毛锥拗折、陶泓摔碎。不艳石渠年少客，翻羡羽林诸尉。一叶何来，江边渔父，苦劝三闾醉。拂衣归去，农桑生计偏遂。",
      "看他傀儡排场，科头跣足，容我狂而肆。白苎丹枫时忆女，尝取郎官鲜鲙。杯底罗浮，胸中云梦，奇句堪惊鬼。浮生老矣，且图快饮浓睡。"
    ]
  },
  {
    "id": "adcfe4dbb3b2e52af6e615960b9747cc",
    "title": "念奴娇·述感，和彭羡门韵",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "吾虽未见，想其人孤峭、其诗幽绝。踏遍江南江北路，雷洛壮心如铁。高卧芜城，桃花春雨，啼破黄鹂舌。请君试看，道傍多少危辙。",
      "回望三十二峰，峰峰奇削，已作多年别。石上浮邱丹灶在，不禁烟霞肠热。驱犊晴畦，捞虾暝渚，莫叹生涯拙。他时相访，共餐芝草岩雪。"
    ]
  },
  {
    "id": "adcfe4dbb3b2e52a11d08a8207791817",
    "title": "瑞鹤仙·寿鹤沙许太史",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "羡归来昼锦。许安石东山，暂时高枕。深秋露华冷。正丹枫半醉，黄花弄影。楼空人静。倚胡床、蟾光万顷。",
      "试遥看、数点青螺，一片蓬瀛佳景。还省。銮坡视草，芸署裁诗，玉堂仙境。雕戈画戟，把江山来重整。荷君恩，且著莱衣戏舞，绿鬓韶华正永。尽教他、徐按笙歌，流霞细饮。"
    ]
  },
  {
    "id": "adcfe4dbb3b2e52a11d8b2a4f6ed0299",
    "title": "宴清都·咏苔",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "个个如钱，丝丝似发，雨馀益增幽景。小园春去，双扉昼掩，落红初凝。槛外银塘如镜。有无数、翠钿相映。遍闲阶、那更松根月澹，草际露冷。",
      "春永。雨绣金铺，霜黏玉础，画帘人静。长信宫闲，华清院废，数点萤影。最喜萧然三径。装点个紫稠绿净。止许那、白鹤幽踪，飞来相称。"
    ]
  },
  {
    "id": "adcfe4dbb3b2e52a9134f0d7d5db425e",
    "title": "春从天山来赠陆君旸",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "白发花卿。向梨花皓月，绿醑同倾。宫商自谱，乐府新声。骊珠一串分明。看轻拢慢撚，掩抑无限深情。正魂消，渐曲终人散，斗转参横。",
      "当年禁廷宠召，喜子夜瀛台，天语峥嵘。汉代延年，唐时幡绰，风流今古齐古。旋南驰叱拨，春江路、蟾白螺青。掩柴荆。蒲团茗碗，蝶梦初醒。"
    ]
  },
  {
    "id": "adcfe4dbb3b2e52ae559af999beefae7",
    "title": "二郎神咏黄石榴花",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "绯衣阿醋。忽改做、道家装束。看满额鹅黄，天然雅淡，绝胜猩红鸭绿。堪与姚家称娣姒，真一样、娇姿绝俗。有林外黄鹂，飞来一色，繁枝如簇。",
      "空谷。尽堪长日，伴人幽独。似憔悴恹恹，霍娘病起，瘦比篱边丛菊。插向云鬟，金钗掩映，不是丹葩秾郁。想飞霜，一夜秋苞，拆尽珀珠盈掬。"
    ]
  },
  {
    "id": "adcfe4dbb3b2e52aeae3cbe1c877cbbb",
    "title": "望湘人·咏尘",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "看漠漠纷纷，絪缊缭绕，白昼非烟非雾。紫塞酸风，黄沙苦月，散漫陇云关树。十丈马头，缁衣化尽，东华旧路。记江南、春景佳时，细逐落花飞絮。",
      "谁把红牙暗度。见画梁簇簇，飘来无数。何处印香痕，爱杀玉弓微步。日长静对，虚窗弄影，傍着炉香几缕。算人世、弱草轻栖，只合清歌缓舞。"
    ]
  },
  {
    "id": "adcfe4dbb3b2e52a6c2f48e30470b6d9",
    "title": "夜飞鹊寄怀张处中",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "故人游未返，目断南云。双鱼消息空闻。越山迢递几千里，岭梅落尽馀香。丈夫天涯寄迹，喜主人同调，杯酒情亲。葛巾棕屩，看飘然、七尺闲身。",
      "试上凤凰山望，海气拍长空，蜃雾氤氲。更有丹梯石室，桄榔万树，翠羽成群。眼前奇景，是天教、付与诗人。待少文游遍，故园归隐，同采秋莼。"
    ]
  },
  {
    "id": "adcfe4dbb3b2e52ab836aafcc07eb6ee",
    "title": "摸鱼儿·寄卢文子",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "见小园、黄花开遍，觱篥斜阳依旧。唾壶击碎正无聊，况值悲秋时候。檐雨骤。兼数声落叶、映壁灯光瘦。浮生大谬。算龟背刮毛，马头生角，何时成就。",
      "黄梁梦，早被卢生看透。宁待疏钟残漏。建牙吹角寻常事，只爱白云翠岫。君知否。叹多少、英雄末路空回首。花前邂逅。同作醉乡游，长吟短咏，莫使双眉皱。"
    ]
  },
  {
    "id": "adcfe4dbb3b2e52acaa82ea0619bbf8c",
    "title": "如梦令·放怀",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "久拟结茅岩穴。便可长抛一切。底事为饥驱，消受江花岭月。",
      "愁绝。愁绝。那得称心时节。"
    ]
  },
  {
    "id": "adcfe4dbb3b2e52a455c89f2145a70ea",
    "title": "沁园春·潮阳太守宋让水远惠词稿兼饷方物赋此寄赠",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "所谓伊人，羊城之左，鳄蒲之傍。看五马春行，层峰矗矗，双幡夕指，涨海茫茫。鹦鹉群飞，荔枝初熟，绝胜江南樱笋乡。更堪羡，有岩花绕几，桂酒盈觞。",
      "兴来摇笔琳琅。则词赋兰台独擅场。记应阮同时，骚坛狎主，机云并驾，皇路高骧。白发词臣，青山傲吏，政治文章两不妨。相期切，惟月卿天老，清禁徊翔。"
    ]
  },
  {
    "id": "adcfe4dbb3b2e52a455c89f2317afb1a",
    "title": "沁园春·潮阳太守宋让水远惠词稿兼饷方物赋此寄赠",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "何处逢君，西子湖边，招提画楼。叹羁客重来，不堪凝眺，才人久别，依旧风流。凤腊花轻，螺卮酒腻，痛饮豪吟夜未休。挥毫罢，看烟霞乱洒，珠玉难收。",
      "而今便往南州。听鹎鵊啼残章水秋。况玉骢芳草，王孙未返，珠帘细雨，帝子空愁。客里相逢，客中送别，此际输君汗漫游。须珍重、记相思两地，楚尾吾头。"
    ]
  },
  {
    "id": "adcfe4dbb3b2e52a23fd04b190c0c842",
    "title": "南乡子·咏相思鸟",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "交颈落花前。结得雕笼伉俪缘。心似彩鸾形翡翠，缠绵。说到相思便可怜。",
      "何忍暂相捐。别鹤孤鸾各一天。人世钟情谁似此，鹣鹣。韩贾风流萧史仙。"
    ]
  },
  {
    "id": "adcfe4dbb3b2e52a1237f7145b63d9e8",
    "title": "贺新郎·怀陈其年",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "试数词坛彦。惟陈生、奇葩逸藻，波腾云卷。手展麦光倾八斗，竞道扬班再见。听清论、靡靡忘倦。海内真才能有几，叹从来、风雅时人贱。休浪诩，雕虫擅。",
      "石城花月同留恋。正良宵、银筝翠袖，鸾笺题遍。别后酒徒零落尽，尔我飘飖蓬转。止馀得、愁丝恨片。不信董公称健者，已十年、瘦损风尘面。空搔首，泪如霰。"
    ]
  },
  {
    "id": "adcfe4dbb3b2e52a1237f7143af2a2b0",
    "title": "贺新郎·怀陈其年",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "贫也原非病。怅萧然、桑枢蓬溜，褐衣尘甑。底事屋梁恒仰面，赢得穷愁愈甚。请从此、停披辍咏。谢绝墨卿毛颖辈，任江花、零落边笥罄。北窗下，惟高枕。",
      "莫夸繁露才名盛。到如今、下帷何用，窥园不禁。蛮触功名安足贵，早己邯郸睡醒。况穷达、从来有命。暇日支筇携斗酒，正花时、不负登临兴。谁似我，麋鹿性。"
    ]
  },
  {
    "id": "adcfe4dbb3b2e52a1237f714458c7cb2",
    "title": "贺新郎·怀陈其年",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "孰为归生老。看翛然乌巾鹤氅，风姿犹好。偏喜镜台容易觅，扇底嫣然一笑。况才比、温郎还妙。架上彩毫应秃尽，须另寻、银管青螺扫。知长夜，被花恼。",
      "莫嗤秋燕同潦倒。问平生、容成秘术，些些可晓。种玉仙缘天付与，消受翠鬟娇小。真妒杀、鹊桥天表。但得茂陵人似玉，任白头、大妇贻诗诮。诧掌上，明珠耀。"
    ]
  },
  {
    "id": "adcfe4dbb3b2e52af3f8b2d52dc43f83",
    "title": "虞美人·长夏旅怀",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "九衢车马纷如蚁。暍死红尘里。夕阳城阙乱啼乌。遥望蓟丘烟树总模糊。",
      "客窗梦又归家去。竹冷泉深处。此时谁凭曲阑干。料想池荷开罢没人看。"
    ]
  },
  {
    "id": "adcfe4dbb3b2e52a037e05a297d4c9b8",
    "title": "双调望江南和尚木潮州寄怀原韵二首",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "江南忆，犹忆旧繁华。绛蜡三更偎芍药，红螺百盏听琵琶。肠断赋梅花。",
      "人何处，远宦隔天涯。鹦鹉薄岚愁度岭，荔枝残月醉思家。山城衙鼓挝。"
    ]
  },
  {
    "id": "adcfe4dbb3b2e52a04d95473b292ed3e",
    "title": "踏莎行·咏蟋蟀",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "切切凄凄，叨叨絮絮。西风驿路伤心处。明知枕畔不堪听，何劳故傍疏灯语。",
      "古迹丹枫，寒城白苎。便须谱入悲秋句。玉人起坐泪阑干，声声断续纱窗曙。"
    ]
  },
  {
    "id": "adcfe4dbb3b2e52a6454dadcd1f224f1",
    "title": "瑶台第一层九日集莼渔爽阁",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "百尺楼头任骋望，参差远树稠。断云螺髻，斜阳鸦背，更豁双眸。芳筵黄菊，满酌频斟，宾主风流。珠帘卷，把银筝徐炙，玉斝频浮。",
      "优游。秋高爽阁，人生行乐复何求。餐英骚思，题糕逸兴，彩笔赓酬。画檐凉月涌，爱清光、欲去还留。荡归舟，渐縠纹溪暝，亚字城秋。"
    ]
  },
  {
    "id": "adcfe4dbb3b2e52a6b45796bff98af1a",
    "title": "百字令赠周冈生日",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "当年公瑾，早三五文社，誉蜚龙腹。滚滚毫端夸丽藻，不数江潘海陆。探得灵珠，夺来花簟，久侧时贤目。沉冥埋照，一杯常满醽醁。",
      "回想玉勒京华，侯鲭分饷，华馆燃红烛。赋罢凌云词客老，空赏谈天炙毂。笔傲千秋，丹成九转，长啸须眉绿。官衙昼静，春风吹动苜蓿。"
    ]
  },
  {
    "id": "adcfe4dbb3b2e52a96d39071dae8ce2f",
    "title": "花犯·和莼渔咏小圃醉芙蓉作",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "绕秋池、名姝偃仰，晨妆镜中彻。蛾眉匀净，渐暖日微酣，分外娇绝。雪儿小字，凭改唤、红儿丰韵别。记偷觑、粉腮羞晕，画帘风乍揭。",
      "昨夜梨花梦醒，海棠魂映，一片晚霞秋月。吟赏处，疑仙手、芳痕重捏。知还想、锦城艳丽，且试看、繁葩当槛列。预愁那、玉容憔悴，金樽寒夜歇。"
    ]
  },
  {
    "id": "adcfe4dbb3b2e52a875bb61fcabbe819",
    "title": "水龙吟·秋日饮顾水部醉白池上",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "辟疆园里秋光，蓼花小艇斜阳晚。逶迤竹径，画栏转角，碧池清浅。帘控虾须，茶烹蟹眼，鹊炉香暖。喜高人艳质，良时邂逅，俱绝妙，湖仙伴。",
      "更听阳春白雪，遏行云、鹍弦凤管。兰灯未灺，宝钗欲坠，柔情缱绻。银漏无声，玉蟾弄影，琼筵初散。算人生，惟有高歌痛饮，葡萄百盏。"
    ]
  },
  {
    "id": "adcfe4dbb3b2e52aa3b1b94961598bb7",
    "title": "绮罗香·饮周广庵寓斋",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "燕掠莲香，蝉吟槐碧，渐觉凉生残夏。小院虾帘，骤雨银河倒泻。怪悲歌、燕市淋漓，喜顾曲、周郎蕴籍。漫愁他、花月销魂，十千频醉新丰舍。",
      "看君金马玉勒，有闲情丽藻，才凌鲍谢。锦色瑶笺，多在雪廊风榭。凭彩笔、细为平章，算红友、何如仆射。尽君王、赏罢凌云，西园难问价。"
    ]
  },
  {
    "id": "adcfe4dbb3b2e52a8d7a69e3d4436227",
    "title": "沁园春·寿吴梅村先生六十",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "千载词坛，寥寥可数，谁似先生。看奇葩四吐，扬班烂漫，灵珠盈掬，潘陆峥嵘。十捻三都，千金一字，当代风骚属老成。龙门在，任诸家百氏，孰敢争衡。",
      "廿年鹿侣欧盟，有碧水丹山世外情。记鹓班奏罢，炉烟春润，凤池散后，莲烛宵擎。文苑凋残，英雄老去，荏苒霜髭忽数茎。欣无恙，如天孙高峙，斗极常明。"
    ]
  },
  {
    "id": "adcfe4dbb3b2e52aeb61bb1b50e64599",
    "title": "菩萨蛮·秦邮夜泊",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "秦邮城外湖千顷，烟蒲夜宿鵁鶄冷。水面月痕生，东风舴猛轻。望中青欲雨。",
      "贞女祠边树。酒酽烛花垂。一编淮海词。"
    ]
  },
  {
    "id": "adcfe4dbb3b2e52ab2b00d5473659245",
    "title": "念奴娇·汴京怀古",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "隋堤何在，见晴云雪草，苍茫无际。皂帽蹇驴凭吊罢，闲忆汴京遗事。花竹梁园，烟霞艮岳，何处寻荒址。繁华销歇，断肠戍鼓声里。",
      "堪叹蛾贼纷纷，洪涛昏垫，一夕漂朱邸。只有金梁桥上月，曾照歌楼灯市。楚汉荥阳，袁曹官渡，懒去评青史。黄沙古堞，暮鸦落日飞起。"
    ]
  },
  {
    "id": "adcfe4dbb3b2e52a93a6a5af0ff5354c",
    "title": "调笑令·春日",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "银蒜。银蒜。遮了东风一半。门前日影初残。",
      "犹见微峰远山。山远。山远。风送残红片片。"
    ]
  },
  {
    "id": "adcfe4dbb3b2e52a49f2f72d781a03d9",
    "title": "浪淘沙·有所思",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "露重叶无声。微雨秋灯。情深不见更分明。想得焚香垂手立，绣被寒轻。",
      "雁柱不飞筝。锦字谁凭。梦中犹记彩云名。桂影半窗人寂寂，依约三更。"
    ]
  },
  {
    "id": "adcfe4dbb3b2e52a8b4d2de38879fb71",
    "title": "千秋岁·赠王子丹麓五十初度，奉次原韵",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "夹衣初换。花信春逾半。桃片织，禽声变。山亭蜂蝶闹，津市鱼虾贱。繄谁氏，柳阴坐挟书盈卷。",
      "不道年华晏，夕照烟峰乱。天可问，堪长叹。未酬云路志，已遂名山愿。今方信，白衣苍狗人情幻。"
    ]
  },
  {
    "id": "adcfe4dbb3b2e52a8b4d2de31077943e",
    "title": "千秋岁·赠王子丹麓五十初度，奉次原韵",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "莺娇蝶媚。人与春同醉。虾帘敞，螺卮腻。清歌调玉管，红蜡垂金穗。书床畔，半生消受清闲味。",
      "忆昔游湖墅，欢宴犹能记。叹荏苒，韶光逝。君才真八斗，富贵偏能致。还堪笑，董生与尔同憔悴。"
    ]
  },
  {
    "id": "adcfe4dbb3d27adf9a6ad90b9fbbad80",
    "title": "水调歌头·吴蓉圃太史同年凤藻招宴吴山道院即席有作",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "积雨放晴霁，风景倍清妍。拓开游览眼界，须上最高巅。多少红楼白塔，一派湖光山色，都落绮筵前。极目远天尽，疋练截江边。",
      "联今雨，呼旧雨，共流连。良辰胜境难值，况又主宾贤。峰是吴山第一，人是蓬莱第一，此会续群仙。起舞倚残醉，自谓我非颠。"
    ]
  },
  {
    "id": "adcfe4dbb3d27adfc1aa06e8d2c3f1f7",
    "title": "百字令·雨中游湖",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "画图流览，爱龙眠描写，楼台重叠。纸上湖山亲领略，转惜画工笔拙。柔橹轻摇，浓阴密酿，有地都佳绝。烟岚如沐，六桥波影遥接。",
      "笑我卅载乡园，拳山勺水，到此胸襟阔。绝代果然西子貌，任尔淡妆浓抹。瞑色催人，山灵送客，过眼犹嫌瞥。城闉回首，眉痕添画新月。"
    ]
  },
  {
    "id": "adcfe4dbb3d27adf8aac086b6b6dfbd2",
    "title": "潇湘夜雨海昌寓馆逼近海塘潮声汹涌夜常失眠加以连宵风雨倍难成寐枕上倚声",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "江北波澄，淮南涨浅，生平不惯潮声。海滨风浪太纵横。翻水国、蛟龙吼怒，嘶敌骑、金鼓齐鸣。惊魂处，昔沉永漏，响咽残更。",
      "连宵怯听，蕉窗零雨，浙沥交并。累羁人不寐，辗转天明。灯剔烬、瘦红影堕，鸦噪晓、虚白光生。争能似、乡园睡稳，猿鹤伴凄清。"
    ]
  },
  {
    "id": "adcfe4dbb3d27adfc5667f1c153d7f88",
    "title": "百字令海昌署中古柏相傅千百年神物屡著灵异尝亲降墨迹于署之西轩自称古木主人笔势飘洒语亦盘曲可味当事者勒诸碑石胡云次刺史泽沛以拓本见赠并索题词",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "虬枝耸翠，俨鬓眉耆耇，衣冠太古。密荫遮来官阁遍，长养使君霖雨。丞相祠堂，精忠庙貌，一气同凝聚。神光离合，素笺亲降幽语。",
      "细审笔势纵横，翔鸾舞鹤，妙得云烟趣。古帖人间容易觅，珍重赤松俦侣。石藓钩摹，铜柯展谒，眼界开如许。粗官惭愧，蚓蛇难续书谱。"
    ]
  },
  {
    "id": "adcfe4dbb3d27adf798e55c0e2091f01",
    "title": "减字木兰花·苦雨",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "困人天气，睡起恹恹无意意。天也心酸，镇日淋漓泪不干。",
      "浓情密绪，恰似飘来千万缕。斜倚窗棂，剪个红衣人扫晴。"
    ],
    "annotation": [
      "恹恹：精神委靡貌。",
      "镇日：整天，从早到晚。",
      "淋漓：雨水沾湿或流滴貌。",
      "窗棂：即窗格。",
      "剪个红衣人扫晴：是我国民间祈祷雨止天晴时所用的剪纸妇人像，妇人手携一笤帚，常以红纸和绿纸裁剪而成，用线绳悬挂在屋檐下或树枝上，借风力摇摆旋转做扫除状，实际上是一种民间祈晴的巫术活动，目的是止断阴雨，以利于晒粮和出行，广泛流行于我国华北以及江南地区，是极具中国特色的信仰形式之一。《帝京景物略》卷之二“春场”记：“雨久，以白纸作妇人首，剪红绿纸衣之，以苕帚苗缚小帚，令携之，竿悬檐际，曰扫晴娘。”河南《淮阳乡村风土记》中提到“先用秫杆制作女人形一，同时假造扫帚一把插其手中，另一线绳将此人形系于院中树上，于日之晨午晚时三刻向之唱歌：‘扫晴娘，扫晴天，绿衫红衫任你穿。’倘就此不日晴天，则即以红绿纸为裁一衣衫，以火焚之。俗名此人为‘扫晴娘’。”“扫晴娘”以红衣或者绿衣为主要服装，是因为在我国古代的阴阳五行观念中，红色是太阳的表现色，青色（即绿色）是太阳神木的表现色，两者同时孕育着太阳的母题，是祈晴巫术召唤太阳的根本目的所在。"
    ]
  },
  {
    "id": "adcfe4dbb3d27adf811b27f0ba5b06ab",
    "title": "偷声木兰花·新晴",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "禽声得意喧清昼。一线朝阳窗隙透。风漾帘旌。檐溜犹闻滴沥声。",
      "满庭花木增妍好。出浴美人眉黛扫。等是羁留。风日融和便减愁。"
    ]
  },
  {
    "id": "adcfe4dbb3d27adfacfb400ed547cdd3",
    "title": "菩萨鬘南道宫楼院树阴深静晚卉丛生时一散步",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "春花落尽都无影。桐阴满罩蕉阴冷。晚艳孕秋芳。纤红发海棠。",
      "上清书未读。堕落愁尘俗。偶结道家缘。何人香案仙。"
    ]
  },
  {
    "id": "adcfe4dbb3d27adf03dfed4ab646c71e",
    "title": "凤凰台上忆吹箫·晚坐南道宫纳凉吊影凄然感而有作",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "雨过炎蒸，霉消暑逼，安排葛帔蕉裳。幸室邻荷院，静极生凉。多少阑干倚遍，情脉脉、倦引藤床。凄清况、灯昏古壁，月转虚廊。",
      "荒唐。上清迢递，偏许我尘踪，寄托云房。剩影形相赠，色相全忘。待把关头打破，何时熟、枕畔黄粱。空萦想，三生幻梦，一瓣心香。"
    ]
  },
  {
    "id": "adcfe4dbb3d27adf86b912021031da86",
    "title": "虞美人",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "兰汤浴罢梳妆懒，宝髻松松挽。白罗衫子茜纱裙，闲与知心小婢立斜曛。",
      "桃枝绿扇摇风细，粉汗香融腻。扇头谁写十三行，仔细猜他笔画似檀郎。"
    ]
  },
  {
    "id": "adcfe4dbb3d27adfc65735d48f96c5f3",
    "title": "忆王孙·题画",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "远山烟霭近山云。水竹三分屋二分。此景江南画是真。",
      "暗伤神。少个桃源可避秦。"
    ]
  },
  {
    "id": "adcfe4dbb3d27adf3d00442447bc6a35",
    "title": "调笑令",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "调笑。调笑。自诩年华正妙。怪他阿姊情痴，镇日妆楼锁眉。",
      "眉锁。眉锁。渐渐新愁到我。"
    ]
  },
  {
    "id": "adcfe4dbb3d27adf75a5aca54860b2bf",
    "title": "多丽·暑夕思乡",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "暑天长。客窗愁思茫茫。想招凉、吾庐最好，草堂旧署藤香。一庭花、芳馨徐送，满园竹、热恼俱忘。弱女移尊，娇儿搔背，山妻闲话伴疏狂。问何处、风多便去，角枕自携将。",
      "安排定时新瓜果，小佐壶觞。叹今生未修清福，合教驰逐名场。日当天、衣冠苦著，尘满地、仆马纷忙。腰折眉摧，形劳神役，算来无地是清凉。到退食、科头小憩，树色隐残阳。争能似、山中脱略，荇带荷裳。"
    ]
  },
  {
    "id": "adcfe4dbb3d27adfff55c69a50091a94",
    "title": "浣溪纱题桃花扇传奇后",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "南部烟花赛六朝。江山佳丽美人娇。风流公子此魂消。",
      "画戟宁南通旧好，灵旗阁部缔新交。忠魂两地待君招。"
    ]
  },
  {
    "id": "adcfe4dbb3d27adf2f23500a5afb47ad",
    "title": "一萼红·赠月娥",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "称芳名。是广寒旧队，小谪下瑶京。蛾样犹纤，蟾辉未满，神彩先自光明。曾学过、霓裳法曲，串新声、呖呖妒啼莺。靥笑添涡，眉修露慧，睇转流情。",
      "快到团圞时候，愿灵娥珍重，莫堕愁城。豆蔻含香，芙蓉作蕊，烦恼何苦相萦。须记着前身小影，伴青天、碧海耐凄清。留待梯云客至，唤取卿卿。"
    ]
  },
  {
    "id": "adcfe4dbb3d27adf8d41f3875e9a9edd",
    "title": "西江月",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "弱质自甘憔悴，轻颦浅笑休夸。蛾眉有样在西家。懒学新人描画。",
      "翠袖单寒倚竹，红尘多少看花。承恩若要借铅华。蝴蝶今生休化。"
    ]
  },
  {
    "id": "adcfe4dbb3d27adf93c1603eef74a866",
    "title": "瑶台聚八仙同人湖上赏荷座客有谈秦淮风景者感赋",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "绕郭红芳。谁比似、西湖六月风光。水天无暑，柔橹荡处悠扬。三竺浮岚笼竹树，六桥软涨狎鸳鸯。尽徜徉。",
      "绿荷四面，人在中央。秦淮那便让此，有山温水腻，粉艳脂香。十里珠帘，而今一片沧桑。少年游迹寄处，猛回首，烟云劫一场。休惆怅，趁花间酒熟，沉醉鸥乡。"
    ]
  },
  {
    "id": "adcfe4dbb3d27adf2cd54cd6503960c5",
    "title": "过秦楼·六月廿三夕吴山香社极盛循山小步经月娥家",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "月影参差，灯辉高下，拂拂衣香不断。莲纤径窄，柳弱风欺，暗倩阿娘扶缓。缘趁夜永人稀，偏是游人，也耽宵玩。借轻罗小扇，遮来羞靥，障来愁面。",
      "有几辈、倚竹招凉，挑灯默坐，不把晚妆匀染。房拢寂寂，门巷愔愔，熟客许来消遣。帘外鹦哥唤茶，雪碗冰瓯，清谈尽便。道烧香则甚，侬有丹心一点。"
    ]
  },
  {
    "id": "adcfe4dbb3d27adf6ca1c0d1ccbce6a7",
    "title": "百宜娇茉莉毬",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "琢玉为花，剪冰成颗，妆罢彩丝穿就。式仿晶圆，影偷月小，鼻端清芬参透。奇葩媚夜，恐暗里、春光微漏。想攒将、碎朵团圞，趁伊含蕊时候。",
      "刚好是、风前浴后。偏懒押瑶簪，学贻琼玖。配有莲花，答来栀子，故故芳心挑逗。低悬麝帐，料素艳、今宵生受。到更阑、酒梦醒初，妙香徐嗅。"
    ]
  },
  {
    "id": "adcfe4dbb3d27adf606d191e035bbadc",
    "title": "青玉案",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "何人背诵闲情赋。暗逗起、闲情绪。绮语翻新惊复妒。禽描鸾凤，卉搴蘅杜。种出愁无数。",
      "彩云缥缈红楼护。锦字空缄断肠句。青鸟殷勤相探取。魂离神合，目成心许。私共灵修语。"
    ]
  },
  {
    "id": "adcfe4dbb3d27adfa2d534f674f4a81e",
    "title": "减字木兰花",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "扬州小杜。枉把惜花新什赋。叶已成阴。孤负寻春一片心。",
      "宵凉梦杳。月影苍茫星影小。不怨嫦娥。只怪瑶台风露多。"
    ]
  },
  {
    "id": "adcfe4dbb3d27adf7d680e9345c48115",
    "title": "红情题张玉珊茂才鸣珂红豆花画册次韵",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "替谁著色。是个人影子，疏疏密密。绮梦三生，画里秾华似曾识。南园荒凉若许，算往事、红墙空忆。待约略、说起相思，未语泪先湿。",
      "小立。玉阶侧。愁绰约仙姿，瘦损风日。凝脂作液，点点唾壶血同碧。千古情苗难断，花落去、阴成犹昔。月影下，劳记着、几声长笛。"
    ]
  },
  {
    "id": "adcfe4dbb3d27adf29ea2f3b86f5b643",
    "title": "一斛珠·王芑亭外史逢辰馈槜李",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "玉衡天上，历历星精偷色相。城荒嘉果留无恙。一捻新红爪，印西施样。",
      "梅里奇珍劳远饷。承筐较胜投桃贶。丰姿掩映娇无两。",
      "纤核中虚，漫把王戎谤。"
    ]
  },
  {
    "id": "adcfe4dbb3d27adf22371147ca719925",
    "title": "台城路题随园图次陈实庵太史元鼎韵",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "钟山云冷骚坛寂，亭台废兴谁主。地拓清凉，天开画稿，点缀夕阳蔬圃。啼猿学语。说往昔莺花，了无寻处。粉本重摹，个中幽径孰来去。",
      "秋风回首旧梦，雅游裙屐集，丝竹曾谱。茂苑花阑，秦淮水咽，太息芜城同赋。经年战鼓。间甚日陂塘，再盟鸥鹭。写入吟笺，望江南调苦。"
    ]
  },
  {
    "id": "adcfe4dbb3d27adff841fa9efff2105e",
    "title": "一萼红·题杨眉影夫人画兰遗墨为秦次游中翰光第作",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "胜愁苗。教秦嘉肠断，香草泣离骚。宝匣尘昏，瑶琴调涩，三生福分全消。算只有、昙花小幅，是当年、螺子黛亲描。并蒂缘悭，同心影瘦，纫佩香凋。",
      "千古才人工怨，睹零缣断素，分外无聊。碧杜缄情，红蘅忆远，古芬飞上吟毫。最惆怅、湘君魂窄，一声声、楚些渺难招。争怪潘郎华鬓，逐渐飘萧。"
    ]
  },
  {
    "id": "adcfe4dbb3d27adfa0cf513d8fdfc079",
    "title": "摸鱼儿·陆费春帆中丞瑔饯余于鸳鸯湖并赋长歌赠别未及践和倚此作答",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "启离筵，与秋同饯，西园冠盖如绮。岿然又见灵光叟，纱帽隐囊来止。歌自倚。只一种深情，深比鸳湖水。风流老辈。看白发传杯，红腔选韵，不饮也须醉。",
      "书生习，自揣难谐时世。一言公最知己。生平俯仰期无忝，虚誉那争循吏。今去矣。愁满目哀鸿，未了临歧事。苍生有泪。望休沐馀闲，仙因佛果，分惠及桑梓。"
    ]
  },
  {
    "id": "adcfe4dbb3d27adfa1e877b84d18128e",
    "title": "百字令题戚砥斋明经士廉拈花图图中人为北道歌者",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "竹枝声里，记满城蜂蝶，消魂无奈。北地胭脂容易冷，剩有笼纱诗在。泪揾青衫，香阑红袖，梦远愁难载。词人老去，画图犹认憨态。",
      "遥想驿路车停，黄尘白酒，风月良宵买。天女维摩花现相，学得神仙狡狯。小影真真，华年负负，未了三生债。凭君作主，瓣香清茗供待。"
    ]
  },
  {
    "id": "adcfe4dbb3d27adf1e9dd38b296cb5d1",
    "title": "喝火令·舟泊姑苏",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "柔橹惊残梦，韶华逐逝波。四年重向此经过。一笑虎邱风月，大半属青娥。",
      "彩袖香招蝶，新妆黛掩螺。昼船双桨疾于梭。越是三更，越是冶游多。",
      "越是客舟停处，面面起笙歌。"
    ]
  },
  {
    "id": "adcfe4dbb3d27adf3ef8ff2370b27283",
    "title": "清平乐·花朝",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "春光一半。风信连番换。陌上香车歌缓缓。客里有人肠断。",
      "雏晴稚雨时光。骄花宠柳芬芳。蛱蝶眠香已倦。因风飞落轻航。"
    ]
  },
  {
    "id": "adcfe4dbb3d27adf30c2a5054057f76f",
    "title": "昭君怨·露筋祠",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "甓社湖边风定。系缆女郎祠近。何处吊吴娃。白莲花。",
      "一夕兰摧玉折。千载霜清露洁。门外碧波深。鉴贞心。"
    ]
  },
  {
    "id": "adcfe4dbb3d27adfaf04c82d2a805e3d",
    "title": "南歌子·袁浦观女优",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "碧玉教歌舞，黄金买艳妆。笑他袍笏学登场。毕竟柳腰莲步太轻扬。",
      "学士新科第，佳人旧洞房。朝朝比翼作鸳鸯。为问迷离扑朔可相妨。"
    ]
  },
  {
    "id": "adcfe4dbb3d27adf6f9a9b28345574b3",
    "title": "离亭燕早发王家营",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "鞍背船唇滋味。都向此间交递。十载邮亭三驻马，甘苦自家尝试。残月五更头，旧梦新愁萦系。",
      "往日凌云豪气。今日倦游情思。辘辘轮蹄朝复暮，转毂此心真似。回首望南夭，一片碧云无际。"
    ]
  },
  {
    "id": "adcfe4dbb3d27adfa8f47af43ecf9ea2",
    "title": "御街行·入都与淮生仲兄夜话",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "五年京邸重相聚。未握手，犹萦注。夜阑剪烛话行藏，别久翻无头绪。乡愁旅恨，游踪宦迹，事事增悽楚。",
      "郊祁科第夸同谱。奈中外，殊遭遇。清高毕竟是词曹，太息风尘艰阻。何时摆脱，坡吟颍和，永听联床雨。"
    ]
  },
  {
    "id": "adcfe4dbb3d27adfb279829900bbc6b9",
    "title": "薄幸出都感怀",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "栖栖何用。猛过眼、繁华一梦。想刘阮，天台重到，尽有烟云供奉。争向来、楼阁全迷，桃源闭了秦人洞。叹影误杯蛇，宫临磨蝎，一骑长途独拥。",
      "经过了，重重劫，仍未脱，尘中羁鞚。等闲思抛却，堂前旧垒，辛勤多少香泥壅。东君情重。算归来燕子，飞飞不离连霎栋。秋风起矣，陌上车尘碾动。"
    ]
  },
  {
    "id": "adcfe4dbb3d27adf1f62da7d27c220f3",
    "title": "卜算子·秋晚抵嘉禾寓馆",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "去日柳依依，来日何憔悴。柳色经秋尚减姿，多少行人泪。",
      "愁与路同长，病与愁相倚。若问何时带病愁，客路三千里。"
    ]
  },
  {
    "id": "adcfe4dbb3d27adf290b6b80519bb93f",
    "title": "长相思·江干",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "子时潮，午时潮，午睡朦胧绮梦交。惊心是曩宵。",
      "路迢遥，思迢遥，三折江流经那条。画船平处摇。"
    ]
  },
  {
    "id": "adcfe4dbb3d27adf2ca83cdd7b1e1378",
    "title": "误佳期戊午新正风雪连绵久无春意",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "几日试灯风起。转瞬灯宵过矣。望春春久不归来，古雪封梅蕊。",
      "新岁咬春筵，旧客消寒会。灞桥重续去年诗，醉墨合春意。"
    ]
  },
  {
    "id": "adcfe4dbb3d27adf41c6ca411764a821",
    "title": "生查子·感旧",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "去年渡江时，风月笙歌舫。桃叶共桃根，两两江头桨。",
      "今年渡江时，烟雨迷孤港。花落绿阴浓，人去春潮长。"
    ]
  },
  {
    "id": "adcfe4dbb3d27adf086239c71ad324bc",
    "title": "渔家傲·严子陵钓台",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "江绕青山山绕郡，羊裘去后犹留姓。千载严州归管领。真大隐。功名那羡云台盛。",
      "人自清高风自峻，客星仿佛中流映。过客维舟争揽胜。波影净。尘客俗状难相近。"
    ]
  },
  {
    "id": "adcfe4dbb3d27adf2f4500fd7108faac",
    "title": "水龙吟·舟泊兰溪",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "春风十里烟花，珠帘疑到扬州路。莺鸶燕燕，真真好好，歌歌舞舞。画桨移来，兜娘捧出，绮筵留住。想浓情似酒，欢场如梦，浑忘却、身羁旅。",
      "我是江干倦羽。证禅心、早成泥絮。飘萧宦况，浮沉身世，凄凉愁绪。青鸟传言，紫云度曲，几番孤负。向鸥边问讯，沿溪香草，是钟情处。"
    ]
  },
  {
    "id": "adcfe4dbb3d27adfedd55cb1e1049e24",
    "title": "陌上花自江山回旋有富阳之役车年春事尽付江舟矣",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "春光去矣。江干丝柳，黯将成絮。短堠长亭，总是惯经行处。昨宵鼓打回帆调，笑别烟波鸥鹭。争芳尘未浣，征衫重著，又匆匆去。",
      "记前游梦影，桃花浅笑，半面红妆微妒。转眼东风，已作去年崔护。绿波渺渺，天涯远，肠断隔江云树。问江郎，可有生花词笔。别踪留住。"
    ]
  },
  {
    "id": "adcfe4dbb3d27adfdd71ef10b322525b",
    "title": "满庭芳·自富阳回又有嘉禾之役",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "东浙题诗，西园饯别，客游如此匆匆。江乡春老，开过楝花风。算起今年花信，一番信、一处尘踪。沙堤上，白鸥笑我，才别又相逢。",
      "鸳湖游宦地，当年父老，留恋情浓。记柳边骑竹，花外扶筇。过眼浮云一瞥，鸿飞去、爪印都空。重寻梦，扁舟系处，烟雨望潆蒙。"
    ]
  },
  {
    "id": "adcfe4dbb3d27adf980544aa75af8c95",
    "title": "摸鱼儿·秀水汪碧巢先生遗照其裔孙铁宋大令世梅得之西江画肆属为补题依图中原题韵",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "问鸳湖、万株杨柳，飘零几历寒暑。沧桑劫后云烟幻，零落扇纨衫纻。谁付与。是往日、升平选胜高歌处。双双董许。看指落天花，书翻秘笈，含睇各无语。灵呵护。",
      "楚失依然归楚。神光想像毫楮。南邦黎献留题遍，谁更抗声钟吕。吟复住。怅画里、蕉栏竹径难寻取。烽连古戍。问甚日烟波，重携琴鹤，续访棹歌侣。"
    ]
  },
  {
    "id": "adcfe4dbb3d27adfe5365987c774b207",
    "title": "一萼红·题曹梅庵茂才葬花图",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "莽无端。把灵根断送，黄土盖红颜。劫转维摩，玄参天女，因果从古难言。纵说县、色空空色，争彩云、一瞬便成烟。世界花花，因缘草草，幽恨绵绵。",
      "触我天涯愁绪，算风姨月姊，香火曾联。鹉水同盟，鸳湖同载，埋玉同落江边。料泉下、浣纱旧伴，话乡情、形影永相怜。可叹韦皋渐老，重侍无缘。"
    ]
  },
  {
    "id": "adcfe4dbb3d27adfb5dfaf496d03fca2",
    "title": "百字令题钱芝门太守恩檗词稿",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "军门长揖，羡娄东、佳客翩翩才调。鼓角声中磨盾急，偏尔深情绵邈。弄影郎中，闹春学士，一瓣心香袅。吟情何处，春申江上春老。",
      "为亿十载长安，停车载酒，月冷斜街晓。自别红尘来碧海，另有惜花襟抱。杜牧三生，秋娘一曲，赢得仙云绕。红牙低按，醉歌重续新稿。"
    ]
  },
  {
    "id": "adcfe4dbb3d27adf732cb72b9009e94d",
    "title": "凤凰台上忆吹箫·题许缕蘋茂才月下修箫谱图",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "丁卯桥边，宣平宅畔，宫商一片清幽。有小红低唱，大白狂浮。不管旁人奇妒，消受尽、竹肉风流。推敲久，玉人对面，璧月当头。",
      "堪愁。广陵散绝，千万种柔情，也索休休。记酒阑灯灺，雅调新酬。蓦地彩云散也，十年梦、一觉扬州。空回首，秦楼缥缈，旧谱谁修。"
    ]
  },
  {
    "id": "adcfe4dbb3d27adfda66b9695f89d8de",
    "title": "误佳期",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "雨过天清如洗。风定夜凉似水。秋心一缕上眉头，怯把阑干倚。",
      "棠是断肠花，豆是相思子。相思也要断人肠，愁对秋棠丽。"
    ]
  },
  {
    "id": "adcfe4dbb3d27adfb88f1c0d4db911c2",
    "title": "一剪梅",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "何处思量不可怜。清影娟娟。瘦影翩翩。一瓯香茗一炉烟。淡到无言。浓到无言。",
      "万斛闲愁载上船。灯黯离筵。筝咽离弦。酒阑人散奈何天。话又连绵。泪又连绵。"
    ]
  },
  {
    "id": "adcfe4dbb3d27adf5936bbe9a251f314",
    "title": "多丽·别西湖五载矣甲子中元节建盂兰盆会于湖上礼佛云林寺循岳坟苏堤而归老葑蔽天湖流如线荒凉景况触目伤心偶忆蜕岩旧词三复不能自已用原拍韵书感",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "万燐青。压波烟雾冥冥。好湖山，鞠为茂草，晚钟咽断南屏。梵王宫、枯杉啼鴂，精忠院、断甃栖萤。柳悴堤荒，梅薪鹤瘗，六桥风月恁凋零。更惨绝，千堆白骨，滞魄永难醒。",
      "空携得、一樽浊酒，浇上孤亭。忆当年、诗坛酒社，名流麇集西泠。七香车、艳招蛱蝶，百花舫、红引蜻蜓。劫过云飞，人来梦换，万家野哭不堪听。剩几个、湖乡旧侣，霜鬓各星星。沧桑感，一行泪雨，洒过前汀。"
    ]
  },
  {
    "id": "adcfe4dbb3d27adf887907af8d8cf8a6",
    "title": "一萼红·徐颂阁殿撰郙以留香仙馆主人小影寄题",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "古杭州。好莺花寥落，烟水不胜愁。劫重神伤，形劳吏俗，琼思瑶想都休。蓦一朵、彩云飞下，认丰姿、重见杜家秋。影里情悰，尘中物色，纸上灵修。",
      "艳说泰娘声价，住江天海市，占尽风流。潮长瞿塘，人归叱利，司勋梦醒从头。借一幅、崔徽图画，寄相思、价要百缣酬。毕竟文姬未赎，幻影浮沤。"
    ]
  },
  {
    "id": "adcfe4dbb3d27adff6b5d3d35833ca46",
    "title": "齐天乐·络纬用白石蟋蟀韵",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "欧阳吟罢秋声赋，中庭寂无人语。乙乙徐抽，申申不断，豆叶瓜花多处。轻拢薄诉。恰凉月当篝，好风穿杼。彻夜机关，晓来理就甚丝绪。",
      "清宵那堪听雨。更凄凄切切，遥应邻杵。去日如棱，离情似织，泪点纵横无数。回文寄与。道天上星期，又逢牛女。谱入相思，井阑啼最苦。"
    ]
  },
  {
    "id": "adcfe4dbb3d27adfa2d534f6032786cc",
    "title": "减字木兰花",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "晓鸦啼树。梦里无端逢彼怒。皎皎荧荧。明镜台前照妾心。",
      "尘襟摆脱。粗服乱头甘寂寞。小婢情痴。故故催侬理鬓丝。"
    ]
  },
  {
    "id": "adcfe4dbb3d27adf4334969f43064315",
    "title": "蝶恋花",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "送旧迎新何日了。车马门前，一片红尘绕。旧客含颦新客笑。教侬新旧难分晓。",
      "情极魔生欢是恼。私祝东君，容我回头早。祝罢又闻鹦鹉报。帘衣速下郎君到。"
    ]
  },
  {
    "id": "adcfe4dbb3d27adfe2655819365f3908",
    "title": "菩萨鬘",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "曲阑倚遍愁心续。郎心更比阑干曲。寒意袭轻衫。郎心寒不寒。",
      "秋风吹木叶。叶与林长别。莫漫怨秋风。春花往日红。"
    ]
  },
  {
    "id": "adcfe4dbb3d27adf5ff5bf4225940970",
    "title": "江舟欸乃摸鱼儿将去杭州偕丁松生大令丙吴仲英司马恒高呈甫广文人骥谭仲修献沈蒙叔景修两明经宿灵隐寺话别次日登飞来峰遍访唐宋题名经十里松达栖霞谒岳坟过西泠桥吊苏小墓泛湖心亭陟孤山放鹤亭小憩遂循雷峰访净慈遗址而归",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "好湖山、十年临眺，襟怀无此闲散。山灵知我身将隐，故放白云舒卷。途未远。借佛座蒲团，暂把尘缘遣。灯残自剪。听粥鼓斋鱼，声声入破。僧定鹤来伴。",
      "晨钟动，半日浮生留恋。藤萝游迹重践。烟岚水黛天然好，惟有劫灰难变。君不见。剩万点寒鸦，占住斜阳院。峰回路转。看野色苍茫，霜林摇落，似我宦情懒。"
    ]
  },
  {
    "id": "adcfe4dbb3d27adf5e4e2f9c8891e7ce",
    "title": "齐天乐·行舟将发同人极道西溪茭芦庵之胜遂棹小舟往游夜载月而归",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "胜游都道西湖好，清溪别饶幽致。路曲如环，舟轻似弃，十里芦花无际。波光净洗。衬竹翠枫丹，自然明媚。渺渺伊人，溯洄宛在水中沚。",
      "名流一觞一咏，碧纱笼好句，游迹曾寄。学士词章，佛龛灯火，都付颓垣荆祀。我来暮矣。趁酒熟莼香，一舟孤系。冷月黄昏，荡吟情欲起。"
    ]
  },
  {
    "id": "adcfe4dbb3d27adfb348b929c316be26",
    "title": "菩萨鬘芦泾舟中与蒙叔话别时蒙叔将入都",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "丈夫不洒临歧泪。泪珠偏向临歧坠。有酒不成欢。擎杯强自宽。",
      "前程期万里。万里今朝始。莫漫怨今朝。明朝人更遥。"
    ]
  },
  {
    "id": "adcfe4dbb3d27adfa71a52c2e5e7c5f1",
    "title": "百字令舟出吴门沈书森太守玮宝招同潘玉泉廉访曾玮钱芝门太守恩棨宴集桃花坞即言别",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "春申江冷，甚莺花烟月，游踪都扫。八咏楼前重聚首，落落红裙乌帽。梦影才圆，离襟已促，制泪成欢笑。小红大白，坐中何客倾倒。",
      "偏我落拓江湖，萧萧瑟瑟，蒲柳惊秋早。十载名场如一梦，心事春婆知道。鼓打回帆，诗成画壁，绮障真难了。酒阑惆怅，美人名士俱老。"
    ]
  },
  {
    "id": "adcfe4dbb3d27adf65c8e8dc5d2b9679",
    "title": "清平乐·晚泊枫桥访寒山寺遗址",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "夕阳明灭。流水声呜咽。七里莺花今歇绝。萝径一轮孤月。",
      "渔灯红出桥南。江枫摇落何堪。领取寒山风景，一僧补衲茅庵。"
    ]
  },
  {
    "id": "adcfe4dbb3d27adf281ef5a95d6f3030",
    "title": "金缕曲·丹阳阻风小集云蓝室即席留别",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "风雪天留我。白茫茫、寒江浪卷，几人飞过。地近兰陵多美酒，容得酒星一个。何况有、莺娇花亸。末路英雄闲散甚。除寄情、竹肉愁无那。歌一曲，请君和。",
      "歌声未了愁眉锁。趁今宵、酒阑烛跋，诉愁犹可。明日明宵当此际，寂寞孤舟独坐。只满目、江枫渔火。鸿雪因缘谁料得，莽无端、绮梦登归柁。侬去也，泪休堕。"
    ]
  },
  {
    "id": "adcfe4dbb3d27adf0b3f85311cc1ec26",
    "title": "摸鱼儿·棠城感旧甲辰北上驻此今二十二年矣",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "黯神伤、半城灰劫，水光山色如故。龙津桥畔垂杨老，是我旧维舟处。心暗数。记去日元宵，来日刚重午。新腔自度。有碧玉当筵，紫云按拍，过客暂须驻。",
      "风流歇，惟有荆榛满路。重来游迹都误。花天酒地寻常事，太息绮罗尘土。时易暮。问何日东风，绿遍江南树。闲情记取。听浪卷黄芦，凄凄戚戚，仿佛旧歌舞。"
    ]
  },
  {
    "id": "adcfe4dbb3d27adf905aca762fe55d47",
    "title": "水龙吟·大风寒甚舟中闭塞如新妇倚此排闷",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "凄凉一叶孤舟，客怀已自伤萧瑟。封姨作势，飞扬跋扈，欺人寥寂。惯起潮头，暗牵篷脚，偷来帘隙。笑笼头破帽，多情恋我，争禁得、寒威袭。",
      "犹幸耽吟成癖。压归装、缥缃青碧。愁多须遣，不吟黄九，便吟秦七。调古词新，狂来闷去，夜灯重剔。听隔江戍鼓，声声点点，和孤吟客。"
    ]
  },
  {
    "id": "adcfe4dbb3d27adfdfc7d97b5b08a5e2",
    "title": "浪淘沙·夜舟听雪",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "一夜响萧骚。玉碎珠跳。打篷声急浪花飘。比似芭蕉窗外雨，分外魂消。",
      "孤客太无聊。短鬓空搔。一灯明灭映船梢。今夕杭州应有梦，隔住江潮。"
    ]
  },
  {
    "id": "adcfe4dbb3d27adf0008c9aa7394e3f4",
    "title": "南歌子·自椒城回里途中坠马",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "髀肉英雄感，盐车壮士悲。老来矍铄强支持。恰似知章沉醉眼花时。",
      "上苑探春疾，军门草檄驰。而今蹀躞复何为。只合灞桥驴背去寻诗。"
    ]
  },
  {
    "id": "adcfe4dbb3d27adf4dab955077547192",
    "title": "一萼红·旧宅中阑天竹独存作此赏之",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "古墙东。见一枝濯濯，摇落不随风。佛国因缘，山家点缀，园林雪后殷红。曾经过、画阑培植，挺孤芳、留待主人翁。艳夺朱樱，珍逾绛蜡，色亚青松。",
      "多少名园别馆，叹沧桑过眼，人去粱空。七尺珊瑚，千林锦绣，繁华都付狂蜂。最难得、丹成粒粒，耐冰霜、节与此君同。一任蓬蒿没径，黄月蒙蒙。"
    ]
  },
  {
    "id": "adcfe4dbb3d27adf933508baf26348c2",
    "title": "风入松·里中冒雪开车",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "天公知我酒怀骄。奇冷逼金貂。行装不带苞苴物，霎时间、满载琼瑶。衰柳重看絮舞，寒林又见花飘。",
      "征车缓缓度溪桥。冻合碾难消。生平饱历冰霜味，耸吟肩、白战诗鏖。四面山如群玉，我如遗世佺乔。"
    ]
  },
  {
    "id": "adcfe4dbb3d27adf2d00dda55ee26fd7",
    "title": "罗敷媚",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "寒闺料峭芳心警，枕是鸳鸯。被是鸳鸯。宝鸭空薰半面香。",
      "天涯游子知何处，舟也风霜。车也风霜。手合寒衣引梦长。"
    ]
  },
  {
    "id": "adcfe4dbb3d27adff1a86649b00004d5",
    "title": "疏影·自二坝渡江至芜湖舟中赏雪",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "彤云密结。看玉龙战罢，纷蜕鳞甲。狡狯天公，何去何来，神通直恁奇绝。江山一片光明界，应涤尽、人间尘劫。便寓言、瑶岛琼楼，何似水天澄澈。",
      "有客扁舟独倚，中流恣眺览，万象空阔。画景诗情，无限愁肠，到此料应消灭。翛然我欲凌风去，盼不到、高寒宫阙。也只合、横笛孤吟，心迹自盟江雪。"
    ]
  },
  {
    "id": "adcfe4dbb3d27adfc01065c5268f0eef",
    "title": "满江红·蟂矶怀古",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "吴蜀山河，到今日、一般焦士。空赢得、危矶孤耸，浪淘千古。白帝几曾归御辇，赤乌枉自分疆宇。笑仲谋、那便是英雄，豚儿伍。",
      "寒潮咽，愁如诉。灵旗飐，神如睹。想宝刀金玦，美人英武。玉貌不争甘后宠，贞魂只共湘妃语。痛千秋、江水各分流，刘郎浦。"
    ]
  },
  {
    "id": "adcfe4dbb3d27adfe882e98c0412233b",
    "title": "误佳期江舟晚眺",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "欸乃一声风定。潋滟波平似镜。蒲帆十幅剪江来，界断寒流影。",
      "临水晚霞明，隔岸炊烟瞑。新月看看补夕阳，莫怅黄昏近。"
    ]
  },
  {
    "id": "adcfe4dbb3d27adf2849d8bff6a5612f",
    "title": "浣溪纱舟泊大孤山",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "叶叶轻帆卷浪行。江山如画认分明。小姑送我大姑迎。",
      "万顷洪涛蒸蠡泽，一星幽火指湓城。天风鼓荡助吟情。"
    ]
  },
  {
    "id": "adcfe4dbb3d27adf01264278a8a632a0",
    "title": "沁园春·岁暮书怀",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "老矣吾衰，急景残年，言愁欲愁。想寒家鸡酒，团圞白屋；豪家歌舞，跌宕红楼。天阔云低，风饕雪虐，落落关河一敝裘。凄凉甚，只青灯照影，伴我孤舟。封候。",
      "壮志都休。须及早、安排返故邱。叹十年讲舍，诗书糟粕；十年宦海，踪迹浮沤。瓜子金黄，桃花绶紫，富贵骄人应自羞。吾何羡，要渔樵作伴，猿鸟同游。"
    ]
  },
  {
    "id": "adcfe4dbb3d27adf44cb0ac0b4828c4d",
    "title": "东风第一枝·章门新年",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "彩焕桃符，声暄竹爆，曈曈日射朱户。兰闺喜溢芳朝，花市袂联姹女。香车扶上，看风里、杨枝如舞。最怜他、血色罗裙，付与九衢尘土。",
      "池洗马、艳名自古。桩系马、旧游记取。临街新绣春灯，隔江罢闻战鼓。韶华恰好，偏十日、九逢风雨。倚绿窗、轻按红牙，补入竹枝词谱。"
    ]
  },
  {
    "id": "adcfe4dbb3d27adf70695b0c160993c4",
    "title": "忆故人题李芝岩观察祥麟遗照",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "如此丰神，佛心仙骨文章伯。天教领郡浙西东，山水吟情惬。过眼烟云一瞥。更懒学、北平射猎。花间补读，松下清斋，茗香泉洌。",
      "宦海茫茫，惟公与我盟冰雪。三年踪迹又西州，惆怅人琴歇。一瓣心香私爇。好灯宵、风酸雨咽。棕鞋桐帽，老带庄襟，遗徽如接。"
    ]
  },
  {
    "id": "adcfe4dbb3d27adfb239acb351dad426",
    "title": "洞仙歌·积雨新晴泥融径软众绿褪甲鼕芳孕胎盎然春意",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "春来何处，在晴初雨后。芳讯先教逗梅柳。喜冰霜历尽，大地繁华，原不合、老向客窗厮守。",
      "轻衫犹未试，才著阳和，尚有馀寒袭襟袖。此是好韶光，比似佳人，恰十五、盈盈时候。再过一番风便花朝，问开遍群芳，殿春谁又。"
    ]
  },
  {
    "id": "adcfe4dbb3d27adf6d0a30727a05d238",
    "title": "蝶恋花·蝴蝶风筝",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "金粉描成增绰约。梦里庄生，已遂逍遥乐。不学秦宫花里活。回翔暂共云霄鹤。",
      "一缕香魂笺样薄。也自双飞，也自双双落。深院有人方笑谑。轻轻搭上秋千索。"
    ]
  },
  {
    "id": "adcfe4dbb3d27adf5719ff7c2f4442ac",
    "title": "虞美人·美人风筝",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "红闰翠阁春深矣。飘泊今如此。休将飘泊怨封姨。只是浅深眉样未相宜。",
      "筠裁纸剪真儿戏。小小芳魂寄。云中遥见许飞琼。羊角风微无力达瑶京。"
    ]
  },
  {
    "id": "adcfe4dbb3d27adfb2a1cda9b6bdfbeb",
    "title": "薄幸追悼沈姬",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "烟波江上。旧曾共、桃根打桨。记王粲、客游无绪，累尔伶仃相向。争兰桡、双载人来，经年不载人同往。叹逝水无情，罡风太恶，人与落花并葬。",
      "生就了、聪明性，应悟彻、尘因俗障。梦中傅幽怨，声声诉出，夜台多少凄凉况。一灵无恙。趁归舟、安稳玉箫，重侍韦皋帐。吟成楚些，付与秋坟鬼唱。"
    ]
  },
  {
    "id": "adcfe4dbb3d27adff64fa5cc25ee734a",
    "title": "水龙吟·奉仲兄灵輀登舟樟侄侄妇郭亡妾沈附载仿竹山效稼轩体招魂",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "魂兮毋滞章江些。招兮返吾乡些。觥觥星使，黪鸾驾鹤，云中翔些。玉树庭阶，翩翩秀异，冠诸郎些。作家兮中妇，娥娥皎皎，兰闺歇，流黄坠。",
      "小星黯无光些。问芳龄、二九刚些。东风狼藉，啼红泣翠，摧肝肠些。春水方生，众灵杂遝，神旗扬些。扬舲兮击楫，幽明共载，毋相妨些。"
    ]
  },
  {
    "id": "adcfe4dbb3d27adfc6d77d45bc56e3f5",
    "title": "南浦·次李肇卿司马韵留别",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "鸿雪偶然留，证前因、抟沙争可常聚。琴剑一身轻，飘然去、长揖旧时鹓鹭。万缘是幻，泥人只有情难诉。酒怀诗趣。除付与，歌楼小红低谱。",
      "年来放浪烟波，惯托兴兰皋，搴芳蘅浦。吟草满江湖，伤心事、多在灞桥烟雨。春风杨柳，旗亭又到消魂处。停桡小住。听笛里阳关，涕零无语。"
    ]
  },
  {
    "id": "adcfe4dbb3d27adfe3ff76a4e926bfa0",
    "title": "祝英台近",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "喜春来，愁客去。画舫系南浦。身覆藏钩，忍泪强欢聚。泥他指上鹍弦，离情不管，惯弹到、最消魂处。",
      "喑凝注。似曾相识人来，重弹又重诉。过眼烟花，惨恻曲中语。可怜暮雨潇潇，吴娘憔悴，争怪我、鬓丝如许。"
    ]
  },
  {
    "id": "adcfe4dbb3d27adff2f128404797314b",
    "title": "西江月·早发章门",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "离绪未醒宿酒，吟情重倚孤篷。频年浪迹仗东风。五两竿头微动。",
      "来日冰凝霰结，去时柳媚花浓。繁华冷淡任天公。安稳春江一梦。"
    ]
  },
  {
    "id": "adcfe4dbb3d27adf05f7e632aa81d439",
    "title": "南乡子·过彭蠡湖风和日暖一波不兴回忆去冬阻雪时光景顿异",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "风静浪花平。柔橹咿哑荡客情。湖外青山湖里树，分明。贪看春光不计程。",
      "滔泪旧心惊。雪压孤篷梦未成。转眼寒暄谁作主，难凭。白舫青帘自在行。"
    ]
  },
  {
    "id": "adcfe4dbb3d27adfc94b0b54d2b0006a",
    "title": "金缕曲·舟过彭泽",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "陶令辞官地。想当年、风尘溷迹，本非初计。千驷万钟都弗屑，何况区区斗米。便从此、先生归矣。人是羲皇时魏晋，除黄花、以外无知已。千载下，懦夫起。",
      "折腰我也知无谓。叹年来、曳裾奔走，俗尘难洗。宦海浮沉原有岸，觑得虚名敞屣。买一叶、扁舟来此。咫尺柴桑闲吊古，怅茫茫、一片蠡湖水。停征棹，荐芳芷。"
    ]
  },
  {
    "id": "adcfe4dbb3d27adf69450b3a37a1c8a6",
    "title": "浣溪纱舟泊东流",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "一幅云蓝一叶舟。隔江山色镜中收。夕阳芳草满汀洲。",
      "客里莺花繁似锦，春来情思腻于油。兰桡扶梦驻东流。"
    ]
  },
  {
    "id": "adcfe4dbb3d27adf87b62d67a76dc91a",
    "title": "一萼红·题朱久香学使花间补读图",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "太匆匆。悔十年读律，万轴付尘封。鹤迓人归，云扶梦住，杜门春扫残红。喜奎壁、星明故国，十三州、脱剑尽歌风。一代名臣，千秋绝学，都在书丛。",
      "犹记鸳湖作宰，看诸生衮衮，门庆登龙。桃李阴成，嫏环秘泄，文光十丈腾虹。最珍重、缥缃世业，展生绡、依旧古香浓。应笑鲁论半部，学究冬烘。"
    ]
  },
  {
    "id": "adcfe4dbb3d27adfa666c4ef25dcbca9",
    "title": "水调歌头·皖江阻雨日与朱久香学使兰何小宋方伯璟吴竹庄廉访坤修诗筒往来自题酬唱诗后",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "系缆不能发，酾酒酹春江。江间波浪千尺，留客角词场。不向公卿屈膝，翻向公卿斗捷，老我十分狂。一醉弄柔翰，赢得小奚忙。",
      "争迟速，分殿最，共平章。堂堂大将旗鼓，谁屑倒戈降。篷背雨声淅沥，恰与吟声相答，长啸水云乡。敝帚自珍惜，佳话记归艭。"
    ]
  },
  {
    "id": "adcfe4dbb3d27adfb40fe16a305248d3",
    "title": "离亭燕伯兄前数日过皖不及把晤闻径赴杭州矣",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "苜蓿一盘潇洒。投笔先生归也。老至邮亭逢骨肉，世上金绘无价。极目皖公山，只见暮云如画。",
      "滚滚大江东下。渺渺片帆高挂。君去我来无十日，悭此水天清话。有约在西湖，记取一樽重把。"
    ]
  },
  {
    "id": "adcfe4dbb3d27adfc6acdae31e5ee374",
    "title": "诉衷情·邻舟箫声",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "箫声幽咽出邻舟。仿佛忆扬州。多应离绪难遣，故付与、别人愁。",
      "江月上，浦云收。夜悠悠。我歌谁和，心在吴天，梦落秦楼。"
    ]
  },
  {
    "id": "adcfe4dbb3d27adf8d35691e47dcfa18",
    "title": "天仙子·阻风江村小步",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "江外风波江里静。插笋牙樯江岸并。昼长人倦不胜愁，酒梦醒。诗情引。短桨扶过芳草径。",
      "绿柳阴疏帆阁影。红杏烟笼莺唤暝。村姑十五背人嬉，波作镜。钗横鬓。私共野蔷花斗靓。"
    ]
  },
  {
    "id": "adcfe4dbb3d27adfd5cf24b18ae9a2fb",
    "title": "相见欢",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "无端挑逗春光。是垂杨。镇日丝丝缕缕搭红墙。",
      "睡未足，愁相续，恨春长。宝鸭炉中香烬又添香。"
    ]
  },
  {
    "id": "adcfe4dbb3d27adfdc41f87c7bcf7a07",
    "title": "木兰花慢",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "问春风来处，可经过，几重山。惯偷揭珠帘，轻将离绪，逗入眉弯。机中制成锦字，更无人、重到玉门关。架上鹦哥自语，梁间燕子知还。经年。",
      "渐减芳颜。愁不断，泪空潸。想东君恩重，料非薄幸，只是缘悭。妆台懒匀膏泽，盼书来、重整旧云鬟。难得知心小婢，背人私祝刀环。"
    ]
  },
  {
    "id": "adcfe4dbb3d27adfb8be517345c222eb",
    "title": "昼夜乐和屯田韵",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "当年邂逅南楼遇。得几日、团圞聚。可怜一晌欢悰，争敌经年离绪。怨柳啼花朝复暮。又卷起画桥晴絮。妒煞木兰舟，只摇将人去。",
      "春情合向春皇诉。记前盟，忍孤负。算来芳草天涯，甚地不留客住。一缕香魂风扬起，待扬到、画船停处。不怕别离多，怕华年虚度。"
    ]
  },
  {
    "id": "adcfe4dbb3d27adf415d41bda9eb83dd",
    "title": "谒金门",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "春乍到。先被林莺知道。百啭声中天渐晓。喜争灵鹊报。",
      "梦里不知梦好。醒后却嫌醒早。门外落花呼婢扫。怕看春色老。"
    ]
  },
  {
    "id": "adcfe4dbb3d27adfd283813f7142bb10",
    "title": "八声甘州·荒江晚泊四无人烟春风侵人客况可想",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "怪东风、不喜放晴光，朝朝酿春阴。把春人滋味，酿成酸苦，都似秋心。百五韶华有限，归棹阁江浔。浪啮船唇急，远梦沉沉。",
      "似有夕阳钟动，在临江古戍，隔浦遥岑。渐荒烟弄瞑，燐火出深林。最凄绝、个时情况，只孤灯、伴我裹头吟。征人泪，借伊凉调，弹上瑶琴。"
    ]
  },
  {
    "id": "adcfe4dbb3d27adf9a91930517464cc9",
    "title": "鹧鸪天·江中望九华山",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "不为看山不挂冠，布帆无恙度云关。匡庐九叠都看遍，九子重看画里山。",
      "天澹澹，水漫漫。隔江岚翠袭衣寒。轻舟不住梅根浦，爱向中流数髻鬟。"
    ]
  },
  {
    "id": "adcfe4dbb3d27adf1793e6446718c420",
    "title": "江神子繁昌芜湖道中山景明媚目不给赏",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "大江影里洗螺鬟。度云关，爱烟峦。今夕维舟，只在夕阳湾。醉饮谪仙楼上酒，邀李白，访青山。",
      "浓皴淡抹有无间。路弯弯，水潺潺。柔橹声中，看过又重看。一幅将军金碧画，人不住，惜缘悭。"
    ]
  },
  {
    "id": "adcfe4dbb3d27adfe8cc4d37fb929c4e",
    "title": "一丛花",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "春闺寂寞掩莓苔。次第报花开。折花簪鬓都无绪，倩侍儿、扶上香阶。镜里朱颜，壶中红泪，心事自家猜。",
      "忍将脂粉付尘埃。无语对良媒。钗盟钿约今何在，蹙双蛾、慵倚妆台。待踏杨花，梦魂拘束，怕过谢桥来。"
    ]
  },
  {
    "id": "adcfe4dbb3d27adf3718638f7c9b38fc",
    "title": "金缕曲·采石矶",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "采石江边路。截中流、危矶孤耸，大江门户。多少英雄成败事，分付江潮记取。曾听惯、连江鼙鼓。千载战功垂赫赫，常开平、远轶韩擒虎。吞建业，压牛渚。",
      "十年群盗纷如鼠。诸葛君、是真名士，手挥白羽。斥堠至今烽火息，依旧青山绿树。供过客、登临怀古。埋骨诗人同不朽，恰长江、坟傍青莲墓。寻往迹，几倾慕。"
    ]
  },
  {
    "id": "adcfe4dbb3d27adf777e6dff0213454e",
    "title": "水调歌头·二月十五夜大江看月",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "独饮不成醉，横槊望江天。吟魂飞落天外，无语对婵娟。万里山河寂静，凄绝嫦娥孤影，偏喜十分圆。鹤唳不知处，缥缈入云烟。",
      "人渺渺，春寂寂，夜绵绵。长空如此寥阔，一客倚孤船。过眼风光谁赏，回首钱塘江上，铁笛会群仙。今夕复何夕，香雾袭衣寒。"
    ]
  },
  {
    "id": "adcfe4dbb3d27adf3279161c438b0b04",
    "title": "台城路十六夜无月泊荒港中凄凉特甚遥指金陵不远扣舷歌此",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "廿年不到江南岸，荒溪者般寥落。月黑鸮呜，云阴鬼哭，古寺钟声遥阁。客怀恁恶。又恻恻、风酸暗生林薄。纵不工愁，个时也自成离索。",
      "依稀一星幽火。石头城下路，寻梦如昨。白社狂名，红楼绮习，画舫秦淮宵泊。惊天鼓角。叹六代莺花，幻成风鹤。诉尽凄凉，一声声巷柝。"
    ]
  },
  {
    "id": "adcfe4dbb3d27adf9b4b37dbda6508d5",
    "title": "百字令黄夭荡用东坡赤壁韵",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "长江千里，到黄天荡口、别开风物。水立云垂天异色，返照江翻石壁。大将楼船，美人桴鼓，千载涛驱雪。中流凭吊，古今有数人杰。",
      "记我小住西湖，荒坟拜岳，归棹迟迟发。末路英雄驴背稳，多少壮怀消灭。狱底埋冤，亭边挹翠，生死争毫发。临江酾酒，江心涌起明月。"
    ]
  },
  {
    "id": "adcfe4dbb3d27adfbfec5a41f4b88dbb",
    "title": "琐窗寒·寒食",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "粥白饧香，芹肥韭嫩，客中清奉。可怜时节，袅袅轻烟扬动。作春寒、东风未休，敝裘一袭多情拥。笑频年宦况，朝朝如此，不离齑瓮。谁共。",
      "吟肩耸。正百五韶光，林禽争哢。闲身冷食，也是东皇恩宠。最伤心、芳辰易过，纸钱麦饭虚故垄。待归来，约取邻翁，薄醉寻春梦。"
    ]
  },
  {
    "id": "adcfe4dbb3d27adf162ca5749e640cf9",
    "title": "双双燕·和梅溪韵",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "星移物换，盼昔游门巷，社前春冷。空梁泥落何处，倚楼人并。又是桃开露井。问旧主、萍踪未定。可怜遍地蓬蒿，孤负蹁跹双影。幽径。",
      "沾衣雨润。想子弟风流，洒然清俊。穿花掠水，容易夕阳烟暝。把香巢寄稳。莫负了、今年风信。有人海国相思，妆罢画阑自凭。"
    ]
  },
  {
    "id": "adcfe4dbb3d27adff323f1ab9d76a7a5",
    "title": "风入松·舟中读汲古阁刻宋词",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "风骚遗响正词场。兰蕙采幽芳。青衫红袖才人泪，一声声、费尽柔肠。多少英雄儿女，话来情短情长。",
      "酒旗影里又斜阳。何处谱宫商。瓜皮艇子春愁重，倚孤篷、闲爇心香。有井能歌艳曲，无波未减清狂。"
    ]
  },
  {
    "id": "adcfe4dbb3d27adf32a037dd88d7dfff",
    "title": "换巢鸾凤",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "林下风流。谢铅华弗御，淡扫眉修。薰香欹被角，拜月挂帘钩。风扶花片上红楼。彩鸾不来，云天寄愁。春老矣，又消得、隔年人瘦。",
      "僝僽。闲恨逗。密绪痴情，往事空回首。梦稳鸦惊，媒良鸩妒，此错前生铸就。新制齐纨扇盈盈，障尘生怕纤埃受。冰雪心，倚妆台，一镜孤守。"
    ]
  },
  {
    "id": "adcfe4dbb3d27adf2ecb4376a2eeae8f",
    "title": "唐多令·夜泊龙津桥",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "残月挂林梢。微风漾画桡。打空城、寂寞春潮。千里怀人空有梦，飞不过、赤栏桥。",
      "何处教吹箫。江天入望遥。一声声、戍鼓轻敲。酒醒方知身是客，灯影喑，篆烟消。"
    ]
  },
  {
    "id": "adcfe4dbb3d27adf6dfd91b399c98de5",
    "title": "长相思·夜泊陈家浅",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "江水深。湖水深。行尽江湖返故林。江湖鉴此心。",
      "夜沈沈。月沈沈。猿啸鸮鸣度远岑。人家烟外寻。"
    ]
  },
  {
    "id": "adcfe4dbb3d27adf9d6ae5b99fbfda1e",
    "title": "满庭芳·和东坡韵二首",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "归去来兮，朝衫脱却，那须带阔冠峨。尘中羁绊，辗转误人多。争似幕天席地，何处好、何处高歌。歌成了，自酬自唱，私淑老东坡。",
      "如何还艳羡，山中起蛰，泽畔飞梭。任风驱浪卷，井自无波。问我他年经济，关心在、园卉庭柯。逍遥乐，闲中布置，未雨剪青蓑。"
    ]
  },
  {
    "id": "adcfe4dbb3d27adf2eee16745f7d0129",
    "title": "南乡子·故乡小住日与村农闲话殊有古风",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "絮语半桑麻。小立畦边日又斜。问我朝衫何事脱，无他。爱住乡园学种瓜。",
      "今岁好春花。雨足郊原卧水车。可惜荒田耕不了，堪嗟。牛价昂于白鼻騧。"
    ]
  },
  {
    "id": "adcfe4dbb3d27adf403e4cc03c9a1249",
    "title": "西子妆忆西湖",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "罗绮成尘，莺花过眼，西子可怜憔悴。美人劫后也心寒，倩春山、另描眉翠。芳魂渐起。似月下、归来环佩。到如今，想浓妆淡抹，依然佳丽。",
      "句留地。往日游踪，遥指烟中寺。白苏堤上柳枝多，倚东风、为谁凝睇。蹇修去矣。叹春梦、半归流水。问山灵、别后相思知未。"
    ]
  },
  {
    "id": "adcfe4dbb3d27adf6877c7d75a2b489c",
    "title": "水龙吟·杨花和东坡韵",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "可怜一片春痕，纷纷都似天花坠。飘茵堕溷，自家不管，管人离思。倦眼愁看，闲情怕惹，枇杷门闭。是个侬小影，要留他住，又依旧、三眠起。",
      "庭院愔愔昼静，悄无人、榆钱青缀。也曾经过，繁华世界，教谁揉碎。荡子寒盟，美人诉怨，有如春水。便浮萍化出，今生已过，酿来生泪。"
    ]
  },
  {
    "id": "adcfe4dbb3d27adf19bc9592b127b743",
    "title": "扫花游送春和梦窗韵",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "者番话别，便拂袖尘寰，独归烟岛。夙因未了。剩青袍色黯，误寻芳草。万绿如云，可惜花魂瘦小。径幽窈。只流莺惜春，长祝春好。",
      "愁绪借酒扫。又酒病惺忪，泥人昏晓。烟波泛棹。问留春可比，探春人少。阅尽繁华，落得蹇驴破帽。夕阳照。掩重门、故人不到。"
    ]
  },
  {
    "id": "adcfe4dbb3d27adf6874521dd54f7711",
    "title": "减字木兰花·重泊瓜步",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "江光山色，望里遥天青一抹。终古寒潮，流到扬州廿四桥。",
      "一帆轻落，流水声中乡梦阁。黯黯离宫，劫后花开寂寞红。"
    ]
  },
  {
    "id": "adcfe4dbb3d27adfe10cad5b1d07a8fb",
    "title": "台城路张芝浦太史端卿招集妙相庵赏芍药兼为马雨农学使同年恩溥饯别",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "钟山树秃台城圯，南朝更无遗寺。渺矣吴宫，岿然鲁殿，一角楼台孤峙。阇黎旧址。看古佛低眉，似含铅泪。漫感兴亡，放怀且作习池醉。",
      "龙华几逢胜会。眼前冠盖集，佳兴何似。易老莺花，难联香火，薄暖轻寒天气。繁华逝水。喜梵宇春长，尚留婪尾。只恐将离，促人愁绪起。"
    ]
  },
  {
    "id": "adcfe4dbb3d27adf1b0481ae42af6306",
    "title": "风入松·吊秦淮",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "板桥风景艳当年。花月斗婵娟。画船省识青溪路，惯停桡、丁字帘前。十里香尘不断，而今付与颓垣。",
      "莺啼蝶怨晚芳天。何处拾遗钿。杨花飘落浑无主，一团团、乱扑溪烟。应有白头词客，旧愁弹上新弦。"
    ]
  },
  {
    "id": "adcfe4dbb3d27adf9533652f4301ce45",
    "title": "南歌子·舟泊昆山访玉山草堂遗址",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "系缆招清籁，披襟坐夕阳。菱歜袅袅出渔庄。犹认西园明月夜飞觞。",
      "烟冷蓝田寂，云阴草阁凉。豪华如梦水茫茫。无复芙蓉杨柳满秋江。"
    ]
  },
  {
    "id": "adcfe4dbb3d27adf72da1b96fbe27923",
    "title": "望海潮·舟泊黄浦",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "浪拥江声，云浮海气，奔流直下吴淞。巨壑腾蛟，危楼结蜃，遥天万里空蒙。喷薄起鱼龙。念苍茫身世，寄与艨艟。浊酒孤斟，铜弦高唱大江东。",
      "八蛮重译来同。算汉家长策，只是和戎。水驿驰轮，楼船激箭，海门百道能通。落日大旗红。叹藩篱久撤，谁靖边烽。聊把黄金买醉，歌舞向西风。"
    ]
  },
  {
    "id": "adcfe4dbb3d27adfd0f7e15f026a2861",
    "title": "青衫湿申江感旧",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "申江水涨胭脂腻，春在个侬家。琼枝璧月，朝朝暮暮，占尽繁华。",
      "彩云一散珠帘放，燕青粉栖鸦。梦中锦瑟，怀中锦字，都是虚花。"
    ]
  },
  {
    "id": "adcfe4dbb3d27adf3493bf3208a87fd1",
    "title": "解佩令",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "婷婷袅袅，遮遮掩掩，想云翘、更比云英怯。心有灵犀，嗔小婢、春光偷泄。倚妆楼、自拢雏发。",
      "学钞吟稿，爱翻院本，引箜篌、欲弹还歇。生小工愁，怕孤负、可怜时节。斗丰姿，一钩新月。"
    ]
  },
  {
    "id": "adcfe4dbb3d27adf606d191ece672ef0",
    "title": "青玉案",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "流莺百啭留春住。忍目送、东君去。心字香烧须记取。织成罗帕，绣成金缕。总是缄情处。",
      "桃粗李俗羞为伍。傲骨真堪冠侪侣。轻薄男儿今几许。红绡易尽，玉颜难驻。私把年华数。"
    ]
  },
  {
    "id": "adcfe4dbb3d27adfe5193fc714b9080c",
    "title": "渔家傲·月夜泊五厍",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "薛淀湖边新雨霁。厍公山下孤帆系。月到夭心天亦喜。风不起。白莲香静鸳鸯睡。",
      "浦树江云离绪寄。莺花过眼如流水。自谱新词传绮思。谁共倚。松陵路尽波无际。"
    ]
  },
  {
    "id": "adcfe4dbb3d27adf8c481ffa322cdcef",
    "title": "南乡子·六月十八夜呈甫仲修邀至湖上纳凉",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "水阁映残霞。箫鼓迎神笑语哗。破碎湖山重点缀，繁华。灯火宵明卖酒家。",
      "薄醉话周遮。清露无声湿臂纱。堤柳暗笼残月影，横斜。自棹轻舟宿藕花。"
    ]
  },
  {
    "id": "adcfe4dbb3d27adf53d6bb6d732f71db",
    "title": "水龙吟·残暑初退凉月满庭露咽虫嘶秋心碎矣",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "秋人直凭无聊，玉阶踏碎凉蟾影。愁肠百结，醉中难遣，又逢酒醒。月在青天，风来画阁，露生金井。听蛩吟鹤唳，总关秋思，叵耐得、相如病。",
      "容易名场梦冷。纪前因、雪泥空证。元龙豪气，香山宦迹，樊川游兴。湖海逢迎，莺花侍从，半生侥幸。想斯人位置，悠悠青史，待何人定。"
    ]
  },
  {
    "id": "adcfe4dbb3d27adf25eb6af772034ed1",
    "title": "清平乐",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "痴情忏悔。私把脂痕洗。秋冷花枝扶不起。月上回栏第几。",
      "清宵未觉更长。挑灯瀹茗焚香。半臂轻棉添著，隔帘似有微霜。"
    ]
  },
  {
    "id": "adcfe4dbb3d27adf365a4a22c6b49e60",
    "title": "南浦·陈槐庭大令钟英以碧草绿波制题各赋一阕余适悼沈姬之亡藉以书痛",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "烟水衬平芜，转眼来、春光茜媚如许。一色染青袍，勾挑起、多少客愁离绪。王孙去也，萋萋总是伤心处。长亭遮住。疑化血魂归，一灵常聚。",
      "天涯几度登楼，念故国阙河，迷离无路。渺渺逗吟情，何人续、金勒马嘶佳句。暮云千里，凝眸犹恐看朱误。哀思欲诉。伤玉瘗香埋，墓门深护。"
    ]
  },
  {
    "id": "adcfe4dbb3d27adf365a4a22515e2654",
    "title": "南浦·陈槐庭大令钟英以碧草绿波制题各赋一阕余适悼沈姬之亡藉以书痛",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "软翠泛迢迢，是绝佳、春江设色图谱。老我卧烟波，沙堤上、常狎睡鸥拳鹭。拖蓝染黛，无端荡起愁千缕。临流洄溯，伤一舸难归，好春虚度。",
      "当时送客怀人，惯肠断西洲，魂滑南浦，逝水促华年，新来恨、更比别情酸楚。桃根渺矣，那堪重唤江头渡。可怜弱絮。问甚日成萍，随流飘去。"
    ]
  },
  {
    "id": "adcfe4dbb3d27adf9d5fd4cabbc45ff5",
    "title": "浣溪纱十年前谱江山船曲八阙钱塘富春间十七八女郎争引箜篌传唱今秋重至江干雾鬓风鬟都非畴昔亦无能翻旧曲者酒酣耳热情思黯然偶诵旧曲夸客客曰对新人诵旧曲江郎才尽耶遂即席重倚八阙命曰后江山船曲",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "鼙鼓声阑又管弦，江干无浪复无烟。佳人锦瑟诉华年。",
      "小妇苗条中妇艳，新愁掩抑旧愁牵。袭人风露冷娟娟。"
    ]
  },
  {
    "id": "adcfe4dbb3d27adf9d5fd4ca65c7e599",
    "title": "浣溪纱十年前谱江山船曲八阙钱塘富春间十七八女郎争引箜篌传唱今秋重至江干雾鬓风鬟都非畴昔亦无能翻旧曲者酒酣耳热情思黯然偶诵旧曲夸客客曰对新人诵旧曲江郎才尽耶遂即席重倚八阙命曰后江山船曲",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "刘阮重来往迹荒。桃花流水两茫茫。双飞不是旧鸳鸯。",
      "黯黯青衫题曲客，萧萧白发驾船娘。夕阳影里话沧桑。"
    ]
  },
  {
    "id": "adcfe4dbb3d27adf9d5fd4caef097cb7",
    "title": "浣溪纱十年前谱江山船曲八阙钱塘富春间十七八女郎争引箜篌传唱今秋重至江干雾鬓风鬟都非畴昔亦无能翻旧曲者酒酣耳热情思黯然偶诵旧曲夸客客曰对新人诵旧曲江郎才尽耶遂即席重倚八阙命曰后江山船曲",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "青雀黄龙战舰分。而今花月也翻新。金戈铁甲倚红裙。",
      "潇洒更无陶学士，豪华重见党将军。浅斟低唱大江滨。"
    ]
  },
  {
    "id": "adcfe4dbb3d27adf9d5fd4ca073c4421",
    "title": "浣溪纱十年前谱江山船曲八阙钱塘富春间十七八女郎争引箜篌传唱今秋重至江干雾鬓风鬟都非畴昔亦无能翻旧曲者酒酣耳热情思黯然偶诵旧曲夸客客曰对新人诵旧曲江郎才尽耶遂即席重倚八阙命曰后江山船曲",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "听水听风伴寂寥。邮亭官妓仿前朝。因缘只在木兰桡。",
      "绿树暗藏鹦鹉语，碧梧新结凤凰巢。夜深私授郁轮袍。"
    ]
  },
  {
    "id": "adcfe4dbb3d27adf9d5fd4ca65cd1b88",
    "title": "浣溪纱十年前谱江山船曲八阙钱塘富春间十七八女郎争引箜篌传唱今秋重至江干雾鬓风鬟都非畴昔亦无能翻旧曲者酒酣耳热情思黯然偶诵旧曲夸客客曰对新人诵旧曲江郎才尽耶遂即席重倚八阙命曰后江山船曲",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "三折江流曲又湾。美人生长碧波间。闲愁历劫不曾删。",
      "郎意恰如之字水，侬心长对玉皇山。珠帘半卷理云鬟。"
    ]
  },
  {
    "id": "adcfe4dbb3d27adf9d5fd4ca58d1de66",
    "title": "浣溪纱十年前谱江山船曲八阙钱塘富春间十七八女郎争引箜篌传唱今秋重至江干雾鬓风鬟都非畴昔亦无能翻旧曲者酒酣耳热情思黯然偶诵旧曲夸客客曰对新人诵旧曲江郎才尽耶遂即席重倚八阙命曰后江山船曲",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "轻拨檀槽发曼声。啼眉慵髻不胜情。芳名新换啭春莺。",
      "团扇暗遮人影瘦，轻帆低挂涨痕平。晚凉独自倚红亭。"
    ]
  },
  {
    "id": "adcfe4dbb3d27adf9d5fd4cac62c082e",
    "title": "浣溪纱十年前谱江山船曲八阙钱塘富春间十七八女郎争引箜篌传唱今秋重至江干雾鬓风鬟都非畴昔亦无能翻旧曲者酒酣耳热情思黯然偶诵旧曲夸客客曰对新人诵旧曲江郎才尽耶遂即席重倚八阙命曰后江山船曲",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "胜日宾僚爱泛舟。玉箫金管恣遨游。翩翩裙屐尽风流。",
      "醉脱金貂偿酒债，狂题歌扇当缠头。神伤只是白江州。"
    ]
  },
  {
    "id": "adcfe4dbb3d27adf9d5fd4cac0ff8644",
    "title": "浣溪纱十年前谱江山船曲八阙钱塘富春间十七八女郎争引箜篌传唱今秋重至江干雾鬓风鬟都非畴昔亦无能翻旧曲者酒酣耳热情思黯然偶诵旧曲夸客客曰对新人诵旧曲江郎才尽耶遂即席重倚八阙命曰后江山船曲",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "老向花丛自忏痴。西风吹鬓暗成丝。十年影事几人知。",
      "新妇矶头空怅望，女儿浦口寄相思。不堪重写衍波词。"
    ]
  },
  {
    "id": "adcfe4dbb3d8a594e3ff76a47ff93994",
    "title": "祝英台近",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "卷珠帘，羞一顾。眉样远山妒。生怕登楼，楼外坠红雨。无聊缕缕柔情，那人不管，算都付、银钩钩住。",
      "易孤负。似此流水年华，一春作花主。湿浅平堤，约略踏青步。痴心语向清泉，任流何处。只不许、流侬春去。"
    ]
  },
  {
    "id": "adcfe4dbb3d8a594ece5e199227709ce",
    "title": "柳梢青",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "画槛风丝。是谁小立，倚损花枝。昨夜轻尘，旧题字灭，埋没相思。",
      "韶光约略年时。寻梦绪、桐阴步迟。锦带新围，秋衣重试，销瘦腰支。"
    ]
  },
  {
    "id": "adcfe4dbb3d8a594d8514cafbe572479",
    "title": "南乡子",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "波色半堤通。恰似西湖一镜中。怪得浣纱人不见，匆匆。娇影花扶上绮丛。",
      "小泊古亭东。鞋样船儿剪样风。烟柳两行齐拂水，重重。锁住鞋样不放红。"
    ]
  },
  {
    "id": "adcfe4dbb3d8a5949b02ba6d5b25e1bd",
    "title": "菩萨蛮",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "白云青海三千里。笳声故垒霜风起。一剪柳丝齐。途长日又西。",
      "边城山气饱。九月寒生早。蹄铁碎冰花。人先书到家。"
    ]
  },
  {
    "id": "adcfe4dbb3d8a594c2ebbe3b6547769c",
    "title": "鹧鸪天",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "怪底余寒逼向晨。江南二月雪花新。客衣一日常三易，斟酌愁春病酒身。",
      "销画债，觅题痕。踏青耽阁闭闲门。啼莺唤醒扬州梦，别个人人第几程。"
    ]
  },
  {
    "id": "adcfe4dbb3d8a594a90eaa77894333ba",
    "title": "摊破浣溪沙",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "春到溪桥景越佳。嫩篁疏柳小桃花。第一层楼刚好处，唤煎茶。",
      "画舫笙歌闻别浦，纸鸢线索是谁家。一半分明猜不定，月西涯。"
    ]
  },
  {
    "id": "adcfe4dbb3d8a5942bd21e6bfb704a60",
    "title": "春风袅娜·即席口占",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "倩东风扶住，莫损花枝。新雨过，嫩寒时。看绿底、莺娇定将试曲，红边蝶弱，怕不胜衣。百啭才调，双飞还怯，一种轻盈除画知。急把瑶笺绘春色，传神初解画中诗。",
      "留得一天风韵，衣香鬓影空描写，煞耐寻思。空中色，信中疑。柔情宛转，稚景迷离。不管春愁，只除流水，尽牵幽思，都上游丝。休憎轻薄，笑丰姿比并，怅煞镜无蓄影，不驻妍媸。"
    ]
  },
  {
    "id": "adcfe4dbb3d8a5947a4c0c27b3ff456f",
    "title": "摸鱼子",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "蓦无端、嫩寒轻暖，韶光容易过了。旧时携手凭阑处，唤梦几番啼鸟。伤素抱。盼鹊喜佳音，差被东风晓。幽情悄悄。对小院晴晖，碧池流水，惟有影知道。",
      "邻家院，雨过桃花开早。双双莺燕春好。重门送别经春掩，满径绿苔谁扫。春又老。买双鲤归来，依旧音书渺。相思最恼。恰带勒青骢，衔环金兽，仿佛一声到。"
    ]
  },
  {
    "id": "adcfe4dbb3d8a594c06ac9f28f94b972",
    "title": "南歌子",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "明月桃花扇，春风杏子衫。柔情脉脉费人参。肯为金钗举手露葱尖。",
      "整佩轻移坐，熏香暗下帘。闲愁不解总恹恹。得似春潮夜夜一番添。"
    ]
  },
  {
    "id": "adcfe4dbb3d8a5942a16c3c9b89d778d",
    "title": "凤凰台上忆吹箫·赋箫",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "低转芳悰，暗调红韵，几分春在荑苗。问玉人何处，明月今宵。拚被多情误我，生乞取、私谥王褒。相思调、一枝凤管，十里红桥。",
      "魂销。那时唱晚，赢自制新词，比得伊娇。算肯留脂晕，侥幸樱桃。闲里倩鸾轻亸，花暗落、唇态偷描。贪修谱、还愁嫩云，折断杨梢。"
    ]
  },
  {
    "id": "adcfe4dbb3d8a59493443c789b07737c",
    "title": "玉胡蝶·春蝶",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "一向杜兰香去，玉京踪迹，遗恨罗裙。莫道东风，不醉花国芳魂。碧情酣、嫩晴苔径，红梦软、香月梨云。几番春。羽衣飘影，金粉余痕。",
      "真真。凭谁欲唤，鬓花娇艳，眉样温存。寂寞开元，玉媒秋妒六宫人。信仙侣、前身夜合，怜媚子、旧佩情根。曲翻新。祝英台近，零乱歌尘。"
    ]
  },
  {
    "id": "adcfe4dbb3d8a594db8a915e5c5e0fe9",
    "title": "过秦楼",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "一寸横波，双弯新黛，个是暗销魂处。花前置槛，竹外安篱，不意好春微露。新雨过后苔生，才转楼阴，最艰纤步。载闲愁、一段凌风，还怯画阑扶住。",
      "生怜惜、似水年华，宜人天气，总在忙中轻度。云同意懒，露比情浓，春也与人相妒。肠断何堪至今，远道蓬山，浮踪陌路。把相思暗揣，又恐韶光错误。"
    ]
  },
  {
    "id": "adcfe4dbb3d8a594bf2632a24cac8a30",
    "title": "琐窗寒·春寒，用王圣与韵",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "料峭东风，廉纤细雨，落梅飞尽。单衣，恻恻，再整金猊香烬。误千红、试妆较迟，故园不似清明近。但满庭柳色，柔丝羞舞，淡黄犹凝。芳景。",
      "还重省。向薄晓窥帘，嫩阴欹枕。桐花渐老，已作一番风信。又看看、绿遍西湖，早催塞北归雁影。等归时、为带将归，并带江南恨。"
    ]
  },
  {
    "id": "adcfe4dbb3d8a594794cbc4b14b4077c",
    "title": "齐天乐",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "芭蕉帘外潇潇雨，丝丝散愁萦挂。建箬茶香，湘筠簟滑，刚是琼箫吹罢。红榴谢也。念珠字题襟，绣绒缄帕。梦到蓬山，万重浮翠暗于画。",
      "闲中谁共记取，便衫纹扇影，销尽清夏。病渴文园，耽吟骑省，赢得当年声价。金尊倦把。甚一卷飞香，豆花棚下。战雨西风，响檐鸣玉马。"
    ]
  },
  {
    "id": "adcfe4dbb3d8a5940487fcf23c6dccf3",
    "title": "珍珠帘·赋帘，用草窗韵",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "月钩无碍纤云翳，丝丝雨、剪样风儿吹起。隐约一层多，似褶罗拖地。倒挂琉璃流不尽，想尚带、江波寒翠。休比。比花丛映户，只添湘泪。",
      "曾记。绮闼重重，镇长垂宝押，楼台十二。欲卷怯余寒，正暮春天气。芗泽霏微人影隔，甚玉鼎、销残沈水。禁醉。道销魂还甚，碧纱窗里。"
    ]
  },
  {
    "id": "adcfe4dbb3d8a594d2d166a37df3ddc3",
    "title": "木兰花慢·七月十九日病齿殊苦，东轩倦倚，骤闻雨声",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "怪琵琶促拍，诉幽恨，总缠绵。听塘外轻雷，花梢骤雨，拨断凄线。无端。惯萦倦耳，又虫吟、细雨媚凉天。旧思空随雁后，新愁知到鸥边。霜前。",
      "蒲柳惜凋残。病叶荡栖烟。问西施舞罢，入时眉样，颦黛谁妍。团团。素纨扇小，画芙蓉、一例到秋捐。算是芙蓉画里，飘零不损婵娟。"
    ]
  },
  {
    "id": "adcfe4dbb3d8a5942c616cd0a22b2f26",
    "title": "江城梅花引·月夕露坐，红薇落英，感赋",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "黄昏一例绊闲愁。絮云收。扇风柔。不断帘波，时带腻香流。风散余花犹恋影，天似水，照婵娟，明玉钩。",
      "芳情暗牵争自由。渺红云，花外楼。露香重浣，相思意、谁寄绸缪。知道秋期，还更问牵牛。细蕊如人愁未解，愁万点，诉冰弦，凉胜秋。"
    ]
  },
  {
    "id": "adcfe4dbb3d8a594b83f94998ab5b8da",
    "title": "青房并蒂莲·花朝是日为亡室顾恭人逝日，二十一年前事，黯然销魂者，固有甚于别也",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "怕花朝。是断香烧烬，玉轸长抛。廿一年华，廿一度今宵。素纨横剪燕脂冷，算江梅、春在红娇。尽玉杯、一酹花灵，世闲浓煞是春醪。",
      "遥空照人旧月，从倚遍东风，槛外枝条。采新绿、生涯梦里，花韵楼高。休问断魂断处，早愁诉、魂自甚时销。恁几回、落日帘栊，小红歌歇我吹箫。"
    ]
  },
  {
    "id": "adcfe4dbb3d8a5945fda06e2bf4e8c8e",
    "title": "鹧鸪天·和瞻园韵",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "不断翻联衔尾鸦。辘轳心绪水田车。愁根随处生芳草，梦影逢春飘杏花。",
      "花不语，日还斜。钟情一念几曾差。十年杜牧风流减，孤负前村问酒家。"
    ]
  },
  {
    "id": "adcfe4dbb3d8a59406567dc52f27680d",
    "title": "采桑子·灞桥",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "灞陵桥上丝丝柳，长系心头。无尽无休。一段清溪一段愁。",
      "青骢短策征衫旧，冷带吴钩。落日荒邮。愁是离人心上秋。"
    ]
  },
  {
    "id": "adcfe4dbb3d8a594602d2d9e00816441",
    "title": "高阳台",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "花气通帘，桐阴落几，晴斋校罢虫书。小坐微吟，罗衣检试秋初。墨痕犹艳新纨扇，旧题诗、凉思何如。问年年、断句零笺，一半模糊。",
      "闲心记取蓬山影，但情和水远，意比云孤。芳信天涯，多应雁字来疏。星河牛女还逢闰，料人闲、醉梦醒无。倚西风、暗数良辰，漏箭铜壶。"
    ]
  },
  {
    "id": "adcfe4dbb3d8a5949c59d0f87af87df7",
    "title": "高阳台·李古余遗墨这回来图",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "秋叶声乾，春华梦窄，楼台莫驻流光。往迹谁寻，溪杨著遍新霜。关河总入沧桑感，况细枝、横带垂杨。问诗心、何许天涯，立尽苍茫。",
      "闲愁不在登高处，在虫阶微雨，马背斜阳。旧话贞元，银笙休按红腔。鞭丝帽影长安道，算几经、饭熟黄粱。剩西山、城角遥青，冷照衣裳。"
    ]
  },
  {
    "id": "adcfe4dbb3d8a594f02891a40f62759e",
    "title": "采桑子",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "微暄庭院芭蕉展，不解愁悰。暗绿帘栊。时漏斜阳一缕风。",
      "销魂不在春归路，春去无踪。细草香茸。只在屏山梦影中。"
    ]
  },
  {
    "id": "adcfe4dbb3d8a594298d5b496f0cc4d2",
    "title": "春云怨·凉夕怀人之作，用冯伟寿韵",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "村醪薄劣。尽夜深杯浅，吟簪敲折。小醉遣怀无计，恨撚玉箫吹不得。采叠纹衾，光销罗带，雨入青灯照秋色。波阔沈鱼，楼高闻雁，柝冷巷声绝。",
      "梅花素靥描横额。共逋仙影瘦，檀心寒结。香印重添乍平贴。看取窗痕，惯见新愁，旧时明月。百感琼浆，半生尘梦，检剩凤梧褪叶。"
    ]
  },
  {
    "id": "adcfe4dbb3d8a594636623a0d5efc29f",
    "title": "云仙引·乙卯上元对海棠作",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "古月光圆，春灯焰小，铜壶永漏宵分。炉烟散，怯重薰。唐花最怜夕萼，护惜银屏矜美人。娇睡欲醒，烛华暖照，香玉前身。",
      "传柑前事无闻。有嘉果、新橙贻细君。倦笔还拈，丽情何许，却话温存。初聘梅英，绿华笑我，问取云仙谁幻真。紫姑还赛，看痴儿女，夜卜殷勤。"
    ]
  },
  {
    "id": "adcfe4dbb3d8a5943128816e975452f1",
    "title": "绮寮怨·过嵩云草堂感旧",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "燕子东风还是，小桃花又残。步水阁、翠窈虚廊，数多少、春恨年年。薄寒金觞泛绿，西厅晚、旧曲谁更弹。算故人、尚说天涯，晨星少、淡月凉晕圆。吹皱一池镜澜。",
      "潘郎鬓影，何堪蓦地惊看。半折阑干，倚残醉，几流连。丝丝黛痕犹在，许细柳，记从前。孤云断烟。无言坐对处，楼外山。"
    ]
  },
  {
    "id": "adcfe4dbb3d8a594c1b75d6bc68c71c5",
    "title": "摸鱼子·雕瓜令节，年来久不陈设，风廊感秋，漫赋",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "记瓜花、那年时节，幽踪作弄心眼。明河自古无风浪，偏是断槎难挽。凉讯缓。问寂寞黄姑，可耐河东岸。天涯念远。只恨水双湾，俗尘一点，秋诺暗留恋。",
      "纤云翳，不似巫山一段。鹊桥秀语吟惯。神仙欢会年年准，那怅会期缘短。缘未浅。泻万古秋声，都作寻常看。初弦月转。照机杼谁家，愁丝怨缕，织锦燕新换。"
    ]
  },
  {
    "id": "adcfe4dbb3d8a594d56911fa11d51e55",
    "title": "绛都春",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "茸轻絮软。又风约嫩寒，春衣停剪。绣坞路迟，响屧痕留吟香伴。等闲岁月抛莺燕。荡帘幕、沈沈慵卷。素娥眉晕，依然照影，旧时芳艳。",
      "谁管。萦烟系柳暗无绪，只有伤春人见。泪雨镜波，浣雪巾香桃花浅。吴蚕冷缩情丝倦。甚碧海、红桑悽变。待伊重写，麻姑画绡闷展。"
    ]
  },
  {
    "id": "adcfe4dbb3d8a594a246464081843410",
    "title": "一萼红·来燕",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "絮花高。正双襟绒褪，经岁系红销。来共春愁住，和侬约帘幕，沈碧无聊。旧园亭、泥香融雪，带飞英、收拾杏梁巢。一寸楼台，二分风雨，咫尺花梢。",
      "回首天涯残照，问曾归何处，更到今宵。独语情亲，双飞力弱，泥人杨柳纤腰。度春影、秋千闲处，算年年、肠断是花朝。又是余寒似剪，门巷饧箫。"
    ]
  },
  {
    "id": "adcfe4dbb3d8a5949cf491a1af78b2e1",
    "title": "忆王孙",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "海棠花底剪春衫。针线工夫画景添。合取分鸳费玉纤。",
      "暗重檐。怕被人窥却下帘。"
    ]
  },
  {
    "id": "adcfe4dbb3d8a594937866a4e6152070",
    "title": "南楼令·春斋寂寥，辄与花事为缘。斟酌寒温，调停燥湿，日数留意，非闲不能，亦非闲不尔也。读昔人句养花原是爱才心，则又非仅遣日方、养生术而已",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "密阁护春浓。雏梅越样红。逗疏香、人倚帘栊。悄悄媚情添水供，为花寿，祝东风。",
      "珍重麝煤封。炉薰减一重。数折枝、私语吴侬。晴日南窗防骤暖，移小几，费春葱。"
    ]
  },
  {
    "id": "adcfe4dbb3d8a594339df284ea3d817b",
    "title": "蝶恋花·三月八日清明，盆中桃梅芳艳，犹胜春阴。兀坐更谱小词",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "翠幕通香窗半掩。三月清明，薄冷风光淡。雏柳偷青青未染。芳腴却养盆花艳。",
      "旧晕燕脂红一点。北地春迟，莫为韶华感。拚是词人情不减。多情任被东风赚。"
    ]
  },
  {
    "id": "adcfe4dbb3d8a5948c536200141393bd",
    "title": "好事近·辛亥人日立春",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "思发在花前，词妙上春初七。还写宜春帖子，递东风消息。",
      "彩幡金胜记年时，空有紫罗笔。续到玉堂佳话，后景龙一日。"
    ]
  },
  {
    "id": "adcfe4dbb3d8a594d61274073b3dc23b",
    "title": "好事近",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "绮席荐辛盘，令序喜逢佳节。为问梅妆深浅，向玉楼人说。",
      "帝京景物惯逢春，卮酒洞庭色。三十八年风味，剩咬春医渴。"
    ]
  },
  {
    "id": "adcfe4dbb3d8a594f0ed52110532326a",
    "title": "水龙吟·凉雨作秋，渺怀无绪，徘徊成此",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "小帘恻恻西风，秋阴庭院莓苔涴。薄寒弄色，将愁和恨，纨扇抛过。扇影欺晨，瓶香泛水，露红林果。最无聊凉思，沉吟徙倚，阑干悄，闲时我。",
      "又是悲秋一个。注南华、旧情犹左。去年断梦，怕题残句，笛声吹破。眼底流光，指尖心事，数余花朵。恁匆匆误了，芳馨一掬，碧罗巾裹。"
    ]
  },
  {
    "id": "adcfe4dbb3d8a5946f077986e066ea89",
    "title": "清平乐·壬子重阳先时早寒，花事犹迟，无聊漫赋",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "雪花风叶。聚散何堪说。瘦到沈腰衣带摺。罗皱横添一捻。",
      "秋声做冷天涯。凤城节候都差。尽日西风帘卷，重阳不见黄花。"
    ]
  },
  {
    "id": "adcfe4dbb3d8a59425eb6af7740fad61",
    "title": "清平乐",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "碧阑慵倚。絮语归无计。露蕊烟梢风叶底。都是凄凉情意。",
      "秋声拍碎琵琶。曲中数遍秋花。三径荒云何处，他乡总是天涯。"
    ]
  },
  {
    "id": "adcfe4dbb3d8a5946874c8e4c1a01971",
    "title": "朝中措·墙外柳",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "方棂祗隔一层纱。三见絮飞花。长对西风梳掠，不知秋在谁家。",
      "屧廊人去，眉弯浅黛，销瘦禁他。换尽陌头春色，等闲门外天涯。"
    ]
  },
  {
    "id": "adcfe4dbb3d8a594adefbe63daa85253",
    "title": "瑞龙吟·静夜闻丝竹声，感赋",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "琼华怨。还唱万里关山，一声河满。娟娟纤月蛾眉，故人剩几，年华暗换。况游倦。愁听恨商悽羽，绪风吟晚。阿谁省识相思，断肠静夜，红徽翠管。曾记开元新制，蕊珠宫里，金尊檀板。回首画堂，银云横带天半。",
      "停声待拍，欹住春醪浅。空江上、峰青未了，伊人不见。旧谱秋零乱。问谁更解，霓裳片段。城悄疏更短。除算有虚窗，孤怀难遣。戍楼画角，薄寒吹散。"
    ]
  },
  {
    "id": "adcfe4dbb3d8a594193452de798b2346",
    "title": "月华清·元宵积阴欲雪，向午微晴，晚窗盼月，遣兴",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "凫鼎香亲，貂裘寒恋，一卮柏醑斟后。影事春灯，心数那年时候。艳芳榼、禁品黄柑，寻断句、故人红豆。消受。弄梅梢雪蕊，画廊携手。",
      "为问常娥记否。甚雾冷云荒，闷遮罗袖。冻柳梢头，忍说照人依旧。赌吉利、卜茧闲猜，祝美满、粉圆私咒。杯酒。笑情痴儿女，紫姑微叩。"
    ]
  },
  {
    "id": "adcfe4dbb3d8a594d3d9456759b7889b",
    "title": "露华·碧桃，依玉笥山人平仄二体",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "天台倦客。讶世外神仙，亦换颜色。泪雨旧红，愁访曾来踪迹。占伊露倩烟柔，一段媚香娇滴。春风面、寻思去年，又恐轻识。",
      "而今认道非昔。恁自托情根，丰韵都隔。甚似看朱，还眩镜暖脂湿。怅绝背影窥时，夹竹枉猜消息。牵断藕，秋丝画裙胜得。"
    ]
  },
  {
    "id": "adcfe4dbb3d8a5945e3bdf74f0e401be",
    "title": "露华",
    "authorName": "裴维安",
    "authorId": "adcfe4dbb3d8a594d1457b72d1457b72",
    "dynasty": "清",
    "content": [
      "影娇态怯，是含愁媚子，初卸浓妆。浅脂半没，罗衣紫洞吹香。阆苑醉怜春色，问玉笙、仙侣茫茫。偏念取、双成去日，旧曲宫商。",
      "能无怨红人妒，问雪满花笺，谁染巴江。飘零带雨，只余泪点难忘。早是艳情都别，怕绿华、除却无双。春又晚，潭波望彻那厢。"
    ]
  },
  {
    "id": "adcfe4dbb3f012a9c1024b423c5b94d8",
    "title": "玉蝴蝶",
    "authorName": "姚青蛾",
    "authorId": "adcfe4dbb3f012a9d1457b72d1457b72",
    "dynasty": "清",
    "content": [
      "越罗初绣双鸾。臂小绾猫环。试点郁金油，花酥腻粉山。",
      "昵人红玉软，娇妒翠眉攒。半醉带郎冠，暗中试小鬟。"
    ]
  },
  {
    "id": "adcfe4dbb3f012a9306019a749d6a311",
    "title": "女冠子",
    "authorName": "姚青蛾",
    "authorId": "adcfe4dbb3f012a9d1457b72d1457b72",
    "dynasty": "清",
    "content": [
      "玉窗珠阁。雾锁烟笼漠漠。晓妆迟。",
      "遮雨檀心小，偎人星靥微。黄鸳沿水浴，锦雉啄花飞。多少伤春意，侍儿知。"
    ]
  },
  {
    "id": "adcfe4dbb4158ca728d7a0ecd048f03f",
    "title": "扫花游丁卯孟春海上坐雨作",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "买春紫陌。拥万马涛来，弄潮人喜。问津那处。怪支机赠石，汉槎楫舣。浪杳云沈，为恁鳞鸿又误。放灯里。怕蜃雾幻楼，昏到庭户。",
      "天醉谁与语。任蝶浪蜂狂，恣情飞舞。待风唤去。奈园林遍绿，乱莺无主。刬地残红，恐惹啼鹃更苦。正延伫。碎羁魂、暮众零杵。"
    ]
  },
  {
    "id": "adcfe4dbb4158ca77fa6924d1b630bed",
    "title": "蓦山溪·寄题听枫园，和彊师酬叔问韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "词仙卜筑，例远尘嚣市。吟罢古藤阴，下沧洲、琴携绿绮。白沤波暖，吟侣集江鸥，樵风径，蕙风天，空谷跫然喜。",
      "霜虹钟讯，惯泊枫樯地。唱到折红梅，满吟壶、楚声能继。听风听水，卸却素馨帆，五柳侧，四桥边，又办听秋计。"
    ]
  },
  {
    "id": "adcfe4dbb4158ca74413dde475ffaad1",
    "title": "眼儿媚·和彊师韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "舞衣收箧罢薰篝。欢事分都休。最无聊赖，瞒伊心绪，辄上眉头。",
      "嫦娥不管人憔悴，今夕又当楼。人闲何世，除非无月，我始无愁。"
    ]
  },
  {
    "id": "adcfe4dbb4158ca7ee4e46dd8b01e1f4",
    "title": "倦寻芳·和彊师韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "檐阴阁雨，帘隙梳烟，庭户催晚。绕树归鸦，戢戢欲栖还散。西崦斜阳鶗鴂苦，东风残信蘼芜怨。问天涯、王孙何处，春随人远。",
      "卜心事、灯花无语，百感孤单，鸳被羞展。陡忆前欢，已等弃余秋扇。客路歧多关塞黑，长门事去文章残。梦方圆，又丛钟、声声惊断。"
    ]
  },
  {
    "id": "adcfe4dbb4158ca7f1803783687ff2b8",
    "title": "无闷西湖闻蝉",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "一棹西泠，苍翠四合，中有幽人独语。怯御道官槐，咽寒高处。日暮秋山驿路。莫认是、临歧阳关谱。抱故宫红叶，寻消问息，几经风露。",
      "谁诉。甚凄楚。岂懊恼西风，尽情倾吐。算曾蜕初衣，也緌冠素。自怨齐宫鬓薄，奈还有、歌声招人妒。算绝调、弦谱中郎，毕竟知音迟暮。"
    ]
  },
  {
    "id": "adcfe4dbb4158ca70d509e8d58ce2979",
    "title": "庆春宫·夏日西湖旅寓，读海绡人日谒虞仲翔先生祠作，感而继声",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "堂迥人遥，幢虚云补，古今代谢堪惊。战垒凭花，游裙怜草，菜羹谁荐芳馨。南鸿归梦，空扪历、危楼上层。金尊愁对，迁客骚人，一例飘零。",
      "逋仙祠宇西泠，几树梅花，同此凄清。浅水吟香，禅关读易，有缘猿鹤同听。世途安处，湖波稳、扁舟叶轻。余生都付，老我苍山，吊客青蝇。"
    ]
  },
  {
    "id": "adcfe4dbb4158ca72c14bdc971e13791",
    "title": "双双燕·除夕，和梦窗韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "避嚣守岁，有檐竹临风，夜深敲户。沈檀自爇，翠缕拂帘千度。东壁欢呼博簺，好春在、红楼深处。萧然斗室琴书，独被牢愁羁住。慵举。",
      "依梁倦羽。芳讯报初番，酿寒花雨。九衢灯火，一任燕莺歌舞。多少痴呆意绪，待持向、东君分诉。薄酒不温，空负啭年莺语。"
    ]
  },
  {
    "id": "adcfe4dbb4158ca75a4be6dff472fc4e",
    "title": "三殊媚·和海绡闰海明韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "飞花萦步绮。问东风、春城几人归思。万里关山，盼南天、归雁高楼重倚。缥缈鹃声，莫误认、瑶池鸟使。奈曲水裙遥，省识无人，商量花事。",
      "更感韶光逝水。看宿雨桃花，送春悬泪。旧约秋千，拚晓梦消磨，被莺呼起。病怯扶阑，消受惯、薄棉天气。门外传来消息，青梅有子。"
    ]
  },
  {
    "id": "adcfe4dbb4158ca71b160768ec032a56",
    "title": "满江红·草原上无主翁仲",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "捐弃谁怜，斜阳下、无言独立。人疑是、长安古道，卧驼荆陌。高冢夷为鸣屐路，丰碑借作支床石。怎翟公、罗雀已无门，犹留客。",
      "钟鼓室，他人入。松楸地，灵狐宅。问邱山华屋，忍谈今昔。野火更防身后劫，鬼雄难护耕余域。正摩挲、欲与话桑沧，山风急。"
    ]
  },
  {
    "id": "adcfe4dbb4158ca79054cc04afd60909",
    "title": "卜算子·和水云",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "泪眼不曾晴，化作宵来雨。六曲屏山万里程，有梦无寻处。",
      "羞学倚墙花，分等沾泥絮。愿屑香尘逐马蹄，长傍郎边去。"
    ]
  },
  {
    "id": "adcfe4dbb4158ca79c253998cf70979f",
    "title": "柳梢青·和水云",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "灯蕊摇青，扉苔锁绿，阒寂音尘。月落尊空，人遥瑟怨，挨过黄昏。",
      "天涯芳草斜曛。数客路、从头细温。欲理新愁，余酲犹殢，鬟亸颓云。"
    ]
  },
  {
    "id": "adcfe4dbb4158ca7e9fa476a2c578803",
    "title": "惜红衣·寄怀朱聘三太史蓟门，用白石韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "鬓怯经霜，戈穷返日。无多心力。瀛海罡风，吹朱倏成碧。扶摇路阻，浑一梦、天河乘客。枯寂。人海闲鸥，老苍波栖息。",
      "寻常巷陌。联袂看花，游鞋落红藉。南云铩羽去国。阻溟北。咫尺九天星斗，望绝骖鸾扪历。渺长安万里，犹见月梁颜色。"
    ]
  },
  {
    "id": "adcfe4dbb4158ca71be8df7d0e32517d",
    "title": "殢人娇风雨满湖，凄然独酌",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "泼墨模糊，把个明湖渲染。且莫道、西施妆澹。苎萝金粉，付云霾烟掩。游船散，情丝漫牵湖缆。",
      "故国沈沈，旅怀黯黯。莺啼处、算无拘检。声声警我，勿恋姬垆清簟。待晴去，又怕夕阳红敛。"
    ]
  },
  {
    "id": "adcfe4dbb4158ca772544518ff76bfb2",
    "title": "高阳台·小青墓，和彊师朝云墓韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "桃叶波荒，柳枝春去，愁云影里西湖。青冢谁铭，鸳鸯瓦在人徂。分明宝马香车路，奈烟寒、不绿平芜。订莺邻、苏小归环，相望城隅。",
      "昙花不入修罗劫，看朝云夕散，天窘髯苏。电泡须臾，参来一穿牟珠。担愁病骨经霜怯，守残镫、人似山孤。更无多、僵后蚕丝，紬罢凄如。"
    ]
  },
  {
    "id": "adcfe4dbb4158ca7391bb643da668d07",
    "title": "诉衷情·为人题秋镫课子图卷",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "丸熊画荻课宁馨。春暖尚萱庭。展卷如对环佩，妒煞失巢莺。",
      "思我母，伴儿镫。月三更。于今麦饭，阻隔天涯，廿载清明。"
    ]
  },
  {
    "id": "adcfe4dbb4158ca7dcea72a604b62221",
    "title": "八声甘州",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "倩千蕖、捧出界庄严。楼台乱苍烟。溯当年花竹，中兴鼙鼓，谪宦流连。满地夕阳红处，碧草又芊芊。我濯宜清否，问水无言。",
      "万事废兴何定，纵苍凉如许，不碍名园。胜乌衣门第，瓦砾对斜曛。好湖山、从谁管领，耐幽闲、泉石自清妍。颓阑外，抹倪迂画，一角荒寒。"
    ]
  },
  {
    "id": "adcfe4dbb4158ca76178523a936153dc",
    "title": "疏影·议瞻园雁来红词，悽然动念，依声和之",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "湘江坠月。有塞鸿唳秋，云外凄咽。倩女离魂，灵幻霜根，啼鹃泪点殷血。珊瑚绛树交柯影，舞乱了、霓裳三叠。误陇头、春到缃梅，寄远玉葱亲折。",
      "不恨胭脂见妒，御沟正叶落，红恨波缬。木笔过廊，锦字斜书，怨写西风一瞥。东家漫学芙蓉醉，潮晕影、艳痕生颊。喜近依、黄菊东篱，点缀晚香时节。"
    ]
  },
  {
    "id": "adcfe4dbb4158ca76d1d588f9dd3b530",
    "title": "少年游·游兴减尽，清明闭门，是又一境也",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "去年心事愿春知。消息问桃枝。十里龙华，游人多处，故勒玉骢迟。",
      "而今怕见春光老，心事付支颐。鶗鴂声中，消魂更在，百草歇芳菲。"
    ]
  },
  {
    "id": "adcfe4dbb4158ca757c3e62e4addca6e",
    "title": "兰陵王·寄怀许少白蓟门，依清真四声",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "斗杓直。斜倚长空荡碧。燕台树、春信几番，隔岭梅花暗无色。貂裘敝去国。忘识。东华旧客。桑沧恨、追话旧游，珍托云鸿去书尺。蛮江记萍迹。正鸟寄回樯，鸥笑争席。",
      "饥驱何补泉明食。剩压袖诗重，伴装琴古，归帆风利破数驿。怅人阻南北。悽恻。怨怀积。耐烛影秋寒，花事春寂。烟波渺渺苍无极。况触恨杯酒，閟音亭笛。西崦曾翠，剪赠我，晕砚滴。"
    ]
  },
  {
    "id": "adcfe4dbb4158ca70c5c2e7dca98a16c",
    "title": "念奴娇",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "杨花遗恨，怅芳丛魄冷，素馨薰月。黄土佳人今古恨，天护埋香荒碣。白马朝来，彩云暮散，蜀道啼鹃血。当是宫女，料应幽恨能说。",
      "锦江流水年年，飞红一片，付与辞春鴂。洛浦翩鸿神女赋，写出陈思呜咽。薄命凋花，柔情黏絮，黄绢人称绝。清凉坏壁，近传佛赞苔啮。"
    ]
  },
  {
    "id": "adcfe4dbb4158ca775980d8ae280b54c",
    "title": "石州慢·新雁",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "万籁齐喑，寒碧一灯，人醒高阁。云端缥缈边声，偶被朔风吹落。传来消息，惹起种种新愁，人民休问辽东鹤。赢得入关情，受征夫珍托。",
      "遥度。连台烽火，裂地冰霜，爪痕难著。遑计榆边，万里汉家城郭。重衾梦恋，任汝叫遍南楼，回书情谊闺人薄。唱入破家山，正柳边风恶。"
    ]
  },
  {
    "id": "adcfe4dbb4158ca729dfb289e08d1967",
    "title": "后庭宴题崔白月高斋行钵图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "老我毡青，磨人墨黑。映来衰鬓无情白。打包行脚倚朱门，饥驱聊乞泉明食。",
      "主人有意听歌，爱汝歌声金石。先生酒食，算异残羹炙。莫道砚田安，来年非暖席。"
    ]
  },
  {
    "id": "adcfe4dbb4158ca70103902271ae64af",
    "title": "石州慢·夏吷老以词集见贻，并索题其填词图，依韵代柬",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "如此江山，人世几逢，风月清白。况教天赋多材，杯里光阴能惜。红桑看老，钓竿归拂珊瑚，鸿冥烟水迷踪迹。剑吷起龙吟，动寒芒星织。",
      "幽寂。生涯何似，画笔丹香，书声金石。眉阁晨昏，相对裁红锤碧。霜歌缥缈，飞来千里关山，阳春入弄梅花笛。梁月正俳佪，有羁人相忆。"
    ]
  },
  {
    "id": "adcfe4dbb4158ca7011329630a6e4582",
    "title": "天香·自题抱香室填词图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "毛谢飙扶，肠凭酒涤，蹉跎身世如此。汐社随沤，吴云泊雁，结习未忘语绮。西窗嚼韵，惊梦里、睡夜龙起。孤悄吟灯支影，寂寞添香纤指。词仙御风万里。",
      "马塍花、落残红紫。指点翠微高处，自今休矣。抱得含香足未。图不出、危弦变声徵。漫道丹青，痕痕是泪。"
    ]
  },
  {
    "id": "adcfe4dbb4158ca736eef5b35c9bc33c",
    "title": "一萼红·和白石",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "古藤阴。梦黄农上古，短发谢华簪。云雁书愁，霜蛩咽冷，灯烬还觉烟沈。才唱得、秋词入拍，又磅礴、羲帖仿来禽。榆景催人，花楼伤客，时怯登临。",
      "电泡吾生如寄，况鸡虫得失，何足关心。无味咸酸，垂残筵席，莫非忧患相寻。向平愿、楹书枉托，更何取、遗子满籯金。借问蓬莱，几程几许云深。"
    ]
  },
  {
    "id": "adcfe4dbb4158ca787efb10d0ac1bd44",
    "title": "临江仙·题谷雏吴楚越纪游画册",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "波眼山眉烟媚，吴头楚尾春浓。霜花枫叶客程中。归来双袖重，粉本半残丛。",
      "岭北经描半壁，辽东尚有诸峰。白山黑水阻游筇。他年修剩稿，莫忘旧螺谷。"
    ]
  },
  {
    "id": "adcfe4dbb4158ca723431de83dfdbc4c",
    "title": "减字木兰花·题关颖人司长鱼山枕雨图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "姮娥夙约。今宵底事迟梳掠。岂为伤离。泪雨纷纷洒路歧。",
      "催诗有分。禅榻推敲愁未稳。止可随缘。莫笑催妆负客篇。"
    ]
  },
  {
    "id": "adcfe4dbb4158ca7b43d511e123906c8",
    "title": "满江红·题屈翁山先生寿诗墨迹，为李子云省长作",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "粤峤山川，试屈指、古今豪杰。数不到、南园十子，后先蛩蟨。岭表三家成对峙，江南一调资提挈。剩蒲泉、古月照残碑，栖灵穴。",
      "吟龙剑，霜威折。屠狗辈，风流灭。望西台云暗，涕痕空雪。公愤永沈精卫石，私恩一报冈陵帖。到而今、正气郁行间，神虬结。"
    ]
  },
  {
    "id": "adcfe4dbb4158ca7b999cd10725d313f",
    "title": "塞垣春某君不得志于时，有远引意，词以坚之。用梦窗体",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "如梦花风荡。寂寂送春门巷。鸥闲水戏，龙眠秋静，天地夷旷。看潮痕、旦暮分消长。代谢事，盈虚状。鲁阳戈，娲皇石，古今人事无两。",
      "休笑漆园狂，也知羡渊鱼，临濮濠上。人海浪如山，勿轻弄双桨。笑无知鹬蚌。方向东君，乞阴晴，已投网。黄犬上东路，输与青山往。"
    ]
  },
  {
    "id": "adcfe4dbb4158ca7965ec17d22cfb3bf",
    "title": "百尺楼题彭立本先生竹石图。彭为岭南明末节士",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "石烂海先枯，竹劲风能折。何物生来性最坚，心史层函铁。",
      "不转任江流，有点皆湘血。写出殷薇汉腊心，磊落遗民节。"
    ]
  },
  {
    "id": "adcfe4dbb4158ca74a6506adbe7a84c0",
    "title": "上林春山行宿樵家",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "云海苍茫前路。烟语隔、薜萝双户。主人鸡黍多情，似劝我、息劳小住。",
      "寻春枉事蜡屐去。芳草径、是春来处。尘心流水同闲，准备听、疏钟零杵。"
    ]
  },
  {
    "id": "adcfe4dbb4158ca7fce2acf83d6701f0",
    "title": "菩萨蛮·读温飞卿词，恍惚有悟入处，急走笔效之",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "送君方梦巫山峡。荒村残柝惊魂怯。门外月如霜。辘轳泉水香。",
      "偎人犹絮絮。执手翻无语。寒意破鸡声。长亭还短亭。"
    ]
  },
  {
    "id": "adcfe4dbb4158ca79b02ba6d4b8a2a90",
    "title": "菩萨蛮",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "沈郎腰为耽吟瘦。况当惜别殷勤后。珍重劝加餐。关山行路难。",
      "笋将程十里。熨帖心如许。霜滑马蹄迟。随郎郎不知。"
    ]
  },
  {
    "id": "adcfe4dbb4158ca79b02ba6d8c96b539",
    "title": "菩萨蛮",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "十年薄幸漂流惯。荼薇望断楼头眼。牵系到郎心。征尘思浣襟。",
      "梦归枫叶黑。咫尺屏山隔。鹦鹉傍前棂。呼人人不应。"
    ]
  },
  {
    "id": "adcfe4dbb4158ca79b02ba6ddaf0d29a",
    "title": "菩萨蛮",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "蝶蜂有意寻芳去。好花无奈经风雨。春色怨来迟。落红今更稀。",
      "问花花不语。谁识芳心苦。零落惜余香。行人空断肠。"
    ]
  },
  {
    "id": "adcfe4dbb4158ca79b02ba6dda645e74",
    "title": "菩萨蛮",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "新篁移得筼筜种。亭亭碧玉阶前耸。吟就付琅玕。枝柔不任镌。",
      "舞风兼浴露。原恃春阴护。自有凤凰栖。野烟时复迷。"
    ]
  },
  {
    "id": "adcfe4dbb4158ca79b02ba6df7167ce3",
    "title": "菩萨蛮",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "枝头春色非常在。醉人花气空如海。金井起秋风。梦醒惊落红。",
      "落红还不扫。知惜韶光好。胡蝶过墙来。玉阶生绿苔。"
    ]
  },
  {
    "id": "adcfe4dbb4158ca79b02ba6d12a8eb36",
    "title": "菩萨蛮",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "园林日日风和雨。采花酿蜜蜂儿苦。蛛网漫天横。尤防新放晴。",
      "无多香可窃。难补巢痕裂。辛苦为谁尝。堪人评短长。"
    ]
  },
  {
    "id": "adcfe4dbb4158ca79b02ba6d755bf547",
    "title": "菩萨蛮",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "苍黄踯躅无人径。垂垂况迫崦嵫景。林外一声钟。涧花迷路红。",
      "翠微还在望。努力拿云上。语语碧栖遥。有人飘袖招。"
    ]
  },
  {
    "id": "adcfe4dbb4158ca79b02ba6d8aa2a4c7",
    "title": "菩萨蛮",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "铁衾寒入愁时节。老来心事凭谁说。不恶是鸡声。凭他酣梦惊。",
      "非因看剑起。烧却萧娘字。帘外老东风。邻家无数红。"
    ]
  },
  {
    "id": "adcfe4dbb4158ca79b02ba6d6954642d",
    "title": "菩萨蛮",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "黄河日夜东流去。除非到海流方住。住亦未曾休。鱼龙掀浪愁。",
      "何如潭水碧。潭上无人迹。珍重在山清。消磨出世情。"
    ]
  },
  {
    "id": "adcfe4dbb4158ca79b02ba6ddac16611",
    "title": "菩萨蛮",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "牛腰学弄无腔笛。被人呼作吹箫客。天上渺霓裳。众仙歌舞忙。",
      "碎琴中散忍。斫柱湘东愤。何事又沉吟。晓风残月心。"
    ]
  },
  {
    "id": "adcfe4dbb4158ca79b02ba6dc4a40c5c",
    "title": "菩萨蛮",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "从前曾嫁金龟婿。齿痕恩爱红留臂。呼婢买胭脂。旋歌弃妇词。",
      "繁华非我福。生性贪幽独。弥勒许同龛。春风休卷帘。"
    ]
  },
  {
    "id": "adcfe4dbb4158ca79b02ba6d4eff8577",
    "title": "菩萨蛮",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "绿华一谪人间世。时妆学得抛家髻。厨下作羹呼。回头顾小姑。",
      "秋千辞夙约。恩怨防邻觉。青鸟莫窥人。梨花深闭门。"
    ]
  },
  {
    "id": "adcfe4dbb4158ca79b02ba6d8d028544",
    "title": "菩萨蛮",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "毡毹舞罢思休歇。偶拈裙带翻成结。莫唱想夫怜。偷将眉恨传。",
      "百思无好计。枉费天涯泪。相约语餐霞。痴心思报他。"
    ]
  },
  {
    "id": "adcfe4dbb4158ca7f70de148ed66cf15",
    "title": "莺啼序·和梦窗",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "春老洞深寒在，倩痴云守户。喜檐鹊、取次呼晴，又报鼍鼓催暮。卸樯燕、寻巢倦睇，青青总是他乡树。算红情销尽，终输雨余泥絮。年少灯檠，傍壁夜泣，没墟烟嶂雾。溯红渐、溪入清佳，放歌初写纨素。计中秋、千山桂落，听宫莺、缘悭金缕。被天风、吹坠江湖，课闲拳鹭。",
      "东华车马，古署林鸦，十年半逆旅。漓水阔、误他湘雁，楚佩轻委，瘁羽孤单，怎禁蛮雨。虞姬妒恨，莫愁痴视，渔灯不暖韩江梦，舣扁舟、芦岸呼人渡。樱花问讯，葡萄买醉，归来卜居，那是吾土。头颅尚在，偃蹇山林，欠漆园栗苎。拟料理、襟痕袖稿，百感苍茫，鬓怯霜欺，烛危风舞。回峰自警，余粮休恋，脱笼飞作蓬岛客，漫思归、危立辽东柱。关心俗状尘容，浪迹云山，鹤猿讶否。"
    ]
  },
  {
    "id": "adcfe4dbb4158ca7b0c787ca098cb5de",
    "title": "莺啼序·咏史，和梦窗赋荷韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "东沟旧愁未洗，又桑干咽水。北鸿到、问讯寒梅，着枝多少新蕊。见说半空飞霹雳，儿童笑指天花坠。任胡尘貂锦，归魂不入闺思。初讯东风，撼户动幕，苦抛家浪子。劳远望、签盼归程，雁来人总不至。弃珠崖、画分玉斧，连环解、方劳葱指。奈天骄、沙漠跳梁，又生他意。",
      "愔愔巷陌，醉舞酣歌，恼春人梦寐。驱虎豹、昆阳夜吼，震荡风雨，鼓死凭壕，防分划地，枕戈饮泪。量沙夜唱，涸鱼空望，西江润赋，流离琐尾悲逋瘁。腥潮怒吼，重重摧折藩篱，涨到武陵源里。兴亡有责，鲁国孤嫠，也抛红怨翠。今又报、燕云肩背，俯瞰秦城，饮马泉乾，宿乌宵起。渔阳鼙鼓，霓裳惊破，吴山高处人立马，恐长江、天堑终难恃。伤心木客，秋吟当哭，长歌泪盈茧纸。"
    ]
  },
  {
    "id": "adcfe4dbb4158ca7dcea72a6062a4c36",
    "title": "八声甘州",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "喜青山、尚许客重来，禽猿话前尘。悔天涯书剑，约抛钗誓，泪凝襟痕。初试咸酸况味，鲁酒冻胶唇。收拾残灯事，商略黄昏。",
      "蛮海漂流孤燕，逐估樯南北，遑觅芳邻。有相怜华发，烟岫蹙螺颦。算东风、园林妆点，问落花、流水几何春。还栖影，爇心香处，先断知闻。"
    ]
  },
  {
    "id": "adcfe4dbb4158ca70b9c7cc8c2c12dbf",
    "title": "绕佛阁",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "冻禽戢影，阑雪澹糁，花落人悄。偎影屏小。去途曲折，相烦短檠照。",
      "雁来新杳。江上问讯，明日潮早。缄恨多少。晓来起拾，残英粲盈抱。",
      "密意付钗卜，带解蟢飞羞向道。还记燕梁，双栖亲语笑。",
      "叹两地相思，花与春老。路长波渺。正出没关山，空想乌帽。",
      "梦归迟，寺钟撞晓。"
    ]
  },
  {
    "id": "adcfe4dbb4158ca74a9e69e7fd1f177d",
    "title": "浣溪沙·普陀化雨学校前观海，得海水忘机潮撼岸七字。归后足成此调，即以题校长宽融师题名册",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "佛狗生来性本同。缁衣无那染尘红。惊人赖有一声钟。",
      "海水忘机潮撼岸，虚空无滓夜生风。沉吟羲易警悾憧。"
    ]
  },
  {
    "id": "adcfe4dbb4158ca78d41f38786ada97a",
    "title": "西江月",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "流水落花天地，鸢飞鱼跃襟怀。此身死处便堪埋。我是乐天一派。",
      "转劫生防地狱。皈宗愿向天台。归途大抵即来途。绝妙连环都解。"
    ]
  },
  {
    "id": "adcfe4dbb4158ca77b4ad9159dad3b45",
    "title": "陌上花读彊村三集，和张翥韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "藤阴满地，东风刚报，马塍春晚。痛绝西州，何处昔年门馆。蜕蝉剩有辞秋语，一读一回肠断。鹧鸪声、病室维摩，泪随花散。",
      "署词人誓墓，臣心暗苦，冷似枯桐空半。雨晦泉寒，谁信暮烟能暖。剧怜海角红光现，不照夜台落雁。正微吟、草长江南，犹是燕慵莺懒。"
    ]
  },
  {
    "id": "adcfe4dbb4158ca7a556f92b1125fd1f",
    "title": "踏青游",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "恨袅晴丝，商量试寒深浅。鵊鹎唤、韶华又晚。数番风，信倦我，探芳心眼。问客路、长亭短亭烟柳，自古送人何限。",
      "故国清明，饧箫几回喧暖。算等是、钱灰酒盏。认松楸，非旧树，梦痕疑幻。凝望处、伤心几人知我，莫问南天归雁。"
    ]
  },
  {
    "id": "adcfe4dbb4158ca7315c5aa9307ff9dc",
    "title": "扬州慢·癸酉清明后一日作，依白石韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "残暝煎愁，嫩寒阁梦，绕屏静数归程。问天涯那处，是柳眼长青。望红满、甘泉猎火，送春梅雨，难洗蚩兵。痛孤飞、南雁惊弓，魂堕秦城。",
      "古原野烧，正伤心、宿草难青。况鞭石神遥，搴芳客早，那不关情。几许落花消息，东风紧、燕雀无声。纵罗衾重恋，秋来依旧愁生。"
    ]
  },
  {
    "id": "adcfe4dbb4158ca70ebc4c4f8a30e52f",
    "title": "梁州令",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "老箨何年解。认汝风霜能耐。那须涤面洗心时，自饶佛眼慈眉态。",
      "年来腰力登楼惫。汝责无旁贷。从今行脚万千山，叮咛步步垂青待。"
    ]
  },
  {
    "id": "adcfe4dbb4158ca7e36831391ec903b0",
    "title": "好事近·春暮种桐于普陀古塔侧，喜有生意",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "数尽落花风，绿意沈沈寒勒。移得乳桐双树，露生机端的。",
      "知稀何贵养琴材，弹开海天碧。要把年年秋信，报山僧知得。"
    ]
  },
  {
    "id": "adcfe4dbb4158ca7b9869795d6b5fc59",
    "title": "疏影·和李孟符柳",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "搓黄揉碧。为惜春伴侣，牵挽春色。老去金城，暮合隋堤，几树归乌梭织。风流张绪当年事，顿暗老、江南羁客。拜绪风、彭泽柴桑，健试近来腰力。",
      "眠起颦眉暗里，对人辄起舞，防露心迹。金缕翻衣，丝绦簪髻，作意尊前欹侧。知他悟到沾泥絮，应不许、翠楼相忆。况陌头、攀折游鞭，久绝章台消息。"
    ]
  },
  {
    "id": "adcfe4dbb4158ca759e3da749f0e91cd",
    "title": "浪淘沙·慢四月二十夜雨中",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "峭寒里、魂苏露筱，甲勒烟蒻。灯檠余烬乍落。饧箫滞响又阁。似见说、东风来势恶。算新燕、乖巧先觉。任坠红、西园厚成寸，闲墙碎苔啄。依约。个人熨眉萼。",
      "看破碎、江南残春稿，粉黛都黯却。更絮舞回飙，网坠纤络。蜂欺蝶虐。到晴明、空剩凄清铃索。宵警须宽韩卢缚。阑干拍、禁喧斗雀。众香国、蒿莱参杜若。再收拾、冷落林亭，护幔幕、何堪再悔今番错。"
    ]
  },
  {
    "id": "adcfe4dbb4158ca75bfaa1e91d39bfba",
    "title": "诉衷情·观海",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "灵胥白马拥涛来。荡绝地天开。蛟龙何事余怒，入壑吼春雷。",
      "花四溅，白皑皑。撼前崖。射潮弓弱，溯汉槎遥，人隔蓬莱。"
    ]
  },
  {
    "id": "adcfe4dbb4158ca76cfe87b1a0201cb1",
    "title": "隔浦莲近",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "天涯游子去久。帘底腰肢瘦。多少红楼道，青骢系、谁家柳。添得怀僝僽。归鸿远、枉把回文绣。",
      "抱愁候。郎归两字，门前忽报鹦鹉。饯春薇约，今日思量相守。陌路萧娘轻去就。依旧。坠欢重拾人后。"
    ]
  },
  {
    "id": "adcfe4dbb4158ca77a4c0c272ea38471",
    "title": "摸鱼子",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "一痕痕、积沙吞岸，潮来犹是添涨。鲁个难返西崦景，空负恋红帘桁。山月上。抚对影、头颅依旧风尘状。乾坤浩荡。拟棋局光阴，蘋花心事，并入五湖桨。",
      "从来错，塞海排山冥想。邓林中道捐杖。焦头烂额终何补，赢得狂名强项。君莫忘。斫地王郎，几个留天壤。魑魅魍魉。算禹鼎图形，山经写貌，千古耿尘坱。"
    ]
  },
  {
    "id": "adcfe4dbb4158ca7f127502a22477aab",
    "title": "念奴娇·落叶，追和冯君木",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "洞庭波阔，问悲秋宋玉，赋情何许。见说红衣南岸客，坐受西风老去。残画沧洲，余程水驿，头尾连吴楚。林疏露出，瘦山江上无数。",
      "时节烟景江南，阴阴浓绿，指点春归路。一碧无情千树冷，今剩昏鸦尔汝。客梦灯残，蛩声笛冷，又咽重阳雨。宫沟何处，题红枉费情语。"
    ]
  },
  {
    "id": "adcfe4dbb4158ca72261ba7f7da6899d",
    "title": "瑞龙吟·山中饯春，和清真韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "天涯路。年年坠劫风花，罥愁烟树。行人赶上江南，荒村绮陌，寻他甚处。枉延伫。陡忆上林春满，建章门户。五陵骄马嘶风，招展花枝，枝枝解语。转瞬东风老大，江南草长，群云歌舞。无那令人销魂，痕烧非故。",
      "断肠婪尾，都是方回句。空相忆、藤阴买醉，蘅皋延步。魂逐潮来去。丝杨不续，尘缘断绪。理罢愁千缕。衣不著、纷纷诸天红雨。山深莺老，旧情休絮。"
    ]
  },
  {
    "id": "adcfe4dbb4158ca7a531115247ed1634",
    "title": "醉桃源",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "当窗钻纸笑蝇痴。旁观明是非。眼前红绿总迷离。彷徨悲路歧。",
      "风烛短，局棋危。邻鸡破梦啼。桑榆尚有几斜晖。水流今向西。"
    ]
  },
  {
    "id": "adcfe4dbb4158ca7f32e6c789211b33d",
    "title": "齐天乐·偕夏臞翁登市楼下瞰",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "黄沙白骨秦城路，谁驱五丁移此。断壁蓬支，空椽藓绣，王谢依稀邻里。斜阳半紫。犹凄恋当年，汉旌遗垒。歌舞繁华，漂花春去付流水。",
      "何堪重问往事。裹创犹肉薄，弮刃东指。捧土填川，挥戈返日，空使英雄垂涕。笙箫残市。有倦客凭阑，壶觞无味。逃酒逃禅，问谁知我意。"
    ]
  },
  {
    "id": "adcfe4dbb4158ca7c03e743e1a18204c",
    "title": "桃源忆故人非园小睡",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "天涯那得真闲处。花外竹篱茅户。消得江南残暑。梦绕青青树。",
      "何须邻笛将愁诉。惹得旧愁千缕。危石留云和月住。应有秋魂语。"
    ]
  },
  {
    "id": "adcfe4dbb4158ca71dd7d75601e465df",
    "title": "满江红·平调，题吕女士碧城集",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "谪下双成，尽游戏、鸿蒙八荒。铅华洗、簪笄生色，剑佩行装。荆树风霜经寂寞，木兰红紫讵寻常。著先鞭、素手指山川，怀渺茫。",
      "蛮语会，杂冠裳。漱玉集，调笙簧。掇十洲花草，都入奚囊。豪侈气饶蔬笋味，聪明魄濯雪冰凉。愿钗裙、翘首碧城霞，心瓣香。"
    ]
  },
  {
    "id": "adcfe4dbb4158ca72c87793c9472cd5f",
    "title": "惜秋华和梦窗韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "萧飒寒声，撼窗棂、似叩羁栖愁抱。门掩灯孤，相怜尚垂青照。尘劳不许心闲，猿马走、憧憧尘扰。绮语问谁呵，顾影自欹吟帽。篱菊报秋老。",
      "算斜阳木末，余明犹好。蓬路远，残翮短，任教迟到。须知宇宙原宽，泛沧溟、江湖杯小。知了。软红尘、误人多少。"
    ]
  },
  {
    "id": "adcfe4dbb4158ca781a3eda44f792e73",
    "title": "金缕曲·赠梁海滨先生",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "天坼飞仙死。问何人、羽衣腰剑，凭高凝睇。国史儒林文苑传，竟是蓬瀛谱记。莫疑是、长安裘敝。照座须眉真苍古，目棱棱、岩电光腾紫。跨燕越，犹尺咫。",
      "尘寰有意闲游戏。战场花、摘从北口，又来南市。海水天风相鼓荡，想见雄心万里。奈宇宙、满空渣滓。安得如公千万辈，使蛟虬、认识干将利。公是我，赤松子。"
    ]
  },
  {
    "id": "adcfe4dbb4158ca7415d41bdaa44f777",
    "title": "谒金门",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "休认错。蜃气空蒙楼阁。十九耕耘无一穫。有情仍纸薄。",
      "无力絮花漂泊。管甚坠茵黏幕。偶傍秋千红锦索。也须防燕觉。"
    ]
  },
  {
    "id": "adcfe4dbb4158ca7415d41bdbb305a69",
    "title": "谒金门",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "金粉地。暖日好风罗绮。装出城中高尺髻。路厖惊远避。",
      "草妒游裙摇翠。烛替愁人垂泪。纵有相思无限字。茫茫何处寄。"
    ]
  },
  {
    "id": "adcfe4dbb4158ca74492a92e3bb2aa95",
    "title": "凤栖梧读中州乐府，李扶风别有溪山容杖履，等闲不许人知处之语，因广其意",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "大隐市朝终我误。除却山林，难觅安心处。随意经行随意住。渔樵非是闲俦侣。",
      "拟买沃洲充隐去。纵许人知，知也谁寻汝。夜里波涛风里树。跫然空谷山灵语。"
    ]
  },
  {
    "id": "adcfe4dbb4158ca7c5c510665c06fb29",
    "title": "阮郎归·红白桃花",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "铅妆初罢点唇脂。蓬门人面窥。刘郎重到眼迷离。烟霞交路霏。",
      "玫瑰笑，雪霜姿。东风生是非。武陵渔父纵相思。知他心向谁。"
    ]
  },
  {
    "id": "adcfe4dbb4158ca7044120f9283e5fc7",
    "title": "虞美人·普陀慧济寺铜水瓢柄上现大士像",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "杨枝甘露随瓢注。镜不烦铜铸。圆通宝相看分明。犹恨烟云叆叇掩冠缨。",
      "现身说法楞严记。蛤蜊庄严示。此中见佛此中寻。莫谓眼缘观外未聆音。"
    ]
  },
  {
    "id": "adcfe4dbb4158ca7682e8df264f16b1c",
    "title": "散天花",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "栴檀香老忽春生。维摩花雨散，着身轻。无根芝草恋珠缨。芙蓉亲手把，去朝京。",
      "斗印何须挂肘肱。搴芳三秀挹，玉亭亭。神仙洞府暮云青。天台千古月，伴琼英。"
    ]
  },
  {
    "id": "adcfe4dbb4158ca786b9120202c0605c",
    "title": "虞美人",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "生怪无风还作浪。海阔龙吟壮。花漂春去未干休。试问古今淘尽几多愁。",
      "胥涛倾入羁人枕。拥被新寒噤。潮声朝夕几曾停。听自尘心净处更分明。"
    ]
  },
  {
    "id": "adcfe4dbb4158ca713224db9bb40731d",
    "title": "西河·长城怀古，和清真",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "形势地。秦关百二雄峙。燕头晋腹尾皋兰，龙蛇陆起。窥边猎火燎平原，黄沙红入无际。饮马窟，罴冢是。安危钧发悬系。",
      "旌旆影靡鼓声沈，坏云崩垒。障亭落叶扫秋风，夜潮呜咽渝水。马茶见说久互市。甚渝盟、一蹴千里。锁钥丸泥何世。怅关门、牝铁宵飞，空说鞭石移山，渔歌里。"
    ]
  },
  {
    "id": "adcfe4dbb4158ca73bf1b005d41497c0",
    "title": "秋思·聊社集非园时来索和。忆数年前曾一度集此，园主令弟甓生预焉，今已矣。酬以此解，不胜今昔之感",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "湖海伤春客。正沃洲深处，闭门岑寂。孤影荡愁，旧欢寻梦，花雨檐滴。记觞兴诗情，呕肝战拇誓破敌。少壮怀，今顿息。念绝句旗亭，俊游金谷，怎奈奋飞无分，身悭双翼。悲极。",
      "黄垆久寂。况隔墙、哽咽哀笛。酒残沾地，西堂惊起，醉魂此夕。料洛艳、迟迟正开，风日悽断甓。汐社事，悴憔色。试检点尊前，高阳多少发白。许把阑干暗拍。"
    ]
  },
  {
    "id": "adcfe4dbb4158ca73e8fbaecb7f5ba30",
    "title": "江神子落伽山",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "鲛宫波暖颔珠浮。戏潜虬。玉壶秋。一碧莲花，洋里水如油。时有蒲帆环槛过，斜照里，过渔舟。",
      "山灵何必赋高邱。短姑头。隔龙湫。有客翠微，听磬事寻幽。顷刻仙风双桨送，杯渡也，稳于沤。"
    ]
  },
  {
    "id": "adcfe4dbb4158ca74fb22b936cada31b",
    "title": "法曲献仙音",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "身世雕龙，命宫磨蝎，萧瑟江关词赋。没字腔哦，有涯生遣，旁人怎知心苦。",
      "果唱到，阳春曲。谁与和金缕。",
      "酒徒墓。署词人、一坯埋碧，心史稿，休认等闲绮语。",
      "哀乐纵无端，付琵琶、幽怨能诉。法曲霓裳，大罗仙、天上箫谱。",
      "异花间侧艳，止拾十洲零羽。"
    ]
  },
  {
    "id": "adcfe4dbb4158ca7977e3f9a3f0cfffb",
    "title": "祝英台近·题姚景翁天醉楼填词图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "海桑红，宫黍秀，年冷鹤能语。满地江湖，寒暖变晴雨。有人抱膝长吟，茶烟禅榻，老不管、莺花朝暮。",
      "潮分付。往来送尽兴亡，湘累为谁苦。醉醒无端，写尽问天句。似闻人海浮沉，江关萧瑟，称为我、駏蛩俦侣。"
    ]
  },
  {
    "id": "adcfe4dbb4158ca7501bcb8812f92fd5",
    "title": "澡兰香癸酉闰重午",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "钟馗守户，罗刹跳梁，说甚锦袍绛帻。残痕臂缕，余滴蒲觞，续命荡愁无力。算龙艭、千桨齐飞，难招沈沈楚魄。浩渺潇湘潭水，空摇烟碧。",
      "况复横汾一曲，戏水嬉停，分波界画。舟移剑徙，鼓死旆收，两岸阵云先墨。羡红榴、巧衬茜裙，长袖终嫌地窄。恐搅乱、镜影波心，晴川风色。"
    ]
  },
  {
    "id": "adcfe4dbb4158ca74282add7fa683fdb",
    "title": "宴清都·题高潜翁寒灯课读图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "我亦单寒子。蓬门夜、母儿形影相倚。秋机织泪，春灯熨梦，烟残坠穗。瓻书借向东邻，便绕膝、殷勤问字。诵琅琅、建水高瓴，寒宵过午忘寐。",
      "生前无分鸡豚，墓门寒食，望风悬泪。珍图手展，丸熊画荻，俨然前事。帘前雾重成滴，摇壁影、葳蕤细蕊。陟屺吟、能否招魂，涕零茧纸。"
    ]
  },
  {
    "id": "adcfe4dbb4158ca759423aef472b172f",
    "title": "西子妆端午夕对月，和蕙石",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "孤影伴愁，短歌送节，举目天涯愁满。秦关尘涨楚江昏，吊湘累、芷兰哀怨。归帆似箭。更谁管、潮痕暗换。殢乡关，问晓风残月，凭谁能劝。",
      "连村晚。浴鹭春波，一水匀寒暖。时新眉样费商量，话西窗、青灯黄卷。风尘阅遍。享家帚、千金同玩。合我成三，月照琴楼酒盏。"
    ]
  },
  {
    "id": "adcfe4dbb4158ca756806b83bb9cd424",
    "title": "庆春宫·芭蕉，和蕙石",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "秋味凄清，春心舒卷，也来急雨阑东。期雁擎书，调莺欹扇，旅情乡梦都慵。绿天深处，净碧唾、飞尘谢红。有时题句，纸贵何妨，喜对珍丛。",
      "弹章竹拜临风，小草晞阳，见蔽阴浓。凭藉园林，招摇风露，一场迷鹿终空。雪图摩诘，识身脆、金刚漫同。积愁成结，邻圃丁香，代惜渠侬。"
    ]
  },
  {
    "id": "adcfe4dbb4158ca765ae4b17caa9bc0f",
    "title": "惜红衣·和蕙石，并题其小照",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "壁倚琴囊，杯严酒限，伴人楼月。得句微哦，闲情自怡悦。檐花绀滴，惊野火、宵红胡骑。冬猎。秦曲鹧鸪，望南云愁绝。",
      "袁门扫雪。归燕樯连，沧溟稳舟叶。刘郎又到，白发更堪镊。赢得故庐无恙，相顾头颅曾说。问返耕何日，邻壤绣塍鳞接。"
    ]
  },
  {
    "id": "adcfe4dbb4158ca74b507b12f9d10983",
    "title": "朝中措",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "叮咛被襆出门时。日影黯崦嵫。树古鸦昏吏老，摇红烛映垣薇。",
      "翻阶芍药未成诗。宫漏出花迟。年少东华旧梦，空山回首依稀。"
    ]
  },
  {
    "id": "adcfe4dbb4158ca74b507b12732838f6",
    "title": "朝中措",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "关门屏蔽峒回环。匹马客衣单。树海秋风作浪，无端飞入琴弦。",
      "丹铅颜色闇橐键。舞袖碍回旋。卧榻耽耽虎伺，鵩声啼破苍烟。"
    ]
  },
  {
    "id": "adcfe4dbb4158ca74b507b12aa3de174",
    "title": "朝中措",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "荒山瓯北费诗才。夜静虎巡街。月底歌声嘹喨，前山并蒂花开。",
      "南天飞雪白皑皑。冷气迫衙斋。催我声声归去，杜鹃还被莺猜。"
    ]
  },
  {
    "id": "adcfe4dbb4158ca74b507b1248f5f362",
    "title": "朝中措",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "昌黎谪宦岭东陲。满县袅花枝。九月秋风垓下，凄凉剑底红飞。",
      "羽书军檄火星驰。冠虎噬人肥。孺子沧浪濯足，中流一舸逶迤。"
    ]
  },
  {
    "id": "adcfe4dbb4158ca7160fba49b85e2d3e",
    "title": "一斛珠·海珠一役，王广龄厅长、汤觉顿代表死之，徐君勉跳而免。起事者意在徐，而徐反免，有幸不幸存焉",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "惊雷蛰起。孽龙腥喷波成紫。封姨过处花纷坠。血不登盘，狼藉殷冠履。",
      "鱼服闲游忘上饵。庭槐风倒魔王喜。虾蟆胆落争趋避。今日园林，中有伤心史。"
    ]
  },
  {
    "id": "adcfe4dbb4158ca70cc74f9d61b5f773",
    "title": "一斛珠",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "天然清绝。断桥残雪平湖月。淡妆浓抹波光瞥。加减俱非，色岂人工设。",
      "曲折赤阑连岸接。凿开混沌胸成穴。庄严金碧梅花劫。西子魂归，痛洒春鹃血。"
    ]
  },
  {
    "id": "adcfe4dbb4158ca70cc74f9d71e72f4d",
    "title": "一斛珠",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "黄沙漠漠。穹窿方垒金棺托。神巫炼骨珍灵药。地久天长，何事南山椁。",
      "疑冢漳滨终觅著。茂陵玉碗人间落。形骸留得终缠缚。捣麝成尘，何似归寥廓。"
    ]
  },
  {
    "id": "adcfe4dbb4158ca76fcea862332c938e",
    "title": "早梅芳·近纪梦",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "生事抛，偷闲好。身已蓬莱到。金银宫阙，灿烂寒花烛龙照。袖轻云雾重，眼大乾坤小。忽天鸡试唱，烟裂一声晓。",
      "梦将回，惊未了。又坠荒山道。晨钟几杵，客枕孤身在江表。蠹饥书未化，蝶稿香仍抱。柰关心，日斜仙路杳。"
    ]
  },
  {
    "id": "adcfe4dbb4158ca769e0fe11d33b3923",
    "title": "上林春慢癸酉公腊未尽半月作",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "树老号寒，天黯压檐，欲雪炉空无酒。贾岛祭诗，梁园授简，工夫料量初就。腊附待换，怎情绪、乱丝依旧。不堪闻，是隔苑雨风，酿愁时候。",
      "乍阴晴、几番饤饾。春消息、待漏陌头烟柳。夙约比邻，新欢故国，娇心耐人重叩。踏青伊迩，还等个、寻芳珍偶。陇云深，数梅驿、一枝来否。"
    ]
  },
  {
    "id": "adcfe4dbb4158ca7c2ebbe3b64bff1a3",
    "title": "鹧鸪天",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "莫遣闲愁一旦消。凭伊伴度夜迢迢。是谁扣户风敲竹，莫是回帆岸撼潮。",
      "鸦树悄，鸭香蕉。那得珍珠慰寂寥。教箫往事浑如梦，惆怅扬州廿四桥。"
    ]
  },
  {
    "id": "adcfe4dbb4158ca77267fb9bf020c264",
    "title": "江神子题潘兰老香海填词图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "探芳海外倦游鞭。画中禅。酒中仙。问字乞诗，门限铁为穿。陶写闲情搔短发，同雁泊，结沤缘。",
      "风流张绪忆当年。响商弦。满南天。梦醒吟壶，舞袖足回旋。珍嘱茶花遗事曲，词史稿，莫轻删。"
    ]
  },
  {
    "id": "adcfe4dbb4158ca75f3fd37b0b99b1e3",
    "title": "丁香结除夕，和梦窗",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "辞腊鼍寒，供朝盘暖，婪尾婆娑曾醉。忆剪钗红腻。茸烂嚼、唾碧沾人衣袂。绿窗梅盏咒，团圆会、故园梦里。宜男羞舞，尚会好语，年莺深意。",
      "今似。守岁拚孤单，路数屏山未睡。祭馁诗魂，占迟镜听，拥灯人背。山静犹是太古，悄立无春地。文君曾见否，留问南来燕子。"
    ]
  },
  {
    "id": "adcfe4dbb4158ca7fae872b0fc01ea43",
    "title": "玉楼春·甲戌清明",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "闲愁钻入诗心缝。压得双肩寒未耸。清明终是异乡春，风雨莫温游子梦。",
      "羁魂不到先人冢。阙处松楸谁补种。潮音有意助新吟，泉路无人知隐痛。"
    ]
  },
  {
    "id": "adcfe4dbb4158ca7bf199711b4cbf248",
    "title": "浣溪沙·慢",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "土石涌绀碧，烟霭延湖沼。洞深径仄，争路交飞鸟。残霸故国，一纸斜阳稿。铃语浮屠悄。凭吊数兴亡，野花零、江枫又老。",
      "古春渺。剩露井波澄，怅廊听落叶，径问旧香，事往吴山晓。冷翠化云，飞上琴台秒。勿妒天平貌。妆淡抹浓时，学西湖、螺鬟更好。"
    ]
  },
  {
    "id": "adcfe4dbb4158ca75cb281d047c0930b",
    "title": "杏花天·影",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "绿云膏沐无心理。向谁诉、分飞恨事。蘸香鸳被半床闲，醉里。",
      "晓莺啼，惰未起。伤春地。花萦步绮。又轮指、番风第几。",
      "梦辽何处汉家营，失计。纵封侯，也后悔。"
    ]
  },
  {
    "id": "adcfe4dbb4158ca7679feb6f50c9aeec",
    "title": "丹凤吟甲戌端午",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "招得薰风驱暑，插艾门庭，下帷深寂。菖蒲酒盏，漫掬流花自涤。长添线影，闲情消尽，缠臂丝红，沈波菰黑。拟起湘累问讯，近日湘江秋夜，龙啸消息。堪笑钟馗倚壁。",
      "脚靴手板须半赤。面目嶙峋甚，算么么群丑，望风辟易。吟壶清晏，阚室啸梁无迹。门外黎邱千百变，搅一天风色。天龙竖指，忘却魔眼擘。"
    ]
  },
  {
    "id": "adcfe4dbb4158ca7793f05a426d9e0e6",
    "title": "齐天乐·陪臞禅游西溪，约和梦窗会江湖诸友泛湖韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "一溪依旧伤心碧，年年辄惊人换。树合青连，桥横白断，曲曲柔波流怨。山帘雨卷。问窟宅何人，蜃楼红见。代有词仙，素云沈后绪风扇。",
      "芦花飞雪十里，旧秋新粉本，留付图卷。名下低徊，尊前检点，都是营巢慵燕。涓流似剪。怕小影沧桑，海东三变。引去蓬舟，暮烟凝棹远。"
    ]
  },
  {
    "id": "adcfe4dbb4158ca77a585f4eafff2dbe",
    "title": "水龙吟·惠山酌泉",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "酒痕黯淡尘襟，茂陵渴抱看山病。莺声招我，螺鬟笑客，溪回路近。腰怯登临，眼馋苍翠，一池烟暝。问山灵旧约，蹉跎十载，凭阑处，迷前径。",
      "清绝吟魂待醒。傲卢仝、香生瓯茗。濠梁兴味，沧波身世，浮沉同证。芒秃诗肠，芡磨菱角，老来心性。向斜阳徙倚，峰巅瘦塔，伴臞仙影。"
    ]
  },
  {
    "id": "adcfe4dbb4158ca74c0e347f17defa99",
    "title": "木兰花慢·苏堤春晓",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "恨东风料峭，残红扫，扑珠帘。正十里菰蒲，六桥杨柳，画出晴烟。窥园。董惟旧事，逗春心、破例罢芸签。招我黄鹂三请，薰人芳草堪眠。眉奁。",
      "黛点螺鲜。欣薄霁，惜暄妍。早预约邻娃，踏青斗草，谢却云轩。延缘。秋千罢戏，整钗环、又上里湖船。拾翠归歌缓缓，解酲病忘恹恹。"
    ]
  },
  {
    "id": "adcfe4dbb4158ca74c0e347f47f5ad01",
    "title": "木兰花慢·苏堤春晓",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "乍鸣琴蕉石，定香度，韵愔愔。看欢喜岩高，净慈树古，翡翠开屏。穿云。金轮句就，未中秋、先有撞钟人。空谷迟迟暮响，游人落落晨星。西城。",
      "续报鼍更。鸥梦峭，马蹄轻。杂山容水态，扉烟染紫，桥浪翻银。飘灯。客船夜半，比寒山、得句几诗存。可是僧敲饭后，休疑路入山阴。"
    ]
  },
  {
    "id": "adcfe4dbb4158ca74c0e347f50119ad4",
    "title": "木兰花慢·苏堤春晓",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "煮羔羊美酒，销金帐，不知寒。忽晓色通帘，琼楼玉宇，妆点湖山。人闲。梅花消息，指西泠、香在有无间。重访段家故事，醉魂扶上雕鞍。琅玕。",
      "竹醉前湾。招鹢去，伴鸥还。看冰澌渐解，湖烟织半，峡水流三。凭阑。诗肩暗耸，怪吟髭、未老已先斑。沽酒人过断块，停鞭客叩禅关。"
    ]
  },
  {
    "id": "adcfe4dbb4158ca74c0e347fa42c8b92",
    "title": "木兰花慢·苏堤春晓",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "荡全湖暮色，莽空阔，浸寒光。更吹老西风，山容减黛，桥迹微霜。微茫。白波无际，舞鱼龙、匝地泻银潢。孤鹤横江掠影，几人击桨招凉。鸣珰。",
      "西子初妆。桐叶响，彻东厢。有晶宫幻出，珠光火齐，剑气干将。鸳鸯。倩他鹊影，作蓝桥、渡我涌金塘。莫似琵琶浦口，浮梁来往参商。"
    ]
  },
  {
    "id": "adcfe4dbb4158ca74c0e347f12a6c6fc",
    "title": "木兰花慢·苏堤春晓",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "倒挥天外笔，巨灵手，写春晴。看定后枯僧，残萝衲影，怖鸽铃声。摇旌。乡心枨触，欲登临、无路认归程。夕照寻碑瓦砾，碧油车坠钿簪。林坰。",
      "逗我诗情。烟紫合，嶂青凝。纵湖山无恙，黄妃春梦，空付流莺。城闉。数声画角，待归鸦、虚掩侯潮门。南北高峰月对，何愁树暝烟昏。"
    ]
  },
  {
    "id": "adcfe4dbb4158ca74c0e347f8354f5d3",
    "title": "木兰花慢·苏堤春晓",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "写空潭人影，有名曰，在中湫。看桥板横弓，塔轮对鼎，今古长浮。横舟。琉璃界里，小浮图、烛影闪星眸。卅六阑干曲曲，倚来偷看吴钩。中流。",
      "击汰吟秋。尊易泣，笛方愁。自东坡去后，琼楼恍惚，赤壁遨游。更收。孤山鹤梦，被西风、吹散落前洲。诈识莼丝真味，此中惟有潜虬。"
    ]
  },
  {
    "id": "adcfe4dbb4158ca74c0e347f1648616d",
    "title": "木兰花慢·苏堤春晓",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "四围苍翠合，锦屏敞，列层岑。忽马耳高骞，撑天尺咫，拔地千寻。晴阴。一开一阖，锁连环、中有暮朝云。往返诸仙玉驭，不劳风伯清尘。妆临。",
      "镜俯湖明。鬟竞绿，黛争青。听高壑松涛，牙连海上，相向鸣琴。飞楹。行春桥侧，峙碑亭、南北路平分。游客叠携阮屐，清宵分听缑笙。"
    ]
  },
  {
    "id": "adcfe4dbb4158ca74c0e347f34d2262d",
    "title": "木兰花慢·苏堤春晓",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "一篙春水活，鸳鸯瘦，鳜鱼肥。正梁环半亩，花飘坠饵，柳钓垂丝。红稀。芹香藻腻，涨春痕、泉脉接西溪。今古濠梁此意，浮沉潮信相催。苏堤。",
      "天绘晴晖。波滟滟，鹭飞飞。有垂鳞逸叟，门藏桃坞，琴枕苔矶。禅机。夜寒不饵，笑鸬鹚、空自忍饥归。江水庄周漫借，莼羹张翰空思。"
    ]
  },
  {
    "id": "adcfe4dbb4158ca78b965b679cbf9996",
    "title": "风入松·在梓舍决计入山，赋此",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "归辽老鹤怯长鸣。孤影零丁。缑山惆怅中秋月，逢人漫诉离情。争信天涯饮啄，余生分付蓬瀛。",
      "园林图稿费经营。尘梦今醒。寻巢倦羽幡然去，何堪再问归程。尚有闲枝小鸟，两三惜别啼声。"
    ]
  },
  {
    "id": "adcfe4dbb4158ca783befca6b72f07c7",
    "title": "无愁可解",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "愚弄世人，造物何意。悲欢离合生死。乾坤一网罗，被笼罩、孰可避。白发朱颜弹指事。往矣流光流水。不遇著、却相忘，遇着始见，老到我你。",
      "忆昔总角嬉游，生如寄、蜉蝣外家檐里。茑萝随树到，两母相随又逝。觅食饥驱况往里。冷暖相知才半。雨窗话剪烛，真如梦醒，纵无酒、许心醉。"
    ]
  },
  {
    "id": "adcfe4dbb4158ca76b17fcf8cd1faca0",
    "title": "解连环",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "信音谁托。思辽西冷月，雁天云邈。算夜永、亲捣衣砧，乍寒到九边，怕郎衾薄。迤逦征尘，梦屏山、客途难索。想天青海碧，悔恨素娥，枉盗灵药。",
      "封侯纵云绶若。奈催人皓发，胡地笳角。漫浪说、山北燕云，把闲草闲花，待总抛却。故国荼薇，忍指栖枝残萼。暂休吟、大旗日落。"
    ]
  },
  {
    "id": "adcfe4dbb4158ca7600db7928c68fbbe",
    "title": "卜算子·慢",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "奔驹隙短，残蜡泪乾，始事闭门愁晚。绝妙桃花，不比去年人面。青盼。忆丝杨、对我曾垂眼。又粉碎恩仇，久被闲风闲雨吹散。",
      "寂寞眠孤馆。试吊古伤今，山遥水远。百感苍茫，上界谪期疑满。思遣。种愁根、慧剑临风断。独行传往，幽岩铲迹，伊人不见。"
    ]
  },
  {
    "id": "adcfe4dbb4158ca772f7f52107219d75",
    "title": "踏莎行·题谭篆卿填词图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "阀阅蓬瀛，才华泰岱。五陵年少驰车盖。归来折节作词人，清辞白石分流派。",
      "广雅门墙，清佳堂廨。当年未审周吴在。南园春结赏花盟，东风青荷垂杨睐。"
    ]
  },
  {
    "id": "adcfe4dbb4158ca7a48539dd65fac125",
    "title": "阮郎归·赋鼎湖飞水岩，和彊师纵舟楞伽峡韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "珠玑颗颗出层坳。和烟和雾消。散花仙壁插云高。花光皆白豪。",
      "源滚滚，气飘飘。岩根涛怒号。尘寰谪坠为谁招。玉人吹洞箫。"
    ]
  },
  {
    "id": "adcfe4dbb4158ca7d112b0235206b658",
    "title": "曲游春晓坐华严阁天阶，和周密",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "暖翠浮岚里，罥千竿寒雨，往来莺织。过院偷闲，惜流光偏在，奔驹一隙。万绿红尘隔。闻根净、人间筝笛。看晓鸦、掠过西峰，点破锦屏山色。短陌。",
      "檀栾镐碧。比姓字燕然，同此铭勒。歌舞毡毹，梦花摇粉堕，麝飘香幂。无分鸣钟食。水云窟、自甘岑寂。算片刻流连，并愁遣得。"
    ]
  },
  {
    "id": "adcfe4dbb4158ca731635c088ac0bb01",
    "title": "霓裳中序第一小第落成，和羌个翁韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "蛛巢爱网织。罥树悬风露珠滴。欲问经行踪迹。径峭云深，耐人寻觅。",
      "檐花夜湿。任狼藉、蝶怜蜂惜。谁念我、山深深处，鬼火照邻寂。",
      "累石。鳞排一一。仍可负、墙东暄日。山家终欠春色。",
      "铭室新题，秃残江笔。蜗庐真算得。青山对、空尊任泣。",
      "柴门倚、暮鸦归数，引我杖藜出。"
    ]
  },
  {
    "id": "adcfe4dbb4158ca761af5b91ad7c14b0",
    "title": "看花回记少年事",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "草草庖厨着意莹。盘盎寒生。携锄种菜荒田，认桂枝、量记窗棱。少年无赖事，回首分明。",
      "老觉岩阿有旧盟。鹤友猿朋。移泉烹荈收黄叶，好商量、画意诗情。往来新认识，有个黄莺。"
    ]
  },
  {
    "id": "adcfe4dbb4158ca75f192b12435d9051",
    "title": "玉漏迟·和元好问韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "深山深窈。飘零到处，寻巢樯鸟。王谢雾家，月树南枝三绕。不是神仙眷属，又不事、巢由同调。君莫笑。半椽抱膝，尽堪舒啸。",
      "有人扰扰尘劳，騕袅金鞭，让他年少。赌墅争湖，一局久经输了。抱朴移家画稿，除点缀、胭脂残照。山雨晓。昔痕又增多少。"
    ]
  },
  {
    "id": "adcfe4dbb4158ca72037dbb2d01e1dca",
    "title": "睿思新·夜有绕庐而呼者",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "少晴多雨天将坠。这莫是、离群泪。问阿谁、绕室高呼，似我思归还未。",
      "七十流光逝水。曾未梦、纸迷金醉。卸双肩、两脚都轻，尚迟了、多时归计。"
    ]
  },
  {
    "id": "adcfe4dbb4158ca7606d191ec85ecb98",
    "title": "青玉案",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "天河倾向床头注。梦惊断、江南路。报到前溪新涨雨。黄莺留客，碧山拦户。且劝我、须臾住。",
      "初阳黯淡窥松圃。膏沐遍、宵来露。莫向渔人频问渡。千重云海，万重烟树。犹见波涛怒。"
    ]
  },
  {
    "id": "adcfe4dbb4158ca7c4e233eab0097b4e",
    "title": "金菊对芙蓉",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "絮帽团峰，波帘织洞，横溪约略阽危。正僧归路断，樵语烟迷。凭阑不见红楼影，望故人、风雨凄凄。端阳节近，觞蒲角黍，乡味都非。",
      "独客多在天涯。问东劳西燕，怅怅何之。话江南梦熟，往事依稀。已知别后相思苦，更何堪、白发频催。残英仍在，待携尊俎，尚及芳时。"
    ]
  },
  {
    "id": "adcfe4dbb4158ca73baeb14395be2ec4",
    "title": "风入松·往来寮步道中",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "古循州、道此分程。车辙指东城。畴人堆垛烦推算，合薰莸、一气氲蒸。未领女儿香味，先仪将相雷名。",
      "回途天气欠分明。饤饾半阴晴。此行非赴山灵约，试商量、圃学农经。送客一轮月晕，愁予十里鸡声。"
    ]
  },
  {
    "id": "adcfe4dbb4158ca7b4745c49688d13be",
    "title": "苏武慢丁丑端节",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "续缕关情，书裙故事，年华又到。丝菖酒面，角黍波心，老去无多怀抱。还是闭门，曼引诗声，暗温词稿。任遗钿拾翠，金鞭公子，歌呼沿道。",
      "空见说、红荔湾头，流花桥畔，雷鼓云旗喧扰。阑干波影，粉麝风香，十里暄阳芳草。空巷近传，夜禁门迟，春台酺早。讲水嬉深意，莫负湘江一棹。"
    ]
  },
  {
    "id": "adcfe4dbb4158ca7e53d168f5528a38f",
    "title": "一落索·郴县道中",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "终古郴江东去。郴山长住。住岂无情去有情，同隔潇湘浦。",
      "况值黄昏梦雨。玉京人苦。峰能回雁不回郎，郎今夕、知何处。"
    ]
  },
  {
    "id": "adcfe4dbb4158ca7b230a4d4acfb2d2a",
    "title": "高阳台·寄题扫叶楼",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "叶积庭深，楼空一渺，于今几度秋风。芳草斜阳，难寻拥彗高踪。芒鞋竹帚晨昏课，想俳佪、频绕芳丛。似闲愁、扫去还来，未许雍容。",
      "凄凉东海红桑老，算未秋摇落，已倒梧桐。诗恐惊人，丹青寄慨情浓。谢家春草池塘梦，园半亩、分付奚童。客径迟开，一任云封。"
    ]
  },
  {
    "id": "adcfe4dbb4158ca71ba81dbb4a889a93",
    "title": "夜行船·宿鼎湖寺，怀慕经和尚。和梦窗宿化度寺韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "香积炊烟楼碧树。峰回转、草深春暮。舍宅人遥，凭栏意远，报道云来封户。",
      "老衲经行何处路。问仙鹤、怎时化去。几树梅花，一龛灯火，肠断人生晞露。"
    ]
  },
  {
    "id": "adcfe4dbb4158ca79f4631862bb5be9d",
    "title": "解语花·游宜兴善卷洞",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "千年古峤，问讯西风，几度停鸾鞚。髻螺青耸。幽栖处、竟许尘中人共。",
      "鸿蒙凿空。通沅瀣、茅峰三洞。云变幻、龙戏空高，尾坠吹天蝀。",
      "大壑秋槎一纵。怪银河无月，珠闇骊拥。乳泉凝冻。",
      "诗心洗、石气荒荒摇动。蓬山待梦。试先采、芝苗归种。",
      "最堪怜、春压樵肩，半杜鹃红重。"
    ]
  },
  {
    "id": "adcfe4dbb4158ca7c5bcab01fe8fe0b3",
    "title": "减字木兰花·为人题十年浪迹图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "十年瞬耳。桑沧笑裂麻姑齿。晏子狐裘。抵债寻常入酒楼。",
      "鹍鹏斥鴳。大小乾坤皆过眼。柳雪葭霜。到处吾家第二乡。"
    ]
  },
  {
    "id": "adcfe4dbb4158ca70f6844a1661b5ce4",
    "title": "水调歌头·游焦山，和方回，平仄通叶",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "形胜任争战，京口锁双丸。蓬瀛清浅红尘，今已涨金山。北固江山天限，南服衣冠人换，六代百年间。一匹澄江练，尽处着烟鬟。",
      "隐君庐，孤木馆，草芊芊。华阳词翰，鹤鸣瘗石半钻刓。带玉芝含鹿献，墨卷草疑蛇绾，真迹宝丛残。水调中冷远，茶梦绕阑干。"
    ]
  },
  {
    "id": "adcfe4dbb4158ca762d954fcfa44e29b",
    "title": "西江月·题谈月色画梅",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "根自罗浮移植，居然绿萼仙踪。纤纤十指透香风。颠倒师雄一梦。",
      "画石未须十日，消寒恰值初冬。三分春色满琼钟。亏得月明自种。"
    ]
  },
  {
    "id": "adcfe4dbb4158ca7de4798f5024e2f12",
    "title": "八声甘州·题李云仙抱琴独立图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "问天风、海水自成连，于今几人听。奈筝琶聒耳，村讴巴曲，波沸雷鸣。遗事贞元剩谱，谁复问指琼。岩石琴台路，霜月凄冥。",
      "独有仙人绿绮，伴云涯倦客，身世伶俜。剪高山流水，凌乱入丹青。立苍茫、吟髭孤撚，宁韬弦、敛袖待晴清。人间世、觉知音侣，惟有流莺。"
    ]
  },
  {
    "id": "adcfe4dbb4158ca73e9518fad436b910",
    "title": "泛清波摘遍邓尉探梅，和小山",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "茅诛径小，杏傍墙高，莺报柳桃薰染好。暖催寒勒，商略探芳计迟早。行人道。鹃声泪苦，驴足尘空，无意送春归去了。倦侣高阳，重拾杯盘坠欢少。",
      "雁来渺。短札欲凭晚潮，何处始无芳草。空怅秦淮渡昏，吴山云晓。董笙渺。立墓得句付谁，罗浮梦仙难到。料想桂梢绿凤，为伊颠倒。"
    ]
  },
  {
    "id": "adcfe4dbb4158ca74e6fc4af6524097b",
    "title": "倚风娇近",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "巢鹤惺忪，探芳寒透心眼。亸桥临水娇无限。山驿暖风迟，乱蝶绕鞭丝，懊恼空枝，玉管休教吹散。",
      "无奈啼鹃，频报时将春晚。陌上还歌归缓。醉倩香熏理花谱，情怀懒。冷云湿翠襟分半。"
    ]
  },
  {
    "id": "adcfe4dbb4158ca70ae2a2081e71d258",
    "title": "红林檎近",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "枕絮偎逾湿，烛花寒更青。月落鸟声悄，霜浓旅魂惊。拼与分歧决绝，转许惜别叮咛。泪波执手盈盈。",
      "临语又吞声。始上吴楚道，先见短长亭。初阳木杪，摇摇鞭影分明。江郎情黯，红楼回望，引愁一路云影平。"
    ]
  },
  {
    "id": "adcfe4dbb4158ca7640d8c36995d7589",
    "title": "菩萨蛮·为章松龄题家藏百鸟图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "空蒙云水飞鸣地。芦笋蒲芽春意思。况少网罗人。相呼云外群。",
      "高依乔木宿。下向横塘浴。算有凤皇来。追随君莫猜。"
    ]
  },
  {
    "id": "adcfe4dbb4158ca7447b7e141d30b75a",
    "title": "喜迁莺·题太仓唐尚书万言疏手稿",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "元气护，涕洟垂。洛下又峨嵋。厦倾犹有万言支。廪不太仓糜。",
      "士寒蝉，朝仗马，松柏挺风姿。岁寒知我已迟迟。何况没人知。"
    ]
  },
  {
    "id": "adcfe4dbb4158ca7e4567972489921a2",
    "title": "倾杯乐·陈松英女生毕业纪庆",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "山川盘郁，林峦胜处毓英雄。有时闲气偏钟。博白头衔不栉，盐白撒寒空。陋井源双角，脂粉香浓。惠泉九龙。洗清思、更玲珑。",
      "况济南、经舍家风。南楼在望，想老人英俊，少年同生。女好何羡罴熊。"
    ]
  },
  {
    "id": "adcfe4dbb4158ca7b981f9b4ee76e5e2",
    "title": "忆少年·题施肇曾松陵共证图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "宦游倦矣，逃禅逃酒，家园春色。杨花最堪笑，老天涯为客。",
      "继佛印、东坡非赤壁。有衡阳、道元侍侧。一襟软红外，剩松阴漾碧。"
    ]
  },
  {
    "id": "adcfe4dbb4158ca7b8e55649166034ce",
    "title": "酒泉子·题民族词选",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "憔悴国魂，泪尽新亭人悄悄。英雄未死胆肝粗。拚头颅。",
      "古今唯一，湘累沈沈呵壁叫。是何多也醉乡徒。乐华胥。"
    ]
  },
  {
    "id": "adcfe4dbb4158ca75b66f3cba9e00ee7",
    "title": "女冠子·用牛峤体",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "竹炉茶灶，落叶供薪风扫，昼眠迟。云冷封吟屐，霜寒索破衣。",
      "鬓丝禅榻畔，斋鼓梵钟时。檐角蛛丝扬，客支颐。"
    ]
  },
  {
    "id": "adcfe4dbb4158ca79d8b16cd1bf58839",
    "title": "碧牡丹用晏小山体，时近中秋",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "司马非游倦。身等嵇康懒。飞絮游丝，罥树沾泥春晚。偷得闲来，脚力欺人软。好山好水缘浅。春心眼。济胜劳夙办。",
      "空想游仙汗漫。竿木登场，栈豆就恋嗟来饭。故事缑山，鹤驭鸾笙天半。翘首月明庭院。"
    ]
  },
  {
    "id": "adcfe4dbb4158ca779f0f002b24716cd",
    "title": "秋宵吟丙子守岁",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "灶符更，随籥转，腊鼓中分宵半。签声寂、渐住换东风，铁衾初暖。迓春盘岁盏。白发羞簪人倦。总堪叹。似箭流光，年来偏短。",
      "世事翻新，谁料得、风云夕变。渭水西风，长安落叶，搅得酒肠乱。江阔无归雁。两字平安，寒缬望眼。更何堪、无味尊前，游钓徒侣费检点。"
    ]
  },
  {
    "id": "adcfe4dbb4158ca7e57b04d07cade83e",
    "title": "贺新郎·沈讱陈松英结婚志庆",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "佳话登科小。羡少年、洞房花烛，帐前欢笑。草草良缘多成恶，郎性侬心未晓。最难得、相当才调。叶底双虫喁喁语，吐春丝、谱绣鸳鸯料。红线系，三年了。",
      "西溪模范从来好。碗齐眉、相庄授受，伯鸾德曜。仁学讱言惟山乐，寿与乔松共老。旁莫妒、双栖文鸟。两处相思今朝诉，嘱东明、漫许鸡人报。恩共爱，两心照。"
    ]
  },
  {
    "id": "adcfe4dbb4158ca7b4b9617e6e1e12e7",
    "title": "沁园春·题唐天如所藏听帆楼扁额，黄宾虹图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "凭吊昌华，红荔湾头，蜃阁屹然。念乩仙题馆，云来白鹤，留宾辖井，庭集青鸾。东壁图书，西园杯杓，气象峥嵘势万千。麻姑笑，洗荣华试看，沧海桑田。云烟。",
      "蠹简蟫篇。只铁画、银钩三字传。伴仲宣万感，元龙百尺，豪情拔地，健笔撑椽。坐拥书城，门盈驷马，犹傍淮南大小山。藏丹地，祝壑神呵护，毋憾宵迁。"
    ]
  },
  {
    "id": "adcfe4dbb4158ca75ccc3ad6aa12d4a8",
    "title": "鹧鸪天·疝气发，入玛丽医院割治",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "制锦操刀未勒勋。伐毛洗髓又纷纭。火烧木佛求灵骨，肠断巫猿悟脆身。",
      "生死事，过来人。五年巡狩记环循。弹丸蕞尔江东窄，三割终须一掷沦。"
    ]
  },
  {
    "id": "adcfe4dbb4158ca7f13f7f8790d36df4",
    "title": "鹧鸪天·病中清明，不能省墓，为之怅然",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "新种松孙未化龙。寻常马鬣去年封。年时客思清明后，今日魔缠病榻中。",
      "生事悫，祭仪封。终天犹恨海深同。鹧鸪声里牛羊垄，况欠钱灰扬絮风。"
    ]
  },
  {
    "id": "adcfe4dbb4158ca7419592fb034a82cd",
    "title": "祝英台近·生日后二日作",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "涧霞红，岩雨翠，消息又春暮。多病文园，饯春已无句。剧怜短鬓萧疏，今朝寒食，独搔首、云山深处。为诉。",
      "安仁正赋闲居，犹恐燕莺妒。绮语妨禅，哀时又何补。遥遥华胄元亭恨，终少高阳俦侣。"
    ]
  },
  {
    "id": "adcfe4dbb4158ca7dfddb8701f0c7965",
    "title": "玉楼春·题何沃泉偶然集",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "书香门第今南阮。哭笋光阴春梦短。珍珠百珧续收罗，余勇吟坛真可贾。",
      "髯苏八叠专家擅。君竟兼人论百算。竿头进尺步雍容，韩信将兵多益善。"
    ]
  },
  {
    "id": "adcfe4dbb4158ca7c94789677f7cbb87",
    "title": "浣溪沙·题王少梅得冯鱼山愤画斋题额",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "冯唐原是老丹青。犹说云山画未成。戏将积愤榜斋名。",
      "公子太原裘欲敝，骚人邓尉笛尤清。前贤手迹袭芳馨。"
    ]
  },
  {
    "id": "adcfe4dbb4158ca7c2ebbe3baaafe038",
    "title": "鹧鸪天",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "筋力登楼讵未知。山高何况入云微。虬龙许有随缘坐，猿鹤宁无入梦思。",
      "层嶂合，一节支。人方逸老我饥驱。打包行脚前生定，拄杖归来梦亦蘧。"
    ]
  },
  {
    "id": "adcfe4dbb4158ca7297f6b688b5fddab",
    "title": "最高楼铁尊招饮鸡鸣寺景阳楼，读壁上题词，谱此继声",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "楼一角，山色六朝收。都是古今愁。江流难洗胭脂辱，东风不识绮罗羞。后庭花，新乐府，付渔讴。",
      "唤不醒、繁华酒肉醉，鸣不散、乾坤风雨晦，人世事，海中沤。绣襦辇路铜驼泪，乌衣门巷野花秋。暖霜威，凭酒力，一诗囚。"
    ]
  },
  {
    "id": "adcfe4dbb4158ca7ff9cc77f2d437789",
    "title": "鬲溪梅令题林岳威梅边读易图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "天机三十六宫春。幻梨云。香浸一尊，波绿欲生鳞。微吟醒醉魂。",
      "玉梅骨干雪精神。个中人。恍惚翠禽，声里唤真真。天花黏著身。"
    ]
  },
  {
    "id": "adcfe4dbb4158ca70c5c2e7da2999d23",
    "title": "念奴娇",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "芝荒鹤老，绝空山人迹，臞仙谁侣。流水小桥天欲晚，可惜落英无数。寒食单衣，江城哀笛，悽咽欺花雨。问谁索笑，冷香薰透诗句。",
      "宵来梦入罗浮，翠鸟殷勤，促我摇鞭去。算到江南春赶上，又唱送君南浦。三嗅芳馨，一番惆怅，恨不香中住。残阳虽暖，湿云尚拥归路。"
    ]
  },
  {
    "id": "adcfe4dbb4158ca77d0fc8626701b4ea",
    "title": "绕佛阁·别情，依清真四声，与唐圭璋同作",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "黛眉翠敛。人去语寂，春黯甥馆。亭堠长短。夜来梦醒，孤身在罗幔。袖华泪满。边塞万里，还胜天远。金缕纤婉。",
      "倩伊引惹，归舟系岸。旧识晏如客，砌影偷量长比线。慵懒弄妆，残脂犹涴面。变镜里华容，年逝如箭。那堪人见。奈状我相思，云鬓蓬乱。抱鸳衾、半闲偷展。"
    ]
  },
  {
    "id": "adcfe4dbb4158ca72a777d0bbd976878",
    "title": "菩萨蛮·引",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "股从蓬剖。泛南溟旁附，大罗星斗。怕梦醒、梅雪清寒，趁挥汗远携，听鹦柑酒。再入华胥，落老子、青牛西后。奈虚庭眠雨，几把芒鞋竹杖轻负。",
      "村禽唤晴谷口。道溪流壑瀑，虾跃雷吼。试相与、身入烟雨图中，尽湿翠痕痕，冷透襟袖。龙抱珠回，笑梦恋、桥尘依旧。问山灵、仙家蝶使，知侬到否。"
    ]
  },
  {
    "id": "adcfe4dbb4158ca772887b502a9b6825",
    "title": "点绛唇·宿竹林寺，有怀钱仲联，酬其赠别词也",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "虫咽僧窗，前番离绪今宵絮。蠡园鼋渚。都是寻诗处。",
      "梧柳楼头，商略黄昏雨。今何许。嵩云秦树。一例相思句。"
    ]
  },
  {
    "id": "adcfe4dbb4158ca72f82d5b5f5e8d5fe",
    "title": "诉衷情·用温飞卿体",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "水远山远。斜照晚。画桥西。帘篆悄，黄鸟背人啼。",
      "去路梦中迷。俳佪。陡闻邻马嘶。讶郎归。"
    ]
  },
  {
    "id": "adcfe4dbb4158ca7c54163bb734c1ffc",
    "title": "水龙吟·中秋夕陪秋园柳亭步月，登粤秀山",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "故乡原有千秋，从今不信西湖好。楼台倒影，街衢泼水，时忘昏晓。夹路歌声，万檐灯火，市喧争闹。更莺簧麝馥，相扶笑语，双飞晏，珍丛绕。",
      "惊心故候旧事，抚青萍、倚阑人少。飘零大树，沈埋遗镞，西风秋草。鱼贯随流，雁行踞石，呼銮古道。愧同游赤壁，兼饶酒客，让东坡老。"
    ]
  },
  {
    "id": "adcfe4dbb4158ca787749938961cecbb",
    "title": "高阳台·陪邬碧泉刘一佛李作屏茶话，北郊吊绍武君臣冢",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "桥咽花流，碣凭藓篆，苍蝇吊客仍稀。去矣王孙，萋萋芳草霜欺。烽烟岭外惊人讯，马首尘、偏向江西。小朝廷、几日君臣，共穴狐狸。",
      "江山又觉今非。甚弹丸黄土，尚占天涯。风雨灵旗，几多猿鹤飞驰。杜鹃红到荒坟角，学粤讴、北客题碑。祝山灵、大壑藏舟，莫任宵移。"
    ]
  },
  {
    "id": "adcfe4dbb4158ca792f82a4e287be0b6",
    "title": "踏莎行·题陈文忠公遗集",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "宣室危言，神京惨变。江湖魏阙臣心恋。南园后抗古人风，西门归死慈亲面。",
      "圜户琴歌，云淙词卷。书香几为耕锄断。珠江老蚌吐光芒，历年三百今重见。"
    ]
  },
  {
    "id": "adcfe4dbb4158ca744b0cde9109d6ed3",
    "title": "引驾行穷新界深阻处觅可居地，得之。用屯田韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "溪痕添雨。山妆罨翠层峦暮。鹢孤飞，鹂三请，田田叶荷晴举。遥睹。尽兽石嶙峋，蛇流宛转赴前浦。渐天黯、苍茫一片，没人家，止烟树。",
      "尔许。流莺引路。野鹤幽巢相遇。定十笏芟荒，团瓢结个，孰云孤负。环视如此云山，不堪栖隐又何处。总胜似、残蓬寸梗，逐风波去。"
    ]
  },
  {
    "id": "adcfe4dbb4158ca72f0afbf05f4a2193",
    "title": "长亭怨慢丁丑生日作",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "且谩怨、断烟离绪。蓬梗生涯，陌头东路。瞢绿痴红，旧痕襟染剡溪暑。蠡湖风月，曾助我、新调谱。猛忆故园春，促归思、桃花飞雨。",
      "迟暮。过东邻垆畔，怕问旧游俦侣。灯花鹊喜，好消息、总归无据。试巡遍、芷屿兰汀，好拣个、沙鸥眠处。谅浅薄阴晴，易乞东君容许。"
    ]
  },
  {
    "id": "adcfe4dbb4158ca7258bb73e39ae0c61",
    "title": "向湖边新筑近泉源，策杖往听，坐卧巨石上，衣袂为湿，拂拂寒生毛发间。拟作草亭覆之，一邱不可专，一壑居然我有矣",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "腹稿林峦，首邱云水，弹指须臾即现。泉脉蜿蜒，费芒藤寻遍。喜霎逢、龙吻飞珠，蛇鳞赴万，音韵琤瑽千变。倦客临流，比依松多健。濯足风前，快慰扶桑愿。",
      "休再恼，听孺子、沧浪歌怨。状谱清泠，洒肝肠寒战。问出山、忙碌凭谁劝。暂留我、清涤可怜面。凉沁苔扃，胜淞图分剪。"
    ]
  },
  {
    "id": "adcfe4dbb4158ca7a664ef1ffc7ce1b3",
    "title": "花心动·环居植竹蕉梧桐",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "空谷红稀，层峦合、中有团瓢阴影。听雨朱楼，扇暑无庭，怎许眠琴三径。袖寒天、绿栖鸾渺，奈恨上、萼眉悽损。仗翠管、书愁怎得，挹泉金井。",
      "艳羡潇湘一境。奈鹿梦都虚，凤巢难稳。暍息茂林，脆悟空身，燕蹴冰弦人醒。待环万绿蒲团外，报风雨、兼秋做冷。算春到、繁华锦城懒问。"
    ]
  },
  {
    "id": "adcfe4dbb4158ca7f78643848c85e9d4",
    "title": "齐天乐·三洗潭。洗耳洗心洗梦也",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "问谁倒挽天河水，朝朝傍檐飞舞。乍咽笙簧，旋锵珠玉，忽有东来山雨。凉柯倚处。似飘袖风栏，湔裳烟渚。息影临流，尘襟抖擞尽无暑。",
      "涧阿有人漱石，奈啸歌寤寐，常绾尘绪。蒲辙临门，鹤书度陇，消得黄粱炊许。南柯院宇。恋瞬息繁华，知谁宾主。洗梦都清，邯郸醒后苦。"
    ]
  },
  {
    "id": "adcfe4dbb4158ca7bec6491b5f764ab1",
    "title": "凤衔杯茅后有树圆如张伞，粗干横出，可偃坐远望",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "文园消渴荫凉柯。盖亭亭、舞影婆娑。却喜风来，筛影碎金多。防暑到密张罗。",
      "随白鹭，睇沧波。岛浮沉、出没鼋鼍。两两渔舟，出水若穿梭。织罢日西矬。"
    ]
  },
  {
    "id": "adcfe4dbb4158ca71368c91431e4f8fe",
    "title": "临江仙",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "天光照夜生苍白，小楼倦客孤灯。风声泉韵未分明。铿锵环佩，疑降许飞琼。",
      "白发欲凭山色染，倚屏坐破浓青。拟将心事诉流萤。招招罗扇，迤逦没深箐。"
    ]
  },
  {
    "id": "adcfe4dbb4158ca720b756ee67892d63",
    "title": "风入松·宿昌平农场望楼，用赵彦端体",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "槎枒胸次郁峰峦。块垒谁删。平芜换目皆空阔，莽苍横眺无边。隐隐斜坡扑地，双双华表撑天。",
      "糖多小令拟裁笺。列蔗成田。浓甘佳境今方酿，侧生旁挺盈阡。最羡斜阳芳草，让他老犊闲眠。"
    ]
  },
  {
    "id": "adcfe4dbb4158ca76d12f4730dcd7954",
    "title": "风入松·息矮岭冚松林，用梦窗体",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "疑听蛮海骇涛声。风静也长鸣。万龙夭矫拿云动，露爪鳞、薄暝初晴。头上绿天漏处，碎筛点点繁星。",
      "停鞭倚仗影零丁。衣袂峭寒生。尘缘愿为从游弃，奈留人、总是青青。移入画图犹欠，溪流并个茅亭。"
    ]
  },
  {
    "id": "adcfe4dbb4158ca7976a48569dbba62e",
    "title": "醉花阴·寄题夏臞禅谢池新居",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "邺苑图书归插架。棠棣阴连舍。省得买山钱，一片新阴，浓覆鸳鸯瓦。",
      "我亦诛茅堪歇夏。邻傍谈禅社。容膝即云宽，况有天眼，花竹饶而野。"
    ]
  },
  {
    "id": "adcfe4dbb4158ca73b290b5abdc85f49",
    "title": "月中行题爪哇陈寒光天上人间集",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "披襟岸帻老疏狂。秋叶为诗黄。沧波呜咽断人肠。沤没不成行。",
      "余情分付凭烟水，况又有、燕语回樯。泠泠湘瑟海风长。无字也悲凉。"
    ]
  },
  {
    "id": "adcfe4dbb4158ca710e6842d4c97e9d7",
    "title": "望江南题北流陈柱尊萝村读书图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "天地窄。无处著吟身。鼙鼓声中人顿老，棋枰换后劫逾新。海上又扬尘。",
      "回首望，萝月澹村唇。寂寞空山今亦古，短长寒檠暖于春。招隐有南云。"
    ]
  },
  {
    "id": "adcfe4dbb4158ca7101efd150e57e94c",
    "title": "阳春戊寅元旦作，用家无咎体",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "黯山居，偏寻到，赖有好春知我。日历久删除，余寒凝、檐鹊何事尚庭贺。",
      "桃符椒颗。权换却、炉香经课。楼外怕见沧波恶。屏开又倩云锁。",
      "奈风雨、阴霾天为堕。撩梦乱、山人稳卧。绕篱花幡力薄。",
      "付回潮、卷地红涴。重关未算计左。聊料理、齑盘蔬锉。",
      "祗辛苦、几个渔樵辈，苍茫点破。"
    ]
  },
  {
    "id": "adcfe4dbb4158ca74b8f344c50453ef6",
    "title": "长相思·一月廿三日山中始见桃花",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "忆桃枝。见桃枝。人面春风笑语非。天寒翠袖时。",
      "怕人知。没人知。待我知时花已稀。武陵寻梦迟。"
    ]
  },
  {
    "id": "adcfe4dbb4158ca70ba9474b817b0476",
    "title": "鹧鸪天·病疝入医院割治，愈后出院作",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "眼隔青山未四旬。缘何猿鸟便生嗔。饿鼯哄夜翻残檠，黏蠃题门篆古尘。",
      "垂大觉，再逡巡。天教留我作词人。一朝跳出修罗网，赢得狂佯又几春。"
    ]
  },
  {
    "id": "adcfe4dbb4158ca7d44169b3fdcfe926",
    "title": "婆罗门引·山居补植花木",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "庐非人境，山深四月未闻莺。飞花空忆春城。最恼无情野烧，收拾到陈青。尽黄云红叶，一望芜平。荒畦几棱。",
      "豆坼甲，怯寒轻。剩有劫余幸草，识我经行。饾饤阴晴。试种竹、移蕉环护庭。锄未了，雾冥冥。"
    ]
  },
  {
    "id": "adcfe4dbb4158ca786a2b57ac7798e60",
    "title": "摸鱼儿·戊寅五月五日哭惠文女",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "黯江城、落梅哀笛，吹残甥馆琼树。臂丝续命欺人耳，乍面忽成千古。鸡报午。莫便认、视阴灵照机先赴。昙花两度。恁一坠银瓶，永辞珠掌，先后委尘土。",
      "人间世，生女生男何补。漫云光采门户。母兮抚汝终如始，藐尔诸孤谁抚。天欲暮。偏教我、临流踯躅横舟渡。蒲觞忍举。对渺渺蛮波，年时角黍，怕听大招赋。"
    ]
  },
  {
    "id": "adcfe4dbb4158ca7f32f182e976b7589",
    "title": "浣溪沙",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "烟雨霾天雾隐山。苍波无语对愁颜。孤灯促我掩重关。",
      "蔬果虫余分脆润，缥缃蠹后理丛残。牟尼一串算消闲。"
    ]
  },
  {
    "id": "adcfe4dbb4158ca752a40b185952f23f",
    "title": "过秦楼·彩蝶大逾掌，夜入天如书斋，扑而乾之，制为标本诧客。正香江人满时也",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "花国春悭，虫天劫换，末路凄凉如此。香非迷客，望辄投门，一误遂成九死。幕燕池鱼正愁，游戏忘怀，人间何世。算山空月坠，尘缘蝉蜕，蒙庄醒未。",
      "似见说、猎火烧原，随萤逐燕，省识蛮江风味。容台铢袂，罗洞蕉裳，蛋雨狼烟夺绮。恨不蓬莱峤壶，埋迹栖幽，避嚣辞市。奈身文贾祸，碧血斑斓茧纸。"
    ]
  },
  {
    "id": "adcfe4dbb4158ca773a268c9e747273a",
    "title": "虞美人·双树居赏月",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "故乡明月团圆面。终隔缑山远。安排诗酒待清光。无奈满城风雨似重阳。",
      "平安园竹僧无信。难向天涯问。嫦娥不肯下云来。为怕青田碧海涨黄埃。"
    ]
  },
  {
    "id": "adcfe4dbb4158ca7d4ae3ff37fbcb8fe",
    "title": "东风第一枝",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "暖玉埋香，嫣红堕粉，返魂漫借风力。早知阆苑前身，莫信仙山咫尺。蓝桥久断，又何事、银河重隔。睹生绡、摇荡秋魂，恍听佩环今夕。",
      "归正缓、花开绣陌。人宛在、春生彩笔。痴心欲唤真真，妙手偏开七七。摩挲老眼，疑错认、罗浮仙客。怕无端、邂逅相逢，又结他生缘迹。"
    ]
  },
  {
    "id": "adcfe4dbb4158ca7f960f3c79dc5f812",
    "title": "渔家傲·和六禾夏夕偶成之作",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "无味蒲觞唇怯涴。雨余泪阁榴花朵。风颤灯檠如豆火。思量过。古欢随梦醒前堕。",
      "睡既不成行复坐。教经懒事调鹦课。明月中庭今算可。朱樱颗。床前又渺红绒唾。"
    ]
  },
  {
    "id": "adcfe4dbb4158ca732ad97e1452e802e",
    "title": "渔家傲",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "写罢春怀余墨涴。长吟颤动金钗朵。烛外煎愁榴似火。嫠蟾过。隔墙林影穿帘堕。",
      "独自薰香还独坐。重温旧梦成功课。排遣千端无一可。山饭颗。杜陵诗里寻残唾。"
    ]
  },
  {
    "id": "adcfe4dbb4158ca732ad97e104fd3b70",
    "title": "渔家傲",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "剩得征衫梅雨涴。青灯赚我花垂朵。桃柳风烟榆枣火。隙驹过。故乡归梦屏山堕。",
      "南面书城围促坐。宵分未了丹雠课。琴素经金聊自可。丁香颗。咒郎移烛思芳唾。"
    ]
  },
  {
    "id": "adcfe4dbb4158ca732ad97e1adf63195",
    "title": "渔家傲",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "修不成书笺欲涴。押花漫诩云成朵。闲语闲言都付火。余酲过。燕泥惊梦琤然堕。",
      "拥髻背灯愁默坐。金钱枉卜重逢课。不识相思犹自可。珠跳颗。字沾红泪封黏唾。"
    ]
  },
  {
    "id": "adcfe4dbb4158ca732ad97e1e6b4f675",
    "title": "渔家傲",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "细认杭襟痕旧涴。记曾侧帽簪花朵。悟彻浮生蛾赴火。都尝过。咸酸味海教人堕。",
      "春去园林筵罢坐。闭门领略闲功课。灯影娟娟花可可。千万颗。檐珠的砾茅龙唾。"
    ]
  },
  {
    "id": "adcfe4dbb4158ca732ad97e13ee03aed",
    "title": "渔家傲",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "泉水在山泥未涴。出山时恐污莲朵。罗刹罡风尘劫火。等闲过。昭昭身世冥冥堕。",
      "借得蒲团初学坐。牟尼权作晨昏课。翠竹黄花期印可。明珠颗。晶宫严护骊龙唾。"
    ]
  },
  {
    "id": "adcfe4dbb4158ca732ad97e1430d8aa4",
    "title": "渔家傲",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "红粉未教山色涴。仙人或有花三朵。邈矣滥残煨芋火。天风过。林间数杵疏钟堕。",
      "种得幽篁供独坐。归来莫补空囊课。寒菜一畦秋病可。餐玉颗。疗饥桂子嫦娥唾。"
    ]
  },
  {
    "id": "adcfe4dbb4158ca756583f8025f48905",
    "title": "八声甘州·读半塘翁词，觉气象苍莽，具潮海之观。怀其人而悲其遇，因效其体以吊之",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "料苍天、付托要词人，搜寻软红间。见鼎钟肉鄙，版靴尘俗，清气都难。唯有能言鹦鹉，喉舌惯翻澜。教谱清平调，勿唱家山。",
      "说树禁言温室，又谏书夜写，剩稿灰残。算塞戈廷杖，赐不逮华颠。荡蠡舟、五湖烟水，尽逍遥、消啸满南天。摊定稿，幸灯花落，半字僧完。"
    ]
  },
  {
    "id": "adcfe4dbb4158ca7f7277c800613514e",
    "title": "卜算子·为郑霁林太守题先德辅堂先生淞江泛艇图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "抛却薄书来，暂理丝纶事。鲤鱼风起露莼香，渔唱里，诗成未。",
      "一棹远红尘，即是桃源地。世许烟波有钓徒，我欲剪，松江水。"
    ]
  },
  {
    "id": "adcfe4dbb4158ca70f41b0c4be51c649",
    "title": "唐多令·山中茅居，近悟瓦为不漏之理，物料毕集，阻雨待晴",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "缘觉耳根知。溪声摇梦思。奈痴云、总是迷离。未到上灯先闭户，斋静课，槿葵稀。",
      "破屋杜陵诗。秋风防我欺。燕巢泥、扶上梁迟。疑是茅龙衾恋旧，犹未肯，换春衣。"
    ]
  },
  {
    "id": "adcfe4dbb4158ca76a9e8eb6880d2c4f",
    "title": "贺新郎·郑师许自北流萝村来书，并题双树居词，依韵奉答。书云：近熟读辛苏调，已和",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "何处容吾钓。况年来、虫天尘劫，支鸿孤矫。沽酒典衣聊作达，我大乾坤自小。呼牛马、从人嘲笑。尝惯风波蓬梗味，细思量、毕竟无家好。游傍海，狎鸥鸟。",
      "别来霜鬓知多少。喜见说、豪情胜概，辛苏同调。唱遍贺新郎百曲，依样葫芦画了。拥突骑、渡江横扫。破碎山河凭收拾，盼英雄、唾手黄龙到。咬文字，令人老。"
    ]
  },
  {
    "id": "adcfe4dbb4158ca73ac66707aec28798",
    "title": "凤凰台上忆吹箫·中秋夕山居无侣，月色又复黯然，酒兴诗情，消歇殆尽。和霞公韵，补成此解",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "云叶丛阴，烟丝织暝，鸣秋声噤霜钟。碧海青天何恨，吊影愁侬。莫是不堪回首，故园月、偏倩尘封。空延伫，山深夜响，桂子零风。",
      "回溯旗亭旅况，算争传水调，谁与纱笼。今才算、巢营垤蚁，衣换茅龙。遥望隔江烟火，归梦绝、倦眼惺忪。嫦娥笑，霜髭留伴凫翁。"
    ]
  },
  {
    "id": "adcfe4dbb4158ca788bb0357d928a6c1",
    "title": "浣溪沙·妙高台登高",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "罥雁丝云凝不流。碧天如水绉纹柔。风怜白发帽栖头。",
      "世变须弥弹指现，战场秦汉及身游。黄花憔悴紫萸愁。"
    ]
  },
  {
    "id": "adcfe4dbb4158ca7d35a314be66da241",
    "title": "蝶恋花·酬崔伯樾和韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "尽揽秋声归笛里。费买山钱，托迹壶中地。萝月肩寒云面起。衣襟满挹空林翠。",
      "丛桂小山招隐意。猿鹤前盟，燖冷都多事。离乱亲朋疏雁字。东坡谁问渠生死。"
    ]
  },
  {
    "id": "adcfe4dbb4158ca7e73f01ea2fb89e7c",
    "title": "醉蓬莱·九日预祝六禾生日，和霞公韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "傍战场菊花，酒国萸香，饥肠回九。鬓短簪花，笑婆挲盈首。萍梗风波，桑榆晷刻，算岁寒相守。赢得而今，风尘面目，庐山依旧。",
      "异域重阳，陶篱无恙，晚节孤香，堪供三嗅。摇落天涯，似灵和移柳。有客悲秋，非公不乐，笑胡卢开口。六穗嘉禾，黄花明日，伴人清酎。"
    ]
  },
  {
    "id": "adcfe4dbb4158ca7b88f1c0dff93405e",
    "title": "一剪梅",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "欺枕西风怯夜寒。颤豆灯危，吟纸窗乾。萧萧落叶满长安。马影鸡声，几个人闲。",
      "梦里乡关屏上山。咫尺天涯，杜宇声残。夕阳无语下阑干。雁字云笺。尽写愁难。"
    ]
  },
  {
    "id": "adcfe4dbb4158ca74040b321acbc7e07",
    "title": "八声甘州·秋夜怀人，上夏师北平",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "自西山、王气一消沈，幽人下重关。管园林春绣，燕莺晨闹，自铸词仙。万里麻鞋犹在，韩石枉磨刊。岭海听潮梦，帆影鸥边。",
      "绿野凄凉门馆，剩灵光屹立，鲁殿年年。算长安落叶，残月媚吟笺。听津沽、渔村烟语，到黍离、草蔓总悽然。山深处，望金台树，北斗依难。"
    ]
  },
  {
    "id": "adcfe4dbb4158ca74b38f71515ce9d50",
    "title": "昼锦堂六禾出赠冼玉清女教授词相示，适求其作双树居图未成，和以促之",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "瘦句黄花，清辞风絮，仙骨珊朗瀛蓬。想是坤舆灵毓，通理黄中。高凉门楣双节虎，顾张闺阁一声鸿。皋比座，续史大家，绕墙桃李花红。",
      "鸣凤。蛮海曲，枳棘寄，差池远避狼烽。见说依刘垒燕，为叶图龙。丹青双管春生角，珠玑百琲谱调宫。相如壁，突屹生堂枫树，待种邮筒。"
    ]
  },
  {
    "id": "adcfe4dbb4158ca7d6d8f0db34740953",
    "title": "声声慢·木芙蓉，同六禾作",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "蜀垣围锦，孟帐渲罗，香薰气暖逾春。采涉江迟，芳搴木末湘魂。宿妆脂残粉，剩倚阑干，总是娇颦。衣裳想，拟唐宫吴苑，醺醉晨昏。",
      "何事颜客百变，学鹅黄装好，又换蛾螓。性本宜霜，拒霜错唤词人。专城众仙有约，主群芳、何地移根。寒讯急，冷枝头、结子梦痕。"
    ]
  },
  {
    "id": "adcfe4dbb4158ca7c66e18a6eadaee89",
    "title": "霜花腴咏雁来红",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "霜花糁白，醉晚枫、凭谁共斗酡颜。秋雁峰回，春鹃魂返，千林染泪斑斓。半青半丹。骗雾中、老眼偷看。讶金风、嫁杏妻梅，天孙聘锦奠西园。",
      "袅袅枝头霞举，认含芦吮笔，艳写云笺。望断衡阳，书传塞北，红情几叶缠绵。月明在天。警霜心、何让韶年。奈南楼、破梦声声，误人花抱眠。"
    ]
  },
  {
    "id": "adcfe4dbb4158ca77a106ddb1cb2e0e5",
    "title": "瑶华垂丝海棠",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "何来蜀客。队逐群芳，踏浅红南陌。垂垂老去，须纵嫩、漫说拳丝非白。春风西府，照妆烛光分邻壁。正酣歌、千缕金衣，奚待天孙机织。",
      "诗人吴楚分明，袅一线临风，腰舞无力。归从海外，草木记、平泉能识。穿莺缀蝶，笼不住、杜陵题墨。莫浪评、有色无香，毛举纤微头责。"
    ]
  },
  {
    "id": "adcfe4dbb4158ca7b9c85ccc79ad6d49",
    "title": "孤雁儿和范仲淹韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "羁孤人影依庭砌。寒到耳，边声碎。汉关秦塞路漫漫，问汝离群何地。哀鸣谁诉，寒栖谁管，明月潮千里。",
      "江皋木脱枫林醉。拆翼处，都沾泪。西池鸳梦让梁温，独饱江湖风味。鲤鱼波恶，鹰鹯尘涨，又怎生逃避。"
    ]
  },
  {
    "id": "adcfe4dbb4158ca7d82e118beb6bb16a",
    "title": "玉胡蝶己卯冬至",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "候气灵台何在，鲁郊云物，弥觉苍黄。赋罢悲秋，动人广漠风凉。生机兆、菖蒲空卜，钻火改、榆枣延望。楚魂伤。梁园授简，难写愁肠。",
      "蛮江。栖迟何事，孤禽怯月，旅雁惊霜。无赖持杯，辛盘徒为借春忙。蛩更絮、残灰知冷，驹隙驰、一线添长。水云乡。寒衣夜索，凭吊鸿光。"
    ]
  },
  {
    "id": "adcfe4dbb4158ca78ead0e8daa23c260",
    "title": "江南好翠林寺园小集",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "蜜冷蜂枯，藤缠虬老，满园暖翠栖烟。玉鸣兰佩，摇落夕阳边。刻画金围成带，腰瘦损、复倩谁怜。闲庭院、诗情画意，难得是荒寒。",
      "祇林金布地，麻姑长爪，擎起诸天。又金刚神杵，龙制安禅。偶集江鸿海燕，来同听、云鹤山猿。还又见、题诗扫石，咳唾落珠圆。"
    ]
  },
  {
    "id": "adcfe4dbb4158ca769bcfa93692f6920",
    "title": "霜叶飞山居门前双乌桕树饱霜递零，叶叶作胭脂色，缤纷篱落间，依梦窗四声",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "理愁无绪。酡颜对、吴霜酣饱双树。半生枯稿惯悲秋，膏泽违春雨。算落叶、翔空万羽。江村图画疑晞古。讶澹泊人家，买到北燕支，盖尽石阑寒素。",
      "闻道径石停车，枫林坐晚，冷色薰透吟赋。炫天霞彩照东篱，更絮寒鸦语。久隔鲈莼脍缕。烹湘休遣残红去。望待偿、明朝愿，厚积阶茵，醉供眠处。"
    ]
  },
  {
    "id": "adcfe4dbb4158ca77d0e21b51a75e178",
    "title": "意难忘春情，效东坡体",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "春满金阊。记流花波暖，梦草魂香。杯深忘约浅，烛短负宵长。朝送客，耐思量。是月貌云裳。似身经、瑶池秘殿，琼岛西厢。",
      "漫云萍水他乡。胜江皋佩约，堂宴钗行。余欢容细嚼，后会费相商。今日事，断人肠。竟山海微茫。纵天公、量珠未许，再见何妨。"
    ]
  },
  {
    "id": "adcfe4dbb4158ca71649ac1756d4bfed",
    "title": "花犯·和六禾鬓梅作",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "小横斜、金钗坠凤，双拖破灯晕。宝云盘鬓。忆雪月迷离，故遣郎认。厚帘密护寒犹紧。涵春瓶案稳。更九九、傍奁图展，消寒期取准。",
      "撩鸦簪拔卜行人，江南路、莫奈寄枝留恨。梳先懒，飘零怕、玉龙流韵。宫妆卸、嫩黄未褪。移点额、工夫陪倦鬒。兆结子、眉痕归画，思君频领引。"
    ]
  },
  {
    "id": "adcfe4dbb4158ca74f38048222b28137",
    "title": "贺新郎·惠侨自萝村寄示王玉章先生和题双树居之作，叠韵酬之",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "海角寒江钓。计有时、打包行脚，杖藜轻矫。坐破青毡金梁梦，犹是雕虫技小。近另惹、壑嘲陇笑。买得沃洲充小隐，枕蛮云、忘唱江南好。劳远客，门题鸟。",
      "尘中自是知音少。更难逢、周郎一顾，许赓同调。婚宦从来都是误，又被云山误了。愿开径、落花春扫。丁嘱鸟猿迎门者，候碧鸡、祠使轩车到。毋任我，烟霞老。"
    ]
  },
  {
    "id": "adcfe4dbb4158ca7a8a132314ed58a37",
    "title": "瑶华和山居琼花作",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "舞衣拖縠，珠佩披离，斗嫦娥腰束。风来瑶圃。仙梦里、恍见瀛洲雨玉。飞琼何事，降洛浦、凌波仙躅。只翩然、雪氅霓裳，妒煞瘦红肥绿。",
      "年时一梦扬州，忆釐观巡檐，也曾三宿。依稀酒醒，瑶钗坠、月影横斜茵褥。绿竹无分，梨云拥、石崇金谷。到而今、曝褐岩扃，粉捏纪游镌竹。"
    ]
  },
  {
    "id": "adcfe4dbb4158ca79f78548aed507cc8",
    "title": "江南好吊钟花",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "流水琴时，空山磬后，霜鸣洛浦沈铜。阴阳炭铸，复倩兽炉烘。瓶换清泉暖衅，残霏洗、月影玲珑。遍排处，枝悬个个，小叩待飞虫。",
      "池塘蛙鼓吹，莺簧蚓笛，同哑西风。喜伶伦涷色，嶰谷霞红。鼎食南柯梦境，任迟度、午饭帘栊。春深了，花铃自护，新叶绿云重。"
    ]
  },
  {
    "id": "adcfe4dbb4158ca7794cbc4b98627686",
    "title": "齐天乐",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "古今圆月终须缺，死离悔轻生别。数米秤盐，偎寒让暖，耿耿此情难灭。行装打叠。忆催起荒鸡，出门波阔。细语丁宁，依稀心事尚能说。",
      "蓬莱方士漫觅，十秋经间隔，铸憾成阙。爪去留痕，魂来除梦，怎梦近时都绝。年涯再阅。愿永忏情天，昆灰消劫。旧债才清，后缘休再结。"
    ]
  },
  {
    "id": "adcfe4dbb4158ca76b6b52f353c16708",
    "title": "声声慢·己卯除夕",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "钟声催句，笠像题图，消磨残剩光阴。腊鼓催年，山人庭户愔愔。戎家约悭守岁，酒赊来、婪尾孤斟。寒不寐，想花街裙屐，阗溢江浔。",
      "渡海东风旧织，著篱桃红笑，尚趁冬深。露布昆仑，先期有客关心。故园绮窗梅竹，讯平安、镜听烟沈。书城夜，又蛮春、空老蠹蟫。"
    ]
  },
  {
    "id": "adcfe4dbb4158ca790128ec23ef9011f",
    "title": "水龙吟·凤皇山居旁营生圹，漫赋",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "词仙宜占名山，一坏净土还吾待。灯残酒罄，钟鸣漏歇，川终归海。生岂无涯，死如有约，例难逃外。况老夫耄矣，咸酸饱饫，纼将绝，骖加骇。",
      "荷锸刘伶留诫。遇青山、何须价买。无分归元，生防痊骨，临时狼狈。掘为狐狸，窟营兔近，身焉是赖。付啊唯厮守，马塍花事，有蛮春在。"
    ]
  },
  {
    "id": "adcfe4dbb4158ca7e7165b165453c0bb",
    "title": "浣溪沙·庚辰元旦",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "到底春风不世情。偏来涧户扇娇晴。唤醒尘梦借溪声。",
      "夜雨味温黄卷似，陈根芽竞白髭生。书痴依旧恋灯檠。"
    ]
  },
  {
    "id": "adcfe4dbb4158ca7f32f182e78c476c5",
    "title": "浣溪沙",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "地异桃源亦自仙。权为藕孔避兵人。洞猿野鹤许忘年。",
      "鬓色莫凭林色染，泉声何似杀声寒。又防流去作狂澜。"
    ]
  },
  {
    "id": "adcfe4dbb4158ca7b5c9ed895b6899ba",
    "title": "探芳信元夕，和梅溪",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "箭催晓。正灯绽宫花，裙拖烟草。忆洛城三五，香尘软风扫。沸天箫鼓红霞闹，暖入莺声早。水云乡，漫掩重关，九边春到。",
      "报道。雁来了。带露布欢声，慰人愁抱。故事昆仑，重搬演、排场好。遗簪堕珥香狼藉，错认鳌山小。广陵游，一梦蛮江坐老。"
    ]
  },
  {
    "id": "adcfe4dbb4158ca7bd97ce6453321f8b",
    "title": "绕池游唐圭璋自蜀寄题双树居词，依韵酬之",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "渺繁华梦，回首蛮荒投老。春渐暮、伤心花事了。云乡水国，只有相依鱼鸟。吟壶天小。到门峰绕。水仙琴操。",
      "聊学孙登长啸。黄龙事。惆怅鱼鸿杳。题门烟晓。飞到阳春高调。千里明月，屋梁落照。"
    ]
  },
  {
    "id": "adcfe4dbb4158ca711df5f6bbc88e319",
    "title": "选冠子为冼玉清女教授题手拓邝湛若先生玛瑙冠图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "入地沈沈，切云岌岌，明福潜光重灿。岸帻吟风，投簪遁世，有约罗浮虚愿。海雪堂空，二雅音微，一琴血溅。算南冠不死，红羊劫后，流花波咽。",
      "曾见说、名士天涯，蛮娘云亸，犵鸟獐花昏旦。撄锋免胄，结带殉缨，惹起琅玕镌怨。晞发楚魂，栉沐高凉，芳薰钗钿。况弁髦非敝，膏泽留遗手篆。"
    ]
  },
  {
    "id": "adcfe4dbb4158ca763575c00e90c2da0",
    "title": "尉迟杯·江楼春集，用无名氏体",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "灯轮艳。怎蛮乡、丽景今夕欠。鼓鼙隔岸声酸，桃李渡江春淡。无情阑槛。拦归梦、莫越同天堑。借消磨、剪碎珠城，登楼休说多感。",
      "有时狼藉杯盘，真孤负雄谈，慷慨说剑。织锦机丝，飘花烛泪，似滴临歧鲛点。排愁去、依前销黯。酒颜半、愁多红为敛。恨斜阳、暮角催归，一路凉飔迎靥。"
    ]
  },
  {
    "id": "adcfe4dbb4158ca74f32ca5a3bc3c9da",
    "title": "扫花游早春喜雨，和梦窗春雪韵",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "乾封天意，忽斗柄阳回，新寒料峭。柳丝暗袅。似冥蒙弄色，龙池春老。净洗诗肠酒榼，登亭赏晓。理吟棹。拟沿溪耐春，花讯刚到。",
      "野色青缥渺。更岫湿钗鬟，波翳菱照。约虚斗草。尚重衾梦恋，小楼深窈。破块鸣条，繁露升平旧调。润酥早。嘱檐娘、迟晴休扫。"
    ]
  },
  {
    "id": "adcfe4dbb4158ca7fda846311c4c8fd0",
    "title": "丹凤吟社题，和清真",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "春懒花慵时候，听雨红楼，眠云山阁。冲帘归客，泥滑燕衔巢幕。",
      "烟先漾晓，游丝横路，润迫琴喑，寒欺衾薄。故国红楼旧梦，海外东坡，醒后还在天角。",
      "不断怪风掀浪，恼人但觉桃泛恶。一曲公无渡，听箜篌弹罢，情意消铄。",
      "飞花飞絮，等是去家流落。枉说忘忧歌采采，任芳馥盈握。",
      "愁思百遍，抛却为上著。"
    ]
  },
  {
    "id": "adcfe4dbb4158ca71a3f756ea1fb0fab",
    "title": "烛影摇红·花朝",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "今问花神，生何偏诞春之半。风暄日暖燕莺晨，忙煞闲庭院。料理探芳心眼。锦城游、归歌缓缓。时光正好，百舌无端，浪评长短。",
      "客思天涯，踏青望里钿车远。青袍白袷试春衣，邻户闻裁剪。挑菜人来步懒。怅泥深、啼鸪语怨。三分有二，春色无多，斜阳催晚。"
    ]
  },
  {
    "id": "adcfe4dbb4158ca7d62f2dbf5d729463",
    "title": "水龙吟·寄题岑学吕师尚室双牛图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "长林丰草生涯，落花香著高眠地。读书挂角，触墙成字，诗鸣宫徵。文绣何荣，泥涂何辱，生防烧尾。记五羊旧梦，服箱负轭供鞭策，从穿鼻。",
      "犁雨耕云非计。望吴蟾、惊心喘气。骑来步稳，清泉白石，犊孙游戏。饭饱菰蒲，醍醐酣足，雪山开士。喜银河写照，机边织女，正牵牛会。"
    ]
  },
  {
    "id": "adcfe4dbb4158ca70f1fea9774637c91",
    "title": "西江月·寿崔伯樾",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "小病延年药妙，养花天气阴轻。论诗评画一灯青。鹤立风怜癯影。",
      "绣口才如轴锦，寸金心似壶冰。天留漳砚伴行縢。梓设春浓珠莹。"
    ]
  },
  {
    "id": "adcfe4dbb4158ca74d2618acd7bf87cd",
    "title": "烛影摇红·寿陈柱尊，时柱尊在沪",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "满地江湖，闲情尚寄吴淞棹。诗清还浥惠山泉，蜡屐梁溪到。风月秋高岸晓。抱花眠、瞢腾藉草。羲皇入梦，酒国无愁，愁怀知少。",
      "山水因缘，茂陵吟席婵娟照。故园松菊未归看，暂恋江南好。儿女灯前喜笑。乐团圞、凤笙绵邈。登高期近，萸盏长春，纤葱整帽。"
    ]
  },
  {
    "id": "adcfe4dbb4158ca7582b17cdbdc4091f",
    "title": "鹧鸪天·清明日为生圹播树橦",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "又是清明第一天。落花时节绿阴村。农经种树须寒食，莫笑州官报万千。",
      "翻黑坏，点苍烟。未经移石与疏泉。东门树槚非吾望，拱木藏魂有赋传。"
    ]
  },
  {
    "id": "adcfe4dbb4158ca7dcea72a6b46281ce",
    "title": "八声甘州",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "岂词人、例选玉楼材，相随作飞仙。料江湖满地，河山夕照，倦眼慵看。流水落花春去，天上胜人间。死遂依刘愿，何羡生还。",
      "风月每思元度，读景阳题壁，赓和都难。喜殷勤杯酒，相对鬟毛斑。忽惊传、马塍芳讯，梅谢后、春老半樱残。焚余稿，饮耆卿井，沁齿清寒。"
    ]
  },
  {
    "id": "adcfe4dbb4158ca790b17e591f9bae9f",
    "title": "宴清都",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "墙倚秋千倦。斜阳下、无端心事凌乱。莺痴绿老，鹃哀红谢，韶华逾半。生憎欺鬓东风，青蔓染、霜丝吝换。问连朝、饾饤阴晴，珍劝加衣谁管。",
      "算来春色无多，三分有二，归期非远。系春不住，柳梢眉蹙，芍围腰减。纵教赶上江南，已孤负、探芳手眼。更何堪、引逗情丝，飞霙弄晚。"
    ],
    "foreword": "客枕羁愁，枯灯煮梦，郁伊善感，何以为怀。和草窗登霅川韵，不自知所言之何似也。"
  },
  {
    "id": "adcfe4dbb4158ca7b7d58f36ad64beaa",
    "title": "永遇乐·寒食",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "去后之推，今年断火，番数逢几。数十人生，二分春色，岂等闲红紫。裁衣刀尺，卖饧箫管，天气薄绵消未。认桥西、青芜一片，踏处凤靴挑荠。",
      "酒炉茶灶，烟沈帘卷，疑是臣门如水。鞠蹴惊莺，秋千过鸟，人影桐阴地。赠兰斗草，燖盟温语，怕冷伤春余泪。百五日、饶剩花风，漫愁婪尾。"
    ]
  },
  {
    "id": "adcfe4dbb4158ca79aeb22b43a8f1c57",
    "title": "泛春苕·题冼玉清女士水仙图",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "翠带珠缨。向游仙队里，恍遇云英。镂冰质，凌波步，家何在、渺矣蓬瀛。擎盘独出衣裳冷，弹葱指、顿现娉婷。商周垒洗，种白玉莹然，心迹双清。",
      "娇颦烟媚书檠。似冰壶濯魄，一片虚明。空擎盏，忘沽酒，出门笑、依旧江横。岭梅兄姊山矾婢，人独立、茜影亭亭。归魂洛浦，扶醉梦依稀，月可中庭。"
    ]
  },
  {
    "id": "adcfe4dbb4158ca79cff65387392990b",
    "title": "二郎神和徐伸",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "月阶闲立，又惹得、满身花影。奈孤枕遥更，薰炉残烬，凄绝关山梦冷。望末红楼天边远，外讳说、相思成病。况狂絮封帘，飞花上鬓，也羞窥镜。",
      "谁省。鲛珠泪重，鸳衾冰凝。最苦是宵来，痴成悲极，还待黄鹂唤醒。油壁轮埋，秋千架拆，空负阳春烟景。要领略、镇日空山太古，成林风静。"
    ]
  },
  {
    "id": "adcfe4dbb4158ca77f2aaeb38410a9d7",
    "title": "南浦·庚辰生朝",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "晴意袅游丝，过清明、年光寄在杨柳。欺鬓恼东风，工薰染、惟许绿波痕透。无言抚镜，惜花岂为相思瘦。爇香永昼。空闲却游鞭，黄莺知否。",
      "消磨投老情怀，似信水漂花，倦云出岫。无病即闲身，浑忘了、饤饾雨晴时候。零篇断阕，低吟多在迟眠后。从今屈指，消几曲春词，几杯春酒。"
    ]
  },
  {
    "id": "adcfe4dbb4158ca78d7ca32e12cb16fa",
    "title": "望湘人·题张哕丹女弟自绘芍药图，和贺方回",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "际擎盘捧出，照烛烧余，美人醒醉刚半。盛露渲颜，殿春婪尾，尚觉寻芳非晚。舞罢西施，延来娇客，连天晴暖。记移从上苑，说到将离，苦忆荼薇良伴。",
      "勿谓愁肠欲断。拟采兰同赠，伤高怀远。尽一幅生绡，绘出红情深浅。衣裳想倚，沉香亭畔。易误玄都仙观，今学得、道服黄装，免被沾泥衔燕。"
    ]
  },
  {
    "id": "adcfe4dbb4158ca7e70a3dce05d4c639",
    "title": "南柯子·赠简琴斋",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "铁壁能抗鼎，银钩善画沙。崖崩石坠木槎枒。摹入青田珉玉是专家。",
      "绕帐钗光耀，临池墨气华。隶芝章草簇云霞。说到索钟真髓粲天花。"
    ]
  },
  {
    "id": "adcfe4dbb4158ca7f699805584d75014",
    "title": "水龙吟·香江送春",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "春归等是无家，缘何蓦背蛮荒去。杜鹃字字，酴醾草草，都成别意。泪浥残红，赠攀嫩绿，蝶蜂知苦。更水波南浦，开帆顷刻，催几度，黄昏鼓。",
      "漫说留春有句。尽吟诗、落花谁主。天涯游子，销魂依黯，临歧飞絮。客路非遥，明年预约，江南同住。奈沈沈海气，楼头杯酒，对斜阳树。"
    ]
  },
  {
    "id": "adcfe4dbb4158ca7adf59d49c02cfab9",
    "title": "满庭芳·青山寻杯渡遗迹",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "我佛尘空，神仙羽化，何曾留迹人间。空教寻觅，杖履费跻攀。为爱青青山色，况入胜、古木禅关。杯盘后，斜阳待渡，苍翠殿吟鞭。",
      "前贤。西归事，莲花藉足，草屦承肩。竟携蠡测海，步乱波烟。杖锡蓬团何处，凭谁问、洞口呼猿。神鱼蜕，石因望化，杯影待东还。"
    ]
  },
  {
    "id": "adcfe4dbb4158ca76e6ba1c3cdf06ac8",
    "title": "夏初临本意，和洪咨夔",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "林啭山莺，秧分木马，锦城又浣溪花。白袷归来，上梁换取鲛纱。奇峰云景谽谺。似笺红、绮散余霞。迎人众绿，涧蒲剑短，陇麦旗斜。",
      "登厨樱笋，出箧蒲葵，霜皮剥果，雪乳烹茶。瑶琴一曲，薰风知己钟牙。送客琵琶。竹芦生、重感年华。怨无端、饯春迎夏，忙到山家。"
    ]
  },
  {
    "id": "adcfe4dbb4158ca73a5a2aed90becf29",
    "title": "剪牡丹题江霞公",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "懵懂疑云，冥蒙胜雪，扰乱一天晴色。勿笑东风，弄春光无力。",
      "苍茫独立哦诗，江城五月，落梅不假吹笛。海上成连，有鹭鸥相识。",
      "打头天地都窄。御寇风、九垓鹏翮。踪迹怕沾泥，谢绝浪飞，关山南北。",
      "与人竞路悔畴昔。纵化池萍，空作可怜碧。鸦墨。",
      "任万千结阵，相忘皂白。"
    ]
  },
  {
    "id": "adcfe4dbb4158ca78d016ccbb4b1b304",
    "title": "少年游·宫词，拟小山",
    "authorName": "杨玉衔",
    "authorId": "adcfe4dbb4158ca7d1457b72d1457b72",
    "dynasty": "清",
    "content": [
      "霓裳腰舞簇云罗。丝柳织莺梭。一片毡毹，钗摇钿坠，落比花多。",
      "有时太液恩波共，春宴付銮坡。昭阳天外，广寒宵半，缥缈闻歌。"
    ]
  }
]