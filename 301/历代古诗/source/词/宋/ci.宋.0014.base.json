[
  {
    "id": "2e89e420d2beb918f38dd1c2c45fb519",
    "title": "水调歌头·寿丘漕九月初三",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "端正九秋月，今夜始生明。扬辉毓秀，飘然海上跨长鲸。认得灵均初度，直用望舒为御，重耀紫枢庭。何事乘槎使，尚藉执圭卿。",
      "合东西，瞻使节，镜中行。腾腾渐渐，绕枝乌鹊不须惊。太白擒胡了未，即墨降城安否，玉斧仗修成。圆却山河影，捣药兔长生。"
    ]
  },
  {
    "id": "2e89e420d2beb9182b89710f03f75e6e",
    "title": "鹧鸪天·寿吴倅九月初七",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "恰则重阳信宿前。菊潭先寿濮阳仙。暂陪明月清风夜，共醉孤云落照边。",
      "群玉府，紫微天。看看东壁二星连。月中斫桂吴夫子，定是长生不记年。"
    ]
  },
  {
    "id": "2e89e420d2beb91885933e6757cbe4cc",
    "title": "生查子·寿魏制干九月十九",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "万里彩衣远，旬日黄花后。蓬矢纪佳辰，莲幕翻新奏。",
      "更看桂枝香，归献灵椿寿。同对小蟠桃，共醉长生酒。"
    ]
  },
  {
    "id": "2e89e420d2beb918521fdca0d99d3035",
    "title": "念奴娇·寿漕使",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "汉庭用老，想君王也忆、潜郎白首。底事煌煌金玉节，奔走天涯许久。江右风流，湖南清绝，更借诗翁手。明年七十，人间此事希有。",
      "固是守得堂间，鲂斋亭下，要称归来柳。上恐夜深□贾傅，便有锋车迎候。寿岳峰前，寿星池畔，且寿长沙酒。期颐三万，祖风应管依旧。"
    ]
  },
  {
    "id": "2e89e420d31e2e6632ad97e16931bd28",
    "title": "渔家傲",
    "authorName": "邹浩",
    "authorId": "2e89e420d31e2e66299a23a2b59c67bf",
    "dynasty": "宋",
    "content": [
      "慧眼舒光无不见。尘中一一藏经卷。闻说大千摊已遍。门方便。法轮尽向毫端转。",
      "月挂烛笼知再见。西方可履休回盼。要与老岑同掣电。酬所愿。欣逢十二观音面。"
    ]
  },
  {
    "id": "2e89e420d31e2e661368c914189751dc",
    "title": "临江仙",
    "authorName": "邹浩",
    "authorId": "2e89e420d31e2e66299a23a2b59c67bf",
    "dynasty": "宋",
    "content": [
      "有个头陀修苦行，头上头发毵毵。身披一副醦裙衫。紧缠双脚，苦苦要游南。",
      "闻说度牒朝夕到，并除颔下髭髯。钵中无粥住无庵。摩登伽处，只恐却重参。"
    ]
  },
  {
    "id": "2e89e420d338a20d31fd72aded76b196",
    "title": "念奴娇·题浮玉石箄山",
    "authorName": "吴琚",
    "authorId": "2e89e420d338a20dd1457b72d1457b72",
    "dynasty": "宋",
    "content": [
      "我来浮玉，似凭陵沧海，蹑金鳌背。又若骑鲸游汗漫，飞入八荒之外。钟鼓传声，楼台倒影，不类人间世。徘徊吟眺，恨无陶谢酬对。",
      "今古潮落潮生，问英雄多少，与江俱逝。直欲乘风归阆苑，疑是三生习气。未办鱼蓑，先盟鸥鹭，奈卜邻无地。从今清夜，梦魂应绕空翠。"
    ]
  },
  {
    "id": "2e89e420d338a20dcec15977898a38f2",
    "title": "柳梢青·元月立春",
    "authorName": "吴琚",
    "authorId": "2e89e420d338a20dd1457b72d1457b72",
    "dynasty": "宋",
    "content": [
      "彩仗鞭春。鹅毛飞管，斗柄回寅。拂面东风，虽然料峭，毕竟寒轻。",
      "戴花折柳心情。怎挨得、元宵放灯。不是今朝，有些残雪，先去踏青。"
    ]
  },
  {
    "id": "2e89e420d338a20d25665b363283e78f",
    "title": "水龙吟",
    "authorName": "吴琚",
    "authorId": "2e89e420d338a20dd1457b72d1457b72",
    "dynasty": "宋",
    "content": [
      "紫皇高宴萧台，双成戏击琼包碎。何人为把，银河水剪，甲兵都洗。玉样乾坤，八荒同色，了无尘翳。喜冰销太液，暖融鳷鹊，端门晓、班初退。",
      "圣主忧民深意。转鸿钧、满天和气。太平有象，三宫二圣，万年千岁。双玉杯深，五云楼迥，不妨频醉。细看来、不是飞花，片片是、丰年瑞。"
    ]
  },
  {
    "id": "2e89e420d338a20de20e31a0a5838ed5",
    "title": "念奴娇·观潮应制",
    "authorName": "吴琚",
    "authorId": "2e89e420d338a20dd1457b72d1457b72",
    "dynasty": "宋",
    "content": [
      "玉虹遥挂，望青山隐隐，一眉如抹。忽觉天风吹海立，好似春霆初发。白马凌空，琼鳌驾水，日夜朝天阙。飞龙舞凤，郁葱环拱吴越。",
      "此景天下应无，东南形胜，伟观真奇绝。好是吴儿飞彩帜，蹴起一江秋雪。黄屋天临，水犀云拥，看击中流楫。晚来波静，海门飞上明月。"
    ]
  },
  {
    "id": "2e89e420d338a20d9b5019911b40b517",
    "title": "浪淘沙令",
    "authorName": "吴琚",
    "authorId": "2e89e420d338a20dd1457b72d1457b72",
    "dynasty": "宋",
    "content": [
      "云叶弄轻阴。屋角鸠鸣。青梅著子欲生仁。冷落江天寒食雨，花事关情。",
      "池馆昼盈盈。人醉寒轻。一川芳草只销凝。时有入帘新燕子，明日清明。"
    ]
  },
  {
    "id": "2e89e420d338a20d743e83a5a97641e7",
    "title": "浪淘沙令·岸柳可藏鸦",
    "authorName": "吴琚",
    "authorId": "2e89e420d338a20dd1457b72d1457b72",
    "dynasty": "宋",
    "content": [
      "岸柳可藏鸦。路转溪斜。忘机鸥鹭立汀沙。咫尺钟山迷望眼，一半云遮。",
      "临水整乌纱。两鬓苍华。故乡心事在天涯。几日不来春便老，开尽桃花。"
    ]
  },
  {
    "id": "2e89e420d3a4bbd17732483d17b2ff7d",
    "title": "水调歌头·观星",
    "authorName": "王识",
    "authorId": "2e89e420d3a4bbd1d1457b72d1457b72",
    "dynasty": "宋",
    "content": [
      "一雨洗空阁，象纬迫人清。披襟台上，坐看北斗正旋衡。知是南宫列宿，初出极星未远，龙角正分明。河汉馀千里，风露已三更。",
      "坐未久，书帙散，酒壶倾。凉生殿阁，冷然邀我御风行。拟欲乘槎一问，但得天孙领略，安用访君平。莫笑儒生事，造化掌中生。"
    ]
  },
  {
    "id": "2e89e420d3ae6ad13be20d1f1abef65b",
    "title": "疏帘淡月寓桂枝香秋思",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "梧桐雨细。渐滴作秋声，被风惊碎。润逼衣篝，线袅蕙炉沈水。悠悠岁月天涯醉。一分秋、一分憔悴。紫箫吟断，素笺恨切，夜寒鸿起。",
      "又何苦、凄凉客里。负草堂春绿，竹溪空翠。落叶西风，吹老几番尘世。从前谙尽江湖味。听商歌、归兴千里。露侵宿酒，疏帘淡月，照人无寐。"
    ]
  },
  {
    "id": "2e89e420d3ae6ad153045801ca6ee942",
    "title": "念奴娇·寓",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "短髯怀古，更文游台上，秋生吟兴。闻说坡仙来把酒，月底频留清影。极目平芜，孤城四水，画角西风劲。曲阑犹在，十分心事谁领。",
      "词卷空落人间，黄楼何处，回首愁深省。斜照寒鸦知几度，梦想当年名胜。只有山川，曾窥翰墨，仿佛馀风韵。旧游休问，柳花淮甸春冷。"
    ]
  },
  {
    "id": "2e89e420d3ae6ad16b19f883a04911b2",
    "title": "齐天乐·寓",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "西风扬子江头路。扁舟雨晴呼渡。岸隔瓜洲，津横蒜石，摇尽波声千古。诗仙一去。但对峙金焦，断矶青树。欲下斜阳，长淮渺渺正愁予。",
      "中流笑与客语。把貂裘为浣，半生尘土。品水烹茶，看碑忆鹤，恍似旧曾游处。聊凭陆谞。问八极神游，肯重来否。如此江山，更苍烟白露。"
    ]
  },
  {
    "id": "2e89e420d3ae6ad160ceade89a942b89",
    "title": "好事近·寓",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "载酒岳阳楼，秋入洞庭深碧。极目水天无际，正白蘋风急。",
      "月明不见宿鸥惊，醉把玉阑拍。谁解百年心事，恰钓船横笛。"
    ]
  },
  {
    "id": "2e89e420d3ae6ad113ee8b118e1a68a8",
    "title": "鹊桥仙·寓",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "杯行将半，月来犹未，潇洒水亭无暑。清宵数客一阑秋，对冰雪、荷花似语。",
      "雄边台上，文游台上，咫尺红云容与。天风吹送广寒秋，正画舸、湖光佳处。"
    ]
  },
  {
    "id": "2e89e420d3ae6ad1880f8342488dfcdb",
    "title": "霜天晓角·寓",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "看朱成碧。曾醉梅花侧。相遇匆匆相别，又争似、不相识。",
      "南北。千里隔。几时重见得。最苦子规啼处，一片月、当窗白。"
    ]
  },
  {
    "id": "2e89e420d3ae6ad1012e71fa4e63604e",
    "title": "长相思·寓",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "山无情。水无情。杨柳飞花春雨晴。征衫长短亭。",
      "拟行行。重行行。吟到江南第几程。江南山渐青。"
    ]
  },
  {
    "id": "2e89e420d3ae6ad1948f5e942d270b82",
    "title": "忆秦娥·寓",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "风凄凄。井阑络纬惊秋啼。惊秋啼。凉侵好梦，月正楼西。",
      "卷帘望月知心谁。关河空隔长相思。长相思。碧云暮合，有美人兮。"
    ]
  },
  {
    "id": "2e89e420d3ae6ad1a387d6286279a062",
    "title": "南浦·月寓点绛唇赋潇湘渔父",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "来剪莼丝，江头一阵鸣蓑雨。孤篷归路。吹得蘋花暮。",
      "短发萧萧，笑与沙鸥语。休归去。玉龙嘶处。邀月过南浦。"
    ]
  },
  {
    "id": "2e89e420d3ae6ad151da6290a19ddebf",
    "title": "沙头雨寓点绛唇",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "带醉归时，月华犹在吹箫处。晚愁情绪。忘却匆匆语。",
      "客里风霜，诗鬓空如许。江南去。岸花迎橹。遥隔沙头雨。"
    ]
  },
  {
    "id": "2e89e420d3ae6ad15856b446001ce3a7",
    "title": "花自落寓谒金门",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "春寂寞。帘底蕙炉烟薄。听尽归鸿书怎托。相思天一角。",
      "象笔鸾笺闲却。秀句与谁商略。睡起愁怀何处著。无风花自落。"
    ]
  },
  {
    "id": "2e89e420d3ae6ad1f93703e61e0f4697",
    "title": "忆王孙·寓",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "小楼柳色未春深。湘月牵情入苦吟。翠袖风前冷不禁。",
      "怕登临。几曲阑干万里心。"
    ]
  },
  {
    "id": "2e89e420d3ae6ad11279cd02bc82fa6c",
    "title": "解连环·寓",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "小楼春浅。记钩帘看雪，袖沾芳片。似不似、柳絮因风，更细与品题，屡呵冰砚。宛转吟情，纵真草、凤笺都遍。到灯前笑谑，酒祓峭寒，移尽更箭。",
      "而今柳阴满院。知花空雪似，人隔春远。叹万事、流水斜阳，谩赢得前诗，醉污团扇。脉脉重来，算惟有、画阑曾见。把千种旧愁，付与杏梁语燕。"
    ]
  },
  {
    "id": "2e89e420d3ae6ad10bf28f744032260e",
    "title": "如梦令·寓",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "深夜沉沉尊酒。酒醒客衾寒透。城角挟霜飞，吹得月如清昼。",
      "僝僽。僝僽。比著梅花谁瘦。"
    ]
  },
  {
    "id": "2e89e420d3ae6ad167d6fe0eb2fd6ec0",
    "title": "相见欢·寓乌夜啼南徐多景楼作",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "江头又见新秋。几多愁。塞草连天何处、是神州。",
      "英雄恨，古今泪，水东流。惟有渔竿明月、上瓜洲。"
    ]
  },
  {
    "id": "2e89e420d3ae6ad1bed1501c6396c16c",
    "title": "祝英台近·寓",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "客西湖，听夜雨。更向别离处。小小船窗，香雪照尊俎。断肠一曲秋风，行云不语。总写入、征鸿无数。",
      "认眉妩。唤醒岩壑风流，丹砂有奇趣。羞杀秦郎，淮海谩千古。要看自作新词，双鸾飞舞。趁月底、重修箫谱。"
    ]
  },
  {
    "id": "2e89e420d3ae6ad19ba5f24780f25fd6",
    "title": "诉衷情令·寓",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "卧虹千尺界湖光。冷浸月茫茫。当日三高何处，渔唱入凄凉。",
      "人世事，纵轩裳。梦黄粱。有谁蓑笠，一钓丝风，吹尽荷香。"
    ]
  },
  {
    "id": "2e89e420d3ae6ad1e53786f1c0fca7e1",
    "title": "清平乐·寓",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "新凉窗户。闲对琴言语。弹到无人知得处。两袖五湖烟雨。",
      "坐中斗转参横。珠躔碎落瑶觥。忆著故山萝月，今宵应为谁明。"
    ]
  },
  {
    "id": "2e89e420d3ae6ad117055dcfd879aa05",
    "title": "倚秋千寓好事近",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "人在玉屏闲，逗晓柳丝风急。帘外杏花微雨，罩春红愁湿。",
      "单衣初试曲尘罗，中酒病无力。应是绣床慵困，倚秋千斜立。"
    ]
  },
  {
    "id": "2e89e420d3ae6ad10c5c2e7deff77407",
    "title": "念奴娇",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "嫩凉生晓，怪今朝湖上，秋风无迹。古寺桂香山色外，肠断幽丛金碧。骤雨俄来，苍烟不见，苔径孤吟屐。系船高柳，晚蝉嘶破愁寂。",
      "且约携酒高歌，与鸥相好，分坐渔矶石。算只藕花知我意，犹把红芳留客。楼阁空蒙，管弦清润，一水盈盈隔。不如休去，月悬良夜千尺。"
    ]
  },
  {
    "id": "2e89e420d3ae6ad1e899c53d142d5747",
    "title": "忆王孙·寓豆叶黄",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "清明小院杏花开。半启朱扉燕子来。晓起梳头对玉台。",
      "照香腮。羞睹惊鸿瘦影回。"
    ]
  },
  {
    "id": "2e89e420d3ae6ad153a925d7036a3a81",
    "title": "南歌子·寓",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "柳户朝云湿，花窗午篆清。东风未放十分晴。留恋海棠颜色、过清明。",
      "垒润栖新燕，笼深锁旧莺。琵琶可是不堪听。无奈愁人把做、断肠声。"
    ]
  },
  {
    "id": "2e89e420d3ae6ad184a0b250f4656d50",
    "title": "贺新凉·寓",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "笛唤春风起。向湖边、腊前折柳，问君何意。孤负梅花立晴昼，一舸凄凉雪底。但小阁、琴棋而已。佳客清朝留不住，为康庐、只在家窗里。湓浦去，两程耳。",
      "草堂旧日谈经地。更从容、南山北水，庾楼重倚。万卷心胸几今古，牛斗多年紫气。正江上、风寒如此。且趁霜天鲈鱼好，把貂裘、换酒长安市。明夜去，月千里。"
    ]
  },
  {
    "id": "2e89e420d3ae6ad1140d85c15e2c8478",
    "title": "琐窗寒·怀旧寄林七膳部",
    "authorName": "张辑",
    "authorId": "2e89e420d3ae6ad1d1457b72d1457b72",
    "dynasty": "宋",
    "content": [
      "露漏沈沈，洞房灯悄，鹊翻庭树。夜凉如水，人倚玉箫何处。澹纵横、疏星断河，点衣黄叶飞四五。向此时感旧，非关宋玉，悲秋情绪。",
      "追念章台路。共缓辔芳尘，妒花惹絮。旧游梦寐，总付相思新句。想风流还在匆匆，暗惊鬓底霜几缕。凭危栏、立尽归鸿，脆角凝清曙。"
    ]
  },
  {
    "id": "2e89e420d3d7f4650edb9da626f329f4",
    "title": "水调歌头·呈判府宣机先生乞赐笑览",
    "authorName": "贾应",
    "authorId": "2e89e420d3d7f465d1457b72d1457b72",
    "dynasty": "宋",
    "content": [
      "晚日浴鲸海，璧月挂鳌峰。不知今夕何夕，灯火万家同。楼外芙蕖开遍，人在琉璃影里，语笑隔帘重。对景且行乐，一醉任东风。",
      "黄堂宴，春酒绿，艳妆红。文章太守，和气都在笑谈中。正此觥筹交错，只恐笙歌未散，温诏促追锋。来岁传柑处，侍宴自从容。"
    ]
  },
  {
    "id": "2e89e420d3e18e195668a105b07ba182",
    "title": "贺新郎·罗帛剪梅缀枯枝，与真无异作",
    "authorName": "蔡士裕",
    "authorId": "2e89e420d3e18e19d1457b72d1457b72",
    "dynasty": "宋",
    "content": [
      "怪得梅开早。被何人、香罗剪就，天工奇巧。茅舍竹篱容不得，移向华堂深悄。别一样、风流格调。玉质冰姿依然在，算暗中、只欠香频到。著些子，更奇妙。",
      "有时来伴金尊倒。几徘徊、认成真后，又还误了。费尽东君回护力，空把芳心萦绕。竟不解、索他一笑。夜月纱窗黄昏后，为爱花、翻被花情恼。个恩爱，负多少。"
    ]
  },
  {
    "id": "2e89e420d3e18e1902e299bccf0f82b7",
    "title": "浦湘曲为金坛教谕干寿道考满怅词",
    "authorName": "蔡士裕",
    "authorId": "2e89e420d3e18e19d1457b72d1457b72",
    "dynasty": "宋",
    "content": [
      "功名早。步武青云缭绕。斯文近有成效。绛纱拍拍春风满，香动一池芹藻。",
      "瓜期到。便勇撤皋比，此去应光耀。立登枢要。向红药阶前紫薇阁，管不负年少。"
    ]
  },
  {
    "id": "2e89e420d3e9de809b02ba6d3bf09f91",
    "title": "菩萨蛮",
    "authorName": "许玠",
    "authorId": "2e89e420d3e9de80d1457b72d1457b72",
    "dynasty": "宋",
    "content": [
      "西风又转芦花雪。故人犹隔关山月。金雁一声悲。玉腮双泪垂。",
      "绣衾寒不暖。愁远天无岸。夜夜卜灯花。几时郎到家。"
    ]
  },
  {
    "id": "2e89e420d40c53eaef032765504e1527",
    "title": "醉蓬莱",
    "authorName": "段倚",
    "authorId": "2e89e420d40c53ead1457b72d1457b72",
    "dynasty": "宋",
    "content": [
      "正星杓首舍，月律开祥，嗣兴芳序。梦协长庚，诞清朝仪羽。运继姬周，庆流嵩岳，认再生申甫。职尹京华，功宣国计，声猷兼著。",
      "子建文章，懿侯宗范，叔度襟怀，紫芝眉宇。燕启佳辰，满东风兰雾，脆管繁弦，绣裀檀板，会饭中仙侣。世仰真贤，朝尊大老，长亲尧主。"
    ]
  },
  {
    "id": "2e89e420d413945673f48536f75ae0c2",
    "title": "水调歌头",
    "authorName": "巴州守",
    "authorId": "2e89e420d4139456d1457b72d1457b72",
    "dynasty": "宋",
    "content": [
      "霁色满空碧，爽气正横秋。登高行乐，□来只说古巴州。扫□尘埃来坐，携取烟云杖履，容□□清游。坐上尽佳客，一醉破千忧。",
      "倚虚壁，绝临□，上层楼。黄花赤叶，鸟□啼断四山幽。醉里不知归去，空有乱云衰草，落日几多愁。舞鹤在霄汉，宿鹭点汀洲。"
    ]
  },
  {
    "id": "2e89e420d4217583962ce4408d9ecea3",
    "title": "题桂殿秋辞",
    "authorName": "李仁本",
    "authorId": "2e89e420d4217583d1457b72d1457b72",
    "dynasty": "宋",
    "content": [
      "飞翠盖，走篮舆，乱山千叠为先驱。洞天迎目深且窈，满耳天风吹步虚。"
    ]
  },
  {
    "id": "2e89e420d4217583962ce440bd711c1a",
    "title": "题桂殿秋辞",
    "authorName": "李仁本",
    "authorId": "2e89e420d4217583d1457b72d1457b72",
    "dynasty": "宋",
    "content": [
      "巑兽石，错虬松，黛岚终日下天风。杖藜携我恣遥望，缥缈霓裳飞碧空。"
    ]
  },
  {
    "id": "2e89e420d4217583962ce4408db090f8",
    "title": "题桂殿秋辞",
    "authorName": "李仁本",
    "authorId": "2e89e420d4217583d1457b72d1457b72",
    "dynasty": "宋",
    "content": [
      "金带重，紫袍宽，到头不似羽衣闲。君王若许供香火，神武门前早挂冠。"
    ]
  },
  {
    "id": "2e89e420d42e88f00d4d0ceb2355f91c",
    "title": "水龙吟·酴醾",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "韶华迤逦三春暮。飞尽繁红无数。多情为与，牡丹长约，年年为主。晓露凝香，柔条千缕，轻盈清素。最堪怜，玉质冰肌婀娜，江梅谩休争妒。",
      "翠蔓扶疏隐映，似碧纱笼罩，越溪游女。从前爱惜娇姿，终日愁风怕雨。夜月一帘，小楼魂断，有思量处。恐因循易嫁，东风烂熳，暗随春去。"
    ]
  },
  {
    "id": "2e89e420d42e88f03a50096ad6778e42",
    "title": "探春令",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "去年元夜正钱塘，看天街灯火。闹娥儿转处，熙熙笑语，百万红妆女。",
      "今年肯把轻辜负。列荧煌千炬。趁闲身未老，良辰美景，款醉新歌舞。"
    ]
  },
  {
    "id": "2e89e420d42e88f0414bd41046a6a7f7",
    "title": "满庭芳·元日",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "爆竹声飞，屠苏香钿，华堂歌舞催春。百年消息，经半已凌人。念我功名冷落，又重是、一岁还新。惊心事，安仁华鬓，年少已逡巡。",
      "明知生似寄，何须苦苦，役慕蹄轮。最难忘、通经好学沈沦。况是读书万卷，辜负他、此志难伸。从今去，灯窗勉进，云路岂无因。"
    ]
  },
  {
    "id": "2e89e420d42e88f08a943637a1143e2d",
    "title": "小重山",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "一夜中庭拂翠条。碧纱窗外雨、长凉飙。潮来涨水恰平桥。添清景，疏韵响、入芭蕉。",
      "坐久篆香消。多情人去后、信音遥。即今消瘦沈郎腰。悲秋切，虚过了、可怜宵。"
    ]
  },
  {
    "id": "2e89e420d42e88f08d0847ae3f84ac04",
    "title": "花心动·客中见梅寄暖香书院",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "风软寒轻，暗香飘、扑面无限清楚。乍淡乍浓，应想前村，定是早梅初吐。马儿行过坡儿下，危桥外、竹梢疏处。半斜露。花花蕊蕊，灿然满树。",
      "一晌看花凝伫。因念我西园，玉英真素。最是系心，婉娩精神，伴得水云仙侣。断肠没奈人千里，无计向、钗头频觑。泪如雨。那堪又还日暮。"
    ]
  },
  {
    "id": "2e89e420d42e88f0c478f3d612deb885",
    "title": "洞仙歌",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "广寒宫殿，不在人间世。分付天香与岩桂。向西风、摇曳处，数十里始闻，金翠里，别有出群标致。东园盛事。",
      "五亩浓阴芘。必以诗书取荣贵。况一门、三秀才，未足钦崇，那更是、异姓同居兄弟。更细把繁英、祝姮娥，看禹浪飞腾、定应来岁。"
    ]
  },
  {
    "id": "2e89e420d42e88f056e0be01ea1929d4",
    "title": "踏莎行·春暮",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "柳暗披风，桑柔宿雨。一番绿遍江头树。莺花已过苦无多，看看又是春归去。",
      "病酒情怀，光阴如许。闲愁俏没安排处。新来着意与兜笼，身心苦役伊知否。"
    ]
  },
  {
    "id": "2e89e420d42e88f037d81ca1ef134d50",
    "title": "声声慢",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "金风玉露，绿橘黄橙，商秋爽气飘逸。南斗腾光，应是间生贤出。照人紫芝眉宇，更仙风、谁能俦匹。细屈指，到小春时候，恰则三日。",
      "莫论早年富贵，也休问文章，有如椽笔。尧舜逢君，启沃定知多术。而今且张锦幄，麝煤泛、暖香郁郁。华堂里，听瑶琴轻弄，水仙新律。"
    ]
  },
  {
    "id": "2e89e420d42e88f043984193efb17a31",
    "title": "南歌子·早春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "春色烘衣暖，宫梅破鼻香。尽驱和气入兰堂。又是轻云微雨、下巫阳。",
      "酒带欢情重，醺醺气味长。晚来拂拭略梳妆。笑指一钩新月、上回廊。"
    ]
  },
  {
    "id": "2e89e420d42e88f0fc39501550cb96e8",
    "title": "蝶恋花·春深",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "宿雨新晴天色好。秾李夭桃，一霎都开了。燕子归来深院悄。柳绵铺径无人扫。",
      "咫尺莺花还又老。绿入闲阶，只有青青草。参揣前期谁可表。此情不语知多少。"
    ]
  },
  {
    "id": "2e89e420d42e88f01cb36527c3532215",
    "title": "江神子·梅",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "年年长见傲寒林。压群英。有馀清。曾被芳心，红日恼诗情。玉质暗香无限意，偏婉娩，尽轻盈。",
      "今年潇洒照歧亭。更芳馨。也峥嵘。无奈多情，终是惜飘零。谁与东君收拾取，怕风雨，挫瑶琼。"
    ]
  },
  {
    "id": "2e89e420d42e88f06a3dd9091eacc686",
    "title": "鹧鸪天·其一荼",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "镂玉裁琼莫比香。娉婷枝上殢春光。风流别有千般韵，割舍昏沈入醉乡。",
      "蜂共蝶，尽乾忙。檀心知未肯寻常。从来诗苦人消瘦，乞与幽窗富锦囊。"
    ]
  },
  {
    "id": "2e89e420d42e88f01208a739dd8a2c05",
    "title": "南歌子·荆溪寄南徐故人",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "春思浓如酒，离心乱似绵。一川芳草绿生烟。客里因循、重过艳阳天。",
      "屈指归期近，愁眉泪洒然。无端还被此情牵。为问桃源、还有再逢缘。"
    ]
  },
  {
    "id": "2e89e420d42e88f00c7f05ef488bc8cd",
    "title": "鹧鸪天·其二春暮",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "蜂蜜酿成花已飞。海棠次第雨胭脂。园林检点春归也，只有萦风柳带垂。",
      "情默默，恨依依。可人天气日长时。东风恰好寻芳去，何事驱驰作别离。"
    ]
  },
  {
    "id": "2e89e420d42e88f0d05df5826f1b1150",
    "title": "临江仙·赏花",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "忆昔去年花下饮，团栾争看酴醾。酒浓花艳两相宜。醉中尝记得，裙带写新诗。",
      "还是春光惊已暮，此身犹在天涯。断肠无奈苦相思。忧心徒耿耿，分付与他谁。"
    ]
  },
  {
    "id": "2e89e420d42e88f02c6007e8c332bba6",
    "title": "一丛花·杏花",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "柳莺啼晓梦初惊。香雾入帘清。胭脂淡注宫妆雅，似文君、犹带春酲。芳心婉娩，媚容绰约，桃李总消声。",
      "相如春思正萦萦。无奈惜花情。曲栏小槛幽深处，与殷勤、遮护娉婷。姚黄魏紫，十分颜色，终不似轻盈。"
    ]
  },
  {
    "id": "2e89e420d42e88f0ab0c0e9f3fe1cd41",
    "title": "青玉案·春暮",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "天涯目断江南路。见芳草，迷风絮。绿暗花梢春几许。小桃寂寞，海棠零乱，飞尽胭脂雨。",
      "子规声里山城暮。月挂西南梦回处。满抱离愁推不去。双眉百皱，寸肠千缕，若事凭鳞羽。"
    ]
  },
  {
    "id": "2e89e420d42e88f004ad2bb636c02822",
    "title": "醉蓬莱·赏郡圃芍药",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "是三春已暮，浪蕊凋残，牡丹零落。独殿清和，有佳名芍药。浅浅芳丛，绣幢鼎鼎，更艳香绰约。浑似扬州，画楼卷起，翠帘红幕。",
      "倚槛轻盈，万娇千媚，故整霞裙，笑花寂寞。太守风流，拥笙歌围著。坐上诗人，二千里外，念此身飘泊。客眼看花，归心对酒，番成萧索。"
    ]
  },
  {
    "id": "2e89e420d42e88f0d76aa6abdc07aa31",
    "title": "雨中花慢·春雨",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "宿霭凝阴，天气未晴，峭寒勒住群葩。倚栏无语，羞辜负年华。柳媚梢头翠眼，桃蒸原上红霞。可堪那、尽日狂风荡荡，细雨斜斜。",
      "东君底事，无赖薄幸，着意残害莺花。惟是我，惜春情重，说奈咨嗟。故与殷勤索酒，更将油幕高遮。对花欢笑，从教风雨，著醉酬他。"
    ]
  },
  {
    "id": "2e89e420d42e88f02445b11af51893b6",
    "title": "蓦山溪·早春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "晓来雨霁。弱柳摇新翠。丽日媚东风，正不暖不寒天气。幽禽弄舌，花上诉春光，高一饷，低一饷，清喨圆还碎。",
      "那知时势。春亦元无意。草木自敷荣，似人生、功名富贵。我咱谙分，随有亦随无，不妒富，不憎贫，歌酒闲游戏。"
    ]
  },
  {
    "id": "2e89e420d42e88f0d59ad0340ca27295",
    "title": "菩萨蛮·其二梅",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "梅花枝上东风软。朝来吹散真香远。雅淡有馀清。客心和泪倾。",
      "美人临别夜。月晃灯初灺。玉枕小屏山。眉尖曾细看。"
    ]
  },
  {
    "id": "2e89e420d42e88f08faf9bf92363de43",
    "title": "水龙吟·其一梅词",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "烟姿玉骨尘埃外，看自有神仙格。花中越样风流，曾是名标清客。月夜香魂，雪天孤艳，可堪怜惜。向枝间且作，东风第一，和羹事、期他日。",
      "闻道春归未识。问伊家、却知消息。当时恼杀林逋，空绕团栾千百。横管轻吹处，馀香散、阿谁偏得。寿阳宫、应有佳人，待与点、新妆额。"
    ]
  },
  {
    "id": "2e89e420d42e88f0143f15e8eed192b7",
    "title": "水龙吟·其二李词",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "苇绡开得仙花，就中最有佳人似。香肌胜雪，千般揉缚，禁他风雨。缟夜精神，繁春标致，忍教孤负。怅潘郎去后，河阳满县，知他是、谁为主。",
      "多谢文章吏部。遇衔杯、不曾轻许。应知这底，无言情绪，难为分付。吹遍春风，耀残明月，总伤心处。待闲亭夜永，游人散后，作飞仙去。"
    ]
  },
  {
    "id": "2e89e420d42e88f0e797e30430ac857f",
    "title": "水龙吟·其三莺词",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "天教占得如簧，巧声乍啭千娇媚。金衣衬著，风流模样，于中可是。红杏香中，绿杨阴处，多应饶你。向黄昏、苦苦娇啼怨别，那堪更、东风起。",
      "别有诗肠鼓吹。未关他、等闲俗耳。双柑斗酒，当时曾是，高人留意。南国春归，上阳花落，止添憔悴。念啼声欲碎，何人解作留春计。"
    ]
  },
  {
    "id": "2e89e420d42e88f07c130df77deb9c18",
    "title": "水龙吟·其四雨词",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "淡烟轻霭蒙蒙，望中乍歇凝晴昼。才惊一霎催花，还又随风过了。清带梨梢，晕含桃脸，添春多少。向海棠点点，香红染遍，分明是、胭脂透。",
      "无奈芳心滴碎，阻游人、踏青携手。檐头线断，空中丝乱，才晴却又。帘幕闲垂处，轻风送、一番寒峭。正留君不住，潇潇更下黄昏后。"
    ]
  },
  {
    "id": "2e89e420d42e88f0c7c19225bb3db889",
    "title": "南歌子·暮春值雨",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "黯霭阴云覆，滂沱急雨飞。洗残枝上乱红稀。恰是褪花天气、困人时。",
      "向晓春酲重，偎人起较迟。薄罗初见度轻衣。笑拭新妆、须要剪酴醾。"
    ]
  },
  {
    "id": "2e89e420d42e88f0f8fef9aaebc1d373",
    "title": "声声慢·其一草词",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "浓芳满地，秀色连天，和烟带雨萋萋。几许芳心，还解报得春晖。当时谢郎梦里，似殷勤、传与新诗。却为甚、动长门怨感，南浦伤离。",
      "追想天涯行客，应解拥车轮，步步相随。惆怅如丝，正是欲断肠时。凭高望中不见，路悠悠、南北东西。春去也，怨王孙、犹自未归。"
    ]
  },
  {
    "id": "2e89e420d42e88f0b98b075a871de900",
    "title": "声声慢·其二柳词",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "金垂烟重，雪扬风轻，东风惯得多娇。秀色依依，偏应绿水朱楼。腰肢先来太瘦，更眉尖、惹得闲愁。牵情处，是张郎年少，一种风流。",
      "别后长堤目断，空记得当时，马上墙头。细雨轻烟，何处夕系扁舟。叮咛再须折赠，劝狂风、休挽长条。春未老，到成阴、终待共游。"
    ]
  },
  {
    "id": "2e89e420d42e88f0df673cccda63c31e",
    "title": "浣溪沙·其一春深",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "寒食风霜最可人。梨花榆火一时新。心头眼底总宜春。",
      "薄暮归吟芳草路，落红深处鹧鸪声。东风疏雨唤愁生。"
    ]
  },
  {
    "id": "2e89e420d42e88f03159debb25eccc97",
    "title": "朝中措·梅",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "别来无事不思量。霜日最凄凉。凝想倚栏干处，攒眉应为萧郎。",
      "梅花岂管人消瘦，只恁自芬芳。寄语行人知否，梅花得似人香。"
    ]
  },
  {
    "id": "2e89e420d42e88f069135cd2eb30755e",
    "title": "浣溪沙·其二春暮",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "柳老抛绵春已深。夹衣初试晓寒轻。别离无奈此时情。",
      "先自愁怀容易感，不堪闻底子规声。西楼料得数回程。"
    ]
  },
  {
    "id": "2e89e420d42e88f0ef8ec9f8a1253dcb",
    "title": "昭君怨·春日寓意",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "隔叶乳鸦声软。啼断日斜影转。杨柳小腰肢。画楼西。",
      "役损风流心眼。眉上新愁无限。极目送云行。此时情。"
    ]
  },
  {
    "id": "2e89e420d42e88f0acdb185babe4f665",
    "title": "浣溪沙·其三早春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "不愤江梅喷暗香。春前腊后正凄凉。霜风雪月忍思量。",
      "斜倚幽林如有恨，玉鳞飞后转堪伤。时人那解惜孤芳。"
    ]
  },
  {
    "id": "2e89e420d42e88f0faf074771a327362",
    "title": "桃源忆故人·初春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "夜来一夜东风暖。春到桃腮柳眼。对景可堪肠断。强把愁眉展。",
      "花期惹起归期念。前事从头忖遍。凝想水遥山远。空结相思怨。"
    ]
  },
  {
    "id": "2e89e420d42e88f0114e8e159f23c27a",
    "title": "长相思·春浓",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "花飞飞。柳依依。帘卷东风日正迟。社前双燕归。",
      "药栏东，药栏西。记得当时素手携。弯弯月似眉。"
    ]
  },
  {
    "id": "2e89e420d42e88f0797ecf6cd54ab4ee",
    "title": "感皇恩·柳",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "景物一番新，熙熙时候。小院融和渐长昼。东君有意，为怜纤腰消瘦。软风吹破眉间皱。",
      "袅袅枝头，轻黄微透。舞到春深转清秀。锦囊多感，又更新来伤酒。断肠无语凭栏久。"
    ]
  },
  {
    "id": "2e89e420d42e88f095f5b32c6a4a9634",
    "title": "探春令·早春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "笙歌间错华筵启。喜新春新岁。菜传纤手青丝细。和气入、东风里。",
      "幡儿胜儿都姑媂。戴得更忔戏。愿新春已后，吉吉利利。百事都如意。"
    ]
  },
  {
    "id": "2e89e420d42e88f047ebaa609311ae43",
    "title": "菩萨蛮·春深",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "赤栏干外桃花雨。飞花已觉春归去。柳色碧依依。浓阴春昼迟。",
      "海棠红未破。匀糁胭脂颗。风雨也相饶。应怜粉面娇。"
    ]
  },
  {
    "id": "2e89e420d42e88f03ba1eb4b350fb115",
    "title": "浣溪沙·宠姬小春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "帘卷轻风怜小春。荷枯菊悴正愁人。江梅喜见一枝新。",
      "料得主人偏爱惜，也应冰雪好精神。故园桃李莫生嗔。"
    ]
  },
  {
    "id": "2e89e420d42e88f04ae46a09fd22374c",
    "title": "更漏子·暮春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "日彤彤，风荡荡。帘外柳花飞扬。红有限，绿无穷。雨晴芳径中。",
      "肠寸结。萦离别。还是去年时节。春暮也，子规啼。伤春三月时。"
    ]
  },
  {
    "id": "2e89e420d42e88f0be1b8a0387039815",
    "title": "清平乐·其一问讯梅花",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "楚梅娇小。好是霜天晓。宿酒恼人香暗绕。浸影碧波池沼。",
      "生成素淡芳容。不须抹黛匀红。准拟成阴结子，莫教枉费春工。"
    ]
  },
  {
    "id": "2e89e420d42e88f07beefdd1acd8f83a",
    "title": "诉衷情令·重台梅",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "檀心刻玉几千重。开处对房栊。黄昏淡月笼艳，香与酒争浓。",
      "宜轻素，鄙轻红。思无穷。化工着意，南南北北，一种东风。"
    ]
  },
  {
    "id": "2e89e420d42e88f0f13e0fc2b024b4e2",
    "title": "清平乐·其二早起闻莺",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "绮疏新晓。学语雏莺巧。烟暖瑶阶梧叶老。满地东风芳草。",
      "少年不合风流。偿他酒债花愁。望断绿芜春去，销魂懒上层楼。"
    ]
  },
  {
    "id": "2e89e420d42e88f07fecf28b57f0b638",
    "title": "小重山·杨花",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "枝上杨花糁玉尘。晚风扶起处，雪轻盈。扑人点点细无声。谁能惜，撩乱满江城。",
      "忍泪未须倾。十年追往事，叹流莺。晓来雨过转伤情。铺池绿，遗恨寄浮萍。"
    ]
  },
  {
    "id": "2e89e420d42e88f060bc8a84c55fd623",
    "title": "蝶恋花·春残",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "绿尽烧痕芳草遍。不暖不寒，切莫辜良宴。罨画屏风开羽扇。薄罗衫子仙衣练。",
      "晚雨小池添水面。戏跃赪鳞，又向波心见。持酒伊听声宛转。樽前唱彻昭阳怨。"
    ]
  },
  {
    "id": "2e89e420d42e88f0de96ad276e1e1142",
    "title": "鹧鸪天·其一咏燕",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "梁上双双海燕归。故人应不寄新诗。柳梧阴里高还下，帘幕中间去复回。",
      "追盛事，忆乌衣。王家巷陌日沈西。兴亡无限惊心语，说与时人总不知。"
    ]
  },
  {
    "id": "2e89e420d42e88f0577f8a4cd70db287",
    "title": "鹧鸪天·其二春残",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "谡谡东风作雨寒。无言独自凭栏干。绿肥红瘦春归去，恨逼愁侵酒怎宽。",
      "追往事，惜花残。残花往事总相关。风光台上伤心处，此意人休作等闲。"
    ]
  },
  {
    "id": "2e89e420d42e88f0a68cd1b0bd3801c5",
    "title": "探春令·其一·寻春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "新元才过，渐融和气，先到帘帏。谩闲绕、柳径花蹊里。探看试、春来未。",
      "年时曾把春抛弃。与春光陪泪。待今春、日日花前沉醉。款细偎红翠。"
    ]
  },
  {
    "id": "2e89e420d42e88f04b147d25b735b752",
    "title": "探春令·其二·立春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "数声回雁。几番疏雨，东风回暖。甚今年、立得春来晚。过人日、方相见。",
      "缕金幡胜教先办。著工夫裁剪。到那时睹当，须教滴惜，称得梅妆面。"
    ]
  },
  {
    "id": "2e89e420d42e88f0d5cd8159c4f502aa",
    "title": "宝鼎现·上元",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "嚣尘尽扫，碧落辉腾，元宵三五。更漏永、迟迟停鼓。",
      "天上人间当此遇。正年少、尽香车宝马，次第追随士女。",
      "看往来、巷陌连甍，簇起星毬无数。政简物阜清闲处。",
      "听笙歌、鼎沸频举。灯焰暖、庭帏高下，红影相交知几户。",
      "恣欢笑、道今宵景色，胜前时几度。细算来、皇都此夕，消得喧传今古。",
      "排备绮席成行，炉喷袅、沈檀轻缕。睹遨游彩仗，疑是神仙伴侣。",
      "欲飞去、恨难留住。渐到蓬瀛步。愿永逢、恁时恁节，且与风光为主。"
    ]
  },
  {
    "id": "2e89e420d42e88f003d88361867aa42d",
    "title": "探春令·赏梅十首·其三",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "冰檐垂箸，雪花飞絮，时方严肃。向寻常摇曳，凡花野草，怎生敢夸红绿。",
      "江梅孤洁无拘束。只温然如玉。自一般天赋，风流清秀，总不同粗俗。"
    ]
  },
  {
    "id": "2e89e420d42e88f0a963faaca1109389",
    "title": "青玉案·残春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "梅黄又见纤纤雨。客里情怀两眉聚。何处烟村啼杜宇。劝人归去，早思家转，听得声声苦。",
      "利名萦绊何时住。恼乱愁肠成万缕。满眼兴亡知几许。不如寻个，老松石畔，作个柴门户。"
    ]
  },
  {
    "id": "2e89e420d42e88f03a50096a0c1ebd00",
    "title": "探春令",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "而今风韵，旧时标致，总皆奇绝。再相逢还是，春前腊后，粉面凝香雪。",
      "芳心自与群花别。尽孤高清洁。那情怀最是，与人好处，冷淡黄昏月。"
    ]
  },
  {
    "id": "2e89e420d42e88f03a50096a382e1abd",
    "title": "探春令",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "雕墙风定，绮窗烛灺，沉吟独坐。料雪霜深处，司花神女，暗里焚百和。",
      "恼人一阵香初过。把清愁薰破。更那堪得，冰姿玉貌，痛与惜则个。"
    ]
  },
  {
    "id": "2e89e420d42e88f0b3f2c7332e15168e",
    "title": "探春令·其四",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "龟纱隔雾，绣帘钩月，那时曾见。照影儿、觑了千回百转。素艳明于练。",
      "柔肠堆满相思愿。更重看几遍。是天然不用，施朱栊翠，羞损桃花面。"
    ]
  },
  {
    "id": "2e89e420d42e88f0b3f2c733f0bb4236",
    "title": "探春令·其四",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "疏篱横出，绿枝斜露，笑盈盈地。悄一似、初睹东邻女，有无限、风流意。",
      "半开折得琼瑰蕊。惹新香沾袂。放曲屏珠幌胆瓶儿里，伴我醺醺睡。"
    ]
  },
  {
    "id": "2e89e420d42e88f0b3f2c7336fbbb56b",
    "title": "探春令·其四",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "冰澌池面。柳摇金线，春光无限。问梅花底事，收香藏蕊，到此方舒展。",
      "百花头上俱休管。且惊开俗眼。看绿阴结子，成功调鼎，有甚迟和晚。"
    ]
  },
  {
    "id": "2e89e420d42e88f03a50096a08d8e834",
    "title": "探春令",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "溪桥山路。竹篱茅舍，凄凉风雨。被摧残沮挫，精神依旧，无奈相思苦。",
      "东君故与收拾取。忍教他尘土。向绿窗绣户，朱栏小槛，做个名花主。"
    ]
  },
  {
    "id": "2e89e420d42e88f0b3f2c7330a6e1814",
    "title": "探春令·其四",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "雨孱风瘦，雪欺霜妒，时光牢落。怎奈向、天与孤高出众，一任傍人恶。",
      "凡花且莫相嘲谑。尽强伊寂寞。便饶他、百计千方做就，酝藉如何学。"
    ]
  },
  {
    "id": "2e89e420d42e88f03a50096a0b2fccc8",
    "title": "探春令",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "楼头月满。栏干风度，有人肠断。为多情、役得神魂撩乱。又被梅萦绊。",
      "对花沉醉应须拚。且尊前相伴。恨无端玉笛，穿帘透幕，好梦还惊散。"
    ]
  },
  {
    "id": "2e89e420d42e88f03a50096a10174c85",
    "title": "探春令",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "清江平淡，暗香潇洒，满林风露。渐枝上、也学杨花柳絮。轻逐春归去。",
      "东君着意勤遮护。总留他不住。幸西园别有，能言花貌，委曲关心愫。"
    ]
  },
  {
    "id": "2e89e420d42e88f008163de2f3566b56",
    "title": "烛影摇红·深春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "梅雪飘香，杏花开艳燃春昼。铜驼烟淡晓风轻，摇曳青青柳。海燕归来未久。向雕梁、初成对偶。日长人困，绿水池塘，清明时候。",
      "帘幕低垂，麝煤烟喷黄金兽。天涯人去杳无凭，不念东阳瘦。眉上新愁压旧。要消遣、除非殢酒。酒醒人静，月满南楼，相思还又。"
    ]
  },
  {
    "id": "2e89e420d42e88f01d35866ec2e640c1",
    "title": "阮郎归·咏春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "和风暖日小层楼。人闲春事幽。杏花深处一声鸠。花飞水自流。",
      "寻旧梦，续扬州。眉山相对愁。忆曾和泪送行舟。清江古渡头。"
    ]
  },
  {
    "id": "2e89e420d42e88f0ecf2321b1fe03318",
    "title": "念奴娇·其一梅影",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "银蟾光满，弄馀辉、冷浸江梅无力。缓引柔条浮素蕊，横在闲窗虚壁。染纸挥毫，粉涂墨晕，不似今端的。天然造化，别是一般，清瘦踪迹。",
      "今夜翠葆堂深，梦回风定，因月才相识。先自离愁，那更被、晓角残更催逼。曙色将分，轻阴移尽，过眼难寻觅。江南图上，画工应为描得。"
    ]
  },
  {
    "id": "2e89e420d42e88f0ccfd823be3819f26",
    "title": "虞美人·春寒",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "东风卷尽辛夷雪。逆旅清明节。黄昏烟雨失前山。陟遍朱栏、酒噤不禁寒。",
      "归来谁护衣篝火。倒拥文鸳卧。可堪连夜子规啼。唤得春归、人却未成归。"
    ]
  },
  {
    "id": "2e89e420d42e88f02830b2974d008a34",
    "title": "念奴娇·其二落梅",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "玉龙声杳，正瑶台曲舞，香山初彻。褪粉掐酥千万颗，满地平铺银雪。草褥香茵，苔钱买住，留待黄昏月。有人妆罢，对花凝伫愁绝。",
      "休更恨落羞开，东君情分，自古多离别。好把芳心收拾取，与个和羹人说。摆脱风尘，消停酸苦，终有成时节。浮花浪蕊，到头不是生活。"
    ]
  },
  {
    "id": "2e89e420d42e88f09a195d1b65522876",
    "title": "念奴娇·梅",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "兰枯菊槁。是返魂香入，江南春早。谷静林幽人不见，梦与梨花颠倒。雪刻檀心，玉匀丰颊，妆趁严钟晓。海山么凤，绿衣何处飞绕。",
      "竹外孤袅一枝，古今解道，只有东坡老。莫倚广平心似铁，闲把珠玑挥扫。桃李舆台，冰霜宾客，月地还凄悄。暗香消尽，和羹心事谁表。"
    ]
  },
  {
    "id": "2e89e420d42e88f0ec246699078f9e6f",
    "title": "玉楼春·春半",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "江村百六春强半。拍拍池塘春水满。风团柳絮舞如狂，雨压橘花香不散。",
      "阴阴巷陌闲庭院。小立危栏羞燕燕。不知何事未还乡，除却青春谁作伴。"
    ]
  },
  {
    "id": "2e89e420d42e88f03e826b1390128323",
    "title": "菩萨蛮·残春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "杨花飞尽莺声涩。杜鹃唤得春归急。病酒起来迟。娇慵懒画眉。",
      "宝奁金鸭冷。重唤烧香饼。着意炼龙涎。纤纤手逴烟。"
    ]
  },
  {
    "id": "2e89e420d42e88f002d5b497185b1910",
    "title": "卜算子·春景",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "春水满江南，三月多芳草。幽鸟衔将远恨来，一一都啼了。",
      "不学鸳鸯老。回首临平道。人道长眉似远山，山不似长眉好。"
    ]
  },
  {
    "id": "2e89e420d42e88f08d168d15415c45dc",
    "title": "画堂春·其一·长新亭小饮",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "小亭烟柳水溶溶。野花白白红红。恼人池上晚来风。吹损春容。",
      "又是清明天气，记当年、小院相逢。凭栏幽思几千重。残杏香中。"
    ]
  },
  {
    "id": "2e89e420d42e88f08b9b88a66593a586",
    "title": "菩萨蛮·梅",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "肩舆晓踏江头月。月华冷浸消残雪。雪月照疏篱。梅花三两枝。",
      "人怜花淡薄。花恨人牢落。不似那回时。醺醺醉玉肌。"
    ]
  },
  {
    "id": "2e89e420d42e88f07e5b32de876a0f30",
    "title": "画堂春·其二·赏海棠",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "夜来暖趁海棠时。脸边匀透胭脂。乱红娇影困垂垂。睡损杨妃。",
      "多少肉温香润，朱唇绿鬓相偎。晚风何苦过台西。断送春归。"
    ]
  },
  {
    "id": "2e89e420d42e88f04901149409a607c6",
    "title": "点绛唇·梅",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "开尽梅花，雪残庭户春来早。岁华偏好。只恐催人老。",
      "惟有诗情，犹被花枝恼。金樽倒。共成欢笑。终是清狂少。"
    ]
  },
  {
    "id": "2e89e420d42e88f09230846c10a22d7b",
    "title": "瑞鹤仙·暮春有感",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "海棠花半落。正蕙圃风生，兰亭香扑。青英暝池阁。任翻红飞絮，游丝穿幕。情怀易著。奈宿酲、情绪正恶。",
      "叹韶光渐改，年华荏苒，旧欢如昨。追念凭肩盟誓，枕臂私言，尽成离索。记得忘却。当时事，那时约。怕灯前月下，得见则个，厌厌只待觑著。问新来、为谁萦牵，又还瘦削。"
    ]
  },
  {
    "id": "2e89e420d42e88f023667f01eaf6590c",
    "title": "鹧鸪天·其一梅",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "手种梅花三四株。要看冰霜照清臞。朝来几朵茅檐下，竹外江头恐不如。",
      "凝玉面，吐香须。莫嫌孤瘦渐丰馀。化工不肯辜人意，做底欢娱报答渠。"
    ]
  },
  {
    "id": "2e89e420d42e88f0e657fd830c06f27f",
    "title": "临江仙·暮春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "过尽征鸿来尽燕，故园消息茫然。一春憔悴有谁怜。怀家寒食夜，中酒落花天。",
      "见说江头春浪渺，殷勤欲送归船。别来此处最萦牵。短篷南浦雨，疏柳断桥烟。"
    ]
  },
  {
    "id": "2e89e420d42e88f0dceba2ef87bb2a5b",
    "title": "鹧鸪天·其二送春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "只惯娇痴不惯愁。离情浑不挂眉头。可怜恼尽尊前客，却趁东风上小舟。",
      "真个去，不忺留。落花流水一春休。自怜不及春江水，随到滕王阁下流。"
    ]
  },
  {
    "id": "2e89e420d42e88f016b08cf8bc3f5c49",
    "title": "一丛花·暮春送别",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "阶前春草乱愁芽。尘暗绿窗纱。钗盟镜约知何限，最断肠、湓浦琵琶。南渚送船，西城折柳，遗恨在天涯。",
      "夜来魂梦到侬家。一笑脸如霞。莺啼燕恨西窗下，问何事、潘鬓先华。钟动五更，魂归千里，残角怨梅花。"
    ]
  },
  {
    "id": "2e89e420d42e88f0c426fad78dfbb206",
    "title": "柳梢青·春词",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "桃杏舒红。迟迟暖日，媚景芳浓。紫燕穿帘，香泥著地，未乳巢空。",
      "千山万水重重。烟雨里、王维画中。芳草斜阳，无人江渡，蓑笠渔翁。"
    ]
  },
  {
    "id": "2e89e420d42e88f0d3661645d1403f5b",
    "title": "花心动·荷花",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "绿水平湖，浸芙渠烂锦，艳胜倾国。半敛半开，斜立斜敧，好似困娇无力。水仙应赴瑶池宴，醉归去、美人扶策。驻香驾、拥波心媚容，倩妆颜色。曾见苕川澄碧。",
      "匀粉面、溪头旧时相识。翠被绣裀，彩扇香篝，度岁杳无消息。露痕滴尽风前泪，追往恨、悠悠踪迹。动怨忆。多情自家赋得。"
    ]
  },
  {
    "id": "2e89e420d42e88f07ec367ad54bd690b",
    "title": "鼓笛慢/水龙吟",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "暑风吹雨仙源过，深院静，凉于水。莲花郎面，翠幢红粉，烘人香细。别院新番，曲成初按，词清声脆。奈难堪羞涩，朦松病眼，无心听，笙簧美。",
      "还记当年此际。叹飘零、萍踪千里。楚云寂寞，吴歌凄切，成何情意。因念而今，水乡潇洒，风亭高致。对花前可是，十分蒙斗，肯辜欢醉。"
    ]
  },
  {
    "id": "2e89e420d42e88f0a91b5ac89002039b",
    "title": "念奴娇·碧含笑",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "晚妆才罢，见栊丝匀玉，一团娇秀。趁得年光，长是向、金谷无花时候。不比莺莺，不关燕燕，不似章台柳。清凉无汗，雪肌潇洒难偶。",
      "好是斜月黄昏，瑶阶钿砌，百媚初含酒。恼杀多情香喷喷，双靥盈盈回首。倾国倾城，千金莫惜，兰蕙应难友。沈郎拚了，为花一味销瘦。"
    ]
  },
  {
    "id": "2e89e420d42e88f0489f1fa027aad394",
    "title": "好事近·雨过对景",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "山路乱蝉吟，声隐茂林修竹。恰值快风收雨，递荷香芬馥。",
      "破除愁虑酒宜多，把酒再三嘱。遥想溪亭潇洒，称晚凉新浴。"
    ]
  },
  {
    "id": "2e89e420d42e88f058c256a857b522d5",
    "title": "满庭芳·其一荷花",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "竹飐斜梢，荷倾馀沥，晚风初到南池。雨收池上，高柳乱蝉嘶。冉冉莲香满院，夕阳映、红浸庭闱。凉生到，碧瓜破玉，白酒酌玻璃。",
      "思量，浮世事，枯荣辱宠，欢喜忧悲。算劳心劳力，得甚便宜。粗有田园笑傲，拣些个、朋友追随。好时景，莫教挫过，撞著醉如泥。"
    ]
  },
  {
    "id": "2e89e420d42e88f0b47cb2074103626f",
    "title": "虞美人·双莲",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "二乔姊妹新妆了。照水盈盈笑。多情相约五湖游。似向群花丛里、骋风流。",
      "丁香枝上千千结。怨惹相思切。争如特地嫁薰风。吐尽芳心点点、绛唇红。"
    ]
  },
  {
    "id": "2e89e420d42e88f0d93b90120fb66904",
    "title": "满庭芳·其二对景",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "红藕洲塘，黄葵庭院，渚风时动清飔。素纨轻飐，凉色爽征衣。一一光阴日月，关情处、前事难期。空凝思，临鸾有恨，谁与画新眉。",
      "刀头，心寸折，江南厚约，惟是侬知。念默歌停舞，冷落屏帏。何日朱笼鹦鹉，迎门报、金勒东归。罗弦管，合欢声里，烂醉玉东西。"
    ]
  },
  {
    "id": "2e89e420d42e88f0345070f53981279a",
    "title": "踏莎行·夜凉",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "树影将圆，林梢不动。汗珠挹透纱衣重。荷风忽送雨飞来，晚凉习习生幽梦。",
      "珠箔高钩，瑶琴闲弄。移樽邀取蝉娟共。今宵拼著醉眠呵，夜香闻早添金凤。"
    ]
  },
  {
    "id": "2e89e420d42e88f083386b460014816a",
    "title": "醉蓬莱·其一新荔枝",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "正火山槐夏，黛叶缃枝，荔子新摘。千里驰驱，荐仙源佳席。浪比龙睛，未输崖蜜，灿烂然红摘。满贮雕盘，纤纤素手，丹苞新擘。",
      "梨栗粗疏，带酸橘柚，凡品多般，总羞标格。何似浓香，洗烦襟仙液。为爱真妃，再三珍重，价倾城倾国。玉骨冰肌，风流酝藉，直宜消得。"
    ]
  },
  {
    "id": "2e89e420d42e88f04e6faebb9102fa2c",
    "title": "一斛珠·重午",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "淡妆浓抹。西湖人面两奇绝。菖蒲角黍家家节。水戏鱼龙，十里画帘揭。",
      "凌波无限生尘袜。冰肌莹彻香罗雪。游船且莫催归楫。遮莫黄昏，天外有新月。"
    ]
  },
  {
    "id": "2e89e420d42e88f0e2bfb08c02bf10b9",
    "title": "醉蓬莱·其二端午",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "见浴兰才罢，拂掠新妆，巧梳云髻。初试生衣，恰三裁贴体。艾虎宜男，朱符辟恶，好储祥纳吉。金凤钗头，应时戴了，千般忔戏。",
      "那更殷勤，再三祝愿，斗巧合欢，彩丝缠臂。刻玉香蒲，泛金觥迎醉。午日熏风，楚词高咏，度遏云声脆。赤口白舌，从今消灭，诸馀可意。"
    ]
  },
  {
    "id": "2e89e420d42e88f0bf865e0f09f64675",
    "title": "阮郎归·送别有感，因咏莺作",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "东城沙软马蹄轻。清和雨乍晴。柳阴曲径泣流莺。凄凉不忍听。",
      "休苦怨，莫悲鸣。何须雨泪倾。但将巧语写心诚。东君肯薄情。"
    ]
  },
  {
    "id": "2e89e420d42e88f08fa49b80b626b1ae",
    "title": "蝶恋花·初夏",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "乱叠青钱荷叶小。浓绿阴阴，学语雏莺巧。小树飞花芳径草。堆红衬碧于中好。",
      "梅子弄黄枝上早。春已归时，戏蝶游蜂少。细把新词才和了。鸡声已唤纱窗晓。"
    ]
  },
  {
    "id": "2e89e420d42e88f038de591ecb0e8a3a",
    "title": "鹧鸪天·夜钓月桥赏荷花",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "新晴水暖藕花红。烘人暑意晚来浓。共携纤手桥东路，杨柳青青一径风。",
      "深翠里，艳香中。双鸾初下蕊珠宫。月笼粉面三更露，凉透萧萧一梦中。"
    ]
  },
  {
    "id": "2e89e420d42e88f06496493a09571b90",
    "title": "江城子·夜凉对景",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "彩云飞尽楚天空。碧溶溶。一帘风。吹起荷花，香雾喷人浓。明月凄凉多少恨，恨难许，我情钟。",
      "相思魂梦几时穷。洞房中。忆从容。须信别来，应也敛眉峰。好景良宵添怅望，无计与，一樽同。"
    ]
  },
  {
    "id": "2e89e420d42e88f0d1162a495c6e0105",
    "title": "新荷叶·咏荷",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "冷彻蓬壶，翠幢鼎鼎生香。十顷玻璃，望中无限清凉。遮风掩日，高低衬、密护红妆。阴阴湖里，羡他双浴鸳鸯。",
      "猛忆西湖，当年一梦难忘。折得曾将盖雨，归思如狂。水云千里，不堪更、回首思量。而今把酒，为伊沉醉何妨。"
    ]
  },
  {
    "id": "2e89e420d42e88f0be5f9652fc5c801e",
    "title": "临江仙·初夏",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "帘幕清风洒洒，园林绿荫垂垂。楝花开遍麦秋时。雨深芳草渡，蝴蝶正慵飞。",
      "憔悴三春心事，风流一弄金衣。韶光老尽起深思。日长庭院里，徙倚听催归。"
    ]
  },
  {
    "id": "2e89e420d42e88f0638c8d00a3044b26",
    "title": "朝中措·首夏",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "荷钱浮翠点前溪。梅雨日长时。恰是清和天气，雕鞍又作分携。",
      "别来几日愁心折，针线小蛮衣。羞对绿阴庭院，衔泥燕燕于飞。"
    ]
  },
  {
    "id": "2e89e420d42e88f00a1f40c74022c25b",
    "title": "减字木兰花·咏柳",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "柳丝摇翠。翠幄笼阴无限意。不绊行舟。只向江边绊客愁。",
      "月明风细。分付一江流去水。娇眼伤春。谁是章台欲折人。"
    ]
  },
  {
    "id": "2e89e420d42e88f0c87f3fd0fb39cd48",
    "title": "卜算子·夏日送吴主簿",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "执手送行人，水满荷花浦。旧恨新愁不忍论，泪压潇潇雨。",
      "行计已匆匆，无计留伊住。一点相思万里心，谁怕关山阻。"
    ]
  },
  {
    "id": "2e89e420d42e88f07baa818f7e79704c",
    "title": "临江仙·赏兴",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "柳上斜阳红万缕，烘人满院荷香。晚凉初浴略梳妆。冠儿轻替枕，衫子染莺黄。",
      "蓄意新词轻缓唱，殷勤满捧瑶觞。醉乡日月得能长。仙源正闲散，伴我老高唐。"
    ]
  },
  {
    "id": "2e89e420d42e88f00681eb63f5210993",
    "title": "夜行船·初夏远思",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "绿锁窗纱梧叶底。麦秋时、晓寒慵起。宿酒厌厌，残香冉冉，浑似那时天气。",
      "别日不堪频屈指。回头早、一年不啻。搔首无言，栏干十二，倚了又还重倚。"
    ]
  },
  {
    "id": "2e89e420d42e88f082512bf2e2516cb6",
    "title": "画堂春·辇下游西湖有感",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "湖光乘雨碧连天。绕堤映、草色芊芊。舞风杨柳欲撕绵。",
      "依依起翠烟。还是春风客路，对花时、空负蝉娟。暮寒楼阁碧云间。罗袖成斑。"
    ]
  },
  {
    "id": "2e89e420d42e88f03761ecb0d1a3604d",
    "title": "浣溪沙·夜凉小饮",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "露挹新荷扑鼻香。恼人更漏响浪浪。柳梳斜月上纱窗。",
      "小醉耳边私语好，五云楼阁羡刘郎。酒阑烛暗断回肠。"
    ]
  },
  {
    "id": "2e89e420d42e88f08789c74b5dc3e55a",
    "title": "西江月·邀蔡坚老忠孝堂观书",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "水满平塘过雨，洗妆红褪芙蕖。绿荷美影荫龟鱼。无限闲中景趣。",
      "潇洒高堂邃馆，那堪左右图书。凌云赋得似相如。多少风流态度。"
    ]
  },
  {
    "id": "2e89e420d42e88f05385bd66b0a61b1a",
    "title": "卜算子·四明别周德远",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "闲路踏花来，闲逐清和去。来去虽然总是闲，有多少伤心处。",
      "红碧好池塘，朱绿深庭户。随分山歌社舞中，且乐陶陶趣。"
    ]
  },
  {
    "id": "2e89e420d42e88f0a60d3c694de6d2e8",
    "title": "清平乐·其一忠孝堂雨过，荷花烂然，晚晴可人，因呈李宜山同舍",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "水乡清楚。襟袖销袢暑。绰约藕花初过雨。出浴杨妃无语。",
      "葡萄满酌玻璃。已拼一醉酬伊。浪卷夕阳红碎，池光飞上帘帏。"
    ]
  },
  {
    "id": "2e89e420d42e88f02c9da733bb0b6a70",
    "title": "清平乐·初夏舞宴",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "清和时候。底事休交瘦。满酌流霞看舞袖。步步锦裀红皱。",
      "六幺舞到虚催。几多深意徘徊。拼了明朝中酒，为伊更饮琼杯。"
    ]
  },
  {
    "id": "2e89e420d42e88f0607b462a297775f9",
    "title": "鹧鸪天·初夏试生衣，而婉卿持素扇索词，因作此书于扇上",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "牙领番腾一线红。花儿新样喜相逢。薄纱衫子轻笼玉，削玉身材瘦怯风。",
      "人易老，恨难穷。翠屏罗幌两心同。既无闲事萦怀抱，莫把双蛾皱碧峰。"
    ]
  },
  {
    "id": "2e89e420d42e88f0b18357c6944bfb54",
    "title": "浣溪沙·其一初夏",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "雾透龟纱月映栏。麦秋天气怯衣单。楝花风软晓来寒。",
      "懒起麝煤重换火，暖香浓处敛眉山。眼波横浸绿云鬟。"
    ]
  },
  {
    "id": "2e89e420d42e88f0fc4a48803155c220",
    "title": "西江月·夏日有感",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "稳唱巧翻新曲，灵犀密意潜通。荷花香染晚来风。相对恍然如梦。",
      "有恨眉尖皱碧，多情酒晕生红。此愁不是等闲浓。应为仙源倾动。"
    ]
  },
  {
    "id": "2e89e420d42e88f097111fb0cd640b93",
    "title": "浣溪沙·其二初夏有感",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "薄雾轻阴酿晓寒。起来宿酒尚酡颜。柳莺何事苦关关。",
      "新恨旧愁俱唤起，当年紫袖看弓弯。泪和梅雨两潸潸。"
    ]
  },
  {
    "id": "2e89e420d42e88f060c03f9556d4e0cd",
    "title": "浣溪沙·初夏",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "睡起风帘一派垂。失巢燕子傍人飞。日长深院委香泥。",
      "绿笋出林翻锦箨，红葵着雨褪胭脂。微风度竹入轻衣。"
    ]
  },
  {
    "id": "2e89e420d42e88f0aacba8c7a700661d",
    "title": "蝶恋花·和任路分荷花",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "忆昔临平山下过。无数荷花，照水无纤黦。短艇直疑天上坐。醉眠花里香无那。",
      "雨浥红妆娇娜娜。脉脉含情，欲向风前破。莫道晚来风景可。青房著子千千颗。"
    ]
  },
  {
    "id": "2e89e420d42e88f036800356a9c589a3",
    "title": "浣溪沙·其一为王参议寿",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "密叶阴阴翠幄深。梅黄弄雨正频频。榴花照眼一枝新。",
      "缑岭有人今毓粹，飞凫不日簉严宸。一尊敬寿太夫人。"
    ]
  },
  {
    "id": "2e89e420d42e88f0c0e5476d9ca98ba5",
    "title": "浣溪沙·其二呈赵状元",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "雨过西湖绿涨平。环湖密柳暗藏莺。麦秋天气似清明。",
      "对策有人新切直，逢春不日尽施行。扁舟未用速归程。"
    ]
  },
  {
    "id": "2e89e420d42e88f0b2ebac962c8f56f7",
    "title": "青玉案·其一压波觞客",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "结堂雄占云烟表。万象争呈巧。老木参天溪四绕。乱山横秀，一湖澄照。天付阴晴好。",
      "夜空唤客清樽倒。明月飞来上林杪。凉满九霄风露浩。酒慵起舞，一声清啸。平压波声小。"
    ]
  },
  {
    "id": "2e89e420d42e88f08e3d6a994ddc72f3",
    "title": "青玉案·其二和",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "恍如辽鹤归华表。阅尽人间巧。天乞一堂山对绕。微波不动，岸巾时照。照见星星好。",
      "舞风荷盖从敧倒。碧树生凉自天杪。谁识元龙胸次浩。骑鲸欲去，引杯独啸。醉眼青天小。"
    ]
  },
  {
    "id": "2e89e420d42e88f091466130a5f9c14e",
    "title": "瑞鹤仙·张宰生辰",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "西风苹末起。动院落清秋，新凉如水。纤歌遏云际。正美人翻曲，阳春轻丽。兰衣玉佩。拥南斗、光中一醉。",
      "有邦人、万口同声，赞叹我公恺悌。百里。年丰谷稔，事简刑清，颂声盈耳。鹏程九万，摩空展、垂天翼。定丹书飞下，彤墀归去，秘略家传小试。看封留、亘古功名，未容退避。"
    ]
  },
  {
    "id": "2e89e420d42e88f073ffb59d462cbbaa",
    "title": "念奴娇·其一客豫章秋雨怀归",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "江城向晓，被西风揉碎，一天丝雨。乱织离愁千万缕，多少关心情绪。促织鸣时，木犀开后，秋色还如许。那堪飘泊，异乡千里孤旅。",
      "应想帘幕闲垂，西楼东院，齐把归期数。记得临歧收泪眼，执手叮咛言语。白酒红萸，黄花绿橘，莫等闲辜负。朱笼归骑，甚时先报鹦鹉。"
    ]
  },
  {
    "id": "2e89e420d42e88f00ddececea5d397dd",
    "title": "满庭芳·七夕",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "雨洗长空，风清云路，又还毕备佳期。夜凉如水，一似去秋时。渺渺银河浪静，星桥外、香霭馡馡。霞轺举，鸾骖鹊驭，稳稳过飞梯。",
      "经年，成间阻，相逢无语，应喜应悲。怕玉绳低处，依旧睽离。和我愁肠万缕，嫦娥怨、底事来迟。广寒殿，春风桂魄，首与慰相思。"
    ]
  },
  {
    "id": "2e89e420d42e88f0acf0e27797507a93",
    "title": "念奴娇·其二秋日牡丹",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "花王有意，念三秋寂寞，凄凉天气。木落烟深山雾冷，不比寻常风味。勒驾闲来，柳蒲憔悴，无限惊心事。仙容香艳，俨然春盛标致。",
      "雅态出格天姿，风流酝藉，羞杀岩前桂。寄语芙蓉临水际，莫骋芳颜妖丽。一朵凭栏，千花退避，恼得骚人醉。等闲风雨，更休僝僽容易。"
    ]
  },
  {
    "id": "2e89e420d42e88f091cfc7b323c8ec2a",
    "title": "水调歌头·中秋",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "今夕知何夕，秋色正平分。嫦娥此际，底事越样好精神。已是天高气肃，那更清风洒洒，万里没纤云。把酒临风饮，酒面起红鳞。",
      "歌一曲，舞一曲，捧金樽。从他妄想，老兔憔悴正纷纷。我为桂花拚醉，明日扶头不起，颠倒白纶巾。天若知人意，夜雨莫倾盆。"
    ]
  },
  {
    "id": "2e89e420d42e88f0676663855215a09b",
    "title": "蓦山溪·忆古人诗云“满城风雨近重阳”因成此词",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "满城风雨，又是重阳近。黄菊媚清秋，倚东篱、商量开尽。红萸白酒，景物一年年，人渐远，梦还稀，赢得无穷恨。",
      "钗分镜破，一一关方寸。强醉欲消除，醉魂醒、凄凉越闷。鸳鸯宿债，偿了恶因缘，当时事，只今愁，斑尽安仁鬓。"
    ]
  },
  {
    "id": "2e89e420d42e88f025dbf9d12ec4b408",
    "title": "洞仙歌·木犀",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "芰荷已老，菊与芙蓉未。一夜秋容上岩桂。间蘩芜、嫩黄染就琼瑰，开未足，已早香传十里。",
      "从前分付处，明月清风，不用斜晖照佳丽。叹浮花，徒解咤，浅白深红，争似我、潇洒堆金积翠。看天阔、秋高露华清，见标致风流，更无尘意。"
    ]
  },
  {
    "id": "2e89e420d42e88f04cf6d942f4a735f9",
    "title": "虞美人·中秋无月",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "西风明月临台榭。准拟中秋夜。一年等待到而今。为甚今宵陡顿、却无情。",
      "姮娥应怨孤眠苦。取次为云雨。素蟾特地暗中圆。未放清光容易、到仙源。"
    ]
  },
  {
    "id": "2e89e420d42e88f0ef032765cd7575b2",
    "title": "醉蓬莱",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "正金风无露。玉宇生凉，楚郊无暑。催起行人，恰槐黄时序。万里晴霄，几人争睹，快鹏抟一举。明月圆时，素秋中夜，凌云新赋。",
      "那更渊源，词锋轻锐，笔阵纵横，学通今古。誉望飞腾，是麟宗文虎。魁荐归来，华堂香里，与管弦为主。待看明年，彤墀射策，鳌头独步。"
    ]
  },
  {
    "id": "2e89e420d42e88f0b1504236cfce6e83",
    "title": "洞仙歌·残秋",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "黄花满地，庭院重阳后。天气凄清透襟袖。动离情、最苦旅馆萧条，那更堪、风剪凋零飞柳。",
      "临歧曾执手。祝付叮咛，知会别来念人否。为多情，生怕分离，只知道、准拟别来消瘦。",
      "甚苦苦、促装赴归期，要趁他、橘绿澄黄时候。"
    ]
  },
  {
    "id": "2e89e420d42e88f072ebee549ab70250",
    "title": "夏云峰初秋有作",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "露华清。天气爽、新秋已觉凉生。朱户小窗，坐来低按秦筝。几多妖艳，都总是、白雪馀声。那更、玉肌肤韵胜，体段轻盈。",
      "照人双眼偏明，况周郎、自来多病多情。把酒为伊，再三着意须听。销魂无语，一任侧耳与心倾。是我不卿卿，更有谁可卿卿。"
    ]
  },
  {
    "id": "2e89e420d42e88f059ea7cde5fa88176",
    "title": "感皇恩·送林县尉",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "碧水浸芙蓉，秋风楚岸。三岁光阴转头换。且留都骑，未许匆匆分散。更持杯酒殷勤劝。",
      "休作等闲，别离人看。且对笙歌醉须拚。如君才调，掌得玉堂词翰。定应不久劳州县。"
    ]
  },
  {
    "id": "2e89e420d42e88f06a1b1c9f7f5494a2",
    "title": "瑞鹤仙·残秋有感",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "败荷擎沼面，红叶舞林梢，光阴何速。碧天静如水，金风透帘幕，露清蝉伏。追思往事，念当年、悲伤宋玉。渐危楼向晚，魂销处、倚遍阑干曲。",
      "凝目。一霎微雨，塞鸿声断，酒病相续。无情赏处，金井梧，东篱菊。渐兰桡归去，银蟾满夜，水村烟渡怎宿。负伊家、万愁千恨，甚时是足。"
    ]
  },
  {
    "id": "2e89e420d42e88f03a34b902c9ebc0f4",
    "title": "鹧鸪天·深秋悲感",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "亭树萧萧生暮凉。安排清梦到胡床。楚山楚水秋江外，江北江南客恨长。",
      "蘋渚冷，橘汀黄。断魂残梦更斜阳。欲将此日悲秋泪，洒向江天哭楚狂。"
    ]
  },
  {
    "id": "2e89e420d42e88f04a832b4520c8cffa",
    "title": "临江仙·其一送宜春令",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "万里西风吹去旆，满城无奈离情。甘棠也似戴公深。晓来风露里，叶叶做秋声。",
      "十载两番遗爱在，须知愁满宜春。楚天低处是归程。夕阳疏雨外，莫遣乱蝉鸣。"
    ]
  },
  {
    "id": "2e89e420d42e88f0b90dad34849a5d85",
    "title": "一斛珠·初夜感怀",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "伤离恨别。愁肠又似丁香结。不应斗顿音书绝。烟水连天，何处认红叶。",
      "残更数尽银缸灭。边城画角声呜咽。罗衾泪滴相思血。花影移来，摇碎半窗月。"
    ]
  },
  {
    "id": "2e89e420d42e88f02c89eca8a6460c35",
    "title": "临江仙·其二秋日有感",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "枫叶白蘋秋未老，晚风吹泛轻艎。青山沥沥水茫茫。情随流水远，恨逐暮山长。",
      "一点相思千点泪，眼前无限情伤。佳人犹自捧离觞。阳关休唱彻，唱彻断人肠。"
    ]
  },
  {
    "id": "2e89e420d42e88f0ab0b3894698ecbff",
    "title": "好事近·秋残",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "初过菊花天，饯送月宫仙客。丹桂拒霜浓淡，映眉间黄色。",
      "红裙歌夜饮离觞，努力赴劲敌。惟愿捷书来到，道一声都得。"
    ]
  },
  {
    "id": "2e89e420d42e88f0a2d07faea0b65059",
    "title": "卜算子·秋深",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "凉夜竹堂空，小睡匆匆醒。庭院无人月上阶，满地栏干影。",
      "何处最知秋，风在梧桐井。夜半骖鸾弄玉笙，露湿衣裳冷。"
    ]
  },
  {
    "id": "2e89e420d42e88f0f29ff18e9a739ca4",
    "title": "点绛唇",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "蓼岸西风，小舟江上渔歌唱。倚栏凝想。幂幂云垂帐。",
      "好事因循，寂寞闲惆怅。如何向。又来心上。空向高亭望。"
    ]
  },
  {
    "id": "2e89e420d42e88f0e3b6894e88aa2b61",
    "title": "菩萨蛮·其三",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "倚楼小小穿针女。秋光点点蛛丝雨。今夕是何宵。龙车乌鹊桥。",
      "经年谋一笑。岂解令人巧。不用问如何。人间巧更多。"
    ]
  },
  {
    "id": "2e89e420d42e88f022c621753c5f866c",
    "title": "好事近·秋晚",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "淅淅蓼花风，怪道晓来凄恻。翻见密云抛雨，动一山秋色。",
      "从前多感为伤时，无处顿然寂。个事已寒前约，只晚阴凝碧。"
    ]
  },
  {
    "id": "2e89e420d42e88f0f89cbc0188c4591c",
    "title": "品令·秋日感怀",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "情难托。离愁重、悄愁没处安著。那堪更、一叶知秋后，天色儿、渐冷落。",
      "马上征衫频揾泪，一半斑斑污却。别来为、思忆叮咛话，空赢得、瘦如削。"
    ]
  },
  {
    "id": "2e89e420d42e88f0619f29adb6b50b30",
    "title": "小重山·秋雨",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "一夜西风响翠条。碧纱窗外雨，长凉飙。朝来绿涨水平桥。添清景，疏韵入芭蕉。",
      "坐久篆烟销。多情人去后，信音遥。即今消瘦沈郎腰。悲秋切，虚度可人宵。"
    ]
  },
  {
    "id": "2e89e420d42e88f0c2d26b756088157b",
    "title": "采桑子·岩桂",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "去年岩桂花香里，着意非常。月在东厢。酒与繁华一色黄。",
      "今年杯酒流连处，银烛交光。往事难忘。待把真诚问阿郎。"
    ]
  },
  {
    "id": "2e89e420d42e88f0807d77a3e7e407ba",
    "title": "似娘儿残秋",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "橘绿与橙黄。近小春、已过重阳。晚来一霎霏微雨，单衣渐觉，西风冷也，无限情伤。",
      "孤馆最凄凉。天色儿、苦恁凄惶。离愁一枕灯残后，睡来不是，行行坐坐，月在回廊。"
    ]
  },
  {
    "id": "2e89e420d42e88f04b507b12c6645bf3",
    "title": "朝中措",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "柳林幂幂暮烟斜。秋水浅平沙。楼外碧天无际，紫山断处横霞。",
      "星稀渐觉，东檐隐月，凉到窗纱。多少伤怀往事，隔溪灯火人家。"
    ]
  },
  {
    "id": "2e89e420d42e88f04b507b12ccbae49e",
    "title": "朝中措",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "文章学业继家声。名誉压群英。早岁掀腾膴仕，如公富贵难并。",
      "定膺丹诏，朱轮迅召，陶冶苍生。自是盐梅姿质，伫看大手调羹。"
    ]
  },
  {
    "id": "2e89e420d42e88f04b507b1240045d2d",
    "title": "朝中措",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "先生德行冠南丰。锦绣作心胸。暂屈徒劳州县，文章后进宗工。",
      "督邮纲纪，才高幕府，雅望尤崇。此去定膺光宠，且须满醉西东。"
    ]
  },
  {
    "id": "2e89e420d42e88f0ae4aa4a9de5b5c9e",
    "title": "蝶恋花·深秋",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "一梦十年劳忆记。社燕宾鸿，来去何容易。宿酒半醒便午睡。芭蕉叶映纱窗翠。",
      "衬粉泥书双合字。鸾凤鸳鸯，总是双双意。已作吹箫长久计。鸳衾空有中宵泪。"
    ]
  },
  {
    "id": "2e89e420d42e88f0c84044915eb23ebb",
    "title": "朝中措·其二和",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "征帆一缕转弯斜。惊鹭起汀沙。点点随风逆上，满江飞破残霞。",
      "楼前光景，楼心红粉，蝉翼轻纱。却忆钱塘江上，曲栏横槛他家。"
    ]
  },
  {
    "id": "2e89e420d42e88f0f1d0795dab4eb782",
    "title": "夜行船·令送胡彦直归槐溪",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "泪眼江头看锦树。别离又还秋暮。细水浮浮，轻风冉冉，稳送扁舟去。",
      "归去江山应得助。新诗定须多赋。有雁南来，槐溪千万，寄我惊人句。"
    ]
  },
  {
    "id": "2e89e420d42e88f05dd18d48494ca890",
    "title": "一剪梅·秋雨感悲",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "霁霭迷空晓未收。羁馆残灯，永夜悲秋。梧桐叶上三更雨，别是人间一段愁。",
      "睡又不成梦又休。多愁多病，当甚风流。真情一点苦萦人，才下眉尖，恰上心头。"
    ]
  },
  {
    "id": "2e89e420d42e88f0df34f5fa631de2f2",
    "title": "清平乐·其一秋暮",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "鸿来燕去。又是秋光暮。冉冉流年嗟暗度。这心事还无据。",
      "寒窗露冷风清。旅魂幽梦频惊。何日利名俱赛，为予笑下愁城。"
    ]
  },
  {
    "id": "2e89e420d42e88f0c7b1b0da93318d0b",
    "title": "南歌子·道中直重九",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "此日知何日，他乡忆故乡。乱山深处过重阳。走马吹花、无复少年狂。",
      "黄菊擎枝重，红茱湿露香。扁舟随雁过潇湘。遥想莱庭、应恨不同觞。"
    ]
  },
  {
    "id": "2e89e420d42e88f00a51166342199cff",
    "title": "清平乐·其二",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "秋容眼界。随寓浑堪爱。远岫连天横淡霭。望断孤鸿飞外。",
      "夕阳红树林坰。重重锦障横陈。一段江南景色，倩谁为下丹青。"
    ]
  },
  {
    "id": "2e89e420d42e88f035ba2ae5a58c81c0",
    "title": "醉花阴·建康重九",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "老去悲秋人转瘦。更异乡重九。人意自凄凉，只有茱萸，岁岁香依旧。",
      "登高无奈空搔首。落照归鸦后。六代旧江山，满眼兴亡，一洗黄花酒。"
    ]
  },
  {
    "id": "2e89e420d42e88f02db72bd44f34fe7b",
    "title": "浣溪沙·早秋",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "雨滴梧桐点点愁。冷催秋色上帘钩。蛩声何事早知秋。",
      "一夜凉风惊去燕，满川晴涨漾轻鸥。怀人千里思悠悠。"
    ]
  },
  {
    "id": "2e89e420d42e88f05a7e87ea4eac6ed7",
    "title": "菩萨蛮·其一秋雨船中",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "西风转柂蒹葭浦。客愁生怕秋阑雨。衾冷梦魂惊。声声滴到明。",
      "不眠敧枕听。故故添新恨。新恨有谁知。天寒雁正稀。"
    ]
  },
  {
    "id": "2e89e420d42e88f08b9c7ce2cc9ee35c",
    "title": "满庭芳·十月念六日大雪，作此呈社人",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "晚色沈沈，雨声寂莫，夜寒初冻云头。晓来阶砌，一捻冷光浮。目断江天霭霭，低迷映、绿竹修修。多才客，高吟柳絮，还更上层楼。",
      "烹茶，新试水，人间清楚，物外遨游。胜似他、销金暖帐情柔。细看流风回舞，终日价、浅酌轻讴。醺醺地，美人翻曲，消尽古今愁。"
    ]
  },
  {
    "id": "2e89e420d42e88f04c7e434d7d1f4c49",
    "title": "菩萨蛮·其二秋老江行",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "炊烟一点孤村迥。娇云敛尽天容净。雁字忽横秋。秋江泻客愁。",
      "银钩空寄恨。恨满凭谁问。袖手立西风。舟行秋色中。"
    ]
  },
  {
    "id": "2e89e420d42e88f02293b10d3b4dc942",
    "title": "御街行·夜雨",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "晚来无奈伤心处。见红叶、随风舞。解鞍还向乱山深，黄昏后、不成情绪。先来离恨，打叠不下，天气还凄楚。",
      "风儿住后云来去。装撰些儿雨。无眠托首对孤灯，好语向谁分付。从来烦恼，吓得胆碎，此度难担负。"
    ]
  },
  {
    "id": "2e89e420d42e88f0abc72ea0ff615b2f",
    "title": "有有令岁残",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "前山减翠。疏竹度轻风，日移金影碎。还又年华暮，看看是、新春至。那更堪、有个人人，似花似玉，温柔伶俐。",
      "准拟。恩情忔戏。拈弄上、则人难比。我也埋根竖柱，你也争些气。大家一捺头地。美中更美。厮守定、共伊百岁。"
    ]
  },
  {
    "id": "2e89e420d42e88f07c9dd490fbd7655d",
    "title": "摊破采桑子梅词",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "树头红叶飞都尽，景物凄凉。秀出群芳。又见江梅浅淡妆。也啰，真个是、可人香。",
      "兰魂蕙魄应羞死，独占风光。梦断高堂。月送疏枝过女墙。也啰，真个是、可人香。"
    ]
  },
  {
    "id": "2e89e420d42e88f0f005249ffb7ca499",
    "title": "临江仙·日暮舟中，月明，寒甚，忆暖春围炉",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "日欲低时江景好，暮山紫翠重重。钓筒收尽碧潭空。一船霜夜月，两岸荻花风。",
      "遥忆暖春新向火，黄昏下了帘栊。水村渔浦舣孤篷。单衾愁梦断，无梦转愁浓。"
    ]
  },
  {
    "id": "2e89e420d42e88f07952052848b9179d",
    "title": "南歌子·夜坐",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "霜结凝寒夜，星辉识晓晴。兰膏重剔且教明。为照梢头香缕、一丝轻。",
      "坐久看看困，新词缀未成。梅花熏得酒初醒。更向耳边低道、月三更。"
    ]
  },
  {
    "id": "2e89e420d42e88f0115b2644e9cb3385",
    "title": "永遇乐·霜词",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "宵露珠零，溅冰花薄，凝瑞偏早。月练轻翻，风刀碎剪，青女呈纤巧。微丹枫缬，低摧蕉尾，不觉半池莲倒。最好是、千林橘柚，轻黄一村封了。",
      "佳人指冷，暗惊罗幕，一夜斜飞多少。怕倚银屏，愁看玉砌，金菊鲜鲜晓。伤嗟傅粉，佳期还未，何处冷沾衣透。争知人、临鸾试罢，与梅共瘦。"
    ]
  },
  {
    "id": "2e89e420d42e88f01999b67caa53d8a3",
    "title": "玉蝴蝶·雪词",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "片片空中剪水，巧妆春色，照耀江湖。渐觉花球转柳，荚阵飞榆。散银杯、时时逐马。翻缟带、一一随车。遍帘隅。寒生冰箸，光剖明珠。",
      "应须。浅斟低唱，毡垂红帐，兽爇金炉。更向高楼，纵观吟醉谢娘扶。静时闻、竹声岩谷，漫不见、禽影江湖。尽踌躇。歌阑宝玉，赋就相如。"
    ]
  },
  {
    "id": "2e89e420d42e88f042dc0c8e99092e21",
    "title": "满庭芳·灯词",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "斜点银缸，高擎莲炬，夜寒不奈微风。重重帘幕掩堂中。香渐远、长烟袅穟，光不定、寒影摇红。偏奇处，当庭月暗，吐焰如虹。",
      "红裳呈艳丽，□娥一见，无奈狂纵。试烦他纤手，卷上纱笼。开正好、银花照夜，堆不尽、金粟凝空。叮咛语，频将好事，来报主人公。"
    ]
  },
  {
    "id": "2e89e420d42e88f0687d84a7e82d51ae",
    "title": "念奴娇·夜寒有感",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "据炉肃坐，听瓶笙、别有天然宫徵。纸帐屏山浑不俗，写出江南烟水。檠短灯青，灰闲香软，所欠惟梅矣。风飞无定，数声时颤窗纸。",
      "试问夜已何其，呼童起看，月上东墙未。天外忽闻征雁过，还把音书来寄。短笠埋烟，轻蓑鸣雨，已办征船计。放教归去，故乡江上鱼美。"
    ]
  },
  {
    "id": "2e89e420d42e88f06f7a50f155acbef3",
    "title": "摊破南乡子冬日有感",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "又是两分携。憔悴损、看怎医治。烟村一带寒红绕，悲风红叶，残阳暮草，还似年时。",
      "愁绪暗犹夷。谩屈指、数遍归期。短檠灯烬无人问，此时只有，窗前素月，刚伴相思。"
    ]
  },
  {
    "id": "2e89e420d42e88f066da314f743310d4",
    "title": "柳梢青·过何郎石见早梅",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "云暗天低。枫林凋翠，寒雁声悲。茅店儿前，竹篱巴后，初见横枝。",
      "盈盈粉面香肌。记月榭、当年见伊。有恨难传，无肠可断，立马多时。"
    ]
  },
  {
    "id": "2e89e420d42e88f09f6202ab987228d6",
    "title": "祝英台近·武陵寄暖红诸院",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "记临歧，销黯处。离恨惨歌舞。恰是江梅，开遍小春暮。断肠一曲金衣，两行玉箸，酒阑后、欲行难去。",
      "恶情绪。因念锦幄香奁，别来负情素。冷落深闺，知解怨人否。料应宝瑟慵弹，露华懒傅，对鸾镜、终朝凝伫。"
    ]
  },
  {
    "id": "2e89e420d42e88f041b16e35769c6fa1",
    "title": "柳梢青·东园醉作梅词",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "千林落叶声声悲。听凄惨、江皋雁飞。难似玉肌，总惊花貌，压倒芳菲。",
      "香心吐尽因谁。料调鼎、工夫易期。休唱阳关，莫歌白雪，雨泪沾衣。"
    ]
  },
  {
    "id": "2e89e420d42e88f09d839c18b37f1483",
    "title": "点绛唇·其一",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "瓦湿鸳鸯，夜深霜重江风冷。月华明映。清浸梅梢粉。",
      "漏断寒浓，惹起当年恨。君休问。雁飞欲尽。没个南来信。"
    ]
  },
  {
    "id": "2e89e420d42e88f010be06cb1e1c4dae",
    "title": "西江月·雪江见红梅对酒",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "背日犹馀残雪，向阳初绽红梅。腊寒那事更相宜。醉了还醒又醉。",
      "堪笑多愁早老，管他闲是闲非。对花酌酒两忘机。唱个哩啰啰哩。"
    ]
  },
  {
    "id": "2e89e420d42e88f0ba3cfef35272571f",
    "title": "点绛唇·其三对景有感",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "雪霁山横，翠涛拥起千重恨。砌成愁闷。那更梅花褪。",
      "凤管云笙，无不萦方寸。叮咛问。泪痕羞揾。界破香腮粉。"
    ]
  },
  {
    "id": "2e89e420d42e88f0591743247a99e80b",
    "title": "眼儿媚·霜夜对月",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "一钩新月照西楼。清夜思悠悠。那堪更被，征鸿嘹唳，绊惹离愁。",
      "倚栏不语情如醉，都总寄眉头。从前只为，惜他伶俐，举措风流。"
    ]
  },
  {
    "id": "2e89e420d42e88f0afd719549857bd21",
    "title": "别怨霜寒",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "娇马频嘶。晓霜浓、寒色侵衣。凤帷私语处，翻成离怨不胜悲。更与叮咛祝后期。",
      "素约谐心事，重来了、比看相思。如何见得，明年春事浓时。稳乘金腰袅，来烂醉、玉东西。"
    ]
  },
  {
    "id": "2e89e420d42e88f0072f4445b6854295",
    "title": "减字木兰花·冬日饮别赵德远",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "小春天气。未唱阳关心已醉。红蓼秋容。后会何时得再逢。",
      "归朝好事。仰看皇州扬雨露。百里恩波。拟欲留公无奈何。"
    ]
  },
  {
    "id": "2e89e420d42e88f02c2ba5924c890b30",
    "title": "好事近·饯赵知丞席上作",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "去路马蹄轻，正是小春时节。爱日暖烘江树，缀梅梢新雪。",
      "范滂揽辔正澄清，知我公明洁。分此仁风恺悌，济邻邦欢悦。"
    ]
  },
  {
    "id": "2e89e420d42e88f0c8362716ea262de3",
    "title": "霜天晓角·霜夜小酌",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "閤儿幽静处，围炉面小窗。好是斗头儿坐，梅烟炷、返魂香。",
      "对火怯夜冷，猛饮消漏长。饮罢且收拾睡，斜月照、满帘霜。"
    ]
  },
  {
    "id": "2e89e420d42e88f0eadb84d265c7da8f",
    "title": "鹧鸪天·腊夜",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "宝篆龙煤烧欲残。细听铜漏已更阑。纱窗斜月移梅影，特地笼灯仔细看。",
      "幽梦断，旧盟寒。那时屈曲小屏山。风光得似而今不，肯把花枝作等闲。"
    ]
  },
  {
    "id": "2e89e420d42e88f0ffc98ab3768e7fe4",
    "title": "蓦山溪·和曹元宠赋梅韵",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "玉妃整佩，绛节参差御。一笑唤春回，正江南、天寒岁暮。孤标独立，占断世间香，云屋冷，雪篱深，长记西湖路。",
      "人间尘土，不是留花处。羌管一声催，碎琼瑶、纷纷似雨。枝头著子，聊与世调羹，功就后，盍归休，还记来时不。"
    ]
  },
  {
    "id": "2e89e420d42e88f0aec947708c9a6fdd",
    "title": "浣溪沙·其一赋梅",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "雪压前村曲径迷。万山寒立玉参差。孤舟独钓一蓑归。",
      "别坞时听风折竹，断桥闲看水流澌。一枝冻蕊出疏篱。"
    ]
  },
  {
    "id": "2e89e420d42e88f08dab5ec8e52413f2",
    "title": "点绛唇·月夜",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "离绪千重，角声偏著羁人枕。那堪酒醒。句引愁难整。",
      "门锁黄昏，月浸梅花冷。人初静。斗垂天迥。雁落清江影。"
    ]
  },
  {
    "id": "2e89e420d42e88f09dd7bc2af02858f2",
    "title": "浣溪沙·其二初冬",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "风卷霜林叶叶飞。雁横寒影一行低。淡烟衰草不胜诗。",
      "白酒已篘浮蚁熟，黄鸡未老稿头肥。问侬不醉待何时。"
    ]
  },
  {
    "id": "2e89e420d42e88f078cae9a7247d2425",
    "title": "鹧鸪天·霜夜",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "门外寒江泊小船。月明留客小窗前。夜香烧尽更声远，斗帐低垂暖意生。",
      "醺著酒，炙些灯。伴他针线懒成眠。情知今夜鸳鸯梦，不似孤篷宿雁边。"
    ]
  },
  {
    "id": "2e89e420d42e88f08d6023b9231776f5",
    "title": "浣溪沙·其三腊梅",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "忆为梅花醉不醒。断桥流水去无声。鹭翘沙嘴亦多情。",
      "疏影卧波波不动，暗香浮月月微明。高楼羌管未须横。"
    ]
  },
  {
    "id": "2e89e420d42e88f0e5b71cd7778d2d4c",
    "title": "菩萨蛮·其一初冬旅思",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "枫林飒飒凋寒叶。汀苹败蓼遥相接。景物已非秋。凄凉动客愁。",
      "还家贫亦好。肯厌杯中草。香饭滑流匙。三登快乐时。"
    ]
  },
  {
    "id": "2e89e420d42e88f08b44af5528c35397",
    "title": "阮郎归·客中见梅",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "年年为客遍天涯。梦迟归路赊。无端星月浸窗纱。一枝寒影斜。",
      "肠未断，鬓先华。新来瘦转加。角声吹彻小梅花。夜长人忆家。"
    ]
  },
  {
    "id": "2e89e420d42e88f0b740e4679b2d67f0",
    "title": "菩萨蛮·其二霜天旅思",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "霜风飒飒溪山碧。寒波一望伤行色。落日淡荒村。人家半掩门。",
      "孤舟移野渡。古木栖鸦聚。着雨晚风酸。貂裘不奈寒。"
    ]
  },
  {
    "id": "2e89e420d42e88f0fff380bb77bf473d",
    "title": "菩萨蛮·其三初冬",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "败荷倒尽芙蓉老。寒光黯淡迷衰草。行客易销魂。笛飞何处村。",
      "云寒天借碧。树瘦烟笼直。若个是乡关。夕阳西去山。"
    ]
  },
  {
    "id": "2e89e420d42e88f05225b287f1d5ef78",
    "title": "菩萨蛮·初冬旅中",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "客帆卸尽风初定。夜空霜落吴江冷。幸自不思归。无端乌夜啼。",
      "鸡鸣残月落。到枕秋声恶。有酒不须斟。酒深愁转深。"
    ]
  },
  {
    "id": "2e89e420d42e88f0de7c9befbdf752c0",
    "title": "霜天晓角·其一咏梅",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "香来不歇。谁把南枝折。的砾疏花初破，都因是、夜来雪。",
      "清绝。十分绝。孤标难细说。独立野塘清浅，谁作伴、空夜月。"
    ]
  },
  {
    "id": "2e89e420d42e88f09b1edb3a0e6fb185",
    "title": "忆秦娥·初冬",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "寒萧索。征鸿过尽离怀恶。离怀恶。江空天迥，夜寒枫落。",
      "有人应误刀头约。情深翻恨郎情薄。郎情薄。梦回长是，半床闲却。"
    ]
  },
  {
    "id": "2e89e420d42e88f08ceb1f4ef167b2ae",
    "title": "霜天晓角·其二和梅",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "雪花飞歇。好向前村折。行至断桥斜处，寒蕊瘦、不禁雪。",
      "韵绝。香更绝。归来人共说。最爱夜堂深迥，疏影占、半窗月。"
    ]
  },
  {
    "id": "2e89e420d42e88f0a2ce5b01cbec59da",
    "title": "如梦令·汉上晚步",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "何处一声鸣橹。惊起满川寒鹭。一著画难成，雪霁乱山无数。",
      "且住。且住。数遍溪南烟树。"
    ]
  },
  {
    "id": "2e89e420d42e88f057e1f23b806a519c",
    "title": "水龙吟·仙源居士有武林之行，因与一二友携酒赏月，饮于县桥之中，乃即事为之词",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "危楼横枕清江上，两岸碧山如画。夕烟幂幂，晚灯点点，楼台新夜。明月当天，白沙流水，冷光连野。浸栏干万顷，琉璃软皱，打鱼艇、相高下。",
      "何处一声羌管，是谁家、倚楼人也。多情对景，无言有恨，欲歌还罢。把酒临筵，阿谁知我，此怀难写。忍思量后夜，芳容不似，暗尘随马。"
    ]
  },
  {
    "id": "2e89e420d42e88f09629fb7548c0a0ee",
    "title": "水调歌头·元日客宁都",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "离愁晚如织，托酒与消磨。奈何酒薄愁重，越醉越愁多。忍对碧天好夜，皓月流光无际，光影转庭柯。有恨空垂泪，无语但悲歌。",
      "因凝想，从别后，蹙双蛾。春来底事，孤负紫袖与红靴。速整雕鞍归去，着意浅斟低唱，细看小婆娑。万蕊千花里，一任玉颜酡。"
    ]
  },
  {
    "id": "2e89e420d42e88f0218af41a972a8ff8",
    "title": "水龙吟·江楼席上，歌姬盼盼翠鬓侑樽，酒行弹琵琶曲，舞梁州，醉语赠之",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "酒潮匀颊双眸溜。美映远山横秀。风流俊雅，娇痴体态，眼前稀有。莲步弯弯，移归拍里，凌波难偶。对仙源醉眼，玉纤笼巧，拨新声、鱼纹皱。",
      "我自多情多病，对人前、只推伤酒。瞒他不得，诗情懒倦，沈腰销瘦。多谢东君，殷勤知我，曲翻红袖。拼来朝又是，扶头不起，江楼知不。"
    ]
  },
  {
    "id": "2e89e420d42e88f095441e4a02b3ef98",
    "title": "念奴娇·小饮江亭有作",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "夕阳低尽，望楚天空阔，稀星帘幕。暮霭横江烟万缕，照水参差楼阁。两两三三，楼前归鹭，飞过栏干角。霜风何事，绕檐吹动寂寞。",
      "消散我已忘机，而今百念，灰了心头火。对酒当歌浑冷淡，一任他懑嗔恶。松竹园林，柳梧庭院，自有人间乐。闲云休问，去来本是无著。"
    ]
  },
  {
    "id": "2e89e420d42e88f000fda47bc6d2e967",
    "title": "水调歌头·遣怀",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "贪痴无了日，人事没休期。白驹过隙，百岁能得几多时。自古腰金结绶，着意经营辛苦，回首不胜悲。名未能安稳，身已至倾危。",
      "空剜刻，休巧诈，莫心欺。须知天定，只见高冢与新碑。我已从头识破，赢得当歌临酒，欢笑且随宜。较甚荣和辱，争甚是和非。"
    ]
  },
  {
    "id": "2e89e420d42e88f03a3c924b97a0fe5f",
    "title": "水龙吟·自遣",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "㬠曾着意斟量过，天下事、无穷尽。贪荣贪富，朝思夕计，空劳方寸。蹑足封王，功名盖世，谁如韩信。更堆金积玉，石崇豪侈，当时望、倾西晋。",
      "长乐宫中一叹，又何须累累悬印。坠楼效死，轻车东市，头膏血刃。尤物虚名，于身何补，一齐休问。遇当歌临酒，舒眉展眼，且随缘分。"
    ]
  },
  {
    "id": "2e89e420d42e88f0fa3e9c94695fb386",
    "title": "蓦山溪·午坐壶天冰雪，风传琵琶，有感而作",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "壶天冰雪，消尽虚堂暑。多谢故人风，送花香传小树。香风初过，一曲断肠声，如怨诉。诉闲愁，落落琵琶语。",
      "江边马上，弹指成千古。泪眼与啼妆，叹风流、只今何处。芳心役损，触事起悲酸，招玉素。拨檀槽，整理金衣缕。"
    ]
  },
  {
    "id": "2e89e420d42e88f029cd4c44b986cb79",
    "title": "念奴娇·席上即事",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "精神俊雅，更那堪、天与风流标格。罗绮丛中偏艳冶，偷处教人怜惜。目剪秋波，指纤春笋，新样冠儿直。高唐云雨，甚人有分消得。",
      "忔戏笑里含羞，回眸低盼，此意谁能识。密约幽欢空怅望，何日能谐端的。玳席歌馀，兰堂香散，此际愁如织。人归空对，晚阴庭树横碧。"
    ]
  },
  {
    "id": "2e89e420d42e88f0edee0b8fe2dd597c",
    "title": "瑞鹤仙·归宁都，因成，寄暖香诸院。",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "无言屈指也。算年年底事，长为旅也。凄惶受尽也。",
      "把良辰美景，总成虚也。自嗟叹也。这情怀、如何诉也。",
      "谩愁明怕暗，单栖独宿，怎生禁也。",
      "闲也。有时临镜，渐觉形容，日消减也。光阴换也。空辜负、少年也。",
      "念仙源深处，暖香小院，赢得群花怨也。是亏他见了，多教骂几句也。"
    ]
  },
  {
    "id": "2e89e420d42e88f00a09b38c983a8942",
    "title": "蓦山溪·遣怀",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "无非无是。好个闲居士。衣食不求人，又识得、三文两字。不贪不伪，一味乐天真，三径里。四时花，随分堪游戏。",
      "学些沓拖，也似没意志。诗酒度流年，熟谙得、无争三昧。风波歧路，成败霎时间，你富贵。你荣华，我自关门睡。"
    ]
  },
  {
    "id": "2e89e420d42e88f04416c0eb269b006e",
    "title": "青玉案·德远归越因作此饯行",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "东门杨柳空盈路。系得征鞍能驻不。暗绿枝头新过雨。柔丝千尺，乳莺百啭，似怨行人去。",
      "行人去后知何处。去向天边簉鹓鹭。瑶管琼台多雅趣。花砖稳上，玉阶阔步，肯念人尘土。"
    ]
  },
  {
    "id": "2e89e420d42e88f0d76828639d79d825",
    "title": "临江仙·杨柳",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "十里春风杨柳路，年年带雨披云。柔条万缕不胜情。还将无意眼，识遍有心人。",
      "饿损宫腰终不似，效颦总是难成。只愁秋色入高林。残蝉和落叶，此际不堪论。"
    ]
  },
  {
    "id": "2e89e420d42e88f0343912af7f14aeab",
    "title": "虞美人·其一江乡对景",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "雨声破晓催行桨。拍拍溪流长。绿杨绕岸水痕斜。恰似画桥西畔、那人家。",
      "人家楼阁临江渚。应是停歌舞。珠帘整日不闲钩。目断征帆、犹未识归舟。"
    ]
  },
  {
    "id": "2e89e420d42e88f021ea9d0842f129d4",
    "title": "渔家傲·旅中远思",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "客里情怀谁可表。凄凉举目知多少。强饮强歌还强笑。心悄悄。从头彻底思量了。",
      "当日相逢非草草。果然恩爱成烦恼。稳整征鞍归去好。重厮守。相期待与同偕老。"
    ]
  },
  {
    "id": "2e89e420d42e88f05bbdb2b0c08470eb",
    "title": "虞美人·其二送别",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "灯前忍见啼红面。别酒频斟劝。愁蛾敛翠不胜情。报道看看天色、待平明。",
      "殷勤重把阳关唱。休要教人望。出门犹自尚叮咛。厮养频催恰好、趁凉行。"
    ]
  },
  {
    "id": "2e89e420d42e88f06f3be78f55b80c97",
    "title": "江城子·述情",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "当时得意两心齐。绮窗西。共于飞。拂掠宫妆，长与画新眉。一自别来烟水阔，愁易积，梦还稀。",
      "相逢恰似旧家时。恨依依。语低低。多少关情，冷暖有谁知。只此定应谐素愿，但指日，约鸾栖。"
    ]
  },
  {
    "id": "2e89e420d42e88f033d46da99dd10913",
    "title": "御街行·柯山故人别后改图，因作此",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "香熏斗帐相逢乍。正宫漏、沈沈夜。月飞梅影上帘栊，标致风流娇雅。眼波横浸，照人百媚，无限叮咛话。",
      "玉鞍门上嘶归马。趱行色、难留也。别来花艳不禁春，浪向东风轻嫁。空馀小院，博山修竹，依旧窗儿下。"
    ]
  },
  {
    "id": "2e89e420d42e88f04e2ce959c00afec8",
    "title": "一丛花·和张子野",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "当歌临酒恨难穷。酒不似愁浓。风帆正起归与兴，岸东西、芳草茸茸。楚梦乍回，吴音初听，谁念我孤踪。",
      "藏春小院暖融融。眼色与心通。乌云有意重梳掠，便安排、金屋房栊。云雨厚因，鸳鸯宿债，作个好家风。"
    ]
  },
  {
    "id": "2e89e420d42e88f0632d0777d6438d6d",
    "title": "天仙子·寓意",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "眼色媚人娇欲度。行尽巫阳云又雨。花时还复见芳姿，情几许。愁何许。莫向耳边传好语。",
      "往事悠悠曾记否。忍听黄鹂啼锦树。啼声惊碎百花心。分付与。谁为主。落蕊飞红知甚处。"
    ]
  },
  {
    "id": "2e89e420d42e88f031d6312b6dee3f45",
    "title": "行香子·马上有感",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "骄马花骢。柳陌经从。小春天、十里和风。个人家住，曲巷墙东。好轩窗，好体面，好仪容。",
      "烛灺歌慵。斜月朦胧。夜新寒、斗帐香浓。梦回画角，云雨匆匆。恨相逢，恨分散，恨情钟。"
    ]
  },
  {
    "id": "2e89e420d42e88f09c5e24f3fe5b717b",
    "title": "瑞鹧鸪·其一遣情",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "宝奁常见晓妆时。面药香融傅口脂。扰扰亲曾撩绿鬓，纤纤巧与画新眉。",
      "浓欢已散西风远，忆泪无多为你垂。各自从今好消遣，莫将红叶浪题诗。"
    ]
  },
  {
    "id": "2e89e420d42e88f0c6b9e685a5dcfe6f",
    "title": "夜行船·咏美人",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "龟甲炉烟轻袅。帘栊静、乳莺啼晓。拂掠新妆，时宜头面，绣草冠儿小。",
      "衫子揉蓝初著了。身材称、就中恰好。手捻双纨，菱花重照，带朵宜男草。"
    ]
  },
  {
    "id": "2e89e420d42e88f08b57f37b0287940d",
    "title": "瑞鹧鸪·其二寓意",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "结丝千绪不胜愁。莫怪安仁鬓早秋。檀口未歌先揾泪，柳眉将敛半凝羞。",
      "杯倾潋滟送行酒，岸舣飘飖欲去舟。待得名登天府后，归来茱菊映钗头。"
    ]
  },
  {
    "id": "2e89e420d42e88f0ee467afd07de1fb8",
    "title": "采桑子·寓意",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "疏帘乍卷孜孜看，冰玉精神。体白停匀。端的于人不薄情。",
      "更无背约和焦燥，各表真诚。才得相亲。切莫分张向别人。"
    ]
  },
  {
    "id": "2e89e420d42e88f045120b42ebff65a0",
    "title": "蝶恋花·其一登楼晚望，闻歌声清婉而作此",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "闲上西楼供远望。一曲新声，巧媚谁家唱。独倚危栏听半晌。长江快泻澄无浪。",
      "清泪恰同春水涨。拭尽重流，触事如何向。不觉黄昏灯已上。旧愁还是新愁样。"
    ]
  },
  {
    "id": "2e89e420d42e88f0e54778d57a6228f1",
    "title": "蝶恋花·其二",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "天净姮娥初整驾。桂魄蟾辉，来趁清和夜。费尽丹青无计画。纤纤侧向疏桐挂。",
      "人在扶疏桐影下。耳畔轻轻，细说家常话。年少难留应不借。未歌先咽歌还罢。"
    ]
  },
  {
    "id": "2e89e420d42e88f0a0b2d29c7d693733",
    "title": "蝶恋花·其三宁都半岁归家，欲别去而意终不决也",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "叶底蜂衙催日晚。向晚匀妆，巧画宫眉浅。翠幕无风香自远。金船酌酒须教满。",
      "未说别离魂已断。雨幌云屏，只恐良宵短。心事不随飞絮乱。宦情肯把恩情换。"
    ]
  },
  {
    "id": "2e89e420d42e88f05da59a4cdab0b91e",
    "title": "鹧鸪天·其一晨起，忽见大镜，睹物思人，有感而作",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "睡觉扶头听晓钟。隔帘花雾湿香红。翠摇钿砌梧桐影，暖透罗襦芍药风。",
      "闲对影，记曾逢。画眉临镜霎时同。相思已有无穷恨，忍见孤鸾宿镜中。"
    ]
  },
  {
    "id": "2e89e420d42e88f075d485311ca012fd",
    "title": "鹧鸪天·其二月夜诸院饮酒行令",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "宝篆烟消香已残。蝉娟月色浸栏干。歌喉不作寻常唱，酒令从他各自还。",
      "传杯手，莫教闲。醉红潮脸媚酡颜。相携共学骖鸾侣，却笑卢郎旧约寒。"
    ]
  },
  {
    "id": "2e89e420d42e88f04813d0e59925dc5d",
    "title": "鹧鸪天·其四偶有鳞翼之便，书以寄文卿",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "一曲清歌金缕衣。巧佼心事有谁知。自从别后难相见，空解题红寄好诗。",
      "忆携手，过阶墀。月笼花影半明时。玉钗头上轻轻颤，摇落钗头豆蔻枝。"
    ]
  },
  {
    "id": "2e89e420d42e88f0a1add3b9655aca34",
    "title": "眼儿媚·东院适人乞词，醉中书于裙带三首其一",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "人随社节去匆匆。此恨几时穷。阳台寂寞，巫山凄惨，云雨成空。",
      "芭蕉密处窗儿下，冷落旧香中。黄昏静也，蛩声满院，明月清风。"
    ]
  },
  {
    "id": "2e89e420d42e88f08f1a5921737e67db",
    "title": "眼儿媚·其二",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "槐阴密处啭黄鹂。午日正长时。一番过雨，绿荷池面，冷浸琉璃。",
      "红尘不到华堂里，纤楚对蛾眉。笑偎人道，新词觅个，美底腔儿。"
    ]
  },
  {
    "id": "2e89e420d42e88f08f1a59214a6209f4",
    "title": "眼儿媚·其二",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "当年策马过钱塘。曲径小平康。繁红酽白，娇莺姹燕，争唤何郎。",
      "而今又客东风里，浑不似寻常。只愁别后，月房云洞，啼损红妆。"
    ]
  },
  {
    "id": "2e89e420d42e88f0bd46c763806d5af8",
    "title": "惜奴娇·赋水仙花",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "洛浦娇魂，恐得到、人间少。把风流、分付花貌。六出精神，腊寒射、香试到。清秀。与江梅、争相先后。",
      "檐卜粗疏，怎似妖娆体调。比山樊、也应错道。最是殷勤，捧出金盏银台笑。拼了。仙源与、奇葩醉倒。"
    ]
  },
  {
    "id": "2e89e420d42e88f00017027c39fc139e",
    "title": "临江仙·其一笙妓梦云，对居士忽有剪发齐眉修道之语",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "蕊嫩花房无限好，东风一样春工。百年欢笑酒樽同。笙吹雏凤语，裙染石榴红。",
      "且向五云深处住，锦衾绣幌从容。如何即是出樊笼。蓬莱人少到，云雨事难穷。"
    ]
  },
  {
    "id": "2e89e420d42e88f025665b36f289a485",
    "title": "水龙吟",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "无情风掠芭蕉响，还是重门已闭。银缸独对，相思方切，教人怎睡。解叹从前事，解叹了、依前鳖气。想他家那里，知人憔悴，相应是、睡也未。",
      "且恁和衣强寝，奈无寐、依前重起。起来思想，当初与你，忒煞容易。及至而今也，半头天眼，不存不济。最消魂苦是，黄昏前后，冷清清地。"
    ]
  },
  {
    "id": "2e89e420d42e88f063f1fd3b3ec4549d",
    "title": "临江仙·其二",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "破靥盈盈巧笑，举杯滟滟迎逢。慧心端有谢娘风。烛花香雾，娇困面微红。",
      "别恨彩笺虽寄，清歌浅酌难同。梦回楚馆雨云空。相思春暮，愁满绿芜中。"
    ]
  },
  {
    "id": "2e89e420d42e88f063f1fd3bce5c0cbf",
    "title": "临江仙·其二",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "夜久笙箫吹彻，更深星斗还稀。醉拈裙带写新诗。锁窗风露，烛灺月明时。",
      "水调悠扬声美，幽情彼此心知。古香烟断彩云归。满倾蕉叶，齐唱传花枝。"
    ]
  },
  {
    "id": "2e89e420d42e88f028d93e6ef3cd1474",
    "title": "水调歌头·赏月",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "把酒相劳苦，月色耀天章。冰轮碾破寒碧，飞入酒樽凉。击节词人妙句，吸此清辉万丈，肺腑亦生光。揽袂欲仙举，逸兴共天长。",
      "日边客，幕中俊，坐间狂。浩歌清啸，恍然云海渺茫茫。唤醒谪仙苏二，何事常愁客少，更恐被云妨。月与人长好，广大醉为乡。"
    ]
  },
  {
    "id": "2e89e420d42e88f01e6b3985cfe275ec",
    "title": "水龙吟·云词",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "先来天与精神，更因丽景添殊态。拖轻苒苒，才凝一段，还分五彩。毕竟非烟，有时为雨，惹情无奈。道无心，怎被歌声遏断，迟迟向、青天外。",
      "宜伴先生醉卧，得饶道、和山须买。也曾恼杀襄王，谁道依前不会。我欲乘风归去，翻怅恨、帝乡何在。念佳期未展，天长莫合，尽空相对。"
    ]
  },
  {
    "id": "2e89e420d42e88f0b079a9b77b5b9a7a",
    "title": "诉衷情令",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "花前月下会鸳鸯。分散两情伤。临行祝付真意，臂间皓齿留香。",
      "还更毒，又何妨。尽成疮。疮儿可后，痕儿见在，见后思量。"
    ]
  },
  {
    "id": "2e89e420d42e88f090bdbd82ed432640",
    "title": "满江红",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "懊恼平生，奈天赋、恩情太薄。二三岁、看伊受尽，眼尖眉角。记得当初低耳畔，是谁先有于飞约。惟到今、刬地误盟言，还先恶。",
      "天眼见，人难托。天易感，人难吒。人心险，天又怎生捉摸。莫问傍人非与是，手儿但把心儿托。便不成、厮守许多时，乾休却。"
    ]
  },
  {
    "id": "2e89e420d42e88f0fc56a78108beaae0",
    "title": "贺新郎",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "负你千行泪。大都来、一寸心儿，万般萦系。似恁愁烦那里洎。故自三年二岁。为你后、甘心憔悴。终待说、山盟海誓。这恩情、到此非容易。拼做个，久长计。",
      "紧要事须评议。怕人人、蓦地知时，怎生处置。毒害心肠祆知是。怕你生烦到底。便莫待、将人轻弃。不是我多疑你。被傍人、赚后失圈圚。经一事，长一智。"
    ]
  },
  {
    "id": "2e89e420d42e88f08e914844ee003139",
    "title": "眼儿媚",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "连沧危观暮江前。几醉使君筵。少年俊气，曾将吟笔，买断江天。",
      "重来细把朋游数，回首一辛酸。兰成已老，文园多病，负此江山。"
    ]
  },
  {
    "id": "2e89e420d42e88f0ed6d725da79d65d5",
    "title": "簇水",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "长忆当初，是他见我心先有。一钩才下，便引得鱼儿开口。好是重门深院，寂寞黄昏后。厮觑著、一面儿酒。",
      "试撋就。便把我、得人意处，闵子里、施纤手。云情雨意，似十二巫山旧。更向枕前言约，许我长相守。忺人也，犹自眉头皱。"
    ]
  },
  {
    "id": "2e89e420d42e88f0e1b47e7a7cb580e3",
    "title": "摊破南乡子",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "最苦是离愁。行坐里、只在心头。待要作个巫山梦，孤衾展转，无眠到晓，和梦都休。",
      "梦里也无由。谁敢望、真个绸缪。暂时不见浑闲事，只愁柳絮杨花，自来摆荡难留。"
    ]
  },
  {
    "id": "2e89e420d42e88f0a6631786ea3b482d",
    "title": "更漏子",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "烛消红，窗送白。冷落一衾寒色。鸦唤起，马行。月来衣上明。",
      "酒香唇，妆印臂。亿共人人睡。魂蝶乱，梦鸾孤。知他睡也无。"
    ]
  },
  {
    "id": "2e89e420d42e88f011d08b66fd90cdcc",
    "title": "汉宫春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "讲柳谈花，我从来口快，忺说他家。眼前见了，无限楚女吴娃。千停万稳，较量来、终不如他。便做得，宫仪院体，歌谈不带烟花。",
      "从前万事堪夸。爱拈笺弄管，锦字敧斜。新来与人臑著，不许胡巴。嚎懑谩惹，料福缘、浅似他些。谁为我，传诗递曲，殷勤题上窗纱。"
    ]
  },
  {
    "id": "2e89e420d42e88f0f32f182e662c5a34",
    "title": "浣溪沙",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "恻恻笙竽万籁风。阳关叠遍酒尊空。相逢草草别匆匆。",
      "满眼泪珠和雨洒，一襟愁绪抵秋浓。相思今夜五云东。"
    ]
  },
  {
    "id": "2e89e420d42e88f0f32f182ed9f81141",
    "title": "浣溪沙",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "一味风流一味香。十分浓艳十分妆。自然娇态自然芳。",
      "楼上好风楼下水，雪前栏槛竹前窗。也宜单著也宜双。"
    ]
  },
  {
    "id": "2e89e420d42e88f0f32f182e31ca22f9",
    "title": "浣溪沙",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "金兽喷香瑞霭氛。夜凉如水酒醺醺。照人娇眼媚生春。",
      "我自愁多魂已断，不禁楚雨带巫云。人情又是一番新。"
    ]
  },
  {
    "id": "2e89e420d42e88f0f32f182ec609ae9c",
    "title": "浣溪沙",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "坐看销金暖帐中。羔儿酒美兽煤红。浅斟低唱好家风。",
      "爱客东君多解事，晚妆新与画眉峰。便须催唤出房栊。"
    ]
  },
  {
    "id": "2e89e420d42e88f0d54811634411ae04",
    "title": "雨中花慢",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "帕子分香，罗巾拭泪，别来时、未觅凄惶。上得船儿来了，刬地凄凉。可惜花前月里，却成水远山长。做成恩爱，如今赢得，万里千乡。",
      "情知这场寂寞，不干你事，伤我穷忙。不道是、久长活路，终要称量。我则匆匆归去，知你且、种种随娘。下梢睚彻，有时共你风光。"
    ]
  },
  {
    "id": "2e89e420d42e88f0fe046a4fa2ab268c",
    "title": "浣溪沙·其三",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "堆枕冠儿翡翠钗。蒙金领子满絣鞋。于中沈净好情怀。",
      "新浴晚凉梳洗罢，半娇微笑下堂来。莲花因甚未曾开。"
    ]
  },
  {
    "id": "2e89e420d42e88f0ece5e1996f6fbc32",
    "title": "柳梢青",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "小窗闲适。云髻亸肩，香肌偎膝。玉局无尘，明琼欲碎，春纤同掷。",
      "不争百万呼卢，赌今夜、鸳帷痛惜。好忍马儿，若还输了，当甚则剧。"
    ]
  },
  {
    "id": "2e89e420d42e88f0c06ac9f269c91c0c",
    "title": "南歌子",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "梅萼和霜晓，梨花带雪春。玉肌琼艳本无尘。肯把铅华容易、污天真。",
      "汤饼尝初罢，罗巾拭转新。几回贪耍失黄昏。月里归来无处、觅精神。"
    ]
  },
  {
    "id": "2e89e420d42e88f01368c9144898ec14",
    "title": "临江仙",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "人在梦云楼上别，残灯影里迟留。依稀绿惨更红羞。露痕双脸湿，山样两眉愁。",
      "几幅片帆天际去，云涛烟浪悠悠。今宵独立古江头。水腥鱼菜市，风碎荻花舟。"
    ]
  },
  {
    "id": "2e89e420d42e88f0f32f182e04ae26d5",
    "title": "浣溪沙",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "画角声沈卷暮霞。寒生促索锦屏遮。沈檀半爇髻堆鸦。",
      "蝴蝶梦回馀烛影，子规啼处隔窗纱。夜深明月浸梨花。"
    ]
  },
  {
    "id": "2e89e420d42e88f09b5019912ded2fbc",
    "title": "浪淘沙令",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "帘卷露花容。几度相逢。他知我意欲相通。偏奈天教多阻间，积恨何穷。",
      "云雨杳无踪。愁怕东风。时闻语笑恣欢浓。惟有俺咱真分浅，往事成空。"
    ]
  },
  {
    "id": "2e89e420d42e88f0e429ae79d9ce3124",
    "title": "如梦令",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "竹外半窥娇面。真个出尘体段。没处可偷怜，空恁眼穿肠断。",
      "休恋。休恋。只是与伊分浅。"
    ]
  },
  {
    "id": "2e89e420d42e88f0f32f182e10d1ec29",
    "title": "浣溪沙",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "闲理丝簧听好音。西楼剪烛夜深深。半嗔半喜此时心。",
      "暖语温存无恙语，韵开香靥笑吟吟。别来烦恼到如今。"
    ]
  },
  {
    "id": "2e89e420d42e88f0f2f3a752cfd81511",
    "title": "夜行船·送胡彦直归郡醉中作",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "短棹轻舟排办了。歌声断、晚霞残照。红蓼坡头，绿杨堤外，离恨知多少。",
      "别后莫教音信杳。叹光阴、初自来堪笑。画角谯门，槐溪归路，正是楚天清晓。"
    ]
  },
  {
    "id": "2e89e420d42e88f08e914844980483a9",
    "title": "眼儿媚",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "玉楼初见念奴娇。无处不妖娆。眼传密意，樽前烛外，怎不魂消。",
      "西风明月相逢夜，枕簟正凉宵。殢人记得，叮咛残漏，且慢明朝。"
    ]
  },
  {
    "id": "2e89e420d42e88f0a2d534f696b3fdd6",
    "title": "减字木兰花",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "阳关唱彻。断尽离肠声哽咽。酒已三巡。今夜王孙是路人。",
      "此情难说。莫负等闲风与月。欲问归期。来戴钗头艾虎儿。"
    ]
  },
  {
    "id": "2e89e420d42e88f0a2d534f633550b1f",
    "title": "减字木兰花",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "半窗斜月。茅店萧条灯已灭。床下蛩声。声动凄凉不忍听。",
      "终宵无寐。覆去翻来真个是。屈指归期。应是梅花烂熳时。"
    ]
  },
  {
    "id": "2e89e420d42e88f01074a89166b3d92b",
    "title": "品令",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "黄昏时候，诮不语、心如醉。无眠凝想，别来绣阁，多应憔悴。上了灯儿，知是睡哩坐哩。",
      "蓦思归计。又还是重屈指。从今已后，暌离千万，且休容易。这底凄惶，你看是谁不是。"
    ]
  },
  {
    "id": "2e89e420d42e88f0ece5e199dd946c5d",
    "title": "柳梢青",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "甜言软语。长记那时，萧娘叮嘱。清管危弦，前欢难断，鳞鸿无据。",
      "纷纷眼底浮花，拈弄动、几多思虑。千结丁香，且须珍重，休胡分付。"
    ]
  },
  {
    "id": "2e89e420d42e88f01368c9147fd42b31",
    "title": "临江仙",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "天外浓云云外雨，雨声初上檐牙。红蕖应褪洗妆花。晚凉如有意，霫霫到山家。",
      "为唤山童多索酒，金钟细酌流霞。晕生玉颊酒潮斜。闲中无宠辱，醉里是生涯。"
    ]
  },
  {
    "id": "2e89e420d42e88f0d349599b0ce5c8c3",
    "title": "夜行船·送张希舜归南城",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "绿盖红幢笼碧水。鱼跳处、浪痕匀碎。惜别殷勤，留连无计，歌声与、泪和柔脆。",
      "一叶扁舟烟浪里。曲滩头、此情无际。窈窕眉山，暮霞红处，雨云想、翠峰十二。"
    ]
  },
  {
    "id": "2e89e420d42e88f09b50199101692aa8",
    "title": "浪淘沙令",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "窈窕绣帏深。窈窕娉婷。梅花初试晚妆新。那更娇痴年纪小，冰雪精神。",
      "举措忒轻盈。歌彻新声。柔肠魂断不堪听。但恐巫山留不住，飞作行云。"
    ]
  },
  {
    "id": "2e89e420d42e88f0e429ae79ea620e03",
    "title": "如梦令",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "居士年来懒散。凡事只从宽简。身外更无求，只要夏凉冬暖。",
      "美满。美满。得过何须积趱。"
    ]
  },
  {
    "id": "2e89e420d42e88f012f4d5da24f35086",
    "title": "卜算子",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "十载仰高明，一见心相许。来日孤舟西水门。风饱征帆腹。",
      "后夜起相思，明月清江曲。若见秋风寒雁来，能寄音书否。"
    ]
  },
  {
    "id": "2e89e420d42e88f08e914844f3bdc9fd",
    "title": "眼儿媚",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "先来客路足伤悲。那更话别离。玉骢也解，知人欲去，骧首频嘶。",
      "马蹄动是三千里，后会莫相违。切须更把，丁香珍重，待我重期。"
    ]
  },
  {
    "id": "2e89e420d42e88f0478c767e6aaa5030",
    "title": "谒金门·和德远",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "灯乍灭。忽见一天明月。恰舞霓裳歌未歇。露寒回绛阙。",
      "羽服明晖玉雪。笑语轻参环玦。香泽恼人情不彻。夜长窗自白。"
    ]
  },
  {
    "id": "2e89e420d42e88f0f29ff18e6a5597c6",
    "title": "点绛唇",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "云亸宫鬟，淡黄衫子轻香透。晚凉时候。睡起新妆就。",
      "冰枕生寒，玉浸纤纤手。沉吟久。眉山敛秀。爱道奴家瘦。"
    ]
  },
  {
    "id": "2e89e420d42e88f0d8514caf1312e75f",
    "title": "南乡子",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "楚楚窄衣裳。腰身占却，多少风光。共说春来春去事，凄凉。懒对菱花晕晓妆。",
      "闲立近红芳。游蜂戏蝶，误采真香。何事不归巫峡去，思量。故来尘世断人肠。"
    ]
  },
  {
    "id": "2e89e420d42e88f0d8514caf5f0070a8",
    "title": "南乡子",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "月转水晶盘。楼上初闻一鼓残。又是去年天气好，栏干。风动梅梢玉斗寒。",
      "无奈壮情阑。对酒如何欲强欢。谁道破愁须仗酒，君看。酒到愁多破亦难。"
    ]
  },
  {
    "id": "2e89e420d42e88f09b02ba6d2f79666b",
    "title": "菩萨蛮",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "春山已蹙眉峰绿。春心骀荡难拘束。惆怅为春伤。惜花心更狂。",
      "对花深有意。且向花前醉。花作有情香。与人相久长。"
    ]
  },
  {
    "id": "2e89e420d42e88f0dd40a6f10478aeb5",
    "title": "画堂春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "当时巧笑记相逢。玉梅枝上玲珑。酒杯流处已愁浓。寒雁横空。",
      "去程无记更从容。到归来好事匆匆。一时分付不言中。此恨难穷。"
    ]
  },
  {
    "id": "2e89e420d42e88f09b02ba6d8bc79e40",
    "title": "菩萨蛮",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "隔江一带春山好。平林新绿春光老。休去倚阑干。飞红不忍看。",
      "东流何处去。便是归舟路。芳草外斜阳。行人更断肠。"
    ]
  },
  {
    "id": "2e89e420d42e88f05d0d8f0cf17db7b4",
    "title": "如梦令·其一寄蔡坚老",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "居士年来病酒。肉食百不宜口。蒲合与波薐，更着同蒿葱韭。",
      "亲手。亲手。分送卧龙诗友。"
    ]
  },
  {
    "id": "2e89e420d42e88f057659484a683ae8e",
    "title": "长相思",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "敛愁眉。恨依依。肠断关情怨别离。云中过雁悲。",
      "瘦因谁。病因谁。屈指无言忖后期。此时人怎知。"
    ]
  },
  {
    "id": "2e89e420d42e88f0840652f3a5e8af91",
    "title": "如梦令·其二",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "别恨眉尖无数。后夜王孙何处。歌馆与妆楼，目断行云凝伫。",
      "凝伫。凝伫。忆泪千行红雨。"
    ]
  },
  {
    "id": "2e89e420d42e88f0ece5e1990b247521",
    "title": "柳梢青",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "潇洒仙源。夭桃秾李，曾对华筵。歌媚惊尘，舞弯低月，满劝金船。",
      "鉴湖烟水连天。政归棹、红妆斗妍。花雾香中，人询居士，切莫多传。"
    ]
  },
  {
    "id": "2e89e420d42e88f07733c7c33c0d7156",
    "title": "好事近·驾德远",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "不羡八千椿，不羡三偷桃客。也不羡他龟鹤，一总为凡物。",
      "羡君恰似老人星，长明无休息。好与中兴贤主，立维城勋绩。"
    ]
  },
  {
    "id": "2e89e420d42e88f0eab31edc68ef2a62",
    "title": "念奴娇·上张南丰生日",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "桂华蟾魄，到中秋、只有人闻一六。浩渺清风因唤起，千里吹飞鸿鹄。碧落翻花，瑶空隐瑞，声节琅玕筑。板怀玉燕，此时嘉梦重育。",
      "始信名在丹台，曈方八百，子已三千熟。麟脯灵瓜那更有，琼斝神仙醽醁。秋水春山，柳腰花面，一醉霓裳曲。长生清净，自然何用辟谷。"
    ]
  },
  {
    "id": "2e89e420d42e88f02dbc39d592012f67",
    "title": "踏莎行·柳长春上董倅",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "梅喜先春，雁惊未腊。于门瑞气浮周匝。正当月应上弦时，长庚梦与良辰合。",
      "螺水恩浓，旴江德洽。寿杯劝处燃红蜡。明年此际祝遐龄，贺宾一一趋东阁。"
    ]
  },
  {
    "id": "2e89e420d42e88f0e2abe96c98430872",
    "title": "朝中措·上钱知郡、符主管、朱知录三首其一",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "南楼风物一番新。春暮畀斯民。岂但仁人恺弟，更兼政事如神。",
      "人生最贵，荣登五马，千里蒙恩。只恐促归廊庙，去思有脚阳春。"
    ]
  },
  {
    "id": "2e89e420d42e88f02c99164a005be2e5",
    "title": "武陵春·上马宰",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "又是新逢三五夜，瑞气霭氤氲。万点灯和月色新。桃李倍添春。",
      "花县主人情思好，行乐逐良辰。满引千钟酒又醇。歌韵动梁尘。"
    ]
  },
  {
    "id": "2e89e420d42e88f0d612740722e82e84",
    "title": "好事近",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "江上一江楼，楼上远山横翠。还更腰金骑鹤，引竹西歌吹。",
      "寿君春酒遣双壶，满引见深意。肯向龟荷香里，唤侬来同醉。"
    ]
  },
  {
    "id": "2e89e420d42e88f0d61274074c03d97d",
    "title": "好事近",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "剑水霭欢声，喜庆间生人杰。一段葱葱佳气，扇熏风时节。",
      "今朝银艾佐琴堂，争把寿香爇。去去凤皇池上，见龟巢连叶。"
    ]
  },
  {
    "id": "2e89e420d42e88f0611ddb3069957b88",
    "title": "喜迁莺·上魏安抚",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "商飙轻透。动帘幕飞梧，乱飘庭甃。瑞气氤氲，沈檀初爇，烟喷宝台金兽。黄花美酒。天教占得，先他时候。诞元老，庆有声，此夕降生华胄。",
      "欢笑。宜称寿。弦管鼎沸，宫商方频奏。满捧瑶卮，华堂歌舞，拍转金钗斜溜。朱颜绿鬓，殷勤深愿，镇长如旧。叹滨海，道难留，指日荣迁飞骤。"
    ]
  },
  {
    "id": "2e89e420d42e88f0ecc808f95eaeab37",
    "title": "鹊桥仙·上张宣机",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "云峰初敛，秋容如洗，庭院金风初扇。葱葱佳气霭侯门，信天上、麒麟乍见。",
      "祝君此去，飞黄腾踏，日侍凝旒邃冕。和羹调味早归来，坐看取、蓬莱清浅。"
    ]
  },
  {
    "id": "2e89e420d42e88f0ece5e1995b606847",
    "title": "柳梢青",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "晴雪楼台，试灯帘幕，适是元宵。罗绮娇春，帝城风景，今夜应饶。",
      "争知我系如匏，便𠈺月良天任教。早闭柴门，从他箫鼓，细打轻敲。"
    ]
  },
  {
    "id": "2e89e420d42e88f0fc56a781e634addd",
    "title": "贺新郎",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "世谛人多错。阿谁将、虚名微利，放教轻著。万事莫非前定了，选甚微如饮酌。算徒诧、龙韬豹略。纵使龙头安尺木，更从教、豹变生三角。浑是梦，恍如昨。",
      "吾庐自笑常虚廓。对残编、磨穿枯砚，生涯微薄。负郭田园能有几，随分安贫守约。要不改、箪瓢颜乐。西掖北扉终须到，且嘲风咏月常相谑。更要甚，万金药。"
    ]
  },
  {
    "id": "2e89e420d42e88f05d99e0009e0562ac",
    "title": "东坡引",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "茅斋无客至。冰砚冻寒泚。南枝喜入新诗里。恼人频嚼蕊。恼人频嚼蕊。",
      "因思去腊江头醉。倚动客兴伤春意。经年自叹人如寄。光阴如拈指。光阴如拈指。"
    ]
  },
  {
    "id": "2e89e420d42e88f006b77126c0755fac",
    "title": "杏花天",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "乍凉淅淅风生幕。人独在、朱栏翠阁。吹箫信杳炉香薄。眉上新愁又觉。",
      "从前事、拟将拼却。梦不断、花梢柳萼。一杯睡起谁同酌。斜日阴阴转角。"
    ]
  },
  {
    "id": "2e89e420d42e88f01368c91453dc6fd7",
    "title": "临江仙",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "远岫螺头湿翠，流霞赪尾疏明。断虹斜界雨新晴。烟村灯火晚，江浦画难成。",
      "我向其间泛叶，终朝露渚风汀。老来心事最关情。不堪三弄笛，吹作断肠声。"
    ]
  },
  {
    "id": "2e89e420d42e88f0de06c038391de189",
    "title": "辊绣球和康伯可韵",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "流水奏鸣琴，风月净、天无星斗。翠岚堆里，苍岩深处，满林霜腻，暗香冻了，那禁频嗅。",
      "马上再三回首。因记省、去年时候。十分全似，那人风韵，柔腰弄影，冰腮退粉，做成清瘦。"
    ]
  },
  {
    "id": "2e89e420d42e88f08e914844d1f24cc6",
    "title": "眼儿媚",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "南枝消息杳然间。寂寞倚雕栏。紫腰艳艳，青腰袅袅，风月俱闲。",
      "佳人环佩玉阑珊。作恶探花还。玉纤拈粟，樱唇呵粉，愁点眉弯。"
    ]
  },
  {
    "id": "2e89e420d42e88f09b02ba6dd2d074f6",
    "title": "菩萨蛮",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "日高犹恋珊瑚枕。羞红不忿花如锦。双燕运芹泥。燕归人未归。",
      "纵饶梳洗罢。朱户何曾跨。寂寞小房栊。回文和泪封。"
    ]
  },
  {
    "id": "2e89e420d42e88f0c2ebbe3b45ebea4d",
    "title": "鹧鸪天",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "落魄东吴二十春。风流诗句得清新。今年却恨花星照，再见温卿与远真。",
      "分楚佩，染巫云。赤绳结得短花茵。若非京口初相识，安得毗陵作故人。"
    ]
  },
  {
    "id": "2e89e420d42e88f0485f6326cf3143ad",
    "title": "浪淘沙·令",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "绿树转鸣禽。已是春深。杨花庭院日阴阴。帘外飞来双语燕，不寄归音。",
      "旧事懒追寻。空惹芳心。天涯消息远沈沈。记得年时中酒后，直至而今。"
    ]
  },
  {
    "id": "2e89e420d42e88f0415d41bd08e7e9b2",
    "title": "谒金门",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "春睡足。帘卷翠屏山曲。芳草沿阶横地轴。垂杨相映绿。",
      "暗忆旧欢难续。又是禁烟传烛。陌上踏青新结束。秋千谁共促。"
    ]
  },
  {
    "id": "2e89e420d42e88f0952fb154e06312f8",
    "title": "侍香金童",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "一种春光，占断东君惜。算秾李、昭华争并得。粉腻酥融娇欲滴。端的尊前，旧曾相识。",
      "向夜阑、酒醒霜浓寒又力。但只与、冰姿添夜色。绣幕银屏人寂寂。只许刘郎，暗传消息。"
    ]
  },
  {
    "id": "2e89e420d42e88f09b02ba6de0401d27",
    "title": "菩萨蛮",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "新晴庭户春阴薄。东风不度重帘幕。第几小兰房。雏莺初弄黄。",
      "悄寒春未透。不解寻花柳。只恐渐春深。愁生求友心。"
    ]
  },
  {
    "id": "2e89e420d42e88f025eb6af7d6d53678",
    "title": "清平乐",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "紫箫声断。窗底春愁乱。试着春衫羞自看。窄似年时一半。",
      "一春长病厌厌。新来愁病重添。香冷倦熏金鸭，日高不卷珠帘。"
    ]
  },
  {
    "id": "2e89e420d42e88f0d6127407014537e9",
    "title": "好事近",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "齿颊带馀香，謦咳总成珠玉。剪碎袖罗花片，点金觥春绿。",
      "玉鱼花露自清凉，涓涓在郎腹。犹胜望梅消渴，对文君眉蹙。"
    ]
  },
  {
    "id": "2e89e420d42e88f01074a8916167096a",
    "title": "品令",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "好事客。宫商内、吟得风清月白。主人幸有豪家意，后堂煞有春色。",
      "花压金翘俏相映，酒满玉纤无力。你若待我些儿酒，尽吃得、尽吃得。"
    ]
  },
  {
    "id": "2e89e420d42e88f0a339bbda072fb1c1",
    "title": "武陵春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "落了丹枫残了菊，秋色苦无多。谁唤西风泣汨罗，吹恨入星河。",
      "碧枝头金粟闹，曾乖翠云窝。重揉檀英忆两娥。无奈冷香何。"
    ]
  },
  {
    "id": "2e89e420d42e88f099cbb63a322c12d9",
    "title": "临江仙·上祝丞",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "天祐炎图生国瑞，蓝田暂屈英僚。始知文宿降璇霄。中元前五日，七夕后三朝。",
      "江敩风流临此政，少年潇洒奇标。行看峻擢相熙朝。功名前稷契，寿算等松乔。"
    ]
  },
  {
    "id": "2e89e420d42e88f08763fc149c7e9503",
    "title": "丑奴儿·其八·春残",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "牡丹已过酴醾谢，飞尽繁花。浓翠啼鸦。绿水桥边卖酒家。",
      "年时携手寻春去，满引流霞。往事堪嗟。犹喜潘郎鬓未华。"
    ]
  },
  {
    "id": "2e89e420d42e88f05eb824b1d736cb3f",
    "title": "蓦山溪·秋日贺张公生辰",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "木犀开了。还是生辰到。一笑对西风，喜人与、花容俱好。寿筵开处，香雾扑帘帏，笙簧奏，星河晓，拼取金罍倒。",
      "当年仙子，容易抛蓬岛。月窟与花期，要同向、人间不老。拈枝弄蕊，此乐几时穷，一岁里，一番新，莫与蟠桃道。"
    ]
  },
  {
    "id": "2e89e420d42e88f0372df8ae385b3d62",
    "title": "菩萨蛮·其二初夏",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "方池新涨蒲萄绿。晓来雨过花如浴。测测杏园风。梢头一捻红。",
      "危楼愁独倚。一寸心千里。宿酒尚微醺。懒装堆髻云。"
    ]
  },
  {
    "id": "2e89e420d42e88f0af630adae82a1ee6",
    "title": "潇湘夜雨·斜点银釭",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "斜点银釭，高擎莲炬，夜深不耐微风。重重帘幕卷堂中。香渐远、长烟袅穟，光不定、寒影摇红。偏奇处，当庭月暗，吐焰如虹。",
      "红裳呈艳，丽娥一见，无奈狂踪。试烦他纤手，卷上纱笼。开正好、银花夜照，堆不尽、金粟凝空。丁宁语，频将好事，来报主人公。"
    ]
  },
  {
    "id": "2e89e420d42e88f080047290694c76a7",
    "title": "醉蓬莱·是平分秋色",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "是平分春色，梦草池塘，暖风帘幕。昨夜三台，灿天边芝角。自是君家，庆流泽远，降生申嵩岳。厚德温良，高才粹雅，渊源学博。",
      "何事丹墀，尚淹阔步，未许中原，少勤方略。且对笙歌，醉黄金错落。蕊洞珠宫，媚人桃李，趁青春绰约。绿意红情，成阴结子，五云楼阁。"
    ]
  },
  {
    "id": "2e89e420d42e88f0211f34658f80b760",
    "title": "蝶恋花·暮春",
    "authorName": "赵长卿",
    "authorId": "2e89e420d42e88f0d1457b72d1457b72",
    "dynasty": "宋",
    "content": [
      "芍药开残春已尽。红浅香乾，蝶子迷花阵。阵是清和人正困，行云散后空留恨。",
      "小字金书频与问。意曲心诚，未必他能信。千结柔肠愁寸寸，钿钗几日重相近。"
    ]
  },
  {
    "id": "2e89e420d43ae61b50064b40cb98ac0a",
    "title": "竹",
    "authorName": "易元矩",
    "authorId": "2e89e420d43ae61bd1457b72d1457b72",
    "dynasty": "宋",
    "content": [
      "一别虞妃去未还，愁云空锁九疑山。世间多少相思泪，洒遍修篁染不斑。"
    ]
  },
  {
    "id": "2e89e420d4b07bc99b02ba6d0f95a1d2",
    "title": "菩萨蛮",
    "authorName": "曾原一",
    "authorId": "2e89e420d4b07bc9d1457b72d1457b72",
    "dynasty": "宋",
    "content": [
      "淡黄斜日留汀草。檐低半露遥岑小。病眼不禁愁。阑干无数秋。",
      "雁声何处落。旧梦还惊觉。风重葛衣单。深山吹笛寒。"
    ]
  },
  {
    "id": "2e89e420d4b07bc98a943637efc564e6",
    "title": "小重山",
    "authorName": "曾原一",
    "authorId": "2e89e420d4b07bc9d1457b72d1457b72",
    "dynasty": "宋",
    "content": [
      "薄雪初消银月单。疏疏浮竹影、矮红阑。梅花梦事落孤山。禁人处，霜重鼓声寒。",
      "留取晓来看。斑帘低小阁、烛花残。一帆明月去沧湾。空相忆，雪浪月痕翻。"
    ]
  },
  {
    "id": "2e89e420d4b07bc9415d41bddd367bc4",
    "title": "谒金门",
    "authorName": "曾原一",
    "authorId": "2e89e420d4b07bc9d1457b72d1457b72",
    "dynasty": "宋",
    "content": [
      "梅粉褪。点点雨声春恨。半吐桃花芳意嫩。草痕青寸寸。",
      "把酒花边低问。莫解寒深红损。等待春风晴得稳。琵琶重整顿。"
    ]
  },
  {
    "id": "2e89e420d4d9a2fc808db712eeff7c3a",
    "title": "念奴娇·寿太守母八十正月初一",
    "authorName": "黄革",
    "authorId": "2e89e420d4d9a2fcd1457b72d1457b72",
    "dynasty": "宋",
    "content": [
      "堂堂卿月，奉君恩来作，潜藩贤守。喜遇慈闱年八十，特向新正称寿。千里春风，满堂和气，是处歌声奏。荷衣紫绶，捧觞齐上春酒。",
      "人道彭祖高年，寿高八百，管从来稀有。似此遐龄，屈指算、犹有十分之九。惠满梅山，宠新芝检，归展调羹手。疏封国号，天教富贵长久。"
    ]
  },
  {
    "id": "2e89e420d4eb5a050295b83cd002d7e1",
    "title": "杨柳",
    "authorName": "陈孔硕",
    "authorId": "2e89e420d4eb5a05d1457b72d1457b72",
    "dynasty": "宋",
    "content": [
      "腊雪逢春次第消，等闲著脚上溪桥。柳条毕竟带儿女，一夜东风眼便娇。"
    ]
  },
  {
    "id": "2e89e420d51f41d473f48536b1fce7a0",
    "title": "水调歌头",
    "authorName": "甄龙友",
    "authorId": "2e89e420d51f41d4d1457b72d1457b72",
    "dynasty": "宋",
    "content": [
      "西风新叶堕，南国九秋初。周天三百六十五度，片云无。上有迢迢河汉，下有滔滔江水，横载洞庭湖。一叶放流去，人在浑仪图。",
      "满虚空，张宝盖，缀明珠。玻璃为地，游戏乾象驾坤舆。烂醉蓬莱方丈，遍入华严法界，试问夜何如。北斗转魁柄，东海欲飞乌。"
    ]
  },
  {
    "id": "2e89e420d51f41d4fc56a78196c8c33c",
    "title": "贺新郎",
    "authorName": "甄龙友",
    "authorId": "2e89e420d51f41d4d1457b72d1457b72",
    "dynasty": "宋",
    "content": [
      "思远楼前路。望平堤、十里湖光，画船无数。绿盖盈盈红粉面，叶底荷花解语。斗巧结、同心双缕。尚有经年离别恨，一丝丝、总是相思处。相见也，又重午。",
      "清江旧事传荆楚。叹人情、千载如新，尚沈菰黍。且尽尊前今日醉，谁肯独醒吊古。泛几盏、菖蒲绿醑。两两龙舟争竞渡，奈珠帘、暮卷西山雨。看未足，怎归去。"
    ]
  },
  {
    "id": "2e89e420d51f41d4bd6fb1c73980db8b",
    "title": "霜天晓角",
    "authorName": "甄龙友",
    "authorId": "2e89e420d51f41d4d1457b72d1457b72",
    "dynasty": "宋",
    "content": [
      "峨眉仙客。四海文章伯。来向东坡游戏，人间世、著不得。",
      "去国谁爱惜。在天何处觅。但见尊前人唱，前赤壁、后赤壁。"
    ]
  },
  {
    "id": "2e89e420d51f41d4b100acc24e1e9596",
    "title": "南乡子·寿木状元十月廿二",
    "authorName": "甄龙友",
    "authorId": "2e89e420d51f41d4d1457b72d1457b72",
    "dynasty": "宋",
    "content": [
      "十月小阳春。放榜梅花作状元。重庆礼成三日后，生贤。第一龙飞不偶然。",
      "劝酒自弹弦。更着斑衣寿老仙。见说海坛沙涨也，明年。此夜休嗔我近前。"
    ]
  },
  {
    "id": "2e89e420d54d1b08ab44805946221adc",
    "title": "谢池春·闺情",
    "authorName": "孙夫人",
    "authorId": "2e89e420d54d1b08d1457b72d1457b72",
    "dynasty": "宋",
    "content": [
      "销灭芳容，端的为郎烦恼。鬓慵梳、宫妆草草。别离情绪，待归来都告。怕伤郎、又还休道。",
      "利锁名缰，几阻当年欢笑。更那堪、鳞鸿信杳。蟾枝高折，愿从今须早。莫辜负、凤帏人老。"
    ]
  },
  {
    "id": "2e89e420d5d9ef01f976e76986f5c6c2",
    "title": "沁园春·寿胡守",
    "authorName": "陈士豪",
    "authorId": "2e89e420d5d9ef01d1457b72d1457b72",
    "dynasty": "宋",
    "content": [
      "把酒西湖，问梅一笑，为谁试花。有淡庵人品，精忠许国，文昌地位，清白传家。鸾检封芝，麟符剖竹，立马嘶风催戌瓜。从今好，听夜郎江上，谯鼓喧檛。",
      "雌堂玉暖吴娃。向燕寝香中早放衙。但一麾十里，风清画戟，五溪六诏、云拥高牙。褒玺疏荣，锋车趣召，万寿杯中色翠霞。何须更，问武陵玉屑，勾漏丹砂。"
    ]
  },
  {
    "id": "2e89e420d60b574f56d9daf3b0c72f7b",
    "title": "越江吟",
    "authorName": "苏易简",
    "authorId": "2e89e420d60b574fd240e3d3ec5aa0b7",
    "dynasty": "宋",
    "content": [
      "神仙神仙瑶池宴。片片。碧桃零落春风晚。翠云开处，隐隐金舆挽。",
      "玉麟背冷清风远。"
    ]
  },
  {
    "id": "2e89e420d60b574f56d9daf3f44ebacd",
    "title": "越江吟",
    "authorName": "苏易简",
    "authorId": "2e89e420d60b574fd240e3d3ec5aa0b7",
    "dynasty": "宋",
    "content": [
      "非烟非雾瑶池宴。片片。碧桃冷落谁见。黄金殿。虾须半卷。天香散。",
      "春云和、孤竹清婉。入霄汉。红颜醉态烂漫。金舆转。霓旌影乱。箫声远。"
    ]
  },
  {
    "id": "2e89e420d67ab45b9c70a6d8df05e78e",
    "title": "踏莎行",
    "authorName": "宇文绶",
    "authorId": "2e89e420d67ab45bd1457b72d1457b72",
    "dynasty": "宋",
    "content": [
      "足蹑云梯，手攀仙桂。姓名高持登科记。马前喝道状元来，金鞍玉勒成行缀。",
      "宴罢归来，恣游花市。此时方显平生志。修书速报凤楼人，这回好个风流婿。"
    ]
  },
  {
    "id": "2e89e420d6cf13fb2f7b25fd5e64d63c",
    "title": "木兰花慢·中秋",
    "authorName": "吴激",
    "authorId": "2e89e420d6cf13fb8b4066558ce6790c",
    "dynasty": "宋",
    "content": [
      "敞千门万户，瞰沧海、烂银盘。对沆瀣楼高，储胥雁过，坠露生寒。阑干。眺河汉外，送浮云、尽出众星乾。丹桂霓裳缥缈，似闻杂佩珊珊。",
      "长安底处高城，人不见，路漫漫。叹旧日心情，如今容鬓，瘦沈愁潘。幽欢。纵容易得，数佳期、动是隔年看。归去江湖一叶，浩然对影垂竿。"
    ]
  },
  {
    "id": "2e89e420d6cf13fb4b26e627a82c6472",
    "title": "风流子",
    "authorName": "吴激",
    "authorId": "2e89e420d6cf13fb8b4066558ce6790c",
    "dynasty": "宋",
    "content": [
      "书剑忆游梁。当时事、底事不堪伤。念兰楫嫩漪，向吴南浦，杏花微雨，窥宋东墙。凤城外，燕随青步障，丝惹紫游缰。曲水古今，禁烟前后，暮云楼阁，春草池塘。",
      "回首断人肠。年芳但如雾，镜发已成霜。独有蚁尊陶写，蝶梦悠扬。听出塞琵琶，风沙淅沥，寄书鸿雁，烟月微茫。不似海门潮信，能到浔阳。"
    ]
  },
  {
    "id": "2e89e420d6cf13fbea7ff99d1a48d1d1",
    "title": "春从天上来",
    "authorName": "吴激",
    "authorId": "2e89e420d6cf13fb8b4066558ce6790c",
    "dynasty": "宋",
    "content": [
      "海角飘零。叹汉苑秦宫，坠露飞萤。梦里天上，金屋银屏。歌吹竞举青冥。问当时遗谱，有绝艺、鼓瑟湘灵。促哀弹，似林莺呖呖，山溜泠泠。",
      "梨园太平乐府，醉几度春风，鬓变星星。舞破中原，尘飞沧海，飞雪万里龙庭。写胡笳幽怨，人憔悴、不似丹青。酒微醒。对一窗凉月，灯火青荧。"
    ]
  },
  {
    "id": "2e89e420d6cf13fb97b5b8da3285e146",
    "title": "满庭芳",
    "authorName": "吴激",
    "authorId": "2e89e420d6cf13fb8b4066558ce6790c",
    "dynasty": "宋",
    "content": [
      "千里伤春，江南三月，故人何处汀州。满簪华发，花鸟莫深愁。烽火年年未了，清宵梦，定绕林丘。君知否，人间得丧，一笑付文楸。",
      "幽州。山偃蹇，孤云何事，飞去还留。问来今往古，谁不悠悠。怪底眉间好色，灯花报、消息刀头。看看是，珠帘暮卷，天际识归舟。"
    ]
  },
  {
    "id": "2e89e420d6cf13fb97b5b8da7b5b32bd",
    "title": "满庭芳",
    "authorName": "吴激",
    "authorId": "2e89e420d6cf13fb8b4066558ce6790c",
    "dynasty": "宋",
    "content": [
      "谁挽银河，青冥都洗，故教独步苍蟾。露华仙掌，清泪向人沾。画栋秋风袅袅，飘桂子、时入疏帘。冰壶里，云衣雾鬓，掬手弄春纤。",
      "厌厌。成胜赏，银盘泼汞，宝鉴披奁。待不放楸梧，影转西檐。坐上淋漓醉墨，人人看、老子掀髯。明年会，清光未减，白发也休添。"
    ]
  },
  {
    "id": "2e89e420d6cf13fb49caaecf368aeabe",
    "title": "人月圆·宴北人张侍御家有感",
    "authorName": "吴激",
    "authorId": "2e89e420d6cf13fb8b4066558ce6790c",
    "dynasty": "宋",
    "content": [
      "南朝千古伤心事，犹唱后庭花。旧时王谢，堂前燕子，飞向谁家。",
      "恍然一梦，仙肌胜雪，宫髻堆鸦。江州司马，青衫泪湿，同是天涯。"
    ]
  },
  {
    "id": "2e89e420d6cf13fbb079a9b7839de2f7",
    "title": "诉衷情令",
    "authorName": "吴激",
    "authorId": "2e89e420d6cf13fb8b4066558ce6790c",
    "dynasty": "宋",
    "content": [
      "夜寒茅店不成眠。残月照吟鞭。黄花细雨时候，催上渡头船。",
      "鸥似雪，水如天。忆当年。到家应是，童稚牵衣，笑我华颠。"
    ]
  },
  {
    "id": "2e89e420d6cf13fb97b5b8da71fdbe0e",
    "title": "满庭芳",
    "authorName": "吴激",
    "authorId": "2e89e420d6cf13fb8b4066558ce6790c",
    "dynasty": "宋",
    "content": [
      "射虎将军，钓鳌公子，骑鲸天上仙人。少年豪气，买断杏园春。海内文章第一，属车从、九九清尘。相逢地，岁云暮矣，何事又参辰。",
      "沾巾。云雪暗，三韩底是，方丈之滨。要远人都识，物外精神。养就经纶器业，结来看、开阖平津。应怜我，家山万里，老作北朝臣。"
    ]
  },
  {
    "id": "2e89e420d6cf13fbca291257ff9e786d",
    "title": "满庭芳·寄友人",
    "authorName": "吴激",
    "authorId": "2e89e420d6cf13fb8b4066558ce6790c",
    "dynasty": "宋",
    "content": [
      "柳引青烟，花倾红雨，老来怕见清明。欲行还住，天气弄阴晴。是处吹箫巷陌，衫襟渍、春酒如饧。溪桥畔，涓涓流水，鸡犬静柴荆。",
      "高城。天共远，山遮望断，草唤愁生。等五湖烟景，今有谁争。凄断湘灵鼓瑟，写不尽、楚客多情。空惆怅，春闺梦短，斜月晓闻莺。"
    ]
  },
  {
    "id": "2e89e420d6cf13fb157d44c95ae54576",
    "title": "瑞鹤仙·寄友人",
    "authorName": "吴激",
    "authorId": "2e89e420d6cf13fb8b4066558ce6790c",
    "dynasty": "宋",
    "content": [
      "晓溪烟曳缕。乍润入芳草，东风吹雨。桃花破冰渚。看葡萄东涨，孤舟掀舞。沿吴溯楚。记孤烟、相对夜语。",
      "到而今醉里，听打小窗，梦随双橹。羁旅馀生飘荡，地角天涯，故人何许。离肠最苦。思君意，渺南浦。会收身却向，小山丛桂，重寻林下旧侣。把千岩万壑云霞，暮年占取。"
    ]
  },
  {
    "id": "2e89e420d70d217aac2319ef906dd2bf",
    "title": "水调歌头·其一寿张运使",
    "authorName": "蒋思恭",
    "authorId": "2e89e420d70d217ad1457b72d1457b72",
    "dynasty": "宋",
    "content": [
      "紫府掣金钥，银汉夜乘槎。老仙暂驻幢节，来佐玉皇家。翠发朱颜好在，肘后有方医国，宝鼎养丹砂。谈笑功名了，身退饭胡麻。",
      "游物外，聚紫脑，炼青芽。星垣寓直有子，曾步八砖花。来岁称觞寿宴，衮绣彩衣交映，重荐枣如瓜。俯首拾瑶草，长啸卧烟霞。"
    ]
  },
  {
    "id": "2e89e420d70d217a6a41a7ef75c0eebd",
    "title": "水调歌头·其二",
    "authorName": "蒋思恭",
    "authorId": "2e89e420d70d217ad1457b72d1457b72",
    "dynasty": "宋",
    "content": [
      "风流九霞客，名在五云乡。十年出入华禁，簪橐奉君王。黄伞西清日转，宝月红鸾影里，长近赭袍光。彩笔赓歌处，殿阁有馀凉。",
      "跨秋风，凌宝鼎，笑芝房。人间争识奇贵，妙帖焕名章。莫羡碧幢金印，换取玉堂清琐，翰墨看淋浪。岁岁宫壶酒，雨露带天香。"
    ]
  },
  {
    "id": "2e89e420d763b2a98d41f387bf7e92e9",
    "title": "西江月",
    "authorName": "林自然",
    "authorId": "2e89e420d763b2a9d1457b72d1457b72",
    "dynasty": "宋",
    "content": [
      "二十馀年访道，经游万水千山。明师未遇肯安闲。几度拈香一瓣。",
      "幸遇至人说破，虚无妙用循环。工夫只在片时间。遍体神光灿烂。"
    ]
  },
  {
    "id": "2e89e420d763b2a9213ad5f686164aea",
    "title": "念奴娇·其九金丹合潮候图",
    "authorName": "林自然",
    "authorId": "2e89e420d763b2a9d1457b72d1457b72",
    "dynasty": "宋",
    "content": [
      "凿开混沌，见钱塘南控、长江凝碧。今古词人图此景，谁解推原端的。岁去年来，日庚月甲，因甚无差忒。如今说破，要知天地来历。",
      "道散有一强名，五行颠倒，互列乾坤历。坎水逆流朝丙户，随月盈亏消息。气到中秋，金能生水，倍涌千重雪。神仙妙用，与潮没个差别。"
    ]
  },
  {
    "id": "2e89e420d767ecce506e4b5b772ea34c",
    "title": "宴山亭·北行见杏花",
    "authorName": "赵佶",
    "authorId": "2e89e420d767ecce818f4654fd2c5e46",
    "dynasty": "宋",
    "content": [
      "裁剪冰绡，轻叠数重，淡着燕脂匀注。新样靓妆，艳溢香融，羞杀蕊珠宫女。易得凋零，更多少、无情风雨。愁苦，闲院落凄凉，几番春暮？",
      "凭寄离恨重重，者双燕何曾，会人言语？天遥地远，万水千山，知他故宫何处？怎不思量？除梦里有时曾去。无据，和梦也新来不做。"
    ]
  },
  {
    "id": "2e89e420d767ecce804d9eaa4c48114f",
    "title": "醉落魄",
    "authorName": "赵佶",
    "authorId": "2e89e420d767ecce818f4654fd2c5e46",
    "dynasty": "宋",
    "content": [
      "无言哽噎。看灯记得年时节。行行指月行行说。愿月常圆，休要暂时缺。",
      "今年花市灯罗列。好灯争奈人心别。人前不敢分明说，不忍抬头，羞见旧时月。"
    ]
  },
  {
    "id": "2e89e420d767ecce6fa9c27e963e82dc",
    "title": "念奴娇·御制",
    "authorName": "赵佶",
    "authorId": "2e89e420d767ecce818f4654fd2c5e46",
    "dynasty": "宋",
    "content": [
      "雅怀素态，向闲中、天与风流标格。绿锁窗前湘簟展，终日风清人寂。玉子声干，纹楸色净，星点连还直。跳丸日月，算应局上销得。",
      "全似落浦斜晖，寒鸦游鹭，乱点沙汀碛。妙算神机，须信道，国手都无勍敌。玳席欢余，芸堂香暖，赢取专良夕。桃源归路，烂柯应笑凡客。"
    ]
  },
  {
    "id": "2e89e420d767ecce9dd57ebd0c262ad7",
    "title": "小重山·罗绮生香娇上春",
    "authorName": "赵佶",
    "authorId": "2e89e420d767ecce818f4654fd2c5e46",
    "dynasty": "宋",
    "content": [
      "罗绮生香娇上春。金莲开陆海，艳都城。宝舆回望翠峰青。东风鼓，吹下半天星。",
      "万井贺升平。行歌花满路，月随人。龙楼一点玉灯明。萧韶远，高宴在蓬瀛。"
    ]
  },
  {
    "id": "2e89e420d767ecce8e9148445269cab9",
    "title": "眼儿媚",
    "authorName": "赵佶",
    "authorId": "2e89e420d767ecce818f4654fd2c5e46",
    "dynasty": "宋",
    "content": [
      "玉京曾忆昔繁华，万里帝王家。琼林玉殿，朝喧弦管，暮列笙琶。",
      "花城人去今萧索，春梦绕胡沙。家山何处，忍听羌管，吹彻梅花。"
    ]
  },
  {
    "id": "2e89e420d767ecce58a1edd149cf0054",
    "title": "声声慢·春",
    "authorName": "赵佶",
    "authorId": "2e89e420d767ecce818f4654fd2c5e46",
    "dynasty": "宋",
    "content": [
      "宫梅粉淡，岸柳金匀，皇州乍庆春回。凤阙端门，棚山彩建蓬莱。沈沈洞天向晚，宝舆还、花满钧台。轻烟里，算谁将金莲，陆地齐开。",
      "触处声歌鼎沸，香鞯趁，雕轮隐隐轻雷。万家帘幕，千步锦绣相挨。银蟾皓月如昼，共乘欢、争忍归来。疏钟断，听行歌、犹在禁街。"
    ]
  },
  {
    "id": "2e89e420d767ecce0d525c6a65121331",
    "title": "声声慢·梅",
    "authorName": "赵佶",
    "authorId": "2e89e420d767ecce818f4654fd2c5e46",
    "dynasty": "宋",
    "content": [
      "欺寒冲暖，占早争春，江梅已破南枝。向晚阴凝，偏宜映月临池。天然莹肌秀骨，笑等闲、桃李芳菲。劳梦想，似玉人羞懒，弄粉妆迟。",
      "长记行歌声断，犹堪恨，无情塞管频吹。寄远丁宁，折赠陇首相思。前村夜来雪里，殢东君、须索饶伊。烂漫也，算百花、犹自未知。"
    ]
  },
  {
    "id": "2e89e420d767ecce3a50096a578477dc",
    "title": "探春令",
    "authorName": "赵佶",
    "authorId": "2e89e420d767ecce818f4654fd2c5e46",
    "dynasty": "宋",
    "content": [
      "帘旌微动，峭寒天气，龙池冰泮。杏花笑吐香犹浅。又还是、春将半。",
      "清歌妙舞从头按。等芳时开宴。记去年、对著东风，曾许不负莺花愿。"
    ]
  },
  {
    "id": "2e89e420d767eccee28c492e605ca534",
    "title": "聒龙谣",
    "authorName": "赵佶",
    "authorId": "2e89e420d767ecce818f4654fd2c5e46",
    "dynasty": "宋",
    "content": [
      "紫阙苕峣，绀宇邃深，望极绛河清浅。霜月流天，锁穹隆光满。水精宫、金锁龙盘，玳瑁帘、玉钩云卷。动深思，秋籁萧萧，比人世、倍清燕。",
      "瑶阶迥。玉签鸣，渐秘省引水，辘轳声转。鸡人唱晓，促铜壶银箭。拂晨光、宫柳烟微，荡瑞色、御炉香散。从宸游，前后争趋，向金銮殿。"
    ]
  },
  {
    "id": "2e89e420d767ecceb6965318a08f6028",
    "title": "临江仙·宣和乙巳冬幸亳州途次",
    "authorName": "赵佶",
    "authorId": "2e89e420d767ecce818f4654fd2c5e46",
    "dynasty": "宋",
    "content": [
      "过水穿山前去也，吟诗约句千馀。淮波寒重雨疏疏。烟笼滩上鹭，人买就船鱼。",
      "古寺幽房权且住，夜深宿在僧居。梦魂惊起转嗟吁。愁牵心上虑，和泪写回书。"
    ]
  },
  {
    "id": "2e89e420d767ecce97b5b8da63e8660c",
    "title": "满庭芳",
    "authorName": "赵佶",
    "authorId": "2e89e420d767ecce818f4654fd2c5e46",
    "dynasty": "宋",
    "content": [
      "寰宇清夷，元宵游豫，为开临御端门。暖风摇曳，香气霭轻氛。十万钩陈灿锦，钧台外、罗绮缤纷。欢声里，烛龙衔耀，黼藻太平春。",
      "灵鳌，擎采岫，冰轮远驾，初上祥云。照万宇嬉游，一视同仁。更起维垣大第，通宵宴、调燮良臣。从兹庆，都俞赓载，千岁乐昌辰。"
    ]
  },
  {
    "id": "2e89e420d767ecce5c1daf6f360986a0",
    "title": "失调名",
    "authorName": "赵佶",
    "authorId": "2e89e420d767ecce818f4654fd2c5e46",
    "dynasty": "宋",
    "content": [
      "卷起珠帘。看是谁家妃子，收拾金奁。"
    ]
  },
  {
    "id": "2e89e420d767ecce58658ffefaffa785",
    "title": "金莲绕凤楼",
    "authorName": "赵佶",
    "authorId": "2e89e420d767ecce818f4654fd2c5e46",
    "dynasty": "宋",
    "content": [
      "绛烛朱笼相随映。驰绣毂、尘清香衬。万金光射龙轩莹。绕端门、瑞雷轻振。",
      "元宵为开圣景。严敷坐、观灯锡庆。帝家华英乘春兴。搴珠帘、望尧瞻舜。"
    ]
  },
  {
    "id": "2e89e420d767ecce9b878f1bff1e0beb",
    "title": "月上海棠",
    "authorName": "赵佶",
    "authorId": "2e89e420d767ecce818f4654fd2c5e46",
    "dynasty": "宋",
    "content": [
      "孟婆且与我、做些方便。"
    ]
  },
  {
    "id": "2e89e420d77094b35c1daf6fe9113934",
    "title": "失调名",
    "authorName": "史弥巩",
    "authorId": "2e89e420d77094b33eb71f622ba8698b",
    "dynasty": "宋",
    "content": [
      "羊左合人我。左既绝粮甘自饿。羊仕楚王官职大。",
      "依旧杀身蓬颗。颜公畴昔曾经过。佳咏至今传播。"
    ]
  },
  {
    "id": "2e89e420d7acb09429f09164a4e46648",
    "title": "  木兰花令·都城水绿嬉游处",
    "authorName": "贾昌朝",
    "authorId": "2e89e420d7acb0949ab0d884a2137a2a",
    "dynasty": "宋",
    "content": [
      "都城水绿嬉游处。仙棹往来人笑语。红随远浪泛桃花，雪散平堤飞柳絮。",
      "东君欲共春归去。一阵狂风和骤雨。碧油红旆锦障泥，斜日画桥芳草路。"
    ]
  },
  {
    "id": "2e89e420d7d45a6779bb0013d4766ad8",
    "title": "江城子",
    "authorName": "陆汉广",
    "authorId": "2e89e420d7d45a67d1457b72d1457b72",
    "dynasty": "宋",
    "content": [
      "绿莺庭院燕莺啼。绣帘垂。瑞烟霏。一片笙箫，声过彩云低。疑是蕊宫仙子降，翻玉袖，舞瑶姬。",
      "冰姿玉质自清奇。看孙枝。列斑衣。画鼓新歌，喜映两疏眉。袖里蟠桃花露湿，应不惜，醉金卮。"
    ]
  },
  {
    "id": "2e89e420d853d794f6dbe78bd56a05cb",
    "title": "踏莎行·赠傀儡人刘师父",
    "authorName": "刘仁父",
    "authorId": "2e89e420d853d794d1457b72d1457b72",
    "dynasty": "宋",
    "content": [
      "不假牵丝，何劳刻木。天然容貌施妆束。把头全仗姓刘人，就中学写秦城筑。",
      "伎俩优长，恢谐软熟。当场喝采醒群目。赠行无以表殷勤，特将谢意标芳轴。"
    ]
  },
  {
    "id": "2e89e420d881a505ece5e199e2332395",
    "title": "柳梢青",
    "authorName": "张履信",
    "authorId": "2e89e420d881a505d1457b72d1457b72",
    "dynasty": "宋",
    "content": [
      "雨歇桃繁，风微柳静，日淡湖湾。寒食清明，虽然过了，未觉春闲。",
      "行云掩映春山。真水墨、山阴道间。燕语侵愁，花飞撩恨，人在江南。"
    ]
  },
  {
    "id": "2e89e420d8aef7fff02891a4f8bec6cf",
    "title": "采桑子",
    "authorName": "胡夫人",
    "authorId": "2e89e420d8aef7ffd1457b72d1457b72",
    "dynasty": "宋",
    "content": [
      "与君别后愁无限，永远团圞，间阻多方。水远山遥寸断肠。",
      "终朝等候郎音耗，挨过春光。烟水茫茫。梅子青青又待黄。"
    ]
  },
  {
    "id": "2e89e420d8c448e95c9c77f5bb019666",
    "title": "渡江云",
    "authorName": "萧允之",
    "authorId": "2e89e420d8c448e9d1457b72d1457b72",
    "dynasty": "宋",
    "content": [
      "蔷薇开欲谢，峭寒渐少，轩槛俯晴沙。先来愁未了，又听一声，新阕落渔家。徘徊伫立，似玉笛、三弄昭华。春昼长、暗怀谁写，戏墨乱翻鸦。",
      "吁嗟。诗情犹隽，酒兴偏豪，记南楼月下。曾共乐、沈烟绮席，烛影窗纱。秾香秀色知何处，甚忘却、堤柳汀葭。空惆怅，无人共采苹花。"
    ]
  },
  {
    "id": "2e89e420d8c448e92cda28358781edf6",
    "title": "满江红·雨中有怀",
    "authorName": "萧允之",
    "authorId": "2e89e420d8c448e9d1457b72d1457b72",
    "dynasty": "宋",
    "content": [
      "冷逼疏帘，浑不似、今春寂寞。风雨横，赏心欢事，总如云薄。柳眼花须空点缀，莺情蝶思应萧索。但绕庭、流水碧潺潺，车音邈。",
      "怀往事，孤素约。酒未饮，愁先觉。甚中年滋味，共谁商略。芳草易添闲客恨，垂杨难系行人脚。谩几回、吟遍夕阳红，阑干角。"
    ]
  },
  {
    "id": "2e89e420d8c448e96e201807ffe934b9",
    "title": "琐窗寒",
    "authorName": "萧允之",
    "authorId": "2e89e420d8c448e9d1457b72d1457b72",
    "dynasty": "宋",
    "content": [
      "细雨收尘，轻寒弄日，柳丝掠道。桃边杏处，犹记玉骢曾到。对东风、回首旧游，香销艳歇无音耗。怅佳人、有约难来，绿遍满庭芳草。",
      "愁抱。沉吟久，翠珥金钿，为何人好。回文细字，尘暗当年纤缟。倚阑干、斜阳又西，欢期易失春易老。待何时、再觅珍丛，共把清尊倒。"
    ]
  },
  {
    "id": "2e89e420d8c448e94334969ffea61e73",
    "title": "蝶恋花",
    "authorName": "萧允之",
    "authorId": "2e89e420d8c448e9d1457b72d1457b72",
    "dynasty": "宋",
    "content": [
      "十幅归帆风力满。记得来时，买酒朱桥畔。远树平芜空目断。乱山惟见斜阳半。",
      "谁把新声翻玉管。吹过沧洲，多少伤春怨。已是客怀如絮乱。画楼人更回头看。"
    ]
  },
  {
    "id": "2e89e420d8c448e986b91202f7c6184b",
    "title": "虞美人",
    "authorName": "萧允之",
    "authorId": "2e89e420d8c448e9d1457b72d1457b72",
    "dynasty": "宋",
    "content": [
      "朱楼曾记回娇盼。满坐春风转。红潮生面酒微醺。一曲清歌留往、半窗云。",
      "大都咫尺无消息。望断青鸾翼。夜长香短烛花红。多少思量只在、雨声中。"
    ]
  },
  {
    "id": "2e89e420d8c448e9e98b55c9f000a34e",
    "title": "点绛唇·记梦",
    "authorName": "萧允之",
    "authorId": "2e89e420d8c448e9d1457b72d1457b72",
    "dynasty": "宋",
    "content": [
      "花径相逢，眼期心诺情如昨。怕人疑著。佯弄秋千索。",
      "知有而今，何似留初莫。愁难托。雨铃风铎。梦断灯花落。"
    ]
  },
  {
    "id": "2e89e420d905d82b1c337fbbfc6a1075",
    "title": "六州",
    "authorName": "崔敦诗",
    "authorId": "2e89e420d905d82b18426034f4733064",
    "dynasty": "宋",
    "content": [
      "商秋吉，嘉会协中辛。涓路寝，修禋祀，圣德昭清。端志虑，罄竭斋精。锦绣排天仗，羽卫缤纷。朝太室、返中宸。被衮接神明。时平天时俱清晏，兼丰年和气，品物达芳馨。",
      "瞻熉座，舂容娭燕三灵。奠瑶爵，荐量币，清思呦冥冥。望昆仑。嘉祥塞絪缊。诚殚礼洽庆休成。润泽被生民。端门肆眚，昕庭称贺，俱将景福万寿、祝双亲。"
    ]
  },
  {
    "id": "2e89e420d905d82b66d9ed09f423cd84",
    "title": "十二时慢",
    "authorName": "崔敦诗",
    "authorId": "2e89e420d905d82b18426034f4733064",
    "dynasty": "宋",
    "content": [
      "勋华并、天胙昌期。圣德茂重离。英明经远，浚哲昭微。宝俭更深慈。观万国、累洽重熙。对明时。报礼秩神祗。玉帛奏华夷。雍肃显相，百辟各钦祗。奄嘉虞英璧奠华滋。",
      "神安坐、景气澄虚。极光焰、烛长丽。展诗应律，万舞逶迟。三献洽皇仪。垂露浸庆祜来宜。礼无违。鸣鸾临帝阙，飞凤下天倪。清和寰宇，霈泽一朝驰。醇化无为。万祀巩洪基。"
    ]
  },
  {
    "id": "2e89e420d919fb9d2ab23803f40d562d",
    "title": "沁园春·刘山春新居",
    "authorName": "李君行",
    "authorId": "2e89e420d919fb9dd1457b72d1457b72",
    "dynasty": "宋",
    "content": [
      "三岛十洲，移掇者谁，玉城稚仙。解运诗之巧，裁山剪水，用诗之力，斡地回天。大笑宋初，秀才屋子，著不得官家十万钱。又谁说，李膺豪放，门号龙门。",
      "我家呼喝山川。道今日山春莺已迁。汝南山顶上，虎毋久卧，秀溪底下，龙莫长眠。打起精神，护持诗府，推出诗城障山边。山川道，如稚仙肯出，当拜君言。"
    ]
  },
  {
    "id": "2e89e420d973a35c2695aa7d8e21463a",
    "title": "蓦山溪·梅",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "洗妆真态，不作铅华御。竹外一枝斜，想佳人天寒日暮。黄昏院落，无处着清香，风细细，雪垂垂，何况江头路。",
      "月边疏影，梦到消魂处。结子欲黄时，又须作廉纤细雨。孤芳一世，供断有情愁，消瘦损，东阳也，试问花知否？"
    ]
  },
  {
    "id": "2e89e420d973a35ce429ae794d523958",
    "title": "如梦令",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "门外绿阴千顷。两两黄鹂相应。睡起不胜情，行到碧梧金井。",
      "人静。人静。风动一枝花影。"
    ]
  },
  {
    "id": "2e89e420d973a35c9413dc3aed51d8fc",
    "title": "点绛唇·咏御射",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "秋劲风高，暗知斗力添弓面。靶分筠干。月到天心满。",
      "白羽流星，飞上黄金碗。胡沙雁，云边惊散，压尽天山箭。"
    ]
  },
  {
    "id": "2e89e420d973a35cf29ff18ec91675e6",
    "title": "点绛唇",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "沉醉归来，洞房灯火闲相照。夜寒犹峭。信意和衣倒。",
      "春梦虽多，好梦长长少。纱窗晓。凤帏人悄。花外空啼鸟。"
    ]
  },
  {
    "id": "2e89e420d973a35cf29ff18e352c51d7",
    "title": "点绛唇",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "一片南云，定知来做巫山雨。歌声才度。只向风中住。",
      "恼乱襄王，无限牵情处。长天暮。又还飞去。目断阳台路。"
    ]
  },
  {
    "id": "2e89e420d973a35cf29ff18e7aa4ff8f",
    "title": "点绛唇",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "疏柳残蝉，助人离思斜阳外。淡烟疏霭。节物随时改。",
      "水已无情，风更无情㬠。兰舟解。水流风快。回首人何在。"
    ]
  },
  {
    "id": "2e89e420d973a35cf29ff18eb18bc239",
    "title": "点绛唇",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "密炬高烧，宝刀时剪金花碎。照人欢醉。也照人无睡。",
      "待得灰心，陪尽千行泪。笼纱里。夜凉如水。犹喜长成对。"
    ]
  },
  {
    "id": "2e89e420d973a35cf29ff18e571ad4e5",
    "title": "点绛唇",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "云透斜阳，半楼红影明窗户。暮山无数。归雁愁还去。",
      "十里平芜，花远重重树。空凝伫。故人何处。可惜春将暮。"
    ]
  },
  {
    "id": "2e89e420d973a35c57ff4168d1786669",
    "title": "扑蝴蝶",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "人生一世。思量争甚底。花开十日，已随尘共水。且看欲尽花枝，未厌伤多酒盏，何须细推物理。",
      "幸容易。有人争奈，只知名与利。朝朝日日，忙忙劫劫地。待得一晌闲时，又却三春过了，何如对花沉醉。"
    ]
  },
  {
    "id": "2e89e420d973a35c5025fa7670b06cd7",
    "title": "点绛唇·小小朱桥",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "小小朱桥，柳边人过横塘路。细风时度，□浪痕痕去。",
      "草软沙平，稳衬寻幽步。□□处，乱红飞舞，回首春城暮。"
    ]
  },
  {
    "id": "2e89e420d973a35c2d8cb83d47998992",
    "title": "忆少年",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "年时酒伴，年时去处，年时春色。清明又近也，却天涯为客。",
      "念过眼、光阴难再得。想前欢、尽成陈迹。登临恨无语，把阑干暗拍。"
    ]
  },
  {
    "id": "2e89e420d973a35c6e59c981b548edb3",
    "title": "蓦山溪",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "草熏风暖，楼阁笼轻雾。墙短出花梢，映谁家、绿杨朱户。寻芳拾翠，绮陌自青春，江南远，踏青时，谁念方羁旅。",
      "昔游如梦，空忆横塘路。罗袖舞台风，想桃花、依然旧树。一怀离恨，满眼欲归心，山连水，水连云，怅望人何处。"
    ]
  },
  {
    "id": "2e89e420d973a35cbf0e9e8582cff1d3",
    "title": "相思会/千年调",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "人无百年人，刚作千年调。待把门关铁铸，鬼见失笑。多愁早老。惹尽闲烦恼。我醒也，枉劳心，谩计较。",
      "粗衣淡饭，赢取暖和饱。住个宅儿，只要不大不小。常教洁净，不种闲花草。据见定、乐平生，便是神仙了。"
    ]
  },
  {
    "id": "2e89e420d973a35c1074a891a75c3618",
    "title": "品令",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "乍寂寞。帘栊静，夜久寒生罗幕。窗儿外、有个梧桐树，早一叶、两叶落。",
      "独倚屏山欲寐，月转惊飞乌鹊。促织儿、声响虽不大，敢教贤、睡不著。"
    ]
  },
  {
    "id": "2e89e420d973a35c606d191e18dec98d",
    "title": "青玉案",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "碧山锦树明秋霁。路转陡、疑无地。忽有人家临曲水。竹篱茅舍，酒旗沙岸，一簇成村市。",
      "凄凉只恐乡心起。凤楼远、回头谩凝睇。何处今宵孤馆里。一声征雁，半窗残月，总是离人泪。"
    ]
  },
  {
    "id": "2e89e420d973a35c35f27a66c0cc970a",
    "title": "鹧鸪天·辇路薰风起绿槐",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "辇路薰风起绿槐，都人凝望满天街。《云》《韶》杳杳鸣鞘肃，芝盖亭亭障扇开。",
      "微雨过，绝纤埃，内家车子走轻雷。千门不敢垂帘看，总上银钩等驾来。"
    ]
  },
  {
    "id": "2e89e420d973a35c8a94363792eb9ba5",
    "title": "小重山",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "帘卷东风日射窗。小山庭院静，接回廊。疏疏晴雨弄斜阳。凭栏久，墙外杏花香。",
      "时节好寻芳。多情怀酒伴，忆欢狂。归鸿应已度潇湘。音书杳，前事忍思量。"
    ]
  },
  {
    "id": "2e89e420d973a35c8a943637d962cea4",
    "title": "小重山",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "陌上花繁莺乱啼。骅骝金络脑，锦障泥。寻芳行乐忆当时。联镳处，飞鞚绿杨堤。",
      "春物又芳菲。情如风外柳，只依依。空怜佳景负归期。愁心切，惟有梦魂知。"
    ]
  },
  {
    "id": "2e89e420d973a35c32ad97e1c0f57c32",
    "title": "渔家傲",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "水上落红时片片。江头雪絮飞缭乱。渺渺碧波天漾远。平沙暖。花风一阵蘋香满。",
      "晚来醉著无人唤。残阳已在青山半。睡觉只疑花改岸。抬头看。元来弱缆风吹断。"
    ]
  },
  {
    "id": "2e89e420d973a35cf137049b33620797",
    "title": "阮郎归",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "檐头风佩响丁东。帘疏烛影红。秋千人散月溶溶。楼台花气中。",
      "春酒醒，夜寒浓。绣衾谁与同。只愁梦短不相逢。觉来罗帐空。"
    ]
  },
  {
    "id": "2e89e420d973a35c1368c91447905471",
    "title": "临江仙",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "青琐窗深红兽暖，灯前共倒金尊。数枝梅浸玉壶春。雪明浑似晓，香重欲成云。",
      "户外马嘶催客起，席间欢意留人。从他微霰落纷纷。不妨吹酒面，归去醒馀醺。"
    ]
  },
  {
    "id": "2e89e420d973a35cd3bc36cff1177a2a",
    "title": "蝶恋花·帘卷真珠深院静",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "帘卷真珠深院静。满地槐阴，镂日如云影。午枕花前情思凝，象床冰簟光相映。",
      "过面风情如酒醒。沈水瓶寒，带绠来金井。涤尽烦襟无睡兴，阑干六曲还重凭。"
    ]
  },
  {
    "id": "2e89e420d973a35ce64cf7bb3e5a99d9",
    "title": "卜算子·兰",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "松竹翠萝寒，迟日江山暮。幽径无人独自芳，此恨凭谁诉。似共梅花语。尚有寻芳侣。着意闻时不肯香，香在无心处。"
    ]
  },
  {
    "id": "2e89e420d973a35c606d191e3cecd530",
    "title": "青玉案",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "田园有计归须早。在家纵贫亦好。南来北去何日了。光阴送尽，可怜青鬓，暗逐流年老。",
      "寂寥孤馆残灯照。乡思惊时梦初觉。落月苍苍关河晓。一声鸡唱，马嘶人起，又上长安道。"
    ]
  },
  {
    "id": "2e89e420d973a35c37d81ca12fb38692",
    "title": "声声慢",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "重檐飞峻，丽采横空，繁华壮观都城。云母屏开八面，人在青冥。凭阑瑞烟深处，望皇居、遥识蓬瀛。回环阁道，五花相斗，压尽旗亭。",
      "歌酒长春不夜，金翠照罗绮，笑语盈盈。陆海人山辐輳，万国欢声。登临四时总好，况花朝、月白风清。丰年乐，岁熙熙、且醉太平。"
    ]
  },
  {
    "id": "2e89e420d973a35c3d0d5aa974089a0c",
    "title": "婆罗门引·涨云暮卷",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "涨云暮卷，漏声不到小帘栊。银河淡扫澄空。皓月当轩高挂，秋入广寒宫。正金波不动，桂影朦胧。",
      "佳人未逢。叹此夕、与谁同。望远伤怀对景，霜满愁红。南楼何处，想人在、长笛一声中。凝泪眼、泣尽西风。"
    ]
  },
  {
    "id": "2e89e420d973a35c785074da1eb44834",
    "title": "鹧鸪天·浅笑轻颦不在多",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "浅笑轻颦不在多，远山微黛接横波。情吞醽醁千钟酒，心醉飞琼一曲歌。",
      "人欲散，奈愁何，更看朱袖拂云和。夜深醉墨淋浪处，书遍香红拥项罗。"
    ]
  },
  {
    "id": "2e89e420d973a35c5127194a19aca7bb",
    "title": "青门饮·山静烟沈",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "山静烟沈，岸空潮落。晴天万里，飞鸿南渡。冉冉黄花，翠翘金钿，还是倚风凝露。岁岁青门饮，尽龙山、高阳俦侣。旧赏成空，回首旧游，人在何处。",
      "此际谁怜萍泛，空自感光阴，暗伤羁旅。醉里悲歌，夜深惊梦，无奈觉来情绪。孤馆昏还晓。厌时闻、南楼钟鼓。泪眼临风，肠断望中归路。"
    ]
  },
  {
    "id": "2e89e420d973a35c597c6370068ac167",
    "title": "好事近·茅舍竹篱边",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "茅舍竹篱边，雀噪晚枝时节。一阵暗香飘处，已难禁愁绝。",
      "江南得地故先开，不待有飞雪。肠断几回山路，恨无人攀折。"
    ]
  },
  {
    "id": "2e89e420d973a35c32b57083b4519f2b",
    "title": "醉花阴·九陌寒轻春尚早",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "九陌寒轻春尚早，灯火都门道。月下步莲人，薄薄香罗，峭窄春衫小。",
      "梅妆浅淡风蛾袅，随路听嬉笑。无限面皮儿，虽则不同，各是一般好。"
    ]
  },
  {
    "id": "2e89e420d973a35c819f1e08d347b0bb",
    "title": "水龙吟·牡丹",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "晓天谷雨晴时，翠罗护日轻烟里。酴醿径暖，柳花风淡，千葩浓丽。三月春光，上林池馆，西都花市。看轻盈隐约，何须解语，凝情处、无穷意。",
      "金殿筠笼岁贡，最姚黄、一枝娇贵。东风既与花王，芍药须为近侍。歌舞筵中，满装归帽，斜簪云髻。有高情未已，齐烧绛蜡，向阑边醉。"
    ]
  },
  {
    "id": "2e89e420d973a35c43f0909b2d0ff10b",
    "title": "浣溪沙·柳絮池台淡淡风",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "柳絮池台淡淡风。碧波花岫小桥通。云连丽宇倚晴空。",
      "芳草绿杨人去住，短墙幽径燕西东。攀条弄蕊得从容。"
    ]
  },
  {
    "id": "2e89e420d973a35c35654c8de48eeced",
    "title": "点绛唇·水饭",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "霜落吴江，万畦香稻来场圃。夜村舂黍，草屋寒灯雨。",
      "玉粒长腰，沈水温温注。相留住，共抄云子，更听歌声度。"
    ]
  },
  {
    "id": "2e89e420d973a35c3fab17001efea9a8",
    "title": "脱银袍·济楚风光",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "济楚风光，升平时世。端门支散，碗遂逐旋温来，吃得过、那堪更使金器。分明是，与穷汉、消灾灭罪。",
      "又没支分，犹然递滞。打笃磨槎来根底。换头巾，便上弄交番厮替。告官里，驼逗高阳饿鬼。"
    ]
  },
  {
    "id": "2e89e420d973a35c996742b9aa635010",
    "title": "忆瑶姬·雨细云轻",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "雨细云轻，花娇玉软，于中好个情性。争奈无缘相见，有分孤零。香笺细写频相问。我一句句儿都听。到如今，不得同欢，伏惟与他耐静。",
      "此事凭谁执证。有楼前明月，窗外花影。拚了一生烦恼，为伊成病。只恐更把风流逞。便因循、误人无定。恁时节、若要眼儿厮觑，除非会圣。"
    ]
  },
  {
    "id": "2e89e420d973a35ccc0a33e1c54d42fd",
    "title": "小重山·深拥熏篝倏已冥",
    "authorName": "曹组",
    "authorId": "2e89e420d973a35cd1457b72d1457b72",
    "dynasty": "宋",
    "content": [
      "深拥熏篝倏已冥。寂寥山枕畔，梦难成。谁堪三两夜乌声。银缸炧，花影上围屏。",
      "犹记旧时情。帘边人似月，月如冰。从今张眼到天明。衣带缓，谁与问伶俜。"
    ]
  },
  {
    "id": "2e89e420d98f935dc478f3d6285bcfc1",
    "title": "洞仙歌",
    "authorName": "吕直夫",
    "authorId": "2e89e420d98f935dd1457b72d1457b72",
    "dynasty": "宋",
    "content": [
      "征鞍带月，浓露沾襟袖。马上轻衫峭寒透。望翠峰深浅，忆着眉儿，腰肢袅，忍看风前细柳。",
      "别时频嘱付，早寄书来，能趁清明到家否。这言语，便梦里、也在心头，重相见、不知伊瘦我瘦。纵百卉千花已离披，也趁得、酴醾牡丹时候。"
    ]
  },
  {
    "id": "2e89e420d9d20614a5dce068b458f61c",
    "title": "失调名四十九岁自寿",
    "authorName": "孙惟信",
    "authorId": "2e89e420d9d20614dabd8d2ce1d5be1c",
    "dynasty": "宋",
    "content": [
      "寿花戴了。山童问、华庚多少。待瞒来、又怕旁人笑。况戒腊、淳熙可考。大衍之用恰恰好。学易后、尚一年小。谢屐唐衣眉山帽。薰风送下蓬岛。",
      "生巧。吕翁昨夜钟离早。又曾参、两个先生道。又也曾偷桃啖枣。百屋堆钱都不要。更不要、衮衣茸纛。但要酒星花星照。鹘笑到老。"
    ]
  },
  {
    "id": "2e89e420d9d206144b26e627a6302565",
    "title": "风流子",
    "authorName": "孙惟信",
    "authorId": "2e89e420d9d20614dabd8d2ce1d5be1c",
    "dynasty": "宋",
    "content": [
      "三叠古阳关。轻寒噤、清月满征鞍。记玉笋揽衣，翠囊亲赠，绣巾揾脸，金柳初攀。自回首，燕台云掩冉，凤阁雨阑珊。天有尽头，水无西注，鬓难留黑，带易成宽。",
      "啼妆，东风悄，菱花在，拟倩锦字封还。应想恨蛾凝黛，慵髻堆鬟。奈情逐事迁，心随春老，梦和香冷，欢与花残。闲煞唾茸窗阁，十二屏山。"
    ]
  },
  {
    "id": "2e89e420d9d206148f77d39a5cd414ca",
    "title": "烛影摇红",
    "authorName": "孙惟信",
    "authorId": "2e89e420d9d20614dabd8d2ce1d5be1c",
    "dynasty": "宋",
    "content": [
      "一朵鞓红，宝钗压髻东风溜。年时也是牡丹时，相见花边酒。初试夹纱半袖。与花枝、盈盈斗秀。对花临景，为景牵情，因花感旧。",
      "题叶无凭，曲沟流水空回首。梦云不入小山屏，真个欢难偶。别后知他安否。软红街、清明还又。絮飞春尽，天远书沈，日长人瘦。"
    ]
  },
  {
    "id": "2e89e420d9d2061425eb6af7d58ca772",
    "title": "清平乐",
    "authorName": "孙惟信",
    "authorId": "2e89e420d9d20614dabd8d2ce1d5be1c",
    "dynasty": "宋",
    "content": [
      "秋娘窗户。梦入阳台雨。小别殷勤留不住。恨满飞花落絮。",
      "一天晓月檐西。马嘶风拂罗衣。分付许多风致，送人行下楼儿。"
    ]
  },
  {
    "id": "2e89e420d9d20614f137049bebc93a44",
    "title": "阮郎归",
    "authorName": "孙惟信",
    "authorId": "2e89e420d9d20614dabd8d2ce1d5be1c",
    "dynasty": "宋",
    "content": [
      "满阶红影月昏黄，玉炉催换香。碧窗娇困懒梳妆。粉沾金缕裳。",
      "鸾髻耸，黛眉长。烛光分两行。许谁骑鹤上维扬。温柔和醉乡。"
    ]
  },
  {
    "id": "2e89e420d9d20614d8514caf73f13fc7",
    "title": "南乡子",
    "authorName": "孙惟信",
    "authorId": "2e89e420d9d20614dabd8d2ce1d5be1c",
    "dynasty": "宋",
    "content": [
      "璧月小红楼。听得吹箫忆旧游。霜冷阑干天似水，扬州。薄幸声名总是愁。",
      "尘暗鹔鹴裘。针线曾劳玉指柔。一梦觉来三十载，休休。空为梅花白了头。"
    ]
  },
  {
    "id": "2e89e420d9d206149a6d725712f2dc0c",
    "title": "夜合花",
    "authorName": "孙惟信",
    "authorId": "2e89e420d9d20614dabd8d2ce1d5be1c",
    "dynasty": "宋",
    "content": [
      "风叶敲窗，露蛩吟甃，谢娘庭院秋宵。凤屏半掩，钗花映烛红摇。润玉暖，腻云娇。染芳情、香透鲛绡。断魂留梦，烟迷楚驿，月冷蓝桥。",
      "谁念卖药文箫。望仙城路杳，莺燕迢迢。罗衫暗摺，兰痕粉迹都销。流水远，乱花飘。苦相思、宽尽春腰。几时重恁，玉骢过处，小袖轻招。"
    ]
  },
  {
    "id": "2e89e420d9d20614c987c74720d10f57",
    "title": "昼锦堂",
    "authorName": "孙惟信",
    "authorId": "2e89e420d9d20614dabd8d2ce1d5be1c",
    "dynasty": "宋",
    "content": [
      "薄袖禁寒。轻妆媚晚，落梅庭院春妍。映户盈盈，回倩笑整花钿。柳裁云剪腰支小，凤蟠鸦耸髻鬟偏。东风里，香步翠摇，蓝桥那日因缘。",
      "婵娟。留慧盼，浑当了、匆匆密爱深怜。梦过阑干，犹认冷月秋千。杏梢空闹相思眼，燕翎难系断肠笺。银屏下，争信有人，真个病也天天。"
    ]
  },
  {
    "id": "2e89e420d9d20614b1562afdbddcb782",
    "title": "醉思凡/醉太平",
    "authorName": "孙惟信",
    "authorId": "2e89e420d9d20614dabd8d2ce1d5be1c",
    "dynasty": "宋",
    "content": [
      "吹箫跨鸾。香销夜阑。杏花楼上春残。绣罗衾半闲。",
      "衣宽带宽。千山万山。断肠十二阑干。更斜阳暮寒。"
    ]
  },
  {
    "id": "2e89e420d9d20614561e3d03a74c8dd2",
    "title": "水龙吟·除夕",
    "authorName": "孙惟信",
    "authorId": "2e89e420d9d20614dabd8d2ce1d5be1c",
    "dynasty": "宋",
    "content": [
      "小童教写桃符，道人还了常年例。神前灶下，祓除清净，献花酌水。祷告些儿，也都不是，求名求利。但吟诗写字，分数上面，略精进、尽足矣。",
      "饮量添教不醉。好时节、逢场作戏。驱傩爆竹，软饧酥豆，通宵不睡。四海皆兄弟，阿鹊也、同添一岁。愿家家户户，和和顺顺，乐升平世。"
    ]
  },
  {
    "id": "2e89e420d9d20614e0df5e77f7ea7d85",
    "title": "望远行·元夕",
    "authorName": "孙惟信",
    "authorId": "2e89e420d9d20614dabd8d2ce1d5be1c",
    "dynasty": "宋",
    "content": [
      "又还到元宵台榭。记轻衫短帽，酒朋诗社。烂漫向、罗绮丛中，驰骋风流俊雅。转头是、三十年话。",
      "量减才悭，自觉是、欢情衰谢。但一点难忘，酒痕香帕。如今雪鬓霜髭，嬉游不忺深夜。怕相逢、风前月下。"
    ]
  },
  {
    "id": "2e89e420d9d49eb097b5b8dab6598170",
    "title": "满庭芳",
    "authorName": "谈羲仲",
    "authorId": "2e89e420d9d49eb0d1457b72d1457b72",
    "dynasty": "宋",
    "content": [
      "星宿呈祥，溪山钟秀，果然生此真贤。冰清玉润，还称岁寒天。正是梅梢酝雪，探江南，春信先传。庭轩爽，涓涓皎月，今夜十分圆。",
      "开筵。称寿处，歌尘飞动，舞袖蹁跹。愿公与椿松，对阅天年。第恐宏才重望，不容暂吟醉苕川。龙光近，行看凤诏，来自日华边。"
    ]
  },
  {
    "id": "2e89e420d9d49eb0f29ff18e11fb1475",
    "title": "点绛唇",
    "authorName": "谈羲仲",
    "authorId": "2e89e420d9d49eb0d1457b72d1457b72",
    "dynasty": "宋",
    "content": [
      "冰玉神人，岁寒时节迎初诞。照溪梅绽。秀岭孤松远。",
      "香雾氤氲，不放重帘卷。歌声缓。酒杯深劝。此会年年见。"
    ]
  },
  {
    "id": "2e89e420dadf139184054cb3374ca080",
    "title": "惜红衣",
    "authorName": "李莱老",
    "authorId": "2e89e420dadf1391d1457b72d1457b72",
    "dynasty": "宋",
    "content": [
      "笛送西泠，帆过杜曲。昼阴芳绿。门巷清风，还寻故人屋。苍华发冷，笑瘦影、相看如竹。幽谷。烟树晚莺，诉经年愁独。",
      "残阳古木。书画归船，匆匆又南北。苹洲鸥鹭素熟。旧盟续。甚日浩歌招隐，听雨弁阳同宿。料重来时候，香荡几湾红玉。"
    ]
  },
  {
    "id": "2e89e420dadf1391857db5d762a12579",
    "title": "青玉案·题草窗词卷",
    "authorName": "李莱老",
    "authorId": "2e89e420dadf1391d1457b72d1457b72",
    "dynasty": "宋",
    "content": [
      "吟情老尽江南句。几千万、垂丝缕。花冷絮飞寒食路。渔烟鸥雨，燕昏莺晓，总入昭华谱。",
      "红衣妆靓凉生渚。环碧斜阳旧时树。拈叶分题觞咏处。荀香犹在，庾愁何许，云冷西湖赋。"
    ]
  },
  {
    "id": "2e89e420dadf139160b832c8ec081c8b",
    "title": "扬州慢·琼花次韵",
    "authorName": "李莱老",
    "authorId": "2e89e420dadf1391d1457b72d1457b72",
    "dynasty": "宋",
    "content": [
      "玉倚风轻，粉凝冰薄，土花祠冷无人。听吹箫月底，传暮草金城。笑红紫、纷纷成雨，溯空如蝶，恐堕珠尘。叹而今、杜郎还见，应赋悲春。",
      "佩环何许，纵无情、莺燕犹惊。怅朱槛香消，绿屏梦渺，肠断瑶琼。九曲迷楼依旧，沈沈夜、想觅行云。但荒烟幽翠，东风吹作秋声。"
    ]
  },
  {
    "id": "2e89e420dadf1391415d41bd6446959a",
    "title": "谒金门",
    "authorName": "李莱老",
    "authorId": "2e89e420dadf1391d1457b72d1457b72",
    "dynasty": "宋",
    "content": [
      "春意态。闲却远山横黛。香径莓苔嗟粉坏。凤靴双斗彩。",
      "折得花枝懒戴。犹恋鸳鸯飞盖。旧恨新愁都只在。东风吹柳带。"
    ]
  },
  {
    "id": "2e89e420dadf1391485f6326d8aad7b0",
    "title": "浪淘沙·令",
    "authorName": "李莱老",
    "authorId": "2e89e420dadf1391d1457b72d1457b72",
    "dynasty": "宋",
    "content": [
      "榆火换新烟。翠柳朱檐。东风吹得落花颠。帘影翠梭悬绣带，人倚秋千。",
      "犹忆十年前。西子湖边。斜阳吹入画楼船。归醉夜堂歌舞月，拼却春眠。"
    ]
  },
  {
    "id": "2e89e420dadf1391827913417043d998",
    "title": "生查子",
    "authorName": "李莱老",
    "authorId": "2e89e420dadf1391d1457b72d1457b72",
    "dynasty": "宋",
    "content": [
      "妾情歌柳枝，郎意怜桃叶。罗带绾同心，谁信愁千结。",
      "楼上数残更，马上看新月。绣被怨春寒，怕学鸳鸯叠。"
    ]
  },
  {
    "id": "2e89e420dadf13918add44fa5467c184",
    "title": "高阳台·落梅",
    "authorName": "李莱老",
    "authorId": "2e89e420dadf1391d1457b72d1457b72",
    "dynasty": "宋",
    "content": [
      "门掩香残，屏摇梦冷，珠钿糁缀芳尘。临水搴花，流来疑是行云。藓梢空挂凄凉月，想鹤归、犹怨黄昏。黯消凝。人老天涯，雁影沈沈。",
      "断肠不在听横笛，在江皋解佩，翳玉飞琼。烟湿荒村，背春无限愁深。迎风点点飘寒粉，怅秋娘、燕袖啼痕。更关情。青子悬枝，绿树成阴。"
    ]
  },
  {
    "id": "2e89e420dadf1391ff2a8e44398fedb6",
    "title": "木兰花慢·寄题荪壁山房",
    "authorName": "李莱老",
    "authorId": "2e89e420dadf1391d1457b72d1457b72",
    "dynasty": "宋",
    "content": [
      "向烟霞堆里，著吟屋、最高层。望海日翻红，林霏散白，猿鸟幽深。双岑。倚天翠湿，看浮云、收尽雨还晴。晓色千松逗冷，照人眼底长青。闲情。",
      "玉麈风生。摹茧字，校鹅经。爱静翻缃帙，芸台棐几，荷制兰缨。分明。晋人旧隐，掩岩扉、月午籁沈沈。三十六梯树杪，溯空遥想登临。"
    ]
  },
  {
    "id": "2e89e420dadf139125eb6af7a39432b0",
    "title": "清平乐",
    "authorName": "李莱老",
    "authorId": "2e89e420dadf1391d1457b72d1457b72",
    "dynasty": "宋",
    "content": [
      "绿窗初晓。枕上闻啼鸟。不恨王孙归不早。只恨天涯芳草。",
      "锦书红泪千行。一春无限思量。折得垂杨寄与，丝丝都是愁肠。"
    ]
  },
  {
    "id": "2e89e420dadf1391dcefde54a8d860d7",
    "title": "齐天乐·寄弁阳翁",
    "authorName": "李莱老",
    "authorId": "2e89e420dadf1391d1457b72d1457b72",
    "dynasty": "宋",
    "content": [
      "半空河影流云碎，亭皋嫩凉收雨。井叶还惊，江莲乱落，弦月初生商素。堂深几许。渐爽入云帱，翠绡千缕。纨扇恩疏，晚萤光冷照窗户。",
      "文园憔悴顿老，又西风暗换，丝鬓无数。灯外残砧，琴边瘦枕，一一情伤迟暮。故人倦旅。料渭水长安，感时吟苦。正自多愁，砌蛩终夜语。"
    ]
  },
  {
    "id": "2e89e420dadf1391485f6326e300dc8b",
    "title": "浪淘沙·令",
    "authorName": "李莱老",
    "authorId": "2e89e420dadf1391d1457b72d1457b72",
    "dynasty": "宋",
    "content": [
      "宝押绣帘斜。莺燕谁家。银筝初试合琵琶。柳色春罗裁袖小，双戴桃花。",
      "芳草满天涯。流水韶华。晚风杨柳绿交加。闲倚阑干无藉在，数尽归鸦。"
    ]
  },
  {
    "id": "2e89e420dadf139106b7712601e4fcdc",
    "title": "杏花天",
    "authorName": "李莱老",
    "authorId": "2e89e420dadf1391d1457b72d1457b72",
    "dynasty": "宋",
    "content": [
      "年时中酒风流病。正雨暗、蘼芜深径。人家寒食烟初禁。狼藉梨花雪影。",
      "西湖梦、红沈翠冷。记舞板、歌裙厮趁。斜阳苦与黄昏近。生怕画船归尽。"
    ]
  },
  {
    "id": "2e89e420dadf13918a94363728a3948a",
    "title": "小重山",
    "authorName": "李莱老",
    "authorId": "2e89e420dadf1391d1457b72d1457b72",
    "dynasty": "宋",
    "content": [
      "画檐簪柳碧如城。一帘风雨里，近清明。吹箫门巷冷无声。梨花月，今夜负中庭。",
      "远岫敛修颦。春愁吟入谱，付莺莺。红尘没马翠埋轮。西泠曲，欢梦絮飘零。"
    ]
  },
  {
    "id": "2e89e420dadf1391b8651ac1d18dd45a",
    "title": "倦寻芳",
    "authorName": "李莱老",
    "authorId": "2e89e420dadf1391d1457b72d1457b72",
    "dynasty": "宋",
    "content": [
      "缭墙黏藓，糁径飞梅，春绪无赖。绣压垂帘，骨有许多寒在。宝幄香消龙麝饼，钿车尘冷鸳鸯带。想西园，被一程风雨，群芳都碍。",
      "逗晓色、莺啼人起，倦倚银屏，愁沁眉黛。待拼千金，却恨好晴难买。翠苑欢游孤解佩。青门佳约妨挑菜。柳初黄，罩池塘、万丝愁霭。"
    ]
  },
  {
    "id": "2e89e420dadf1391f29ff18e3554d0dd",
    "title": "点绛唇",
    "authorName": "李莱老",
    "authorId": "2e89e420dadf1391d1457b72d1457b72",
    "dynasty": "宋",
    "content": [
      "绿染春波，袖罗金缕双鸂鶒。小桃匀碧。香衬蝉云湿。",
      "舞带歌钿，闲傍秋千立。情何极。燕莺尘迹。芳草斜阳笛。"
    ]
  },
  {
    "id": "2e89e420dadf1391892aeaf5bd46156c",
    "title": "西江月·海棠",
    "authorName": "李莱老",
    "authorId": "2e89e420dadf1391d1457b72d1457b72",
    "dynasty": "宋",
    "content": [
      "绿染晓云冉冉，红酣晴雾冥冥。银簪悬烛锦官城。困倚墙头半影。",
      "雨后遍饶艳冶，燕来同作清明。更深犹唤玉靴笙。不管西池露冷。"
    ]
  },
  {
    "id": "2e89e420dadf1391d395d0191bee6e75",
    "title": "清平乐·题草窗词",
    "authorName": "李莱老",
    "authorId": "2e89e420dadf1391d1457b72d1457b72",
    "dynasty": "宋",
    "content": [
      "日寒风细。庭馆浮花气。白发潘郎吟欲醉。绿暗芜千里。",
      "西园南浦东城。一春多少闲情。日暮采蘋歌远，梦回唤得愁生。"
    ]
  },
  {
    "id": "2e89e420dae1ce9b73f48536323af321",
    "title": "水调歌头",
    "authorName": "曾中思",
    "authorId": "2e89e420dae1ce9bd1457b72d1457b72",
    "dynasty": "宋",
    "content": [
      "有客泛轻舸，迤逦到桐庐。山湾水曲，个中依约是仙区。试唤清江渔父，为问来今往古，兴废事如何。笑指寒烟里，此是子陵居。",
      "汉光武，兴皇运，握乾符。客星侵座，方见不与故人疏。自是先生高尚，无限经纶才略，飘泛寄江湖。凛凛亘千载，风月属樵渔。"
    ]
  },
  {
    "id": "2e89e420db8dc2d33f62fe1d53f328a9",
    "title": "九张机",
    "authorName": "南宋无名",
    "authorId": "2e89e420db8dc2d3d1457b72d1457b72",
    "dynasty": "宋",
    "content": [
      "一张机，采桑陌上试春衣。风晴日暖慵无力，桃花枝上，啼莺言语，不肯放人归。",
      "两张机，行人立马意迟迟。深心未忍轻分付，回头一笑，花间归去，只恐被花知。",
      "三张机，吴蚕已老燕雏飞。东风宴罢长洲苑，轻绡催趁，馆娃宫女，要换舞时衣。",
      "四张机，咿哑声里暗颦眉。回梭织朵垂莲子，盘花易绾，愁心难整，脉脉乱如丝。",
      "五张机，横纹织就沈郎诗。中心一句无人会，不言愁恨，不言憔悴，只恁寄相思。",
      "六张机，行行都是耍花儿。花间更有双蝴蝶，停梭一晌，闲窗影里。独自看多时。",
      "七张机，鸳鸯织就又迟疑。只恐被人轻裁剪，分飞两处，一场离恨，何计再相随？",
      "八张机。回纹知是阿谁诗。织成一片凄凉意。行行读遍，厌厌无语，不忍更寻思。",
      "九张机，双花双叶又双枝。薄情自古多离别，从头到底，将心萦系，穿过一条丝。"
    ]
  },
  {
    "id": "2e89e420db8dc2d3dbdd575d499360e9",
    "title": "雨中花·改冯相三愿词",
    "authorName": "南宋无名",
    "authorId": "2e89e420db8dc2d3d1457b72d1457b72",
    "dynasty": "宋",
    "content": [
      "我有五重深深愿：第一愿、且图久远。二愿恰如雕梁双燕。岁岁后、长相见。",
      "三愿薄情相顾恋。第四愿、永不分散。五愿奴哥收因结果，做个大宅院。"
    ]
  },
  {
    "id": "2e89e420db912e7f63bbc1d76ca8b0ec",
    "title": "促拍满路花秋上曾两府",
    "authorName": "徐叔至",
    "authorId": "2e89e420db912e7fd1457b72d1457b72",
    "dynasty": "宋",
    "content": [
      "人间秋正好，天上月才圆。玉霄人不老，对婵娟。五龙护日，一笑着貂蝉。禁殿开金钥，宝炬宫壶，诏催移下钓天。",
      "昴奎分秀采，箕翼与长年。华堂歌宛转，舞蹁跹。醉围红袖，妙墨起风烟。回首恩波地，身在江湖，为公一赋新篇。"
    ]
  },
  {
    "id": "2e89e420db912e7fc2ebbe3b9b2f992a",
    "title": "鹧鸪天",
    "authorName": "徐叔至",
    "authorId": "2e89e420db912e7fd1457b72d1457b72",
    "dynasty": "宋",
    "content": [
      "两两台符映昴躔，南熏披拂寿炉烟。宝图继统千龄会，金铉调元一相贤。",
      "兰玉满，庆蝉联。天教世有鲁山川。霞觞更对瑶池佲，共看蟠桃着子年。"
    ]
  },
  {
    "id": "2e89e420dbc29b1f637b8e094774399b",
    "title": "瑞鹤仙·寿秦伯和侍郎",
    "authorName": "朱耆寿",
    "authorId": "2e89e420dbc29b1fd1457b72d1457b72",
    "dynasty": "宋",
    "content": [
      "樱桃抄乳酪。正雨厌肥梅，风忺吹箨。咸瞻格天阁。",
      "见十眉环侍，争鸣弦索。茶瓯试瀹。更良夜、沈沈细酌。",
      "问间生、此日为谁，曾向玉皇、案前持橐。龟鹤。从他祝寿，未比当年，阴功堪托。",
      "天应不错。教公议，细评泊。自和戎以来，谋国多少，萧曹卫霍。",
      "奈胡儿自若，惟守绍兴旧约。"
    ]
  },
  {
    "id": "2e89e420dbc7c6bda3c4270f893532d0",
    "title": "五福降中天",
    "authorName": "江致和",
    "authorId": "2e89e420dbc7c6bdd1457b72d1457b72",
    "dynasty": "宋",
    "content": [
      "喜元宵三五，纵马御柳沟东。斜日映珠帘，瞥见芳容。秋水娇横俊眼，腻雪轻铺素胸。爱把菱花，笑匀粉面露春葱。",
      "徘徊步懒，奈一点、灵犀未通。怅望七香车去，慢辗春风。云情雨态，愿暂入阳台梦中。路隔烟霞，甚时还许到蓬宫。"
    ]
  },
  {
    "id": "2e89e420dbd9bf3aa696344e85330d2c",
    "title": "喜迁莺",
    "authorName": "蔡挺",
    "authorId": "2e89e420dbd9bf3a766d856e43baa676",
    "dynasty": "宋",
    "content": [
      "霜天清晓。望紫塞古垒，寒云衰草。汗马嘶风，边鸿翻月，垄上铁衣寒早。剑歌骑曲悲壮，尽道君恩难报。塞垣乐，尽双鞬锦带，山西年少。",
      "谈笑。刁斗静。烽火一把，常送平安耗。圣主忧边，威灵遐布，骄虏且宽天讨。岁华向晚愁思，谁念玉关人老。太平也，且欢娱，不惜金尊频倒。"
    ]
  },
  {
    "id": "2e89e420dc32518aef0327654f6e9eab",
    "title": "醉蓬莱",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "望皇都清晓，瑞日祥烟，洞开阊阖。一朵红云，映重瞳日月。万岁山高，九霞杯暖，正想宸游洽。绝塞庭深，重闱天笑，年年仙阙。",
      "韶凤徘徊，蒲鱼演漾，镐酒恩浓，龙蟠建业。玉琢麟符，分付人中杰。奠国安民，持将祝寿，乐作君臣悦。看取头厅，押班称贺，明年天节。"
    ]
  },
  {
    "id": "2e89e420dc32518aa8f45b418a540fb3",
    "title": "后筵勾曲",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "天容不老，千龄已祝于尧年；地限无边，四海均闻于舜乐。",
      "至和一鼓，万象皆春。上侑清欢，后部献曲。"
    ]
  },
  {
    "id": "2e89e420dc32518a97634248f95e9f26",
    "title": "西江月·茶词",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "岁贡来从玉垒，天恩拜赐金奁。春风一朵紫云鲜。明月轻浮盏面。",
      "想见清都绛阙，雍容多少神仙。归来满袖玉炉烟。愿侍年年天宴。"
    ]
  },
  {
    "id": "2e89e420dc32518a64356a525cab9174",
    "title": "鹧鸪天·汤词",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "饮罢天厨碧玉觞。仙韶九奏少停章。何人采得扶桑椹，捣就蓝桥碧绀霜。",
      "凡骨变，骤清凉。何须仙露与琼浆。君恩珍重浑如许，祝取天皇似玉皇。"
    ]
  },
  {
    "id": "2e89e420dc32518a3c1f73d334889e61",
    "title": "水调歌头·其一昏发乌江，朝至湖阴，月正午，舟中作",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "玉女扫天净，雍观掠江宽。问君何事底急，夜半挟舟还。三岛眠龙惊觉，万顷明琼碾破，凉月照东南。碧气正吞吐，满挹漱膺肝。",
      "烟篷上，乘云象，噭天关。人间已梦，我独危坐玩漫汗。螭殿黄昏未锁，鹤氅翩跹蜚下，共吸酒壶乾。兴罢吹笙去，风露五更寒。"
    ]
  },
  {
    "id": "2e89e420dc32518a36bf74f205cbae3d",
    "title": "水调歌头·壬子五月二十三日，流杯玉泉，雨忽大作，连赋水调二章，一书于壁，一怀以归其二",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "电阙驱神骏，铁棰起痴蛟。木鸣山裂盛夏，白昼野魖号。急上瑶庭深处，为问龙君何怒，抉破古天河。日华开绚采，雨意属诗豪。",
      "与君来，蜚玉佩，斩觚瓢。纤流沈羽，借我万斛沸银涛。醉拍满缸香雪，写竭一池浓墨，逸气正飘飖。何事谪仙子，归去续松醪。"
    ]
  },
  {
    "id": "2e89e420dc32518a4e482696993c45cc",
    "title": "水调歌头·其三",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "日毂金钲赤，雪窦水晶寒。支机石下翻浪，喷薄出层关。半夜雌龙惊走，明日灵蛇张甲，蜚上石盘桓。多谢山君护，未放醉翁闲。",
      "安得醉，风泚泚，露珊珊。翠云老子，邀我瑶佩驾红鸾。一勺流觞何有，万石横缸如注，虹气饮溪乾。忽梦坐银井，长啸俯清湍。"
    ]
  },
  {
    "id": "2e89e420dc32518a80c2089ac0c32009",
    "title": "六州歌头·送辛稼轩",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "向来抵掌，未必总谈空。难遍举，质三事，试从公。记当年，赋得一丘一壑，天鸢阔，渊鱼静，莫击磬，但酌酒，尽从容。一水西来他日，会从公、曳杖其中。问前回归去，已笑白发成蓬。不识如今，几西风。蒙庄多事，论虱豕，推羊蚁，未辞终。",
      "又骤说，鱼得计，孰能通。□□□。叹如云罔罟，龙伯啖，眇难穷。凡三惑，谁使我，释然融。岂是匏瓜者，把行藏、悉付鸿蒙。且从头检校，想见迎公。湖上千松。"
    ]
  },
  {
    "id": "2e89e420dc32518a20e5fb59be03f5f6",
    "title": "水调歌头·其四登甘露寺多景楼望淮有感",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "天地本无际，南北竟谁分。楼前多景，中原一恨杳难论。却似长江万里，忽有孤山两点，点破水晶盆。为借鞭霆力，驱去附昆仑。",
      "望淮阴，兵冶处，俨然存。看来天意，止欠士雅与刘琨。三拊当时顽石，唤醒隆中一老，细与酌芳尊。孟夏正须雨，一洗北尘昏。"
    ]
  },
  {
    "id": "2e89e420dc32518a3c90775a2a5c5171",
    "title": "沁园春·别陈总帅",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "玉局仙人，轻帆万里，送入三吴。怪一舟如叶，元无浊物，依然姑射，满载冰壶。昔日文君，千言成诵，不识如今记得无。新来也，喜都将分付，一颗骊珠。",
      "向来田赋蠲输。散多少、春风巴与渝。算公家粗了，莼鲈而已，何妨西子，白发江湖。印铸黄金，时来须佩，毕竟人生万卷书。离情处，正秦淮岁晚，雪意模糊。"
    ]
  },
  {
    "id": "2e89e420dc32518a02a5e279742a3f38",
    "title": "水调歌头·其五戊戍自寿",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "渤澥东南界，西北倚昆仑。当时推步，但知宇内有乾坤。午夜风轮微转，驾我浮空泛景，一息过天垠。俯视人间世，渺渺聚沤尘。",
      "挽天吴，摩海若，吐还吞。宁用计年，八十阳九又三阴。要自白榆星外，直至黑流沙底，山与泽俱平。不论初末度，一色界如银。"
    ]
  },
  {
    "id": "2e89e420dc32518aa0f6d4420d039475",
    "title": "西江月·寿张门司",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "休怪频年司钥，仙官长守仙宫。东风未肯到凡红。先舞云韶彩凤。",
      "都是一团和气，故教上苑春浓。群仙拍手过江东。高唱紫芝新颂。"
    ]
  },
  {
    "id": "2e89e420dc32518aa51ee1a7960ad71f",
    "title": "满江红·其二登石头城，归已月生",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "颇恨登临，浪自作、骚人愁语。石城上、何须苦说，死袁生褚。当日卧龙商略处，秦淮王气真何许。与君来、萧瑟北风寒，黄云暮。",
      "枕钟阜，湖玄武。生此虎，真蹲踞。看四山环合，休临江渚。可笑唐人无意度，却言此虎凌波去。君且住、明月为人来，潮生浦。"
    ]
  },
  {
    "id": "2e89e420dc32518a10e60efffd20c5ea",
    "title": "沁园春·其一寿王运使",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "公有仙姿，苍松野鹤，落落昂昂。论法主长生，仍须极贵，云台绛阙，都许尚羊。更忆当年，而今时候，一念功名下帝旁。天分付，使人间草木，尽有春香。",
      "人知相法奇庞。又那识、阴功事更长。算毗陵荒政，江东风采，忠文典则，凛凛生光。再岁秦淮，觚棱入梦，帷幄从来在庙堂。公归去，好平心献替，人望时康。"
    ]
  },
  {
    "id": "2e89e420dc32518a180e9fa74002e78f",
    "title": "沁园春·其二寿李通判",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "那用招秋，休言推暑，风自薰兮。问谁解当初，识公来处，月明碧落，旆卷青霓。千丈长松，起人生意，冻芋寒瓜空满畦。还堪怪，怪诸公衮衮，我尚凭泥。",
      "须教一举崔嵬。算人世、功名各有梯。更何须炼鼎，玄霜绛雪，只烦煮茗，水饼冰齑。紫府多仙，招来满座，公自长生角亢齐。何曾也，有玉麟行地，老凤梧栖。"
    ]
  },
  {
    "id": "2e89e420dc32518a87fc836200da0373",
    "title": "沁园春·其三谢刘小山频寄所作",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "君有新词，何妨为我，时遣奚奴。看此山大小，风流晋宋，眼中馀子，苦自侏儒。九曲清溪，千枝杨柳，还记新条更有无。春将好，欲从君商略，君意何如。",
      "佳人玉佩琼琚。更胸中、浇灌有诗书。把古人行处，从头检点，今人说底，却不须渠。更上石头，重登钟阜，画作金陵考古图。频相见，怕薰风早晚，便隔天隅。"
    ]
  },
  {
    "id": "2e89e420dc32518abeae9f7331f23fff",
    "title": "锦堂春慢·留春",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "最是元来，苦无风雨。只恁匆匆归去。看游丝、都不恨，恨秦淮新涨，向人东注。",
      "醉里仙人，惜春曾赋。却不解、留春且住。问何人、留得住。",
      "怕小山更有，碧芜春句。"
    ]
  },
  {
    "id": "2e89e420dc32518a6cee9d60b19af374",
    "title": "沁园春·其四庚午三月望日赋椿堂牡丹",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "消得雕栏，也不枉教，车马如狂。怪元和一事，韩公子者，归来斫去，玉毁昆冈。为解花嘲，朝来试看，采佩殷霞浥露香。君休怪，算只缘太艳，俗障难降。",
      "诗人未易平章。向百卉、雕零独后装。看洪炉大器，从来成晚，只须这著，也做花王。况是月坡，花围一尺，压尽纷纷琐细芳。还堪笑，笑龙钟老凤，方入都堂。"
    ]
  },
  {
    "id": "2e89e420dc32518a15297cc2b8ed239e",
    "title": "壶中天·寿丘枢密",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "日躔东井，正轮囷桂影，十分光洁。火令方中符国运，天与非常英杰。荦荦平生，眼空宇宙，绿发千寻雪。笑谈一镇，单于底事心慑。",
      "晚岁佛地功深，人间富贵，五湖烟水阔。谁遣心期事左，须酬满、麒麟勋业。又也何妨，长生仙箓，已在黄金阙。中原恢拓，要公归任调燮。"
    ]
  },
  {
    "id": "2e89e420dc32518a5c571cef8456bb9d",
    "title": "沁园春·其五读《史记》有感",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "试课阳坡，春后添栽，多少杉松。正桃坞昼浓，云溪风软，从容延叩，太史丞公。底事越人，见垣一壁，比过秦关遽失瞳。江神吏，灵能脱罟，不发卫平蒙。",
      "休言唐举无功。更休笑、丘轲自厄穷。算汨罗醒处，元来醉里，真敖假孟，毕竟谁封。太史亡言，床头酿熟，人在晴岚杳霭中。新堤路，喜樛枝鳞角，夭矫苍龙。"
    ]
  },
  {
    "id": "2e89e420dc32518aa2d534f6224e81ec",
    "title": "减字木兰花",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "不应双睫。看尽人间花与雪。曾是当时。一朵红云拥日飞。",
      "如今正好。万绿千红深处坐。也使春工。唤作天池五月风。"
    ]
  },
  {
    "id": "2e89e420dc32518ae8b43e7cd87d5c17",
    "title": "满庭芳·其二戊戍上元喜霁，访开桃洞",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "去腊飞花，今春未已，迤逦将度元宵。俄然甲子，青帝下新条。净扫一天沈霭，红轮满、大地山河。从今好，便当听取，万国起歌谣。",
      "有人，当此际，锄云深坞，剪月中阿。已占断春风，自种仙桃。更扶疏桂影直，从岩底、上拂云梢。仍为我，长摩苍石，无负此清波。"
    ]
  },
  {
    "id": "2e89e420dc32518a5de82d4b0e74c053",
    "title": "朱用之",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "用之与程珌同时。"
    ]
  },
  {
    "id": "2e89e420dc32518aa436ae9d235918b1",
    "title": "满庭芳·其三戊戍自寿",
    "authorName": "程珌",
    "authorId": "2e89e420dc32518a00e26af62de5d166",
    "dynasty": "宋",
    "content": [
      "人道苍姬，燠多寒少，故教千岁绵绵。算来春夏，一气本无偏。底事今年玉历，秋未朔、风露泠然。君知否，山深地僻，自是早霜天。",
      "如今，当此去，十分亲切，面问婵娟。何须看仙槎，海上重还。好在金英玉屑，□为我、满泛金船。仍传语，横江秀石，□永锁三川。"
    ]
  },
  {
    "id": "2e89e420dc4ddf7b66e52675c90c2300",
    "title": "中秋无月肯堂邀小酌赋三五七言",
    "authorName": "邓深",
    "authorId": "2e89e420dc4ddf7bd1457b72d1457b72",
    "dynasty": "宋",
    "content": [
      "雨飘零，风凄清。坐念今夕月，知从何处明。未须无月更作恶，但愿有酒常同倾。"
    ]
  },
  {
    "id": "2e89e420dc6b6a975c1daf6f63c3f46c",
    "title": "失调名",
    "authorName": "秦湛",
    "authorId": "2e89e420dc6b6a97d1457b72d1457b72",
    "dynasty": "宋",
    "content": [
      "藕叶清香胜花气。"
    ]
  },
  {
    "id": "2e89e420dc6b6a97b10e0ad547bb9de3",
    "title": "卜算子·春情",
    "authorName": "秦湛",
    "authorId": "2e89e420dc6b6a97d1457b72d1457b72",
    "dynasty": "宋",
    "content": [
      "春透水波明，寒峭花枝瘦。极目烟中百尺楼，人在楼中否。",
      "四和袅金凫，双陆思纤手。拟倩东风浣此情，情更浓于酒。"
    ]
  },
  {
    "id": "2e89e420dc8f8f825ee8ef6dc48bd3e2",
    "title": "念奴娇·石头城",
    "authorName": "杜旟",
    "authorId": "2e89e420dc8f8f82d1457b72d1457b72",
    "dynasty": "宋",
    "content": [
      "江山如此，是天开万古，东南王气。一自髯孙横短策，坐使英雄鹊起。玉树声消，金莲影散，多少伤心事。千年辽鹤，并疑城郭非是。",
      "当日万驷云屯，潮生潮落处，石头孤峙。人笑褚渊今齿冷，只有袁公不死。斜日荒烟，神州何在，欲堕新亭泪。元龙老矣，世间何限馀子。"
    ]
  },
  {
    "id": "2e89e420dc8f8f825f9146e892da92f9",
    "title": "摸鱼儿·湖上",
    "authorName": "杜旟",
    "authorId": "2e89e420dc8f8f82d1457b72d1457b72",
    "dynasty": "宋",
    "content": [
      "放扁舟、万山环处，平铺碧浪千顷。仙人怜我征尘久，借与梦游清枕。风乍静。望两岸群峰，倒浸玻璃影。楼台相映。更日薄烟轻，荷花似醉，飞鸟堕寒镜。",
      "中都内，罗绮千街万井。天教此地幽胜。仇池仙伯今何在，堤柳几眠还醒。君试问。□此意、只今更有何人领。功名未竟。待学取鸱夷，仍携西子，来动五湖兴。"
    ]
  },
  {
    "id": "2e89e420dc8f8f82cff16a265c4ba21c",
    "title": "蓦山溪·春",
    "authorName": "杜旟",
    "authorId": "2e89e420dc8f8f82d1457b72d1457b72",
    "dynasty": "宋",
    "content": [
      "春风如客，可是繁华主。红紫未全开，早绿遍、江南千树。一番新火，多少倦游人，纤腰柳，不知愁，犹作风前舞。",
      "小阑干外，两两幽禽语。问我不归家，有佳人、天寒日暮。老来心事，唯只有春知，江头路，带春来，更带春归去。"
    ]
  },
  {
    "id": "2e89e420dc9372aa6c53cd40664ecc4b",
    "title": "满江红·循视江兴水备舟中赋",
    "authorName": "陈垲",
    "authorId": "2e89e420dc9372aad1457b72193002e6",
    "dynasty": "宋",
    "content": [
      "万里长江，天与限、东南吴楚。何人者，提英□□，指鞭欲渡。",
      "孟德舳舻烟赤壁，佛狸心胆寒瓜步。问波涛、说尽几英雄，今犹古。中原地，纷。"
    ]
  },
  {
    "id": "2e89e420dcba96064369f85c40727ef0",
    "title": "喜迁莺·晓行",
    "authorName": "孙居敬",
    "authorId": "2e89e420dcba9606d1457b72d1457b72",
    "dynasty": "宋",
    "content": [
      "宿酲初愈。更花焰频催，叶蕉重举。浓露沾丛，薰风入樾，黄叶马头飞舞。梦结尚依征旆，笛怨谁教渔谱。村路转，见寒机灯在，晨炊人语。",
      "无据。堪恨处。残月满襟，不念人羁旅。天接山光，云拖雁影，多少别离情绪。绣被香温密叠，罗帕粉痕重护。这滋味，最不堪两鬓，菱花羞觑。"
    ]
  },
  {
    "id": "2e89e420dcba96061b090e53c15426e8",
    "title": "贺新郎·次卢申之韵",
    "authorName": "孙居敬",
    "authorId": "2e89e420dcba9606d1457b72d1457b72",
    "dynasty": "宋",
    "content": [
      "风月为佳节。更湖光、平铺十里，水晶宫阙。若向孤山邀俗驾，只恐梅花凄咽。有图画、天然如揭。好看骚人冰雪句，走龙蛇、醉墨成三绝。尘世事，谩如发。",
      "真须脚踏层冰滑。倚高寒、身疑羽化，水平天阔。目送云边双白鹭，杳杳冲烟出没。□□□、□□□□。唤醒儿曹梁甑梦，把逍遥、齐物从头说。洗夜光，弄明月。"
    ]
  },
  {
    "id": "2e89e420dcba9606b5b06cf37a89cac1",
    "title": "临江仙·其一西湖",
    "authorName": "孙居敬",
    "authorId": "2e89e420dcba9606d1457b72d1457b72",
    "dynasty": "宋",
    "content": [
      "触事老来情绪懒，西湖债未曾还。试呼小艇访孤山。昔年鸥鹤侣，总笑鬓斓斑。",
      "仙去坡翁山耐久，烟霏空翠凭阑。日斜尚觉酒肠宽。水云天共色，欸乃一声间。"
    ]
  },
  {
    "id": "2e89e420dcba960663f1fd3b13bf4de8",
    "title": "临江仙·其二",
    "authorName": "孙居敬",
    "authorId": "2e89e420dcba9606d1457b72d1457b72",
    "dynasty": "宋",
    "content": [
      "摘索枝头何处玉，吹来万里春风。须臾陆地遍芙蓉。珠帘和气扑，一笑夺炉红。",
      "文字红裙相间出，主人钟鼎仙翁。清谈隽语与香浓。太平欢意远，人在玉壶中。"
    ]
  },
  {
    "id": "2e89e420dcba96066c5b571e5769f29e",
    "title": "好事近·渔村即事",
    "authorName": "孙居敬",
    "authorId": "2e89e420dcba9606d1457b72d1457b72",
    "dynasty": "宋",
    "content": [
      "买断一川云，团结樵歌渔笛。莫向此中轻说，污天然寒碧。",
      "短篷穿菊更移枨，香满不须摘。搔首断霞夕影，散银原千尺。"
    ]
  },
  {
    "id": "2e89e420dcba9606c5aea8cb8e8e3072",
    "title": "风入松·其一",
    "authorName": "孙居敬",
    "authorId": "2e89e420dcba9606d1457b72d1457b72",
    "dynasty": "宋",
    "content": [
      "王孙去后几时归。音信全稀。绿痕染遍天涯草，更小红、已破桃枝。此恨无人共说，梦回月满楼时。",
      "只应明月照心期。一向舒眉。若还早遂蓝桥约，更不举、玉盏东西。怎望黄金屋贮，只图夸道于飞。"
    ]
  },
  {
    "id": "2e89e420dcba960672e7e676320ab9f2",
    "title": "西江月·次韵席上作",
    "authorName": "孙居敬",
    "authorId": "2e89e420dcba9606d1457b72d1457b72",
    "dynasty": "宋",
    "content": [
      "翠幄轻寒护夜，寒妆靓暖宜春。酒筹诗令逐时新。仙佩朋簪清兴。",
      "凤炬呈妍粟粟，水仙照座盈盈。约君策马贺升平。回首尊前风韵。"
    ]
  },
  {
    "id": "2e89e420dcba9606c7bfc452d0cae8cf",
    "title": "风入松·其二",
    "authorName": "孙居敬",
    "authorId": "2e89e420dcba9606d1457b72d1457b72",
    "dynasty": "宋",
    "content": [
      "画梁燕子报新归。好语全稀。庭芳侵亚红相对，却羞见、蕊蕊枝枝。说与吹箫旧侣，痴心指望多时。",
      "朝云暮雨失欢期。碧画谁眉。凝愁立处桐阴转，又还是、红日将西。谩道梅花纸帐，鸳鸯终待双飞。"
    ]
  },
  {
    "id": "2e89e420dcbd56bbf29ff18e05b6be2c",
    "title": "点绛唇",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "小小葫芦，生来不大身材矮。子儿在内。无口如何怪。",
      "藏得乾坤，此理谁人会。腰间带。臣今偏爱。胜挂金鱼袋。"
    ]
  },
  {
    "id": "2e89e420dcbd56bb0fb6200a13e9071b",
    "title": "忆桃源其二",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "白云堆里采芙蓉。枝枝香艳浓。灵龟畔岸起祥风。楼高十二重。",
      "黄金殿，碧云笼。丹砂透顶红。神机运处鬼神通。清真达上宫。"
    ]
  },
  {
    "id": "2e89e420dcbd56bbca7fcadf5b997376",
    "title": "临江仙·其一邓恒甫画六鹤于浑沦庵，请予题，遂作",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "莫怪精神都素淡，全谙千载松头。羽人幽意苦相投。殷勤争点写，展转动吟酬。",
      "况有咸阳兄弟事，教人闻见忘忧。我生曾是眷仙标。一从挥洒后，相继未能休。"
    ]
  },
  {
    "id": "2e89e420dcbd56bb8a78240e7f7951ea",
    "title": "临江仙·其二和元规览杨羲传",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "自古清真灵妙降，安妃来就杨君。因缘冥会异常伦。仙风聊设相，真道本无亲。",
      "惟有元规能访问，深将此意相闻。大家宜赏缀新文。免教尘世士，诮笑上天人。"
    ]
  },
  {
    "id": "2e89e420dcbd56bb3b8f2345ac20ae7b",
    "title": "临江仙·其三和元规",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "蠢动含灵天赋与，逍遥性分元均。莫生异见乱吾真。只今中有主，浑与化为人。",
      "那更徽词清彻底，轻埃欲染无因。惟应得此便凝神。百魔咸息战，六道永停轮。"
    ]
  },
  {
    "id": "2e89e420dcbd56bb08caf001950ed46c",
    "title": "沁园春·其一降魔立治",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "劫运将新，天书降恩，圣师命魔。正阴阳错忤，鬼神淆混，依凭城市，绵亘山河。杀气闭空，阴容夺昼，万姓罹殃日已多。青城上，见琉璃高座，忽起巍峨。",
      "群妖忿怒扬戈。竞奔走、攻山若舞梭。感神光一瞬，龙摧虎陷，威音一动，电掣霆呵。立活化民，摄邪归正，生息熙熙享太和。风云静，见天连碧汉，月浸澄波。"
    ]
  },
  {
    "id": "2e89e420dcbd56bb67f53b8115fad294",
    "title": "沁园春·其二",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "真一长存，太虚同体，妙门自开。既混元初判，两仪布景，复还根本，全籍灵台。浩气冲开，谷神滋化，渐觉神光空际来。幽绝处，听龙吟虎啸，蓦地风雷。奇哉。",
      "妙道难猜。鲜点化、愚迷成大材。试与君说破，分明状似，蚌含渊月，秋兔怀胎。壮志男儿，当年高士，莫把身心惹世埃。功成后，任身居紫府，名列仙阶。"
    ]
  },
  {
    "id": "2e89e420dcbd56bb67f53b8131209beb",
    "title": "沁园春·其二",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "急急修行，细算人生，能有几时。任万般千种风流好，奈一朝身死，不免抛离。蓦地思量，死生事大，使我心如刀剑挥。难留住，那金乌箭疾，玉兔梭飞。",
      "早觉悟、莫教迟。我清净、谁能婚少妻。便假饶月里，姮娥见在，从他越国，有貌西施。此个风流，更无心恋，且放宽怀免是非。蓬莱路，仗三千行满，独跨鸾归。"
    ]
  },
  {
    "id": "2e89e420dcbd56bbcdf528b357bd6ac0",
    "title": "沁园春·其四用伍先生韵呈元规",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "况有夷途，正透元关，众所共传。愿万魔披散，诸尘荡尽，琴心和雅，天性清圆。未信凡流，可回高步，留恋形声情更延。真消息，定如何唤醒，聊证言诠。",
      "虽由宿命因缘。达士何曾无慨然。算尽专为妙，闲多乐少，一成潇洒，永绝忧煎。影照澄潭，声流虚谷，业火消亡睹瑞莲。安平泰，看坚完如地，长久如天。"
    ]
  },
  {
    "id": "2e89e420dcbd56bbfb4d69412f2cdcb7",
    "title": "满庭芳·其一",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "闲里工夫，无中妙用，切休拟议参详。龙降虎伏，真土自中黄。行动起居寝食，随缘度、莫动真阳。归根处，神凝脉住，玉界发天光。",
      "风高，鹏翼远，水深舟运，物理昭彰。但明心是道，专役天罡。信口呼神招鬼，和旸谷、不是颠狂。痴迷者，风霆在手，应用反乖张。"
    ]
  },
  {
    "id": "2e89e420dcbd56bbc478f3d6b8ab5616",
    "title": "洞仙歌",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "孤峰绝顶，更无人能到。万里虚空没边徼。正秋高景静，雾扫云收，风露里，惟有月华高照。",
      "浮生纷过客，好天良夜，醉舞狂歌错昏晓。有谁知、一性圆满恒河，亘万古、光明不老。竞对月、论利与谈名，全不想驹阴，暗催年少。"
    ]
  },
  {
    "id": "2e89e420dcbd56bb53cde8c8b72f9c45",
    "title": "满庭芳·其二用于真人韵和元真",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "心境双清，古今同乐，胜缘休道无媒。天门高妙，应仗至人开。岂比寻常意绪，方寸地、不贮纤埃。仍须信，金坚石确，一志断无回。",
      "真元，真可爱，真师真友，且喜无猜。就中更脱洒，不顾形骸。可是正容而悟，凭真趣、改易凡胎。神明会，尘缨世网，莫共话由来。"
    ]
  },
  {
    "id": "2e89e420dcbd56bb40e50593733345cc",
    "title": "渔家傲·对酒呈介甫",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "草草开尊资一笑。微生病苦随缘了。友义交情如地厚。心相照。今人莫遣前人诮。",
      "灯火荧荧山悄悄。芝兰佳气松筠茂。得便盘桓尘世表。香初透。邻鸡且莫催清晓。"
    ]
  },
  {
    "id": "2e89e420dcbd56bb54376c722ff0b8ae",
    "title": "满庭芳·其三又上前人",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "调理三关，安和四体，静无忧扰相煎。太微冥契，元始语诸仙。玉宇重修妙典，西台□、南岳题篇。崇□好，身田在世，心向太清天。",
      "云边。曾降圣，金坛夜拜，高驾留连。论琼华灵液，形与神全。形体须凭妙气，神来舍、黄阙丹田。真精旨，明光辅相，天地保长年。"
    ]
  },
  {
    "id": "2e89e420dcbd56bba046871cacf731d6",
    "title": "更漏子·其一和元规天和堂",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "固元精，收听视。物外身无此地。接子谬，季真非。无为翻有为。",
      "但心虚，教腹实。密与寥天为一。华阳洞，广寒宫。人人方寸中。"
    ]
  },
  {
    "id": "2e89e420dcbd56bb8740c32c92527f0a",
    "title": "瑶台月元宵庆赏",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "天开景运。记建武中兴，炎刘重盛。明良际会，八表风调雨顺。任一时、岳降生申，正千载、河清诞圣。祥云拥，流霞映。飞仙拱，魁星炯。佳应是、师真毓瑞，人天交庆。",
      "蘅薇香满元宵景。耀天目、神光如镜。见龙章凤质，降伏群魔归正。禀玄元、立教开先，悟至道、心空神领。昌元嗣，明真镜。同无有，怡清净。绵永度，三途六道，神仙同证。"
    ]
  },
  {
    "id": "2e89e420dcbd56bbcb948c191e4ff104",
    "title": "更漏子·其二用于真人韵",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "是和非，双打过。免共相魔生火。谈有相，损顽空。斋居看望中。",
      "圣贤风，行处在。巧智争如休卖。诗与酒，且乘闲。随缘发笑颜。"
    ]
  },
  {
    "id": "2e89e420dcbd56bb861721431ed9f346",
    "title": "更漏子·其三再次韵于真人",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "诵真经，期万过。未灭无明心火。宜回首，探真空。融怡淡漠中。",
      "自古人，何处在。谩记声名沽卖。抛尘累，养清闲。琼浆自驻颜。"
    ]
  },
  {
    "id": "2e89e420dcbd56bbc1c4e8eb28779a7f",
    "title": "雪夜渔舟",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "晚风歇。谩自棹扁舟，顺流观雪。山耸瑶峰，林森玉树，高下尽无分别。性情澄彻。更没个、故人堪说。恍然身世，如居天上，水晶宫阙。",
      "万尘声影绝。透尘空无外，水天相接。浩气冲盈，真宫深厚，永夜不愁寒冽。愧怜鄙劣。只解道、赴炎趋热。停桡失笑，知心都付，野梅江月。"
    ]
  },
  {
    "id": "2e89e420dcbd56bba607349c3613e07a",
    "title": "喜迁莺·其一题郭南仲庵壁",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "深源密坞，问牧竖樵童，俱迷方所。蓬藋纵横，龙蛇出没，玉峡搀空无路。不恋雁塔荣名，解守鱼渊寒素。这勤苦。但坚心自有，神灵呵护。猛悟。",
      "无回顾。一点虚明，万劫无今古。胎息根深，灵泉穴秘，静里运调阳火。莫问地久天长，管取收因结果。休轻负。把天谷真机，与君说破。"
    ]
  },
  {
    "id": "2e89e420dcbd56bbeb64623707a35e48",
    "title": "春从天上来鹤鸣奉旨",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "王土平平。正海息波澜，岳敛云烟。三景虚明，八表澄清，一月普照诸天。有流霞洞焕，映黍珠、徐下空玄。绝形言。见千真拱极，万气朝元。",
      "当时鹤鸣夜半，感真符宝篆，特地清传。碧湛龙文，红凝龟篆，绛衣舞鬣蹁跹。计功成果就，无真教、郭景飞仙。已千年。亘灯灯续焰，光朗无边。"
    ]
  },
  {
    "id": "2e89e420dcbd56bbd4b081e41f897e98",
    "title": "苏幕遮",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "抱孤琴，弹小操。独坐幽轩，尽日无人到。惟乐烟霞长啸傲。明月清风，今古长为道。",
      "识乾坤，知牝牡。懒共尘劳，汨汨争奔走。爱杀高眠消白昼。一任他家，玉兔金乌走。"
    ]
  },
  {
    "id": "2e89e420dcbd56bbcc0de60413a30351",
    "title": "江神子",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "彩云楼阁瑞烟平。雨初晴。月胧明。夜静天风，吹下步虚声。何处朝元归去晚，双凤小，五云轻。",
      "落花流水两关情。恨无凭。梦难成。倚遍阑干，依旧楚风清。露滴松梢人静也，开宝篆，诵黄庭。"
    ]
  },
  {
    "id": "2e89e420dcbd56bb7ff40579d68e9499",
    "title": "风入松·用王介甫韵",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "深耕易耨寸田中，看真个英雄。夜来犹上星台望，全不厌、水绿云红。便是清交素友，频相视、笑晴空。",
      "玉阶瑶甃翠重重，带萱草葱葱。流霞尽饮何辞醉，更休数、尘里千钟。晓夜朝元去也，怎忍舍、大夫松。"
    ]
  },
  {
    "id": "2e89e420dcbd56bb7a11f8d6c2768106",
    "title": "鹊桥仙·寄朋权",
    "authorName": "张继先",
    "authorId": "2e89e420dcbd56bbd1457b72d1457b72",
    "dynasty": "宋",
    "content": [
      "神清心妙，山长水远，有分何年瞻望。晴空一月彩云飞，又起我、无穷想像。",
      "一阳门径，九华恩露，惟愿分明指向。竹风频起紫微烟，似有意、许归吾党。"
    ]
  },
  {
    "id": "2e89e420dd0a17d0f32f182e30a3739c",
    "title": "浣溪沙",
    "authorName": "王大简",
    "authorId": "2e89e420dd0a17d0d1457b72d1457b72",
    "dynasty": "宋",
    "content": [
      "拂面凉生酒半醒。廉纤小雨晚初晴。过云无定月亏盈。",
      "庭户不关春悄悄，阑干倚遍夜深深。几回风竹误人听。"
    ]
  },
  {
    "id": "2e89e420dd0a17d0a6631786aa793088",
    "title": "更漏子",
    "authorName": "王大简",
    "authorId": "2e89e420dd0a17d0d1457b72d1457b72",
    "dynasty": "宋",
    "content": [
      "梦期疏，书约误。肠断夜窗风雨。灯晕冷，漏声遥。酒消愁未消。",
      "想天涯，芳草碧。人与芳春俱客。凭杜宇，向江城。好啼三两声。"
    ]
  },
  {
    "id": "2e89e420dd22794449338e0b404286e7",
    "title": "渡江云·和清真",
    "authorName": "萧元之",
    "authorId": "2e89e420dd227944d1457b72d1457b72",
    "dynasty": "宋",
    "content": [
      "流苏垂翠幰，高低一色，红紫等泥沙。香山居士老，柳枝桃叶，飞梗属谁家。好音过耳，任啼鸟、怨入芳华。心情懒，笔床吟卷，醉墨戏翻鸦。堪嗟。",
      "雕弓快马，敕勒追踪，向夕阳坡下。休更忆，青丝络辔，红袖裁纱。司空见惯浑如梦。笑几回、索苇吹葭。山中乐，从渠恣赏莺花。"
    ]
  },
  {
    "id": "2e89e420dd2279449b02ba6d23b6afa9",
    "title": "菩萨蛮",
    "authorName": "萧元之",
    "authorId": "2e89e420dd227944d1457b72d1457b72",
    "dynasty": "宋",
    "content": [
      "断红流水香难觅。行云一去无踪迹。杨柳漫遮阑。闲愁付远山。",
      "玉筝弹未了。倚柱人空老。青子摘来酸。酸心有几般。"
    ]
  },
  {
    "id": "2e89e420dd2279449d1e197e17f08623",
    "title": "水龙吟·答沈壮可",
    "authorName": "萧元之",
    "authorId": "2e89e420dd227944d1457b72d1457b72",
    "dynasty": "宋",
    "content": [
      "人生何必求名，身闲便是名高处。卧云衣袂，何因自染，修涂尘土。世路羊肠，人情狙赋，翻云覆雨。把从前旧梦，倚阑重省，休更错、添笺注。",
      "况是吾庐江上，也抵得、封侯千户。高眠闲听，邻舟渔唱，倚阑农语。休望当年，溪边俱载，隆中三顾。怕群鸥微觉，见人欲起，背人飞去。"
    ]
  },
  {
    "id": "2e89e420dd3221ecb0e2f68e122626e5",
    "title": "水龙吟·青丝木香",
    "authorName": "黄霁宇",
    "authorId": "2e89e420dd3221ecd1457b72d1457b72",
    "dynasty": "宋",
    "content": [
      "丽华一握青丝，金珠粟粟香环里。春窥绮阁，新妆风舞，铢衣如碎。翠凤苍虬，骑来下界，蝶惊蜂避。甚三生富贵，垂垂晓露，犹凝满身珠翠。",
      "谁共那人结发，问何时、蹇修为理。对花一笑，香茸易剪，碎金难缀。半点芳心，乱愁如织，缕丝传意。倩东皇、拂拭新条，更与作、来生计。"
    ]
  },
  {
    "id": "2e89e420dd755e48b44167095d254c82",
    "title": "临江仙·西湖春泛",
    "authorName": "赵溍",
    "authorId": "2e89e420dd755e48d1457b72d1457b72",
    "dynasty": "宋",
    "content": [
      "堤曲朱墙近远，山明碧瓦高低。好风二十四花期。骄骢穿柳去，文艗挟春飞。",
      "箫鼓晴雷殷殷，笑歌香雾霏霏，闲情不受酒禁持。断肠无立处，斜日欲归时。"
    ]
  },
  {
    "id": "2e89e420dd755e48b6d96af476d5fb70",
    "title": "长相思·水仙",
    "authorName": "赵溍",
    "authorId": "2e89e420dd755e48d1457b72d1457b72",
    "dynasty": "宋",
    "content": [
      "金璞明。玉璞明。小小杯盘翠袖擎。满将春色盛。",
      "仙佩鸣。玉佩鸣。雪月花中过洞庭。此时人独清。"
    ]
  },
  {
    "id": "2e89e420dd98a3fb76fbf5a5b57d8570",
    "title": "折新荷引/折新荷",
    "authorName": "赵抃",
    "authorId": "2e89e420dd98a3fb1587965fa14aefcc",
    "dynasty": "宋",
    "content": [
      "雨过回廊，圆荷嫩绿新抽。越女轻盈，画桡稳泛兰舟。芳容艳粉，红香透、脉脉娇羞。菱歌隐隐渐遥，依约回眸。",
      "堤上郎心，波间妆影迟留。不觉归时，淡天碧衬蟾钩。风蝉噪晚，馀霞际、几点沙鸥。渔笛、不道有人，独倚危楼。"
    ]
  },
  {
    "id": "2e89e420de22e55a8d41f3875466d9c6",
    "title": "西江月",
    "authorName": "杜安道",
    "authorId": "2e89e420de22e55ad1457b72d1457b72",
    "dynasty": "宋",
    "content": [
      "晓镜初妆玉粉，轻风暗递幽香。闲随月影到寒塘。忘却人间天上。",
      "雪意空惊春意，孤芳已断年芳。从教驿使为伊忙。乞个寿阳宫样。"
    ]
  },
  {
    "id": "2e89e420de3a72297ec367adcc9319dc",
    "title": "鼓笛慢/水龙吟",
    "authorName": "孔矩",
    "authorId": "2e89e420de3a7229d1457b72d1457b72",
    "dynasty": "宋",
    "content": [
      "数枝凌雪乘冰，嫩英半吐琼酥点。南州故苑，何郎遗咏，风台月观。疏影横斜，暗香浮动，水寒云晚。笑浮花浪蕊，娇春万里，空零落、愁莺燕。",
      "游子寂寥暮景，向天边、几回相见。玉人纤手，殷勤攀赠，欲行微盼。越使归来，汉宫妆罢，昭华流怨。念湘江梦杳，窗前疑是，此情何限。"
    ]
  },
  {
    "id": "2e89e420de3a7229c2ebbe3beac334e2",
    "title": "鹧鸪天",
    "authorName": "孔矩",
    "authorId": "2e89e420de3a7229d1457b72d1457b72",
    "dynasty": "宋",
    "content": [
      "却月凌风度雪清。何郎高咏照花明。一枝弄碧传幽信，半额涂黄拾晚荣。",
      "春思淡，暗香轻。江南雨冷若为情。犹胜远隔潇湘水，忽到窗前梦不成。"
    ]
  },
  {
    "id": "2e89e420de454f275c1daf6fad102e06",
    "title": "失调名",
    "authorName": "王幼玉",
    "authorId": "2e89e420de454f27d1457b72d1457b72",
    "dynasty": "宋",
    "content": [
      "粉面羞搽泪满腮。"
    ]
  },
  {
    "id": "2e89e420deb321b7d61274071a838f5f",
    "title": "好事近",
    "authorName": "雷应春",
    "authorId": "2e89e420deb321b7d1457b72d1457b72",
    "dynasty": "宋",
    "content": [
      "梅片作团飞，雨外柳丝金湿。客子短篷无据，倚长风挂席。",
      "回头流水小桥东，烟扫画楼出。楼上有人凝伫，似旧家曾识。"
    ]
  },
  {
    "id": "2e89e420deb321b724476c1a56a11752",
    "title": "沁园春·官满作",
    "authorName": "雷应春",
    "authorId": "2e89e420deb321b7d1457b72d1457b72",
    "dynasty": "宋",
    "content": [
      "问讯故园，今如之何，还胜昔无。想旧耘兰蕙，依然葱茜，新栽杨柳，亦已扶疏。韭本千畦，芋根一亩，雨老烟荒谁为锄。难忘者，是竹吾爱甚，梅汝知乎。",
      "茅亭低压平湖。有狎鹭驯鸥尚可呼。把绛纱准拟，新官到也，寒毡收拾，贱子归欤。略整柴门，更芟草径，惟有幽人解枉车。丁宁著，与做添棋局，砌换茶垆。"
    ]
  },
  {
    "id": "2e89e420decb7d6f6786713a18d7d281",
    "title": "望海潮·浮远堂",
    "authorName": "史隽之",
    "authorId": "2e89e420decb7d6fd1457b72d1457b72",
    "dynasty": "宋",
    "content": [
      "危岑孤秀，飞轩爽豁，空江泱漭黄流。吴札故邱，春申旧国，西风吹换清秋。沧海浪初收。共登高临眺，尊俎绸缪。凤集高冈，驹留空谷接英游。",
      "八窗尽控琼钩。送帆樯杳杳，潮汐悠悠。千古兴怀，关河极目，愁边灭没轻鸥。淮岸隔重洲。认澹霞天末，一缕青浮。未许英雄老去，西北是神州。"
    ]
  },
  {
    "id": "2e89e420dee3ca08576594841ebc8c74",
    "title": "长相思",
    "authorName": "章丽贞",
    "authorId": "2e89e420dee3ca08d1457b72d1457b72",
    "dynasty": "宋",
    "content": [
      "吴山秋。越山秋。吴越两山相对愁。长江不尽流。",
      "风飕飕。雨飕飕。万里归人空白头。南冠泣楚囚。"
    ]
  },
  {
    "id": "2e89e420dee9161783befca6831ba37d",
    "title": "无愁可解",
    "authorName": "陈慥",
    "authorId": "2e89e420dee91617d1457b72d1457b72",
    "dynasty": "宋",
    "content": [
      "光景百年，看便一世。生来不识愁味。问愁何处来，更开解个甚底。万事从来风过耳。何用不著心里。你唤做、展却眉头，便是达者，也则恐未。",
      "此理。本不通言，何曾道、欢游胜如名利。道即浑是错，不道如何即是。这里元无我与你。甚唤做、物情之外。若须待醉了、方开解时，问无酒、怎生醉。"
    ]
  },
  {
    "id": "2e89e420df0358fabfb03ed5a6161409",
    "title": "水龙吟·寿太守九月初一",
    "authorName": "赵佥判",
    "authorId": "2e89e420df0358fad1457b72d1457b72",
    "dynasty": "宋",
    "content": [
      "老人星照螺川，丽谯瑞霭笼晴昼。使君初度，满城和气，欢声盈口。篱菊浮金，茱萸泛紫，重阳时候。算年年长是，节前八日，先满□、为公寿。",
      "一代文章山斗。拥朱幡、暂劳分守。崇墉万堞，浮梁千丈，此恩难朽。襦裤方谣，丝纶已下，即登班首。看明年今日，开筵凤池，赐黄封酒。"
    ]
  },
  {
    "id": "2e89e420df0668cdc43bad086843d5ad",
    "title": "西江月·和李参政",
    "authorName": "叶适",
    "authorId": "2e89e420df0668cd2b38c2df43cca4b3",
    "dynasty": "宋",
    "content": [
      "识贯事中枢纽，笔开象外精神。传观弓力异常钧。衣我六铢羞问。",
      "周后数茎命粒，鲁儒一点芳心。啄残栖老付谁论。谩要睡馀支枕。"
    ]
  },
  {
    "id": "2e89e420df563e6c8780ee5c145e1795",
    "title": "琐寒窗寿欧阳教授",
    "authorName": "彭正大",
    "authorId": "2e89e420df563e6cd1457b72d1457b72",
    "dynasty": "宋",
    "content": [
      "千里儒流，称觞此际，梅花三度。书台最上，健羡一翁如许。问吴江、别来旧人，当时折柳凭谁语。但春在芹宫，芳滋兰畹，一帘今雨。",
      "凭阑、凝望处。有绿水青山，乾坤付与。百年家谱，曾是斯文宗主。世间好景相寻，墨客骚人为伴侣。待西风、桂子重开，又步青云去。"
    ]
  },
  {
    "id": "2e89e420df795a349ae8cc4026650655",
    "title": "木兰花",
    "authorName": "董嗣杲",
    "authorId": "2e89e420df795a34d1457b72d1457b72",
    "dynasty": "宋",
    "content": [
      "弄粉调红抹野姿，寂寥谁抱远书思。妆凝彩日含朱粉，艳染光霞拆紫丝。",
      "守戍自知身是女，发祥谁见树生芝。晚桡歌断何人望，遗得天随醉后诗。"
    ]
  },
  {
    "id": "2e89e420df795a3410086448108c65bd",
    "title": "湘月/念奴娇",
    "authorName": "董嗣杲",
    "authorId": "2e89e420df795a34d1457b72d1457b72",
    "dynasty": "宋",
    "content": [
      "莲幽竹邃，旧池亭几处，多爱君子。醉玉吹香还认取，忙里得闲标致。心逐云帆，情随烟笛，高会知谁继。宵筵会启，蓦然身外浮世。",
      "因见杜牧疏狂，前缘梦里，谩蹙双眉翠。香满屏山春满几，炉拥麝焦禽睡。月落梅空，霜浓窗掩，两耳风声起。艳歌终散，输他鹤帐清寐。"
    ]
  },
  {
    "id": "2e89e420df795a34794cbc4bfb91ddbe",
    "title": "齐天乐",
    "authorName": "董嗣杲",
    "authorId": "2e89e420df795a34d1457b72d1457b72",
    "dynasty": "宋",
    "content": [
      "玉山曾醉凉州梦，图芳夐无今古。露颗虬藤，风枝蠹叶，遗墨何人收取。当时赠与。记轻别西湖，笑离南浦。万里奚囊，岂知随处助吟苦。",
      "归来情寄谩远，旧寻犹在望，荒亭荒圃。绀蕾攒冰，苍阴弄月，休说堆盘马乳。云梯尚阻。袖一幅秋烟，扫空尘土。静想山窗，半乘寒架雨。"
    ]
  },
  {
    "id": "2e89e420dfb4f054fd05965fb7f76eab",
    "title": "忆王孙·春情",
    "authorName": "姚宽",
    "authorId": "2e89e420dfb4f054af21d0c9abea47ba",
    "dynasty": "宋",
    "content": [
      "毵毵杨柳绿初低。澹澹梨花开未齐。楼上情人听马嘶。",
      "忆郎归。细雨春风湿酒旗。"
    ]
  },
  {
    "id": "2e89e420dfb4f054dcabab446c8dc041",
    "title": "菩萨蛮·其一春愁",
    "authorName": "姚宽",
    "authorId": "2e89e420dfb4f054af21d0c9abea47ba",
    "dynasty": "宋",
    "content": [
      "斜阳山下明金碧。画楼返照融春色。睡起揭帘旌。玉人蝉鬓轻。",
      "无言空伫立。花落东风急。燕子引愁来。眉心那得开。"
    ]
  },
  {
    "id": "2e89e420dfb4f054c10a47f9d63a1793",
    "title": "生查子·情景",
    "authorName": "姚宽",
    "authorId": "2e89e420dfb4f054af21d0c9abea47ba",
    "dynasty": "宋",
    "content": [
      "郎如陌上尘，妾似堤边絮。相见两悠扬，踪迹无寻处。",
      "酒面扑春风，泪眼零秋雨。过了别离时，还解相思否？"
    ]
  },
  {
    "id": "2e89e420dfb4f0544ba96510770c23c9",
    "title": "菩萨蛮·其二别恨",
    "authorName": "姚宽",
    "authorId": "2e89e420dfb4f054af21d0c9abea47ba",
    "dynasty": "宋",
    "content": [
      "梦中不记江南路。玉钗翠鬓惊春去。午醉晚来醒。暝烟花上轻。",
      "红绡空浥泪。锦字凭谁寄。衫薄暖香销。相思云水遥。"
    ]
  },
  {
    "id": "2e89e420dfb4f054a957690247b558d6",
    "title": "踏莎行·秋思",
    "authorName": "姚宽",
    "authorId": "2e89e420dfb4f054af21d0c9abea47ba",
    "dynasty": "宋",
    "content": [
      "蘋叶烟深，荷花露湿。碧芦红蓼秋风急。采菱渡口日将沈，飞鸿楼上人空立。",
      "彩凤难双，红绡暗泣。回纹未剪吴刀涩。梦云归处不留踪，厌厌一夜凉蟾入。"
    ]
  },
  {
    "id": "2e89e420dfcd7e6f7ad465593f4fa83b",
    "title": "步蟾宫",
    "authorName": "章耐轩",
    "authorId": "2e89e420dfcd7e6fd1457b72d1457b72",
    "dynasty": "宋",
    "content": [
      "未开大如木犀蕊。开后是、梅花小底。翛然只欲住山林，肯容易、结根城市。",
      "叶儿又与冬青比。算何止、香闻七里。不因山谷品题来，谁知道、是水仙兄弟。"
    ]
  },
  {
    "id": "2e89e420dfe975b28a943637902cf401",
    "title": "小重山",
    "authorName": "祖可",
    "authorId": "2e89e420dfe975b2d1457b72d1457b72",
    "dynasty": "宋",
    "content": [
      "谁向江头遣恨浓。碧波流不断，楚山重。柳烟和雨隔疏钟。黄昏后，罗幕更朦胧。",
      "桃李小园空。阿谁犹笑语，拾残红。珠帘卷尽落花风。人不见，春在绿芜中。"
    ]
  },
  {
    "id": "2e89e420dfe975b29b02ba6d9a338080",
    "title": "菩萨蛮",
    "authorName": "祖可",
    "authorId": "2e89e420dfe975b2d1457b72d1457b72",
    "dynasty": "宋",
    "content": [
      "西风簌簌低红叶。梧桐影里银河匝。梦破画帘垂。月明乌鹊飞。",
      "新愁知几许。欲似丝千缕。雁己不堪闻。砧声何处村。"
    ]
  },
  {
    "id": "2e89e420dfe975b29b02ba6d839a36a2",
    "title": "菩萨蛮",
    "authorName": "祖可",
    "authorId": "2e89e420dfe975b2d1457b72d1457b72",
    "dynasty": "宋",
    "content": [
      "谁能画取沙边雨。和烟澹扫蒹葭渚。别岸却斜晖。采莲人未归。",
      "鸳鸯如解语。对浴红衣去。去了更回头。教侬特地愁。"
    ]
  },
  {
    "id": "2e89e420e02247b132ad97e10b9093a6",
    "title": "渔家傲",
    "authorName": "强至",
    "authorId": "2e89e420e02247b193d656418a1e808b",
    "dynasty": "宋",
    "content": [
      "雪月照梅溪畔路。幽姿背立无言语。冷浸瘦枝清浅处。香暗度。妆成处士横斜句。",
      "浑似玉人常淡伫。菱花相对盈清楚。谁解小图先画取。天欲曙。恐随月色云间去。"
    ]
  },
  {
    "id": "2e89e420e072c9a832ad97e18d65840a",
    "title": "渔家傲",
    "authorName": "程师孟",
    "authorId": "2e89e420e072c9a831b3b31ad91d1b4d",
    "dynasty": "宋",
    "content": [
      "折柳赠君君且住。"
    ]
  },
  {
    "id": "2e89e420e077f67fac70a5b509d57d27",
    "title": "水龙吟·春寿太守",
    "authorName": "真知柔",
    "authorId": "2e89e420e077f67fd1457b72d1457b72",
    "dynasty": "宋",
    "content": [
      "碧霄彩旆垂铃，应南极星躔光灿。巍巍名阀，芳传汉相，貂蝉炳焕。德莹冰壶，量包沧海，神钟岩电。向宝储内阁，英摽才华，声猷著膺宸眷。",
      "荐领名都屏翰，更循良、歌腾畿甸。峻专剧郡，荣登法从，光生尧殿。密勿论思，雍容启沃，才华独冠。愿年年长见，兰芽玉喷，柳梢金嫩。"
    ]
  },
  {
    "id": "2e89e420e15cd7e86e59c9811db79f17",
    "title": "蓦山溪",
    "authorName": "吴舜选",
    "authorId": "2e89e420e15cd7e8d1457b72d1457b72",
    "dynasty": "宋",
    "content": [
      "园林何有，修竹摇苍翠。春到小桃蹊，看绿满、一池春水。花开日暖，儿侄竞追随，挑野蔌，网溪鱼，有酒多且旨。",
      "去来聚散，无必亦无意。说地或谈天，更休问、语言粗细。谁强谁弱，谁是又谁非，过去事，未来事，一枕腾腾睡。"
    ]
  },
  {
    "id": "2e89e420e15d69cd5029e6bf1d206ed5",
    "title": "菩萨蛮·其一春",
    "authorName": "赵子崧",
    "authorId": "2e89e420e15d69cdd1457b72571e0f7e",
    "dynasty": "宋",
    "content": [
      "锦如花色春残饮。饮残春色花如锦。楼上正人愁。愁人正上楼。",
      "晏天横阵雁。雁阵横天晏。思远寄情词。词情寄远思。"
    ]
  },
  {
    "id": "2e89e420e15d69cdbd6a739d5127be5c",
    "title": "菩萨蛮·其二夏",
    "authorName": "赵子崧",
    "authorId": "2e89e420e15d69cdd1457b72571e0f7e",
    "dynasty": "宋",
    "content": [
      "雨荷惊起双飞鹭。鹭飞双起惊荷雨。浓醉一轩风。风轩一醉浓。",
      "午阴清散暑。暑散清阴午。斜日转窗纱。纱窗转日斜。"
    ]
  },
  {
    "id": "2e89e420e15d69cdb99aae19e1c0ceeb",
    "title": "菩萨蛮·其三秋",
    "authorName": "赵子崧",
    "authorId": "2e89e420e15d69cdd1457b72571e0f7e",
    "dynasty": "宋",
    "content": [
      "断鸿归处飞云乱。乱云飞处归鸿断。风弄叶翻红。红翻叶弄风。",
      "柳残凋院后。后院凋残柳。楼外水云秋。秋云水外楼。"
    ]
  },
  {
    "id": "2e89e420e15d69cdea1f776d5c7807d0",
    "title": "菩萨蛮·其四冬",
    "authorName": "赵子崧",
    "authorId": "2e89e420e15d69cdd1457b72571e0f7e",
    "dynasty": "宋",
    "content": [
      "月天遥照寒窗雪。雪窗寒照遥天月。门掩欲黄昏。昏黄欲掩门。",
      "锦鹓双并枕。枕并双鹓锦。云鬓整纤琼。琼纤整鬓云。"
    ]
  },
  {
    "id": "2e89e420e17b10d2e3990ba9fd2b8e12",
    "title": "水调歌头·寿衡守季国正",
    "authorName": "舒邦佐",
    "authorId": "2e89e420e17b10d2801c14f0c8ba76c2",
    "dynasty": "宋",
    "content": [
      "问讯金华伯，自是地行仙。只为朱轮画戟，句引到湘川。用个狎鸥心地，做就烹鲜时政，民化我何言。但贵衡阳纸，纸落尽云烟。",
      "对湖天，梅索笑，月还圆。旧时岳生申甫，重到是前缘。快洗瑶觥一醉，唤个鹤仙起舞，骑取上花砖。春秋更多少，庄木八千年。"
    ]
  },
  {
    "id": "2e89e420e181473a37a974573ebc0bc0",
    "title": "楼上曲",
    "authorName": "陈襄（述古）",
    "authorId": "2e89e420e181473a72a149a636ff3a73",
    "dynasty": "宋",
    "content": [
      "金徒抱箭寒更起，寂寞孤城一千里。",
      "姮娥擎出月华来，白玉楼台莹如水。",
      "上有佳人红粉妆，妙年学得吹霓裳。",
      "呼儿将出紫玉笛，一声天外流宫商。",
      "清商欲尽何幽咽，曲调不成声断绝。",
      "罗衣掩泪愁向天，手把瑶华歌一阕。",
      "寒蟾出兮明星稀，良人阻兮天一涯。",
      "凭轩遥望兮心伤悲，愿随鸿鹄兮高飞。"
    ]
  },
  {
    "id": "2e89e420e1862dbc4334969fb08a2991",
    "title": "蝶恋花",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "卷絮风头寒欲尽。坠粉飘香，日日红成阵。新酒又添残酒困。今春不减前春恨。",
      "蝶去莺飞无处问。隔水高楼，望断双鱼信。恼乱横波秋一寸。斜阳只与黄昏近。"
    ]
  },
  {
    "id": "2e89e420e1862dbc4334969f7b0a037f",
    "title": "蝶恋花",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "欲减罗衣寒未去。不卷珠帘，人在深深处。红杏枝头花几许？啼痕止恨清明雨。",
      "尽日沉烟香一缕。宿酒醒迟，恼破春情绪。飞燕又将归信误，小屏风上西江路。"
    ]
  },
  {
    "id": "2e89e420e1862dbc25eb6af73c8dccae",
    "title": "清平乐",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "春风依旧，着意隋堤柳。搓得鹅儿黄欲就，天气清明时候。",
      "去年紫陌青门，今宵雨魄云魂。断送一生憔悴，只消几个黄昏？"
    ]
  },
  {
    "id": "2e89e420e1862dbcb2801a2e45bd25e1",
    "title": "天仙子",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "宿雨洗空台榭莹。下尽珠帘寒未定。花开花落几番晴，春欲竟。愁未醒。池面杏花红透影。",
      "一纸短书言不尽。明月清风还记省。玉楼香断又添香，闲展兴。临好景。心似乱萍何处整。"
    ]
  },
  {
    "id": "2e89e420e1862dbcf32f182eee398631",
    "title": "浣溪沙",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "稳小弓鞋三寸罗。歌唇清韵一樱多。灯前秀艳总横波。",
      "指下鸣泉清杳渺，掌中回旋小婆娑。明朝归路奈情何。"
    ]
  },
  {
    "id": "2e89e420e1862dbc98c6fd7cca8f52a3",
    "title": "蝶恋花·商调十二首（其一）",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "丽质仙娥生月殿。谪向人间，未免凡情乱。宋玉墙东流美盼。乱花深处曾相见。",
      "密意浓欢方有便。不奈浮名，旋遣轻分散。最恨多才情太浅。等闲不念离人怨。"
    ]
  },
  {
    "id": "2e89e420e1862dbcccbd7785a36acb67",
    "title": "蝶恋花·商调十二首（其二）",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "锦额重帘深几许。绣履弯弯，未省离朱户。强出娇羞都不语。绛绡频掩酥胸素。",
      "黛浅愁红妆淡伫。怨绝情凝，不肯聊回顾。媚脸未匀新泪污。梅英犹带春朝露。"
    ]
  },
  {
    "id": "2e89e420e1862dbc9e5bca6966454ef1",
    "title": "蝶恋花·商调十二首（其三）",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "懊恼娇痴情未惯。不道看看，役得人肠断。万语千言都不管。兰房跬步如天远。",
      "废寝忘餐思想遍。赖有青鸾，不必凭鱼雁。密写香笺论缱绻。春词一纸芳心乱。"
    ]
  },
  {
    "id": "2e89e420e1862dbc18b3202da5562e30",
    "title": "蝶恋花·商调十二首（其四）",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "庭院黄昏春雨霁。一缕深心，百种成牵系。青翼蓦然来报喜。鱼笺微谕相容意。",
      "待月西厢人不寐。帘影摇光，朱户犹慵闭。花动拂墙红萼坠。分明疑是情人至。"
    ]
  },
  {
    "id": "2e89e420e1862dbc1b732176ae8e42bb",
    "title": "蝶恋花·商调十二首（其五）",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "屈指幽期惟恐误。恰到春宵，明月当三五。红影压墙花密处。花阴便是桃源路。",
      "不谓兰诚金石固。敛袂怡声，恣把多才数。惆怅空回谁共语。只应化作朝云去。"
    ]
  },
  {
    "id": "2e89e420e1862dbcee5a47cb11cf1bba",
    "title": "蝶恋花·商调十二首（其六）",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "数夕孤眠如度岁。将谓今生，会合终无计。正是断肠凝望际。云心捧得嫦娥至。",
      "玉困花柔羞抆泪。端丽妖娆，不与前时比。人去月斜疑梦寐。衣香犹在妆留臂。"
    ]
  },
  {
    "id": "2e89e420e1862dbca0c49c27d0b521de",
    "title": "蝶恋花·商调十二首（其七） ",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "一梦行云还暂阻。尽把深诚，缀作新诗句。幸有青鸾堪密付。良宵从此无虚度。",
      "两意相欢朝又暮。争奈郎鞭，暂指长安路。最是动人愁怨处。离情盈抱终无语。"
    ]
  },
  {
    "id": "2e89e420e1862dbc844a05ff1d91e573",
    "title": "蝶恋花·商调十二首（其八） ",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "碧沼鸳鸯交颈舞。正恁双栖，又遣分飞去。洒翰赠言终不许。援琴请尽奴衷素。",
      "曲未成声先怨慕。忍泪凝情，强作霓裳序。弹到离愁凄咽处。弦肠俱断梨花雨。"
    ]
  },
  {
    "id": "2e89e420e1862dbc8885d8294a862a12",
    "title": "蝶恋花·商调十二首（其九）",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "别后相思心目乱。不谓芳音，忽寄南来雁。却写花笺和泪卷。细书方寸教伊看。",
      "独寐良宵无计遣。梦里依稀，暂若寻常见。幽会未终魂已断。半衾如暖人犹远。"
    ]
  },
  {
    "id": "2e89e420e1862dbc7fd37a1092283547",
    "title": "蝶恋花·商调十二首（其十） ",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "尺素重重封锦字。未尽幽闺，别后心中事。佩玉彩丝文竹器。愿君一见知深意。",
      "环玉长圆丝万系。竹上斓斑，总是相思泪。物会见郎人永弃。心驰魂去神千里。"
    ]
  },
  {
    "id": "2e89e420e1862dbcc344860ec86023bd",
    "title": "蝶恋花·商调十二首（其十一） ",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "梦觉高唐云雨散。十二巫峰，隔断相思眼。不为旁人移步懒。为郎憔悴羞郎见。",
      "青翼不来孤凤怨。路失桃源，再会终无便。旧恨新愁无计遣。情深何似情俱浅。"
    ]
  },
  {
    "id": "2e89e420e1862dbcd9e92a28c69d06ac",
    "title": "蝶恋花·商调十二首（其十二） ",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "镜破人离何处问。路隔银河，岁会知犹近。只道新来消瘦损。玉容不见空传信。",
      "弃掷前欢俱未忍。岂料盟言，陡顿无凭准。地久天长终有尽，绵绵不似无穷恨。"
    ]
  },
  {
    "id": "2e89e420e1862dbcd6127407cbf9443d",
    "title": "好事近",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "急雨涨溪浑，小树带山秋色。轻棹暮天归路，袅芙蓉烟白。",
      "酒醒香冷梦回时，虫声正凄绝。只觉小窗风月，与昨宵都别。"
    ]
  },
  {
    "id": "2e89e420e1862dbc8d41f387f0f97ceb",
    "title": "西江月",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "人世一场大梦，我生魔了十年。明窗千古探遗编。不救饥寒一点。",
      "更被维摩老子，不教此处容言。炉薰清炷坐安禅。物物头头显现。"
    ]
  },
  {
    "id": "2e89e420e1862dbc9b02ba6dd6f4928d",
    "title": "菩萨蛮",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "轻鸥欲下春塘浴。双双飞破春烟绿。两岸野蔷薇。翠笼薰绣衣。",
      "凭船闲弄水。中有相思意。忆得去年时。水边初别离。"
    ]
  },
  {
    "id": "2e89e420e1862dbc9b02ba6d826218ad",
    "title": "菩萨蛮",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "长淮渺渺寒烟白。凭阑人是霜台客。诗句妙春豪。风云不啻高。",
      "樽前人已老。馀恨连芳草。一曲酒醒时。梧桐月欲低。"
    ]
  },
  {
    "id": "2e89e420e1862dbc9b02ba6d09c91d74",
    "title": "菩萨蛮",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "春风试手先梅蕊。頩姿冷艳明沙水。不受众芳知。端须月与期。",
      "清香闲自远。先向钗头见。雪后燕瑶池。人间第一枝。"
    ]
  },
  {
    "id": "2e89e420e1862dbc97b5b8da7301b481",
    "title": "满庭芳",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "玉枕生凉，金缸传晓，败叶飞破清秋。雨馀翻浪，渺渺阻行舟。暂系汀洲侧畔，风夜起、荻叶添愁。银屏远，龙香渐尽，还是梦扬州。",
      "更筹。何太永，当年情事，今日堪酬。最苦恨红楼，笑我飘浮。为寄相思细字，教字字、愁蹙眉头。凄凉久，渔人唱晓，随月过横沟。"
    ]
  },
  {
    "id": "2e89e420e1862dbc8a943637cc4f0070",
    "title": "小重山",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "楼上风和玉漏迟。秋千庭院静，百花飞。午窗才起暖金卮。匀面了，阑畔看春池。",
      "何事苦颦眉。碧云春信断，尽来时。鸳鸯游戏镇相随。云雾敛，新月挂天西。"
    ]
  },
  {
    "id": "2e89e420e1862dbc8a9436379b8935d5",
    "title": "小重山",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "雨霁风高天气清。玉盘浮出海，转空明。小窗帘影冷如冰。愁不寐，独自傍阶行。",
      "情似浪头轻。一番销欲尽，一番生。无言惆怅到参横。人欲起，鹎鵊几声鸣。"
    ]
  },
  {
    "id": "2e89e420e1862dbcc2ebbe3b5c744586",
    "title": "鹧鸪天",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "素玉朝来有好怀。一枝梅粉照人开。晴云欲向怀中起，春色先从脸上来。",
      "深院落，小楼台。玉盘香篆看徘徊。须知月色撩人恨，数夜春寒不下阶。"
    ]
  },
  {
    "id": "2e89e420e1862dbca1a805d899af974d",
    "title": "临江仙·阿方初出",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "枝上粉香吹欲尽，依前庭院春风。更谁同绕摘芳丛。漏残金兽冷，信断锦屏空。",
      "看结灯花愁不睡，酒阑无梦相逢。凄凉长判一生中。不如云外月，永夜在房栊。"
    ]
  },
  {
    "id": "2e89e420e1862dbcd3b3ad9055715bfe",
    "title": "虞美人·光化道中寄家",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "画船稳泛春波渺。夕雨寒声小。紫烟深处数峰横。惊起一滩鸥鹭、照川明。",
      "西楼今夜归期误。恨入阑干暮。可堪春事满春怀。不似珠帘新燕、早归来。"
    ]
  },
  {
    "id": "2e89e420e1862dbcf812990862449c06",
    "title": "浣溪沙·其一王晋卿筵上作",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "风急花飞昼掩门。一帘残雨滴黄昏。便无离恨也销魂。",
      "翠被任熏终不暖，玉杯慵举几番温。个般情事与谁论。"
    ]
  },
  {
    "id": "2e89e420e1862dbcba51edddbe9643ec",
    "title": "浣溪沙·其二",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "槐柳春馀绿涨天。酒旗高插夕阳边。谁家墙里笑秋千。",
      "往事不堪楼上看，新愁多向曲中传。此情销得是何年。"
    ]
  },
  {
    "id": "2e89e420e1862dbcba51eddd5b98f95e",
    "title": "浣溪沙·其二",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "一朵梦云惊晓鸦。数枝春雨带梨花。坐来残月冷窗纱。",
      "钗凤谩曾留得半，枕山犹是枕时斜。对花今日奈天涯。"
    ]
  },
  {
    "id": "2e89e420e1862dbcba51eddd65d33584",
    "title": "浣溪沙·其二",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "水满池塘花满枝。乱香深里语黄鹂。东风轻软弄帘帏。",
      "日正长时春梦短，燕交飞处柳烟低。玉窗红子斗棋时。"
    ]
  },
  {
    "id": "2e89e420e1862dbcba51edddc3722b0a",
    "title": "浣溪沙·其二",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "少日怀山老住山。一官休务得身闲。几年食息白云间。",
      "似我乐来真是少，见人忙处不相关。养真高静出尘寰。"
    ]
  },
  {
    "id": "2e89e420e1862dbc1368c914004422b0",
    "title": "临江仙",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "翠袖卷纱红映肉，无风玉骨生寒。可堪新晓雨初残。颦眉谁恼著，粉泪滴阑干。",
      "闻道谪仙歌妙语，新妆再发愁颜。雾帘云幕荐金盘。笔间长借句，直莫放春还。"
    ]
  },
  {
    "id": "2e89e420e1862dbc758e2b128d22cfaa",
    "title": "鹧鸪天·其一前改张文潜诗，但有此四句，正为咸平刘生作。馀作后改为",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "可是相逢意便深。为郎巧笑不须金。门前一尺春风髻，窗内三更夜雨衾。",
      "情渺渺，信沈沈。青鸾无路寄芳音。山城钟鼓愁难听，不解襄王梦里寻。"
    ]
  },
  {
    "id": "2e89e420e1862dbc00dabfc0e952e88d",
    "title": "乌夜啼·春思",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "楼上萦帘弱絮，墙头碍月低花。年年春事关心事，肠断欲栖鸦。",
      "舞镜鸾衾翠减，啼珠凤蜡红斜。重门不锁相思梦，随意绕天涯。"
    ]
  },
  {
    "id": "2e89e420e1862dbc96ab78a35b0af00c",
    "title": "鹧鸪天·其二蓝良辅知阁舟中晚坐会上作",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "麝发雕炉小袖笼。天教我辈此时同。橼经雪重香方满，菊到秋深色自浓。",
      "船槛内，月明中。插花归去莫匆匆。人生更在艰难内，胜事年来不易逢。"
    ]
  },
  {
    "id": "2e89e420e1862dbc5c1daf6f8802bc63",
    "title": "失调名",
    "authorName": "赵令畤",
    "authorId": "2e89e420e1862dbca89cf5257c9d0b1f",
    "dynasty": "宋",
    "content": [
      "脸薄难藏泪，眉长易觉愁。"
    ]
  },
  {
    "id": "2e89e420e257b8f71361b9420d3eb189",
    "title": "水调歌头·寿二亲",
    "authorName": "江万里",
    "authorId": "2e89e420e257b8f7c54e7837bb04af0f",
    "dynasty": "宋",
    "content": [
      "生日重重见，馀闰有新春。为吾母寿，富贵外物总休论。且说家怀旧话，教学也曾菽水，亲意尽欣欣。只此是真乐，乐岂在邦君。",
      "吾二老，常说与，要廉勤。庐陵几千万户，休戚属儿身。三瑞堂中绿醑，酿就满城和气，端又属人伦。吾亦老吾老，谁不敬其亲。"
    ]
  },
  {
    "id": "2e89e420e25c0ccc2577b7842eb1aad2",
    "title": "减字木兰花·其一惜春词",
    "authorName": "韦骧",
    "authorId": "2e89e420e25c0ccce17184bcaf21d0c9",
    "dynasty": "宋",
    "content": [
      "人生可意。祗说功名贪富贵。遇景开怀。且尽生前有限杯。",
      "韶华几许。鹈鴂声残无觅处。莫自因循。一片花飞减却春。"
    ]
  },
  {
    "id": "2e89e420e25c0ccc94a371724ea388a9",
    "title": "减字木兰花·其二劝饮词",
    "authorName": "韦骧",
    "authorId": "2e89e420e25c0ccce17184bcaf21d0c9",
    "dynasty": "宋",
    "content": [
      "金貂贳酒。乐事可为须趁手。且醉青春。白发何曾饶贵人。",
      "凤笙鼍鼓。况是桃花落红雨。莫诉觥筹。炊熟黄粱一梦休。"
    ]
  },
  {
    "id": "2e89e420e25c0ccc046db0a81c8d23e9",
    "title": "减字木兰花·其三止贪词",
    "authorName": "韦骧",
    "authorId": "2e89e420e25c0ccce17184bcaf21d0c9",
    "dynasty": "宋",
    "content": [
      "鸾坡凤沼。轩冕傥来何足道。存养天真。安用浮名绊此身。",
      "劳生逸老。摆脱纷华须是早。解绶眠云。林下何曾见一人。"
    ]
  },
  {
    "id": "2e89e420e25c0cccf28027d9268284b2",
    "title": "菩萨蛮·和舒信道水心寺会次韵",
    "authorName": "韦骧",
    "authorId": "2e89e420e25c0ccce17184bcaf21d0c9",
    "dynasty": "宋",
    "content": [
      "琼杯且尽清歌送。人生离合真如梦。瞬息又春归。回头光景非。",
      "香喷金兽暖。欢意愁更短。白发不须量。从教千丈长。"
    ]
  },
  {
    "id": "2e89e420e25c0ccc4ac386337f12dab5",
    "title": "减字木兰花·其四望仙词",
    "authorName": "韦骧",
    "authorId": "2e89e420e25c0ccce17184bcaf21d0c9",
    "dynasty": "宋",
    "content": [
      "危楼引望。天气犹寒花未放。远思悠悠。芳草何年恨即休。",
      "仙踪何处。此去蓬山多少路。春霭腾腾。更在瑶台十二层。"
    ]
  },
  {
    "id": "2e89e420e25c0ccc8ec6222e7abd1e35",
    "title": "鹊桥仙",
    "authorName": "韦骧",
    "authorId": "2e89e420e25c0ccce17184bcaf21d0c9",
    "dynasty": "宋",
    "content": [
      "岁华将暮，寒林萧索，极目冻云垂地。官梅忽见一枝芳，便顿觉、新春情味。",
      "小筵开处，歌喉清婉，舞态蹁跹争媚。沈腰潘鬓两休论，共举白、何须惜醉。"
    ]
  },
  {
    "id": "2e89e420e25c0ccce8fa871a82446afe",
    "title": "减字木兰花·其五春词",
    "authorName": "韦骧",
    "authorId": "2e89e420e25c0ccce17184bcaf21d0c9",
    "dynasty": "宋",
    "content": [
      "帝城春媚。绿柳参天花照地。共乐升平。处处楼台歌板声。",
      "香轮玉镫。驰骤芳郊争选胜。妙舞轻讴。扰乱春风卒未休。"
    ]
  },
  {
    "id": "2e89e420e25c0cccac0ff6abc3e6976a",
    "title": "减字木兰花·水仙花",
    "authorName": "韦骧",
    "authorId": "2e89e420e25c0ccce17184bcaf21d0c9",
    "dynasty": "宋",
    "content": [
      "雕阑香砌。红紫妖韶何足计。争似幽芳。几朵先春蘸碧塘。",
      "玉盘金盏。谁谓花神情有限。绰约仙姿。仿佛江皋解佩时。"
    ]
  },
  {
    "id": "2e89e420e25c0cccf08d344418932441",
    "title": "洛阳春丁香花",
    "authorName": "韦骧",
    "authorId": "2e89e420e25c0ccce17184bcaf21d0c9",
    "dynasty": "宋",
    "content": [
      "冷艳幽香奇绝。粉金裁雪。无端又欲恨春风，恨不解、千千结。",
      "曲槛小池清切。倚烟笼月。佳人纤手傍柔条，似不忍、轻攀折。"
    ]
  },
  {
    "id": "2e89e420e25c0ccc7204dd866665684d",
    "title": "醉蓬莱·廷评庆寿",
    "authorName": "韦骧",
    "authorId": "2e89e420e25c0ccce17184bcaf21d0c9",
    "dynasty": "宋",
    "content": [
      "漏新春消耗，柳眼微青，素梅犹小。帘幕轻寒，引炉烟袅袅。凤管雍容，雁筝清切，对绮筵呈妙。此际欢虞，门庭自有，辉光荣耀。",
      "庆事难逢，世间须信，八十遐龄，古来稀少。况偶佳辰，是桑弧曾表。满奉金觥，暂停牙板，听雅歌精祷。惟愿增高，龟年鹤算，鸿恩紫诏。"
    ]
  },
  {
    "id": "2e89e420e25c0ccc13babff448f64ea4",
    "title": "沁园春·廷评拜官",
    "authorName": "韦骧",
    "authorId": "2e89e420e25c0ccce17184bcaf21d0c9",
    "dynasty": "宋",
    "content": [
      "林叶阴浓，海云峰耸，夏景渐分。称画堂开宴，雍雍笑语，高年耆德，初拜君恩。汉相家声，一经传训，赏典今朝归庆门。清和昼，见香飘百和，乐按长春。休论。",
      "万事纷纭。算寿考、乡闾能几人。况凤书才降，龟龄正永，莫辞金盏，一醉醺醺。萱草忘忧，榴花含笑，庭院风光如再新。成欢颂，愿齐坚桧柏，频奉丝纶。"
    ]
  },
  {
    "id": "2e89e420e26290f60d1be79c9ba73e00",
    "title": "八声甘州·心传索词屡矣，久以缮金字之冗，未暇填缀。玉田生乃歌白雪之章，汴沈钦就用其韵",
    "authorName": "沈钦",
    "authorId": "2e89e420e26290f6d1457b72d1457b72",
    "dynasty": "宋",
    "content": [
      "有吴僧、醉倒墨池边，西风暗吹芳。对苍髯冷挂，龙珠万颗，清映经窗。却似仙人黄鹤，笛里换时光。静处观生意，竹老梅荒。",
      "犹说当年分种，是枯槎远驾，万里途长。信留真何许，烨烨楮毫香。□前度、离宫别馆，正金铺、深掩绿苔床。都休问，一番展卷，清昼生凉。"
    ]
  },
  {
    "id": "2e89e420e2833a4ec0cc0a1d1a81d6fa",
    "title": "华阳洞辞",
    "authorName": "游九言",
    "authorId": "2e89e420e2833a4e8ce6790c144a3f71",
    "dynasty": "宋",
    "content": [
      "河汉澈，碧霄晴，九华仙子到凡尘。凉夜山头吹玉笛，纤云卷尽月分明。"
    ]
  },
  {
    "id": "2e89e420e2833a4ec0cc0a1dc4e01112",
    "title": "华阳洞辞",
    "authorName": "游九言",
    "authorId": "2e89e420e2833a4e8ce6790c144a3f71",
    "dynasty": "宋",
    "content": [
      "香露湿，草晶荧，起看大地尽瑶璚。下界千门人寂寂，空山夜静海波声。"
    ]
  },
  {
    "id": "2e89e420e2833a4ec0cc0a1dc823e9ce",
    "title": "华阳洞辞",
    "authorName": "游九言",
    "authorId": "2e89e420e2833a4e8ce6790c144a3f71",
    "dynasty": "宋",
    "content": [
      "仙子去，眇云程，天风杳杳佩环清。回望九州烟雾白，千山月落影纵横。"
    ]
  },
  {
    "id": "2e89e420e2833a4e40a94008cd9d27fd",
    "title": "沁园春·五十五自述",
    "authorName": "游九言",
    "authorId": "2e89e420e2833a4e8ce6790c144a3f71",
    "dynasty": "宋",
    "content": [
      "五十五年，满簪华发，俨然遂良。又何曾戚戚，筚门圭窦，何曾汲汲，玉带金章。困后高眠，饥来饱□，老矣狂夫老更狂。空回首，叹世间名利，傀儡开场。",
      "幸临晚节安康。又两日、三秋催肃霜。叹生朝亦是，贺宾踵至，龙钟矍铄，何足称觞。喜对诸贤，笑谈世事，相会亲朋醉玉觞。谁如我，素乐天知命，不事侯王。"
    ]
  },
  {
    "id": "2e89e420e2fe0ba6e429ae7972592099",
    "title": "如梦令",
    "authorName": "王师锡",
    "authorId": "2e89e420e2fe0ba6d1457b72d1457b72",
    "dynasty": "宋",
    "content": [
      "竹上一楼岚翠。竹下一渠春水。中有隐人居，破屋数间而已。",
      "无事。无事。静夜月明千里。"
    ]
  },
  {
    "id": "2e89e420e319c621b7f16089e60e8f26",
    "title": "瑞龙吟",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "城南路。凝望映竹摇风，酒旗标树。郊原游子停车，问山崦里，人家甚处。去还伫。徐见画桥流水，小窗低户。深沈绿满垂杨，芳阴娅姹，娇莺解语。多谢佳人情厚，卷帘羞得，庭花飘舞。可谓望风知心，倾盖如故。",
      "犹殢香玉，休赋断肠句。堪怜处、生尘罗袜，凌波微步。底事匆匆去。为他系绊，离情万绪。空有愁如缕。忆桃李春风，梧桐秋雨。又还过却，落花飘絮。"
    ]
  },
  {
    "id": "2e89e420e319c6216e2018076db1bad6",
    "title": "琐窗寒",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "倦拂鸳衾，羞临鹊鉴，懒开窗户。韶华暗度，又过妒花风雨。掩熏炉、怕闻旧香，柳阴只有黄莺语。似向人、欲说离愁，因念未归行旅。春暮。",
      "知何处。便不念芳年，正当三五。轻衫快马，去逐狂朋怪侣。便罗帷、香阁顿忘，枕边要语曾记否。趁芳时、即早归来，尚可殢清俎。"
    ]
  },
  {
    "id": "2e89e420e319c621ebb59c67524ea7d7",
    "title": "风流子·咏钱塘",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "佳胜古钱塘。帝居丽、金屋对昭阳。有风月九衢，凤皇双阙，万年芳树，千雉宫墙。户十万，家家堆锦绣，处处鼓笙簧。三竺胜游，两峰奇观，涌金仙舸，丰乐霞觞。",
      "芙蓉城何似，楼台簇中禁，帘卷东厢。盈望虎貔分列，鸳鹭成行。向玉宇夜深，时闻天乐，绛霄风软，吹下炉香。惟恨小臣资浅，朝觐犹妨。"
    ]
  },
  {
    "id": "2e89e420e319c6215c9c77f5eeb8b238",
    "title": "渡江云",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "渔乡回落照，晚风势急，鹜鹭集汀沙。解鞍将憩息，细径疏篱，竹隐两三家。山肴野蔌，竞素朴、都没浮华。回望时，绕村流水，万点舞寒鸦。",
      "休嗟。明年秋暮，一叶扁舟，望平川北下。应免劳、尘巾乌帽，宵炬红纱。青蓑短棹长江碧，弄几曲、羌管吹葭。人借问，鸣桹便入芦花。"
    ]
  },
  {
    "id": "2e89e420e319c6215cde133c026486bd",
    "title": "应天长",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "夭桃弄粉，繁杏透香，依然旧日颜色。奈彼妒花风雨，连阴过寒食。金钗试寻妙客。正昼永、院深人寂。善歌更解舞，传闻触处声藉。",
      "当日俊游时，屡向平康，吟咏共题壁。自后纵经回曲，难寻阿姨宅。芳华苑，罗绮陌。怎断得、怪踪狂迹。惯来往，柳外花间，莺燕都识。"
    ]
  },
  {
    "id": "2e89e420e319c621f1752435d6e2ce9d",
    "title": "还京乐",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "春光至，欲访清歌妙舞重为理。念莺轻燕怯媚容，百斛明珠须费。算枕前盟誓。深诚密约堪凭委。意正美，娇眼又洒，梨花春泪。",
      "记罗帷底。向鸳鸯、灯畔相偎，共把前回，词语咏味。无端浪迹萍蓬，奈区区、又催行李。忍重看、小岸柳梳风，江梅鉴水。待学鹣鹣翼，从他名利荣悴。"
    ]
  },
  {
    "id": "2e89e420e319c621e4f6108a7072050b",
    "title": "扫花游",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "素秋渐老，正叶落吴江，雁横南楚。暮霞散缕。听寒蝉断续，乱鸦鼓舞。客舍凄清，那更西风送雨。又东去。过野杏小桥，都在元处。",
      "心事天未许。似误出桃源，再寻仙路。去年燕俎。记芳腮妒李，细腰束素。事没双全，自古瓜甜蒂苦。欲停伫。奈江头、早催行鼓。"
    ]
  },
  {
    "id": "2e89e420e319c6214c50fa7fc9ec69dd",
    "title": "荔枝香",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "瞰水自多佳处。春未去。绣桷斗起凌空，隐隐笼轻雾。已飞画栋朝云，又卷西山雨。相与。共煮新茶取花乳。",
      "开宴处。俯北榭、临南浦。迤逦扁舟，双桨棹歌齐举。座上嘉宾，妙句无非赋鹦鹉。莫惜高烧蜡炬。"
    ]
  },
  {
    "id": "2e89e420e319c6214c50fa7ff383c70e",
    "title": "荔枝香",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "未论离亭话别，涕先泫。旋涤瑶觯，深挹芳醪，凝愁满眼。偎人大白须卷。歌遍。三劝。",
      "记得当时送□远。素蟾屡明晦，彩云易散。后约难知，又却似、阳关宴。乌丝写恨，帕子分香为郎剪。愿郎安信频遣。"
    ]
  },
  {
    "id": "2e89e420e319c6216b17fcf8673ad8b0",
    "title": "解连环",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "塞鸿难托。奈云深雾阔，水遥山邈。感两情、浑若连环，念恩爱厚深，利名浮薄。便好归来，怎禁得、许多萧索。免恹恹瘦减，漫滞寝饘，枉费汤药。",
      "伊心料应未若。对香消兽吻，月转楼角。恁便是、铁石心肠，有当日盟言，怎忍辜却。冶叶倡条，尚自得、连枝双萼。不成将、异葩艳卉，便教谢落。"
    ]
  },
  {
    "id": "2e89e420e319c621ba8fd0782c26e15c",
    "title": "玲珑四犯",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "韵胜江梅，笑杏俗桃粗，空眩妖艳。尽屏铅华，天赋翠眉丹脸。门闭昼永春长，看燕子、并飞撩乱。叹岁华若箭频换。深院有谁能见。",
      "夜来初得同相荐。便门阑、瑞烟葱茜。天然素质真颜色，直是惊人眼。曾向众里较量，似六个、骰儿六点。应自来恨闷，和想忆，都消散。"
    ]
  },
  {
    "id": "2e89e420e319c6217e10263393e6f335",
    "title": "丹凤吟",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "荏苒秋光虚度，玩月池台，登高楼阁。风传霜信，遍送晓寒侵幕。",
      "凄凉细雨，洒窗飘户，漏永更长，枕单衾薄。梦里惊鸿唤起，坐对寒釭，犹听晨漏残角。",
      "先自宿酲似病，共愁造合滋味恶。虽有丁宁语，怕旁人多口，还类金铄。",
      "如斯情绪，戚戚怎禁牢落。纵欲凭江鱼寄往，漫霜毫频握。",
      "几时得见，诸事都记着。"
    ]
  },
  {
    "id": "2e89e420e319c62190bdbd82865568b9",
    "title": "满江红",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "袅娜身材，经行处、金莲涉足。晨妆罢，黛眉新晕，素腰如束。丹脸匀红香在臂，秀肌腻滑凉生肉。记那回、同赌选花图，赢全局。",
      "相思病，休殢卜。辜负却，杨枝曲。漫榴花堆火，翠阴笼屋。菡萏方池闲艳蕊，画堂未许归云宿。任利名、踪迹久尘埃，教谁扑。"
    ]
  },
  {
    "id": "2e89e420e319c62159d6692514ea8845",
    "title": "瑞鹤仙·忆旧居，呈超然，示儿子及女",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "依山仍负郭。有松桂扶疏，烟霞渺漠。一年自成落。奈孤踪还系，蝇头蜗角。休嗤句弱。赋郊居、何让沈约。",
      "记乡人过我，傩立阼阶，酒行先酌。远映江山奇胜，下瞰重湖，上飞高阁。风帘絮幕。筑新槛，种花药。幸瓜期已近，秋风归去，免得奔驰味恶。待开池、剩起林亭，共同宴乐。"
    ]
  },
  {
    "id": "2e89e420e319c621318a312540e4a79f",
    "title": "西平乐",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "圃韭畦蔬，嫩鸡野腊，邻酝稚子能赊。罗幕新裁，画楼高耸，松梧柳竹交遮。",
      "应便作归休计去，高揖渊明，下视林逋，到此如何，又走风沙。",
      "都为啼号累我，思量事、未遂即咨嗟。",
      "连年奔逐，旁州外邑，舟楫轻扬，鞭□倾斜。仍冒触、烟岚邃险，风雪纵横，每值初寒在路，炎暑登车，空向长途度岁华。",
      "消减少年，英豪气宇，潇洒襟怀，似此施为，纵解封侯，宁如便早还家。"
    ]
  },
  {
    "id": "2e89e420e319c62116ebfed4fa42e85b",
    "title": "浪淘沙慢",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "禁城外，青青细柳，翠拂高堞。征鼓催人骤发。长亭渐觉宴阕。情绪似丁香千百结。忍重看、手简亲折。听怨举离歌寄深意，新声更清绝。心切。暮天塞草烟阔。正乍裛轻尘，新晴后，汨汨清渭咽。",
      "闻西度阳关，风致全别。玉杯屡竭。思故人千里，唯同明月。扶上雕鞍还三叠。那堪第四声未歇。念蟾魄、能圆还解缺。况人事、莫苦悲伤悴艳色。归来复见头应雪。"
    ]
  },
  {
    "id": "2e89e420e319c621736eb7626cf60701",
    "title": "忆旧游",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "念区区远宦，带月侵晨，燃烛中宵。在昔曾游遍，过三湘下浙，二水通潇。小舟暂辍兰棹，羸马复鞭摇。但旧日雄图，平生壮气，往往潜消。",
      "迢迢。向年事，记艳质平堤，曾共听镖。醉□游沙市，被疏狂伴侣，朝暮相招。怎知后约难再，牛女隔星桥。待远结双成，他时去窃千岁桃。"
    ]
  },
  {
    "id": "2e89e420e319c6216e59c981ef5b4639",
    "title": "蓦山溪",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "当年苏小，家住苕溪尾。一棹采莲归，悄羞得、鸳鸯飞避。苹洲蓼岸，花脸两难分，崖半倚。风乍起。荡漾烟光里。",
      "平生强项，未肯轻鱼水。溪上偶相逢，这一段、风情怎已。纫兰解佩，不负有情人，金尊侧，罗帐底。占尽人间美。"
    ]
  },
  {
    "id": "2e89e420e319c6216a7b03cd78fd1b9c",
    "title": "秋蕊香",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "向晓银瓶香暖。宿蕊犹残娇面。风尘一缕透窗眼。恨入春山黛浅。",
      "短书封了凭金线。系双燕。良人贪逐利名远。不忆幽花静院。"
    ]
  },
  {
    "id": "2e89e420e319c6215ab97d7e6a50717a",
    "title": "少年游",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "金炉喷兽枕敧山。衾帐不知寒。数片飞花，初临窗外，犹作坠梅看。",
      "明年此际应东去，藤轿逐征鞍。山水屏中，莺花堆里，相与下临安。"
    ]
  },
  {
    "id": "2e89e420e319c6215ab97d7e9859915c",
    "title": "少年游",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "三分芳髻拢青丝。花下见仙姿。殢雨情怀，沾风踪迹，相见恨欢迟。",
      "能言艳色如桃李，曾折最先枝。冶叶丛中，闲花堆里，那有者相知。"
    ]
  },
  {
    "id": "2e89e420e319c6213835dc8cf0347543",
    "title": "南乡子·宁都登楼",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "乘月上高楼。一片清光浩莫收。帘卷好风知客意，飕飕。山自纵横水自流。",
      "却绕古城头。尘事匆匆得少休。遥送征鸿千里外，明眸。消尽人间万种愁。"
    ]
  },
  {
    "id": "2e89e420e319c6214b26e627d1705117",
    "title": "风流子",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "行乐平生志，方从事、未出已思归。叹欢宴会同，类多暌阻，冶游踪迹、还又参差。年华换，利名虚岁月，交友半云泥。休忆旧游，免成春瘦，莫怀新恨，恐惹秋悲。",
      "惟思行乐处，几思为春困，醉枕罗衣。何事暗辜芳约，偷负佳期。念待月西厢，花阴浅浅，倚楼南陌，云意垂垂。别后顿成消黯，伊又争知。"
    ]
  },
  {
    "id": "2e89e420e319c621e7c336e872a1f7f8",
    "title": "华胥引",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "征车将动，愁不成歌，对颦翠叶。静掩兰房，香铺卧鸭烟罢唼。别后羞看霓裳，更把筝休轧。频数更筹，乍寒孤枕偏怯。",
      "尝为霜髭，弄纤纤、向人轻镊。旧词新句，幽窗时时并阅。药饵衣衾，愁顿放、一番行箧。朝晚归家，又烦春笋重叠。"
    ]
  },
  {
    "id": "2e89e420e319c62190b17e59273dba9b",
    "title": "宴清都",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "早作听晨鼓。征车动、画桥乘月先度。邻鸡唱晓，人家未起，尚扃柴户。沙边塞雁声遥，料不见、当时伴侣。似怎地、满眼愁悲，秋如宋玉难赋。",
      "休论爱合暌离，微官系缚，期会良苦。封侯万里，金堆北斗，不如归去。欢娱渐入佳趣，算画在、屏帏邃处。仗小词、说与相思，伊还会否。"
    ]
  },
  {
    "id": "2e89e420e319c621e902affbf12b4d57",
    "title": "四园竹",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "残霞殿雨，皞气入窗扉。井梧堕叶，寒砌叫蛩，秋满屏帏。罗袖匆匆叙别，凄凉客里，异乡谁更相知。",
      "念伊其。当时芍药同心，谁知又爽佳期。直待金风到后，红叶秋时。细写情辞。何用纸。又却恐、秋深叶渐稀。"
    ]
  },
  {
    "id": "2e89e420e319c6217af5184ba54cd6d3",
    "title": "齐天乐·临江道中",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "护霜云澹兰皋暮，行人怕临昏晚。皓月明楼，梧桐雨叶，一片离愁难剪。殊乡异景，奈频易寒暄，屡更茵簟。案牍纷纭，夜深犹看两三卷。",
      "平川回棹未久，简书还授命，又催程限。贡浦南游，桃江西下，还是水行陆转。天寒雁远。但独拥兰衾，枕檀谁荐。再促征车，月华犹未敛。"
    ]
  },
  {
    "id": "2e89e420e319c6218bdb70c2760b5502",
    "title": "木兰花/玉楼春",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "奇容压尽群芳秀。枕臂浓香犹在袖。自从草草为传杯，但觉厌厌长病酒。",
      "堤上路长官柳瘦。愁在月明霜落后。须知斗帐夜寒多，早趁西风回鹢首。"
    ]
  },
  {
    "id": "2e89e420e319c621edc7d27bc0834b59",
    "title": "霜叶飞咏雪",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "朔风严紧，长空布、同云低黯天表。更堪中夕振寒威，敧枕风声悄。",
      "望皓洁、窗纱向晓。珠帘才上银钩小。听美人都惊□，老尽群山，远近相照。",
      "深意劝客金尊，皑皑千里，琼台瑶圃重到。绮罗香暖恣欢娱，暂尔宽怀抱。",
      "更几朵、梅花开了。巡檐聊与花相调。算瑞气、丰穰兆。",
      "来岁强如，旧年多少。"
    ]
  },
  {
    "id": "2e89e420e319c621fa86e3e4e02a984b",
    "title": "蕙兰芳/蕙兰芳引",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "池亭小，帘幕初下，散飞凫鹜。乍风约云开，遥障几眉横绿。画桥架月，映四岸、垂杨遮屋。绕翠栏满槛，尽是新栽花竹。",
      "风送荷香，凉生冰簟，岂畏炎燠。便催唤双成，看舞相时丽曲。及瓜虽近，要娱我目。教后人行乐，亦非吾独。"
    ]
  },
  {
    "id": "2e89e420e319c6215878d156c985cf64",
    "title": "塞垣春",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "绣阁临芳野。向晚把、花枝卸。奇容艳质，世间寻觅，除是图画。这欢娱已系人心也。更翰墨、新挥洒。",
      "展蛮笺、明窗底，把□心事都写。谢女与檀郎，清才对、真态俱雅。凤枕乐春宵，绛帷度秋夜。便同云黯淡，冰霰纵横，也并眠鸳衾下。假使过炎暑，共将罗扇把。"
    ]
  },
  {
    "id": "2e89e420e319c6211e4e2f32afb7c080",
    "title": "丁香结",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "梅雨犹清，冷风乘急，遥送万丝斜陨。听水翻雷迅。冒雾湿，但觉衣裘皆润。乱山烟嶂外，轻寒透、未免强忍。崎岖危石，耸峭峻岭，都齐行尽。",
      "指引。看负弩旌旗，谩卷空、排素阵。向晚收云，黎明见日，渐生红晕。堪叹萍泛浪迹，□事无长寸。但新来纤瘦，谁信非因病损。"
    ]
  },
  {
    "id": "2e89e420e319c6211b2ca4698380e4ef",
    "title": "氐州第一",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "潇潇寒庭，深院绣盖，佳人就中娇小。半额装成，纤腰浴罢，初著铢衣缥缈。徐整鸾钗，向凤鉴、低徊斜照。情态方浓，憨痴不管，绿稀红老。",
      "阆苑春回花枝少。漫微步、芳丛频绕。密意难窥，幽欢未讲，时把琵琶抱。但多才强傅粉，何须用、千金买笑。一枕春酲，笑巫阳、朝云易晓。"
    ]
  },
  {
    "id": "2e89e420e319c621e2e9f05b44dc63c8",
    "title": "解蹀躞",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "一掬金莲微步。堪向盘中舞。主人开阖，呼来慰行旅。暂时略得舒怀，事如橄榄，馀甘卒难回苦。",
      "惹愁绪。便□偎人低唱，如何当奇遇。怎生真得、欢娱效云雨。有计应不为难，待□押出门时，却教休去。"
    ]
  },
  {
    "id": "2e89e420e319c6215ab97d7e9feee3f8",
    "title": "少年游",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "鸾胎麟角，金盘玉箸，芳果荐香橙。洛浦佳人，缑山仙子，高会共吹笙。",
      "挥毫便扫千章曲，一字不须更。绛阙瑶台，星桥云帐，全胜少年行。"
    ]
  },
  {
    "id": "2e89e420e319c621a90807d94658e982",
    "title": "庆春宫/高阳台",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "曲渚澜生。遥峰云敛，据鞍又出江城。青子垂枝，翠阴遮道，乍闻一两蝉声。素蟾犹在，但惟有、长庚殿星。征夫前路，应怪劳生，尘事相萦。",
      "年来厌逐时迎。千里追寻，两鬓凋零。佳景良辰，无憀虚度，谁怜客里凄清。不如归去，任儿辈、功名遂成。旧欢重理，莫笑渊明，却赋闲情。"
    ]
  },
  {
    "id": "2e89e420e319c621f29ff18edc92c041",
    "title": "点绛唇",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "岸草离离，暮天雨过添清润。小舟移近。怕得江头信。",
      "无奈风高，雁字难成阵。思排闷。管弦难趁。怎解心头恨。"
    ]
  },
  {
    "id": "2e89e420e319c621b079a9b74d4545a2",
    "title": "诉衷情令",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "侵晨呵手怯清霜。闲写两三行。都将旧游新恨，收拾入行装。",
      "人乍别，路尤长。漫嗟伤。不如归去，只者温柔，便是仙乡。"
    ]
  },
  {
    "id": "2e89e420e319c621ef9354ce9ae191f4",
    "title": "醉桃源/阮郎归",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "十年依旧破衫青。空书制敕绫。但知心似玉壶冰。牛衣休涕零。",
      "聊蹇傲，莫升腾。毋为附骥蝇。前山可数且徐行。不须催去程。"
    ]
  },
  {
    "id": "2e89e420e319c621f137049baa655769",
    "title": "阮郎归",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "大都修炼似蒸沙。阴阳失两家。正如飞鳖舞长蛇。宁知饮月华。",
      "回老貌，假群娃。熏蒸成绛霞。但教心地不倾斜。巢中能养鸦。"
    ]
  },
  {
    "id": "2e89e420e319c6219c9a9229df6ae08f",
    "title": "伤情怨/清商怨",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "娇痴年纪尚小。试晚妆初了。自戴黄花，开奁还自照。",
      "临岐离思浩渺。道未寒、须管来到。记取叮咛，教人归且早。"
    ]
  },
  {
    "id": "2e89e420e319c621a34530fddf7dc2c2",
    "title": "夜游宫",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "一叶飘然下水。船头转、已行十里。冷落杯盘荐梅子。又经过，岭边村，江上市。",
      "那更轻帆底。一路上、翠飘红坠。深夜方眠五更起。说相思，试挥毫，还满纸。"
    ]
  },
  {
    "id": "2e89e420e319c621a34530fda61642ca",
    "title": "夜游宫",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "泪眼偎人强敛。鲛绡上、尚馀斑点。别后何愁不相见。只愁伊，被旁人，施暗箭。",
      "致得心肠转。教令得、神魂撩乱。那更日疏又日远。恁时节，想难为，看我面。"
    ]
  },
  {
    "id": "2e89e420e319c6218e9cf0501f4fdb3e",
    "title": "满路花",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "双眼滟秋波，两脸凝春雪。尊前初见处，琴心绝。千磨百难，石上琼簪折。人非天样阔。车马难通，奈何没个关节。",
      "深盟密约，啮臂曾流血。须知弦断有，鸾胶接。别离日久，转觉归心切。先把新词说。憔悴相容，怕伊相见难别。"
    ]
  },
  {
    "id": "2e89e420e319c6214f36d30c4fc31ffb",
    "title": "解语花",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "星桥夜度，火树宵开，灯月光交射。翠檐铜瓦。相辉映、隐隐绛霞飘下。",
      "风流艳雅。向柳陌、纤纤共把。筵宴时、频酌香醪，宝鸭喷沈麝。",
      "已是欢娱尽夜。对芳时堪画，条倡叶冶。鸳灯诗帕。",
      "嬉游看、到处骤轮驰马。十千换也。惟好事、寸心难谢。",
      "听九衢、三市行歌，到晓钟才罢。"
    ]
  },
  {
    "id": "2e89e420e319c621a4d78cccfc7cbe20",
    "title": "红林檎近雪",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "轻有鹅毛体，白如龙脑香。琼笋缀飞桷，冰壶鉴方塘。浑如瑶台阆苑，更无茅舍蓬窗。画阁自有梅装。",
      "贪耍罢弹簧。鼓舞沽酒市，蓑笠钓鱼乡。遐观自乐，吾心何必濠梁。待乔木都冻，千山尽老，更烦玉指劝羽觞。"
    ]
  },
  {
    "id": "2e89e420e319c621a4d78ccc9d15945c",
    "title": "红林檎近雪",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "梅信初回暖，风棱犹壮寒。禾稼响圭璧，帘旌隐琅玕。门外群山尚满，窗前数片馀残。冻底潜有鱼翻。",
      "东风渐生澜。杖策扶半醉，燕寝有馀欢。儿童自捧，皑皑调蜜盈盘。兆丰穰和气，来呈美瑞，莫同轻薄飞絮看。"
    ]
  },
  {
    "id": "2e89e420e319c621d7f38b33f194ecd6",
    "title": "倒犯蓝桥",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "画舫、并仙舟远窥，黛眉新扫。芳容衬缟。佳人在、翠帘深窈。逡巡遽赠诗语，因询屏帏悄。道自有、蓝桥美质诚堪表。倩纤纤、捧芳醥。",
      "琴剑度关，望玉京人，迢迢天样窎。下马叩靖宇，见仙女、云英小。算冠绝、人间好。饮刀圭、神丹同得道。感向日，夫人指示相垂照。寿齐天后老。"
    ]
  },
  {
    "id": "2e89e420e319c621479cb387f6809087",
    "title": "大酺",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "渐雨回春，风清夏，垂柳凉生芳屋。馀花犹满地，引蜂游蝶戏，慢飞轻触。院宇深沈，帘栊寂静，苍玉时敲疏竹。雕梁新来燕，恣呢喃不住，似曾相熟。但双去并来，漫萦幽恨，枕单衾独。仙郎去又速。",
      "料今在、何许停双毂。任梦想、频登台榭，遍倚阑干，水云千里空流目。纵遇双鱼客，难尽写、别来心曲。媚容幸倾城国。今日何事，还又难分麰菽。寸心天上可烛。"
    ]
  },
  {
    "id": "2e89e420e319c62151b44eccf26f898b",
    "title": "玉烛新梨花",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "梨花寒食后。被丽日和风，一时开就。蒙蒙雨歇，香犹嫩、渐觉芳心彰漏。",
      "墙头月下，似旧日莺莺相候。纤手为、攀折翘枝，轻盈露沾红袖。",
      "风流出浴杨妃，向海上何人，更询安否。百花任斗。",
      "应粉艳、未减杏粗梅瘦。肤丰肉秀。□可与群芳推首。",
      "□方待、酣饮花前，轻歌缓奏。"
    ]
  },
  {
    "id": "2e89e420e319c621c2dc200b8c6fea90",
    "title": "花犯·桃花",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "百花中，夭桃秀色，堪餐作珍味。武陵溪上，□宋玉墙头，全胜姝丽。去年此日佳人倚。凝情心暗喜。恨未得、合欢鸳帐，归来犹半被。",
      "寻春记前约因□，题诗算怎耐、相思憔悴。攀玩对、东君道，莫教轻坠。尖纤向、鬓边戴秀，芳艳在、多情云翠里。看媚脸、与花争好，休夸空觅水。"
    ]
  },
  {
    "id": "2e89e420e319c621bf16b3895fe89c5b",
    "title": "丑奴儿·梅花",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "冰姿冠绝人间世，傲雪凌霜。蕊点檀黄。更看红唇间素妆。",
      "清芬不是先桃李，桃李无香。迥出林塘。万木丛中独秉阳。"
    ]
  },
  {
    "id": "2e89e420e319c621395fc0f98531f56f",
    "title": "水龙吟·木樨",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "腻金匀点繁英，好风更与花为地。梅魂蕙魄，素馨□长，酴醾请避。拍塞清香，远闻十里，如何藏闭。笑东篱嫩菊，空攒细蕊，祗供得、重阳泪。",
      "争似青青叶底。傍西窗、时复轻吹。玉炉换骨，宝瓶熏梦，幽人睡起。管领秋光，留连佳景，几多新意。怕姮娥、不□蟾宫桂种，□高枝比。"
    ]
  },
  {
    "id": "2e89e420e319c6211749ee1ea30242e6",
    "title": "六丑",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "叹浓欢易散，便忍把、恩情抛掷。恁时寸心，惟思生翅翼。别后踪迹。不定如萍泛，暂抛江沔，又留连京国。芳容料见尤光泽。共赏青楼，同游绮陌。皆曾痛怜深惜。纵鳞鸿托意，云水犹隔。",
      "兰房深寂。映轻红淡碧。翠竹名花底、同燕息。杯盘屡肯留客。见真诚厚爱，意深情极。乌纱剪为新冠帻。谁知道、荏苒尘埃带抹，任他倾侧。朝云信、且候潮汐。但寸心、未改伊人在，应须近得。"
    ]
  },
  {
    "id": "2e89e420e319c621e1c624a47e3fa4a8",
    "title": "兰陵王·渔父",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "翠竿直。一叶扁舟漾碧。澄江上、几度啸日迎风，怡怡钓秋色。渔乡共水国。都属沧浪傲客。烟波外，风笠雨蓑，才掷丝纶便千尺。飘然去无迹。恣脚扣双船，帆挂轻席。盈钩香饵鱼争食。",
      "更拨棹葭岸，放篙菱浦，才过新栅又旧驿。占江南江北。堪恻。利名积。算纵有豪华，难比清寂。须知此乐天无极。有一斗芳酒，数声横笛。芦花深夜，半醉里、任露滴。"
    ]
  },
  {
    "id": "2e89e420e319c621e062baa48cd467ea",
    "title": "虞美人·其一",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "层层楼阁薰风暖。花里香苞短。清芬不逐火云消。看了一重姿媚、一重娇。",
      "几回池上寻芳径。惊见波中影。似将千叶再苞封。肠断昭阳一笑、付飞鸿。"
    ]
  },
  {
    "id": "2e89e420e319c6215a307c4ae2364213",
    "title": "虞美人·其二红莲",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "小池芳蕊初开遍。恰似新妆面。扁舟一叶过吴门。只向花间高卧、度朝昏。",
      "浮萍点缀因风絮。更共鸳鸯语。花间有女恰如云。不惜一生常作、采花人。"
    ]
  },
  {
    "id": "2e89e420e319c62134fc8f067e2b75cd",
    "title": "西河·岳阳",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "形势地。岳阳事见图记。因山峭拔耸孤城，画楼涌起。楚吴巨泽坼东南，惊涛浮动空际。半天楼栏翠倚。记人凤舸难系。空馀细草没章华，但存故垒。",
      "二妃祠宇隔黄陵，精魂遥接云水。蟹鱼橘柚渐上市。是当年屈宋乡里。别有老仙高世。袖青蛇屡入，都无人对。唯有枯松城南里。"
    ]
  },
  {
    "id": "2e89e420e319c62154c7dee87838cdf7",
    "title": "蝶恋花·其一柳",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "腊尽江南梅发后。万点黄金，娇眼初窥牖。曾见渭城人劝酒。嫩条轻拂传杯手。",
      "料峭东风寒欲透。暗点轻烟，便觉添疏秀。莫道故人今白首。人虽有故心无旧。"
    ]
  },
  {
    "id": "2e89e420e319c621576e5193fb8a4507",
    "title": "三部乐榴花",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "浓绿丛中，露半坼芳苞，自然奇绝。水亭风槛，正是蕤宾之月。固知道、春色无多，但绛英数点，照眼先发。为君的皪，尽是重心千叶。红巾又成半蹙。",
      "试寻双寄意，向丽人低说。但将一枝，插著翠环丝发。映秋波、艳云近睫。知厚意、深情更切。赏玩未已，看叶下、珍味还结。"
    ]
  },
  {
    "id": "2e89e420e319c621e54778d5bebfd595",
    "title": "蝶恋花·其二",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "初过元宵三五后。曲槛依依，终日摇金牖。瘦损舞腰非为酒。长条聊赠垂鞭手。",
      "几叶小梅春已透。信是风流，占尽人间秀。走马章台还举首。可人标韵强如旧。"
    ]
  },
  {
    "id": "2e89e420e319c621e54778d504de89f3",
    "title": "蝶恋花·其二",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "寂寞春残花谢后。落絮轻盈，点点穿风牖。浓绿阴中人卖酒。凉生午扇都停手。",
      "叶密啼莺飞不透。要咏清姿，除是凭才秀。往日周郎为唱首。今将高韵重翻旧。"
    ]
  },
  {
    "id": "2e89e420e319c621e54778d53534e211",
    "title": "蝶恋花·其二",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "百卉千花都绽后。浥露依风，翠影笼芳牖。杏脸桃腮匀著酒。青红相映如携手。",
      "一段帘丝风约透。妆点亭台，表里俱清秀。几度长堤频矫首。青青颜色新如旧。"
    ]
  },
  {
    "id": "2e89e420e319c6219b02ba6d2112b934",
    "title": "菩萨蛮",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "吟风敲遍阑干曲。极目澄江千顷绿。长笛下扁舟。一声人倚楼。",
      "床头醅正发。帐底人如雪。月色夜来看。可堪霜信寒。"
    ]
  },
  {
    "id": "2e89e420e319c621aa2308d2dc954ca4",
    "title": "品令咏棋",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "日长风静。浓香在、珠帘花影。棋具对著明窗近。未排角势，鸦鹭先分阵。",
      "双叠远山非有恨。正藏机休问。便如喝采争堂印。",
      "局番无定。有幸君须尽。"
    ]
  },
  {
    "id": "2e89e420e319c62146408bd9697271b3",
    "title": "玉楼春",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "笔端点染相思泪。尽写别来无限意。只知香阁有离愁，不信长途无好味。",
      "行轩一动须千里。王事催人难但已。床头酒熟定归来，明月一庭花满地。"
    ]
  },
  {
    "id": "2e89e420e319c62199b51d9453f1de33",
    "title": "满路花/促拍满路花",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "愁得鬓丝斑，没得心肠破。上梢恩共爱，忒过火。一床锦被，将为都包裹。刚被旁人隔，不似鸳鸯，等闲常得双卧。",
      "非无意智，触事应偏左。那堪名与利，相羁锁。一番记着，一夜还难过。伊还思念我。等得归来，恁时早早来呵。"
    ]
  },
  {
    "id": "2e89e420e319c62154452c1e9b1a1097",
    "title": "六么令·壬寅四月，扶病外邑催租，寄内",
    "authorName": "杨泽民",
    "authorId": "2e89e420e319c621d1457b72d1457b72",
    "dynasty": "宋",
    "content": [
      "道骨仙风，本自无寒燠。谁教勉从人事，风雨充梳沐。酒病从来屡作，汤药宜谙熟。五穷难逐。折腰升斗，辜负当年旧松菊。",
      "今岁重更甲子，已是难题目。那更频陪俎宴，几度山颓玉。扶病奔驰外邑，宛转溪山曲。蛛丝应卜。音书频寄，止酒加餐不须嘱。"
    ]
  },
  {
    "id": "2e89e420e333c3f3415d41bd3160118f",
    "title": "谒金门",
    "authorName": "赵廱",
    "authorId": "2e89e420e333c3f3d1457b72d1457b72",
    "dynasty": "宋",
    "content": [
      "天色晚。云外一筝斜雁。独凭阑干秋满眼。菊花寒尚浅。",
      "叶落香沟红泛。懒把新诗题怨。何处笛声三弄断。月迟帘未卷。"
    ]
  },
  {
    "id": "2e89e420e3b9144797b5b8da8c72c3c4",
    "title": "满庭芳",
    "authorName": "陈秉文",
    "authorId": "2e89e420e3b91447d1457b72d1457b72",
    "dynasty": "宋",
    "content": [
      "山涌银涛，屏间绣巘，太平今日皇州。共惟京牧，昭裔本宗周。好是王春正月，维岳降，膺此神休。尧阶下，蓂存八荚，长应八千秋。",
      "优游。兼国计，丰财重谷，首善承流。更刑清讼简，政入歌讴。已副貂蝉眷宠，夸中外，耸动□讴。居恩重，苍生望切，好个富民侯。"
    ]
  },
  {
    "id": "2e89e420e3d008cdeeca129d19d6b0c8",
    "title": "渔家傲·秋思",
    "authorName": "范仲淹",
    "authorId": "2e89e420e3d008cda1140a3df4dd765c",
    "dynasty": "宋",
    "content": [
      "塞下秋来风景异，衡阳雁去无留意。四面边声连角起，千嶂里，长烟落日孤城闭。",
      "浊酒一杯家万里，燕然未勒归无计。羌管悠悠霜满地，人不寐，将军白发征夫泪。"
    ]
  },
  {
    "id": "2e89e420e3d008cd40d13aa9aaf51a28",
    "title": "苏幕遮·怀旧",
    "authorName": "范仲淹",
    "authorId": "2e89e420e3d008cda1140a3df4dd765c",
    "dynasty": "宋",
    "content": [
      "碧云天，黄叶地，秋色连波，波上寒烟翠。山映斜阳天接水，芳草无情，更在斜阳外。",
      "黯乡魂，追旅思。夜夜除非，好梦留人睡。明月楼高休独倚，酒入愁肠，化作相思泪。"
    ]
  },
  {
    "id": "2e89e420e3d008cd2f02feb0fdb25e24",
    "title": "御街行·秋日怀旧",
    "authorName": "范仲淹",
    "authorId": "2e89e420e3d008cda1140a3df4dd765c",
    "dynasty": "宋",
    "content": [
      "纷纷坠叶飘香砌，夜寂静，寒声碎。真珠帘卷玉楼空，天淡银河垂地。年年今夜，月华如练，长是人千里。",
      "愁肠已断无由醉，酒未到，先成泪。残灯明灭枕头攲，谙尽孤眠滋味。都来此事，眉间心上，无计相回避。"
    ]
  },
  {
    "id": "2e89e420e3d008cd1f2db29ba59b5eb1",
    "title": "剔银灯·与欧阳公席上分题",
    "authorName": "范仲淹",
    "authorId": "2e89e420e3d008cda1140a3df4dd765c",
    "dynasty": "宋",
    "content": [
      "昨夜因看蜀志。笑曹操、孙权、刘备。用尽机关，徒劳心力，只得三分天地。屈指细寻思，争如共、刘伶一醉。",
      "人世都无百岁。少痴騃、老成尪悴。只有中间，些子少年，忍把浮名牵系。一品与千金，问白发、如何回避。"
    ]
  },
  {
    "id": "2e89e420e3d008cdcc970611e21a9e09",
    "title": "渔家傲·自前二府镇穰下营百花洲亲制",
    "authorName": "范仲淹",
    "authorId": "2e89e420e3d008cda1140a3df4dd765c",
    "dynasty": "宋",
    "content": [
      "罗绮满城春欲暮。百花洲上寻芳去。浦映□花花映浦。无尽处。恍然身入桃源路。",
      "莫怪山翁聊逸豫。功名得丧归时数。莺解新声蝶解舞。天赋与。争教我悲无欢绪。"
    ]
  },
  {
    "id": "2e89e420e3fdc35de5354d6e9af28f8f",
    "title": "夜行船",
    "authorName": "倪君奭",
    "authorId": "2e89e420e3fdc35dd1457b72d1457b72",
    "dynasty": "宋",
    "content": [
      "年少疏狂今已老。筵席散、杂剧打了。生向空来，死从空去，有何喜、有何烦恼。",
      "说与无常二鬼道。福亦不作，祸亦不造。地狱阎王，天堂玉帝，看你去、那里押到。"
    ]
  },
  {
    "id": "2e89e420e4128126163106dc86e2a913",
    "title": "放还遇贾似道",
    "authorName": "叶李",
    "authorId": "2e89e420e41281262de5d166459a4ddc",
    "dynasty": "宋",
    "content": [
      "君来路，吾归路，来来去去何时住。公田关子竟何如，国事当时谁汝误。",
      "雷州户，崖州户，人生会有相逢处。客中颇恨乏蒸羊，聊赠一篇长短句。"
    ]
  },
  {
    "id": "2e89e420e46ab53645b3cba0e26ff1d8",
    "title": "水调歌头·上曹玮",
    "authorName": "刘潜",
    "authorId": "2e89e420e46ab536d1457b72d1457b72",
    "dynasty": "宋",
    "content": [
      "六郡酒泉。"
    ]
  },
  {
    "id": "2e89e420e46ab536b8fc2d43699848c6",
    "title": "六州歌头·其二项羽朝",
    "authorName": "刘潜",
    "authorId": "2e89e420e46ab536d1457b72d1457b72",
    "dynasty": "宋",
    "content": [
      "秦亡草昧，刘项起吞并。驱龙虎。鞭寰宇。斩长鲸。扫欃枪。血染彭门战。视馀耳，皆鹰犬。平祸乱。归炎汉。势奔倾。兵散月明。风急旌旗乱，刁斗三更。命虞姬相对，泣听楚歌声。玉帐魂惊。泪盈盈。",
      "恨花无主。凝愁绪。挥雪刃，掩泉扃。时不利。骓不逝。困阴陵。叱追兵。喑呜摧天地，望归路，忍偷生。功盖世。成闲纪。建遗灵。江静水寒烟冷，波纹细、古木凋零。遣行人到此，追念痛伤情。胜负难凭。"
    ]
  },
  {
    "id": "2e89e420e46ab5366a41a7ef6be3993c",
    "title": "水调歌头·其二",
    "authorName": "刘潜",
    "authorId": "2e89e420e46ab536d1457b72d1457b72",
    "dynasty": "宋",
    "content": [
      "落日塞垣路，风劲戛貂裘。翩翩数骑闲猎，深入黑山头。极目平沙千里，惟见雕弓白羽，铁面骇骅骝。隐隐望青冢，特地起闲愁。",
      "汉天子，方鼎盛，四百州。玉颜皓齿，深锁三十六宫秋。堂有经纶贤相，边有纵横谋将，不作翠蛾羞。戎虏和乐也，圣主永无忧。"
    ]
  },
  {
    "id": "2e89e420e4c3a32b505e6cb81ecfa917",
    "title": "贺新郎·题江心",
    "authorName": "曹稆孙",
    "authorId": "2e89e420e4c3a32bd1457b72d1457b72",
    "dynasty": "宋",
    "content": [
      "极目天如画。水花中、涌出莲宫，翠楹碧瓦。胜景中川金焦似，勒石□□□□。尚隔浦、风烟不跨。妖蜃自降真歇手，涨平沙、妙补乾坤罅。双寺合，万僧夏。",
      "东西塔影龙分挂。夜无云、点点一天，星斗相射。七十二滩声到海，括橹瓯帆上下。泣不为、琵琶声哑。故寝荒凉成一梦，问来鸥、去鹭无知者。烟树湿，怒涛打。"
    ]
  },
  {
    "id": "2e89e420e4d03dcc73f485360003f6dd",
    "title": "水调歌头",
    "authorName": "沈元实",
    "authorId": "2e89e420e4d03dccd1457b72d1457b72",
    "dynasty": "宋",
    "content": [
      "金关五云里，玉座太微间。凌虚新就燕间，宣唤侍臣班。丹扆坐移前席，禁漏声传高阁，喜气满龙颜。天语眷畴昔，政路稳跻攀。",
      "酒如渑，香袅穗，寿南山。橙黄桔绿，樽前辉映菊花团。清晓凉风凝露，晴昼秋光满院，岁岁奉君。待看云台画，荣观侈人寰。"
    ]
  },
  {
    "id": "2e89e420e591c6a800e11f193631c2de",
    "title": "朝中措·五月菊",
    "authorName": "朱翌",
    "authorId": "2e89e420e591c6a8db2b41829da187a7",
    "dynasty": "宋",
    "content": [
      "玉台金盏对炎光。全似去年香。有意庄严端午，不应忘却重阳。",
      "菖蒲九节，金英满把，同泛瑶觞。旧日东篱陶令，北窗正卧羲皇。"
    ]
  },
  {
    "id": "2e89e420e591c6a89accd91a2346df22",
    "title": "生查子·咏折叠扇",
    "authorName": "朱翌",
    "authorId": "2e89e420e591c6a8db2b41829da187a7",
    "dynasty": "宋",
    "content": [
      "宫纱蜂趁梅，宝扇鸾开翅。数折聚清风，一捻生秋意。",
      "摇摇云母轻，袅袅琼枝细。莫解玉连环，怕作飞花坠。"
    ]
  },
  {
    "id": "2e89e420e591c6a8490114941f036a60",
    "title": "点绛唇·梅",
    "authorName": "朱翌",
    "authorId": "2e89e420e591c6a8db2b41829da187a7",
    "dynasty": "宋",
    "content": [
      "流水泠泠，断桥横路梅枝亚。雪花飞下，浑似江南画。",
      "白璧青钱，欲买春无价。归来也，风吹平野，一点香随马。"
    ]
  },
  {
    "id": "2e89e420e5aac6b0128249f5c1bb6587",
    "title": "望江南/忆江南",
    "authorName": "梅顺淑",
    "authorId": "2e89e420e5aac6b0d1457b72d1457b72",
    "dynasty": "宋",
    "content": [
      "风渐软，暖气满天涯。莫道穷阴春不透，今朝楼上见桃花。花外碾香车。",
      "围步帐，羯鼓杂琵琶。压酒燕姬骑细马，秋千高挂彩绳斜。知是阿谁家。"
    ]
  },
  {
    "id": "2e89e420e5da0f0a308658688d4b81f1",
    "title": "黄金缕/蝶恋花",
    "authorName": "司马槱",
    "authorId": "2e89e420e5da0f0ad1457b72d1457b72",
    "dynasty": "宋",
    "content": [
      "家在钱塘江上住。花落花开，不管年华度。燕子又将春色去。纱窗一阵黄昏雨。",
      "斜插犀梳云半吐。檀板清歌，唱彻黄金缕。望断云行无去处。梦回明月生春浦。"
    ]
  },
  {
    "id": "2e89e420e5da0f0ad41fbdc927b499e9",
    "title": "河传",
    "authorName": "司马槱",
    "authorId": "2e89e420e5da0f0ad1457b72d1457b72",
    "dynasty": "宋",
    "content": [
      "银河漾漾。正桐飞露井，寒生斗帐。芳草梦惊，人忆高唐惆怅。感离愁，甚情况。",
      "春风二月桃花浪。扁舟征棹，又过吴江上。人去雁回，千里风云相望。倚江楼，倍凄怆。"
    ]
  },
  {
    "id": "2e89e420e5e133eda2edf61e9be56ae2",
    "title": "水调歌头·游武夷",
    "authorName": "覃怀高",
    "authorId": "2e89e420e5e133edd1457b72d1457b72",
    "dynasty": "宋",
    "content": [
      "翠蕤插云表，初意隔仙凡。临风据案一见，邂逅似开颜。几欲拿舟九曲，便拟扪参绝顶，直下俯尘寰。聊此税吾驾，赢得片时闲。",
      "问仙人，缘底事，去不还。长风浩浩，何许清梦杳难攀。只有苍烟古木，好在清湍白石，依旧画图间。回首武夷路，杳霭没云鬟。"
    ]
  },
  {
    "id": "2e89e420e60aa8733ec01e22a44dae18",
    "title": "沁园春·寿高运使",
    "authorName": "赵汝腾",
    "authorId": "2e89e420e60aa873d1457b7217326d10",
    "dynasty": "宋",
    "content": [
      "人道耻堂，直声劲气，胜如鹤山。记殿庭叱禹，风生九陛，都亭劾冀，影摄群奸。海内英豪，如公有几，此地相逢同左官。丹青阁，望烟云缥缈，曾共凭栏。",
      "忧时空见眉端。叹西事何由圣虑宽。使蜀居诸葛，兵屯自肃，朝留一范，贼胆须寒。天欲兴唐，昴应相汉，立取勋名久远看。秋香耐，笑菊潭胡广，污简何颜。"
    ]
  },
  {
    "id": "2e89e420e63cb54fe235c5f8b6a99727",
    "title": "瑞鹧鸪·席上",
    "authorName": "郭世模",
    "authorId": "2e89e420e63cb54fd1457b7246ca7d50",
    "dynasty": "宋",
    "content": [
      "倾城一笑得人留。舞罢娇娥敛黛愁。明月宝鞲金络臂，翠琼花珥碧搔头。",
      "晴云片雪腰支袅，晚吹微波眼色秋。清露亭皋芳草绿，轻绡软挂玉帘钩。"
    ]
  },
  {
    "id": "2e89e420e63cb54fed0c56ecbf2d4e30",
    "title": "瑞鹤仙",
    "authorName": "郭世模",
    "authorId": "2e89e420e63cb54fd1457b7246ca7d50",
    "dynasty": "宋",
    "content": [
      "云阶连月地。记旧游、身在温柔乡里。花阴透窗绮。",
      "罗衾拥残梦，流莺惊起。银瓶水沸。待梳妆、屏风共倚。",
      "看情眉恨眼，宿粉剩香，乱愁无际。",
      "长记。多情消减，宋玉连墙，茂陵同里。离怀似水。天涯路，叹愁悴。",
      "想鸳机织锦，鸾台窥镜，秦丝幽怨未已。好归去、共把琴书，倚娇扶醉。"
    ]
  },
  {
    "id": "2e89e420e63cb54f4b507b12be6f21c3",
    "title": "朝中措",
    "authorName": "郭世模",
    "authorId": "2e89e420e63cb54fd1457b7246ca7d50",
    "dynasty": "宋",
    "content": [
      "青灯听雨夜荒凉。归梦苦难长。坐想玉奁鸳锦，空馀臂粉衣香。",
      "枕边共语，窗前执手，帘外啼妆。也是平生薄幸，须还几度思量。"
    ]
  },
  {
    "id": "2e89e420e63cb54fc06ac9f2606d9fb7",
    "title": "南歌子",
    "authorName": "郭世模",
    "authorId": "2e89e420e63cb54fd1457b7246ca7d50",
    "dynasty": "宋",
    "content": [
      "玉盏浮琼蚁，金奁吐翠虬。醉乡归路接温柔。暗卜幽期低约、笑藏阄。",
      "索去眉先锁，将言泪已流。小窗移火更迟留。自剔灯花油涴、玉搔头。"
    ]
  },
  {
    "id": "2e89e420e63cb54f0c5c2e7dd76d1b86",
    "title": "念奴娇",
    "authorName": "郭世模",
    "authorId": "2e89e420e63cb54fd1457b7246ca7d50",
    "dynasty": "宋",
    "content": [
      "光风转蕙，泛崇兰、漠漠满城飞絮。金谷楼危山共远，几点亭亭烟树。枝上残花，胭脂满地，乱落如红雨。青春将暮，玉箫声在何处。",
      "无端天与娉婷，帘钩鹦鹉，梦断闻残语。玉骨瘦来无一把，手挹罗衣看取。江北江南，灵均去后，谁采苹花与。香销云散，断魂分付潮去。"
    ]
  },
  {
    "id": "2e89e420e63cb54ff32f182e7930a08f",
    "title": "浣溪沙",
    "authorName": "郭世模",
    "authorId": "2e89e420e63cb54fd1457b7246ca7d50",
    "dynasty": "宋",
    "content": [
      "几点胭脂印指红。一双蛾绿敛眉浓。夜寒绡帐烛花融。",
      "剩炷龙涎熏骨冷，旋调银液镇心忪。整鬟羞顾半娇慵。"
    ]
  },
  {
    "id": "2e89e420e64f135a814f491ea08b2dc6",
    "title": "醉亭楼",
    "authorName": "刘使君",
    "authorId": "2e89e420e64f135ad1457b72d1457b72",
    "dynasty": "宋",
    "content": [
      "平生性格，随分好些春色。沉醉恋花陌。虽然年老心未老，满头花压巾帽侧。鬓如霜，须似雪，自嗟恻。",
      "几个相知劝我染，几个相知劝我摘。染摘有何益。当初怕成短命鬼，如今已过中年客。且留些，妆晚景，尽教白。"
    ]
  },
  {
    "id": "2e89e420e6754ac569c0d7eee6859299",
    "title": "念奴娇·淮城感兴",
    "authorName": "张绍文",
    "authorId": "2e89e420e6754ac5d1457b72d1457b72",
    "dynasty": "宋",
    "content": [
      "举杯呼月，问神京何在，淮山隐隐。抚剑频看勋业事，惟有孤忠挺挺。宫阙腥膻，衣冠沦没，天地凭谁整。一枰棋坏，救时著数宜紧。",
      "虽是幕府文书，玉关烽火，暂送平安信。满地干戈犹未戢，毕竟中原谁定。便欲凌空，飘然直上，拂拭山河影。倚风长啸，夜深霜露凄冷。"
    ]
  },
  {
    "id": "2e89e420e6754ac58c9df7891540d3f1",
    "title": "水龙吟·春晚",
    "authorName": "张绍文",
    "authorId": "2e89e420e6754ac5d1457b72d1457b72",
    "dynasty": "宋",
    "content": [
      "日迟风软花香，困人天气情怀懒。牡丹谢了，酴醾开后，红稀绿暗。慵下妆楼，倦吟鸾镜，粉轻脂淡。叹韶华迤逦，将春归去，沉思处、空肠断。",
      "长是愁蛾不展。话春心、只凭双燕。良辰美景，可堪虚负，登临心眼。雁杳鱼沉，信音难托，水遥山远。但无言，倚遍阑干十二，对芳天晚。"
    ]
  },
  {
    "id": "2e89e420e6754ac5c23955d32e858b42",
    "title": "念奴娇·为兄风云水月主人寿",
    "authorName": "张绍文",
    "authorId": "2e89e420e6754ac5d1457b72d1457b72",
    "dynasty": "宋",
    "content": [
      "丹台仙伯，记踪迹当年、琼楼金阙。底事来游人世界，为爱风云水月。结屋南园，境随人胜，不是溪山别。今朝初度，碧莲千顷齐发。",
      "况是鸳侣新偕，凤雏才长，占人间欢悦，且尽壶天终夕醉，听取妙歌千阕。待得西风，鹗书飞上，更复青毡物。功成名遂，赤松还伴高洁。"
    ]
  },
  {
    "id": "2e89e420e6754ac55e6f0d0ef2b2b2c7",
    "title": "沁园春·为叔父云溪主人寿",
    "authorName": "张绍文",
    "authorId": "2e89e420e6754ac5d1457b72d1457b72",
    "dynasty": "宋",
    "content": [
      "数遍时贤，谁似云溪，未老得闲。自抽身州县，归休旧隐，灰心名利，跳出尘寰。卸却朝衣，笑拈拄杖，日在花阴竹径间。身轻健，任高眠晏起，渴饮饥餐。",
      "垂弧猛省当年。且约住春风开寿筵。况园亭池馆，新奇佳丽，弟兄子侄，歌笑团栾。绿鬓朱颜，纶巾羽扇，做个人间长寿仙。霞觞举，愿年年今日，长对南山。"
    ]
  },
  {
    "id": "2e89e420e6842436eb1c9c8ca93c384e",
    "title": "沁园春",
    "authorName": "陈草阁",
    "authorId": "2e89e420e6842436d1457b72d1457b72",
    "dynasty": "宋",
    "content": [
      "霜剥枯崖，何处邮亭，玉龙夜呼。唤经年幽梦，悠然独觉，参横璇汉，漏彻铜壶。漠漠风烟，昏昏水月，醉耸诗肩骑瘦驴。孤吟处，更寻香吊影，搔首踟蹰。",
      "古心落落如予。悄独立高寒凌万夫。对荒烟野草，浅溪沙路，班荆三嗅，此意谁如。高卧南阳，归来彭泽，借问风光还似无。难穷处，待凭将妙手，作岁寒图。"
    ]
  },
  {
    "id": "2e89e420e690654b963c7f40c01586d3",
    "title": "谒金门·其一题沅州幽兰铺壁",
    "authorName": "徐珌",
    "authorId": "2e89e420e690654bd1457b72d1457b72",
    "dynasty": "宋",
    "content": [
      "秋欲暮。路入乱山深处。扑面西风吹雾雨。驿亭欣暂驻。",
      "可惜国香风度。空谷寂寥谁顾。已作竹枝传楚女。客愁推不去。"
    ]
  },
  {
    "id": "2e89e420e690654b6aa0647292a4dad9",
    "title": "谒金门·其二",
    "authorName": "徐珌",
    "authorId": "2e89e420e690654bd1457b72d1457b72",
    "dynasty": "宋",
    "content": [
      "春欲半。重到寂寥山馆。修竹连山青不断。谁家门可款。",
      "红晕花梢未半。绿蘸柳芽犹短。金缕香消春不管。素蟾光又满。"
    ]
  },
  {
    "id": "2e89e420e6a1b566a696344e5c1b8aa6",
    "title": "喜迁莺",
    "authorName": "张□□",
    "authorId": "2e89e420e6a1b566d1457b72d1457b72",
    "dynasty": "宋",
    "content": [
      "英声初发。记舍选齐驱，祖鞭先著。风月平分，尊罍谈旧，各已苍颜白发。屈指待拚一醉，祝生申嵩岳。怎知道，为清湘□润，暂移贤杰。",
      "休说。予心渴，里巷争先，拟持杯阶闼。毕竟人间，赏心乐事，种种尽归缘法。拈取瑞香一瓣，爇向湘山名刹。无量寿，和一身见在，两尊菩萨。"
    ]
  },
  {
    "id": "2e89e420e6f18bf225665b36301edcd4",
    "title": "水龙吟",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "夜来风雨匆匆，故园定是花无几。愁多怨极，等闲孤负，一年芳意。柳困桃慵，杏青梅小，对人容易。算好春长在，好花长见，原只是、人憔悴。",
      "回首池南旧事，恨星星、不堪重记。如今但有，看花老眼，伤时清泪。不怕逢花瘦，只愁怕、老来风味。待繁红乱处，留云借月，也须拼醉。"
    ]
  },
  {
    "id": "2e89e420e6f18bf25215d61aadacc854",
    "title": "最高楼",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "旧时心事，说着两眉羞。长记得、凭肩游。缃裙罗袜桃花岸，薄衫轻扇杏花楼。几番行，几番醉，几番留。",
      "也谁料、春风吹已断。又谁料、朝云飞亦散。天易老，恨难酬。蜂儿不解知人苦，燕儿不解说人愁。旧情怀，消不尽，几时休。"
    ]
  },
  {
    "id": "2e89e420e6f18bf2b24b5df85b20b974",
    "title": "满江红·其一忆别",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "门掩垂杨，宝香度、翠帘重叠。春寒在，罗衣初试，素肌犹怯。薄霭笼花天欲暮，小风送角声初咽。但独褰、幽幌悄无言，伤初别。",
      "衣上雨，眉间月。滴不尽，颦空切。羡栖梁归燕，入帘双蝶。愁绪多于花絮乱，柔肠过似丁香结。问甚时、重理锦囊书，从头说。"
    ]
  },
  {
    "id": "2e89e420e6f18bf283c6150103707e4c",
    "title": "南浦·春暮",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "金鸭懒薰香，向晚来，春酲一枕无绪。浓绿涨瑶窗，东风外、吹尽乱红飞絮。无言伫立，断肠惟有流莺语。碧云欲暮，空惆怅韶华，一时虚度。",
      "追思旧日心情，记题叶西楼，吹花南浦。老去觉欢疏，伤春恨、都付断云残雨。黄昏院落，问谁犹在凭栏处。可堪杜宇，空只解声声，催他春去。"
    ]
  },
  {
    "id": "2e89e420e6f18bf28e85a01fef69dc9c",
    "title": "满江红·其二",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "水远山明，秋容淡、不禁摇落。况正是、楼台高处，晚凉犹薄。月在衣裳风在袖，冰生枕簟香生幕。算四时、佳处是清秋，须行乐。",
      "东篱下，西窗角。寻旧菊，催新酌。笑广平何事，对秋萧索。摇叶声声深院宇，折荷寸寸闲池阁。待归来、闲把木犀花，重薰却。"
    ]
  },
  {
    "id": "2e89e420e6f18bf231f05660932fc3f4",
    "title": "摊破江城子/江城梅花引",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "娟娟霜月又侵门。对黄昏。怯黄昏。愁把梅花，独自泛清尊。酒又难禁花又恼，漏声远，一更更，总断魂。",
      "断魂。断魂。不堪闻。被半温。香半温。睡也睡也，睡不稳、谁与温存。只有床前、红烛伴啼痕。一夜无眠连晓角，人瘦也，比梅花，瘦几分。"
    ]
  },
  {
    "id": "2e89e420e6f18bf2dc41f87c2d99866b",
    "title": "木兰花慢",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "倩娇莺姹燕，说不尽、此时情。正小院春阑，芳园昼锁，人去花零。凭高试回望眼，奈遥山远水隔重云。谁遣风狂雨横，便教无计留春。",
      "谁知雁杳与鸿冥。自难寄丁宁。纵柳院颦深，桃门笑在，知属何人。衣篝几回忘了，奈残香、犹有旧时熏。空使风头卷絮，为他飘荡花城。"
    ]
  },
  {
    "id": "2e89e420e6f18bf2dcea72a6f92c5c19",
    "title": "八声甘州",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "问东君、既解遣花开，不合放花飞。念春风枝上，一分花减，一半春归。忍见千红万翠，容易涨桃溪。花自随流水，无计追随。",
      "不忍凭高南望，记旧时行处，芳意菲菲。叹年来春减，花与故人非。总使、梁园赋在，奈长卿、老去亦何为。空搔首，乱云堆里，立尽斜晖。"
    ]
  },
  {
    "id": "2e89e420e6f18bf2e84a032e0d54a92c",
    "title": "洞庭春色/沁园春",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "锦字亲裁，泪巾偷裛，细说旧时。记笑桃门巷，妆窥宝靥，弄花庭前，香湿罗衣。几度相随游冶去，任月细风尖犹未归。多少事，有垂杨眼见，红烛心知。",
      "如今事都过也，但赢得、双鬓成丝。叹半妆红豆，相思有分，两分青镜，重合难期。惆怅一春飞絮，梦悠扬教人分付谁。销魂处，又梨花雨暗，半掩重扉。"
    ]
  },
  {
    "id": "2e89e420e6f18bf269b902c7e337cde5",
    "title": "四代好/宴清都",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "翠幕东风早。兰窗梦，又被莺声惊觉。起来空对，平阶弱絮，满庭芳草。厌厌未忺怀抱。记柳外、人家曾到。凭画阑、那更春好花好，酒好人好。",
      "春好尚恐阑珊，花好又怕，飘零难保。直饶酒好□渑，未抵意中人好。相逢尽拼醉倒。况人与、才情未老。又岂关、春去春来，花愁花恼。"
    ]
  },
  {
    "id": "2e89e420e6f18bf204f0d5b1f4e5a2e2",
    "title": "玉漏迟",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "一春浑不见，那堪又是，花飞时节。忍对危栏数曲，暮云千叠。门外星星柳眼，看还似、当时风月。愁万结。凭谁为我，殷勤低说。",
      "不是惯却春心，奈新燕传情，旧莺饶舌。冷篆馀香，莫放等闲消歇。纵使繁红褪尽，犹自有、荼蘼堪折。魂梦切。如今不奈，飞来蝴蝶。"
    ]
  },
  {
    "id": "2e89e420e6f18bf23c537b9c647c26a8",
    "title": "折红英/撷芳词",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "桃花暖。杨花乱。可怜朱户春强半。长记忆。探芳日。笑凭郎肩，殢红偎碧。惜惜惜。",
      "春宵短。离肠断。泪痕长向东风满。凭青翼。问消息。花谢春归，几时来得。忆忆忆。"
    ]
  },
  {
    "id": "2e89e420e6f18bf25c456dbf302d1f50",
    "title": "瑶阶草",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "空山子规叫，月破黄昏冷。帘幕风轻，绿暗红又尽。自从别后，粉销香腻，一春成病。那堪昼闲日永。",
      "恨难整。起来无语，绿萍破处池光净。闷理残妆，照花独自怜瘦影。睡来又怕，饮来越醉，醒来却闷。看谁似我孤令。"
    ]
  },
  {
    "id": "2e89e420e6f18bf276a263d10639c19c",
    "title": "碧牡丹",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "睡起情无著。晓雨尽，春寒弱。酒盏飘零，几日顿疏行乐。试数花枝，问此情何若。为谁开，为谁落。",
      "正愁却。不是花情薄。花元笑人萧索。旧观千红，至今冷梦难托。燕麦春风，更几人惊觉。对花羞，为花恶。"
    ]
  },
  {
    "id": "2e89e420e6f18bf2dc92c81440294487",
    "title": "满庭芳·时在临安晚秋登临",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "南月惊乌，西风破雁，又是秋满平湖。采莲人尽，寒色战菰蒲。旧信江南好景，一万里、轻觅莼鲈。谁知道，吴侬未识，蜀客已情孤。",
      "凭高，增怅望，湘云尽处，都是平芜。问故乡何日，重见吾庐。纵有荷纫芰制，终不似、菊短篱疏。归情远，三更雨梦，依旧绕庭梧。"
    ]
  },
  {
    "id": "2e89e420e6f18bf20c5c2e7d9c18f6d8",
    "title": "念奴娇",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "秋风秋雨，正黄昏、供断一窗愁绝。带减衣宽谁念我，难忍重城离别。转枕褰帷，挑灯整被，总是相思切。知他别后，负人多少风月。",
      "不是怨极愁浓，只愁重见了，相思难说。料得新来魂梦里，不管飞来蝴蝶。排闷人间，寄愁天上，终有归时节。如今无奈，乱云依旧千叠。"
    ]
  },
  {
    "id": "2e89e420e6f18bf2dc419231925db3c2",
    "title": "雪狮儿",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "断云低晚，轻烟带暝，风惊罗幕。数点梅花，香倚雪窗摇落。红炉对谑。正酒面、琼酥初削。云屏暖，不知门外，月寒风恶。迤逦慵云半掠。",
      "笑盈盈、闲弄宝筝弦索。暖极生春，已向横波先觉。花娇柳弱。渐倚醉、要人搂著。低告托。早把被香熏却。"
    ]
  },
  {
    "id": "2e89e420e6f18bf22ee238bf8e71fbb6",
    "title": "摸鱼儿",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "掩凄凉、黄昏庭院，角声何处呜咽。矮窗曲屋风灯冷，还是苦寒时节。凝伫切。念翠被熏笼，夜夜成虚设。倚阑愁绝。听凤竹声中，犀影帐外，簌簌酿寒轻雪。",
      "伤心处，却忆当年轻别。梅花满院初发。吹香弄蕊无人见，惟有暮云千叠。情未彻。又谁料而今，好梦分胡越。不堪重说。但记得当初，重门锁处，犹有夜深月。"
    ]
  },
  {
    "id": "2e89e420e6f18bf255b2711a895161c1",
    "title": "闺怨无闷",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "天与多才，不合更与，殢柳怜花情分。甚总为才情，恼人方寸。早是春残花褪。也不料、一春都成病。自失笑，因甚腰围半减，珠泪频揾。难省。",
      "也怨天、也自恨。怎免千般思忖。倩人说与，又却不忍。拼了一生愁闷。又只恐、愁多无人问。到这里，天也怜人，看他稳也不稳。"
    ]
  },
  {
    "id": "2e89e420e6f18bf279ffa2110c228d59",
    "title": "意难忘",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "花拥鸳房。记驼肩髻小，约鬓眉长。轻身翻燕舞，低语转莺簧。相见处，便难忘。肯亲度瑶觞。向夜阑，歌翻郢曲，带换韩香。",
      "别来音信难将。似云收楚峡，雨散巫阳。相逢情有在，不语意难量。些个事，断人肠。怎禁得恓惶。待与伊、移根换叶，试又何妨。"
    ]
  },
  {
    "id": "2e89e420e6f18bf263f1fd3bc50283dc",
    "title": "临江仙·其二",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "浓绿锁窗闲院静，照人明月团团。夜长幽梦见伊难。瘦从香脸薄，愁到翠眉残。",
      "只道花时容易见，如今花尽春阑。画楼依旧五更寒。可怜红绣被，空记合时欢。"
    ]
  },
  {
    "id": "2e89e420e6f18bf24b507b12532ae7e4",
    "title": "朝中措",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "矮窗西畔翠荷香。人在小池塘。何事未拈棋局，却来闲倚胡床。",
      "金盆弄水，玉钗亸鬓，妆懒何妨。莫道困来不饮，今宵却恨天凉。"
    ]
  },
  {
    "id": "2e89e420e6f18bf24b507b12d270703c",
    "title": "朝中措",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "片花飞后水东流。无计挽春留。香小谁栽杜若，梦回依旧扬州。",
      "破瓜年在，娇花艳冶，舞柳纤柔。莫道刘郎霜鬓，才情未放春休。"
    ]
  },
  {
    "id": "2e89e420e6f18bf2e7685519d1945932",
    "title": "朝中措·其二茶词",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "华筵饮散撤芳尊。人影乱纷纷。且约玉骢留住，细将团凤平分。",
      "一瓯看取，招回酒兴，爽彻诗魂。歌罢清风两腋，归来明月千门。"
    ]
  },
  {
    "id": "2e89e420e6f18bf26e11de45268f9cec",
    "title": "一斛珠·别少城，舟宿黄龙",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "风催雨促。今番不似前欢足。早来最苦离情毒。唱我新词，掩著面儿哭。",
      "临行只怕人行远。殷勤更写多情曲。相逢已是腰如束。从此知他，还减几分玉。"
    ]
  },
  {
    "id": "2e89e420e6f18bf2e8cd541372fc7a54",
    "title": "朝中措·其三汤词",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "龙团分罢觉芳滋。歌彻碧云词。翠袖且留纤玉，沉香载捧冰垍。",
      "一声清唱，半瓯轻啜，愁绪如丝。记取临分馀味，图教归后相思。"
    ]
  },
  {
    "id": "2e89e420e6f18bf20a9ba7bead338ea9",
    "title": "酷相思",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "月挂霜林寒欲坠。正门外、催人起。奈离别、如今真个是。欲住也、留无计。欲去也、来无计。",
      "马上离魂衣上泪。各自个、供憔悴。问江路梅花开也未。春到也、须频寄。人到也、须频寄。"
    ]
  },
  {
    "id": "2e89e420e6f18bf20e50a2baa4ecfea0",
    "title": "朝中措·其四咏三十九数",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "真游六六洞中仙。骑鹤下三天。休道日斜岁暮，行年方是韶华。",
      "相逢一笑，此心不动，须待明年。要得安排稳当，除非四十相连。"
    ]
  },
  {
    "id": "2e89e420e6f18bf29cf491a1c9b9a387",
    "title": "忆王孙",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "萧萧梅雨断人行。门掩残春绿荫生。翠被寒灯枕自横。",
      "梦初惊。窗外啼鹃催五更。"
    ]
  },
  {
    "id": "2e89e420e6f18bf2827913414707096d",
    "title": "生查子",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "溪光曲曲村，花影重重树。风物小桃源，春事还如许。",
      "情知送客来，又作寻芳去。可惜一春诗，总为闲愁赋。"
    ]
  },
  {
    "id": "2e89e420e6f18bf282791341602ad3f0",
    "title": "生查子",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "长记别郎时，月淡梅花影。梅影又横窗，不见江南信。",
      "无心换夕香，有分怜朝镜。不怕瘦棱棱，只怕梅开尽。"
    ]
  },
  {
    "id": "2e89e420e6f18bf212f4d5dab8db1c41",
    "title": "卜算子",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "枕簟暑风消，帘幕秋风动。月到夜来愁处明，只照团衾凤。",
      "去意杳无凭，别语愁难送。一纸鱼笺枕底香，且做新来梦。"
    ]
  },
  {
    "id": "2e89e420e6f18bf212f4d5dae440573d",
    "title": "卜算子",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "独自上层楼，楼外青山远。望到斜阳欲尽时，不见西飞雁。",
      "独自下层楼，楼下蛩声怨。待到黄昏月上时，依旧柔肠断。"
    ]
  },
  {
    "id": "2e89e420e6f18bf212f4d5dab683f760",
    "title": "卜算子",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "几日赏花天，月淡荼蘼小。写尽相思唤不来，又是花飞了。",
      "春在怕愁多，春去怜欢少。一夜安排梦不成，月堕西窗晓。"
    ]
  },
  {
    "id": "2e89e420e6f18bf2bd6fb1c78364c31a",
    "title": "霜天晓角",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "几夜锁窗揭。素蟾光似雪。恰恨照人欹枕，纱橱爽、簟纹滑。",
      "迤逦篆香裛。好坏谁共说。若是知人风味，来分取、半床月。"
    ]
  },
  {
    "id": "2e89e420e6f18bf2bd6fb1c74ecaa7bb",
    "title": "霜天晓角",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "玉清冰样洁。几夜相思切。谁料浓云遮拥，同心带、甚时结。",
      "匆匆休惜别。还有来时节。记取江阴归路，须共踏、夜深月。"
    ]
  },
  {
    "id": "2e89e420e6f18bf2305ecd06756b239f",
    "title": "乌夜啼",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "杨柳拖烟漠漠，梨花浸月溶溶。吹香院落春还尽，憔悴立东风。",
      "只道芳时易见，谁知密约难通。芳园绕遍无人问，独自拾残红。"
    ]
  },
  {
    "id": "2e89e420e6f18bf2305ecd06f17462d4",
    "title": "乌夜啼",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "绿外深深柳巷，红间曲曲花楼。一春想见贪游冶，不道有人愁。",
      "三月东风易老，几宵明月难留。酴醾白尽窗前也，还肯醉来否。"
    ]
  },
  {
    "id": "2e89e420e6f18bf22803ae092d12fc36",
    "title": "乌夜啼其二醉枕不能寐",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "白酒欺人易醉，黄花笑我多愁。一年只有秋光好，独自却悲秋。",
      "风急常吹梦去，月迟多为人留。半黄橙子和诗卷，空自伴床头。"
    ]
  },
  {
    "id": "2e89e420e6f18bf2054bb533b815fa93",
    "title": "青玉案·用贺方回韵",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "宝林岩畔凌云路。记藉草、寻梅去。咏绿书红知几度。行云归后，碧云遮断，寂寞人何处。",
      "一声长笛江天暮。别后谁吟倚楼句。匀面照溪心已许。欲凭锦字，写人愁去，生怕梨花雨。"
    ]
  },
  {
    "id": "2e89e420e6f18bf2e33c7b3104b023ec",
    "title": "瑞鹧鸪·其一·瑞香",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "东风冷落旧梅台。犹喜山花拂面开。绀色染衣春意静，水沈熏骨晚风来。",
      "柔条不学丁香结，矮树仍参茉莉栽。安得方盆载幽植，道人随处作香材。"
    ]
  },
  {
    "id": "2e89e420e6f18bf271e990720707c432",
    "title": "瑞鹧鸪·其二春日南园",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "门前杨柳绿成阴。翠坞笼香径自深。迟日暖熏芳草眼，好风轻撼落花心。",
      "无多春恨莺难语，最晚朝眠蝶易寻。惟有狂醒不相贷，酿成憔悴到如今。"
    ]
  },
  {
    "id": "2e89e420e6f18bf2c981fb53d16379f5",
    "title": "好事近·其一资中道上无双堠感怀作",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "别梦记春前，春尽苦无归日。想见鹊声庭院，误几回消息。",
      "万重离恨万重山，无处说思忆。只有路傍双堠，也随人孤只。"
    ]
  },
  {
    "id": "2e89e420e6f18bf2f29ff18e73d716d0",
    "title": "点绛唇",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "梅雨收黄，暑风依旧闲庭院。露荷轻颤。只有香浮面。",
      "挂起西窗，月澹无人见。幽情远。随钗低扇。好个凉方便。"
    ]
  },
  {
    "id": "2e89e420e6f18bf202e52cc4a8f266c9",
    "title": "好事近·其二待月不至",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "天淡一帘秋，明月几时来得。何事桂底香近，把清光邀勒。",
      "人间明晦总由天，何必问通塞。且为人如月好，醉莫分南北。"
    ]
  },
  {
    "id": "2e89e420e6f18bf2e429ae79d4375620",
    "title": "如梦令",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "风入藕花翻动。夜气与香俱纵。月又带风来，凉意一襟谁共。",
      "情重。情重。可惜短宵无梦。"
    ]
  },
  {
    "id": "2e89e420e6f18bf21cbd91fa673f714d",
    "title": "好事近·其三",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "烟尽戍楼空，又是一帘佳月。何事山城留滞，负好花时节。",
      "烧灯剪彩没心情，应有翠娥说。欲借好风吹恨，奈乱云愁叠。"
    ]
  },
  {
    "id": "2e89e420e6f18bf21cbd91fac508b83f",
    "title": "好事近·其三",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "急雨闹冰荷，销尽一襟烦暑。趁取晚凉幽会，近翠阴浓处。",
      "风梢危滴撼珠玑，洒面得新句。莫怪玉壶倾尽，待月明归去。"
    ]
  },
  {
    "id": "2e89e420e6f18bf225eb6af744667c4c",
    "title": "清平乐",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "山城桃李。催促春无几。日日为花须早起。犹□惜花无计。",
      "阿谁留得春风。长教绕绿围红。莫遣十分芳意，输他万点愁容。"
    ]
  },
  {
    "id": "2e89e420e6f18bf225eb6af798b28074",
    "title": "清平乐",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "绿深红少。柳外横桥小。双燕不知幽梦好。惊起碧窗春晓。",
      "起来瞢多时。玉台金镜慵移。多少春愁未说，却来闲数花枝。"
    ]
  },
  {
    "id": "2e89e420e6f18bf2b9982ab10fce3238",
    "title": "清平乐·其二酬王静父红木犀词",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "秋香谁买。散入琉璃界。点缀小红全不碍。还却铅华馀债。",
      "夜来月底相期。一枝未觉香迟。恰似青绫帐底，绛罗初试裙儿。"
    ]
  },
  {
    "id": "2e89e420e6f18bf2b2801a2eb051ca83",
    "title": "天仙子",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "惨惨霜林冬欲尽。又是溪梅寒弄影。矮窗曲屋夜烧香，人已静。灯垂烬。点滴芭蕉和雨听。",
      "约个归期犹未定。一夜梦魂终不稳。知他勾得许多情，真个闷。无人问。说与画楼应不信。"
    ]
  },
  {
    "id": "2e89e420e6f18bf2935d24f3c72ca097",
    "title": "南歌子·其一早春感怀",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "柳弱眠初醒，梅残舞尚痴。春阴将冷傍帘帷。又是东风和恨、向人归。",
      "乐事灯前记，愁肠酒后知。老来无计遣芳时。只有闲情随分、品花枝。"
    ]
  },
  {
    "id": "2e89e420e6f18bf2f06560b32c23a726",
    "title": "忆江南·夜泊龙桥滩前遇雨作",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "篷上雨，篷底有人愁。身在汉江东畔去，不知家在锦江头。烟水两悠悠。",
      "吾老矣，心事几时休。沈水熨香年似日，薄云垂帐夏如秋。安得小书舟。"
    ]
  },
  {
    "id": "2e89e420e6f18bf27e389f95c54338ce",
    "title": "南歌子·其二",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "竹粉翻新箨，荷花拭靓妆。断云侵晚度横塘。小扇斜钗依约、傍牙床。",
      "蘸蜜分红荔，倾筒泻碧香。醉时风雨醒时凉。明月多情依旧、过西厢。"
    ]
  },
  {
    "id": "2e89e420e6f18bf27e389f955df20ca8",
    "title": "南歌子·其二",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "翠黛随妆浅，铢衣称体香。好风偏与十分凉。却扇含情独自、绕池塘。",
      "碧藕丝丝嫩，红榴叶叶双。牵丝摘叶为谁忙。情到厌厌拼醉、又何妨。"
    ]
  },
  {
    "id": "2e89e420e6f18bf2c06ac9f2e09c31b7",
    "title": "南歌子",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "雨燕翻新幕，风鹃绕旧枝。画堂春尽日迟迟。又是一番平绿、涨西池。",
      "病起尊难尽，腰宽带易垂。不堪村落子规啼。问道行人一去、几时归。"
    ]
  },
  {
    "id": "2e89e420e6f18bf2c06ac9f287c87979",
    "title": "南歌子",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "荷盖倾新绿，榴巾蹙旧红。水亭烟榭晚凉中。又是一钩新月、静房栊。",
      "丝藕清如雪，幮纱薄似空。好维今夜与谁同。唤取玉人来共、一帘风。"
    ]
  },
  {
    "id": "2e89e420e6f18bf2c06ac9f232d113d1",
    "title": "南歌子",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "野水寻溪路，青山踏晚春。偶来相值却钟情。一树琼瑶洗尽、客衣襟。",
      "曲沼通诗梦，幽窗净俗尘。何时散发伴襜裙。后夜相思生怕、月愁人。"
    ]
  },
  {
    "id": "2e89e420e6f18bf2d8514caf7a56c86d",
    "title": "南乡子",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "几日诉离尊。歌尽阳关不忍分。此度天涯真个去，销魂。相送黄花落叶村。",
      "斜日又黄昏。萧寺无人半掩门。今夜粉香明月泪，休论。只要罗巾记旧痕。"
    ]
  },
  {
    "id": "2e89e420e6f18bf25b5678a8ed3f026b",
    "title": "南歌子·其二杨光辅又寄示寻春",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "淡霭笼青琐，轻寒薄翠绡。有人憔悴带宽腰。又见东风、不忍见柔条。",
      "闷酒尊难寻，闲香篆易销。夜来溪雪已平桥。溪上梅魂凭仗、一相招。"
    ]
  },
  {
    "id": "2e89e420e6f18bf2e1b47e7ada7c3f44",
    "title": "摊破南乡子",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "休赋惜春诗。留春住、说与人知。一年已负东风瘦，说愁说恨，数期数刻，只望归时。",
      "莫怪杜鹃啼。真个也、唤得人归。归来休恨花开了，梁间燕子，且教知道，人也双飞。"
    ]
  },
  {
    "id": "2e89e420e6f18bf2a54d6d321fb2dd2d",
    "title": "南歌子·其三早春",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "梅坞飞香定，兰窗翠色齐。水边沙际又春归。领略东风、能有几人知。",
      "爱月眠须晚，寻花去未迟。谁家庭院更芳菲。费尽才情、休负一春诗。"
    ]
  },
  {
    "id": "2e89e420e6f18bf2f23f7bb260d99307",
    "title": "祝英台近·晚春",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "坠红轻，浓绿润，深院又春晚。睡起厌厌，无语小妆懒。可堪三月风光，五更魂梦，又都被、杜鹃催攒。",
      "怎消遣。人道愁与春归，春归愁未断。闲倚银屏，羞怕泪痕满。断肠沈水重熏，瑶琴闲理，奈依旧、夜寒人远。"
    ]
  },
  {
    "id": "2e89e420e6f18bf2485f63260d5ce289",
    "title": "浪淘沙·令",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "才合又轻离。心事多违。小窗灯影记亲移。可奈酒酣花困处，不省人归。",
      "山翠又如眉。肠断幽期。相思有梦阿谁知。莫遣重来风絮乱，不似当时。"
    ]
  },
  {
    "id": "2e89e420e6f18bf2485f63267fcd18c1",
    "title": "浪淘沙·令",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "老去懒寻花。独自生涯。几枝疏影浸窗纱。昨夜月来人不睡，看尽横斜。",
      "门外欲啼鸦。香意凌霞。从渠千树绕人家。世上一枝元也足，不要随他。"
    ]
  },
  {
    "id": "2e89e420e6f18bf286b91202dae5e3a0",
    "title": "虞美人",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "轻红短白东城路。忆得分襟处。柳丝无赖舞春柔。不系离人、只解系离愁。",
      "如今花谢春将老。柳下无人到。月明门外子规啼。唤得人愁、争似唤人归。"
    ]
  },
  {
    "id": "2e89e420e6f18bf2b6819138c884cd6e",
    "title": "鹊桥仙·秋日寄怀",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "角声吹月，风声落枕，梦与柔肠俱断。谁教当日太情浓，扬不下、新愁一段。",
      "黄花开了，梅花开未，曾约那时相见。莫教容易负幽期，怕真个、孤他泪眼。"
    ]
  },
  {
    "id": "2e89e420e6f18bf2586d68d206043089",
    "title": "醉落魄/一斛珠",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "晚凉时节。翠梧风定蝉声歇。有人睡起香浮颊。倚著阑干，笑拣青荷叶。",
      "如今往事愁难说。曲池依旧闲风月。田田翠盖香罗叠。留得露痕，都是泪珠结。"
    ]
  },
  {
    "id": "2e89e420e6f18bf2576594844104270e",
    "title": "长相思",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "对重阳。感重阳。身在西风天一方。年年人断肠。",
      "景凄凉。客凄凉。纵有黄花祗异乡。晚云连梦长。"
    ]
  },
  {
    "id": "2e89e420e6f18bf25765948423f2f1ee",
    "title": "长相思",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "酒孤斟。客孤吟。戏马台荒露草深。英雄何处寻。",
      "爱登临。莫登临。定是愁来关客心。暮天烟水沈。"
    ]
  },
  {
    "id": "2e89e420e6f18bf25765948486a6f8ef",
    "title": "长相思",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "风敲窗。雨敲窗。窗外芭蕉云作幢。声声愁对床。",
      "剔银缸，点银缸。梦采芙蓉隔一江。几时蝴蝶双。"
    ]
  },
  {
    "id": "2e89e420e6f18bf2a2d534f639d283da",
    "title": "减字木兰花",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "双双相并。一点红边偏照映。玉剪云裁。不比浮花共蒂开。",
      "几回心曲。选胜摘来情自足。插向云鬟。要与仙郎比并看。"
    ]
  },
  {
    "id": "2e89e420e6f18bf26a0756e6236115f2",
    "title": "谒金门·其一杏花",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "春悄悄。红到一枝先巧。酒入半腮微带卯。粉寒香未饱。",
      "芳意枝头偏闹。困尽蜂须莺爪。拟倩玉纤和露拗。情多愁易搅。"
    ]
  },
  {
    "id": "2e89e420e6f18bf2493ec503c364531f",
    "title": "谒金门·其二荼",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "花簇簇。触眼万条垂玉。小院春深窗锁绿。水沈风断续。",
      "明月又侵楼曲。羞向枕囊拘束。只待夜深清影足。醉来花底宿。"
    ]
  },
  {
    "id": "2e89e420e6f18bf2de14acc04ca0e28a",
    "title": "谒金门·其三陪苏子重诸友饮东山",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "乌帽侧。行遍杏花春色。野意青青分陇麦。人家烟水隔。",
      "春事莫催行客。弹指青梅堪摘。醉倚暮天江拍拍。雨晴沙路白。"
    ]
  },
  {
    "id": "2e89e420e6f18bf218247951d762838a",
    "title": "谒金门·其五",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "春夜雨。催润柳塘花坞。小院深深门几许。画帘香一缕。",
      "独立晚庭凝伫。细把花枝闲数。燕子不来天欲暮。说愁无处所。"
    ]
  },
  {
    "id": "2e89e420e6f18bf218247951c88492d5",
    "title": "谒金门·其五",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "风阵阵。吹落杨花无定。酒病厌厌三月尽。花檀红自隐。",
      "新绿轩窗清润。月影又移墙影。手捻青梅无处问。一春长闷损。"
    ]
  },
  {
    "id": "2e89e420e6f18bf218247951fb215e75",
    "title": "谒金门·其五",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "浓睡醒。惊对一帘秋影。桐叶乍零风不定。半窗疏雨影。",
      "愁与年光不尽。老入星星双鬓。只拟上楼寻远信。雁遥烟水暝。"
    ]
  },
  {
    "id": "2e89e420e6f18bf21117c29221133426",
    "title": "蝶恋花·日下船篷人未起",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "日下船篷人未起。一个燕儿，说尽伤春意。江上残花能有几，风催雨促成容易。",
      "湖海客心千万里。着力东风，推得人行未。相次桃花三月水，菱歌谁伴西湖醉。"
    ]
  },
  {
    "id": "2e89e420e6f18bf2e646a54e4473188f",
    "title": "蝶恋花·满路梅英飞雪粉",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "满路梅英飞雪粉。临水人家，先得春光嫩。楼底杏花楼外影，墙东柳线墙西恨。",
      "撷翠揉红何处问。暖入眉峰，已作伤春困。归路月痕弯一寸，芳心只为东风损。"
    ]
  },
  {
    "id": "2e89e420e6f18bf20678c7103504888e",
    "title": "蝶恋花·翠幕成阴帘拂地",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "翠幕成阴帘拂地。池馆无人，四面生凉意。荷气竹香俱细细，分明著莫清风袂。",
      "玉枕如冰笙似水。才亸横钗，早被莺呼起。今夜月明人未睡，只消三四分来醉。"
    ]
  },
  {
    "id": "2e89e420e6f18bf2b4febe306bfc4f97",
    "title": "蝶恋花·画阁红炉屏四向",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "画阁红炉屏四向。梅拥寒香，次第侵帷帐。烛影半低花影幌，修眉正在花枝傍。",
      "殢粉偎香羞一饷。未识春风，已觉春情荡。醉里不知霜月上，归来已踏梅花浪。"
    ]
  },
  {
    "id": "2e89e420e6f18bf2ced146c9ab041bc4",
    "title": "蝶恋花·楼角吹花烟月堕",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "楼角吹花烟月堕。的皪韶妍，又向梅心破。钗上彩幡看一个，赏心已觉春生坐。",
      "莫恨年华风雨过。人日嬉游，次第连灯火。翠幄高张金盏大，已拚醉袖随香亸。"
    ]
  },
  {
    "id": "2e89e420e6f18bf237c066320b388a2a",
    "title": "蝶恋花·小院菊残烟雨细",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "小院菊残烟雨细。天气凄凉，恼得人憔悴。被暖橙香羞早起，玉钗一任慵云坠。",
      "楼上珠帘钩也未。数尺遥山，供尽伤高意。伫立不禁残酒味，绣罗依旧和香睡。"
    ]
  },
  {
    "id": "2e89e420e6f18bf27b7f05470f57262e",
    "title": "蝶恋花·晴日溪山春可数",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "晴日溪山春可数。水绕池塘，知有人家住。寻日寻花花不语，旧时春恨还如许。",
      "苦恨东风无意绪。只解催花，不解催人去。日晚荒烟迷古戍，断魂正在梅花浦。"
    ]
  },
  {
    "id": "2e89e420e6f18bf24f7bc506f8226e0e",
    "title": "蝶恋花·春风一夕浩荡，晓来柳色一新",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "寒意勒花春未足。只有东风，不管春拘束。杨柳满城吹又绿，可人青眼还相属。",
      "小叶星星眠未熟。看尽行人，唱彻《阳关曲》。心事一春何计续，芳条未展眉先蹙。"
    ]
  },
  {
    "id": "2e89e420e6f18bf2dad6cfb35d4f6a28",
    "title": "蝶恋花·自东江乘晴过蟆颐渚园小饮",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "晴带溪光春自媚。绕翠萦青，来约东风醉。云补断山疏复缀，雨回绿野清还丽。",
      "拄杖不妨舒客意。临水人家，问有花开未。江左风流今有几，逢春不要人憔悴。"
    ]
  },
  {
    "id": "2e89e420e6f18bf26fc8acd7d26f4267",
    "title": "蝶恋花·月下有感",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "小院秋光浓欲滴。独自钩帘，细数归鸿翼。鸿断天高无处觅，矮窗催暝蛩催织。",
      "凉月去人才数尺。短发萧骚，醉傍西风立。愁眼望天收不得，露华衣上三更湿。"
    ]
  },
  {
    "id": "2e89e420e6f18bf29b02ba6d893255c1",
    "title": "菩萨蛮",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "和风暖日西郊路。游人又踏青山去。何处碧云衫。映溪才两三。",
      "疏松分翠黛。故作羞春态。回首杏烟消。月明归渡桥。"
    ]
  },
  {
    "id": "2e89e420e6f18bf29b02ba6d7995a117",
    "title": "菩萨蛮",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "春回绿野烟光薄。低花矮柳田家乐。陇麦又青青。喧蜂闲趁人。",
      "野翁忘近远。怪识刘郎面。断却小桥溪。怕人溪外知。"
    ]
  },
  {
    "id": "2e89e420e6f18bf29b02ba6dbf66f8a3",
    "title": "菩萨蛮",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "平芜冉冉连云绿。斜阳衬雨明溪足。小鸭睡晴沙。翠烘三两花。",
      "春光闲婉娩。尽日无人见。试著小屏山。图归云际看。"
    ]
  },
  {
    "id": "2e89e420e6f18bf29b02ba6d7a61cf42",
    "title": "菩萨蛮",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "罗衫乍试寒犹怯。妒花风雨连三月。灯冷闭门时。有愁谁得知。",
      "此情真个苦。只为当时语。莫道絮沾泥。絮飞魂亦飞。"
    ]
  },
  {
    "id": "2e89e420e6f18bf29b02ba6d52c1d1b7",
    "title": "菩萨蛮",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "夜来花底莺饶舌。把人心事分明说。许大好因缘。只成容易传。",
      "春阑无好计。唯有归来是。从此玉台前。晓妆休太妍。"
    ]
  },
  {
    "id": "2e89e420e6f18bf29b02ba6d40ced42a",
    "title": "菩萨蛮",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "小窗荫绿清无暑。篆香终日萦兰炷。冰簟涨寒涛。清风一枕高。",
      "有人团扇却。门掩庭花落。少待月侵床。教他魂梦凉。"
    ]
  },
  {
    "id": "2e89e420e6f18bf29b02ba6d96291e71",
    "title": "菩萨蛮",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "东风有意留人住。熏风无意催人去。去住两茫然。相逢成短缘。",
      "平生花柳笑。过后关心少。今日奈情何。为伊饶恨多。"
    ]
  },
  {
    "id": "2e89e420e6f18bf29b02ba6db540f184",
    "title": "菩萨蛮",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "去年恰好双星节。鹊桥未渡人离别。不恨障云生。恨他真个行。",
      "天涯消息近。不见乘鸾影。楼外鹧鸪声。几回和梦惊。"
    ]
  },
  {
    "id": "2e89e420e6f18bf29b02ba6d72ff0071",
    "title": "菩萨蛮",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "浅寒带暝和烟下。轻阴挟雨随风洒。翠幕护重帘。篆香销半奁。",
      "平生风雨夜。怕近芭蕉下。今夕定愁多。萧萧声奈何。"
    ]
  },
  {
    "id": "2e89e420e6f18bf29b02ba6d08881e60",
    "title": "菩萨蛮",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "客窗曾剪灯花弄。谁教来去如春梦。冷落旧梅台。小桃相次开。",
      "人间春易老。只有山中好。闲却槿花篱。莫教溪外知。"
    ]
  },
  {
    "id": "2e89e420e6f18bf29b02ba6da51d264a",
    "title": "菩萨蛮",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "晓烟笼日浮山翠。春风著水回川媚。远近碧重重。人家山色中。",
      "野花香自度。似识幽人处。安得著三间。与山终日闲。"
    ]
  },
  {
    "id": "2e89e420e6f18bf29b02ba6dcb5f28ea",
    "title": "菩萨蛮",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "扶犁野老田东睡。插花山女田西醉。醉眼眩东西。看看桃满溪。",
      "耕桑山下足。纨绮人间俗。莫管旧东风。从教吹软红。"
    ]
  },
  {
    "id": "2e89e420e6f18bf225fbe9c8ae807c6f",
    "title": "菩萨蛮·其三访江东外家作",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "画桥拍拍春江绿。行人正在春江曲。花润接平川。有人花底眠。",
      "东风元自好。只怕催花老。安得万垂杨。系教春日长。"
    ]
  },
  {
    "id": "2e89e420e6f18bf28bdb70c2d81ca651",
    "title": "木兰花/玉楼春",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "疏枝半作窥窗老。又是一年春意早。风低小院得香迟，月傍女墙和影好。",
      "去年苦被离情恼。今日逢花休草草。后时花紫尽从他，且趁先春拼醉倒。"
    ]
  },
  {
    "id": "2e89e420e6f18bf2b4afc63321e6bb1c",
    "title": "菩萨蛮·其五正月三日西山即事",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "山头翠树调莺舌。山腰野菜飞黄蝶。来为等闲休。去成多少愁。",
      "小庭花木改。犹有啼痕在。别后不曾看。怕花和泪残。"
    ]
  },
  {
    "id": "2e89e420e6f18bf2c2ebbe3bdc4d1d05",
    "title": "鹧鸪天",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "昨夜思量直到明。拂明心绪更愁人。风披露叶高低怨，冷雨寒烟各自轻。",
      "休赖酒，莫求神。为谁教尔许多情。如今早被思量损，好更当时做弄成。"
    ]
  },
  {
    "id": "2e89e420e6f18bf28ec71a34e0c58b22",
    "title": "菩萨蛮·其九回文",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "暑庭消尽风鸣树。树鸣风尽消庭暑。横枕一声莺。莺声一枕横。",
      "扇纨低粉面。面粉低纨扇。凉月淡侵床。床侵淡月凉。"
    ]
  },
  {
    "id": "2e89e420e6f18bf26c003b411dd52d42",
    "title": "入塞",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "好思量。正秋风、半夜长。奈银缸一点，耿耿背西窗。衾又凉。枕又凉。",
      "露华凄凄月半床。照得人、真个断肠。窗前谁浸木犀黄。花也香。梦也香。"
    ]
  },
  {
    "id": "2e89e420e6f18bf2388c4564bacd8eac",
    "title": "桃源忆故人",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "粉霜拂拂凝香砌。酝酿梅花天气。月上小窗如水。冷浸人无寐。",
      "平生可惯闲憔悴。担负新愁不起。消遣夜长无计。只倚熏香睡。"
    ]
  },
  {
    "id": "2e89e420e6f18bf2b463bb3590fe7f73",
    "title": "愁倚阑/春光好",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "春犹浅，柳初芽。杏初花。杨柳杏花交影处，有人家。",
      "玉窗明暖烘霞。小屏上、水远山斜。昨夜酒多春睡重，莫惊他。"
    ]
  },
  {
    "id": "2e89e420e6f18bf2305ecd063462a61b",
    "title": "乌夜啼",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "静院槐风绿涨，小窗梅雨黄垂。欲看春事留连处，惟有夜寒知。",
      "魂梦长闲消午醉，扫花共坐风凉。归来窗北有胡床。兴在羲皇以上。"
    ]
  },
  {
    "id": "2e89e420e6f18bf2305ecd0664d70523",
    "title": "乌夜啼",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "墙外雨肥梅子，阶前水绕荷花。阴阴庭户熏风满，水纹簟、怯菱芽。",
      "春尽难凭燕语，日长惟有蜂衙。沉香火冷珠帘暮，个人在、碧窗纱。"
    ]
  },
  {
    "id": "2e89e420e6f18bf22eabdb0f6c95259c",
    "title": "忆秦娥",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "青门深。海棠开尽春阴阴。春阴阴。万重云水，一寸归心。",
      "玉楼深锁烟消沈。知他何日同登临。同登临。待收红泪，细说如今。"
    ]
  },
  {
    "id": "2e89e420e6f18bf22eabdb0fba113508",
    "title": "忆秦娥",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "情脉脉。半黄橙子和香擘。和香擘。分明记得，袖香熏窄。",
      "别来人远关山隔。见梅不忍和花摘。和花摘。有书无雁，寄谁归得。"
    ]
  },
  {
    "id": "2e89e420e6f18bf22eabdb0fe0a5e505",
    "title": "忆秦娥",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "愁无语。黄昏庭院黄梅雨。黄梅雨。新愁一寸，旧愁千缕。",
      "杜鹃叫断空山苦。相思欲计人何许。一重云断，一重山阻。"
    ]
  },
  {
    "id": "2e89e420e6f18bf2157ff130a964dbe2",
    "title": "西江月·其一",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "众绿初围夏荫，老红犹驻春妆。画帘燕子日偏长。静看新雏来往。",
      "□□□□□□，□□□□□□。□□□□□□□。□□□□□□。"
    ]
  },
  {
    "id": "2e89e420e6f18bf255bb86d02b6269ac",
    "title": "浣溪沙·其一病中有以阑花相供者，戏书",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "天女殷勤着意多。散花犹记病维摩。肯来丈室问云何。",
      "腰佩摘来烦玉笋，鬓香分处想秋波。不知真个有情么。"
    ]
  },
  {
    "id": "2e89e420e6f18bf2ba51eddd5fb852e3",
    "title": "浣溪沙·其二",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "遥想当年出凤雏。王□风有未全疏。只今朱绂为谁纡。",
      "芳草池塘春梦后，粉香帘幕晓晴初。一簪华发要人梳。"
    ]
  },
  {
    "id": "2e89e420e6f18bf2ba51edddca42ae2f",
    "title": "浣溪沙·其二",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "翠葆扶疏傍药阑。乱红飘洒满书单。清明时节又看看。",
      "小雨勒成春尾恨，东风偏作夜来寒。琴心老尽不须弹。"
    ]
  },
  {
    "id": "2e89e420e6f18bf2ba51eddd2e95f550",
    "title": "浣溪沙·其二",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "薄日移影午暑空。一杯何事便潮红。扇纨挥尽却疏慵。",
      "早睡情怀冰枕外，夜来消息雨荷中。不须留烛眩房栊。"
    ]
  },
  {
    "id": "2e89e420e6f18bf2ba51edddbd401657",
    "title": "浣溪沙·其二",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "闲倚前荣小扇车。晚妆无力亸云鸦。凝情香落一庭花。",
      "笑挽清风归玉枕，懒随缺月傍窗纱。羞红两脸上娇霞。"
    ]
  },
  {
    "id": "2e89e420e6f18bf26471a1e29df14e73",
    "title": "鹧鸪天·其一",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "木落江空又一秋。天寒几日不登楼。红绡帐里橙犹在，青琐窗深菊未收。",
      "新画阁，小书舟。篆烟熏得晚香留。只因贪伴开炉酒，恼得红儿一夜讴。"
    ]
  },
  {
    "id": "2e89e420e6f18bf2b2cb3321454b7b7a",
    "title": "鹧鸪天·其二寄少城",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "泪湿芙蓉城上花。片飞何事苦参差。锁深不奈莺无语，巢稳争如燕有家。",
      "情未老，鬓先华。可怜各自淡生涯。桃花不解知人意，犹自沾泥也学他。"
    ]
  },
  {
    "id": "2e89e420e6f18bf2e21730dc94f2d355",
    "title": "破阵子",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "小小红泥院宇，深深翠色屏帏。簇定熏炉酥酒软，门外东风寒不知。恰疑三月时。",
      "钗影半欹绿子，歌声轻度红儿。醉里不愁更漏断，更要梅花看几枝。起来霜月低。"
    ]
  },
  {
    "id": "2e89e420e6f18bf2409cda82495fb30e",
    "title": "一落索·其一",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "门外莺寒杨柳。正减欢疏酒。春阴早是做人愁，更何况、花飞后。",
      "莫倚东风消瘦。有酴醾入手。尽偎香玉醉何妨，任花落、愁依旧。"
    ]
  },
  {
    "id": "2e89e420e6f18bf227221805cb697b61",
    "title": "一剪梅·冬至",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "斗转参横一夜霜。玉律声中，又报新阳。起来无绪赋行藏。只喜人间，一线添长。",
      "帘幕垂垂月半廊。节物心情，都付椒觞。年华渐晚鬓毛苍。身外功名，休苦思量。"
    ]
  },
  {
    "id": "2e89e420e6f18bf2d994e4267dd045ec",
    "title": "一落索·其二歌者索词，名之一东",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "小小腰身相称。更着人心性。一声歌起绣帘阴，都遏住、行云影。",
      "闻道玉郎家近。被春风勾引。从今莫怪一东看，自压尽、人间韵。"
    ]
  },
  {
    "id": "2e89e420e6f18bf2db8095047f92a7c8",
    "title": "玉楼春·二江得书作",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "别时已有重来愿。谁料情多天不管。分明咫尺是青楼，抵死浓云遮得遍。",
      "寄声只倚西飞雁。雁落书回空是怨。领愁归去有谁知，水又茫茫山又断。"
    ]
  },
  {
    "id": "2e89e420e6f18bf2fb6275f094fc1e37",
    "title": "生查子·春日闺情",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "兰帷夜色高，绣被春寒拥。何事玉楼人，屡踏杨花梦。",
      "分明相见陈，不道幽情重。乞个好因缘，莫待来生种。"
    ]
  },
  {
    "id": "2e89e420e6f18bf2f76f644f7e1c20a6",
    "title": "谒金门·其四病起",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "花半湿。一霎晚云笼密。天气未佳风又急。小庭愁独立。",
      "酒病起来无力。懊恼篆烟锁碧。一饷春情无处觅。小屏山数尺。"
    ]
  },
  {
    "id": "2e89e420e6f18bf254ffc5d21df9f26c",
    "title": "金人捧露盘·其三惜春",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "爱春归，忧春去，为春忙。旋点检、雨障云妨。遮红护绿，翠帷罗幕任高张。海棠明月杏花天，更惜浓芳。",
      "唤莺吟，招蝶拍，迎柳舞，倩桃妆。尽唤起、万籁笙簧。一觞一咏，尽教陶写绣心肠。笑他人世漫嬉游，拥翠偎香。"
    ]
  },
  {
    "id": "2e89e420e6f18bf277f2eda2a0d66349",
    "title": "清平乐·其三咏雪",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "疏疏整整。风急花无定。红烛照筵寒欲凝。时见筛帘玉影。",
      "夜深明月笼纱。醉归凉面香斜。犹有惜梅心在，满庭误作吹花。"
    ]
  },
  {
    "id": "2e89e420e6f18bf24b507b12d7a4bd1e",
    "title": "朝中措",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "一枝烟雨瘦东墙。真个断人肠。不为天寒日暮，谁怜水远山长。",
      "相思月底，相思竹外，犹自禁当。只恐玉楼贪梦，输他一夜清香。"
    ]
  },
  {
    "id": "2e89e420e6f18bf242082b76b565c17a",
    "title": "渔家傲·独木小舟烟雨湿",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "独木小舟烟雨湿，燕儿乱点春江碧。江上青山随意觅，人寂寂，落花芳草催寒食。",
      "昨夜青楼今日客，吹愁不得东风力。细拾残红书怨泣，流水急，不知那个传消息。"
    ]
  },
  {
    "id": "2e89e420e6f18bf2b88f1c0d6a671486",
    "title": "一剪梅",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "小会幽欢整及时。花也相宜。人也相宜。宝香未断烛光低。莫厌杯迟。莫恨欢迟。",
      "夜渐深深漏渐稀。风已侵衣。露已沾衣。一杯重劝莫相违。何似休归。何自同归。"
    ]
  },
  {
    "id": "2e89e420e6f18bf2030fd43b0ab9aded",
    "title": "一丛花·伤春时候一凭阑",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "伤春时候一凭阑。何况别离难。东风只解催人去，也不道、莺老花残。青笺未约，红绡忍泪，无计锁征鞍。",
      "宝钗瑶钿一时闲。此恨苦天慳。如今直恁抛人去，也不念、人瘦衣宽。归来忍见，重楼淡月，依旧五更寒。"
    ]
  },
  {
    "id": "2e89e420e6f18bf249bf36671d4905e4",
    "title": "南浦",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "金鸭懒熏香，向晚来春酲，一枕无绪。浓绿涨瑶窗，东风外、吹尽乱红飞絮。无言伫立，断肠惟有流莺语。碧云欲暮，空惆怅，韶华一时虚度。",
      "追思旧日心情，记题叶西楼，吹花南浦。老去觉欢疏，伤春恨，都付断云残雨。黄昏院落，问谁犹在凭阑处。可堪杜宇，空只解声声，催他春去。"
    ]
  },
  {
    "id": "2e89e420e6f18bf273aefdd81324fab7",
    "title": "雨中花令·旧日爱花心未了",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "旧日爱花心未了。紧消得、花时一笑。几日春寒，连宵雨闷，不道幽欢少。记得去年深院悄。□梁畔，一枝香袅。说与西楼，后来明月，莫把菱花照。"
    ]
  },
  {
    "id": "2e89e420e6f18bf2824bf6e59da76103",
    "title": "雨中花令",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "闻说海棠开尽了。怎生得、夜来一笑。颦绿枝头，落红点里，问有愁多少。",
      "小园闭门春悄悄。禁不得、瘦腰如袅。豆蔻浓时，酴醿香处，试把菱花照。"
    ]
  },
  {
    "id": "2e89e420e6f18bf2824bf6e5f216d836",
    "title": "雨中花令",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "卷地芳春都过了。花不语、对人含笑。花与人期，人怜花病，瘦似人多少。",
      "闻道重门深悄悄。愁不尽、露啼烟袅。断得相思，除非明月，不把花枝照。"
    ]
  },
  {
    "id": "2e89e420e6f18bf27b77db34138a1f35",
    "title": "蝶恋花·客临安，连日愁霖，旅枕无寐，起作",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "九月江南烟雨里。客枕凄凉，到晓浑无寐。起上小楼观海气，昏昏半约渔樵市。",
      "断雁西边家万里。料得秋来，笑我归无计。剑在床头书在几，未甘分付黄花泪。"
    ]
  },
  {
    "id": "2e89e420e6f18bf21577e042f6dc53de",
    "title": "蝶恋花 ·有客钱塘江上住",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "有客钱塘江上住。十日斋居，九日愁风雨。断送一春弹指去，荷花又绕南山渡。",
      "湖上幽寻君已许。消息不来，望得行云暮。芳草梦魂应记取，不成忘却池塘句。"
    ]
  },
  {
    "id": "2e89e420e6f18bf2ff680c964fda4bf8",
    "title": "蝶恋花·门外飞花风约住",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "门外飞花风约住。消息江南，已酿黄梅雨。蜀客望乡归不去，当时不合催南渡。",
      "忧国丹心曾独许。纵吐长虹，不奈斜阳暮。莫道春光难揽取，少陵辨得寻花句。"
    ]
  },
  {
    "id": "2e89e420e6f18bf2273f61deda1d7dd3",
    "title": "蝶恋花·南窗偶题",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "薄薄窗油清似镜。两面疏帘，四壁文书静。小篆焚香消日永，新来识得闲中性。",
      "人爱人嫌都莫问。絮自沾泥，不怕东风紧。只有诗狂消不尽，夜来题破窗花影。"
    ]
  },
  {
    "id": "2e89e420e6f18bf26b14319bb44a421c",
    "title": "蝶恋花·送子廉侄南下",
    "authorName": "程垓",
    "authorId": "2e89e420e6f18bf2d1457b72d1457b72",
    "dynasty": "宋",
    "content": [
      "九月重湖寒意早。目断黄云，冉冉连衰草。惨别临江愁满抱，酒尊时事都相恼。",
      "闻道吴天消息好。鸳鸯西池，咫尺君应到。若见故人相问劳，为言未分书舟老。"
    ]
  },
  {
    "id": "2e89e420e7128289d5041f9376482f1e",
    "title": "上元竹枝歌和曾大卿",
    "authorName": "冉居常",
    "authorId": "2e89e420e7128289d1457b72d1457b72",
    "dynasty": "宋",
    "content": [
      "青春恼人思跰跹，女郎市酒趣数钱。不道翁家久留客，红裆幔结赛秋千。"
    ]
  },
  {
    "id": "2e89e420e7128289d5041f932b46f0b0",
    "title": "上元竹枝歌和曾大卿",
    "authorName": "冉居常",
    "authorId": "2e89e420e7128289d1457b72d1457b72",
    "dynasty": "宋",
    "content": [
      "学箫学鼓少年群，准拟春来奉使君。自向雕笼作行队，安排好曲写殷勤。"
    ]
  },
  {
    "id": "2e89e420e7128289d5041f93890e93aa",
    "title": "上元竹枝歌和曾大卿",
    "authorName": "冉居常",
    "authorId": "2e89e420e7128289d1457b72d1457b72",
    "dynasty": "宋",
    "content": [
      "珍珠络结绣衣裳，家住江南山后乡。闻道使君重行乐，争携腰鼓趁年光。"
    ]
  },
  {
    "id": "2e89e420e7174be8e2a5f4ebb45b9eae",
    "title": "千秋岁",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "数声鶗鴂，又报芳菲歇。惜春更把残红折，雨轻风色暴，梅子青时节。永丰柳，无人尽日花飞雪。",
      "莫把幺弦拨，怨极弦能说。天不老，情难绝，心似双丝网，中有千千结。夜过也，东窗未白凝残月。"
    ]
  },
  {
    "id": "2e89e420e7174be888159a50a0d33510",
    "title": "醉垂鞭",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "双蝶绣罗裙，东池宴，初相见。朱粉不深匀，闲花淡淡春。",
      "细看诸处好，人人道，柳腰身。昨日乱山昏，来时衣上云。"
    ]
  },
  {
    "id": "2e89e420e7174be8e8cc4d3748cd9e0f",
    "title": "一丛花",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "伤高怀远几时穷？无物似情浓。离愁正引千丝乱，更东陌，飞絮蒙蒙。嘶骑渐遥，征尘不断，何处认郎踪？",
      "双鸳池沼水溶溶，南北小桡通。梯横画阁黄昏后，又还是斜月帘栊。沉恨细思，不如桃杏，犹解嫁东风。"
    ]
  },
  {
    "id": "2e89e420e7174be8c10dd100d0781bb4",
    "title": "天仙子·时为嘉禾小倅，以病眠不赴府会",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "水调数声持酒听，午醉醒来愁未醒。送春春去几时回？临晚镜，伤流景，往事后期空记省。",
      "沙上并禽池上暝，云破月来花弄影。重重帘幕密遮灯，风不定，人初静，明日落红应满径。"
    ]
  },
  {
    "id": "2e89e420e7174be8f2e03f936f6c4257",
    "title": "青门引",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "乍暖还轻冷，风雨晚来方定。庭轩寂寞近清明，残花中酒，又是去年病。",
      "楼头画角风吹醒，入夜重门静。那堪更被明月，隔墙送过秋千影。"
    ]
  },
  {
    "id": "2e89e420e7174be89ae8cc405bb6084a",
    "title": "木兰花",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "相离徒有相逢梦，门外马蹄尘已动。怨歌留待醉时听，远目不堪空际送。",
      "今宵风月知谁共？声咽琵琶槽上凤。人生无物比多情，江水不深山不重。"
    ]
  },
  {
    "id": "2e89e420e7174be8876279c64e8fdbdc",
    "title": "木兰花·乙卯吴兴寒食",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "龙头舴艋吴儿竞。笋柱秋千游女并。芳洲拾翠暮忘归，秀野踏青来不定。",
      "行云去后遥山暝。已放笙歌池院静。中庭月色正清明，无数杨花过无影。"
    ]
  },
  {
    "id": "2e89e420e7174be8d04b61dd8d0f555b",
    "title": "醉垂鞭·赠琵琶娘，年十二",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "朱粉不须施。花枝小。春偏好。娇妙近胜衣。轻罗红雾垂。",
      "琵琶金画凤。双绦重。倦眉低。啄木细声迟。黄蜂花上飞。"
    ]
  },
  {
    "id": "2e89e420e7174be8f73d02f0888accc9",
    "title": "南乡子·其一",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "何处可魂消。京口终朝两信潮。不管离心千叠恨，滔滔。催促行人动去桡。",
      "记得旧江皋。绿杨轻絮几条条。春水一篙残照阔，遥遥。有个多情立画桥。"
    ]
  },
  {
    "id": "2e89e420e7174be88a943637928fdbee",
    "title": "小重山",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "万乘靴袍御紫宸。挥毫敷丽藻，尽经纶。第名天陛首平津。东堂桂，重占一枝春。",
      "殊观耸簪绅。蓬山仙话重，霈恩新。暂时趋府冠谈宾。十年外，身是凤池人。"
    ]
  },
  {
    "id": "2e89e420e7174be8103ec7dc6f1c6db1",
    "title": "南乡子·其二中秋不见月一作南徐中秋",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "潮上水清浑。棹影轻于水底云。去意徘徊无奈泪，衣巾。犹有当时粉黛痕。",
      "海近古城昏。暮角寒沙雁队分。今夜相思应看月，无人。露冷依前独掩门。"
    ]
  },
  {
    "id": "2e89e420e7174be88d41f387ec528e6b",
    "title": "西江月",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "体态看来隐约，梳妆好是家常。檀槽初抱更安详。立向尊前一行。",
      "小打登钩怕重，尽缠绣带由长。娇春莺舌巧如簧。飞在四条弦上。"
    ]
  },
  {
    "id": "2e89e420e7174be89c70a6d8dff6f2d1",
    "title": "踏莎行",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "衾凤犹温，笼鹦尚睡。宿妆稀淡眉成字。映花避月上行廊，珠裙摺摺轻垂地。",
      "翠幕成波，新荷贴水。纷纷烟柳低还起。重墙绕院更重门，春风无路通深意。"
    ]
  },
  {
    "id": "2e89e420e7174be89c70a6d8e105df53",
    "title": "踏莎行",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "波湛横眸，霞分腻脸。盈盈笑动笼香靥。有情未结凤楼欢，无憀爱把歌眉敛。",
      "密意欲传，娇羞未敢。斜偎象板还偷盰。轻轻试问借人么，佯佯不觑云鬟点。"
    ]
  },
  {
    "id": "2e89e420e7174be83a0d0c5efdb12b30",
    "title": "庆金枝",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "青螺添远山。两娇靥、笑时圆。抱云勾雪近灯看。妍处不堪怜。",
      "今生但愿无离别，花月下、绣屏前。双蚕成茧共缠绵。更结后生缘。"
    ]
  },
  {
    "id": "2e89e420e7174be8f32f182e2ca3348f",
    "title": "浣溪沙",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "轻屟来时不破尘。石榴花映石榴裙。有情应得撞腮春。",
      "夜短更难留远梦，日高何计学行云。树深莺过静无人。"
    ]
  },
  {
    "id": "2e89e420e7174be8d541c93e762b2675",
    "title": "好女儿",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "春去几时还。问桃李无言。燕子归栖风紧，梨雪乱西园。",
      "犹有月婵娟。似人人、难近如天。愿教清影长相见，更乞取长圆。"
    ]
  },
  {
    "id": "2e89e420e7174be811cf17afd65871b5",
    "title": "师师令",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "香钿宝珥。拂菱花如水。学妆皆道称时宜，粉色有、天然春意。蜀彩衣长胜未起。纵乱云垂地。",
      "都城池苑夸桃李。问东风何似。不须回扇障清歌，唇一点、小于珠子。正是残英和月坠。寄此情千里。"
    ]
  },
  {
    "id": "2e89e420e7174be8f501f5d742471783",
    "title": "山亭宴慢/山亭宴有美堂赠彦猷主人",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "宴亭永昼喧箫鼓。倚青空、画阑红柱。玉莹紫微人，蔼和气、春融日煦。故宫池馆更楼台，约风月、今宵何处。湖水动鲜衣，竞拾翠、湖边路。",
      "落花荡漾愁空树。晓山静、数声杜宇。天意送芳菲，正黯淡、疏烟逗雨。新欢宁似旧欢长，此会散、几时还聚。试为挹飞云，问解寄、相思否。"
    ]
  },
  {
    "id": "2e89e420e7174be8206b83d02f5cf315",
    "title": "谢池春慢·玉仙观道中逢谢媚卿",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "缭墙重院，时闻有、啼莺到。绣被掩馀寒，画幕明新晓。朱槛连空阔，飞絮无多少。径莎平，池水渺。日长风静，花影闲相照。",
      "尘香拂马，逢谢女、城南道。秀艳过施粉，多媚生轻笑。斗色鲜衣薄，碾玉双蝉小。欢难偶，春过了。琵琶流怨，都入相思调。"
    ]
  },
  {
    "id": "2e89e420e7174be8566a725fc71a5825",
    "title": "惜双双溪桥寄意",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "城上层楼天边路。残照里，平芜绿树。伤远更惜春暮。有人还在高高处。",
      "断梦归云经日去。无计使，哀弦寄语。相望恨不相遇。倚桥临水谁家住。"
    ]
  },
  {
    "id": "2e89e420e7174be8ea4b7c7babda802d",
    "title": "忆江南·江南柳",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "隋堤远，波急路尘轻。今古柳桥多送别，见人分袂亦愁生。何况自关情。",
      "斜照后，新月上西城。城上楼高重倚望，愿身能似月亭亭。千里伴君行。"
    ]
  },
  {
    "id": "2e89e420e7174be8824bf6e56f47a7b3",
    "title": "雨中花令",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "锦屏罗幌初睡起。花阴转、重门闭。正不寒不暖，和风细雨，困人天气。",
      "此时无限伤春意。凭谁诉、厌厌地。这浅情薄幸，千山万水，也须来里。"
    ]
  },
  {
    "id": "2e89e420e7174be88d41f38713e07b38",
    "title": "西江月",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "泛泛春船载乐，溶溶湖水平桥。高鬟照影翠烟摇。白纻一声云杪。",
      "倦醉天然玉软，弄妆人惜花娇。风情遗恨几时消。不见卢郎年少。"
    ]
  },
  {
    "id": "2e89e420e7174be8ef14800f818eb48c",
    "title": "感皇恩·安东少师访阅道大资同游湖山",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "廊庙当时共代工。睢陵千里远，约过从。欲知宾主与谁同。宗枝内，黄阁旧，有三公。",
      "广乐起云中。湖山看画轴，两仙翁。武林嘉语几时穷。元丰际，德星聚，照江东。"
    ]
  },
  {
    "id": "2e89e420e7174be888f870e7fef7f09e",
    "title": "夜厌厌/夜行船",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "昨夜小筵欢纵。烛房深、舞鸾歌凤。酒迷花困共厌厌，倚朱弦、未成归弄。",
      "峡雨忽收寻断梦。依前是、画楼钟动。争拂雕鞍匆匆去，万千恨、不能相送。"
    ]
  },
  {
    "id": "2e89e420e7174be82300ef766107eb70",
    "title": "迎春乐",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "城头画角催夕宴。忆前时、小楼晚。残虹数尺云中断。",
      "愁送目、天涯远。枕清风、停画扇。逗蛮簟、碧纱零乱。",
      "怎生得伊来，今夜里、银蟾满。"
    ]
  },
  {
    "id": "2e89e420e7174be89874149f994e46d7",
    "title": "凤栖梧/蝶恋花",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "密宴厌厌池馆暮。天汉沈沈，借得春光住。红翠斗为长袖舞。香檀拍过惊鸿翥。",
      "明日不知花在否。今夜圆蟾，后夜忧风雨。可惜歌云容易去。东城杨柳东城路。"
    ]
  },
  {
    "id": "2e89e420e7174be82ce5efcb338cae6a",
    "title": "双燕儿",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "榴花帘外飘红。藕丝罩、小屏风。东山别后，高唐梦短，犹喜相逢。",
      "几时再与眠香翠，悔旧欢、何事匆匆。芳心念我，也应那里，蹙破眉峰。"
    ]
  },
  {
    "id": "2e89e420e7174be8600db792a9fc80c8",
    "title": "卜算子·慢",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "溪山别意，烟树去程，日落采苹春晚。欲上征鞍，更掩翠帘回面。相眄。惜弯弯浅黛长长眼。奈画阁欢游。也学狂花乱絮轻散。",
      "水影横池馆。对静夜无人，月高云远。一饷凝思，两袖泪痕还满。难遣。恨私书、又逐东风断。纵西北层楼万尺，望重城那见。"
    ]
  },
  {
    "id": "2e89e420e7174be8a66317867e66f608",
    "title": "更漏子",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "锦筵红，罗幕翠。侍宴美人姝丽。十五六，解怜才。劝人深酒杯。",
      "黛眉长，檀口小。耳畔向人轻道。柳阴曲，是儿家。门前红杏花。"
    ]
  },
  {
    "id": "2e89e420e7174be853e2241baed67fbc",
    "title": "更漏子·其二流杯堂席上作",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "相君家，宾宴集。秋叶晓霜红湿。帘额动，水纹浮。缬花相对流。",
      "薄霞衣，酣酒面。重抱琵琶轻按。回画拨，抹幺弦。一声飞露蝉。"
    ]
  },
  {
    "id": "2e89e420e7174be8c06ac9f2bfc75fe4",
    "title": "南歌子",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "醉后和衣倒，愁来殢酒醺。困人天气近清明。尽日厌厌□脸、浅含颦。",
      "睡觉□□恨，依然月映门。楚天何处觅行云。唯有暗灯残漏、伴消魂。"
    ]
  },
  {
    "id": "2e89e420e7174be8c06ac9f2b82458f2",
    "title": "南歌子",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "蝉抱高高柳，莲开浅浅波。倚风疏叶下庭柯。况是不寒不暖、正清和。",
      "浮世欢会少，劳生怨别多。相逢休惜醉颜酡。赖有西园明月、照笙歌。"
    ]
  },
  {
    "id": "2e89e420e7174be8c06ac9f2b9bd749e",
    "title": "南歌子",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "残照催行棹，乘春拂去衣。海棠花下醉芳菲。无计少留君住、泪双垂。",
      "烟染春江暮，云藏阁道危。行行听取杜鹃啼。是妾此时离恨、尽呼伊。"
    ]
  },
  {
    "id": "2e89e420e7174be84334969fa9753aa5",
    "title": "蝶恋花",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "临水人家深宅院。阶下残花，门外斜阳岸。柳舞曲尘千万线。青楼百尺临天半。",
      "楼上东风春不浅。十二阑干，尽日珠帘卷。有个离人凝泪眼。淡烟芳草连云远。"
    ]
  },
  {
    "id": "2e89e420e7174be84334969f23dcedd1",
    "title": "蝶恋花",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "绿水波平花烂漫。照影红妆，步转垂杨岸。别后深情将为断。相逢添得人留恋。",
      "絮软丝轻无系绊。烟惹风迎，并入春心乱。和泪语娇声又颤。行行尽远犹回面。"
    ]
  },
  {
    "id": "2e89e420e7174be84334969f3d727bc4",
    "title": "蝶恋花",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "移得绿杨栽后院。学舞宫腰，二月青犹短。不比灞陵多送远。残丝乱絮东西岸。",
      "几叶小眉寒不展。莫唱阳关，真个肠先断。分付与春休细看。条条尽是离人怨。"
    ]
  },
  {
    "id": "2e89e420e7174be8a2d534f61373bd91",
    "title": "减字木兰花",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "垂螺近额。走上红裀初趁拍。只恐轻飞。拟倩游丝惹住伊。",
      "文鸳绣履。去似杨花尘不起。舞彻伊州。头上宫花颤未休。"
    ]
  },
  {
    "id": "2e89e420e7174be85d9fd99b85e2c84a",
    "title": "玉楼春·其一邠州作",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "青钱贴水萍无数。临晓西湖春涨雨。泥新轻燕面前飞，风慢落花衣上住。",
      "红裙空引烟娥聚。云月却能随马去。明朝何处上高台，回认玉峰山下路。"
    ]
  },
  {
    "id": "2e89e420e7174be88bdb70c25b657e17",
    "title": "木兰花/玉楼春",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "人意共怜花月满。花好月圆人又散。欢情去逐远云空，往事过如幽梦断。",
      "草树争春红影乱。一唱鸡声千万怨。任教迟日更添长，能得几时抬眼看。"
    ]
  },
  {
    "id": "2e89e420e7174be88bdb70c24efe145e",
    "title": "木兰花/玉楼春",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "西湖杨柳风流绝。满缕青春看赠别。墙头簌簌暗飞花，山外阴阴初落月。",
      "秦姬秾丽云梳发。持酒唱歌留晚发。骊驹应解恼人情，欲出重城嘶不歇。"
    ]
  },
  {
    "id": "2e89e420e7174be88bdb70c28217acbd",
    "title": "木兰花/玉楼春",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "楼下雪飞楼上宴。歌咽笙簧声韵颤。尊前有个好人人，十二阑干同倚遍。",
      "帘重不知金屋晚。信马归来肠欲断。多情无奈苦相思，醉眼开时犹似见。"
    ]
  },
  {
    "id": "2e89e420e7174be88bdb70c27f50b932",
    "title": "木兰花/玉楼春",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "去年春入芳菲国。青蕊如梅终忍摘。阑边徒欲说相思，绿蜡密缄朱粉饰。",
      "归来故苑重寻觅。花满旧枝心更惜。鸳鸯从小自相双，若不多情头不白。"
    ]
  },
  {
    "id": "2e89e420e7174be8586d68d2aca47c38",
    "title": "醉落魄/一斛珠",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "云轻柳弱。内家髻要新梳掠。生香真色人难学。横管孤吹，月淡天垂幕。",
      "朱唇浅破桃花萼。倚楼谁在阑干角。夜寒手冷罗衣薄。声入霜林，簌簌惊梅落。"
    ]
  },
  {
    "id": "2e89e420e7174be850137bf0d775416e",
    "title": "少年游·其一井桃",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "碎霞浮动晓朦胧。春意与花浓。银瓶素绠，玉泉金甃，真色浸朝红。",
      "花枝人面难常见，青子小丛丛。韶华长在，明年依旧，相与笑春风。"
    ]
  },
  {
    "id": "2e89e420e7174be875d4e426594c27b2",
    "title": "踏莎行·清暑堂赠蔡君谟",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "晓云开。睨仙馆陵虚，步入蓬莱。玉宇琼甃，对青林近，归鸟徘徊。风月顿消清暑，野色对、江山助诗才。箫鼓宴，璇题宝字，浮动持杯。",
      "人多送目天际，识渡舟帆小，时见潮回。故国千里，共十万室，日日春台。睢社朝京非远，正和羹、民口渴盐梅。佳景在，吴侬还望，分阃重来。"
    ]
  },
  {
    "id": "2e89e420e7174be87ab7cdbed602d697",
    "title": "少年游·其二",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "帽檐风细马蹄尘。常记探花人。露英千样，粉香无尽，蓦地酒初醒。",
      "探花人向花前老，花上旧时春。行歌声外，靓妆丛里，须贵少年身。"
    ]
  },
  {
    "id": "2e89e420e7174be866fdeed673deb737",
    "title": "破阵乐钱塘",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "四堂互映，双门并丽，龙阁开府。郡美东南第一，望故苑、楼台霏雾。垂柳池塘，流泉巷陌，吴歌处处。近黄昏，渐更宜良夜，簇簇繁星灯烛，长衢如昼，暝色韶光，几许粉面，飞甍朱户。",
      "和煦。雁齿桥红，裙腰草绿，云际寺、林下路。酒熟梨花宾客醉，但觉满山箫鼓。尽朋游、同民乐，芳菲有主。自此归从泥诏，去指沙堤，南屏水石，西湖风月，好作千骑行春，画图写取。"
    ]
  },
  {
    "id": "2e89e420e7174be8a30a1eb912b42c88",
    "title": "菊花新",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "堕髻慵妆来日暮。家在画桥堤下住。衣缓绛绡垂，琼树袅、一枝红雾。",
      "院深池静娇相妒。粉墙低、乐声时度。长恐舞筵空，轻化作、彩云飞去。"
    ]
  },
  {
    "id": "2e89e420e7174be886b91202651d3027",
    "title": "虞美人",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "苕花飞尽汀风定。苕水天摇影。画船罗绮满溪春。一曲石城清响、入高云。",
      "壶觞昔岁同歌舞。今日无欢侣。南园花少故人稀。月照玉楼依旧、似当时。"
    ]
  },
  {
    "id": "2e89e420e7174be8f2cabfb0e02e6764",
    "title": "醉红妆",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "琼枝玉树不相饶。薄云衣，细柳腰。一般妆样百般娇。眉儿秀，总如描。",
      "东风摇草杂花飘。恨无计，上青条。更起双歌郎且饮，郎未醉，有金貂。"
    ]
  },
  {
    "id": "2e89e420e7174be89b02ba6d35423613",
    "title": "菩萨蛮",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "玉人又是匆匆去。马蹄何处垂杨路。残日倚楼时。断魂郎未知。",
      "阑干移倚遍。薄幸教人怨。明月却多情。随人处处行。"
    ]
  },
  {
    "id": "2e89e420e7174be830e3cb9e30699c29",
    "title": "怨春风/一斛珠",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "无由且住。绵绵恨似春蚕绪。见来时饷还须去。月浅灯收，多在偷期处。",
      "今夜掩妆花下语。明朝芳草东西路。愿身不学相思树。但愿罗衣，化作双飞羽。"
    ]
  },
  {
    "id": "2e89e420e7174be8dc584cd23686627c",
    "title": "天仙子·其二·郑毅夫移青社",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "持节来时初有雁。十万人家春已满。龙标名第凤池身，堂阜远。江桥晚。一见湖山看未遍。",
      "障扇欲收歌泪溅。亭下花空罗绮散。樯竿渐向望中疏，旗影转。鼙声断。惆怅不如船尾燕。"
    ]
  },
  {
    "id": "2e89e420e7174be81368c91426130921",
    "title": "临江仙",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "自古伤心惟远别，登山临水迟留。暮尘衰草一番秋。寻常景物，到此尽成愁。",
      "况与佳人分凤侣，盈盈粉泪难收。高城深处是青楼。红尘远道，明日忍回头。"
    ]
  },
  {
    "id": "2e89e420e7174be879bb0013625da4ab",
    "title": "江城子",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "镂牙歌板齿如犀。串珠齐。画桥西。杂花池院，风幕卷金泥。",
      "酒入四肢波入鬓，娇不尽，翠眉低。"
    ]
  },
  {
    "id": "2e89e420e7174be880a5ed6071871068",
    "title": "转声虞美人·桃源忆故人霅上送唐彦猷",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "使君欲醉离亭酒。酒醒离愁转有。紫禁多时虚右。苕霅留难久。",
      "一声歌掩双罗袖。日落乱山春后。犹有东城烟柳。青荫长依旧。"
    ]
  },
  {
    "id": "2e89e420e7174be8a8209320cf5a9785",
    "title": "定西番",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "年少登瀛词客，飘逸气，拂晴霓。尽带江南春色、过长淮。",
      "一曲艳歌留别，翠蝉摇宝钗。此后吴姬难见、且徘徊。"
    ]
  },
  {
    "id": "2e89e420e7174be8d41fbdc9c23e4611",
    "title": "河传",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "花暮。春去。都门东路。嘶马将行。江南江北，十里五里邮亭。",
      "几程程。高城望远看回睇。烟细。晚碧空无际。今夜何处，冷落衾帏。欲眠时。"
    ]
  },
  {
    "id": "2e89e420e7174be8f1aad4a0ff6a13e6",
    "title": "燕归梁",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "去岁中秋玩桂轮。河汉净无云。今年江上共瑶尊。都不是、去年人。",
      "水精宫殿，琉璃台阁，红翠两行分。点唇机动秀眉颦。清影外、见微尘。"
    ]
  },
  {
    "id": "2e89e420e7174be8f1aad4a0e46bdc06",
    "title": "燕归梁",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "夜月啼乌促乱弦。江树远无烟。缺多圆少奈何天。愁只恐、下关山。",
      "粉香生润，衣珠弄彩，人月两蝉娟。留连残夜惜馀欢。人月在、又明年。"
    ]
  },
  {
    "id": "2e89e420e7174be82810d08ab0258c4c",
    "title": "阮郎归·渭州作",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "双花连袂近香猊。歌随镂板齐。分明珠索漱烟溪。凝云定不飞。",
      "唇破点，齿编犀。春莺莫乱啼。阳关更在碧峰西。相看翠黛低。"
    ]
  },
  {
    "id": "2e89e420e7174be8835d0f07bfd9387e",
    "title": "偷声木兰花",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "雪笼琼苑梅花瘦。外院重扉联宝兽。海月新生。上得高楼无奈情。",
      "帘波不动凝釭小。今夜夜长争得晓。欲梦高唐。只恐觉来添断肠。"
    ]
  },
  {
    "id": "2e89e420e7174be8835d0f0703f20e3d",
    "title": "偷声木兰花",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "画桥浅映横塘路。流水滔滔春共去。目送残晖。燕子双高蝶对飞。",
      "风花将尽持杯送。往事只成清夜梦。莫更登楼。坐想行思已是愁。"
    ]
  },
  {
    "id": "2e89e420e7174be8973f908c243fbc7f",
    "title": "天仙子·别渝州",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "醉笑相逢能几度。为报江头春且住。主人今日是行人，红袖舞。清歌女。凭仗东风教点取。",
      "三月柳枝柔似缕。落絮尽飞还恋树。有情宁不忆西园，莺解语。花无数。应讶使君何处去。"
    ]
  },
  {
    "id": "2e89e420e7174be86dea567298694bbc",
    "title": "渔家傲·和程公辟赠别",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "巴子城头青草暮，巴山重叠相逢处。燕子占巢花脱树。杯且举，瞿塘水阔舟难渡。",
      "天外吴门青雪路，君家正在吴门住。赠我柳枝情几许。春满缕，为君将入江南去。"
    ]
  },
  {
    "id": "2e89e420e7174be8188f9615d7427200",
    "title": "南乡子·送客过余溪，听天隐二玉鼓胡琴",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "相并细腰身。时样宫妆一样新。曲项胡琴鱼尾拨，离人。入塞弦声水上闻。",
      "天碧染衣巾。血色轻罗碎摺裙。百卉已随霜女妒，东君。暗折双花借小春。"
    ]
  },
  {
    "id": "2e89e420e7174be87b73d6324234e1c4",
    "title": "天仙子·其一观舞",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "十岁手如芽子笋。固爱弄妆偷傅粉。金蕉并为舞时空，红脸嫩。轻衣褪。春重日浓花觉困。",
      "斜雁轧弦随步趁。小凤累珠光绕鬓。密教持履恐仙飞，催拍紧。惊鸿奔。风袂飘飖无定准。"
    ]
  },
  {
    "id": "2e89e420e7174be8eef8bee588b52c70",
    "title": "少年游·渝州席上和韵",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "听歌持酒且休行。云树几程程。眼看檐牙，手搓花蕊，未必两无情。",
      "拓夫滩上闻新雁，离袖掩盈盈。此恨无穷，远如江水，东去几时平。"
    ]
  },
  {
    "id": "2e89e420e7174be891f7858da90d0f5c",
    "title": "天仙子·其二公择将行",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "坐治吴州成乐土。诏卷风飞来圣语。亲舆乞得便藩归，瑶席主。杯休数。清夜为君歌白苎。",
      "花接旧枝新蕊吐。造化不知人有助。看花岁岁比甘棠，嘉月暮。东门路。只恐带将春色去。"
    ]
  },
  {
    "id": "2e89e420e7174be8fd68b751d511d7a8",
    "title": "定风波令/定风波",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "碧玉篦扶坠髻云。莺黄衫子退红裙。妆样巧将花草竞。相并。要教人意胜于春。",
      "酒眼茸茸香拂面。□见。丹青宁似镜中真。自是有情偏小小。向道。江东谁信更无人。"
    ]
  },
  {
    "id": "2e89e420e7174be8fd68b751f0e086fb",
    "title": "定风波令/定风波",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "西阁名臣奉诏行。南床吏部锦衣荣。中有瀛仙宾与主。相遇。平津选首更神清。",
      "溪上玉楼同宴喜。欢醉。对堤杯叶惜秋英。尽道贤人聚吴分。试问。也应旁有老人星。"
    ]
  },
  {
    "id": "2e89e420e7174be89549c5c453df30af",
    "title": "定风波·令其二次子瞻韵送元素内翰",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "浴殿词臣亦议兵。禁中颇牧党羌平。诏卷促归难自缓。溪馆。彩花千数酒泉情。",
      "春草未青秋叶暮。□去。一家行色万家情。可恨黄莺相识晚。望断。湖边亭上不闻声。"
    ]
  },
  {
    "id": "2e89e420e7174be87a4ce437dc0ab4da",
    "title": "定风波·其三再次韵送子瞻",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "谈辨才疏堂上兵。画船齐岸暗潮平。万乘靴袍曾好问。须信。文章传口齿牙清。",
      "三百寺应游未遍。□算。湖山风物岂无情。不独渠丘歌叔度。行路。吴谣终日有馀声。"
    ]
  },
  {
    "id": "2e89e420e7174be8b786da515ed85bf8",
    "title": "玉楼春·其三晏观文画堂席上",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "檀槽碎响金丝拨。露湿浔阳江上月。不知商妇为谁愁，一曲行人留晚发。",
      "画堂花入新声别。红蕊调高弹未彻。暗将深意语胶弦，长愿弦丝无断绝。"
    ]
  },
  {
    "id": "2e89e420e7174be8608d9573afc84ec8",
    "title": "玉楼春·其四送张中行",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "插花劝酒盐桥馆。召节促行龙阙远。吴船渐起晚潮生，蛮榼未空寒日短。",
      "庆门奕世隆宸眷。归到月陂梅已绽。有情愿寄向南枝，图得洛阳春色看。"
    ]
  },
  {
    "id": "2e89e420e7174be8d02e292ef790afc4",
    "title": "玉楼春·其七席上赠同邵二生",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "轻牙低掌随声听。合调破空云自凝。姝娘翠黛有人描，琼女分鬟待谁并。",
      "弄妆俱学闲心性。固向鸾台同照影。双头莲子一时花，天碧秋池水如镜。"
    ]
  },
  {
    "id": "2e89e420e7174be8d2be5d3d279e416d",
    "title": "离亭宴公择别吴兴",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "捧黄封诏卷。随处是、离亭别宴。红翠成轮歌未遍。早已恨、野桥风便。此去济南非久，惟有凤池鸾殿。",
      "三月花飞几片。又减却、芳菲过半。千里恩深云海浅。民爱比、春流不断。更上玉楼西望，雁与征帆共远。"
    ]
  },
  {
    "id": "2e89e420e7174be8a1e5edc86a2eed7c",
    "title": "倾杯乐·其一",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "横塘水静，花窥影、孤城转。浮玉无尘，五亭争景，画桥对起，垂虹不断。爱溪上琼楼，凭雕栏、久□飞云远。人在虚空，月生溟海，寒渔夜泛，游鳞可辨。正是草长苹老，江南地暖。",
      "汀洲日晚。更茶山、已过清明，风雨暴千岩、啼鸟怨。芳菲故苑。深红尽、绿叶阴浓，青子枝头满。史君莫放寻春缓。"
    ]
  },
  {
    "id": "2e89e420e7174be82edd954691d5eb60",
    "title": "沁园春·寄都城赵阅道",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "心膂良臣，帷幄元勋，左右万几。暂武林分阃，东南外翰，锦衣乡社，未满瓜时。易镇梧台，宣条期岁，又西指夷桥千骑移。珠滩上，喜甘棠翠荫，依旧春晖。须知。",
      "系国安危。料节召、还趋浴凤池。且代工施化，持钧播泽，置盂天下，此外何思。素卷书名，赤松游道，飙驭云軿仙可期。湖山美，有啼猿唳鹤，相望东归。"
    ]
  },
  {
    "id": "2e89e420e7174be8f7e3e49843e4976f",
    "title": "倾杯乐·其二·青澜堂席上有感",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "飞云过尽，明河浅、天无畔。草色栖萤，霜华清暑，轻飔弄袂，澄澜拍岸。宴玉麈谈宾，倚琼枝、秀挹雕觞满。午夜中秋，十分圆月，香槽拨凤，朱弦轧雁。正是欲醒还醉，临空怅远。",
      "壶更叠换。对东西、数里回塘，恨零落芙蓉、春不管。笼灯待散。谁知道、座有离人，目断双歌伴。烟江艇子归来晚。"
    ]
  },
  {
    "id": "2e89e420e7174be8469f34a2c3368468",
    "title": "小重山·徐铎状元",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "延寿芸香七世孙。华轩承大对，见经纶。溟鱼一息化天津。袍如草，三百骑，从清尘。",
      "玉树莹风神。同时棠棣萼，一家春。十年身是凤池人。蓬莱阁，黄阁主，迟谈宾。"
    ]
  },
  {
    "id": "2e89e420e7174be82eabdb0faf33677e",
    "title": "忆秦娥",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "参差竹。吹断相思曲。情不足。西北有楼穷远目。",
      "忆苕溪、寒影透清玉。秋雁南飞速。菰草绿。应下溪头沙上宿。"
    ]
  },
  {
    "id": "2e89e420e7174be8b5ee46ef62fdad86",
    "title": "系裙腰·般涉调",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "惜霜蟾照夜云天。朦胧影、画勾阑。人情纵是长情月，算一年年。又能得、几番圆。",
      "欲寄西江题叶字，流不到、五亭前。东池始有荷新绿，尚小如钱。问何日藕、几时莲。"
    ]
  },
  {
    "id": "2e89e420e7174be825eb6af79af67ae4",
    "title": "清平乐",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "青袍如草。得意还年少。马跃绿螭金络脑。寒食乍临新晓。",
      "曲池斜度鸾桥。西园一片笙箫。自欲胜留春住，风花无奈飘飘。"
    ]
  },
  {
    "id": "2e89e420e7174be8835d0f0747a1ad9c",
    "title": "偷声木兰花",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "曾居别乘康吴俗。民到于今歌不足。骊驭征鞭。一去东风十二年。",
      "重来却拥诸侯骑。宝带垂鱼金照地。和气融人。清霅千家日日春。"
    ]
  },
  {
    "id": "2e89e420e7174be803decdd50022b1ae",
    "title": "菩萨蛮·其三七夕",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "牛星织女年年别。分明不及人间物。匹鸟少孤飞。断沙犹并栖。",
      "洗车昏雨过。缺月云中堕。斜汉晓依依。暗蛩还促机。"
    ]
  },
  {
    "id": "2e89e420e7174be803decdd5f9352b7d",
    "title": "菩萨蛮·其三七夕",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "双针竞引双丝缕。家家尽道迎牛女。不见渡河时。空闻乌鹊飞。",
      "西南低片月。应恐云梳发。寄语问星津。谁为得巧人。"
    ]
  },
  {
    "id": "2e89e420e7174be81b013b41b5c230e8",
    "title": "玉联环/解连环",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "南园已恨归来晚。芳菲满眼。春工偏上好花多，疑不向、空枝暖。",
      "惜恐红云易散。丛丛看遍。当时犹有蕊如梅，问几日上、东风绽。"
    ]
  },
  {
    "id": "2e89e420e7174be8af4992d7e2f63118",
    "title": "庆春泽·其一",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "飞阁危桥相倚。人独立东风，满衣轻絮。还记忆江南，如今天气。正白蘋花，绕堤涨流水。",
      "寒梅落尽谁寄。方春意无穷，青空千里。愁草树依依，关城初闭。对月黄昏，角声傍烟起。"
    ]
  },
  {
    "id": "2e89e420e7174be85024decfe524049d",
    "title": "庆春泽·其二与善歌者",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "艳色不须妆样。风韵好天真，画毫难上。花影滟金尊，酒泉生浪。镇欲留春，傍花为春唱。",
      "银塘玉宇空旷。冰齿映轻唇，蕊红新放。声宛转，疑随烟香悠扬。对暮林静，寥寥振清响。"
    ]
  },
  {
    "id": "2e89e420e7174be812f4d5da3209942d",
    "title": "卜算子",
    "authorName": "张先",
    "authorId": "2e89e420e7174be84fac9ba1522a9ae9",
    "dynasty": "宋",
    "content": [
      "梦短寒夜长，坐待清霜晓。临镜无人为整妆，但自学、孤鸾照。",
      "楼台红树杪。风月依前好。江水东流郎在西，问尺素、何由到。"
    ]
  }
]