[
  {
    "id": "2e89e4203e5f9f8839faac660c002591",
    "title": "诉衷情令·渊明诗",
    "authorName": "米友仁",
    "authorId": "2e89e4203e5f9f88a1519de5f197002b",
    "dynasty": "宋",
    "content": [
      "结庐人境羡陶潜。车马不来喧。胜处自多真趣，飞鸟日相还。",
      "心既远，地仍偏。见南山。手持菊颖，山气常佳，欲辨忘言。"
    ]
  },
  {
    "id": "2e89e4203e5f9f880c5c2e7d5679e0dd",
    "title": "念奴娇",
    "authorName": "米友仁",
    "authorId": "2e89e4203e5f9f88a1519de5f197002b",
    "dynasty": "宋",
    "content": [
      "洞天昼永，正中和时候，凉飙初起。羽扇纶巾，云流处，水绕山重云委。好雨新晴，绮霞明丽，全是丹青戏。豪攘横卷，楚天应解深秘。",
      "留滞。字学书林，折腰缘为米，无机涉世。投组归来欣自肆，目仰云霄醒醉。论少卑之，家声接武，月旦评吾子。凭高临望，桂轮徒共千里。"
    ]
  },
  {
    "id": "2e89e4203e67a8afef25a98696cccd5a",
    "title": "满江红·寿韩尚书",
    "authorName": "黄诚之",
    "authorId": "2e89e4203e67a8afd1457b72d1457b72",
    "dynasty": "宋",
    "content": [
      "五岳三光，钟秀气、笃生人杰。天付与、心肠锦绣，精神冰雪。姓字早登龙虎榜，文书夜直丝纶阁。谢君王、特地掇鸾坡，来闽粤。",
      "几千顷，恩波阔。十万户，欢声浃。看致君尧舜，归班夔契。谈笑扫清沙漠净，弥缝补就苍天缺。愿年年、长醉腊前春，梅梢月。"
    ]
  },
  {
    "id": "2e89e4203e7578772ee238bf86b7db91",
    "title": "摸鱼儿",
    "authorName": "徐一初",
    "authorId": "2e89e4203e757877d1457b72d1457b72",
    "dynasty": "宋",
    "content": [
      "对茱萸、一年一度。龙山今在何处。参军莫道无勋业，消得从容尊俎。君看取。便破帽飘零，也博名千古。当年幕府。知多少时流，等闲收拾，有个客如许。",
      "追往事，满目山河晋土。征鸿又过边羽。登临莫上高层望，怕见故宫禾黍。觞绿醑。浇万斛牢愁，泪阁新亭雨。黄花无语。毕竟是西风，朝来披拂，犹忆旧时主。"
    ]
  },
  {
    "id": "2e89e4203e75aedae141047e91fb4f6d",
    "title": "水调歌头·寿退休丞相",
    "authorName": "汪相如",
    "authorId": "2e89e4203e75aedad1457b72d1457b72",
    "dynasty": "宋",
    "content": [
      "指点縠江水，遥认作琼醅。介公眉寿，年年倾入紫霞杯。寿与江流无尽，人在壶天不老，谈笑领春回。昨夜瞻南极，列宿拱中台。",
      "补天工，取日手，济时材。不应勇退，归来绿野宴瑶台。天要先生调燮，人要先生休养，虚左待重来。再捧长生箓，依旧面三槐。"
    ]
  },
  {
    "id": "2e89e4203e76b32eed0c56ec28d656b1",
    "title": "瑞鹤仙",
    "authorName": "陆睿",
    "authorId": "2e89e4203e76b32ed1457b728e2cfdc2",
    "dynasty": "宋",
    "content": [
      "湿云粘雁影，望征路，愁迷离绪难整。千金买光景，但疏钟催晓，乱鸦啼暝。花悰暗省，许多情，相逢梦境。便行云都不归来，也合寄将音信。",
      "孤迥，盟鸾心在，跨鹤程高，后期无准。情丝待剪，翻若得旧时恨。怕天教何处，参差双燕，还染残朱剩粉。对菱花与说相思，看谁瘦损？"
    ]
  },
  {
    "id": "2e89e4203e76b32ec4a26306de5351ba",
    "title": "瑞鹤仙·梅",
    "authorName": "陆睿",
    "authorId": "2e89e4203e76b32ed1457b728e2cfdc2",
    "dynasty": "宋",
    "content": [
      "湿云黏雁影。望征路愁迷，离绪难整。千金买光景。",
      "但疏钟催晓，乱鸦啼暝。花悰暗省。许多情、相逢梦境。",
      "便行云、都不归来，也合寄将音信。",
      "孤迥。盟鸾心在，跨鹤程高，后期无准。情丝待剪。翻惹得，旧时恨。",
      "怕天教何处，参差双燕，还染残朱剩粉。对菱花、与说相思，看谁瘦损。"
    ]
  },
  {
    "id": "2e89e4203e76b32eb4d4ef2bda47028a",
    "title": "八声甘州·送翁时可如宛陵",
    "authorName": "陆睿",
    "authorId": "2e89e4203e76b32ed1457b728e2cfdc2",
    "dynasty": "宋",
    "content": [
      "问缠腰跨鹤，事如何，人生最风流。怕江边潮汐，世间歧路，只是离愁。白马青衫往事，赢得鬓先秋。目送红桥晚，几番行舟。",
      "兰佩空馀依黯，便南风吹水，人也难留。但从今别后，我亦似浮沤。敬亭上、半床琴月，记弹将、寒影落南州。秋声里，塞鸿来后，为而登楼。"
    ]
  },
  {
    "id": "2e89e4203e76b32e48ab1220cb98e0e4",
    "title": "八声甘州·寿贾师宪",
    "authorName": "陆睿",
    "authorId": "2e89e4203e76b32ed1457b728e2cfdc2",
    "dynasty": "宋",
    "content": [
      "满清平世界庆秋成，看看斗三钱。论从来活国，论功第一，无过丰年。办得闲民一饱，馀事笑谈间。若问平戎策，微妙难传。",
      "玉帝要留公住，把西湖一曲，分入林园。有茶炉丹灶，更有钓鱼船。觉秋风、未曾吹著，但砌兰、长倚北堂萱。千千岁，上天将相，平地神仙。"
    ]
  },
  {
    "id": "2e89e4203ee73a753e773809b0de7e5f",
    "title": "满庭芳·其六寿妻",
    "authorName": "曹彦约",
    "authorId": "2e89e4203ee73a75a8240cb8eb86d510",
    "dynasty": "宋",
    "content": [
      "老子今年，年登七十，阿婆年亦相当。几年辛苦，今日小风光。遇好景，何妨笑饮，依前是、未放心肠。人都道，明明了了，强似个儿郎。",
      "幸偿。婚嫁了，双雏蓝袖，拜舞称觞。女随夫上任，孙渐成行。惭愧十分圆满，无以报、办取炉香。频频祝，百年相守，老子更清强。"
    ]
  },
  {
    "id": "2e89e4203f1c41a5bbf9be30f1c7da0a",
    "title": "八声甘州·余客燕山，心传曾君携日观葡萄见示，辄倚玉田甘州韵，形容墨妙之万一云",
    "authorName": "刘沆",
    "authorId": "2e89e4203f1c41a52bcab9d9299a23a2",
    "dynasty": "宋",
    "content": [
      "爱累累、万颗贯骊珠，特地写幽芳。想黄昏云淡，夜深人静，清影横窗。冷澹一枝两叶，笔下老秋光。参透圆明相，日观开荒。",
      "最是柔髭修梗，映风姿雾质，雅趣悠长。更淋漓草圣，把玩墨犹香。珍重好、卷藏归去，枕屏间、偏称道人床。江南路，后回重见、同话凄凉。"
    ]
  },
  {
    "id": "2e89e4203f1f41f2c06ac9f2fa93b532",
    "title": "南歌子",
    "authorName": "臧馀庆",
    "authorId": "2e89e4203f1f41f2d1457b72d1457b72",
    "dynasty": "宋",
    "content": [
      "橘里风烟好，壶中日月长。松身鹤发自安强。应有老人呈瑞、动光芒。",
      "酒饮无边酒，香烧不断香。从今乞与醉为乡。更醉百年三万、六千场。"
    ]
  },
  {
    "id": "2e89e4203f1f41f2c2ebbe3b67be9368",
    "title": "鹧鸪天",
    "authorName": "臧馀庆",
    "authorId": "2e89e4203f1f41f2d1457b72d1457b72",
    "dynasty": "宋",
    "content": [
      "天与君王管晏才。尚书两曳履声来。今朝望着楼头看，已有台星照斗魁。",
      "金蹀躞，玉崔嵬。天香满袖早朝回。中书尚享无穷考，长揖南风醉寿杯。"
    ]
  },
  {
    "id": "2e89e4203f1f41f2c2ebbe3b2d29d66a",
    "title": "鹧鸪天",
    "authorName": "臧馀庆",
    "authorId": "2e89e4203f1f41f2d1457b72d1457b72",
    "dynasty": "宋",
    "content": [
      "寿菊才开三四葩。秋光着意主人家。清香未许人间识，先占重阳醉紫霞。",
      "儿绿绶，母金花。斑衣庭下乐无涯。要知他日中书考，细数沙堤堤上沙。"
    ]
  },
  {
    "id": "2e89e4203f1f41f2353046f1d31e1a29",
    "title": "感皇恩",
    "authorName": "臧馀庆",
    "authorId": "2e89e4203f1f41f2d1457b72d1457b72",
    "dynasty": "宋",
    "content": [
      "消息近春来，东风还又。先借椒盘劝金斗。坐间和气，压尽一番梅柳。掖庭频寓直，君恩厚。",
      "天祐两宫，南山齐寿。况有仙丹在公手。论功医国，合在药王之右。不妨千岁饮，长生酒。"
    ]
  },
  {
    "id": "2e89e4203f1f41f2353046f10cf82244",
    "title": "感皇恩",
    "authorName": "臧馀庆",
    "authorId": "2e89e4203f1f41f2d1457b72d1457b72",
    "dynasty": "宋",
    "content": [
      "南岳有真仙，人间祥瑞。酒量诗豪世无比。晚年林下，做个清闲活计。诮如千岁鹤，巢云际。",
      "此日大家，广排筵会。酒劝千钟莫辞醉。昔时彭祖，寿年八百馀岁。十分才一分，那里暨。"
    ]
  },
  {
    "id": "2e89e4203f1f41f2353046f105c64e1e",
    "title": "感皇恩",
    "authorName": "臧馀庆",
    "authorId": "2e89e4203f1f41f2d1457b72d1457b72",
    "dynasty": "宋",
    "content": [
      "交广出沉香，路遥难致。何况卑人更不易。寿星香帕，我又几曾识置。有般祝寿底，忒忔戏。",
      "剪下一张，池州表纸。捻得轻圆更滑腻。五双纸捻，管打十个喷嚏。□□□□儿，一百岁。"
    ]
  },
  {
    "id": "2e89e4203f4249f191366f6f304ae486",
    "title": "沁园春·赠较弓会诸友",
    "authorName": "刘省斋",
    "authorId": "2e89e4203f4249f1d1457b72d1457b72",
    "dynasty": "宋",
    "content": [
      "男子才生，桑弧蓬矢，志期古同。况平生慷慨，胸襟磊落，弛张洞晓，经艺该通。笔扫云烟，腹储兵甲，志气天边万丈虹。行藏事，笑不侯李广，射石夸雄。",
      "仰天一问穷通。叹风虎云龙时未逢。羡傅岩版筑，终符求象，渭滨渔钓，果兆非熊。白额未除，长鲸未脍，臂健何嫌二石弓。天山定，任扶桑高挂，凌阁图功。"
    ]
  },
  {
    "id": "2e89e4203f5c1884f8c159b3510ec9e6",
    "title": "念奴娇·寿朋友",
    "authorName": "吴季子",
    "authorId": "2e89e4203f5c1884d1457b72d1457b72",
    "dynasty": "宋",
    "content": [
      "雪罗初试，过赐衣时节，才三四日。记得延陵公子宅，麟角当年新绂。半刺名家，一经奥学，是青云人物。如何华发，蒲轮未聘遗逸。",
      "问讯怨鹤惊猿，不妨俱隐，且逍遥丈室。有子传家经可教，况有东皋种秫。醉里乾坤，闲中日月，便是长生术。瑶池宴后，剩看几度桃实。"
    ]
  },
  {
    "id": "2e89e4203f5c18840b5adcd22215f7d8",
    "title": "醉蓬莱·寿友人母",
    "authorName": "吴季子",
    "authorId": "2e89e4203f5c1884d1457b72d1457b72",
    "dynasty": "宋",
    "content": [
      "正淡烟疏雨，梅子黄时，清和天气。阿母当年，暂辍瑶池会。霞帔星冠，霓旌羽纛，下碧霄云际。恰与瞿昙，同时共日，降人间世。",
      "裼寝开祥，斑衣祝寿，一种灵椿，两枝仙桂。满引玻璃，且向今宵醉。待看阶庭，蓝袍交映，奉板舆游戏。到得蟠桃，熟时归去，已三千岁。"
    ]
  },
  {
    "id": "2e89e4203f5c1884d760a2281e3b5daa",
    "title": "玉漏迟（自寿）",
    "authorName": "吴季子",
    "authorId": "2e89e4203f5c1884d1457b72d1457b72",
    "dynasty": "宋",
    "content": [
      "青衫华发，对风霜、倚遍危楼孤啸。恶浪平波，看尽世间多少。忘却金闺故步，都付与、野花啼鸟。只自笑。悠悠心事，无人知道。",
      "扰扰世路红尘，看销尽英雄，青山亦老。宇宙无穷，事业到头谁了。高楼一声书角，把千古、梦中吹觉。天欲晓。起看蕊梅春小。"
    ]
  },
  {
    "id": "2e89e4203f6d02c24c22396ad3ff430b",
    "title": "腊梅香",
    "authorName": "吴师孟",
    "authorId": "2e89e4203f6d02c20768281a2cbca448",
    "dynasty": "宋",
    "content": [
      "锦里阳和，看万木凋时，早梅独秀。珍馆琼楼畔，正绛跗初吐，秾华将茂。国艳天葩，真澹伫、雪肌清瘦。似广寒宫，铅华未御，自然妆就。",
      "凝睇倚朱阑，喷清香暗度，易袭襟袖。好与花为主，宜秉烛、频观泛湘酎。莫待南枝，随乐府、新声吹后。对赏心人，良辰好景，须信难偶。"
    ]
  },
  {
    "id": "2e89e4203f94ed0d0cf99ba5a4432c98",
    "title": "忆少年·寒食",
    "authorName": "谢懋",
    "authorId": "2e89e4203f94ed0dd1457b72d1457b72",
    "dynasty": "宋",
    "content": [
      "池塘绿遍，王孙芳草，依依斜日。游丝卷晴昼，系东风无力。",
      "蝶趁幽香蜂酿蜜。秋千外、卧红堆碧。心情费消遣，更梨花寒食。"
    ]
  },
  {
    "id": "2e89e4203f94ed0d995f3347f7285289",
    "title": "石州慢·别恨",
    "authorName": "谢懋",
    "authorId": "2e89e4203f94ed0dd1457b72d1457b72",
    "dynasty": "宋",
    "content": [
      "日脚斜明，秋色半阴，人意凄楚。飞云特地凝愁，做弄晚来微雨。谁家别院，舞困几叶霜红，西风送客闻砧杵。鞭马出都门，正潮平洲渚。",
      "无语。匆匆短棹，满载离愁，片帆高举。京洛红尘，因念几年羁旅。浅颦轻笑，旧时风月逢迎，别来谁画双眉妩。回首一销凝，望归鸿容与。"
    ]
  },
  {
    "id": "2e89e4203f94ed0d229dc7943ab20bd2",
    "title": "洞仙歌·春雨春雨",
    "authorName": "谢懋",
    "authorId": "2e89e4203f94ed0dd1457b72d1457b72",
    "dynasty": "宋",
    "content": [
      "愁边雨细。漠漠天如醉。摇扬游丝晚风外。酿轻寒、和暝色，花柳难胜，春自老，谁管啼红敛翠。",
      "关情潜入夜，斜湿帘栊，几处挑灯耿无寐。念阳台、当日事，好伴云来，因个甚、不入襄王梦里。",
      "便添起、寒潮卷长江，又恐是离人，断肠清泪。"
    ]
  },
  {
    "id": "2e89e4203f94ed0db2984624de081e04",
    "title": "杏花天·春思",
    "authorName": "谢懋",
    "authorId": "2e89e4203f94ed0dd1457b72d1457b72",
    "dynasty": "宋",
    "content": [
      "海棠枝上东风软。荡霁色、烟光弄暖。双双燕子归来晚。零落红香过半。",
      "琵琶泪揾青衫浅。念事与、危肠易断。馀酲未解扶头懒。屏里潇湘梦远。"
    ]
  },
  {
    "id": "2e89e4203f94ed0d07b807ed6409225f",
    "title": "画堂春·秋思",
    "authorName": "谢懋",
    "authorId": "2e89e4203f94ed0dd1457b72d1457b72",
    "dynasty": "宋",
    "content": [
      "西风庭院雨垂垂。黄花秋闰迟。已凉天气未寒时。才褪单衣。",
      "睡起枕痕犹在，鬓松钗压云低。玉奁重拂淡胭脂。情入双眉。"
    ]
  },
  {
    "id": "2e89e4203f94ed0d3780523ee81c1261",
    "title": "武陵春·惜别",
    "authorName": "谢懋",
    "authorId": "2e89e4203f94ed0dd1457b72d1457b72",
    "dynasty": "宋",
    "content": [
      "门掩东风人去后，愁损燕莺心。一朵梅花淡有春。粉黛不忺匀。",
      "我亦青楼成倦客，风月强追寻。莫把恩情做弄成。容易学行云。"
    ]
  },
  {
    "id": "2e89e4203f94ed0db5e675a6b2bb95af",
    "title": "风流子·行乐",
    "authorName": "谢懋",
    "authorId": "2e89e4203f94ed0dd1457b72d1457b72",
    "dynasty": "宋",
    "content": [
      "少年多行乐，方豪健、何处不嬉游。记情逐艳波，暖香斜径，醉摇鞭影，扑絮青楼。难忘是，笑歌偏婉娩，乡号得温柔。娇雨娱云，旋宽衣带，剩风残月，都在眉头。",
      "一成憔悴损，人惊怪，空自引镜堪羞。谁念短封难托，征雁虚浮。念夜寒灯火，懒寻前梦，满窗风雨，供断闲愁。情到不堪言处，却悔风流。"
    ]
  },
  {
    "id": "2e89e4203f94ed0d7c5239160a5e4825",
    "title": "鹊桥仙·七夕",
    "authorName": "谢懋",
    "authorId": "2e89e4203f94ed0dd1457b72d1457b72",
    "dynasty": "宋",
    "content": [
      "钩帘借月，染云为幌，花面玉枝交映。凉生河汉一天秋，问此会、今宵孰胜。",
      "铜壶尚滴，烛龙已驾，泪浥西风不尽。明朝乌鹊到人间，试说向、青楼薄幸。"
    ]
  },
  {
    "id": "2e89e4203f94ed0d6b17fcf8f4c71cff",
    "title": "解连环",
    "authorName": "谢懋",
    "authorId": "2e89e4203f94ed0dd1457b72d1457b72",
    "dynasty": "宋",
    "content": [
      "雁空辽邈。衬鱼鳞浪浅，护霜云薄。念故人、千里音尘，正山月朦胧，水村依约。见说瑶姬，拥十二、碧峰如削。倚孤芳澹伫，冷笑岁华，可堪寂寞。",
      "情多为谁瘦弱。爱吹芗弄粉，斜搴珠箔。自然林壑精神，想回首东风，万花羞落。梦绕南楼，对皓月、忍思量著。但销凝、夜阑酒醒，数声画角。"
    ]
  },
  {
    "id": "2e89e4203f94ed0db45a0a7f2b950086",
    "title": "念奴娇·其一中秋呈徐叔至",
    "authorName": "谢懋",
    "authorId": "2e89e4203f94ed0dd1457b72d1457b72",
    "dynasty": "宋",
    "content": [
      "霁天湛碧。正新凉风露，冰壶清彻。河汉无声光练练，涌出银蟾孤绝。岩桂香飘，井梧影转，冷浸官袍洁。西厢往事，一帘清梦凄切。",
      "肠断楚峡云归，尊前无绪，知有愁如发。此夕常娥应也恨，冷落琼楼金阙。禁漏迢迢，边鸿杳杳，幽意凭谁决。阑干星斗，落梅三弄初阕。"
    ]
  },
  {
    "id": "2e89e4203f94ed0d6e59c98119a586ce",
    "title": "蓦山溪",
    "authorName": "谢懋",
    "authorId": "2e89e4203f94ed0dd1457b72d1457b72",
    "dynasty": "宋",
    "content": [
      "厌厌睡起，无限春情绪。柳色借轻烟，尚瘦怯、东风倦舞。海棠红皱，不奈晚来寒，帘半卷，日西沈，寂寞闲庭户。",
      "飞云无据。化作冥蒙雨。愁里见春来，又只恐、愁催春去。惜花人老，芳草梦凄迷，题欲遍，琐窗纱，总是伤春句。"
    ]
  },
  {
    "id": "2e89e4203f94ed0d6a10f5082a4c3336",
    "title": "风入松",
    "authorName": "谢懋",
    "authorId": "2e89e4203f94ed0dd1457b72d1457b72",
    "dynasty": "宋",
    "content": [
      "老年长忆少年狂。宿粉栖香。自怜独得东君意，有三年、窥宋东墙。笑无落花红影，醉眠芳草斜阳。",
      "事随春梦去悠扬。休去思量。近来眼底无姚魏，有谁更、管领年芳。换得河阳衰鬓，一帘烟雨梅黄。"
    ]
  },
  {
    "id": "2e89e4203f94ed0d485f6326f6d73f89",
    "title": "浪淘沙·令",
    "authorName": "谢懋",
    "authorId": "2e89e4203f94ed0dd1457b72d1457b72",
    "dynasty": "宋",
    "content": [
      "黄道雨初干。霁霭空蟠。东风杨柳碧毵毵。燕子不归花有恨，小院春寒。",
      "倦客亦何堪。尘满征衫。明朝野水几重山。归梦已随芳草绿，先到江南。"
    ]
  },
  {
    "id": "2e89e4203f94ed0d08cd89265a36499e",
    "title": "霜天晓角·桂花",
    "authorName": "谢懋",
    "authorId": "2e89e4203f94ed0dd1457b72d1457b72",
    "dynasty": "宋",
    "content": [
      "绿云剪叶。低护黄金屑。占断花中声誉，香与韵、两清洁。",
      "胜绝。君听说。是他来处别。试看仙衣犹带，金庭露、玉阶月。"
    ]
  },
  {
    "id": "2e89e4203fc57e5c6a41a7ef4c6d75eb",
    "title": "水调歌头·其二",
    "authorName": "郑元秀",
    "authorId": "2e89e4203fc57e5cd1457b72d1457b72",
    "dynasty": "宋",
    "content": [
      "园林夸富贵，红绿簇枝头。阳和毓秀，气劘屈贾压曹刘。翰墨场中独步，洒落胸中万卷，横截百川流。邈视青云侣，俯首看瀛洲。",
      "到如今，萦扃务，尚淹留。庙堂应得好语，早晚觐宸旒。从此立登要路，便可羽仪台阁，指日凤池游。岁岁蟠桃会，椿算八千秋。"
    ]
  },
  {
    "id": "2e89e4203fe8136ec575d790a61c1a89",
    "title": "鹧鸪天·子寿母",
    "authorName": "刘清之",
    "authorId": "2e89e4203fe8136e7c9d0b1f160c8865",
    "dynasty": "宋",
    "content": [
      "柳色青青罩翠烟。花光灼灼映临川。欲知窈窕呈祥日，恰近清明淑景天。",
      "浮瑞霭，庆真仙。不须男女祝椿年。异时早约西王母，剩折蟠桃荐寿筵。"
    ]
  },
  {
    "id": "2e89e4203fe8136e186893fb86b142e6",
    "title": "青玉案·子寿父",
    "authorName": "刘清之",
    "authorId": "2e89e4203fe8136e7c9d0b1f160c8865",
    "dynasty": "宋",
    "content": [
      "江南十月春风早。见枝上、梅英小。爱日初升清雾晓。绣筵中启，星图高挂，膝下斑衣绕。",
      "今年献寿多欢笑。弄玉新将二雏好。此曲尊前何所祷。十分康乐，十分强健，一树庄椿老。"
    ]
  },
  {
    "id": "2e89e420405fdfcb0edc70f8ba9c9bd1",
    "title": "西江月·广师席上",
    "authorName": "颜博文",
    "authorId": "2e89e420405fdfcbd1457b72d1457b72",
    "dynasty": "宋",
    "content": [
      "草草书传锦字，厌厌梦绕梅花。海山无计驻星槎。肠断芭蕉影下。",
      "缺月旧时庭院，飞云到处人家。而今赢得鬓先华。说着多情已怕。"
    ]
  },
  {
    "id": "2e89e420405fdfcb3c2dc806554cb9b3",
    "title": "品令·舟次五羊",
    "authorName": "颜博文",
    "authorId": "2e89e420405fdfcbd1457b72d1457b72",
    "dynasty": "宋",
    "content": [
      "夜萧索。侧耳听、清海楼头吹角。停归棹、不觉重门闭，恨只恨、暮潮落。",
      "偷想红啼绿怨，道我真个情薄。纱窗外、厌厌新月上，也应则、睡不著。"
    ]
  },
  {
    "id": "2e89e42040cd47f990bdbd82e2723998",
    "title": "满江红",
    "authorName": "张昪",
    "authorId": "2e89e42040cd47f9860320be062ddb6c",
    "dynasty": "宋",
    "content": [
      "无利无名，无荣无辱，无烦无恼。夜灯前、独歌独酌，独吟独笑。况值群山初雪满，又兼明月交光好。便假饶百岁拟如何，从他老。",
      "知富贵，谁能保。知功业，何时了。算箪瓢金玉，所争多少。一瞬光阴何足道，但思行乐常不早。待春来携酒殢东风，眠芳草。"
    ]
  },
  {
    "id": "2e89e42040cd47f9ed816b333b12164a",
    "title": "离亭燕·一带江山如画",
    "authorName": "张昪",
    "authorId": "2e89e42040cd47f9860320be062ddb6c",
    "dynasty": "宋",
    "content": [
      "一带江山如画，风物向秋潇洒。水浸碧天何处断，霁色冷光相射。蓼屿荻花洲，隐映竹篱茅舍。",
      "天际客帆高挂，门外酒旗低亚。多少六朝兴废事，尽入渔樵闲话。怅望倚危栏，寒日无言西下。"
    ]
  },
  {
    "id": "2e89e42040db72ac13088675e028776a",
    "title": "浣溪沙·南湖席上次韵二首其一",
    "authorName": "钟将之",
    "authorId": "2e89e42040db72acd1457b72d1457b72",
    "dynasty": "宋",
    "content": [
      "鬓亸云梳月带痕。软红香里步莲轻。妖娆六幅过腰裙。",
      "不怕满堂佳客醉，只愁灭烛翠眉颦。更期疏影月黄昏。"
    ]
  },
  {
    "id": "2e89e42040db72acba51edddea37c97d",
    "title": "浣溪沙·其二",
    "authorName": "钟将之",
    "authorId": "2e89e42040db72acd1457b72d1457b72",
    "dynasty": "宋",
    "content": [
      "蘋老秋深水落痕。桂花微弄雨花轻。癯仙也解醉红裙。",
      "太白曲君愁满饮，小鸿眉黛爱低颦。尊前一洗眼花昏。"
    ]
  },
  {
    "id": "2e89e42040f17f959c70a6d8096ac691",
    "title": "踏莎行",
    "authorName": "潘必正",
    "authorId": "2e89e42040f17f95d1457b72d1457b72",
    "dynasty": "宋",
    "content": [
      "羽翼将成，功名未遂。偶然撞入鸳鸯会。当初望折桂枝香，不期又作桃源媚。",
      "月下幽欢，星前伉俪。分明犯了风流罪。大开罗网选英贤，伫看鹄立丹墀内。"
    ]
  },
  {
    "id": "2e89e42040f17f95c2ebbe3b6faf2f7d",
    "title": "鹧鸪天",
    "authorName": "潘必正",
    "authorId": "2e89e42040f17f95d1457b72d1457b72",
    "dynasty": "宋",
    "content": [
      "卸下星冠作玉容。宛如仙女下巫峰。霎时云雨欢娱罢，无限恩情两意浓。",
      "轻搂抱，款相从。时间一度一春风。若还得遂平生愿，尽在今宵一梦中。"
    ]
  },
  {
    "id": "2e89e42040f17f95db461dcf17ecd58d",
    "title": "杨柳枝·其二",
    "authorName": "潘必正",
    "authorId": "2e89e42040f17f95d1457b72d1457b72",
    "dynasty": "宋",
    "content": [
      "尊姑久矣情疏阔。呼酬酢。留连杯酒灯前酌。身如缚。",
      "归来残月窥窗角。星初落。几回欲把朱扉啄。人知觉。"
    ]
  },
  {
    "id": "2e89e4204157e09f520d894661face7a",
    "title": "念奴娇·咏月",
    "authorName": "姚孝宁",
    "authorId": "2e89e4204157e09fd1457b72d1457b72",
    "dynasty": "宋",
    "content": [
      "素娥睡起，驾冰轮碾破，一天秋绿。醉倚高楼风露下，凛凛寒生肌粟。横管孤吹，龙吟风劲，雪浪翻银屋。壮游回首，会稽何限修竹。",
      "今夜对月依然，尊前须快泻，山头鸣瀑。吸此清光倾肺腑，洗我明珠千斛。只恐蝉娟，明年依旧，衰鬓先成鹄。举杯相劝，为予且挂团玉。"
    ]
  },
  {
    "id": "2e89e420415cf4c54334969f7897aa02",
    "title": "蝶恋花",
    "authorName": "真德秀",
    "authorId": "2e89e420415cf4c57d771e0e9996535e",
    "dynasty": "宋",
    "content": [
      "两岸月桥花半吐。红透肌香，暗把游人误。尽道武陵溪上路。不知迷入江南去。",
      "先自冰霜真态度。何事枝头，点点胭脂污。莫是东君嫌淡素。问花花又娇无语。"
    ]
  },
  {
    "id": "2e89e4204180d2d39f3866cedb4381b4",
    "title": "江南好/忆江南",
    "authorName": "曾布",
    "authorId": "2e89e4204180d2d383fa5a43e58cc5ca",
    "dynasty": "宋",
    "content": [
      "江南客，家有宁馨儿。三世文章称大手，一门兄弟独良眉。藉甚众多推。",
      "千里足，来自渥洼池。莫倚善题鹦鹉赋，青山须待健时归。不似傲当时。"
    ]
  },
  {
    "id": "2e89e4204180d2d32c6314dbd53b0c28",
    "title": "水调歌头·排遍第一",
    "authorName": "曾布",
    "authorId": "2e89e4204180d2d383fa5a43e58cc5ca",
    "dynasty": "宋",
    "content": [
      "魏豪有冯燕，年少客幽并。击球斗鸡为戏，游侠久知名。因避仇、来东郡。元戎留属中军。直气凌貔虎，须臾叱咤风云。凛凛坐中生。",
      "偶乘佳兴。轻裘锦带，东风跃马，往来寻访幽胜。游冶出东城。堤上莺花撩乱，香车宝马纵横。草软平沙稳。高楼两岸春风，语笑隔帘声。"
    ]
  },
  {
    "id": "2e89e4204180d2d3ad5371745f2fb37d",
    "title": "水调歌头·排遍第二",
    "authorName": "曾布",
    "authorId": "2e89e4204180d2d383fa5a43e58cc5ca",
    "dynasty": "宋",
    "content": [
      "袖笼鞭敲镫。无语独闲行。绿杨下、人初静。烟澹夕阳明。窈窕佳人，独立瑶阶，掷果潘郎，瞥见红颜横波盼，不胜娇软倚银屏。",
      "曳红裳，频推朱户，半开还掩，似欲倚、咿哑声里，细说深情。因遣林间青鸟，为言彼此心期，的的深相许，窃香解佩，绸缪相顾不胜情。"
    ]
  },
  {
    "id": "2e89e4204180d2d3dc7e6d96dddcf1c3",
    "title": "水调歌头·排遍第三",
    "authorName": "曾布",
    "authorId": "2e89e4204180d2d383fa5a43e58cc5ca",
    "dynasty": "宋",
    "content": [
      "说良人滑将张婴。从来嗜酒，还家镇长酩酊狂酲。屋上鸣鸠空斗，梁间客燕相惊。谁与花为主，兰房从此，朝云夕雨两牵萦。",
      "似游丝飘荡，随风无定。奈何岁华荏苒，欢计苦难凭。唯见新恩缱绻，连枝并翼，香闺日日为郎，谁知松萝托蔓，一比一毫轻。"
    ]
  },
  {
    "id": "2e89e4204180d2d3ad96a6dc03b5550b",
    "title": "水调歌头·排遍第四",
    "authorName": "曾布",
    "authorId": "2e89e4204180d2d383fa5a43e58cc5ca",
    "dynasty": "宋",
    "content": [
      "一夕还家醉，开户起相迎。为郎引裾相庇，低首略潜形。情深无隐。欲郎乘间起佳兵。授青萍。",
      "茫然抚叹，不忍欺心。尔能负心于彼，于我必无情。熟视花钿不足，刚肠终不能平。假手迎天意，一挥霜刃。窗间粉颈断瑶琼。"
    ]
  },
  {
    "id": "2e89e4204180d2d31d694887a9aaed3a",
    "title": "水调歌头·排遍第五",
    "authorName": "曾布",
    "authorId": "2e89e4204180d2d383fa5a43e58cc5ca",
    "dynasty": "宋",
    "content": [
      "凤凰钗、宝玉凋零。惨然怅，娇魂怨，饮泣吞声。还被凌波呼唤，相将金谷同游，想见逢迎处，揶揄羞面，妆脸泪盈盈。",
      "醉眠人、醒来晨起，血凝螓首，但惊喧，白邻里、骇我卒难明。思败幽囚推究，覆盆无计哀鸣。丹笔终诬服，圜门驱拥，衔冤垂首欲临刑。"
    ]
  },
  {
    "id": "2e89e4204180d2d33acd8215b5feba60",
    "title": "水调歌头·带花遍",
    "authorName": "曾布",
    "authorId": "2e89e4204180d2d383fa5a43e58cc5ca",
    "dynasty": "宋",
    "content": [
      "向红尘里，有喧呼攘臂，转声辟众，莫遣人冤滥、杀张室，忍偷生。僚吏惊呼呵叱，狂辞不变如初，投身属吏，慷慨吐丹诚。",
      "仿佛缧绁，自疑梦中，闻者皆惊叹，为不平。割爱无心，泣对虞姬，手戮倾城宠，翻然起死，不教仇怨负冤声。"
    ]
  },
  {
    "id": "2e89e4204180d2d37034355afa8ed794",
    "title": "水调歌头·撷花十八",
    "authorName": "曾布",
    "authorId": "2e89e4204180d2d383fa5a43e58cc5ca",
    "dynasty": "宋",
    "content": [
      "义城元靖贤相国，喜慕英雄士，赐金缯。闻斯事，频叹赏，封章归印。请赎冯燕罪，日边紫泥封诏，阖境赦深刑。万古三河风义在，青简上、众知名。",
      "河东注，任流水滔滔，水涸名难泯。至今乐府歌咏。流入管弦声。"
    ]
  },
  {
    "id": "2e89e42041abdb578baeef60268e0e8a",
    "title": "沁园春·李娶塘东曾",
    "authorName": "邵桂子",
    "authorId": "2e89e42041abdb57d1457b72d1457b72",
    "dynasty": "宋",
    "content": [
      "知是今年，一冬较暖，开遍梅花。有一朵妖娆，塘之东畔，东君爱惜，云幕低遮。小萼微红，香腮傅粉，把寿阳妆取自夸。谁知道，忽移来秀水，深处人家。",
      "清香扑透窗纱。渐仙李秾华无等差。这冰姿一样，玉颜双好，月明静夜，疏影横斜。传语曹林，须将止渴，结子今番早早些。梅自笑，嗔贺新郎曲，待拍红牙。"
    ]
  },
  {
    "id": "2e89e42041abdb57670028476b2f889b",
    "title": "贺新郎·文总管之清江任",
    "authorName": "邵桂子",
    "authorId": "2e89e42041abdb57d1457b72d1457b72",
    "dynasty": "宋",
    "content": [
      "新雨黄花路。看清江、旌旗千骑，使君东去。万里归来城头角，吹彻家山旧处。惜洲鹭、留君不驻。白发遗民壶觞语，笑浣花邻里来襦裤。夸见早，恨来暮。",
      "故人只在山中住。记年时、肠断相望，天风海雨。满鬓星星华发少，君鬓尚今青否。休夸说、神仙官府。玉笥平生清入梦，会有时、乘兴携吾侣。就君醉，为君舞。"
    ]
  },
  {
    "id": "2e89e42041abdb57362f99ba8394b81e",
    "title": "满江红·税官之扬州任",
    "authorName": "邵桂子",
    "authorId": "2e89e42041abdb57d1457b72d1457b72",
    "dynasty": "宋",
    "content": [
      "离却京华，到这里、二千八百。穷醋大、齐齐整整，岂无贷揭。随地平章花与柳，为天评品风和月。只留得、一管钝毛锥，一丸墨。",
      "初不是，丝绵帛。又不是，茶盐铁。更有苏州破砚，兔园旧册。一领征衣半尘土，两头箬笠几风雪。问栏头、直得几多钱，从头说。"
    ]
  },
  {
    "id": "2e89e42041abdb57bec75568d4de53eb",
    "title": "百字令·韩知事美任",
    "authorName": "邵桂子",
    "authorId": "2e89e42041abdb57d1457b72d1457b72",
    "dynasty": "宋",
    "content": [
      "三年幕画，是小试相业，桐阴相谱。协赞拥容心似佛，春在螺山螺浦。白玉无瑕，黄扉倚重，一府中流柱。萧然锦满，扁舟明日归去。",
      "此去南北才名，看青云稳驾，玉阶徐步。共说荆州老长史，宰相须还他做。沙路星明，甘棠人远，无计攀辕住。薰香三祝，苍生正望霖雨。"
    ]
  },
  {
    "id": "2e89e42041c4fac8ee035a4768c7b5ca",
    "title": "水调歌头·联句问讯罗汉同张敬夫",
    "authorName": "张栻",
    "authorId": "2e89e42041c4fac8fd06b8ea6eb6e75f",
    "dynasty": "宋",
    "content": [
      "雪月两相映，水石互悲鸣。不知岩上枯木，今夜若为情。应见尘中胶扰，便道山间空旷，与么了平生。与么平生了，□水不流行。",
      "起披衣，瞻碧汉，露华清。寥寥千载，此事本分明。若向乾坤识易，便信行藏无间，处处总圆成。记取渊冰语，莫错定盘星。"
    ]
  },
  {
    "id": "2e89e42041ddb3bd917ea1bb7dd12c8f",
    "title": "喜长新",
    "authorName": "王益柔",
    "authorId": "2e89e42041ddb3bd298923c8d91d1b4d",
    "dynasty": "宋",
    "content": [
      "秋云朔吹晓徘徊。雪照楼台。梁王宴召有邹枚。相如独逞雄才。",
      "明烛薰炉香暖，深劝金杯。庭前粉艳有寒梅。一枝昨夜先开。"
    ]
  },
  {
    "id": "2e89e420420dd3355c1daf6fe9e8b730",
    "title": "失调名",
    "authorName": "连静女",
    "authorId": "2e89e420420dd335d1457b72d1457b72",
    "dynasty": "宋",
    "content": [
      "朦胧月影，黯淡花阴，独立等多时。只恐冤家误约，又怕他、侧近人知。千回作念，万般思忆，心下暗猜疑。蓦地偷来厮见，抱著郎、语颤声低。",
      "轻移莲步，暗褪罗裳，携手过廊西。已是更阑人静，粉郎恣意怜伊。霎时云雨，半晌欢娱，依旧两分飞。去也回眸告道，待等奴、兜上鞋儿。"
    ]
  },
  {
    "id": "2e89e420420dd335a339bbda3040990e",
    "title": "武陵春",
    "authorName": "连静女",
    "authorId": "2e89e420420dd335d1457b72d1457b72",
    "dynasty": "宋",
    "content": [
      "人道有情须有梦，无梦岂无情。夜夜相思直到明。有梦怎生成。",
      "伊若忽然来梦里，邻笛又还惊。笛里声声不忍听。浑是断肠声。"
    ]
  },
  {
    "id": "2e89e420423cf1da5e59364f83b0c769",
    "title": "西江月·赠造浮桥匠者簇",
    "authorName": "程梅斋",
    "authorId": "2e89e420423cf1dad1457b72d1457b72",
    "dynasty": "宋",
    "content": [
      "刻木工夫最巧，舆梁底事尤精。玉虹饮水映波明。彼此往来利济。",
      "真个作家手段，从今名播寰瀛。人从鳌背获安行。镇作城南景致。"
    ]
  },
  {
    "id": "2e89e4204305e4f9c478f3d6713e9a38",
    "title": "洞仙歌",
    "authorName": "李元膺",
    "authorId": "2e89e4204305e4f9d1457b72d1457b72",
    "dynasty": "宋",
    "content": [
      "雪云散尽，放晓晴庭院。杨柳于人便青眼。更风流多处，一点梅心，相映远，约略颦轻笑浅。",
      "一年春好处，不在浓芳，小艳疏香最娇软。到清明时候，百紫千红花正乱，已失春风一半。早占取、韶光共追游，但莫管春寒，醉红自暖。"
    ]
  },
  {
    "id": "2e89e4204305e4f92e013de066e8e998",
    "title": "茶瓶儿",
    "authorName": "李元膺",
    "authorId": "2e89e4204305e4f9d1457b72d1457b72",
    "dynasty": "宋",
    "content": [
      "去年相逢深院宇。海棠下、曾歌金缕。歌罢花如雨。翠罗衫上，点点红无数。",
      "今岁重寻携手处。空物是、人非春暮。回首青门路。乱红飞絮，相逐东风去。"
    ]
  },
  {
    "id": "2e89e4204305e4f9a3e61ff86ca6079e",
    "title": "蓦山溪·送蔡元长",
    "authorName": "李元膺",
    "authorId": "2e89e4204305e4f9d1457b72d1457b72",
    "dynasty": "宋",
    "content": [
      "溪堂欢燕。惯捧玻璃盏。今日祖西城，更忍把、一杯重劝。别离情味，自古不堪秋，催泪雨，湿西风，肠共危弦断。",
      "夕阳去路，五马旌旗乱。便是古都春，应醉恋，曲江池馆。须知别后，叠翠倚阑情，青嶂晚，碧云深，日近长安远。"
    ]
  },
  {
    "id": "2e89e4204305e4f9c2ebbe3bd9bf5733",
    "title": "鹧鸪天",
    "authorName": "李元膺",
    "authorId": "2e89e4204305e4f9d1457b72d1457b72",
    "dynasty": "宋",
    "content": [
      "寂寞秋千两绣旗。日长花影转阶迟。燕惊午梦周遮语，蝶困春游落拓飞。",
      "思往事，入颦眉。柳梢阴重又当时。薄情风絮难拘束，飞过东墙不肯归。"
    ]
  },
  {
    "id": "2e89e4204305e4f9c478f3d6a98fed84",
    "title": "洞仙歌",
    "authorName": "李元膺",
    "authorId": "2e89e4204305e4f9d1457b72d1457b72",
    "dynasty": "宋",
    "content": [
      "廉纤细雨，殢东风如困。萦断千丝为谁恨。向楚宫一梦，千古悲凉，无处问。愁到而今未尽。",
      "分明都是泪，泣柳沾花，常与骚人伴孤闷。记当年，得意处，酒力方融，怯轻寒、玉炉香润。又岂识、情怀苦难禁，对点滴檐声，夜寒灯晕。"
    ]
  },
  {
    "id": "2e89e4204305e4f99b02ba6da7eb9743",
    "title": "菩萨蛮",
    "authorName": "李元膺",
    "authorId": "2e89e4204305e4f9d1457b72d1457b72",
    "dynasty": "宋",
    "content": [
      "彩旗画柱清明后。花前姊妹争携手。先紧绣罗裙。轻衫束领巾。",
      "琐绳金钏响。渐出花梢上。笑里问高低。盘云亸玉螭。"
    ]
  },
  {
    "id": "2e89e4204305e4f99a1e3723ad223e7b",
    "title": "一落索",
    "authorName": "李元膺",
    "authorId": "2e89e4204305e4f9d1457b72d1457b72",
    "dynasty": "宋",
    "content": [
      "天上粉云如扫。放小楼清晓。古今何处想风流，最潇洒，龙山帽。",
      "人似年华易老。且芳樽频倒。西风于我更多情，露金靥，篱边笑。"
    ]
  },
  {
    "id": "2e89e4204305e4f90f95db16249ecaee",
    "title": "浣溪沙·咏掠发",
    "authorName": "李元膺",
    "authorId": "2e89e4204305e4f9d1457b72d1457b72",
    "dynasty": "宋",
    "content": [
      "乞与安仁掠鬓霜。不须红线小机窗。剪刀疏下蜀罗长。",
      "纤手捻残针缕细，金钗翻过齿痕香。同心小绾寄思量。"
    ]
  },
  {
    "id": "2e89e4204305e4f9ab0576b049a552ec",
    "title": "浣溪沙·饮散兰堂月未中",
    "authorName": "李元膺",
    "authorId": "2e89e4204305e4f9d1457b72d1457b72",
    "dynasty": "宋",
    "content": [
      "饮散兰堂月未中。骅骝娇簇绛纱笼。玳簪促坐客从容。",
      "已醉人间千日酒，赐来天上密云龙。蓬仙清兴欲乘风。"
    ]
  },
  {
    "id": "2e89e420431a500c2886283ef9c94c99",
    "title": "满江红·淳祐己酉良月，自淦入桂，舣舟溪浒，有感而作",
    "authorName": "林革",
    "authorId": "2e89e420431a500cd1457b72d1457b72",
    "dynasty": "宋",
    "content": [
      "十载扁舟，几来往、三吾溪上。天宝事，一回看著，一回惆怅。笔画模糊犹雅健，文章褒贬添悲壮。枉教人、字字费沉吟，评轻重。",
      "西北望，情无量。东南气，真长王。想忠臣应读，宋中兴颂。主圣自然皆乐土，时平正合储良将。笑此身、老大尚奔驰，知何用。"
    ]
  },
  {
    "id": "2e89e420432ac2b8485f63262919bcdc",
    "title": "浪淘沙·令",
    "authorName": "李振祖",
    "authorId": "2e89e420432ac2b8285ab944b6777869",
    "dynasty": "宋",
    "content": [
      "春在画桥西。画舫轻移。粉香何处度涟漪。认得一船杨柳外，帘影垂垂。",
      "谁倚碧阑低。酒晕双眉。鸳鸯并浴燕交飞。一片闲情春水隔，斜日人归。"
    ]
  },
  {
    "id": "2e89e42043633013dcea72a64295a779",
    "title": "八声甘州",
    "authorName": "郑子玉",
    "authorId": "2e89e42043633013d1457b72d1457b72",
    "dynasty": "宋",
    "content": [
      "渐莺声近也，探年芳、河畔扼轻轮。旋东风染绿，绵绵平野，无际烟春。最苦夕阳天外，愁损倚阑人。无奈潇湘杳，留滞王孙。",
      "冷落池塘残梦，是送君归后，南浦消魂。赖东君能客，醉卧展香茵。尽教更、行人远，也相伴、连水复连云。关山道，算无今古，客恨长新。"
    ]
  },
  {
    "id": "2e89e420436f86670295b83cd2554d4f",
    "title": "杨柳",
    "authorName": "曹豳",
    "authorId": "2e89e420436f86673eb71f622ba8698b",
    "dynasty": "宋",
    "content": [
      "春至风花各自荣，就中杨柳最多情。自从初学宫腰舞，直至飘绵不老成。"
    ]
  },
  {
    "id": "2e89e420436f8667a3c4902daf8f347a",
    "title": "西河·和王潜斋韵",
    "authorName": "曹豳",
    "authorId": "2e89e420436f86673eb71f622ba8698b",
    "dynasty": "宋",
    "content": [
      "今日事。何人弄得如此。漫漫白骨蔽川原，恨何日已。关河万里寂无烟，月明空照芦苇。",
      "谩哀痛，无及矣。无情莫问江水。西风落日惨新亭，几人坠泪。战和何者是良筹，扶危但看天意。",
      "只今寂寞薮泽里。岂无人、高卧闾里。试问安危谁寄。定相将、有诏催公起。须信前书言犹未。"
    ]
  },
  {
    "id": "2e89e420436f86670dab71bd5c2961b9",
    "title": "红窗迥",
    "authorName": "曹豳",
    "authorId": "2e89e420436f86673eb71f622ba8698b",
    "dynasty": "宋",
    "content": [
      "春闱期近也，望帝乡迢迢，犹在天际。懊恨这一双脚底。",
      "一日厮赶上五六十里。争气。扶持我去，转得官归，恁时赏你。",
      "穿对朝靴，安排你在轿儿里。更选个、宫样鞋，夜间伴你。"
    ]
  },
  {
    "id": "2e89e42043c7e958b3c14155c56796be",
    "title": "贺新郎·咸淳癸酉茶陵灯夕，时文文山为湖南提刑",
    "authorName": "柴元彪",
    "authorId": "2e89e42043c7e958d1457b72d1457b72",
    "dynasty": "宋",
    "content": [
      "春到云中早。恰梅花、雪后□□，锁窗寒悄。鼓吹喧天灯市闹，在处鳌山蓬岛。正新岁、金鸡唱晓。一点魁星光焰里，这水晶、庭院知多少。鸣凤舞，洞箫袅。",
      "太平官府人嬉笑。道紫微、魁星聚会，参差联照。借地栽花河阳县，桃李芳菲正好。暖沁入、东风池沼。百里楼台天不夜，看祥烟、瑞霭相缭绕。生意满，翠庭草。"
    ]
  },
  {
    "id": "2e89e42043c7e95817ce2061718db20a",
    "title": "水龙吟·已卯中秋，寓玉山章泉赵石涧家，相留为延桂把菊之会",
    "authorName": "柴元彪",
    "authorId": "2e89e42043c7e958d1457b72d1457b72",
    "dynasty": "宋",
    "content": [
      "秋云元自无心，那曾系得归心住。阳关酒尽，灞桥人远，也须别去。□□□□，□□□□，□□□□。有哀雁声声，愁蛩切切，悄悄地、听人语。",
      "回首琵琶旧恨，叹西风、□兴如许。江左百年，风流云散，不堪重举。怎得归来，樵歌互答，自相容与。又何须□□，三五蟾光，重阳风雨。"
    ]
  },
  {
    "id": "2e89e42043c7e95862292b2362172486",
    "title": "踏莎行·戊寅秋客中怀钱塘旧游",
    "authorName": "柴元彪",
    "authorId": "2e89e42043c7e958d1457b72d1457b72",
    "dynasty": "宋",
    "content": [
      "淡柳平芜，乱烟疏雨。雁声叫彻芦花渚。亭前落叶又西风，断送离怀无著处。",
      "切切归期，盈盈尺素。断魂正在西兴渡。满船空载暮愁来，潮头一吼推将去。"
    ]
  },
  {
    "id": "2e89e42043c7e9589224e618583a9955",
    "title": "蝶恋花·已卯菊节得家书，欲归未得",
    "authorName": "柴元彪",
    "authorId": "2e89e42043c7e958d1457b72d1457b72",
    "dynasty": "宋",
    "content": [
      "去年走马章台路。送酒无人，寂寞黄花雨。又是重阳秋欲暮。西风此恨谁分付。",
      "无限归心归不去。却梦佳人，约我花间住。蓦地觉来无觅处。雁声叫断潇湘浦。"
    ]
  },
  {
    "id": "2e89e42043c7e958ad017210b87255c5",
    "title": "海棠春·客中感怀",
    "authorName": "柴元彪",
    "authorId": "2e89e42043c7e958d1457b72d1457b72",
    "dynasty": "宋",
    "content": [
      "阳关可是登高路。算到底、不如归去。时节近中秋，那更黄花雨。",
      "酒病恹恹，羁愁缕缕。且是没人分诉。何似白云深，更向深深处。"
    ]
  },
  {
    "id": "2e89e42043c7e958498b36dd613a597f",
    "title": "惜分飞·客怀",
    "authorName": "柴元彪",
    "authorId": "2e89e42043c7e958d1457b72d1457b72",
    "dynasty": "宋",
    "content": [
      "候馆天寒灯半灭。对着灯儿泪咽。此恨难分说。能禁几度黄花别。",
      "乍转寒更敲未歇。蛩语更添凄恻。今夜归心切。砧声敲碎谁家月。"
    ]
  },
  {
    "id": "2e89e42043c7e9587b5db56907f0982a",
    "title": "高阳台·怀钱塘旧游",
    "authorName": "柴元彪",
    "authorId": "2e89e42043c7e958d1457b72d1457b72",
    "dynasty": "宋",
    "content": [
      "丹碧归来，天荒地老，骎骎华发相催。见说钱塘，北高峰更崔嵬。琼林侍宴簪花处，二十年、满地苍苔。倩阿谁，为我起居，坡柳逋梅。",
      "凄凉往事休重省，且凭阑感慨，抚景衔杯。冷暖由天，任他花谢花开。知心只有西湖月，尚依依、照我徘徊。更多情，不间朝昏，潮去潮来。"
    ]
  },
  {
    "id": "2e89e42043e44c304b37c5334214f5d0",
    "title": "永遇乐·春情",
    "authorName": "解昉",
    "authorId": "2e89e42043e44c30d1457b72d1457b72",
    "dynasty": "宋",
    "content": [
      "风暖莺娇，露浓花重，天气和煦。院落烟收，垂杨舞困，无奈堆金缕。谁家巧纵，青楼弦管，惹起梦云情绪。忆当时、纹衾粲枕，未尝暂孤鸳侣。",
      "芳菲易老，故人难聚。到此翻成轻误。阆苑仙遥，蛮笺纵写、何计传深诉。青山绿水，古今长在，惟有旧欢何处。空赢得、斜阳暮草，淡烟细雨。"
    ]
  },
  {
    "id": "2e89e42043e44c30c73455036fb6577b",
    "title": "阳台梦",
    "authorName": "解昉",
    "authorId": "2e89e42043e44c30d1457b72d1457b72",
    "dynasty": "宋",
    "content": [
      "仙姿本寓。十二峰前住。千里行云行雨。偶因鹤驭过巫阳。邂逅他、楚襄王。",
      "无端宋玉夸才赋。诬诞人心素。至今狂客到阳台。也有痴心，望妾入、梦中来。"
    ]
  },
  {
    "id": "2e89e42043f580ef50064b400616ce7c",
    "title": "竹",
    "authorName": "张咏",
    "authorId": "2e89e42043f580efc8c41c4a298923c8",
    "dynasty": "宋",
    "content": [
      "卷帘阴薄漏山色，攲枕韵疑寒雨声。春晚不知桃李谢，岁寒非避雪霜深。"
    ]
  },
  {
    "id": "2e89e42043f580ef5ad5f8a005cfb9dd",
    "title": "柳枝词七首",
    "authorName": "张咏",
    "authorId": "2e89e42043f580efc8c41c4a298923c8",
    "dynasty": "宋",
    "content": [
      "玉门关外絮飞空，破虏营前昼影浓。可便消兵无好术，忍教攀折怨春风。"
    ]
  },
  {
    "id": "2e89e42043f580ef5ad5f8a0fb9a5f38",
    "title": "柳枝词七首",
    "authorName": "张咏",
    "authorId": "2e89e42043f580efc8c41c4a298923c8",
    "dynasty": "宋",
    "content": [
      "青连远戍和烟重，静映疏栊窣缕轻。游子不归春梦断，南轩一树有啼莺。"
    ]
  },
  {
    "id": "2e89e42043f580ef5ad5f8a0705e5445",
    "title": "柳枝词七首",
    "authorName": "张咏",
    "authorId": "2e89e42043f580efc8c41c4a298923c8",
    "dynasty": "宋",
    "content": [
      "远映天街近绕池，长条无力自相依。上阳宫女愁方绝，又是东风有絮飞。"
    ]
  },
  {
    "id": "2e89e42043f580ef5ad5f8a0f87d3446",
    "title": "柳枝词七首",
    "authorName": "张咏",
    "authorId": "2e89e42043f580efc8c41c4a298923c8",
    "dynasty": "宋",
    "content": [
      "轻盈恰与地相宜，才种纤枝又引枝。不及垂阴向黎庶，春风一路送亡隋。"
    ]
  },
  {
    "id": "2e89e42043f580ef5ad5f8a0bd0db496",
    "title": "柳枝词七首",
    "authorName": "张咏",
    "authorId": "2e89e42043f580efc8c41c4a298923c8",
    "dynasty": "宋",
    "content": [
      "海潮声里越溪头，谁种千株夹乱流。安得辞荣同范蠡，绿丝和雨系扁舟。"
    ]
  },
  {
    "id": "2e89e42043f580ef5ad5f8a0ffa2bea8",
    "title": "柳枝词七首",
    "authorName": "张咏",
    "authorId": "2e89e42043f580efc8c41c4a298923c8",
    "dynasty": "宋",
    "content": [
      "帐偃缨垂已有名，水边花外更分明。前贤可得轻词句，几变新声入郑声。"
    ]
  },
  {
    "id": "2e89e42043f580ef5ad5f8a09aaf2d8e",
    "title": "柳枝词七首",
    "authorName": "张咏",
    "authorId": "2e89e42043f580efc8c41c4a298923c8",
    "dynasty": "宋",
    "content": [
      "吴王爱重为游从，岁岁添栽后苑中。家国旋亡台榭毁，数株临水尚牵风。"
    ]
  },
  {
    "id": "2e89e42043f99d5be4303bacd6777c80",
    "title": "满庭芳·寿字守四月十四",
    "authorName": "张宰",
    "authorId": "2e89e42043f99d5bd1457b72d1457b72",
    "dynasty": "宋",
    "content": [
      "气吐虹霓，笔飞鸾凤，从来锦绣文章。谪仙才调，复见庆流芳。向自题名雁塔，不十载、德播河阳。慰民望，一麾出守，风月任平章。",
      "清和，时欲半，吕仙诞日，正此相当。欣逢初度旦，敢献椒觞。只恐经纶大手，应休期、便趣曹装。愿箕宿，照临南极，拱北远流光。"
    ]
  },
  {
    "id": "2e89e42043f9b8a879fbfbc728583034",
    "title": "霓裳中序第一",
    "authorName": "詹玉",
    "authorId": "2e89e42043f9b8a8d1457b72d1457b72",
    "dynasty": "宋",
    "content": [
      "一规古蟾魄。瞥过宣和几春色。知那个、柳松花怯。",
      "曾磋玉团香，涂云抹月。龙章凤刻。是如何、儿女消得。",
      "便孤了、翠鸾何限，人更在天北。磨灭。古今离别。幸相从、蓟门仙客。",
      "萧然林下秋叶。对云淡星疏，眉青影白。佳人已倾国。",
      "赢得痴铜旧画。兴亡事，道人知否，见了也华发。"
    ]
  },
  {
    "id": "2e89e42043f9b8a86abd16715911ca99",
    "title": "汉宫春·题西山玉隆宫",
    "authorName": "詹玉",
    "authorId": "2e89e42043f9b8a8d1457b72d1457b72",
    "dynasty": "宋",
    "content": [
      "吟发萧萧。正古槎秋入，河汉银涛。红云甚家院落，一片笙箫。晋时言语，问何人、还肯逍遥。知几度、落花啼鸟，乡歌犹在儿曹。",
      "游帷旧时明月，照满庭空翠，剪剪春梢。西山笑人底事，流浪宫袍。江湖近日，说神仙、多在渔樵。千古意，水沉香里，孤枫阴落重霄。"
    ]
  },
  {
    "id": "2e89e42043f9b8a86479e0e740fe3a3d",
    "title": "多丽·念念",
    "authorName": "詹玉",
    "authorId": "2e89e42043f9b8a8d1457b72d1457b72",
    "dynasty": "宋",
    "content": [
      "晚云归，小楼又作阴凉。霎儿间，恨桐招雨，西风叶叶商量。醒时心、又还南浦，愁边句、多在夕阳。菱碗笼青，莲瓶拖艳，旋倾花水咽茶香。怨蛩有、许多言语，说动软心肠。夜沈沈，几条凉月，界破晴窗。",
      "共绣帘吹絮未久，却孤剑水云乡。自家书、未能成字，邻家笛、且莫吹商。好梦偏悭，闲情未了，隔墙又唱秋娘。帕绡衣、旧时香折，戏封做书囊。鸳鸯字，见时千万，绣一双双。"
    ]
  },
  {
    "id": "2e89e42043f9b8a86b14833a054b46af",
    "title": "桂枝香·题写韵轩",
    "authorName": "詹玉",
    "authorId": "2e89e42043f9b8a8d1457b72d1457b72",
    "dynasty": "宋",
    "content": [
      "紫薇花露，潇洒作凉云，点商勾羽。字字飞仙，下笔一帘风雨。江亭月观今如许。叹飘零、墨香千古。夕阳芳草，落花流水，依然南浦。",
      "甚两两、凌风驾虎。恁天孙标致，月娥眉妩。一笑生春，那学世间儿女。笔床砚滴曾窥处，有西山、青眼如故。素笺寄与，玉箫声彻，凤鸣鸾舞。"
    ]
  },
  {
    "id": "2e89e42043f9b8a8b0b09c8f6364b7cd",
    "title": "渡江云·春江雨宿",
    "authorName": "詹玉",
    "authorId": "2e89e42043f9b8a8d1457b72d1457b72",
    "dynasty": "宋",
    "content": [
      "拖阴笼晚暝，商量清苦，阵阵打篷声。分明都是泪，不道今宵，篷底有离人。松涛摇睡，梦不稳、难湿巫云。几点儿、泪痕跳响，休要醒时听。",
      "销魂。灯下无语，□泣梨花，掩重门夜永。应是添、伤春滋味，中酒心情。东风湖上香泥软，明日去、天色须晴。相见也，洛阳沽酒旗亭。"
    ]
  },
  {
    "id": "2e89e42043f9b8a80e555c437ca45700",
    "title": "三姝媚",
    "authorName": "詹玉",
    "authorId": "2e89e42043f9b8a8d1457b72d1457b72",
    "dynasty": "宋",
    "content": [
      "一篷儿别苦。是谁家、花天月地儿女。紫曲藏娇，惯锦窠金翠，玉璈钟吕。绮席传宣，笑声里、龙楼三鼓。歌扇题诗，舞袖笼香，几曾尘土。",
      "因甚留春不住。怎知道人间，匆匆今古。金屋银屏，被西风吹换，蓼汀苹渚。如此江山，应悔却、西湖歌舞。载取断云何处。江南烟雨。"
    ]
  },
  {
    "id": "2e89e42043f9b8a84ed90e1669051022",
    "title": "一萼红",
    "authorName": "詹玉",
    "authorId": "2e89e42043f9b8a8d1457b72d1457b72",
    "dynasty": "宋",
    "content": [
      "泊沙河。月钩儿挂浪，惊起两鱼梭。浅碧依痕，嫩凉生润，山色轻染修蛾。钓船在、绿杨阴下，蓦听得、扇底有吴歌。一段风情，西湖和靖，赤壁东坡。",
      "往事水流云去，叹山川良是，富贵人多。老树高低，疏星明淡，只有今古销磨。是几度、潮生潮落，甚人海、空只恁风波。闲著江湖尽宽，谁有渔蓑。"
    ]
  },
  {
    "id": "2e89e42043f9b8a843124deaf4ea838b",
    "title": "齐天乐·送童瓮天兵后归杭",
    "authorName": "詹玉",
    "authorId": "2e89e42043f9b8a8d1457b72d1457b72",
    "dynasty": "宋",
    "content": [
      "相逢唤醒京华梦，吴尘暗斑吟发。倚担评花，认旗沽酒，历历行歌奇迹。吹香弄碧。又坡柳风情，逋梅月色。画鼓红船，满湖春水断桥客。",
      "当时何限怪侣，甚花天月地，人被云隔。却载苍烟，更招白鹭，一醉修江又别。今回记得。再折柳穿鱼，赏花催雪。如此湖山，忍教人更说。"
    ]
  },
  {
    "id": "2e89e42043f9b8a8901a42fdbd97070e",
    "title": "阮郎归·闺情",
    "authorName": "詹玉",
    "authorId": "2e89e42043f9b8a8d1457b72d1457b72",
    "dynasty": "宋",
    "content": [
      "斜河一道界相思。好秋都上眉。鸾笺象管写心啼。搦愁题做诗。",
      "添别恨，卜欢期。灯花红几时。看看月上小窗儿。夜香今夜迟。"
    ]
  },
  {
    "id": "2e89e42043f9b8a853f03dfd24dc3625",
    "title": "八声甘州·寿张尚书",
    "authorName": "詹玉",
    "authorId": "2e89e42043f9b8a8d1457b72d1457b72",
    "dynasty": "宋",
    "content": [
      "从黄石容履，一编书，曾佐汉王关。甚殷勤佳约，茹芝人共，引鹤差鸾。借手便成羽翼，方略正如闲。说道赤松去，还在人间。",
      "紫绶青春如许，是南辰尊宿，北斗天官。问沙堤早晚，喜色满长安。传宣能勾凤诏，便玉除前面领仙班。功名了，却茶烟琴月，慢慢东山。"
    ]
  },
  {
    "id": "2e89e42043f9b8a8bed5ffea9d5a0fd0",
    "title": "桂枝香·丙子送李倅东归",
    "authorName": "詹玉",
    "authorId": "2e89e42043f9b8a8d1457b72d1457b72",
    "dynasty": "宋",
    "content": [
      "沈云别浦。又何苦扁舟，青衫尘土。客里相逢，洒洒舌端飞雨。只今便把如伊吕。是当年、渔翁樵父。少知音者，苍烟吾社，白鸥吾侣。",
      "是如此英雄辛苦。知从前、几个适齐去鲁。一剑西风，大海鱼龙掀舞。自来多被清谈误。把刘琨、埋没千古。扣舷一笑，夕阳西下，大江东去。"
    ]
  },
  {
    "id": "2e89e42043f9b8a8f32f182e441347bb",
    "title": "浣溪沙",
    "authorName": "詹玉",
    "authorId": "2e89e42043f9b8a8d1457b72d1457b72",
    "dynasty": "宋",
    "content": [
      "淡淡青山两点春。娇羞一点口儿樱。一梭儿玉一緺云。",
      "白藕香中见西子，玉梅花下遇昭君。不曾真个也销魂。"
    ]
  },
  {
    "id": "2e89e42043f9b8a8dbe07ffc6ac500c1",
    "title": "庆清朝",
    "authorName": "詹玉",
    "authorId": "2e89e42043f9b8a8d1457b72d1457b72",
    "dynasty": "宋",
    "content": [
      "红雨争妍，芳尘生润，将春都揉成泥。分明蕙风薇露，持搦花枝。款款汗酥薰透，娇羞无奈湿云痴。偏厮称，霓裳霞佩，玉骨冰肌。",
      "梅不似，兰不似，风流处，那更着意闻时。蓦地生绡扇底，嫩凉浮动好风微。醉得浑无气力，海棠一色睡胭脂。闲滋味，殢人花气，韩寿争知。"
    ]
  },
  {
    "id": "2e89e42043f9b8a80126ec3e2b19b08f",
    "title": "水调歌头·登紫霄峰",
    "authorName": "詹玉",
    "authorId": "2e89e42043f9b8a8d1457b72d1457b72",
    "dynasty": "宋",
    "content": [
      "藜杖破晴碧，铁笛叫苍寒。此中别有天地，初不是人间。落魄半生诗酒，自在一襟风月，知我者庐山。抚剑九州隘。飞笔五湖乾。",
      "采黄精，煮白石。勘元关。有时龙吟虎啸，沧海一丸丹。俯仰百年宇宙，移换几番陵谷。尘世只如闲。长啸上天去，直赴紫薇班。"
    ]
  },
  {
    "id": "2e89e42043f9b8a8a66317869c6accef",
    "title": "更漏子",
    "authorName": "詹玉",
    "authorId": "2e89e42043f9b8a8d1457b72d1457b72",
    "dynasty": "宋",
    "content": [
      "日衔山，山带雪。笛弄晚风残月。湘梦断，楚魂迷。金河秋雁飞。",
      "别离心，思忆泪。锦带已伤憔悴。蛩韵急，杵声寒。征衣不用宽。"
    ]
  },
  {
    "id": "2e89e4204405a903b48a0d6881380550",
    "title": "鹧鸪天·寄李之问",
    "authorName": "聂胜琼",
    "authorId": "2e89e4204405a903d1457b72d1457b72",
    "dynasty": "宋",
    "content": [
      "玉惨花愁出凤城。莲花楼下柳青青。尊前一唱阳关后，别个人人第五程。",
      "寻好梦，梦难成。况谁知我此时情？枕前泪共帘前雨，隔个窗儿滴到明。"
    ]
  },
  {
    "id": "2e89e420442a72a547247bd9636923ff",
    "title": "钗头凤·世情薄",
    "authorName": "唐婉",
    "authorId": "2e89e420442a72a54a213d37e2231217",
    "dynasty": "宋",
    "content": [
      "世情薄，人情恶，雨送黄昏花易落。晓风干，泪痕残。欲笺心事，独语斜阑。难，难，难！",
      "人成各，今非昨，病魂常似秋千索。角声寒，夜阑珊。怕人寻问，咽泪装欢。瞒，瞒，瞒！"
    ]
  },
  {
    "id": "2e89e42044494716056600adbcf5e9d5",
    "title": "念奴娇·寿仙尉十一月初一",
    "authorName": "林横舟",
    "authorId": "2e89e42044494716d1457b72d1457b72",
    "dynasty": "宋",
    "content": [
      "一蓂呈秀，近迎长佳节，拟书云物。隐隐虹桥天际下，光照梅仙丹壁。鹏路横飞，蟾宫直上，早脱麻衣雪。一时篇翰，并游俱是魁杰。",
      "长记怀燕良辰，华堂称庆，皓齿清歌发。自暖杯中须缓举，莫放金炉香灭。事业伊周，功名韩白，未到星星发。九天有诏，蓝田□□风月。"
    ]
  },
  {
    "id": "2e89e420445a3530dbe07ffc9d5cf2ef",
    "title": "庆清朝",
    "authorName": "李朴",
    "authorId": "2e89e420445a35302290a7383fe78a8a",
    "dynasty": "宋",
    "content": [
      "晓庭天离，擎香肖紫，严瑞气满春彰。勋门旧擎，从来功在江南。二百岁中阴德去，今天府享潭潭。遵画一，记得那时，□□□□。",
      "且趁东风解冻，向柳梢青处，□□□□。□□听满，此夕何惜醺酣。醉挹寿卿春色，一帘花影转微蟾。千秋岁，愿祝算数□，多似彭聃。"
    ]
  },
  {
    "id": "2e89e42044adac98d21559f5684483f7",
    "title": "沁园春·庆杨平",
    "authorName": "范炎",
    "authorId": "2e89e42044adac98d1457b72d1457b72",
    "dynasty": "宋",
    "content": [
      "襟韵何如，文雅风流，王谢辈人。问传家何物，多书插架，放怀无可，有酒盈樽。一咏一谈，悠然高致，似醉当年曲水春。还知否，壮胸中万卷，笔下千军。",
      "门前我有佳宾。但明月、清风更此君。喜西庐息驾，心间胜日，东皇倚杖，目送行云。闻道君王，玉堂佳处，欲诏长杨奏赋孙。功名看，一枝丹桂，两树灵椿。"
    ]
  },
  {
    "id": "2e89e42044cb05df7c2e15024c45a458",
    "title": "木兰花慢·秋意",
    "authorName": "李芸子",
    "authorId": "2e89e42044cb05dfd1457b72d1457b72",
    "dynasty": "宋",
    "content": [
      "占西风早处，一番雨，一番秋。记故国斜阳，去年今日，落叶林幽。悲歌几回激烈，寄疏狂、酒令与诗筹。遗恨清商易改，多情紫燕难留。嗟休。",
      "触绪茧丝抽。旧事续何由。奈予怀渺渺，羁愁郁郁，归梦悠悠。生平不如老杜，便如它、飘泊也风流。寄语庭柯径竹，甚时得棹孤舟。"
    ]
  },
  {
    "id": "2e89e42044ed9ec8c2ebbe3bbc89675a",
    "title": "鹧鸪天",
    "authorName": "李景良",
    "authorId": "2e89e42044ed9ec8d1457b72d1457b72",
    "dynasty": "宋",
    "content": [
      "清晓祥云绕碧天。老人星忽下南躔。庭兰共酌长生酒，持上华堂彩侍前。",
      "开绮席，舞朱颜。轻红莲叶荐金盘。沉香小院浑先暑，更有杯传数百年。"
    ]
  },
  {
    "id": "2e89e42044f0e0bdc2ebbe3b1f572ed8",
    "title": "鹧鸪天",
    "authorName": "蔡楠",
    "authorId": "2e89e42044f0e0bdd1457b723eb71f62",
    "dynasty": "宋",
    "content": [
      "病酒厌厌与睡宜。珠帘罗幕卷银泥。风来绿树花含笑，恨入西楼月敛眉。",
      "惊瘦尽，怨归迟。休将桐叶更题诗。不知桥下无情水，流到天涯是几时。"
    ]
  },
  {
    "id": "2e89e42044f0e0bd232a7b6d5a47da07",
    "title": "念奴娇·寄仙岩辛承旨",
    "authorName": "蔡楠",
    "authorId": "2e89e42044f0e0bdd1457b723eb71f62",
    "dynasty": "宋",
    "content": [
      "碧梧转影，正露冷天高，凉生襟袖。此夕清辉，谁信道、夜色居然如昼。玉斧重修，宝奁初启，万里寒光透。将军高会，翠鬟争劝尊酒。",
      "遥想地近仙丘，碧山高处，引手攀星斗。醉嘱姮娥，惟但愿、月与佳人长久。罗覆银鞍，雨抛金甲，赢得诗千首。掀髯一笑，此怀人解知否。"
    ]
  },
  {
    "id": "2e89e42044f0e0bd9841f3513f766546",
    "title": "满庭芳·寓向仲德宿云轩几两月，归南丰、道中寄",
    "authorName": "蔡楠",
    "authorId": "2e89e42044f0e0bdd1457b723eb71f62",
    "dynasty": "宋",
    "content": [
      "手染橙芗，杯摇烛影，夜阑人意醺酣。故人惜别，却酒更清谈。只合相从老矣，知何事、还著征衫。流年晚，长途匹马，奔走亦何堪。",
      "江潭。摇落后，云嘘绝壁，雪舞空岩。念行人归鬓，今已毵毵。往事真成梦里，十年恨、江北江南。休凝伫，霜风卷地，寒日又西衔。"
    ]
  },
  {
    "id": "2e89e42044f0e0bd185d9b2daaed41b7",
    "title": "蝶恋花·寄贺司户",
    "authorName": "蔡楠",
    "authorId": "2e89e42044f0e0bdd1457b723eb71f62",
    "dynasty": "宋",
    "content": [
      "狂滥生涯今几许。敕赐湖天，万顷烟波主。约我小舟同老去。要前一叶风掀舞。",
      "邂逅同寻溪上路。淡墨题诗，正在云深处。别后作书频寄语。无忘林下萧萧雨。"
    ]
  },
  {
    "id": "2e89e42044f0e0bd7d242477aad19bb4",
    "title": "阮郎归·其一寄友",
    "authorName": "蔡楠",
    "authorId": "2e89e42044f0e0bdd1457b723eb71f62",
    "dynasty": "宋",
    "content": [
      "夕阳低户水当楼。风烟惨淡秋。乱云飞尽碧山留。寒沙卧海鸥。",
      "浑似画，只供愁。相看空泪流。故人如欲问安不。病来今白头。"
    ]
  },
  {
    "id": "2e89e42044f0e0bda392ad01f1f1549c",
    "title": "阮郎归·其二和",
    "authorName": "蔡楠",
    "authorId": "2e89e42044f0e0bdd1457b723eb71f62",
    "dynasty": "宋",
    "content": [
      "栏干十二绕层楼。珠帘卷素秋。当年尊酒屡迟留。识公惟白鸥。",
      "才得趣，又成愁。情钟我辈流。买山同隐肯来不。遥怜笑点头。"
    ]
  },
  {
    "id": "2e89e42045096887c2ebbe3b25f3b802",
    "title": "鹧鸪天",
    "authorName": "黄夫人",
    "authorId": "2e89e42045096887d1457b72d1457b72",
    "dynasty": "宋",
    "content": [
      "先自春光似酒浓。时听莺语透帘栊。小桥杨柳飘香絮，山寺绯桃散落红。",
      "莺渐老，蝶西东。春归难觅恨无穷。侵阶草色迷朝雨，满地梨花逐晓风。"
    ]
  },
  {
    "id": "2e89e420455a013d10813aa98b6345b2",
    "title": "满庭芳·游人涤赋",
    "authorName": "陈若晦",
    "authorId": "2e89e420455a013dd1457b72d1457b72",
    "dynasty": "宋",
    "content": [
      "五洞深沈，九峰回抱，望中云汉相侵。暮春天气，宫殿翠烟深。一片山光澹净，溪月上、碧水浮金。琼楼杪，仙人度曲，空外响虚音。",
      "龙香，时暗引，青鸾白鹤，飞下秋阴。露华冷、琼珠点缀瑶林。犹记华胥梦断，从别后、几许追寻。人间世，逝川东注，红日又西沈。"
    ]
  },
  {
    "id": "2e89e42045abf8d6f32f182ec25da2d5",
    "title": "浣溪沙",
    "authorName": "胡铨",
    "authorId": "2e89e42045abf8d6c667d53a6eb6e75f",
    "dynasty": "宋",
    "content": [
      "忽忽春归没计遮。百年都似散馀霞。持杯聊听浣溪沙。",
      "但觉暗添双鬓雪，不知落尽一番花。东风寒似夜来些。"
    ]
  },
  {
    "id": "2e89e42045abf8d608b84a103cf16a24",
    "title": "转调定风波和答海南统领陈康时",
    "authorName": "胡铨",
    "authorId": "2e89e42045abf8d6c667d53a6eb6e75f",
    "dynasty": "宋",
    "content": [
      "从古将军自有真。引杯看剑坐生春。扰扰介鳞何足扫。谈笑。纶巾羽扇典刑新。",
      "试问天山何日定。伫听。雅歌长啸静烟尘。解道汾阳是人杰。见说。如今也有谪仙人。"
    ]
  },
  {
    "id": "2e89e42045abf8d620cfe3d8722a5f82",
    "title": "菩萨蛮·辛未七夕戏答张庆符",
    "authorName": "胡铨",
    "authorId": "2e89e42045abf8d6c667d53a6eb6e75f",
    "dynasty": "宋",
    "content": [
      "银河牛女年年渡。相逢未款还忧去。珠斗欲阑干。盈盈一水间。",
      "玉人偷拜月。苦恨匆匆别。此意愿天怜。今宵长似年。"
    ]
  },
  {
    "id": "2e89e42045abf8d6a2d534f6fd3b2626",
    "title": "减字木兰花",
    "authorName": "胡铨",
    "authorId": "2e89e42045abf8d6c667d53a6eb6e75f",
    "dynasty": "宋",
    "content": [
      "渭阳佳梦。瓦变成璋真妙弄。不是勾回。汤饼冤家唤得来。",
      "不分利市。要我开尊真倒置。试问坡翁。此事如何著得侬。"
    ]
  },
  {
    "id": "2e89e42045abf8d6f2010fade0647f14",
    "title": "醉落魄·其一·辛未九月望和答庆符",
    "authorName": "胡铨",
    "authorId": "2e89e42045abf8d6c667d53a6eb6e75f",
    "dynasty": "宋",
    "content": [
      "百年强半。高秋犹在天南畔。幽怀已被黄花乱。更恨银蟾，故向愁人满。",
      "招呼诗酒颠狂伴。羽觞到手判无算。浩歌箕踞巾聊岸。酒欲醒时，兴在卢仝碗。"
    ]
  },
  {
    "id": "2e89e42045abf8d665e52f4026a9359a",
    "title": "一斛珠·其二和答陈景卫望湖楼见忆",
    "authorName": "胡铨",
    "authorId": "2e89e42045abf8d6c667d53a6eb6e75f",
    "dynasty": "宋",
    "content": [
      "千岩竞秀。西湖好是春时候。谁知梅雪飘零久。藏白收香，空袖和羹手。",
      "天涯万里情难逗。眉峰岂为伤春皱。片愁未信花能绣。若说相思，只恐天应瘦。"
    ]
  },
  {
    "id": "2e89e42045abf8d6c34bf2411fcf4d6b",
    "title": "朝中措·黄守座上用六一先生韵",
    "authorName": "胡铨",
    "authorId": "2e89e42045abf8d6c667d53a6eb6e75f",
    "dynasty": "宋",
    "content": [
      "崖州何有水连空。人在浪花中。月屿一声横竹，云帆万里雄风。",
      "多情太守，三千珠履，二肆歌钟。日下即归黄霸，海南长想文翁。"
    ]
  },
  {
    "id": "2e89e42045abf8d62d52873204928ff9",
    "title": "鹧鸪天·其一癸酉吉阳用山谷韵",
    "authorName": "胡铨",
    "authorId": "2e89e42045abf8d6c667d53a6eb6e75f",
    "dynasty": "宋",
    "content": [
      "梦绕松江属玉飞。秋风莼美更鲈肥。不因入海求诗句，万里投荒亦岂宜。",
      "青箬笠，绿荷衣。斜风细雨也须归。崖州险似风波海，海里风波有定时。"
    ]
  },
  {
    "id": "2e89e42045abf8d61bb6e010a2a68410",
    "title": "采桑子·甲戌和陈景卫韵",
    "authorName": "胡铨",
    "authorId": "2e89e42045abf8d6c667d53a6eb6e75f",
    "dynasty": "宋",
    "content": [
      "山浮海上青螺远，决眦归鸿。闲倚东风。叠叠层云欲荡胸。",
      "弄琴细写清江引，一洗愁容。木杪黄封。贤圣都堪日日中。"
    ]
  },
  {
    "id": "2e89e42045abf8d6a99969647d072db5",
    "title": "鹧鸪天·其二和陈景卫忆西湖",
    "authorName": "胡铨",
    "authorId": "2e89e42045abf8d6c667d53a6eb6e75f",
    "dynasty": "宋",
    "content": [
      "一忆西湖太瘦生。十年不到梦曾行。空蒙山色烟霏晚，淡沲湖光雾縠轻。",
      "芳草远，暮云平。雨馀空翠入帘明。梦回一饷难存济，这错都因自打成。"
    ]
  },
  {
    "id": "2e89e42045abf8d6f3ce71ed707d58e2",
    "title": "临江仙·和陈景卫忆梅",
    "authorName": "胡铨",
    "authorId": "2e89e42045abf8d6c667d53a6eb6e75f",
    "dynasty": "宋",
    "content": [
      "我与梅花真莫逆，别来长恐因循。几年不见岭头春。栩然蝴蝶梦，魂梦竟非真。",
      "浪蕊浮花空满眼，愁眉不展长颦。此君还似不羁人。月边风畔，千里淡相亲。"
    ]
  },
  {
    "id": "2e89e42045abf8d6e429ae798d212006",
    "title": "如梦令",
    "authorName": "胡铨",
    "authorId": "2e89e42045abf8d6c667d53a6eb6e75f",
    "dynasty": "宋",
    "content": [
      "谁念新州人老。几度斜阳芳草。眼雨欲晴时，梅雨故来相恼。",
      "休恼。休恼。今岁荔枝能好。"
    ]
  },
  {
    "id": "2e89e42045abf8d6ea3f4fbc65c46f12",
    "title": "玉楼春·赠李都监侍儿，是夕歌六幺",
    "authorName": "胡铨",
    "authorId": "2e89e42045abf8d6c667d53a6eb6e75f",
    "dynasty": "宋",
    "content": [
      "十年目断鲸波阔。万里相逢歌怨咽。髻鬟春雾翠微重，眉黛秋山烟雨抹。",
      "小槽旋滴真珠滑。断送一生花十八。醉中扶上木肠儿，酒醒梦回空对月。"
    ]
  },
  {
    "id": "2e89e42045abf8d636c7734f9d3abde9",
    "title": "清平乐·和曾检法海棠",
    "authorName": "胡铨",
    "authorId": "2e89e42045abf8d6c667d53a6eb6e75f",
    "dynasty": "宋",
    "content": [
      "深深花院。雨虐风饕遍。只欠画屏并羽扇。谁领略春风面。",
      "愁须诗酒相禁。少陵底事慵吟。不是为梅牵兴，怕渠恼乱春心。"
    ]
  },
  {
    "id": "2e89e42045abf8d6e4f0b31774ccf4a9",
    "title": "青玉案·乙酉重九葛守坐上作",
    "authorName": "胡铨",
    "authorId": "2e89e42045abf8d6c667d53a6eb6e75f",
    "dynasty": "宋",
    "content": [
      "宜霜开尽秋光老。感节物、愁多少。尘世难逢开口笑。满林风雨，一江烟水，飒爽惊吹帽。",
      "玉堂金马何须道。且斗取、尊前玉山倒。燕寝香清官事了。紫萸黄菊，皂罗红袂，花与人俱好。"
    ]
  },
  {
    "id": "2e89e42045abf8d6d6127407c1d8094d",
    "title": "好事近",
    "authorName": "胡铨",
    "authorId": "2e89e42045abf8d6c667d53a6eb6e75f",
    "dynasty": "宋",
    "content": [
      "富贵本无心，何事故乡轻别。空使猿惊鹤怨，误薜萝风月。",
      "囊锥刚要出头来，不道甚时节。欲驾巾车归去，有豺狼当辙。"
    ]
  },
  {
    "id": "2e89e42045abf8d6ccd4c23074ecd4d5",
    "title": "好事近·富贵本无心",
    "authorName": "胡铨",
    "authorId": "2e89e42045abf8d6c667d53a6eb6e75f",
    "dynasty": "宋",
    "content": [
      "富贵本无心，何事故乡轻别？空使猿惊鹤怨，误薜萝秋月。",
      "囊锥刚要出头来，不道甚时节！欲驾巾车归去，有豺狼当辙！"
    ]
  },
  {
    "id": "2e89e42045c7b3ee426fed721cf6ce7a",
    "title": "念奴娇·冰澌",
    "authorName": "邓剡",
    "authorId": "2e89e42045c7b3eed1457b72d1457b72",
    "dynasty": "宋",
    "content": [
      "琮琤何得，响空蒙、却似鸣榔声沸。望里平江横雪岭，驾断虹梁渔市。若有神驱，如遵帝遣，瞬息层峦峙。南阳龙奋，滹沱凝合犹此。",
      "遥想苏武穷边，霜鸿夜渡，蒿目吟寒视。铁骑街枚还疾走，瑟瑟风摇旗帜。月白沙明，云凝地裂，四野悲徊至。羁魂牢落，我身今在何世。"
    ]
  },
  {
    "id": "2e89e42045c7b3ee8b812654e9a462a5",
    "title": "浪淘沙令·疏雨洗天清",
    "authorName": "邓剡",
    "authorId": "2e89e42045c7b3eed1457b72d1457b72",
    "dynasty": "宋",
    "content": [
      "疏雨洗天晴。枕簟凉生。井梧一叶做秋声。谁念客身轻似叶，千里飘零。",
      "梦断古台城。月淡潮平。便须携酒访新亭。不见当时王谢宅，烟草青青。"
    ]
  },
  {
    "id": "2e89e42045c7b3ee90bdbd8209d52776",
    "title": "满江红",
    "authorName": "邓剡",
    "authorId": "2e89e42045c7b3eed1457b72d1457b72",
    "dynasty": "宋",
    "content": [
      "王母仙桃，亲曾醉、九重春色。谁信道、鹿衔花去，浪翻鳌阙。眉锁娇娥山宛转，髻梳堕马云敧侧。恨风沙、吹透汉宫衣，馀香歇。",
      "霓裳散，庭花灭。昭阳燕，应难说。想春深铜雀，梦残啼血。空有琵琶传出塞，更无环佩鸣归月。又争知、有客夜悲歌，壶敲缺。"
    ]
  },
  {
    "id": "2e89e42045c7b3ee90bdbd82cf02d558",
    "title": "满江红",
    "authorName": "邓剡",
    "authorId": "2e89e42045c7b3eed1457b72d1457b72",
    "dynasty": "宋",
    "content": [
      "酹酒天山，今方许、征鞍少歇。凭铁胁、千磨百炼，丈夫功烈。整顿乾坤非异事，云开万里歌明月。笑向来、和议总蛙鸣，何关切。",
      "铙吹动，袍生雪。军威壮，笳声灭。念祖宗养士，忍教残缺。洛鼎无亏谁敢问，幕南薄洒膻腥血。快三朝、慈孝格天心，安陵阙。"
    ]
  },
  {
    "id": "2e89e42045c7b3eec65c7c9fbd120fa9",
    "title": "唐多令·雨过水明霞",
    "authorName": "邓剡",
    "authorId": "2e89e42045c7b3eed1457b72d1457b72",
    "dynasty": "宋",
    "content": [
      "雨过水明霞，潮回岸带沙。叶声寒、飞透窗纱。堪恨西风吹世换，更吹我、落天涯。",
      "寂寞古豪华，乌衣日又斜。说兴亡、燕入谁家。惟有南来无数雁，和明月、宿芦花。"
    ]
  },
  {
    "id": "2e89e42045c7b3eec9b825530db65733",
    "title": "烛影摇红·雪楼得次子，行台时治金陵",
    "authorName": "邓剡",
    "authorId": "2e89e42045c7b3eed1457b72d1457b72",
    "dynasty": "宋",
    "content": [
      "郢雪歌高，天教鹤子参鸣和。薰风旌节瑞华□，光动垂弧左。早是烟楼撞破。更明珠、重添一颗。镜容中夜，摩顶欣然，石麟天堕。",
      "未羡眉山，两峰儿子中峰我。推贤世世珥金貂，何况阴功大。欲写弄獐书贺。愧无功、难消玉果。摩挲老眼，曾识英雄，试啼则个。"
    ]
  },
  {
    "id": "2e89e42045c7b3eed5be839705500019",
    "title": "霜天晓角·寿文文溪，时守清江",
    "authorName": "邓剡",
    "authorId": "2e89e42045c7b3eed1457b72d1457b72",
    "dynasty": "宋",
    "content": [
      "蛮烟塞雪。天老梅花骨。还著锦衣游戏，清江上、管风月。",
      "木兰归海北。竹梧侵户碧。三十六峰苍玉，驾白鹿、友仙客。"
    ]
  },
  {
    "id": "2e89e42045c7b3ee66a70e8f21c66bd0",
    "title": "木兰花慢·寿周耐轩府尹",
    "authorName": "邓剡",
    "authorId": "2e89e42045c7b3eed1457b72d1457b72",
    "dynasty": "宋",
    "content": [
      "步凉飔绿野，□钟鼓、□园林。有骑竹更生，扶藜未老，歌舞棠阴。金鞭半横玉带，烨神人、风度五云深。大耐自应鹤骨，活人总是天心。",
      "寿蒲香晚尚堪斟。梧竹对潇森。早问道燕城，衣裁绣衮，台筑黄金。天瓢正消几滴，化中原、焦土作甘霖。却伴赤松未晚，碧桃花下横琴。"
    ]
  },
  {
    "id": "2e89e42045c7b3ee0768f0f15ea44035",
    "title": "摸鱼儿·寿周耐轩府尹，是岁起义仓",
    "authorName": "邓剡",
    "authorId": "2e89e42045c7b3eed1457b72d1457b72",
    "dynasty": "宋",
    "content": [
      "问庐陵、米作何价。棠阴又绿今夏。活人手段依然在，独乐园中司马。初度也。算几处篝香，手额你多谢。风亭月榭。尽隐橘观棋，折荷筒酒，花竹秀而野。",
      "阶庭树，满目鱼鱼雅雅。千金难买清暇。纷纷征榷尘如梦，谁有似公闲者。天怎舍。趁绿鬓朱颜，须入凌烟画。海天不夜。管岁岁安期，采蒲为寿，高宴碧桃下。"
    ]
  },
  {
    "id": "2e89e42045c7b3ee86d334f52d3cb344",
    "title": "摊破南乡子寿孟万户",
    "authorName": "邓剡",
    "authorId": "2e89e42045c7b3eed1457b72d1457b72",
    "dynasty": "宋",
    "content": [
      "睡起怯春寒。海棠花、开未开间。莫言春色三分二，朱颜绿鬓，栽花种竹，谁似君闲。",
      "侯印旧家毡。早天边、飞诏催还。从今岁岁称觞处，人如玉雪，花如锦绣，福寿如山。"
    ]
  },
  {
    "id": "2e89e42045c7b3ee989063a355e1d276",
    "title": "八声甘州·寿胡存齐",
    "authorName": "邓剡",
    "authorId": "2e89e42045c7b3eed1457b72d1457b72",
    "dynasty": "宋",
    "content": [
      "笑钗符、恰正带宜男。还将寿花簪。早风薰竹醉，松凉鹤健，午坐存庵。三十六峰玉立，隔麈听玄谈。何似人难老，三十才三。",
      "闻得天边好语，第一流人物，偏重江南。满玻璃春绿，十载爱棠甘。青青鬓、尽堪图画，趁紫岩、年纪作枢参。却归宴、瑶池未晚，荷日红酣。"
    ]
  },
  {
    "id": "2e89e42045c7b3ee39c381295d85ef42",
    "title": "好事近·寿刘须溪",
    "authorName": "邓剡",
    "authorId": "2e89e42045c7b3eed1457b72d1457b72",
    "dynasty": "宋",
    "content": [
      "桃脸破初寒，笑问刘郎前度。为说贞元朝上，缥缈年桥午。",
      "百年方半日来多，且醉且吟去。须信剑南万首，胜侯封千户。"
    ]
  },
  {
    "id": "2e89e42045c7b3eeb779d5df939ce8a1",
    "title": "摸鱼儿·杨教之齐安任",
    "authorName": "邓剡",
    "authorId": "2e89e42045c7b3eed1457b72d1457b72",
    "dynasty": "宋",
    "content": [
      "笑平生、布帆无恙，堂堂稳送君去。江声悲壮崖殷血，曾是英雄行处。今亦古。甚一点东风，天不周郎与。城幡夜竖。几铜爵春残，战沙秋冷，华发遽如许。",
      "东坡老，千载风流两赋。馀音不绝如缕。临皋一笑三生梦，还认岷峨乡语。挥玉麈。尽不碍灯前，痛饮檐花雨。雪堂在否。管驾鹤归来，为君细赏，蝴蝶上阶句。"
    ]
  },
  {
    "id": "2e89e42045c7b3ee219c57042e1e78c8",
    "title": "疏影·笋薄之平江",
    "authorName": "邓剡",
    "authorId": "2e89e42045c7b3eed1457b72d1457b72",
    "dynasty": "宋",
    "content": [
      "瑶尊蘸翠。短长亭送别，风恋晴袂。腊树迎春，一路清寒，能消几日羁思。霜华不惜阳关柳，悄莫系、行人嘶骑。对梅花、一笑分携，胜约别来相寄。",
      "人物仙蓬妙韵，瑞鸾敛迅翼，聊憩香枳。见说使君，好语先传，付与芙蓉清致。客来欲问荆州事，但细语、岳阳楼记。梦故人、剪烛西窗，已隔洞庭烟水。"
    ]
  },
  {
    "id": "2e89e42045d0e75bd5481163f0ba243c",
    "title": "雨中花慢",
    "authorName": "张才翁",
    "authorId": "2e89e42045d0e75bd1457b72d1457b72",
    "dynasty": "宋",
    "content": [
      "万缕青青，初眠官柳，向人犹未成阴。据雕鞍马上，拥鼻微吟。远宦情怀谁问，空嗟壮志销沈。正好花时节，山城留滞、忍负归心。",
      "别离万里，飘蓬无定，谁念会合难凭。相聚里，休辞金盏，酒浅还深。欲把春愁抖擞，春愁转更难禁。乱山高处，凭阑垂袖，聊寄登临。"
    ]
  },
  {
    "id": "2e89e42045df717abc9bde93fd41544b",
    "title": "失调名其四",
    "authorName": "吴敏德",
    "authorId": "2e89e42045df717ad1457b72d1457b72",
    "dynasty": "宋",
    "content": [
      "御符争带，更有天师神咒。"
    ]
  },
  {
    "id": "2e89e4204608750397b5b8da6c0f0730",
    "title": "满庭芳",
    "authorName": "刘山老",
    "authorId": "2e89e42046087503d1457b72d1457b72",
    "dynasty": "宋",
    "content": [
      "跛子年来，形容何似，俨然一部髭须。世间许大，拐上做工夫。选甚南州北县，逢著处、酒满葫芦。醺醺醉，不知明日，何处度朝晡。",
      "洛阳，花看了，归来帝里，一事全无。又还与瓠羹，再作门徒。蓦地思量下水，浪网上、芦席横铺。呵呵笑，睢阳门外，有个大南湖。"
    ]
  },
  {
    "id": "2e89e420465bcfbc97b5b8da63138939",
    "title": "满庭芳",
    "authorName": "周云",
    "authorId": "2e89e420465bcfbcd1457b72d1457b72",
    "dynasty": "宋",
    "content": [
      "黄蕊封金，素英缕玉，此花端为君开。五云深处，昨夜见三台。",
      "天相勋门庆胄，嫖姚后，重产英材。蝉宫客，胸中万卷，荷橐久徘徊。"
    ]
  },
  {
    "id": "2e89e420465bcfbcc478f3d67ad87c0b",
    "title": "洞仙歌",
    "authorName": "周云",
    "authorId": "2e89e420465bcfbcd1457b72d1457b72",
    "dynasty": "宋",
    "content": [
      "千崖滴翠。正秋高时候。橙黄橘绿又重九。有蓬壶仙子、赤鲤来游，风云会，施展经纶妙手。",
      "去年称寿处，北斗天浆，今夜天浆挹南斗。听笙箫云里奏，月满琼楼，瑶台上、拥出嫦娥观酒。",
      "待脚踏层云倒天河，尽倾向霞觞，与君为寿。"
    ]
  },
  {
    "id": "2e89e420466042592768f36415a445e1",
    "title": "摸鱼儿·次韵送别",
    "authorName": "周伯阳",
    "authorId": "2e89e42046604259d1457b72d1457b72",
    "dynasty": "宋",
    "content": [
      "又匆匆、月鞭露镫，梅花江上归路。海图破碎来时线，何似彩衣低舞。风雪暮。正望断青山，一发云横处。浩歌独举。便想见迎门，牵衣儿女，总是旧眉妩。",
      "阳关曲，挥洒紫薇花露。妙音清远高古。经寒杨柳休轻折，摇动一溪霜雾。邯郸步。笑布袜青鞋，去住知何许。汀鸥沙鹭。若问我重来，明年有约，今日是前度。"
    ]
  },
  {
    "id": "2e89e42046604259f037485a257a0eb4",
    "title": "春从天上来武昌秋夜",
    "authorName": "周伯阳",
    "authorId": "2e89e42046604259d1457b72d1457b72",
    "dynasty": "宋",
    "content": [
      "浩荡青冥。正凉露如洗，万里虚明。鼓角悲健，秋入重城。仿佛石上三生。指蓬莱云路，渺何许、月冷风清。",
      "倚南楼、一声长笛，几点残星。西风旧年有约，听候蛩语夜，客里心惊。红树山深，翠苔门掩，想见露草疏萤。便乘风归去，阑干外、河汉西倾。笑淹留，划然孤啸，云白天青。"
    ]
  },
  {
    "id": "2e89e420469310e3a696344e32ea760c",
    "title": "喜迁莺",
    "authorName": "李焕",
    "authorId": "2e89e420469310e3d1457b72d1457b72",
    "dynasty": "宋",
    "content": [
      "云蒸雷动。庆瑞岳降真，祥生申甫。元后慈贤，勋臣英烈，百世显光家谱。久许致身忠孝，何止满怀今古。听舆论，是侯王苗裔，神仙俦侣。",
      "争睹藩尹盛，刑揩政成，和气横眉宇。北阙莺花，西湖风月，旌骑稳游天路。福海寿山无比，烂醉黄堂歌舞。正荣耀，有华姻宠授，清朝恩数。"
    ]
  },
  {
    "id": "2e89e420469310e3a696344eec41e8a5",
    "title": "喜迁莺",
    "authorName": "李焕",
    "authorId": "2e89e420469310e3d1457b72d1457b72",
    "dynasty": "宋",
    "content": [
      "风云嘉会，有英杰瑞时，来符平泰。子建才华，平阳勋业，流庆至今犹在。闾史卿来曾记，骨相堂堂庞艾。少年日，已心包云泽，名高嵩岱。",
      "超迈人尽道，今代吏师，小试犹淹大。两路登车，三州出牧，游刃了无凝碍。便合进推荷橐，迤逦参陪天縡。愿从此，奉明君真相，优游千载。"
    ]
  },
  {
    "id": "2e89e42046a48d5423693178a2ed03b7",
    "title": "念奴娇·题泽翁梅轴后",
    "authorName": "王柏",
    "authorId": "2e89e42046a48d54ae5e3ce4e702e51d",
    "dynasty": "宋",
    "content": [
      "今岁腊前，苦无多寒色、梅花先白。可惜横斜清浅处，谁访孤山仙客。玉勒寻芳，金尊护冷，定与心期隔。夜阑人悄，可无一段春月。",
      "怕它香已飘零，罗浮梦断，不与东君接。买得鹅湖千幅绢，留取天然标格。树老梢癯，蕊圆须健，不放风骚歇。花光何处，儿孙声价方彻。"
    ]
  },
  {
    "id": "2e89e42046aac54be51290fa678cc8d8",
    "title": "酹江月/念奴娇",
    "authorName": "林式之",
    "authorId": "2e89e42046aac54bd1457b72d1457b72",
    "dynasty": "宋",
    "content": [
      "桐皋东去，又依然、烟际云边柔橹。赖有双台知己耳，牢落孤怀欲吐。小倚云根，细商心事，提起千年语。九天飞梦，别来长记幽渚。",
      "试说北海归文，西山何事，犹不甘臣武。广大尧天箕颍小，绵上可能如许。举世真痴，先生长啸，尘海谁堪与。啸声吹送，刺天鸾鹤冲举。"
    ]
  },
  {
    "id": "2e89e42046c1bc7997b5b8dad77158ed",
    "title": "满庭芳",
    "authorName": "徐君宝妻",
    "authorId": "2e89e42046c1bc79b49c63fab49c63fa",
    "dynasty": "宋",
    "content": [
      "汉上繁华，江南人物，尚余宣政风流。绿窗朱户，十里烂银钩。一旦刀兵齐举，旌旗拥、百万貔貅。长驱入，歌楼舞榭，风卷落花愁。",
      "清平三百载，典章文物，扫地都休。幸此身未北，犹客南州。破鉴徐郎何在？空惆怅，相见无由。从今后，断魂千里，夜夜岳阳楼。"
    ]
  },
  {
    "id": "2e89e42046c1bc792d600eade23a6c2b",
    "title": "霜天晓角·蛾眉亭",
    "authorName": "徐君宝妻",
    "authorId": "2e89e42046c1bc79b49c63fab49c63fa",
    "dynasty": "宋",
    "content": [
      "双峦斗碧，寒玉雕秋壁。两道凝螺天半，横无限、青青色。",
      "拍案涛声急。似鼓临邛瑟。窗下镜台鸾去，空留得、春山迹。"
    ]
  },
  {
    "id": "2e89e42046d27cbed768d13338bc46d5",
    "title": "满江红·送廖叔仁赴阙",
    "authorName": "严羽",
    "authorId": "2e89e42046d27cbed1457b72d1457b72",
    "dynasty": "宋",
    "content": [
      "日近觚棱，秋渐满、蓬莱双阙。正钱塘江上，潮头如雪。把酒送君天上去，琼琚玉佩鹓鸿列。丈夫儿、富贵等浮云，看名节。",
      "天下事，吾能说；今老矣，空凝绝。对西风慷慨，唾壶歌缺。不洒世间儿女泪，难堪亲友中年别。问相思、他日镜中看，萧萧发。"
    ]
  },
  {
    "id": "2e89e42046d27cbe8ae5e5ff06c539e6",
    "title": "沁园春·为董叔宏赋溪庄",
    "authorName": "严羽",
    "authorId": "2e89e42046d27cbed1457b72d1457b72",
    "dynasty": "宋",
    "content": [
      "问讯溪庄，景如之何，吾为平章。自月湖不见，江山零落，骊塘去后，烟月凄凉。有老先生，如梅峰者，健笔纵横为发扬。还添得，石屏诗句，一段风光。",
      "主人雅兴徜徉。每携客临流泛羽觞。想归来松菊，小烦管领，同盟鸥鹭，未许相忘。我道其间，如斯人物，只合盛之白玉堂。还须把，扁舟借我，散发沧浪。"
    ]
  },
  {
    "id": "2e89e42046ee1d4259aa804e66bf8599",
    "title": "好事近·汴京赐宴闻教坊乐有感",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "凝碧旧池头，一听管弦凄切。多少梨园声在，总不堪华发。",
      "杏花无处避春愁，也傍野烟发。惟有御沟声断，似知人呜咽。"
    ]
  },
  {
    "id": "2e89e42046ee1d42e8457c95aec0de2d",
    "title": "六州歌头·桃花",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "东风着意，先上小桃枝。红粉腻，娇如醉，倚朱扉。记年时，隐映新妆面，临水岸，春将半，云日暖，斜桥转，夹城西。草软莎平，跋马垂杨渡，玉勒争嘶。认蛾眉，凝笑脸，薄拂燕脂，绣户曾窥，恨依依。",
      "共携手处，香如雾，红随步，怨春迟。消瘦损，凭谁问？只花知，泪空垂。旧日堂前燕，和烟雨，又双飞。人自老，春长好，梦佳期。前度刘郎，几许风流地，花也应悲。但茫茫暮霭，目断武陵溪，往事难追。"
    ]
  },
  {
    "id": "2e89e42046ee1d42ef1ededbd7bfda0f",
    "title": "霜天晓角·题采石蛾眉亭",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "倚空绝壁，直下江千尺。天际两蛾凝黛，愁与恨、几时极。",
      "暮潮风正急，酒醒闻塞笛。试问谪仙何处，青山外，远烟碧。"
    ]
  },
  {
    "id": "2e89e42046ee1d42abb4dff232a416fb",
    "title": "点绛唇·十月桃花",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "木落霜浓，探春只道梅花未。嫩红相倚。灼灼新妆腻。",
      "莫问仙源，且问花前事。休辞醉。想君园□。总是生春地。"
    ]
  },
  {
    "id": "2e89e42046ee1d428614ed7c2d06d89a",
    "title": "浣溪沙·次韵曾吉甫席上",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "莫惜清尊领客同。已无花伴舞衣红。强歌归去莫匆匆。",
      "细雨弄烟烟弄日，断云黏水水黏空。酴醾飞下晚来风。"
    ]
  },
  {
    "id": "2e89e42046ee1d423f2d89108397ee2c",
    "title": "霜天晓角·其二夜饮武将家，有歌",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "几声残角。月照梅花薄。花下有人同醉，风满槛、波明阁。",
      "夜寂香透幕。酒深寒未著。莫把玉肌相映，愁花见、也羞落。"
    ]
  },
  {
    "id": "2e89e42046ee1d4240d45607bd8faad5",
    "title": "菩萨蛮·其一青阳道中",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "春残日日风和雨。烟江目断春无处。山路有黄鹂。背人相唤飞。",
      "解鞍宿酒醒。敧枕残香冷。梦想小亭东。蔷薇何似红。"
    ]
  },
  {
    "id": "2e89e42046ee1d4200ee4d256b060d3a",
    "title": "菩萨蛮·其二腊梅",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "江南雪里花如玉。风流越样新装束。恰恰缕金裳。浓熏百和香。",
      "分明篱菊艳。却作妆梅面。无处奈君何。一枝春更多。"
    ]
  },
  {
    "id": "2e89e42046ee1d42f6b6ea16709fd05b",
    "title": "菩萨蛮·其三夜宿余家楼闻笛声",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "薄云卷雨凉成阵。雨晴陡觉荷香润。波影澹寒星。水边镫火明。",
      "白蘋洲上路。几度来还去。敧枕恨茫茫。笛声依夜长。"
    ]
  },
  {
    "id": "2e89e42046ee1d420c0ffee54ad2a372",
    "title": "菩萨蛮·其四郑舜举别席侑觞",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "诏书昨夜先春到。留公一共梅花笑。青琐凤凰池。十年归已迟。",
      "灵溪霜后水。的的清无比。比似使君清。要知清更明。"
    ]
  },
  {
    "id": "2e89e42046ee1d428cfaa9102d8f571d",
    "title": "菩萨蛮·其五春归",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "墙根新笋看成竹。青梅老尽樱桃熟。幽墙几多花。落红成暮霞。",
      "闭门风又雨。只道春归去。媚脸笑持杯。却惊春思回。"
    ]
  },
  {
    "id": "2e89e42046ee1d42d6958d7b5cf02126",
    "title": "菩萨蛮·其六叶丞相园赏木犀，次韵子师",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "梧桐叶上秋萧瑟。画阑桂树攒金碧。花底最风流。相逢不上楼。",
      "数枝添宝髻。滴滴香沾袂。杯到莫留残。雾窗疑广寒。"
    ]
  },
  {
    "id": "2e89e42046ee1d42923d150e86804fd1",
    "title": "诉衷情令·木犀",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "疏疏密密未开时。装点最繁枝。分明占断秋思，一任晓风吹。",
      "金缕细，翠绡垂。画阑西。嫦娥也道，一种幽香，几处相宜。"
    ]
  },
  {
    "id": "2e89e42046ee1d42196573e003701023",
    "title": "减字木兰花·其一雪中集醉高楼",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "壶中春早。剪刻工夫天自巧。雨转风斜。吹作千林到处花。",
      "瑶池清浅。璧月琼枝朝暮见。莫上扁舟。且醉仙家白玉楼。"
    ]
  },
  {
    "id": "2e89e42046ee1d425cc3a74968fd4370",
    "title": "减字木兰花·其二次韵赵倅",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "风梳雨洗。玉阙琼楼何处是。万里秋容。唤起嫦娥酒未中。",
      "相逢且醉。忙里偷闲知有几。况自丰年。须信金华别是天。"
    ]
  },
  {
    "id": "2e89e42046ee1d427c631a185f927876",
    "title": "谒金门·其二重午",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "幽槛暑。又是一年重午。猎猎风蒲吹翠羽。楚天梅熟雨。",
      "往事潇湘南浦。魂断画船箫鼓。双叶石榴红半吐。倩君聊寄与。"
    ]
  },
  {
    "id": "2e89e42046ee1d420238c38a69b9741b",
    "title": "忆秦娥·次韵陈子象",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "莺声寂。春风欲去难踪迹。难踪迹。几枝红药，万金消得。",
      "青铜镜里朱阑侧。照人也似倾城色。倾城色。一尊莫负，赏心良夕。"
    ]
  },
  {
    "id": "2e89e42046ee1d426a8c8418d24b81e9",
    "title": "好事近·其一辛幼安席上",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "华屋翠云深，云外晚山千叠。眼底无穷春事，对杨枝桃叶。",
      "老来沉醉为花狂，霜鬓未须镊。几许夜阑清梦，任翻成胡蝶。"
    ]
  },
  {
    "id": "2e89e42046ee1d42c22fd5faeb7d0dca",
    "title": "朝中措·辛丑重阳日，刘守招饮石龙亭，追录",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "危亭崛起卧苍龙。绝景画图中。便作龙山高会，千年乐事能同。",
      "使君宴处，丹枫影澹，黄花香浓。不惜归鞍照月，直教破帽吹风。"
    ]
  },
  {
    "id": "2e89e42046ee1d42bba202c6c2e6cf2c",
    "title": "好事近·其二郑德与家留饮",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "秋意满芙蓉，红映小园丛竹。风里凤箫声扬，有新妆明玉。",
      "诗翁相对两悠然，一醉绕黄菊。目尽晚山横处，共修眉争绿。"
    ]
  },
  {
    "id": "2e89e42046ee1d4285e77e367ea5d59f",
    "title": "贺圣朝·送天与",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "斜阳只向花梢驻。似愁君西去。清歌也便做阳关，更朝来风雨。",
      "佳人莫道，一杯须近，总眉峰偷聚。明年归诏上鸾台，记别离难处。"
    ]
  },
  {
    "id": "2e89e42046ee1d42587f2ece50d62f29",
    "title": "燕归梁木犀",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "凉月圆时翠帐深。锁非雾沈沈。广寒宫里未归人。共结屋、住黄金。",
      "繁枝未老秋光澹，好风露、总关心。天香不奈远相寻。更剪巧、上瑶簪。"
    ]
  },
  {
    "id": "2e89e42046ee1d4233ecf19c27f36692",
    "title": "西江月·其一闰重阳",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "一度难逢佳节，今年两度重阳。菊花犹折御衣黄。莫惜危亭更上。",
      "况有飞觞滟玉，从教醉帽吹香。兴来相与共清狂。频把新词细唱。"
    ]
  },
  {
    "id": "2e89e42046ee1d4245c3f8f563b6207d",
    "title": "临江仙·其二寄张安国",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "自古文章贤太守，江南只数苏州。而今太守更风流。熏香开画阁，迎月上西楼。",
      "见说宫妆高髻拥，司空却是遨头。五湖莫便具扁舟。玉堂红蕊在，还胜百花洲。"
    ]
  },
  {
    "id": "2e89e42046ee1d42a1abbc9a293db8a6",
    "title": "江城子·其一建安县戏赵德庄",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "十年此地看花时。醉题诗。夜弹棋。湖海相逢，曾共惜芳菲。前度刘郎今度客，嗟老矣，鬓成丝。",
      "江梅吹尽柳桥西。雪纷飞。画船移。满眼青山，依旧带寒溪。往事如云无处问，云外月、也应知。"
    ]
  },
  {
    "id": "2e89e42046ee1d42633cc7e2b9db5310",
    "title": "江城子·其二金山会饮",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "金银楼阁认蓬莱。晓烟开。上崔嵬。风引孤帆，谁道却船回。鹏翼倚天鳌背稳，惊浪起，雪成堆。",
      "翩翩黄鹤为谁来。醉持杯。共徘徊。四面江声，脚底隐晴雷。织女机头凭借问，何处更、有琼台。"
    ]
  },
  {
    "id": "2e89e42046ee1d42ffd865fa79bd3031",
    "title": "满江红·其一丁亥示庞祐甫",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "梅欲开时，君欲去、花谁同折。应怅望、江津千树，晚烟明雪。花似故人相见好，人如塞雁多离别。待留君、重看水边花，花边月。",
      "台城路，山如阙。追往事，伤时节。但春风春雨，古人愁绝。多少扬州诗兴在，直须清梦翻胡蝶。问他年、谁记饮中仙，花应说。"
    ]
  },
  {
    "id": "2e89e42046ee1d421b60a4ce6bfb57ee",
    "title": "满江红·其二自鹿田山桥小集潜岳寺，坐中酬陈子象词",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "寂寞山城，春已半、好花都折。无奈向、阴晴不定，冷烟寒食。莫问花残风又雨，且须烂醉酬春色。叹使君、华发又重来，人应识。",
      "丹井畔，山桥侧。空翠里，烟如织。便直教马上，醉巾沾湿。丞相车茵端未惜，孟公好客聊无客。算明年、溪路海棠开，还相忆。"
    ]
  },
  {
    "id": "2e89e42046ee1d4275e65bd4793ba754",
    "title": "满江红·其三再至丹阳，每怀务观，有歌其所制者，因用其韵示王季夷、章冠之",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "江绕层城，重楼迥、依然山色。□□有、佳人犹记，旧家离别。把酒只如当日醉，挥毫剩欠尊前客。算平林、有恨寄伤心，烟如织。",
      "湖平树，花连陌。风景是，光阴易。叹新声浑在，断云难觅。暮雨不成巫峡梦，数峰还认湘波瑟。但与君、同看小槽红，真珠滴。"
    ]
  },
  {
    "id": "2e89e42046ee1d42b90f3cb2c35055e4",
    "title": "水调歌头·其一席上次韵王德和",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "世事不须问，我老但宜仙。南溪一曲，独对苍翠与孱颜。月白风清长夏。醉里相逢林下。欲辩已忘言。无客问生死，有竹报平安。",
      "少年期，功名事，觅燕然。如今憔悴，萧萧华发抱尘编。万里蓬莱归路。一醉瑶台风露。因酒得天全。笑指云阶梦，今夕是何年。"
    ]
  },
  {
    "id": "2e89e42046ee1d42aed85ab727d022e9",
    "title": "水调歌头·其二七月六日与范至能会饮垂虹。是时至能赴括苍，余以九江命造朝，至能索赋",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "江路晓来雨，残暑夜全消。人言天上今夕，飞鹊渐成桥。杳杳云车何处。脉脉红蕖香度。瓜果趁良宵。推枕断虹卷，抚槛白鱼跳。",
      "五湖客，临风露，倚兰苕。云涛四起，极目人世有烟霄。我送君舟西渡。君望我帆南浦。明日恨迢迢。且醉吴淞月，重听浙江潮。"
    ]
  },
  {
    "id": "2e89e42046ee1d42c4533f9f7ad876a6",
    "title": "水调歌头·其三寄陆务观",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "明月照多景，一话九经年。故人何在，依约蜀道倚青天。豪气如今谁在。剩对岷峨山水。落纸起云烟。应有阳台女，来寿隐中仙。",
      "相如赋，王褒颂，子云玄。兰台麟阁，早晚飞诏下甘泉。梦绕神州归路。却趁鸡鸣起舞。馀事勒燕然。白首待君老，同泛五湖船。"
    ]
  },
  {
    "id": "2e89e42046ee1d42cb3815630751c933",
    "title": "水调歌头·其四次韵子云惠山见寄",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "潋潋桂华满，摇落楚江秋。去年今夜，相望千里一扁舟。满目都门风露。离别凄凉几度。霜雪渐盈头。山水最佳处，常恨不同游。",
      "少年约，谈笑事，取封侯。田园归晚，休问适不用吾谋。身外功名何处。屈指如今老去。无梦到金瓯。剩买五湖月，吹笛下沧洲。"
    ]
  },
  {
    "id": "2e89e42046ee1d423c5fd0008fce47df",
    "title": "水调歌头·其五水洞",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "今日俄重九，莫负菊花开。试寻高处，携手蹑屐上崔嵬。放目苍岩千仞。云护晓霜成阵。知我与君来。古寺倚修竹，飞槛绝纤埃。",
      "笑谈间，风满座，酒盈杯。仙人跨海，休问随处是蓬莱。落日平原西望。鼓角秋深悲壮。戏马但荒台。细把茱萸看，一醉且徘徊。"
    ]
  },
  {
    "id": "2e89e42046ee1d42d2bba812abff6b9f",
    "title": "醉蓬莱·次韵张子永同饮谢德舆家",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "听清歌初转，翠岭云横，乍飞还驻。水落秋明，正千岩呈露。况有宾朋，飘然才调，尽凌空鹓鹭。步绕西畴，同寻南涧，郊原新雨。",
      "好客声名，郑庄风韵，松菊栽成，故侯瓜圃。燕去鸿来，笑人生离聚。老子偷闲，爱君三径，共一尊芳醑。待约梅仙，他年丹就，骑鲸飞去。"
    ]
  },
  {
    "id": "2e89e42046ee1d426f75a498bbdbdc91",
    "title": "水调歌头·其六雨花台",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "泽国又秋晚，天际有飞鸿。中原何在，极目千里暮云重。今古长干桥下，遗恨都随流水，西去几时东。斜日动歌管，萸菊舞西风。",
      "江南岸，淮南渡，草连空。石城潮落，寂寞烟树锁离宫。且斗尊前酒美，莫问楼头佳丽，往事有无中。却笑东山老，拥鼻与谁同。"
    ]
  },
  {
    "id": "2e89e42046ee1d42c263b0e65293d162",
    "title": "水调歌头·其七和庞祐甫见寄",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "落日澹芳草，烟际一鸥浮。西湖好处，君去千里为谁留。坐想敬亭山下，竹映一溪寒水，飞盖共追游。况有尊前客，相对两诗流。",
      "笑谈间，风满座，气横秋。平生壮志，长啸起舞看吴钩。红白山花开谢，半醉半醒时节，春去子规愁。梦绕水西寺，回首谢公楼。"
    ]
  },
  {
    "id": "2e89e42046ee1d4219b15d5a7d23efaa",
    "title": "念奴娇·其一中秋携儿辈步月至极目亭，寄怀子云兄",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "去年秋半，正都门结束，相将离别。潋潋双溪新雁过，重见当时明月。步转高楼，凄凉看镜，绿鬓纷成雪。晚晴烟树，傍人飞下红叶。",
      "还记江浦潮生，云涛天际，涌金波一色。千里相望浑似梦，极目空山围碧。醉拍朱阑，满簪丹桂，细与姮娥说。倚风孤啸，恍然身在瑶阙。"
    ]
  },
  {
    "id": "2e89e42046ee1d426326f35bd0a49e48",
    "title": "念奴娇·其二再用韵答韩子师",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "定交最早，叹西津几度，匆匆论别。世事浮云山万变，只有沧江横月。长忆追随，湖山好处，醉帽敧风雪。竹阴花径，兴来题尽桐叶。",
      "谁忆此地相逢，鬓毛君未白，眉添黄色。屈指烟霄归诏近，路入龙楼金碧。千载功名，一尊欢笑，会作他年说。倚天长剑，夜寒光透银阙。"
    ]
  },
  {
    "id": "2e89e42046ee1d4210fbd8a6b01d9508",
    "title": "念奴娇·其三次陆务观见贻",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "湖山泥影，弄晴丝、目送天涯鸿鹄。春水移船花似雾，醉里题诗刻烛。离别经年，相逢犹健，底恨光阴速。壮怀浑在，浩然起舞相属。",
      "长记入洛声名，风流觞咏，有兰亭修竹。绝唱人间知不知，零落金貂谁续。北固烟钟，西州雪岸，且共杯中绿。紫台青琐，看君归上群玉。"
    ]
  },
  {
    "id": "2e89e42046ee1d42aff2e29a0feefcd2",
    "title": "念奴娇·其四次韵",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "春来离思，正楼台灯火、香凝金戟。扬子江头嘶骑拥，杨柳花飞留客。枚乘声名，谪仙风韵，更赋长相忆。酒阑相顾，起看月堕寒壁。",
      "尊前谁唱新词，平林真有恨、寒烟如织。燕雁横空梅蕊乱，醉里隔江闻笛。白发逢春，湖山好在，一笑千金直。待君归诏，买船重话畴昔。"
    ]
  },
  {
    "id": "2e89e42046ee1d42106a85f6b8ec03ad",
    "title": "瑞鹤仙·送王季夷",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "西风吹暮雨。正碧树凉生，送君南浦。蝉声带残暑。满高林斜照，暝烟横渚。故乡路阻。更秋入、江城雁渡。",
      "怅天涯、几许闲愁，对酒共成羁旅。休问功名何在，绿鬓吴霜，素衣尘土。离觞缓举。收玉箸，听金缕。叹凌云才调，乌丝阑上，省把清诗漫与。见洛阳、年少交游，倩君寄语。"
    ]
  },
  {
    "id": "2e89e42046ee1d42c54410474de35218",
    "title": "水龙吟·其一溪中有浣衣石",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "乱山深处逢春，断魂更入桃源路。双双翠羽，溅溅流水，蒙蒙香雾。花里莺啼，水边人去，落红无数。恨刘郎鬓点，星星华发，空回首、伤春暮。",
      "寂寞云间洞户。问当年、佳期何处。虹桥望断，琼楼深锁，如今谁住。绿满千岩，浣衣石上，倚风凝伫。料多情好在，也应笑我，却匆匆去。"
    ]
  },
  {
    "id": "2e89e42046ee1d42b9665aa672990386",
    "title": "薄幸·送安伯弟",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "送君南浦。对烟柳、青青万缕。更满眼、残红吹尽，叶底黄鹂自语。甚动人、多少离情，楼头水阔山无数。记竹里题诗，花边载酒，魂断江干春暮。",
      "都莫问、功名事，白发渐、星星如许。任鸡鸣起舞，乡关何在，凭高目尽孤鸿去。漫留君住。趁酴醾香暖，持杯且醉瑶台露。相思记取，愁绝西窗夜雨。"
    ]
  },
  {
    "id": "2e89e42046ee1d420e9c57ba4f8a5a95",
    "title": "水龙吟·其二夜宿化城，得张安国长短句，戏用其韵",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "五溪深锁烟霞，定知不是人间世。轩然九老，排云一笑，苍颜相对。星斗垂空，月华随步，酒醒无寐。□广寒已近，嫦娥起舞，天风动、摇丹桂。",
      "极目层霄如洗。正千岩、棱棱霜气。飞泉半落，苍崖百仞，珠翻玉碎。金衲松成，葛洪丹就，如今千载。叹谪仙诗在，骑驴未远，且留君醉。"
    ]
  },
  {
    "id": "2e89e42046ee1d421368c91496fad802",
    "title": "临江仙",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "不恨绿阴桃李过，酴醾正向人开。一尊清夜月徘徊。花如人意好，月为此花来。",
      "未信人间香有许，却疑同住瑶台。纷纷残雪堕深杯。直教攀折尽，犹胜酒醒回。"
    ]
  },
  {
    "id": "2e89e42046ee1d42c6617eda2f88f5c8",
    "title": "南柯子/南歌子",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "五月炎州路，千重扑地开。只疑标韵是江梅。不道薰风庭院、雪成堆。",
      "宝髻琼瑶缀，仙衣翡翠裁。一枝长伴荔枝来。付与玉人和笑、插鸾钗。"
    ]
  },
  {
    "id": "2e89e42046ee1d42586d68d210a3691b",
    "title": "醉落魄/一斛珠",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "霓裳弄月。冰肌不受人间热。分明密露枝枝结。碧树珊瑚，容易与君折。",
      "玉环旧事谁能说。迢迢驿路香风彻。故人莫恨东南别。不寄梅花，千里寄红雪。"
    ]
  },
  {
    "id": "2e89e42046ee1d42ceea36cebeadf2c1",
    "title": "水龙吟·题三峰阁咏英华女子",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "雨馀叠巘浮空，望中秀色仙都是。洞天未锁，人间春老，玉妃曾坠。锦瑟繁弦，凤箫清响，九霄歌吹。问分香旧事，刘郎去后，知谁伴、风前醉。",
      "回首暝烟千里。但纷纷、落红如泪。多情易老，青鸾何许，诗成谁寄。斗转参横，半帘花影，一溪寒水。怅飞凫路杳，行云梦断，有三峰翠。"
    ]
  },
  {
    "id": "2e89e42046ee1d425f395e05af773045",
    "title": "永遇乐·为张安国赋",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "池馆春归，帘栊昼静，清漏移箭。山下孤城，水边翠竹，鶗鴂声千转。记得年时，绮窗人去，尚有唾茸遗线。照珠筵、歌檀舞扇，寂寞旧家排遍。",
      "青云赋客，多情多病，西掖桐阴满院。飞絮随风，马头月在，翡翠帷空卷。平湖烟远，斜桥雨暗，欲寄短书双燕。算犹忆、兰房画烛，醉时共剪。"
    ]
  },
  {
    "id": "2e89e42046ee1d42f9c98a8041dcf2bd",
    "title": "水龙吟·寿辛侍郎",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "南风五月江波，使君莫袖平戎手。燕然未勒，渡泸声在，宸衷怀旧。卧占湖山，楼横百尺，诗成千首。正菖蒲叶老，芙蕖香嫩，高门瑞、人知否。",
      "凉夜光躔牛斗。梦初回、长庚如昼。明年看取，锋旗南下，六骡西走。功画凌烟，万钉宝带，百壶清酒。便留公剩馥，蟠桃分我，作归来寿。"
    ]
  },
  {
    "id": "2e89e42046ee1d42ccfe8f4f43aae2de",
    "title": "蓦山溪·叶尚书生朝避客三洞",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "双龙古洞，领略千岩秀。福地有真仙，来一试、调元□手。青春绿野，月转最高峰，星斗润，柳梅新，五夜收灯后。",
      "诏飞天上，人倚经纶旧。重入辅升平，更赢得、千龄眉寿。功成未晚，归伴赤松游，金印重，羽衣轻，会见丹砂就。"
    ]
  },
  {
    "id": "2e89e42046ee1d428ec6222e85865d68",
    "title": "鹊桥仙",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "菊花黄后。山茶红透。南国小春时候。蓬山高处绿云间，有一个、仙宫诞秀。",
      "精神龟媚，骨毛鹤瘦。落落人中星斗。殷勤自折早梅芳，调一鼎、和羹为寿。"
    ]
  },
  {
    "id": "2e89e42046ee1d4290fbddab9fd0d103",
    "title": "朝中措·寿十八兄",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "清霜著柳夜来寒。新月印湖山。共喜今年称寿，一尊还在长安。",
      "人间千载，从教鹤发，且驻朱颜。看取烟霄平步，何须九转神丹。"
    ]
  },
  {
    "id": "2e89e42046ee1d427523d3ebedf5f10b",
    "title": "南乡子·寿廿一弟",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "新笋旋成林。梅子枝头雨更深。织就彩丝犹十日，登临。人似江心百炼金。",
      "功业会相寻。好挹薰风和舜琴。鹤住千年丹九转，如今。门外梧桐长翠阴。"
    ]
  },
  {
    "id": "2e89e42046ee1d42ec027c5f9d78c52f",
    "title": "鹧鸪天·子云弟生日",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "甲子今年甫一周。人间聊住八千秋。依依梅蕊看如雪，恰恰蟾华未上钩。",
      "分玉节，共南州。台城辇路记重游。相期一品归来健，兄弟华颠自献酬。"
    ]
  },
  {
    "id": "2e89e42046ee1d42d54a140b98aa849e",
    "title": "瑞鹤仙·自寿",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "好山横翠幕。更一水流烟，嫩阴成幄。薰风转林薄。",
      "笑劳生底事，漫嗟离索。霞觞细酌。尽流年、青镜易觉。",
      "算芙蓉、玉井香翻，不减旧阶红药。",
      "寂寞。草玄空老，问字人稀，也胜投阁。骑鲸后约。追汗漫，记寥廓。",
      "便风帆高挂，云涛千里，谁道蓬壶水弱。任蟠桃、满路千花，自开自落。"
    ]
  },
  {
    "id": "2e89e42046ee1d42bdedc220e467b94b",
    "title": "一斛珠·其一乙未自寿",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "红蕖漾月。薰风特地生梧叶。一年风月今宵别。隐隐笙鸾，何处有炎热。",
      "凤凰山下榴花发。一杯香露融春雪。幔亭有路通瑶阙。知我丹成，容我醉时节。"
    ]
  },
  {
    "id": "2e89e42046ee1d42e600091d2711e15f",
    "title": "一斛珠·其二生日自戏",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "相看半百。劳生等是乾坤客。功成一笑惊头白。惟有榴花，相对似颜色。",
      "蓬莱水浅何曾隔。也应待得蟠桃摘。我歌欲和君须拍。风月年年，常恨酒杯窄。"
    ]
  },
  {
    "id": "2e89e42046ee1d428b5335c674d52a8f",
    "title": "谒金门·其一春雪",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "春尚浅。谁把玉英裁剪。尽道梅梢开未遍。卷帘花满院。",
      "楼上酒融歌暖。楼下水平烟远。却似涌金门外见。絮飞波影乱。"
    ]
  },
  {
    "id": "2e89e42046ee1d42c2ebbe3b07d91d8b",
    "title": "鹧鸪天",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "雨歇云如隔座屏。薰风摇动一天青。今年五十平头过，又喜清歌洗耳听。",
      "浮世事，绝曾经。此生应直斗牛星。且倾田舍黄鸡酒，敢望君家白玉庭。"
    ]
  },
  {
    "id": "2e89e42046ee1d42c2ebbe3b11c06751",
    "title": "鹧鸪天",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "万古光寒太白精。直宜分作两郎星。不然安得难兄弟，先后尧蓂三荚生。",
      "霜月冷，斗杓横。老人今夜已齐明。他年莫作郎星看，两两台躔拱太清。"
    ]
  },
  {
    "id": "2e89e42046ee1d42ef1ededb9716de02",
    "title": "霜天晓角·题采石蛾眉亭",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "倚天绝壁，直下江千尺。天际两蛾凝黛，愁与恨，几时极！",
      "怒潮风正急，酒醒闻塞笛。试问谪仙何处？青山外，远烟碧。"
    ]
  },
  {
    "id": "2e89e42046ee1d42bffab8fff1a41d14",
    "title": "一剪梅·叶梦锡席上",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "竹里疏枝总是梅。月白霜清，犹未全开。相逢聊与著诗催。要趁金波，满泛金杯。",
      "多病惭非作赋才。醉到花前，探得春回。明年公已在鸾台。看取春风，丹诏重来。"
    ]
  },
  {
    "id": "2e89e42046ee1d421fb0e83ac0bde64e",
    "title": "鹧鸪天·九日双溪楼",
    "authorName": "韩元吉",
    "authorId": "2e89e42046ee1d42c60d060b4f284803",
    "dynasty": "宋",
    "content": [
      "不惜黄花插满头，花应却为老人羞。年年九日常拚醉，处处登高莫浪愁。",
      "酬美景，驻清秋，绿橙香嫩酒初浮。多情雨后双溪水，红满斜阳自在流。"
    ]
  },
  {
    "id": "2e89e420470d3c46348cd303f7dc2aa5",
    "title": "破阵子·北湖次唐教授韵",
    "authorName": "张孝忠",
    "authorId": "2e89e420470d3c46d1457b72d1457b72",
    "dynasty": "宋",
    "content": [
      "占气中涵清淑，徵诗古富篇章。杖屦闲随鱼□乐，怀抱清如湖水凉。何殊吴越乡。",
      "风柳春容袅袅，水花月影汪汪。且把清尊浇磊磈，莫为浮名愁肺肠。星星白发长。"
    ]
  },
  {
    "id": "2e89e420470d3c461ba1acb2d5fa1cf0",
    "title": "杏花天·其一刘司法喜咏北湖次其韵",
    "authorName": "张孝忠",
    "authorId": "2e89e420470d3c46d1457b72d1457b72",
    "dynasty": "宋",
    "content": [
      "爱寻水竹添情况。任云卧、溪边石上。衔杯乐圣成游荡。不为弓弯舞样。",
      "北湖迥、风飘彩舫。□笑击、冯夷薄相。致身福地何萧爽。莫道居夷太枉。"
    ]
  },
  {
    "id": "2e89e420470d3c467423c58df23d0380",
    "title": "玉楼春·泛北湖次唐教授韵",
    "authorName": "张孝忠",
    "authorId": "2e89e420470d3c46d1457b72d1457b72",
    "dynasty": "宋",
    "content": [
      "绿波春早青烟暮。翠幕船如天上去。深杯浊酒醉贤人，隔岸幽花怜静女。",
      "浮云散乱流萍聚。恨满韩张离合处。欲招骑龙帝乡人，来咏叉鱼春岸句。"
    ]
  },
  {
    "id": "2e89e420470d3c46ce64926c88d7cb72",
    "title": "杏花天·其二",
    "authorName": "张孝忠",
    "authorId": "2e89e420470d3c46d1457b72d1457b72",
    "dynasty": "宋",
    "content": [
      "看花随柳湖边去。似邂逅、水晶宫住。刘郎笔落惊风雨。酒社诗盟心许。",
      "玉关外、不辞马武。便好展、云霄稳步。郴江自绕郴山路。欲问功名何处。"
    ]
  },
  {
    "id": "2e89e420470d3c46c2ebbe3bcd65c9d3",
    "title": "鹧鸪天",
    "authorName": "张孝忠",
    "authorId": "2e89e420470d3c46d1457b72d1457b72",
    "dynasty": "宋",
    "content": [
      "豆蔻梢头春意浓。薄罗衫子柳腰风。人间乍识瑶池似，天上浑疑月殿空。",
      "眉黛小，髻云松。背人欲整又还慵。多应没个藏娇处，满镜桃花带雨红。"
    ]
  },
  {
    "id": "2e89e420470d3c46f501e2577abfb79d",
    "title": "菩萨蛮·即席次王华容韵",
    "authorName": "张孝忠",
    "authorId": "2e89e420470d3c46d1457b72d1457b72",
    "dynasty": "宋",
    "content": [
      "娇红隐映花稍雾。金莲容与歌声度。得句写香笺。江山此意传。",
      "醉当春好处。不道因风絮。去并锦闱眠。青绫被底仙。"
    ]
  },
  {
    "id": "2e89e420470d3c46f9d29b841b708fb3",
    "title": "西江月·即席次王华容韵",
    "authorName": "张孝忠",
    "authorId": "2e89e420470d3c46d1457b72d1457b72",
    "dynasty": "宋",
    "content": [
      "堂上簪缨交错，花间帘幕高张。与君一咏一飞觞。莫笑诗狂饮畅。",
      "满路光风转蕙，吟边宫柳斜行。新词妙绝动宫墙。紫诰黄麻天上。"
    ]
  },
  {
    "id": "2e89e420470d3c46cccdf3ecfe911983",
    "title": "霜天晓角·汉阳王守席上",
    "authorName": "张孝忠",
    "authorId": "2e89e420470d3c46d1457b72d1457b72",
    "dynasty": "宋",
    "content": [
      "楚山浮碧。江汉无终极。鄂渚几行云树，天何意、限南北。",
      "使君觞醉客。健倒曾何惜。三国英雄谁在，斜阳外、尽陈迹。"
    ]
  },
  {
    "id": "2e89e4204742aa963fdbd3b0d25927d3",
    "title": "蝶恋花·怀旧",
    "authorName": "俞克成",
    "authorId": "2e89e4204742aa96d1457b72d1457b72",
    "dynasty": "宋",
    "content": [
      "梦断池塘惊乍晓。百舌无端，故作枝头闹。报道不禁寒料峭。未教舒展闲花草。",
      "尽日帘垂人不到。老去情疏，底事伤春瘦。相对一樽归计早。玉山不减巫山好。"
    ]
  },
  {
    "id": "2e89e4204778ed380a37b8bdba6b0bde",
    "title": "沁园春·题樟镇清江桥",
    "authorName": "无闻翁",
    "authorId": "2e89e4204778ed38d1457b72d1457b72",
    "dynasty": "宋",
    "content": [
      "埋冤姐姐，衔恨婆婆。"
    ]
  },
  {
    "id": "2e89e42047980ee922ee9dd42bd54e79",
    "title": "水调歌头·快阁上绣使萧大著",
    "authorName": "徐鹿卿",
    "authorId": "2e89e42047980ee982c2559181e5f81d",
    "dynasty": "宋",
    "content": [
      "廊庙补天手，夷夏想威名。上前张胆明目，倾倒汉公卿。二百年来章贡，前赵后萧相□，今古两豪英。四海望霖雨，可但总祥刑。",
      "自儿时，文字里，已心倾。魁躔邈在霄汉，薄宦偶趋承。山见崆峒秀丽，水见玉虹清绝，犹愿见先生。寄语二三子，洙泗在江城。"
    ]
  },
  {
    "id": "2e89e42047980ee9158866687be8ba92",
    "title": "念奴娇·元夕上秘丞并引",
    "authorName": "徐鹿卿",
    "authorId": "2e89e42047980ee982c2559181e5f81d",
    "dynasty": "宋",
    "content": [
      "雪销平野，正云开天宇，灯辉花市。明灭吐吞无尽藏，巧斗飞桥激水。铁马响冰，牙旗穿夜，箫鼓声歌沸。丰年欢笑，酿成千里和气。",
      "相欢交□游嬉，卖薪买酒，歌舞升平里。记得前年随玉辇，吹下天香扑鼻。璧月腾辉，仙球稳缒，归有传柑遗。来年此夜，通明仍许归侍。"
    ]
  },
  {
    "id": "2e89e42047980ee96db43dc3f0d3d35a",
    "title": "水调歌头·饯提举陈秘丞",
    "authorName": "徐鹿卿",
    "authorId": "2e89e42047980ee982c2559181e5f81d",
    "dynasty": "宋",
    "content": [
      "岭峤转和气，英簜挟新凉。登车揽辔慷慨，风采肃台纲。第一澄清官府，次第咨询民瘼，馀事到囷仓。谨勿养稂莠，莠盛稻苗伤。",
      "金芝秀，蒲涧碧，荔枝香。此中风味不恶，暂借使星光。毋薄炎荒瘴海，曾著广平李勉，归去□平章。唤起昔贤梦，千载续遗芳。"
    ]
  },
  {
    "id": "2e89e42047980ee99270c00faa6f88aa",
    "title": "贺新郎·钱郭府判趋朝",
    "authorName": "徐鹿卿",
    "authorId": "2e89e42047980ee982c2559181e5f81d",
    "dynasty": "宋",
    "content": [
      "解组轻千里。趁朝来、风高气爽，波平如砥。试问馀恩深几许，江阔秋清无底。看两径、棠阴舞翠。明月归艎轻似叶，只梅花、香里诗千纸。端不愧，西江水。",
      "谪仙才气兰亭字。更清姿雅度，修竹长松标致。官职几人曾此过，萱草春风谁似。任彩服、蹁跹娱戏。去此云霄真一握，算令公、勋业浑馀事。中书考，从今始。"
    ]
  },
  {
    "id": "2e89e42047980ee9f9eb83b83ba65f42",
    "title": "酹江月贺提举陈秘丞除宪",
    "authorName": "徐鹿卿",
    "authorId": "2e89e42047980ee982c2559181e5f81d",
    "dynasty": "宋",
    "content": [
      "薰风有意，还年年吹下，九天纶綍。庾岭高哉知几仞，不隔清名突兀。明月扁舟，图书之外，所载无南物。襄公往矣，辽辽直到今日。",
      "南来北地开藩，甘棠好在，一夜春光入。父老欢迎相告语，依旧朱颜绿发。四海无波，四江无讼，是先生清德。岭梅迎笑，和羹□□消息。"
    ]
  },
  {
    "id": "2e89e42047980ee989f2c6c110760964",
    "title": "减字木兰花·其一杜南安和昌仙词见示次韵酬之",
    "authorName": "徐鹿卿",
    "authorId": "2e89e42047980ee982c2559181e5f81d",
    "dynasty": "宋",
    "content": [
      "狂吟江浦。不食人间烟火语。韦曲名家。也试河阳一县花。",
      "群仙推去。暂寄岭梅清绝处。笑俯清溪。只有清风明月知。"
    ]
  },
  {
    "id": "2e89e42047980ee9d84d5e863b0dba80",
    "title": "减字木兰花·其二再次韵",
    "authorName": "徐鹿卿",
    "authorId": "2e89e42047980ee982c2559181e5f81d",
    "dynasty": "宋",
    "content": [
      "云横远浦。一段秋光烦著语。月下谁家。丹桂迎风一两花。",
      "双凫来去。不踏人间风日处。才入云溪。问我来时总不知。"
    ]
  },
  {
    "id": "2e89e42047980ee992780c107600a505",
    "title": "水调歌头·其一圆史宰受荐",
    "authorName": "徐鹿卿",
    "authorId": "2e89e42047980ee982c2559181e5f81d",
    "dynasty": "宋",
    "content": [
      "五剡乃脱选，通籍入金闺。祖宗立法初意，正欲猎英奇。近世流风薄矣，强者立跻霄汉，弱者困尘泥。流水伯牙操，底处有钟期。",
      "公为政，民不扰，吏无欺。春风桃李满县，当路几人知。五马宏开公道，一鹗首旌治最，迟乃速之基。不枉受人荐，更看荐人时。"
    ]
  },
  {
    "id": "2e89e42047980ee917dc98c48bacb986",
    "title": "水调歌头·其二寿林府判",
    "authorName": "徐鹿卿",
    "authorId": "2e89e42047980ee982c2559181e5f81d",
    "dynasty": "宋",
    "content": [
      "别驾映旋轸，父老绕称觥。西风底事于役，造物岂无情。知道神生嵩岳，大庾岭边和气，未足助欢声。小试活人手，详谳命公行。",
      "赣滩石，青原雨，快阁晴。西江一带风物，尽把祝长生。福与此江无尽，寿与此江俱远，名与此江清。江水直到海，公亦上蓬瀛。"
    ]
  },
  {
    "id": "2e89e42047980ee922cbd8eedb9297f9",
    "title": "满江红·饯林府判",
    "authorName": "徐鹿卿",
    "authorId": "2e89e42047980ee982c2559181e5f81d",
    "dynasty": "宋",
    "content": [
      "斗大横江，旧曾著、周程夫子。谭道处，疏梅迎笑，双松延翠。",
      "百载高风勤景仰，数椽老屋重经始。更大书、留与后人看，公归矣。"
    ]
  },
  {
    "id": "2e89e42047980ee94fd79b5d74e909e1",
    "title": "汉宫春·其一和冯宫教咏梅，依李汉老韵",
    "authorName": "徐鹿卿",
    "authorId": "2e89e42047980ee982c2559181e5f81d",
    "dynasty": "宋",
    "content": [
      "庾岭梅花，到江空岁晚，始放南枝。岂徒冰雪蹊径，不受侵欺。孤高自负，尽炎凉、变态无期。便瘴雨、蛮烟如许，淡妆也不随时。",
      "未肯移根上苑，且竹边院落，月下园篱。除却西湖句子，此后无诗。向□红紫，要十分、妩媚因谁。算只有、天怜清苦，纷纷蜂蝶争知。"
    ]
  },
  {
    "id": "2e89e42047980ee9ebba97f453762fca",
    "title": "汉宫春·其二重和",
    "authorName": "徐鹿卿",
    "authorId": "2e89e42047980ee982c2559181e5f81d",
    "dynasty": "宋",
    "content": [
      "吏隐南昌，问盘根几世，长子孙枝。仙风道骨如此，信不吾欺。素姿倾国，□难昏、坐觉愆期。算好与、水仙作配，又还恨不同时。",
      "岁晚寻盟有几，早兰辞湘浦，竹谢东篱。自向月中弄影，雪里评诗。角声吹动，这一天、清兴关谁。刚唤起、赤松孤竹，此心惟许君知。"
    ]
  },
  {
    "id": "2e89e4204799678d08bc1ea6c548c252",
    "title": "满庭芳·嘲杏俏",
    "authorName": "梅娇",
    "authorId": "2e89e4204799678dd1457b72d1457b72",
    "dynasty": "宋",
    "content": [
      "一种阳和，玉英初纵，雪天分外精神。冰肌肉骨，别是一家春。楼上笛声三弄，百花都未知音。明窗畔，临风对月，曾结岁寒盟。",
      "笑杏花何太晚，迟疑不发，等待春深。只宜远望，举目似烧林。丽质芳姿虽好，一时取媚东君。争如我，青青结子，金鼎内调羹。"
    ]
  },
  {
    "id": "2e89e42047f9efc9f137049bf333df37",
    "title": "阮郎归",
    "authorName": "陈康伯",
    "authorId": "2e89e42047f9efc9db2b4182a3fb4fbf",
    "dynasty": "宋",
    "content": [
      "闲来溪上有云飞。溪光接翠微。江南三月落花时。春波去棹迟。",
      "寻竹路，破林扉。苍台旧钓矶。欲归回首未成归。黄尘满素衣。"
    ]
  },
  {
    "id": "2e89e4204803afa1aa3ccd4ba409f744",
    "title": "殢人娇",
    "authorName": "徐都尉",
    "authorId": "2e89e4204803afa1d1457b72d1457b72",
    "dynasty": "宋",
    "content": [
      "小苑藏春，信道游人未见。花脸嫩、柳腰娇软。停觞缓引，正夕阳将晚。莺误入，蹴损海棠花片。",
      "只怅春心，当时露见，小楼外、曾劳目断。灯前料想。也饥心饱眼。从此去，萦心有人可惯。"
    ]
  },
  {
    "id": "2e89e42048364ebcc01480c6ae0c7d29",
    "title": "八声甘州·东阳岩",
    "authorName": "曾原郕",
    "authorId": "2e89e42048364ebcd1457b72d1457b72",
    "dynasty": "宋",
    "content": [
      "问岩云朵朵为谁飞，向来读何书。道江南名宦，掉头勿顾，彩服归与。无限山中风物，今古属潜夫。渺渺辽天鹤，应费招呼。",
      "谩说缁巾缟带，与豸冠犀剑，忧乐如何。渐桥横采石，国步已趑趄。想归来、顿成憔悴，叹季鹰、闻早忆莼鲈。丹泉冷，崖钟绝响，夕照啼乌。"
    ]
  },
  {
    "id": "2e89e42048364ebc17bd4ce93e4dd54e",
    "title": "木兰花慢·甘泉岩",
    "authorName": "曾原郕",
    "authorId": "2e89e42048364ebcd1457b72d1457b72",
    "dynasty": "宋",
    "content": [
      "断崖抛雪瀑，又潜溜、入山跟。听暗壁潺湲，山中紫雾，山下红云。当年七僧甚处，但空馀、老刹靠嶙峋。底事神粮不幻，翠窝剩积香尘。纷纷。",
      "结社种莲人。名氏已无闻。看银书般若，金陵故国，斜敕空存。争得十虚销殒，为让皇、冤魄脱沈沦。往事犹堪一笑，岩花乱点乌巾。"
    ]
  },
  {
    "id": "2e89e42048410510f29ff18ed039dbd7",
    "title": "点绛唇",
    "authorName": "汪藻",
    "authorId": "2e89e4204841051043baa676e8b1cbd0",
    "dynasty": "宋",
    "content": [
      "新月娟娟，夜寒江静山衔斗。起来搔首，梅影横窗瘦。",
      "好个霜天，闲却传杯手。君知否？乱鸦啼后，归兴浓如酒。"
    ]
  },
  {
    "id": "2e89e420484105108a9436374b9417cb",
    "title": "小重山",
    "authorName": "汪藻",
    "authorId": "2e89e4204841051043baa676e8b1cbd0",
    "dynasty": "宋",
    "content": [
      "月下潮生红蓼汀。浅霞都敛尽，四山青。柳梢风急堕流萤。随波处，点点乱寒星。",
      "别语寄丁宁。如今能间隔，几长亭。夜来秋气入银屏。梧桐雨，还恨不同听。"
    ]
  },
  {
    "id": "2e89e42048410510804d9eaad2ef9679",
    "title": "醉落魄",
    "authorName": "汪藻",
    "authorId": "2e89e4204841051043baa676e8b1cbd0",
    "dynasty": "宋",
    "content": [
      "小舟帘隙。佳人半露梅妆额。绿云低映花如刻。恰似秋宵，一半银蟾白。",
      "结儿梢朵香红扐。钿蝉隐隐摇金碧。春山秋水浑无迹。不露墙头，些子真消息。"
    ]
  },
  {
    "id": "2e89e42048410510f29ff18edce8e473",
    "title": "点绛唇",
    "authorName": "汪藻",
    "authorId": "2e89e4204841051043baa676e8b1cbd0",
    "dynasty": "宋",
    "content": [
      "高柳蝉嘶，采菱歌断秋风起。晚云如髻。湖上山横翠。",
      "帘卷西楼，过雨凉生袂。天如水。画楼十二。有个人同倚。"
    ]
  },
  {
    "id": "2e89e4204846ffa40c5c2e7d5bc7ef05",
    "title": "念奴娇",
    "authorName": "邵博",
    "authorId": "2e89e4204846ffa4d1457b720c048b3a",
    "dynasty": "宋",
    "content": [
      "天然潇洒，尽人间、无物堪齐标格。只与姮娥为伴侣，方显一家颜色。好是多情，一年一度，首作东君客。竹篱茅舍，典刑别是清白。",
      "惆怅玉杵无凭，蓝桥人去，空锁神仙宅。今日天涯凭马上，忽见轻盈冰魄。恰似当年，温柔乡里，晓看新妆额。临风三嗅，挽条不忍空摘。"
    ]
  },
  {
    "id": "2e89e4204853ea281368c914c9797fa9",
    "title": "临江仙",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "结束征鞍临驿路，长林积雪消初。天回春色到平芜。不禁杯酒罢，便与故人疏。",
      "一曲阳关歌未彻，仆夫催驾修途。非君思我更谁欤。西风吹过雁，应有寄来书。"
    ]
  },
  {
    "id": "2e89e4204853ea281368c914c9c55eb6",
    "title": "临江仙",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "万里凉风收积雨，一天晴碧新开。暮云归尽绝纤埃。金波明静夜，玉露湿苍苔。",
      "坐有霜髯诗酒客，平生见月衔杯。传闻丹诏日边来。莫辞通夕醉，对景且徘徊。"
    ]
  },
  {
    "id": "2e89e4204853ea281368c914f2dd2a41",
    "title": "临江仙",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "竹里轩窗真可爱，况当暑退新凉。檐前岩桂向人芳。清阴团翠盖，金粟淡微黄。",
      "坐到夜深明月出，好风时度幽香。莫辞沉醉倒霞觞。一枝聊赠子，早冠绿衣郎。"
    ]
  },
  {
    "id": "2e89e4204853ea281368c914c83fefdb",
    "title": "临江仙",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "木落西风秋已半，正当璧月圆时。为登绝岭赋新诗。酒摇金凿落，波净碧琉璃。",
      "细看冰轮还有意，要君把盏休辞。看看两鬓欲成丝。明年当此夜，千里共相思。"
    ]
  },
  {
    "id": "2e89e4204853ea281368c9145de640f1",
    "title": "临江仙",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "茅屋三间临木杪，门前流水潺潺。林泉得趣喜身闲。开窗延翠竹，剪树纳青山。",
      "行乐政须筋力健，莫令白发衰颜。与君藜杖极跻攀。岭头舒望眼，天末数烟鬟。"
    ]
  },
  {
    "id": "2e89e4204853ea281368c9148c81f92e",
    "title": "临江仙",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "湖上青山千万叠，倏如阵马交驰。平湖百顷却逶迟。晴光相荡激，倒影落沦漪。",
      "何日漾舟深碧处，细听羌笛高吹。多君起我以新诗。未能同寓目，聊复一伸眉。"
    ]
  },
  {
    "id": "2e89e4204853ea281368c91435ad07cf",
    "title": "临江仙",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "鸟语朝来新雨霁，杖藜呼我闲行。天晴腰脚上山轻。清风收积润，斜日弄新晴。",
      "最爱飞泉鸣野涧，清如万壑松声。回风溅沫湿冠缨。归来魂梦冷，幽响杂瑶琼。"
    ]
  },
  {
    "id": "2e89e4204853ea28c06ac9f280d008d5",
    "title": "南歌子",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "佳月当今夕，清尊尽客欢。参横斗转夜将阑。试泛小溪深处、与重看。",
      "野水从磨激，群山势郁盘。殷勤照我一杯残。更有谪仙奇句、斗清寒。"
    ]
  },
  {
    "id": "2e89e4204853ea28c06ac9f2a63d2bd6",
    "title": "南歌子",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "置酒临清夜，狂歌尽一欢。主人幽兴未渠阑。不负一天明月、卷帘看。",
      "影动黄金阙，光摇承露盘。君今双鬓未凋残。明岁玉堂兹夕、赏高寒。"
    ]
  },
  {
    "id": "2e89e4204853ea28c06ac9f250ef84fd",
    "title": "南歌子",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "对月中秋夜，传觞一笑欢。飘然逸兴未应阑。步向望湖桥上、倚阑看。",
      "松径风萧瑟，山腰路屈盘。南飞惊鹊五更残。小立水云光里、葛衣寒。"
    ]
  },
  {
    "id": "2e89e4204853ea28c06ac9f2575c9e8d",
    "title": "南歌子",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "露下衣微湿，杯深意甚欢。西风吹暑十分阑。月满中秋、仍共故人看。",
      "酒好鹅黄嫩，茶珍小凤盘。醉吟不觉曙钟残。犹记归来扑面、井花寒。"
    ]
  },
  {
    "id": "2e89e4204853ea28c06ac9f2da9c56ae",
    "title": "南歌子",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "嫩竹呈新绿，幽花露浅红。一檐苍翠落杯中。更有飞泉鸣佩、响丁东。",
      "乐事知难并，良辰得暂逢。晚风林下一尊同。便觉飘然身在、广寒宫。"
    ]
  },
  {
    "id": "2e89e4204853ea28c06ac9f200dc04bd",
    "title": "南歌子",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "积水凝深碧，斜阳散满红。扁舟轻漾白蘋风。曲港孤村萦绕、路相通。",
      "野色浮尊净，荷香入座浓。胜游聊复五人同。恰似辋川当日、画图中。"
    ]
  },
  {
    "id": "2e89e4204853ea2873f485368ad76924",
    "title": "水调歌头",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "昨夜狂雷怒，鞭起卞山龙。怪见朝来急雨，万木偃颠风。试看潭头落涧，一片练波飞出，河汉与天通。向晚馀霏落，巾已垫林宗。",
      "向高岩，凭曲槛，抚孤松。为雕好句，快倾桑落玉壶空。借问庐山三峡，与此飞流溅沫，今日定谁雄。乞与丹青手，写入紫微宫。"
    ]
  },
  {
    "id": "2e89e4204853ea2873f4853637d458df",
    "title": "水调歌头",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "风卷暮云尽，镜净一天秋。试把鹅黄新酒，细酌散闲愁。西望群山千叠，眇眇飞鸿没处，爽气与俱浮。且尽尊中绿，不用叹淹留。",
      "对西风，歌妙曲，意绸缪。万顷烟云奇变，所得过封侯。何事苦萦名利，便合绿蓑青笠，投绂早归休。他日君寻我，小艇钓寒流。"
    ]
  },
  {
    "id": "2e89e4204853ea285f9b730e465ae322",
    "title": "减字木兰花·其一和文伯兄咏新亭",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "凭高一览。紫翠相围光照眼。下瞰平湖。鹭立鸥飞意自如。",
      "天清境胜。云澹烟横鱼动镜。不是公诗。谁写新亭一段奇。"
    ]
  },
  {
    "id": "2e89e4204853ea28a1b72a4bf27b1cf2",
    "title": "减字木兰花·其二",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "超然远览。是我辈人方具眼。默想江湖。何处山川略得如。",
      "凉秋最胜。万顷芙蕖盖明镜。更乞清诗。要见胸中一吐奇。"
    ]
  },
  {
    "id": "2e89e4204853ea28a1b72a4b51c2bcfc",
    "title": "减字木兰花·其二",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "新晴眺览。空翠相磨明老眼。水满溪湖。来往风帆得自如。",
      "天公济胜。明月当空开宝镜。咏谪仙诗。醉里骑鲸也大奇。"
    ]
  },
  {
    "id": "2e89e4204853ea28a1b72a4bce5117dd",
    "title": "减字木兰花·其二",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "岭头独览。诗料森然纷满眼。倒影摇湖。西子新妆定不如。",
      "溪南更胜。一片寒光明泻镜。赖有新诗。不负西山万叠奇。"
    ]
  },
  {
    "id": "2e89e4204853ea28a1b72a4b25f57a02",
    "title": "减字木兰花·其二",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "新诗细览。满纸骊珠光眩眼。高论倾湖。倒峡词源世不如。",
      "园池日胜。只恨孤鸾犹舞镜。陶写须诗。怪得连篇字字奇。"
    ]
  },
  {
    "id": "2e89e4204853ea28a1b72a4b2d6e303e",
    "title": "减字木兰花·其二",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "雨馀还览。隐隐遥岑花病眼。嫩绿浮湖。百顷蒲萄染不如。",
      "晨光绝胜。不许纤尘微点镜。满目皆诗。莫怪骚人语益奇。"
    ]
  },
  {
    "id": "2e89e4204853ea284b507b12d14ca70d",
    "title": "朝中措",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "森然修竹满晴窗。山色净明妆。无限凄凉古意，白蘋红蓼斜阳。",
      "松风一枕借僧床。馥馥桂花香。暂远世尘萦染，坐令心地清凉。"
    ]
  },
  {
    "id": "2e89e4204853ea284334969f78eb92d3",
    "title": "蝶恋花",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "长羡东林山下路。万叠云山，流水从倾注。两两三三飞白鹭。不须更觅神仙处。",
      "夜久望湖桥上语。欸乃渔歌，深入荷花去。修竹满山梅十亩。烦君为我成幽趣。"
    ]
  },
  {
    "id": "2e89e4204853ea284334969f266a82dd",
    "title": "蝶恋花",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "我爱西湖湖上路。万顷沧波，河汉连天注。一片寒光明白鹭。依稀似我登临处。",
      "报答溪山须好语。痛饮高歌，何必骑鲸去。环舍清阴消几亩。无人肯办归来趣。"
    ]
  },
  {
    "id": "2e89e4204853ea284334969fb806ab96",
    "title": "蝶恋花",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "绿叶阴阴亭下路。修竹乔松，中有飞泉注。水满寒溪清照鹭。个中不住归何处。",
      "枝上幽禽相对语。细听声声，道不如归去。只待小园成数亩。归来占尽山中趣。"
    ]
  },
  {
    "id": "2e89e4204853ea284334969f94ab4fbb",
    "title": "蝶恋花",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "茅屋三间临水路。棐几明窗，待把虫鱼注。我已忘机狎鸥鹭。溪山买得幽深处。",
      "小雨招君连夜语。野服纶巾，胜日寻君去。借问良田千万亩。何如乐取林泉趣。"
    ]
  },
  {
    "id": "2e89e4204853ea288d41f387c96e8326",
    "title": "西江月",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "四面烟鬟绕翠，一川鸭绿摇光。危亭缥缈短松冈。把酒与君西望。",
      "万事尽皆前定，人生底用乾忙。只应醉里是家乡。且尽玉壶新酿。"
    ]
  },
  {
    "id": "2e89e4204853ea28ad9306c7c8e133cd",
    "title": "蝶恋花·肖韩见和，复次韵酬之，四首其二",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "紫翠空蒙庵畔路。满室松声，错认潺湲注。潇洒苹汀清立鹭。溪山真我归休处。",
      "老子平生无妄语。梅竹阴成，肯舍斯亭去。种秫会须盈百亩。非君谁识渊明趣。"
    ]
  },
  {
    "id": "2e89e4204853ea28880266bece074e6a",
    "title": "鹧鸪天·其一中秋赏月和宋卿",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "萧瑟西风万里秋。暮云收尽月华流。偶然北海清尊满，况是西山爽气浮。",
      "登翠岭，更溪游。素光何处不清幽。悬知明岁君思我，今夕欢娱可罢休。"
    ]
  },
  {
    "id": "2e89e4204853ea2851cdbdd08916c15e",
    "title": "鹧鸪天·其二",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "拟看今宵璧月秋。浮云却妒素光流。天公肯放冰轮出，我辈宁辞大白浮。",
      "穿翠密，极遨游。人间那得此深幽。金波若到清尊里，下笔联篇未肯休。"
    ]
  },
  {
    "id": "2e89e4204853ea2851cdbdd07c200c65",
    "title": "鹧鸪天·其二",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "野旷无尘夕霭收。人间八月桂花秋。三更爽气山围座，万里凉风月满楼。",
      "登绝岭，小迟留。人言惟酒可忘忧。一杯径入无何有，未愧当年赤壁游。"
    ]
  },
  {
    "id": "2e89e4204853ea28851db965d8b3a47d",
    "title": "鹧鸪天·其四九日怀文伯",
    "authorName": "倪称",
    "authorId": "2e89e4204853ea28dd77279f36a1694b",
    "dynasty": "宋",
    "content": [
      "去岁登高感叹长。今年九日倍幽凉。怀人独下西州泪，对菊谁空北海觞。",
      "夸酒量，斗新狂。尚馀醉墨在巾箱。眼前风物都非旧，只有青山带夕阳。"
    ]
  },
  {
    "id": "2e89e4204855fd96dcea72a6500249f4",
    "title": "八声甘州",
    "authorName": "陈偕",
    "authorId": "2e89e4204855fd96d1457b72d1457b72",
    "dynasty": "宋",
    "content": [
      "芰荷风、涤面恰麦秋，应倒着春衣。渡晓溪云湿，日流尘脚，露滉蛛丝。调翼受风雏燕，弱不解争泥。衬琅玕锦院，竹外蔷薇。",
      "立久阑干凭暖，看行鱼吹沫，波晕平池。藓痕斑础石，渐雨熟梅时。傍短篱、成团粉蝶，掠野花、相逐□高低。忘言处，徽弦乍拂，流水先知。"
    ]
  },
  {
    "id": "2e89e4204855fd96740ecda61504cb16",
    "title": "满庭芳·其一西湖",
    "authorName": "陈偕",
    "authorId": "2e89e4204855fd96d1457b72d1457b72",
    "dynasty": "宋",
    "content": [
      "岚影浮春，云容阁雨，澄泓碧展玻璃。高低楼观，窗户舞涟漪。别有轻盈水面，清讴起、舟叶如飞。沙堤上，垂鞭信马，柳重绿交枝。",
      "渐残红倒影，金波潋滟，弦管催归。看飘香陈粉，满路扶携。不尽湖边风月，孤山下、猿鸟须知。东风里、年年此水，贮尽是和非。"
    ]
  },
  {
    "id": "2e89e4204858550430550e85973928fd",
    "title": "沁园春·无为灯夕上陆史君",
    "authorName": "杨元亨",
    "authorId": "2e89e42048585504d1457b72d1457b72",
    "dynasty": "宋",
    "content": [
      "一棹横江，问讯盟鸥，太守谓谁。道皇华使者，光风洒落。元宵三五，乐与民俱。宝榼金鞯，玉梅钗燕，斗鸭阑干花影嬉。人迎笑，似玉京春浅，长是灯时。",
      "风流不减人知。算岳牧词人谁似之。把南楼风月，渚宫丘壑，竹西歌舞，行乐濡须。万斛金莲，满城开遍，朵朵留迎学士归。明年宴，看柑传天上，月在云西。"
    ]
  },
  {
    "id": "2e89e4204876fc81bd6fb1c71e14fa46",
    "title": "霜天晓角",
    "authorName": "吴淑真",
    "authorId": "2e89e4204876fc81d1457b72d1457b72",
    "dynasty": "宋",
    "content": [
      "塞门桂月。蔡琰琴心切。弹到笳声悲处，千万恨、不能雪。",
      "愁绝。泪还北。更与胡儿别。一片关山怀抱，如何对、别人说。"
    ]
  },
  {
    "id": "2e89e420487d25b4ae44a1eafef6797c",
    "title": "摸鱼儿·春光",
    "authorName": "李裕翁",
    "authorId": "2e89e420487d25b4d1457b72d1457b72",
    "dynasty": "宋",
    "content": [
      "计江南、许多风景，繁华只在晴昼。些儿淡沲冲融意，到处粘花著柳。疏雨后。更艳艳绵绵，泼眼浓如酒。飞浮宇宙。但借日浮香，随烟著物，巧笔画难就。",
      "惆怅处，曾记苏堤携手。十年惊觉回首。苍埃霁景成阴晦，湖水湖烟依旧。凝望久。问燕燕莺莺，识此年华否。长门别有。脉脉断肠人，柔情荡漾，长是为伊瘦。"
    ]
  },
  {
    "id": "2e89e42048c8160aeb1c9c8c54468c0e",
    "title": "沁园春",
    "authorName": "崔中",
    "authorId": "2e89e42048c8160ad1457b72d1457b72",
    "dynasty": "宋",
    "content": [
      "自己阳生，正是中虚，静极动时。默地雷微震，冲开玉户，天心朗彻，放下帘帏。真火冲融，灵泉复凑，不昧谷神何险危。自然妙，若三川龙跃，九万鹏飞。",
      "中中二土成圭。意眷恋浓如母护儿。这恍惚真容，不空不色，窈冥妙象，无识无知。命住丹圆，全真体道，奋志精修休自迟。收功了，把三才全理，一贯全归。"
    ]
  },
  {
    "id": "2e89e42048cc069a9e6349a19310b4ad",
    "title": "壶中天",
    "authorName": "锦溪",
    "authorId": "2e89e42048cc069ad1457b72d1457b72",
    "dynasty": "宋",
    "content": [
      "骑鲸直上，问姮娥何日，天生英杰。笑下琼楼，还报道，甫近迎长佳节。万里无云，一天如水，拥出新团月。正当此夜，文星飞下天阙。",
      "蟾苑元有高枝，至今犹待，自是无心折。只爱林泉供笑傲，吟出阳春白雪。冠玉精神，希夷仙种，秘受长生诀。蓬壶不老，待看兰玉英发。"
    ]
  },
  {
    "id": "2e89e42048d6823a5c1daf6fd2c7a2ed",
    "title": "失调名",
    "authorName": "郭子正",
    "authorId": "2e89e42048d6823ad1457b72d1457b72",
    "dynasty": "宋",
    "content": [
      "清晓开庭，茱萸初佩。"
    ]
  },
  {
    "id": "2e89e42048d6823a3d3720f3aaa393f0",
    "title": "舜韶新",
    "authorName": "郭子正",
    "authorId": "2e89e42048d6823ad1457b72d1457b72",
    "dynasty": "宋",
    "content": [
      "香满西风，催岁晚东篱，黄花争吐。嫩英细蕊，金艳繁、妆点高秋偏富。寒地花媒少，算自结、多情烟雨。每年年妆面，谢他拒霜相顾。",
      "宝马王孙，休笑孤芳，陶令因谁，便思归去。负春何事，此恨惟、才子登高能赋。千古风流在，占定泛、重阳芳醑。堪吟看醉赏，何须杏园深处。"
    ]
  },
  {
    "id": "2e89e42048d6823a714471fde432fa25",
    "title": "永遇乐",
    "authorName": "郭子正",
    "authorId": "2e89e42048d6823ad1457b72d1457b72",
    "dynasty": "宋",
    "content": [
      "多积阴功，后蒙天报，荣贵长久。一片灵台，丹青要画，画请看人间秀。慈仁雅着，延永松年，内鼎有丹方就。想除非，真的高人，五福自然兼有。",
      "从来义方，今见公辅，量运夔龙居后。承此门风，相传世业，都是经邦手。狂歌将意，知公难老，永助庆堂尊酒。有重重，腰金孙子，继来献寿。"
    ]
  },
  {
    "id": "2e89e42048f891d2c5aea8cb1f38558c",
    "title": "风入松·其一",
    "authorName": "田中行",
    "authorId": "2e89e42048f891d2d1457b72d1457b72",
    "dynasty": "宋",
    "content": [
      "一宵风雨送春归。绿暗红稀。画楼尽日凭阑意，与谁同捻花枝。门外蔷薇开也，枝头梅子酸时。",
      "玉人应是数归期。翠敛愁眉。塞鸿不到双鱼远，恨楼前、流水难西。新恨欲题红叶，东风满院花飞。"
    ]
  },
  {
    "id": "2e89e42049392fd890bdbd821aee6baa",
    "title": "满江红",
    "authorName": "陈善",
    "authorId": "2e89e42049392fd8d1457b72d1457b72",
    "dynasty": "宋",
    "content": [
      "三月风前花薄命，五更枕上春无力。"
    ]
  },
  {
    "id": "2e89e4204988b4df8e914844f85c8226",
    "title": "眼儿媚",
    "authorName": "宋齐愈",
    "authorId": "2e89e4204988b4dfd1457b72d1457b72",
    "dynasty": "宋",
    "content": [
      "霏霏疏影转征鸿。人语暗香中。小桥斜渡，西亭深院，水月朦胧。",
      "人间不是藏春处，玉笛晓霜空。江南树树，黄垂密雨，绿涨薰风。"
    ]
  },
  {
    "id": "2e89e42049917bc95c1daf6ff63e52ca",
    "title": "失调名",
    "authorName": "董武子",
    "authorId": "2e89e42049917bc9d1457b72d1457b72",
    "dynasty": "宋",
    "content": [
      "畴昔寻芳秘殿西。日压金铺，宫柳垂垂。"
    ]
  },
  {
    "id": "2e89e42049ae1a466e59c981e30688f8",
    "title": "蓦山溪",
    "authorName": "周铢",
    "authorId": "2e89e42049ae1a46d1457b72d1457b72",
    "dynasty": "宋",
    "content": [
      "松陵江上，极目烟波缈。天际接沧溟，到如今、东流未了。吴樯越橹，都是利名人，空扰扰，知多少，只见朱颜老。",
      "故园应是，绿遍池塘草。家住十洲西，算随分、生涯自好。渔蓑清贵，休羡谢三郎，红蕖月，白蘋风，何似长安道。"
    ]
  },
  {
    "id": "2e89e42049d2403be21730dceea7d020",
    "title": "破阵子",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "燕子来时新社，梨花落后清明。池上碧苔三四点，叶底黄鹂一两声。日长飞絮轻。",
      "巧笑东邻女伴，采桑径里逢迎。疑怪昨宵春梦好，元是今朝斗草赢。笑从双脸生。"
    ]
  },
  {
    "id": "2e89e42049d2403bed6581cf6ad336fe",
    "title": "浣溪沙·一曲新词酒一杯",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "一曲新词酒一杯，去年天气旧亭台。夕阳西下几时回？",
      "无可奈何花落去，似曾相识燕归来，小园香径独徘徊。"
    ]
  },
  {
    "id": "2e89e42049d2403b25eb6af7a3070c69",
    "title": "清平乐",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "红笺小字，说尽平生意。鸿雁在云鱼在水，惆怅此情难寄。",
      "斜阳独倚西楼，遥山恰对帘钩。人面不知何处，绿波依旧东流。"
    ]
  },
  {
    "id": "2e89e42049d2403b25eb6af7ac7e0564",
    "title": "清平乐",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "金风细细，叶叶梧桐坠。绿酒初尝人易醉，一枕小窗浓睡。",
      "紫薇朱槿花残，斜阳却照阑干。双燕欲归时节，银屏昨夜微寒。"
    ]
  },
  {
    "id": "2e89e42049d2403b9ae8cc404cd2c85e",
    "title": "木兰花",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "燕鸿过后莺归去，细算浮生千万绪。长于春梦几多时，散似秋云无觅处。",
      "闻琴解佩神仙侣，挽断罗衣留不住。劝君莫作独醒人，烂醉花间应有数。"
    ]
  },
  {
    "id": "2e89e42049d2403b9ae8cc40c2c2cb20",
    "title": "木兰花",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "池塘水绿风微暖，记得玉真初见面。重头歌韵响琤琮，入破舞腰红乱旋。",
      "玉钩栏下香阶畔，醉后不知斜日晚。当时共我赏花人，点检如今无一半。"
    ]
  },
  {
    "id": "2e89e42049d2403bd2963735e7e0f5df",
    "title": "玉楼春·春恨",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "绿杨芳草长亭路，年少抛人容易去。楼头残梦五更钟，花底离愁三月雨。",
      "无情不似多情苦，一寸还成千万缕。天涯地角有穷时，只有相思无尽处。"
    ]
  },
  {
    "id": "2e89e42049d2403b9c70a6d87af8bad4",
    "title": "踏莎行",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "祖席离歌，长亭别宴，香尘已隔犹回面。居人匹马映林嘶，行人去棹依波转。",
      "画阁魂消，高楼目断，斜阳只送平波远。无穷无尽是离愁，天涯地角寻思遍。"
    ]
  },
  {
    "id": "2e89e42049d2403b9c70a6d8d3edf0f2",
    "title": "踏莎行",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "小径红稀，芳郊绿遍，高台树色阴阴见。春风不解禁杨花，蒙蒙乱扑行人面。",
      "翠叶藏莺，朱帘隔燕，炉香静逐游丝转。一场愁梦酒醒时，斜阳却照深深院。"
    ]
  },
  {
    "id": "2e89e42049d2403bd832d124ec9d2750",
    "title": "浣溪沙·一向年光有限身",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "一向年光有限身，等闲离别易销魂，酒筵歌席莫辞频。",
      "满目山河空念远，落花风雨更伤春，不如怜取眼前人。"
    ]
  },
  {
    "id": "2e89e42049d2403b3c34d9a7432eea85",
    "title": "望仙门·玉壶清漏起微凉",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "玉壶清漏起微凉，好秋光。金杯重叠满琼浆，会仙乡。",
      "新曲调丝管，新声更颭霓裳。博山炉暖泛浓香，泛浓香，为寿百千长。"
    ]
  },
  {
    "id": "2e89e42049d2403b4334969f7cef60ae",
    "title": "蝶恋花",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "槛菊愁烟兰泣露，罗幕轻寒，燕子双飞去。明月不谙离恨苦，斜光到晓穿朱户。",
      "昨夜西风凋碧树，独上高楼，望尽天涯路。欲寄彩笺兼尺素，山长水阔知何处？"
    ]
  },
  {
    "id": "2e89e42049d2403bd0f08ca8b8887e21",
    "title": "玉堂春·帝城春暖",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "帝城春暖。御柳暗遮空苑。海燕双双，拂扬帘栊。女伴相携、共绕林间路，折得樱桃插髻红。",
      "昨夜临明微雨，新英遍旧丛。宝马香车、欲傍西池看，触处杨花满袖风。"
    ]
  },
  {
    "id": "2e89e42049d2403beb7d8e03d3576c61",
    "title": "燕归梁·双燕归飞绕画堂",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "双燕归飞绕画堂，似留恋虹梁。清风明月好时光，更何况、绮筵张。",
      "云衫侍女，频倾寿酒，加意动笙簧。人人心在玉炉香，庆佳会、祝延长。"
    ]
  },
  {
    "id": "2e89e42049d2403b5c92c633201a6120",
    "title": "渔家傲·叶下鵁鶄眠未稳",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "叶下鵁鶄眠未稳，风翻露颭香成阵。仙女出游知远近，羞借问，饶将绿扇遮红粉。",
      "一掬蕊黄沾雨润，天人乞与金英嫩。试折乱条醒酒困，应有恨，芳心拗尽丝无尽。"
    ]
  },
  {
    "id": "2e89e42049d2403b425a669f51c87567",
    "title": "临江仙·资善堂中三十载",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "资善堂中三十载，旧人多是凋零。与君相见最伤情。一尊如旧，聊且话平生。",
      "此别要知须强饮，雪残风细长亭。待君归觐九重城。帝宸思旧，朝夕奉皇明。"
    ]
  },
  {
    "id": "2e89e42049d2403b5f824a1e2257a69c",
    "title": "望仙门·紫薇枝上露华浓",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "紫薇枝上露华浓，起秋风。管弦弦细出帘栊，象筵中。",
      "仙酒斟云液，仙歌转绕梁虹。此时佳会庆相逢，庆相逢，欢醉且从容。"
    ]
  },
  {
    "id": "2e89e42049d2403b4d0f3473b5cce008",
    "title": "采桑子·时光只解催人老",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "时光只解催人老，不信多情，长恨离亭，泪滴春衫酒易醒。",
      "梧桐昨夜西风急，淡月胧明，好梦频惊，何处高楼雁一声？"
    ]
  },
  {
    "id": "2e89e42049d2403b625f93b63b65cf2f",
    "title": "玉堂春·斗城池馆",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "斗城池馆，二月风和烟暖。绣户珠帘，日影初长。玉辔金鞍、缭绕沙堤路，几处行人映绿杨。",
      "小槛朱阑回倚，千花浓露香。脆管清弦、欲奏新翻曲，依约林间坐夕阳。"
    ]
  },
  {
    "id": "2e89e42049d2403b21c8e193de21f2c2",
    "title": "玉楼春·春葱指甲轻拢拈",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "春葱指甲轻拢拈，五彩条垂双袖卷。雪香浓透紫檀槽，胡语急随红玉腕。",
      "当头一曲情无限，入破铮琮金凤战。百分芳酒祝长春，再拜敛容抬粉面。"
    ]
  },
  {
    "id": "2e89e42049d2403b4d8be69282720f14",
    "title": "玉堂春·后园春早",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "后园春早，残雪尚蒙烟草。数树寒梅，欲绽香英。小妹无端、折尽钗头朵，满把金尊细细倾。",
      "忆得往年同伴，沉吟无限情。恼乱东风、莫便吹零落，惜取芳菲眼下明。"
    ]
  },
  {
    "id": "2e89e42049d2403b415d41bdb804988c",
    "title": "谒金门",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "秋露坠。滴尽楚兰红泪。往事旧欢何限意。思量如梦寐。",
      "人貌老于前岁。风月宛然无异。座有嘉宾尊有桂。莫辞终夕醉。"
    ]
  },
  {
    "id": "2e89e42049d2403be21730dc546bed5b",
    "title": "破阵子",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "海上蟠桃易熟，人间好月长圆。惟有掰钗分钿侣，离别常多会面难。此情须问天。",
      "蜡烛到明垂泪，熏炉尽日生烟。一点凄凉愁绝意，谩道秦筝有剩弦。何曾为细传。"
    ]
  },
  {
    "id": "2e89e42049d2403be21730dcbe1e0503",
    "title": "破阵子",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "燕子欲归时节，高楼昨夜西风。求得人间成小会，试把金尊傍菊丛。歌长粉面红。",
      "斜日更穿帘幕，微凉渐入梧桐。多少襟情言不尽，写向蛮笺曲调中。此情千万重。"
    ]
  },
  {
    "id": "2e89e42049d2403be21730dcb998c5eb",
    "title": "破阵子",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "忆得去年今日，黄花已满东篱。曾与玉人临小槛，共折香英泛酒卮。长条插鬓垂。",
      "人貌不应迁换，珍丛又睹芳菲。重把一尊寻旧径，所惜光阴去似飞。风飘露冷时。"
    ]
  },
  {
    "id": "2e89e42049d2403b76e594419008fd95",
    "title": "破阵子·湖上西风斜日",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "湖上西风斜日，荷花落尽红英。金菊满丛珠颗细，海燕辞巢翅羽轻。年年岁岁情。",
      "美酒一杯新熟，高歌数阕堪听。不向尊前同一醉，可奈光阴似水声。迢迢去未停。"
    ]
  },
  {
    "id": "2e89e42049d2403bf29ff18e36121d92",
    "title": "点绛唇",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "露下风高，井梧宫簟生秋意。画堂筵启。一曲呈珠缀。",
      "天外行云，欲去凝香袂。炉烟起。断肠声里。敛尽双蛾翠。"
    ]
  },
  {
    "id": "2e89e42049d2403bf32f182e80fe2d5b",
    "title": "浣溪沙",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "阆苑瑶台风露秋。整鬟凝思捧觥筹。欲归临别强迟留。",
      "月好谩成孤枕梦，酒阑空得两眉愁。此时情绪悔风流。"
    ]
  },
  {
    "id": "2e89e42049d2403bf32f182e8e8fcb61",
    "title": "浣溪沙",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "三月和风满上林。牡丹妖艳直千金。恼人天气又春阴。",
      "为我转回红脸面，向谁分付紫檀心。有情须殢酒杯深。"
    ]
  },
  {
    "id": "2e89e42049d2403bf32f182e287d8dcd",
    "title": "浣溪沙",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "青杏园林煮酒香。佳人初试薄罗裳。柳丝无力燕飞忙。",
      "乍雨乍晴花自落，闲愁闲闷日偏长。为谁消瘦减容光。"
    ]
  },
  {
    "id": "2e89e42049d2403bf32f182e73e9abe7",
    "title": "浣溪沙",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "红蓼花香夹岸稠。绿波春水向东流。小船轻舫好追游。",
      "渔父酒醒重拨棹，鸳鸯飞去却回头。一杯销尽两眉愁。"
    ]
  },
  {
    "id": "2e89e42049d2403bf32f182e104687c9",
    "title": "浣溪沙",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "淡淡梳妆薄薄衣。天仙模样好容仪。旧欢前事入颦眉。",
      "闲役梦魂孤烛暗，恨无消息画帘垂。且留双泪说相思。"
    ]
  },
  {
    "id": "2e89e42049d2403b7b9e0e1af7fe0e9d",
    "title": "浣溪沙·小阁重帘有燕过",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "小阁重帘有燕过。晚花红片落庭莎。曲阑干影入凉波。",
      "一霎好风生翠幕，几回疏雨滴圆荷。酒醒人散得愁多。"
    ]
  },
  {
    "id": "2e89e42049d2403bf32f182e13fd504d",
    "title": "浣溪沙",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "宿酒才醒厌玉卮。水沉香冷懒熏衣。早梅先绽日边枝。",
      "寒雪寂寥初散后，春风悠扬欲来时。小屏闲放画帘垂。"
    ]
  },
  {
    "id": "2e89e42049d2403b8e9fc51a93f94abb",
    "title": "浣溪沙·绿叶红花媚晓烟",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "绿叶红花媚晓烟。黄蜂金蕊欲披莲。水风深处懒回船。",
      "可惜异香珠箔外，不辞清唱玉尊前。使星归觐九重天。"
    ]
  },
  {
    "id": "2e89e42049d2403ba48e4242f426b150",
    "title": "浣溪沙·湖上西风急暮蝉",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "湖上西风急暮蝉。夜来清露湿红莲。少留归骑促歌筵。",
      "为别莫辞金盏酒，入朝须近玉炉烟。不知重会是何年。"
    ]
  },
  {
    "id": "2e89e42049d2403bf32f182e337713df",
    "title": "浣溪沙",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "杨柳阴中驻彩旌。芰荷香里劝金觥。小词流入管弦声。",
      "只有醉吟宽别恨，不须朝暮促归程。雨条烟叶系人情。"
    ]
  },
  {
    "id": "2e89e42049d2403b4650db79fb78d500",
    "title": "浣溪·玉碗冰寒滴露华",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "玉碗冰寒滴露华。粉融香雪透轻纱。晚来妆面胜荷花。",
      "鬓亸欲迎眉际月，酒红初上脸边霞。一场春梦日西斜。"
    ]
  },
  {
    "id": "2e89e42049d2403ba66317861e60bb11",
    "title": "更漏子",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "蕣华浓，山翠浅。一寸秋波如剪。红日永，绮筵开。暗随仙驭来。",
      "遏云声，回雪袖。占断晓莺春柳。才送目，又颦眉。此情谁得知。"
    ]
  },
  {
    "id": "2e89e42049d2403ba6631786fca53c35",
    "title": "更漏子",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "塞鸿高，仙露满。秋入银河清浅。逢好客，且开眉。盛年能几时。",
      "宝筝调，罗袖软。拍碎画堂檀板。须尽醉，莫推辞。人生多别离。"
    ]
  },
  {
    "id": "2e89e42049d2403ba6631786ffe6b4df",
    "title": "更漏子",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "雪藏梅，烟著柳。依约上春时候。初送雁，欲闻莺。绿池波浪生。",
      "探花开，留客醉。忆得去年情味。金盏酒，玉炉香。任他红日长。"
    ]
  },
  {
    "id": "2e89e42049d2403ba6631786fa85b8d9",
    "title": "更漏子",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "菊花残，梨叶堕。可惜良辰虚过。新酒熟，绮筵开。不辞红玉杯。",
      "蜀弦高，羌管脆。慢飐舞娥香袂。君莫笑，醉乡人。熙熙长似春。"
    ]
  },
  {
    "id": "2e89e42049d2403b25eb6af7c49ffbbc",
    "title": "清平乐",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "春花秋草。只是催人老。总把千山眉黛扫。未抵别愁多少。",
      "劝君绿酒金杯。莫嫌丝管声催。兔走乌飞不住，人生几度三台。"
    ]
  },
  {
    "id": "2e89e42049d2403b25eb6af74c9a9135",
    "title": "清平乐",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "秋光向晚。小阁初开宴。林叶殷红犹未遍。雨后青苔满院。",
      "萧娘劝我金卮。殷勤更唱新词。暮去朝来即老，人生不饮何为。"
    ]
  },
  {
    "id": "2e89e42049d2403b25eb6af7cb6f221e",
    "title": "清平乐",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "春来秋去。往事知何处。燕子归飞兰泣露。光景千留不住。",
      "酒阑人散忡忡。闲阶独倚梧桐。记得去年今日，依前黄叶西风。"
    ]
  },
  {
    "id": "2e89e42049d2403bb38d101f2715cc68",
    "title": "红窗听",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "淡薄梳妆轻结束。天意与、脸红眉绿。断环书素传情久，许双飞同宿。",
      "一饷无端分比目。谁知道、风前月底，相看未足。此心终拟，觅鸾弦重续。"
    ]
  },
  {
    "id": "2e89e42049d2403bb38d101ffe2470d2",
    "title": "红窗听",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "记得香闺临别语。彼此有、万重心诉。淡云轻霭知多少，隔桃源无处。",
      "梦觉相思天欲曙。依前是、银屏画烛，宵长岁暮。此时何计，托鸳鸯飞去。"
    ]
  },
  {
    "id": "2e89e42049d2403bf02891a4b45062aa",
    "title": "采桑子",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "春风不负东君信，遍拆群芳。燕子双双。依旧衔泥入杏梁。",
      "须知一盏花前酒，占得韶光。莫话匆忙。梦里浮生足断肠。"
    ]
  },
  {
    "id": "2e89e42049d2403bf02891a4df0c9ed6",
    "title": "采桑子",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "红英一树春来早，独占芳时。我有心期。把酒攀条惜绛蕤。",
      "无端一夜狂风雨，暗落繁枝。蝶怨莺悲。满眼春愁说向谁。"
    ]
  },
  {
    "id": "2e89e42049d2403bf02891a49416b080",
    "title": "采桑子",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "阳和二月芳菲遍，暖景溶溶。戏蝶游蜂。深入千花粉艳中。",
      "何人解系天边日，占取春风。免使繁红。一片西飞一片东。"
    ]
  },
  {
    "id": "2e89e42049d2403bf02891a41c5ca33f",
    "title": "采桑子",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "林间摘遍双双叶，寄与相思。朱槿开时。尚有山榴一两枝。",
      "荷花欲绽金莲子，半落红衣。晚雨微微。待得空梁宿燕归。"
    ]
  },
  {
    "id": "2e89e42049d2403b2300ef76416ae35b",
    "title": "迎春乐",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "长安紫陌春归早。亸垂杨、染芳草。被啼莺语燕催清晓。正好梦、频惊觉。",
      "当此际、青楼临大道。幽会处、两情多少。莫惜明珠百琲，占取长年少。"
    ]
  },
  {
    "id": "2e89e42049d2403b5f1f5b7319ecdcf4",
    "title": "采桑子·石竹",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "古罗衣上金针样，绣出芳妍。玉砌朱阑。紫艳红英照日鲜。",
      "佳人画阁新妆了，对立丛边。试摘婵娟。贴向眉心学翠钿。"
    ]
  },
  {
    "id": "2e89e42049d2403b06bcf9c7cf898d61",
    "title": "诉衷情令·东风杨柳欲青青",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "东风杨柳欲青青。烟淡雨初晴。恼他香阁浓睡，撩乱有啼莺。",
      "眉叶细，舞腰轻。宿妆成。一春芳意，三月和风，牵系人情。"
    ]
  },
  {
    "id": "2e89e42049d2403bdf80f8a4d2c2e1f9",
    "title": "酒泉子",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "三月暖风，开却好花无限了，当年丛下落纷纷。最愁人。",
      "长安多少利名身。若有一杯香桂酒，莫辞花下醉芳茵。且留春。"
    ]
  },
  {
    "id": "2e89e42049d2403bdf80f8a4e30dd508",
    "title": "酒泉子",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "春色初来，遍拆红芳千万树，流莺粉蝶斗翻飞。恋香枝。",
      "劝君莫惜缕金衣。把酒看花须强饮，明朝后日渐离披。惜芳时。"
    ]
  },
  {
    "id": "2e89e42049d2403b066fce15511b41d9",
    "title": "诉衷情·喧天丝竹韵融融",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "喧天丝竹韵融融。歌唱画堂中。玲女世间希有，烛影夜摇红。",
      "一同笑，饮千钟。兴何穷。功成名遂，富足年康，祝寿如松。"
    ]
  },
  {
    "id": "2e89e42049d2403b0750c80c7765ab74",
    "title": "胡捣练",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "小桃花与早梅花，尽是芳妍品格。未上东风先拆。分付春消息。",
      "佳人钗上玉尊前，朵朵秾香堪惜。谁把彩毫描得。免恁轻抛掷。"
    ]
  },
  {
    "id": "2e89e42049d2403bf7e19e4a5ce1aac8",
    "title": "诉衷情·青梅煮酒斗时新",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "青梅煮酒斗时新。天气欲残春。东城南陌花下，逢着意中人。",
      "回绣袂，展香茵。叙情亲。此情拼作，千尺游丝，惹住朝云。"
    ]
  },
  {
    "id": "2e89e42049d2403b59596e4b197e7990",
    "title": "诉衷情令·芙蓉金菊斗馨香",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "芙蓉金菊斗馨香。天气欲重阳。远村秋色如画，红树间疏黄。",
      "流水淡，碧天长。路茫茫。凭高目断，鸿雁来时，无限思量。"
    ]
  },
  {
    "id": "2e89e42049d2403bfc32ad98d5b41ac1",
    "title": "诉衷情·露莲双脸远山眉",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "露莲双脸远山眉。偏与淡妆宜。小庭帘幕春晚，闲共柳丝垂。",
      "人别后，月圆时。信迟迟。心心念念，说尽无凭，只是相思。"
    ]
  },
  {
    "id": "2e89e42049d2403b72948c3406b22940",
    "title": "诉衷情·世间荣贵月中人",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "世间荣贵月中人。嘉庆在今辰。兰堂帘幕高卷，清唱遏行云。",
      "持玉盏，敛红巾。祝千春。榴花寿酒，金鸭炉香，岁岁长新。"
    ]
  },
  {
    "id": "2e89e42049d2403b824bf6e5cf492532",
    "title": "雨中花令",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "剪翠妆红欲就。折得清香满袖。一对鸳鸯眠未足，叶下长相守。",
      "莫傍细条寻嫩藕。怕绿刺、罥衣伤手。可惜许、月明风露好，恰在人归后。"
    ]
  },
  {
    "id": "2e89e42049d2403baa3ccd4bf9dac73f",
    "title": "殢人娇",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "二月春风，正是杨花满路。那堪更、别离情绪。罗巾掩泪，任粉痕沾污。争奈向、千留万留不住。",
      "玉酒频倾，宿眉愁聚。空肠断、宝筝弦柱。人间后会，又不知何处。魂梦里、也须时时飞去。"
    ]
  },
  {
    "id": "2e89e42049d2403baa3ccd4bbe1c8558",
    "title": "殢人娇",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "玉树微凉，渐觉银河影转。林叶静、疏红欲遍。朱帘细雨，尚迟留归燕。嘉庆日、多少世人良愿。",
      "楚竹惊鸾，秦筝起雁。萦舞袖、急翻罗荐。云回一曲，更轻栊檀板。香炷远、同祝寿期无限。"
    ]
  },
  {
    "id": "2e89e42049d2403baa3ccd4b298ff288",
    "title": "殢人娇",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "一叶秋高，向夕红兰露坠。风月好、乍凉天气。长生此日，见人中嘉瑞。斟寿酒、重唱妙声珠缀。",
      "凤管移宫，钿衫回袂。帘影动、鹊炉香细。南真宝箓，赐玉京千岁。良会永、莫惜流霞同醉。"
    ]
  },
  {
    "id": "2e89e42049d2403b9c70a6d831a54cfd",
    "title": "踏莎行",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "细草愁烟，幽花怯露，凭栏总是销魂处。日高深院静无人，时时海燕双飞去。",
      "带缓罗衣，香残蕙炷，天长不禁迢迢路。垂杨只解惹春风，何曾系得行人住！"
    ]
  },
  {
    "id": "2e89e42049d2403b7e60577d9afdd7cd",
    "title": "踏莎行·碧海无波",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "碧海无波，瑶台有路。思量便合双飞去。当时轻别意中人，山长水远知何处。",
      "绮席凝尘，香闺掩雾。红笺小字凭谁附。高楼目尽欲黄昏，梧桐叶上萧萧雨。"
    ]
  },
  {
    "id": "2e89e42049d2403b9c70a6d8904774b4",
    "title": "踏莎行",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "绿树归莺，雕梁别燕。春光一去如流电。当歌对酒莫沉吟，人生有限情无限。",
      "弱袂萦春，修蛾写怨。秦筝宝柱频移雁。尊中绿醑意中人，花朝月夜长相见。"
    ]
  },
  {
    "id": "2e89e42049d2403bb4e268513674c6ac",
    "title": "瑞鹧鸪·咏红梅",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "越娥红泪泣朝云，越梅从此学妖颦。腊月初头、庾岭繁开后，特染妍华赠世人。",
      "前溪昨夜深深雪，朱颜不掩天真。何时驿使西归，寄与相思客，一枝新。报道江南别样春。"
    ]
  },
  {
    "id": "2e89e42049d2403bc38f602b29c63d5c",
    "title": "瑞鹧鸪·江南残腊欲归时",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "江南残腊欲归时，有梅红亚雪中枝。一夜前村、间破瑶英拆，端的千花冷未知。",
      "丹青改样匀朱粉，雕梁欲画犹疑。何妨与向冬深，密种秦人路，夹仙溪。不待夭桃客自迷。"
    ]
  },
  {
    "id": "2e89e42049d2403b5017440607ccac0d",
    "title": "凤衔杯",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "青苹昨夜秋风起。无限个、露莲相倚。独凭朱阑、愁望晴天际。空目断、遥山翠。",
      "彩笺长，锦书细。谁信道、两情难寄。可惜良辰好景、欢娱地。只恁空憔悴。"
    ]
  },
  {
    "id": "2e89e42049d2403b501744065ee9b70b",
    "title": "凤衔杯",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "留花不住怨花飞。向南园、情绪依依。可惜倒红斜白、一枝枝。经宿雨、又离披。",
      "凭朱槛，把金卮。对芳丛、惆怅多时。何况旧欢新恨、阻心期。空满眼、是相思。"
    ]
  },
  {
    "id": "2e89e42049d2403b50174406a16a0438",
    "title": "凤衔杯",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "柳条花颣恼青春。更那堪、飞絮纷纷。一曲细丝清脆、倚朱唇。斟绿酒、掩红巾。",
      "追往事，惜芳辰。暂时间、留住行云。端的自家心下、眼中人。到处里、觉尖新。"
    ]
  },
  {
    "id": "2e89e42049d2403b4d11836051ce40f7",
    "title": "鹊踏枝",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "紫府群仙名籍秘。五色斑龙，暂降人间世。海变桑田都不记，蟠桃一熟三千岁。",
      "露滴彩旌云绕袂。谁信壶中，别有笙歌地。门外落花随水逝，相看莫惜尊前醉。"
    ]
  },
  {
    "id": "2e89e42049d2403ba696344e2d425f47",
    "title": "喜迁莺",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "风转蕙，露催莲。莺语尚绵蛮。尧蓂随月欲团圆。真驭降荷兰。",
      "褰油幕。调清乐。四海一家同乐。千官心在玉炉香。圣寿祝天长。"
    ]
  },
  {
    "id": "2e89e42049d2403ba696344efd4abd51",
    "title": "喜迁莺",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "歌敛黛，舞萦风。迟日象筵中。分行珠翠簇繁红。云髻袅珑璁。",
      "金炉暖。龙香远。共祝尧龄万万。曲终休解画罗衣。留伴彩云飞。"
    ]
  },
  {
    "id": "2e89e42049d2403ba696344e2aad7c38",
    "title": "喜迁莺",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "花不尽，柳无穷。应与我情同。觥船一棹百分空。何处不相逢。",
      "朱弦悄。知音少。天若有情应老。劝君看取利名场。今古梦茫茫。"
    ]
  },
  {
    "id": "2e89e42049d2403ba696344e3cd06cb6",
    "title": "喜迁莺",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "烛飘花，香掩烬。中夜酒初醒。画楼残点两三声。窗外月胧明。",
      "晓帘垂，惊鹊去。好梦不知何处。南园春色已归来。庭树有寒梅。"
    ]
  },
  {
    "id": "2e89e42049d2403ba696344ebaf6b2b3",
    "title": "喜迁莺",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "曙河低，斜月淡。帘外早凉天。玉楼清唱倚朱弦。馀韵入疏烟。",
      "脸霞轻，眉翠重。欲舞钗钿摇动。人人如意祝炉香。为寿百千长。"
    ]
  },
  {
    "id": "2e89e42049d2403b04245363f12d461d",
    "title": "诉衷情·寿",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "幕天席地斗豪奢。歌妓捧红牙。从他醉醒醒醉，斜插满头花。",
      "车载酒，解貂贳。尽繁华。儿孙贤俊，家道荣昌，祝寿无涯。"
    ]
  },
  {
    "id": "2e89e42049d2403b5ab97d7e981b48b8",
    "title": "少年游",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "重阳过后，西风渐紧，庭树叶纷纷。朱阑向晓，芙蓉妖艳，特地斗芳新。",
      "霜前月下，斜红淡蕊，明媚欲回春。莫将琼萼等闲分。留赠意中人。"
    ]
  },
  {
    "id": "2e89e42049d2403b5ab97d7e2bb8346e",
    "title": "少年游",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "霜华满树，兰凋蕙惨，秋艳入芙蓉。胭脂嫩脸，金黄轻蕊，犹自怨西风。",
      "前欢往事，当歌对酒，无限到心中。更凭朱槛忆芳容。肠断一枝红。"
    ]
  },
  {
    "id": "2e89e42049d2403b5ab97d7ebd6f0f46",
    "title": "少年游",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "芙蓉花发去年枝。双燕欲归飞。兰堂风软，金炉香暖，新曲动帘帷。",
      "家人拜上千春寿，深意满琼卮。绿鬓朱颜，道家装束，长似少年时。"
    ]
  },
  {
    "id": "2e89e42049d2403b5ab97d7e350cb27c",
    "title": "少年游",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "谢家庭槛晓无尘。芳宴祝良辰。风流妙舞，樱桃清唱，依约驻行云。",
      "榴花一盏浓香满，为寿百千春。岁岁年年，共欢同乐，嘉庆与时新。"
    ]
  },
  {
    "id": "2e89e42049d2403bb18fc450b45d6e54",
    "title": "山亭柳·赠歌者",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "家住西秦，赌博艺随身。花柳上，斗尖新。偶学念奴声调，有时高遏行云。蜀锦缠头无数，不负辛勤。",
      "数年来往咸京道，残杯冷炙漫消魂。衷肠事，托何人？若有知音见采，不辞遍唱《阳春》。一曲当筵落泪，重掩罗巾。"
    ]
  },
  {
    "id": "2e89e42049d2403bf0d139cb20268127",
    "title": "清商怨",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "关河愁思望处满，渐素秋向晚，雁过南云，行人回泪眼。",
      "双鸾衾裯悔展，夜又永，枕孤人远。梦未成归，梅花闻塞管。"
    ]
  },
  {
    "id": "2e89e42049d2403b1029da916169ec70",
    "title": "滴滴金",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "梅花漏泄春消息。柳丝长，草芽碧。不觉星霜鬓边白。念时光堪惜。",
      "兰堂把酒留嘉客。对离筵，驻行色。千里音尘便疏隔。合有人相忆。"
    ]
  },
  {
    "id": "2e89e42049d2403b20b654ca7b11130f",
    "title": "撼庭秋",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "别来音信千里，怅此情难寄。碧纱秋月，梧桐夜雨，几回无寐。",
      "楼高目断，天遥云黯，只堪憔悴。念兰堂红烛，心长焰短，向人垂泪。"
    ]
  },
  {
    "id": "2e89e42049d2403b6152daed5bd312d2",
    "title": "诉衷情·海棠珠缀一重重",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "海棠珠缀一重重，清晓近帘栊。胭脂谁与匀淡，偏向脸边浓。",
      "看叶嫩，惜花红，意无穷。如花似叶，岁岁年年，占取春风。"
    ]
  },
  {
    "id": "2e89e42049d2403b32ad97e118fe9345",
    "title": "渔家傲",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "画鼓声中昏又晓，时光只解催人老。求得浅欢风日好。齐揭调，神仙一曲渔家傲。",
      "绿水悠悠天杳杳，浮生岂得长年少。莫惜醉来开口笑。须信道，人间万事何时了。"
    ]
  },
  {
    "id": "2e89e42049d2403b2ba503241564d392",
    "title": "蝶恋花·南雁依稀回侧阵",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "南雁依稀回侧阵。雪霁墙阴，偏觉兰芽嫩。中夜梦馀消酒困。炉香卷穗灯生晕。",
      "急景流年都一瞬。往事前欢，未免萦方寸。腊后花期知渐近，寒梅已作东风信。"
    ]
  },
  {
    "id": "2e89e42049d2403bf02891a47ba9a849",
    "title": "采桑子",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "樱桃谢了梨花发，红白相催。燕子归来，几处风帘绣户开。",
      "人生乐事知多少，且酌金杯。管咽弦哀，慢引萧娘舞袖回。"
    ]
  },
  {
    "id": "2e89e42049d2403beb8d12fe7dcf77b4",
    "title": "菩萨蛮·秋花最是黄葵好",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "秋花最是黄葵好，天然嫩态迎秋早。染得道家衣，淡妆梳洗时。",
      "晓来清露滴，一一金杯侧。插向绿云鬓，便随王母仙。"
    ]
  },
  {
    "id": "2e89e42049d2403b3442a2e212b74548",
    "title": "菩萨蛮·人人尽道黄葵淡",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "人人尽道黄葵淡，侬家解说黄葵艳。可喜万般宜，不劳朱粉施。",
      "摘承金盏酒，劝我千长寿。擎作女真冠，试伊娇面看。"
    ]
  },
  {
    "id": "2e89e42049d2403b4d3b056e1758954a",
    "title": "菩萨蛮·芳莲九蕊开新艳",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "芳莲九蕊开新艳，轻红淡白匀双脸。一朵近华堂，学人宫样妆。",
      "看时斟美酒，共祝千年寿。销得曲中夸，世间无此花。"
    ]
  },
  {
    "id": "2e89e42049d2403b55906605f3c89eac",
    "title": "睿恩新·红丝一曲傍阶砌",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "红丝一曲傍阶砌，珠露下、独呈纤丽。剪鲛绡、碎作香英，分彩线、簇成娇蕊。",
      "向晚群花欲悴，放朵朵、似延秋意。待佳人、插向钗头，更袅袅、低临凤髻。"
    ]
  },
  {
    "id": "2e89e42049d2403b421cdf93faecf782",
    "title": "菩萨蛮·高梧叶下秋光晚",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "高梧叶下秋光晚，珍丛化出黄金盏。还似去年时，傍阑三两枝。",
      "人情须耐久，花面长依旧。莫学蜜蜂儿，等闲悠扬飞。"
    ]
  },
  {
    "id": "2e89e42049d2403b582334fc6d50e574",
    "title": "蝶恋花·帘幕风轻双语燕",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "帘幕风轻双语燕。午后醒来，柳絮飞撩乱。心事一春犹未见。红英落尽青苔院。",
      "百尺朱楼闲倚遍。薄雨浓云，抵死遮人面。羌管不须吹别怨。无肠更为新声断。"
    ]
  },
  {
    "id": "2e89e42049d2403b8d9e44cf57a23a3c",
    "title": "连理枝·玉宇秋风至",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "玉宇秋风至，帘幕生凉气。朱槿犹开，红莲尚拆，芙蓉含蕊。送旧巢归燕拂高檐，见梧桐叶坠。",
      "嘉宴凌晨启，金鸭飘香细。凤竹鸾丝，清歌妙舞，尽呈游艺。愿百千遐寿比神仙，有年年岁岁。"
    ]
  },
  {
    "id": "2e89e42049d2403bbf67a6ff27feb0f1",
    "title": "玉楼春·杏梁归燕双回首",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "杏梁归燕双回首，黄蜀葵花开应候。画堂元是降生辰，玉盏更斟长命酒。",
      "炉中百和添香兽，帘外青蛾回舞袖。此时红粉感恩人，拜向月宫千岁寿。"
    ]
  },
  {
    "id": "2e89e42049d2403b0d7446725d142e6c",
    "title": "渔家傲·越女采莲江北岸",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "越女采莲江北岸，轻桡短棹随风便。人貌与花相斗艳。流水慢，时时照影看妆面。",
      "莲叶层层张绿伞，莲房个个垂金盏。一把藕丝牵不断。红日晚，回头欲去心撩乱。"
    ]
  },
  {
    "id": "2e89e42049d2403bbf755bb2649e4f9a",
    "title": "渔家傲·荷叶荷花相间斗",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "荷叶荷花相间斗，红娇绿嫩新妆就。昨日小池疏雨后，铺锦绣，行人过去频回首。",
      "倚遍朱阑凝望久，鸳鸯浴处波文皱。谁唤谢娘斟美酒，萦舞袖，当筵劝我千长寿。"
    ]
  },
  {
    "id": "2e89e42049d2403b9ede1798a18c1edf",
    "title": "渔家傲 ·荷叶初开犹半卷",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "荷叶初开犹半卷，荷花欲拆犹微绽。此叶此花真可羡，秋水畔，青凉伞映红妆面。",
      "美酒一杯留客宴，拈花摘叶情无限。争奈世人多聚散，频祝愿，如花似叶长相见。"
    ]
  },
  {
    "id": "2e89e42049d2403b8e6a7bda99c8d4fb",
    "title": "渔家傲·杨柳风前香百步",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "杨柳风前香百步，盘心碎点真珠露。疑是水仙开洞府，妆景趣，红幢绿盖朝天路。",
      "小鸭飞来稠闹处，三三两两能言语。饮散短亭人欲去，留不住，黄昏更下萧萧雨。"
    ]
  },
  {
    "id": "2e89e42049d2403b5b74b2c81ee76a27",
    "title": "渔家傲·粉笔丹青描未得",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "粉笔丹青描未得，金针彩线功难敌。谁傍暗香轻采摘，风淅淅，船头触散双鸂鶒。",
      "夜雨染成天水碧，朝阳借出胭脂色。欲落又开人共惜，秋气逼，盘中已见新莲菂。"
    ]
  },
  {
    "id": "2e89e42049d2403be39b9398a0dcdd90",
    "title": "渔家傲·罨画溪边停彩舫",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "罨画溪边停彩舫，仙娥绣被呈新样。飒飒风声来一饷，愁四望，残红片片随波浪。",
      "琼脸丽人青步障，风牵一袖低相向。应有锦鳞闲倚傍，秋水上，时时绿柄轻摇扬。"
    ]
  },
  {
    "id": "2e89e42049d2403bbea549a126088493",
    "title": "渔家傲·宿蕊斗攒金粉闹",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "宿蕊斗攒金粉闹。青房暗结蜂儿小。敛面似啼开似笑，天与貌，人间不是铅华少。",
      "叶软香清无限好。风头日脚乾催老。待得玉京仙子到，凭向道，红颜只合长年少。"
    ]
  },
  {
    "id": "2e89e42049d2403bc11bf74b9c46402e",
    "title": "渔家傲·脸傅朝霞衣剪翠",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "脸傅朝霞衣剪翠，重重占断秋江水。一曲采莲风细细，人未醉，鸳鸯不合惊飞起。",
      "欲摘嫩条嫌绿刺，闲敲画扇偷金蕊。半夜月明珠露坠，多少意，红腮点点相思泪。"
    ]
  },
  {
    "id": "2e89e42049d2403bb51f3fd4417c3ac4",
    "title": "渔家傲·粉面啼红腰束素",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "粉面啼红腰束素，当年拾翠曾相遇。密意深情谁与诉，空怨慕，西池夜夜风兼露。",
      "池上夕阳笼碧树，池中短棹惊微雨。水泛落英何处去，人不语，东流到了无停住。"
    ]
  },
  {
    "id": "2e89e42049d2403b4f462de54406c952",
    "title": "渔家傲·幽鹭慢来窥品格",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "幽鹭慢来窥品格，双鱼岂解传消息。绿柄嫩香频采摘，心似织，条条不断谁牵役。",
      "粉泪暗和清露滴，罗衣染尽秋江色。对面不言情脉脉，烟水隔，无人说似长相忆。"
    ]
  },
  {
    "id": "2e89e42049d2403b462d351605ee346b",
    "title": "渔家傲·楚国细腰元自瘦",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "楚国细腰元自瘦，文君腻脸谁描就。日夜声声催箭漏，昏复昼，红颜岂得长如旧。",
      "醉折嫩房和蕊嗅，天丝不断清香透。却傍小阑凝坐久，风满袖，西池月上人归后。"
    ]
  },
  {
    "id": "2e89e42049d2403b04e929cdd15812c9",
    "title": "渔家傲·嫩绿堪裁红欲绽",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "嫩绿堪裁红欲绽，蜻蜓点水鱼游畔。一霎雨声香四散，风颭乱，高低掩映千千万。",
      "总是凋零终有限，能无眼下生留恋。何似折来妆粉面，勤看玩，胜如落尽秋江岸。"
    ]
  },
  {
    "id": "2e89e42049d2403b9ea07a081e44177b",
    "title": "连理枝·绿树莺声老",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "绿树莺声老，金井生秋早。不寒不暖，裁衣按曲，天时正好。况兰堂逢著寿筵开，见炉香缥缈。",
      "组绣呈纤巧，歌舞夸妍妙。玉酒频倾，朱弦翠管，移宫易调。献金杯重叠祝长生，永逍遥奉道。"
    ]
  },
  {
    "id": "2e89e42049d2403bfadf21eac784ea89",
    "title": "望汉月/忆汉月",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "千缕万条堪结，占断好风良月。谢娘春晚先多愁，更撩乱、絮飞如雪。",
      "短亭相送处，长忆得、醉中攀折。年年岁岁好时节，怎奈尚、有人离别。"
    ]
  },
  {
    "id": "2e89e42049d2403b315489c26e891896",
    "title": "蝶恋花 ·梨叶疏红蝉韵歇",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "梨叶疏红蝉韵歇。银汉风高，玉管声凄切。枕簟乍凉铜漏咽，谁教社燕轻离别。",
      "草际蛩吟珠露结。宿酒醒来，不记归时节。多少衷肠犹未说，朱帘一夜朦胧月。"
    ]
  },
  {
    "id": "2e89e42049d2403b2eb91fbe50f88137",
    "title": "相思儿令·春色渐芳菲也",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "春色渐芳菲也，迟日满烟波。正好艳阳时节，争奈落花何。",
      "醉来拟恣狂歌。断肠中、赢得愁多。不如归傍纱窗，有人重画双蛾。"
    ]
  },
  {
    "id": "2e89e42049d2403b416783d94f9ac4a1",
    "title": "相思儿令·昨日探春消息",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "昨日探春消息，湖上绿波平。无奈绕堤芳草，还向旧痕生。",
      "有酒且醉瑶觥。更何妨、檀板新声。谁教杨柳千丝，就中牵系人情。"
    ]
  },
  {
    "id": "2e89e42049d2403b6d1f2b5e94bdba87",
    "title": "木兰花·玉楼朱阁横金锁",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "玉楼朱阁横金锁，寒食清明春欲破。窗间斜月两眉愁，帘外落花双泪堕。",
      "朝云聚散真无那，百岁相看能几个。别来将为不牵情，万转千回思想过。"
    ]
  },
  {
    "id": "2e89e42049d2403b9ae8cc400043afed",
    "title": "木兰花",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "紫薇朱槿繁开后。枕簟微凉生玉漏。玳筵初启日穿帘，檀板欲开香满袖。",
      "红衫侍女频倾酒。龟鹤仙人来献寿。欢声喜气逐时新，青鬓玉颜长似旧。"
    ]
  },
  {
    "id": "2e89e42049d2403b9ae8cc40457b9bf4",
    "title": "木兰花",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "帘旌浪卷金泥凤。宿醉醒来长瞢忪。海棠开后晓寒轻，柳絮飞时春睡重。",
      "美酒一杯谁与共。往事旧欢时节动。不如怜取眼前人，免更劳魂兼役梦。"
    ]
  },
  {
    "id": "2e89e42049d2403bb878cd4a66c52555",
    "title": "秋蕊香·向晓雪花呈瑞",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "向晓雪花呈瑞，飞遍玉城瑶砌。何人剪碎天边桂，散作瑶田琼蕊。",
      "萧娘敛尽双蛾翠，回香袂。今朝有酒今朝醉，遮莫更长无睡。"
    ]
  },
  {
    "id": "2e89e42049d2403b0b61a63ca1b52ed6",
    "title": "秋蕊香·梅蕊雪残香瘦",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "梅蕊雪残香瘦，罗幕轻寒微透。多情只是春杨柳，占断可怜时候。",
      "萧娘劝我杯中酒，翻红袖。金乌玉兔长飞走，争得朱颜依旧。"
    ]
  },
  {
    "id": "2e89e42049d2403bf539e799e1b6d45a",
    "title": "蝶恋花·紫菊初生朱槿坠",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "紫菊初生朱槿坠。月好风清，渐有中秋意。更漏乍长天似水，银屏展尽遥山翠。",
      "绣幕卷波香引穗。急管繁弦，共庆人间瑞。满酌玉杯萦舞袂，南春祝寿千千岁。"
    ]
  },
  {
    "id": "2e89e42049d2403bb67487ec8e512cdd",
    "title": "玉楼春·东风昨夜回梁苑",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "东风昨夜回梁苑，日脚依稀添一线。旋开杨柳绿娥眉，暗拆海棠红粉面。",
      "无情一去云中雁，有意归来梁上燕。有情无意且休论，莫向酒杯容易散。"
    ]
  },
  {
    "id": "2e89e42049d2403ba085d22361b7ae9f",
    "title": "望仙门·玉池波浪碧如鳞",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "玉池波浪碧如鳞，露莲新。清歌一曲翠眉颦，舞华茵。",
      "满酌兰英酒，须知献寿千春。太平无事荷君恩，荷君恩，齐唱《望仙门》。"
    ]
  },
  {
    "id": "2e89e42049d2403b12ecc5039798beff",
    "title": "燕归梁·金鸭香炉起瑞烟",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "金鸭香炉起瑞烟，呈妙舞开筵。《阳春》一曲动朱弦，斟美酒、泛觥船。",
      "中秋五日，风清露爽，犹是早凉天。蟠桃花发一千年，祝长寿、比神仙。"
    ]
  },
  {
    "id": "2e89e42049d2403b42d0b03b24114a71",
    "title": "睿恩新·芙蓉一朵霜秋色",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "芙蓉一朵霜秋色，迎晓露、依依先拆。似佳人、独立倾城，傍朱槛、暗传消息。",
      "静对西风脉脉，金蕊绽、粉红如滴。向兰堂、莫厌重深，免清夜、微寒渐逼。"
    ]
  },
  {
    "id": "2e89e42049d2403b4334969ffbde1ac9",
    "title": "蝶恋花",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "一霎秋风惊画扇。 艳粉娇红，尚拆荷花面。 草际露垂虫响遍。 珠帘不下留归燕。",
      "扫掠亭台开小院。 四坐清欢，莫放金杯浅。 龟鹤命长松寿远。 阳春一曲情千万。"
    ]
  },
  {
    "id": "2e89e42049d2403b1acbe04983886c9d",
    "title": "长生乐·玉露金风月正圆",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "玉露金风月正圆，台榭早凉天。画堂嘉会，组绣列芳筵。洞府星辰龟鹤，来添福寿。欢声喜色，同入金炉泛浓烟。",
      "清歌妙舞，急管繁弦，榴花满酌觥船。人尽祝、富贵又长年。莫教红日西晚，留着醉神仙。"
    ]
  },
  {
    "id": "2e89e42049d2403b516bacf73fb0007b",
    "title": "拂霓裳·乐秋天",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "乐秋天，晚荷花缀露珠圆。风日好，数行新雁贴寒烟。银簧调脆管，琼柱拨清弦。捧觥船，一声声、齐唱太平年。",
      "人生百岁，离别易，会逢难。无事日，剩呼宾友启芳筵。星霜催绿鬓，风露损朱颜。惜清欢，又何妨、沉醉玉尊前。"
    ]
  },
  {
    "id": "2e89e42049d2403b9bcb3e9ca570b420",
    "title": "长生乐·阆苑神仙平地见",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "阆苑神仙平地见，碧海架蓬瀛。洞门相向，倚金铺微明。处处天花撩乱，飘散歌声。装真筵寿，赐与流霞满瑶觥。",
      "红鸾翠节，紫凤银笙。玉女双来近彩云。随步朝夕拜三清。为传王母金箓，祝千岁长生。"
    ]
  },
  {
    "id": "2e89e42049d2403b3b6eb895f570f47d",
    "title": "拂霓裳·喜秋成",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "喜秋成，见千门万户乐升平。金风细，玉池波浪縠文生。宿露沾罗幕，微凉入画屏。张绮宴，傍熏炉蕙炷、和新声。",
      "神仙雅会，会此日，象蓬瀛。管弦清，旋翻红袖学飞琼。光阴无暂住，欢醉有闲情。祝辰星，愿百千为寿、献瑶觥。"
    ]
  },
  {
    "id": "2e89e42049d2403b18d6b88a6a8e3f20",
    "title": "拂霓裳·庆生辰",
    "authorName": "晏殊",
    "authorId": "2e89e42049d2403b692f93be53c04118",
    "dynasty": "宋",
    "content": [
      "庆生辰，庆生辰是百千春。开雅宴，画堂高会有诸亲。钿函封大国，玉色受丝纶。感皇恩，望九重、天上拜尧云。",
      "今朝祝寿，祝寿数，比松椿。斟美酒，至心如对月中人。一声檀板动，一炷蕙香焚。祷仙真，愿年年今日、喜长新。"
    ]
  },
  {
    "id": "2e89e42049d323d7574e3d033bf2f296",
    "title": "人月圆",
    "authorName": "双渐",
    "authorId": "2e89e42049d323d7d1457b72d1457b72",
    "dynasty": "宋",
    "content": [
      "碧纱低映秦娥面，咫尺暗香浓。瑶池春晚，长天共恨，烟锁芙蓉。",
      "夭桃再赏，流莺声巧，不待春工。樽前潜想，樱桃破处，得似香红。"
    ]
  },
  {
    "id": "2e89e42049e76f9ef0171514ac8d68ca",
    "title": "点绛唇·天圣宫",
    "authorName": "郭章",
    "authorId": "2e89e42049e76f9ed1457b72d1457b72",
    "dynasty": "宋",
    "content": [
      "翠柏丹崖，碧云深锁神仙府。势盘龙虎。楼观雄中土。",
      "我欲停时，又恐斜阳暮。黄尘路。客怀良苦。满目西山雨。"
    ]
  },
  {
    "id": "2e89e4204a10704aed0c56ecc8fd95f8",
    "title": "瑞鹤仙",
    "authorName": "楼采",
    "authorId": "2e89e4204a10704ad1457b72d1457b72",
    "dynasty": "宋",
    "content": [
      "冻痕销梦草。又招得春归，旧家池沼。园扉掩寒峭。",
      "倩谁将花信，遍传深窈。追游趁早。便裁却、轻衫短帽。",
      "任残梅、飞满溪桥，和月醉眠清晓。",
      "年小。青丝纤手，彩胜娇鬟，赋情谁表。南楼信杳。江云重，雁归少。",
      "记冲香嘶马，流红回岸，几度绿杨残照。想暗黄，依旧东风，灞陵古道。"
    ]
  },
  {
    "id": "2e89e4204a10704ac69a825efa100059",
    "title": "二郎神",
    "authorName": "楼采",
    "authorId": "2e89e4204a10704ad1457b72d1457b72",
    "dynasty": "宋",
    "content": [
      "露床转玉，唤睡醒、绿云梳晓。正倦立银屏，新宽衣带，生怯轻寒料峭。闷绝相思无人问，但怨入、墙阴啼鸟。嗟露屋锁春，晴风暄昼，柳轻梅小。",
      "人悄。日长谩忆，秋千嬉笑。怅烬冷炉薰，花深莺静，帘箔微红醉袅。带结留诗，粉痕销帕，情远窃香年少。凝恨极，尽日凭高目断，淡烟芳草。"
    ]
  },
  {
    "id": "2e89e4204a10704a46408bd9e02f2111",
    "title": "玉楼春",
    "authorName": "楼采",
    "authorId": "2e89e4204a10704ad1457b72d1457b72",
    "dynasty": "宋",
    "content": [
      "东风破晓寒成阵。曲锁沉香簧语嫩。凤钗敲枕玉声圆，罗袖拂屏金缕褪。",
      "云头雁影占来信。歌底眉尖萦浅晕。淡烟疏柳一帘春，细雨遥山千叠恨。"
    ]
  },
  {
    "id": "2e89e4204a10704a04f0d5b1a6f6c5a9",
    "title": "玉漏迟",
    "authorName": "楼采",
    "authorId": "2e89e4204a10704ad1457b72d1457b72",
    "dynasty": "宋",
    "content": [
      "絮花寒食路。晴丝罥日，绿阴吹雾。客帽欺风，愁满画船烟浦。彩柱秋千散后，怅尘锁、燕帘莺户。从间阻。梦云无准，鬓霜如许。",
      "夜永绣阁藏娇，记掩扇传歌，剪灯留语。月约星期，细把花须频数。弹指一襟幽恨，谩空趁、啼鹃声诉。深院宇。黄昏杏花微雨。"
    ]
  },
  {
    "id": "2e89e4204a10704afc818e11086d6f48",
    "title": "失调名其一紫丁香",
    "authorName": "楼采",
    "authorId": "2e89e4204a10704ad1457b72d1457b72",
    "dynasty": "宋",
    "content": [
      "珠蹙花舆，翠翻莲额。"
    ]
  },
  {
    "id": "2e89e4204a10704a4fb22b937d0449f5",
    "title": "法曲献仙音",
    "authorName": "楼采",
    "authorId": "2e89e4204a10704ad1457b72d1457b72",
    "dynasty": "宋",
    "content": [
      "花匣么弦，象奁双陆，旧日留欢情意。梦到银屏，恨裁兰烛，香篝夜阑鸳被。",
      "料燕子重来地。桐阴锁窗绮。",
      "倦梳洗。晕芳钿、自羞鸾镜，罗袖冷，烟柳画栏半倚。",
      "浅雨压荼蘼，指东风、芳事馀几。院落黄昏，怕春莺、惊笑憔悴。",
      "倩柔红约定，唤取玉箫同醉。"
    ]
  },
  {
    "id": "2e89e4204a10704a7e87da67c0bef51d",
    "title": "失调名其二",
    "authorName": "楼采",
    "authorId": "2e89e4204a10704ad1457b72d1457b72",
    "dynasty": "宋",
    "content": [
      "汗粉难融，袖香新窃。"
    ]
  },
  {
    "id": "2e89e4204a10704a0e209cbef9c68c91",
    "title": "好事近·其一",
    "authorName": "楼采",
    "authorId": "2e89e4204a10704ad1457b72d1457b72",
    "dynasty": "宋",
    "content": [
      "人去玉屏间，逗晓柳丝风急。帘外杏花细雨，罥春红愁湿。",
      "单衣初试曲尘罗，中酒病无力。应是绣床慵困，倚秋千斜立。"
    ]
  },
  {
    "id": "2e89e4204ac7a13ac2ebbe3b50016255",
    "title": "鹧鸪天",
    "authorName": "郑少微",
    "authorId": "2e89e4204ac7a13ad1457b72d1457b72",
    "dynasty": "宋",
    "content": [
      "谁折南枝傍小丛。佳人丰色与梅同。有花无叶真潇洒，不问胭脂借淡红。",
      "应未许，嫁春风。天教雪月伴玲珑。池塘疏影伤幽独，何似横斜酒盏中。"
    ]
  },
  {
    "id": "2e89e4204ac7a13a60f69b2724606b49",
    "title": "朝天子·集句",
    "authorName": "郑少微",
    "authorId": "2e89e4204ac7a13ad1457b72d1457b72",
    "dynasty": "宋",
    "content": [
      "欲把长绳系日难。纷纷从此见花残。休将世事兼身事，须看人间比梦间。",
      "红烛继，艳歌阑。等闲留客却成欢。劝君更尽一杯酒，赢得浮生半日闲。"
    ]
  },
  {
    "id": "2e89e4204ace21efc1a31b54241724f7",
    "title": "百字令",
    "authorName": "俞处俊",
    "authorId": "2e89e4204ace21efd1457b72d1457b72",
    "dynasty": "宋",
    "content": [
      "残蝉断雁，政西风萧索，夕阳流水。落木无边幽眺处，云拥登山屐齿。岁月如驰，古今同梦，惟有悲欢异。绿尊空对，故人相望千里。",
      "追念淮海当年，五云行殿，咫尺天颜喜。清晓胪传仙仗里，衣染玉龙香细。今日天涯，黄花零乱，满眼重阳泪。艰难多病，二陵无奈秋思。"
    ]
  },
  {
    "id": "2e89e4204ae6c9ab1bb77176e6fc973c",
    "title": "如梦令·其三",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "满院落花春寂。风絮一帘斜日。翠钿晓寒轻，独倚千秋无力。",
      "无力。无力。蹙破远山愁碧。"
    ]
  },
  {
    "id": "2e89e4204ae6c9ab7d18156368da55c7",
    "title": "生查子·其一闻莺用竹坡韵",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "娇莺恰恰啼，过水翻回去。欲共诉芳心，故绕池边树。",
      "人去绮窗闲，弦断秦筝柱。百啭听新声，总是伤心处。"
    ]
  },
  {
    "id": "2e89e4204ae6c9abb6fdb32bc1497b31",
    "title": "生查子·其二忠甫持梅水仙砑笺索词",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "消瘦不胜寒，独立江南路。罗袜暗生尘，不见凌波步。",
      "兰佩解鸣珰，往事凭谁诉。一纸彩云笺，好寄青鸾去。"
    ]
  },
  {
    "id": "2e89e4204ae6c9abdb92906117688e6a",
    "title": "生查子·其三赋湘妃鼓瑟笺，湘妃泛莲叶，上有片云擎月",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "潇湘日暮时，倚棹蒹葭浦。不见独醒人，愁对湘妃语。",
      "璧月送归云，一叶莲舟举。宝瑟奏清商，波底鱼龙舞。"
    ]
  },
  {
    "id": "2e89e4204ae6c9ab10fdf35729d3887a",
    "title": "霜天晓角·次韵李次山提举渔社词",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "渔舟簇簇。西塞山前宿。流水落红香远，春江涨、葡萄绿。",
      "蕲竹。奏新曲。惊回幽梦独。却把渔竿远去，骑鲸背、钓璜玉。"
    ]
  },
  {
    "id": "2e89e4204ae6c9ab613712871095a9c9",
    "title": "浣溪沙·其一",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "洞口春深长薜萝。幽栖地僻少经过。一溪新绿涨晴波。",
      "惊梦觉来啼鸟近，惜春归去落花多。东风独倚奈愁何。"
    ]
  },
  {
    "id": "2e89e4204ae6c9ab0b3a29b08f56c577",
    "title": "卜算子·秋晚集杜句吊贾傅",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "苍生喘未苏，贾笔论孤愤。文采风流今尚存，毫发无遗恨。",
      "凄恻近长沙，地僻秋将尽。长使英雄泪满襟，天意高难问。"
    ]
  },
  {
    "id": "2e89e4204ae6c9abe1363646bf4e8e27",
    "title": "浣溪沙·其二次韩户侍",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "银叶香销暑簟清。枕鸳醉倚玉钗横。起来红日半窗明。",
      "多病情怀无可奈，惜花天气恼馀酲。瑶琴谁弄晓莺声。"
    ]
  },
  {
    "id": "2e89e4204ae6c9ab961663b22be3b38c",
    "title": "垂丝钓",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "翠帘昼卷。庭花日影初转。酒力未醒，眉黛还敛。停歌扇。背画阑倚遍。情无限。怅韶华又晚。",
      "锦鞯去后，愁宽珠袖金钏。碧云信远。难托西楼雁。空写银筝怨。肠欲断。更落红万点。"
    ]
  },
  {
    "id": "2e89e4204ae6c9ab9c5056a2463c51ca",
    "title": "菩萨蛮·其一春日呈安国舍人",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "飞云障碧江天暮。杏花帘幕黄昏雨。翠袖怯春寒。有人愁倚阑。",
      "天涯芳草路。目送征鸿去。人远玉关长。尺书难寄将。"
    ]
  },
  {
    "id": "2e89e4204ae6c9abbd7cfd2c6e7b837b",
    "title": "菩萨蛮·其二春日西湖用吴监簿韵",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "春山愁对修眉绿。春衫谁为裁冰縠。日暮倚阑干。不禁烟雾寒。",
      "湖边归去路。犹记传觞处。往事等空花。客心惊岁华。"
    ]
  },
  {
    "id": "2e89e4204ae6c9abe3b6894e5e9c47eb",
    "title": "菩萨蛮·其三",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "冰肌玉衬香绡薄。无言独倚阑干角。相见又还休。可堪归去愁。",
      "碧波溪上路。几阵黄昏雨。归去断人肠。纱厨枕簟凉。"
    ]
  },
  {
    "id": "2e89e4204ae6c9ab5edb4ae85b98c573",
    "title": "菩萨蛮·其四雪中呈李常门",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "玉妃夜宴瑶池冷。翩然飞下霓旌影。天阔水云长。风飘舞袖香。",
      "姑山人似旧。清压红梅瘦。同凭玉阑干。光摇银海寒。"
    ]
  },
  {
    "id": "2e89e4204ae6c9ab5e94f767e05ec266",
    "title": "谒金门·春暮有感",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "伤漂泊。负了花前期约。寒食清明都过却。愁怀无处著。",
      "晴日柳阴池阁。风絮斜穿帘幕。帘外秋千闲彩索。断肠人寂寞。"
    ]
  },
  {
    "id": "2e89e4204ae6c9ab03b889e501870265",
    "title": "好事近·其一代人书扇",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "晚起倦梳妆，斜压翠鬟云鬓。手捻花枝辄笑，问青鸾音信。",
      "绣帘慵卷玉钩垂，风篁奏馀韵。灯火黄昏院落，报雕鞍人近。"
    ]
  },
  {
    "id": "2e89e4204ae6c9ab8c5a1dc87d09ee67",
    "title": "好事近·其二",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "细雨落檐花，帘卷金泥红湿。楼外远山横翠，染修眉愁碧。",
      "旧游春梦了无痕，香尘暗瑶瑟。凭仗青鸾飞去，问新来消息。"
    ]
  },
  {
    "id": "2e89e4204ae6c9ab25eb6af7947434b7",
    "title": "清平乐",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "翠团嘉树。杜宇呼春去。帘卷金泥凝望处。几点红薇香雨。",
      "等闲过了花时。殷勤来问酴醾。恰有一枝春在，画楼红日林西。"
    ]
  },
  {
    "id": "2e89e4204ae6c9abab3729041d7bfcbe",
    "title": "忆秦娥·其一雪中拥琴对梅花寓言",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "东风恶。雪花乱舞穿帘幕。穿帘幕。寒侵绿绮，音断弦索。",
      "宫梅已破香红萼。梅妆想称伊梳掠。伊梳掠。十分全似，旧时京洛。"
    ]
  },
  {
    "id": "2e89e4204ae6c9abf4b476356d346eb5",
    "title": "忆秦娥·其二",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "云垂幕。江天雪似杨花落。杨花落。翠衾不暖，晓寒偏觉。",
      "起来独倚西楼角。客怀无耐伤离索。伤离索。蛮笺欲寄，塞鸿难托。"
    ]
  },
  {
    "id": "2e89e4204ae6c9ababa7c36e05d2a7df",
    "title": "柳梢青·其一",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "红药翻阶。天香国艳，辉映楼台。解语浑如，三千粉黛，十二金钗。",
      "青鞋踏破苍苔。趁舞蝶、游蜂去来。宿粉偷香，也应难似，年少情怀。"
    ]
  },
  {
    "id": "2e89e4204ae6c9abfc56a7817fe430db",
    "title": "贺新郎",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "薄暮垂虹去。正江天、残霞冠日，乱鸿遵渚。万顷云涛风浩荡，笑整羽轮飞渡。问弱水、神仙何处。翳凤骑麟思往事，记朝元、金殿闻钟鼓。环佩响，翠鸾舞。",
      "梦中失却江南路。待西风、长城饮马，朔庭张弩。目尽青天何时到，赢得儿童好语。怅未复、长陵抔土。西子五湖归去后，泛仙舟、尚许寻盟否。风袂逐，片帆举。"
    ]
  },
  {
    "id": "2e89e4204ae6c9ab8a9436379869352a",
    "title": "小重山",
    "authorName": "杨冠卿",
    "authorId": "2e89e4204ae6c9ab18426034d1457b72",
    "dynasty": "宋",
    "content": [
      "一笑回眸百媚生。娇羞佯不语，艳波横。缓移莲步绕阶行。凝情久，幽怨吒银筝。",
      "些事那回曾。水晶双枕冷，簟纹平。窥人燕子苦无情。惊梦断，何处觅云行。"
    ]
  },
  {
    "id": "2e89e4204ae73e574334969f09d4449f",
    "title": "蝶恋花",
    "authorName": "刘翰",
    "authorId": "2e89e4204ae73e57d1457b72d1457b72",
    "dynasty": "宋",
    "content": [
      "团扇题诗春又晚。小梦惊残，碧草池塘满。一曲银钩帘半卷。绿窗睡足莺声软。",
      "瘦损衣围罗带减。前度风流，陡觉心情懒。谁品新腔拈翠管。画楼吹彻江南怨。"
    ]
  },
  {
    "id": "2e89e4204ae73e57db5f347984897eb6",
    "title": "桂殿秋·其一寿于湖先生",
    "authorName": "刘翰",
    "authorId": "2e89e4204ae73e57d1457b72d1457b72",
    "dynasty": "宋",
    "content": [
      "青帝子，碧莲宫。不驾云车骑白龙。瑶池路远羽衣湿，玉佩泠泠明月中。"
    ]
  },
  {
    "id": "2e89e4204ae73e57d61274077b4ede84",
    "title": "好事近",
    "authorName": "刘翰",
    "authorId": "2e89e4204ae73e57d1457b72d1457b72",
    "dynasty": "宋",
    "content": [
      "花底一声莺，花上半钩斜月。月落乌啼何处，点飞英如雪。",
      "东风吹尽去年愁，解放丁香结。惊动小亭红雨，舞双双金蝶。"
    ]
  },
  {
    "id": "2e89e4204ae73e57263aa2c5558f82d2",
    "title": "桂殿秋·其二同上",
    "authorName": "刘翰",
    "authorId": "2e89e4204ae73e57d1457b72d1457b72",
    "dynasty": "宋",
    "content": [
      "双玉节，到神京。碧杯仙露冷如冰。一声金磬千花发，洞口天风吹酒醒。"
    ]
  },
  {
    "id": "2e89e4204ae73e579b02ba6d1cb170d8",
    "title": "菩萨蛮",
    "authorName": "刘翰",
    "authorId": "2e89e4204ae73e57d1457b72d1457b72",
    "dynasty": "宋",
    "content": [
      "去时满地花阴月。归来落尽梧桐叶。帘外小梅残。绿窗幽梦寒。",
      "明朝提玉勒。又作江南客。芳草遍长亭。东风吹恨生。"
    ]
  },
  {
    "id": "2e89e4204ae73e5725eb6af7a2e68723",
    "title": "清平乐",
    "authorName": "刘翰",
    "authorId": "2e89e4204ae73e57d1457b72d1457b72",
    "dynasty": "宋",
    "content": [
      "萋萋芳草。怨得王孙老。瘦损腰围罗带小。长是锦书来少。",
      "玉箫吹落梅花。晓寒犹透轻纱。惊起半屏幽梦，小窗淡月啼鸦。"
    ]
  },
  {
    "id": "2e89e4204ae73e5725eb6af7c76e1475",
    "title": "清平乐",
    "authorName": "刘翰",
    "authorId": "2e89e4204ae73e57d1457b72d1457b72",
    "dynasty": "宋",
    "content": [
      "鸳鸯翡翠。小小池塘水。落絮游丝花满地。度日阑干独倚。",
      "金刀裁就春衫。起来初试轻寒。满把相思清恨，题诗欲寄江南。"
    ]
  },
  {
    "id": "2e89e4204ae7af64b88f1c0d0b26c951",
    "title": "一剪梅",
    "authorName": "易祓妻",
    "authorId": "2e89e4204ae7af64d1457b72d1457b72",
    "dynasty": "宋",
    "content": [
      "染泪修书寄彦章。贪做前廊，忘却回廊。功名成就不还乡，铁做心肠，石做心肠。",
      "红日三竿懒画妆。虚度韶光，瘦损容光。不知何日得成双，羞对鸳鸯，懒对鸳鸯。"
    ]
  },
  {
    "id": "2e89e4204af1d96cef5057aaa107b9c0",
    "title": "西江月·寿游侍郎某恭审某官瑞纪门弧，辉增从橐。适逢八秩，共庆千秋。挂神虎之冠，未酬雅志；叶非熊之卜，会有好音。某受知最深，赞喜尤剧。康宁富寿，公其五福之具全；倬耆期颐，我则一忱而有祷。谩寄",
    "authorName": "包荣父",
    "authorId": "2e89e4204af1d96cd1457b72d1457b72",
    "dynasty": "宋",
    "content": [
      "雅意浯亭宽碧，何心禁路宽华。芝兰玉树侍臣家。一段洛滨图画。",
      "庆事两年亲见，今年福寿堪夸。更从头上人添些。却是八千岁也。"
    ]
  },
  {
    "id": "2e89e4204b16120af29ff18e7b42bf41",
    "title": "点绛唇",
    "authorName": "李铨",
    "authorId": "2e89e4204b16120ad1457b72d1457b72",
    "dynasty": "宋",
    "content": [
      "一朵千金，帝城谷雨初晴后。粉拖香透。雅称群芳首。",
      "把酒题诗，遐想欢如旧。花知否。故人清瘦。长忆同携手。"
    ]
  },
  {
    "id": "2e89e4204b39ec670f54f8b97769d1db",
    "title": "木兰花慢·寿贾师宪",
    "authorName": "廖莹中",
    "authorId": "2e89e4204b39ec67d1457b72d1457b72",
    "dynasty": "宋",
    "content": [
      "请诸君着眼，来看我、福华编。记江上秋风，鲸漦涨雪，雁徼迷烟。一时几多人物，只我公、只手护山川。争睹阶符瑞象，又扶红日中天。",
      "因怀下走奉櫜鞬。磨盾夜无眠。知重开宇宙，活人万万，合寿千千。凫鹥太平世也，要东还、赴上是何年。消得清时钟鼓，不妨平地神仙。"
    ]
  },
  {
    "id": "2e89e4204b39ec6721a50bc5bacd79cb",
    "title": "个侬",
    "authorName": "廖莹中",
    "authorId": "2e89e4204b39ec67d1457b72d1457b72",
    "dynasty": "宋",
    "content": [
      "恨个侬无赖，卖娇眼、春心偷掷。苍苔花落，先印下一双春迹。花不知名，香才闻气，似月下箜篌，蒋山倾国。半解罗襟，蕙薰微度，镇宿粉、栖香双蝶。语态眠情，感多情、轻怜细阅。休问望宋墙高，窥韩路隔。寻寻觅觅。",
      "又暮雨凝碧。花径横烟，红扉映月，尽一刻、千金堪值。卸袜熏笼，藏灯衣桁，任裹臂金斜，搔头玉滑。更恨檀郎，恶怜深惜。尽颤袅、周旋倾侧。软玉香钩，怪无端、凤珠微脱。多少怕晓听钟，琼钗暗擘。"
    ]
  },
  {
    "id": "2e89e4204bb9b8dbe3d030a810ec37b8",
    "title": "丑奴儿·春暮",
    "authorName": "朱藻",
    "authorId": "2e89e4204bb9b8dbd1457b72d1457b72",
    "dynasty": "宋",
    "content": [
      "障泥油壁人归后，满院花阴，楼影沈沈，中有伤春一片心。",
      "闲穿绿树寻梅子，斜日笼明，团扇风轻，一径杨花不避人。"
    ]
  },
  {
    "id": "2e89e4204c39eaf17e87da671361c55f",
    "title": "失调名其二",
    "authorName": "许左之",
    "authorId": "2e89e4204c39eaf1d1457b72d1457b72",
    "dynasty": "宋",
    "content": [
      "忆你当初，惜我不去。伤我如今，留你不住。"
    ]
  },
  {
    "id": "2e89e4204c3dee5103e0d6d8c0689824",
    "title": "新荷叶",
    "authorName": "贺及",
    "authorId": "2e89e4204c3dee51d1457b72d1457b72",
    "dynasty": "宋",
    "content": [
      "莲萼飘香，金风乍扇轻凉。郁郁葱葱，瑞烟萦绕华堂。星辰孕秀，良霄梦、吉协熊祥。紫芝眉宇，莹然如峙圭璋。",
      "忠孝传芳，集庆门、奕世簪裳。他日岩廊，致君直上虞唐。百千椿算，争期并、鹤老龟长。年年今日，会拚一醉觥觞。"
    ]
  },
  {
    "id": "2e89e4204c75da85f27bc266bb9fd6a8",
    "title": "水调歌头·自适",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "风雨卷春去，绿紫总无馀。窈窕一川芳渚，软草接新蒲。杨柳垂垂飘絮，桑柘阴阴成幄，殷绿正棻敷。迁木莺呼友，营垒燕将雏。",
      "金蕉举，珠樱累，豆梅腴。寿乡歌舞，樽前暂得皱眉舒。往事南柯印绶，晚岁北山杖屦，寂寞笑今吾。幸作耆年侣，写入洛英图。"
    ]
  },
  {
    "id": "2e89e4204c75da8591d01be775349cca",
    "title": "木兰花慢·和野渡赋菊",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "聚林园芳景，尽输韩圃陶篱。任雨虐风饕，露凝霜压，丛木离披。正色幽香不减，与冬兰、并秀结心知。天赋花中名节，不教桃李同时。清奇。",
      "秋后尤宜。浮卉尽、尚芬菲。称处士庭除，先生简册，声续吾伊。便好竹间松下，擅晚芳、长伴岁寒姿。懊恨携樽已晚，明年来把花枝。"
    ]
  },
  {
    "id": "2e89e4204c75da85b36d7020401002d5",
    "title": "摸鱼儿·其一咏小园晚春",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "小林峦、一年芳事，乱红还又飞雨。生香冉冉花阴转，云擘满空晴絮。游宴处。看乐意相关，庭下胎仙舞。歌声缓度。任圆玉敲寒，飞觞传晓，未许放春去。闲中趣。",
      "明月清风当户。莘莘容屋陈俎。剪裁妙语频赓唱，巧胜郢斤般斧。心自许。拼凋景颓龄，为莺俦燕侣。同盟会取。共花下小车，竹间三径，长作老宾主。"
    ]
  },
  {
    "id": "2e89e4204c75da85ca127ade063e1abb",
    "title": "摸鱼儿·其二叠前韵",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "见春来、又将春尽，狂风那更痴雨。一番芳径催人老，回首绿杨飘絮。欢会处。有小小池亭，止欠妙歌舞。光阴梭度。对草木幽姿，候禽雅奏，客至未应去。",
      "十年里，冷落翟公庭户。朋来草草樽俎。投闲赢得浮生乐，肯羡油幢绣斧。春几许。任洛谱名葩，留宴耆英侣。浮荣竞取。纵带玉围腰，印金系肘，争似莺花主。"
    ]
  },
  {
    "id": "2e89e4204c75da8582b94ec73dc48723",
    "title": "念奴娇·其一山中霜寒有作",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "露华凝聚，夜更长、寒压一床衾重。局缩龟藏灯幌悄，明灭银釭欲冻。鼻观流珠，肌纹浮粟，敧枕难成梦。明蟾交映，一窗清影梅弄。",
      "晓见黄陨丹空，但琼华点缀，万梢森耸。橘柚香来分好景，书后尽堪题送。青女呈工，玉妃传信，渐六霙飞动。瑞花盈尽，看看叠嶂银涌。"
    ]
  },
  {
    "id": "2e89e4204c75da8508e0f1fb610c6098",
    "title": "念奴娇·其二和友人催雪",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "暮云凝冻，耸玉楼、捻断冰髯知几。今岁天公悭破白，未放六霙呈瑞。瘗马发祥，妖麋应祷，终解从人意。腊前三白，瑶光一瞬千里。",
      "便好剪刻漫空，落花飞絮，滚滚随风起。莫待东皇催整驾，点点消成春水。巧思裁云，新词胜雪，引动眉间喜。欺梅压竹，看看还助吟醉。"
    ]
  },
  {
    "id": "2e89e4204c75da856cadc68995ca9ff9",
    "title": "天仙子·寿野渡",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "搭宅亭园虽不大。花木成阴难论价。豪端点缀有珠玑，竹一带。梅一派。明月清风何用买。",
      "子子孙孙纡寿彩。家庆成图和蔼蔼。更添三岁古来稀，酒满斝。诗满架。直到耆颐年未艾。"
    ]
  },
  {
    "id": "2e89e4204c75da85991a4ce46bd8b779",
    "title": "满江红·其一寓古杭和南塘咏欲雪词",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "屑玉飞霙，正堪称、冯夷展布。空几度、痴云凝聚，狂风掀舞。点点抛扬珠作霰，纤纤断续丝垂雨。借银河、剪刻六花飘，天应许。",
      "水漠漠，斜桥渡。烟淡淡，长亭路。望寒莎衰草，总成愁绪。坡老新堤须好在，逋仙孤屿犹堪去。共寻梅、止欠雪双清，烦青女。"
    ]
  },
  {
    "id": "2e89e4204c75da8517b342fe5752d3f1",
    "title": "水龙吟·和野渡生朝",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "桑蓬扫尽闲愁，未应人比梅花瘦。眉峰顿展，恰如云卷，北山□九。萦锦绣肠，袖丝纶手，骎骎希有。□□□博取，巍科□□，儒冠于我何负。",
      "初度年来年去，喜称觞、腊前还又。安时委命，金鱼玉带，傥来斯受。傍屋园林，抚松对竹，共朋三寿。且逍遥、安乐窝中，岁岁进、长生酒。"
    ]
  },
  {
    "id": "2e89e4204c75da854710c1bd1a51aa7b",
    "title": "满江红·其二寿野渡",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "弧矢开祥，喜从此、旬兼九日。新岁改、椒盘献颂，齐头七十。渐入唐人诸老画，可追洛社耆英集。有陶潜、三径健吟哦，贫而适。",
      "摘仙桂，探蟾窟。敛洪藻，归麟笔。总古先传记，讥评得失。不朽芬芳垂简册，浮荣土苴轻簪笏。看年如、卫武粲成章，诗传抑。"
    ]
  },
  {
    "id": "2e89e4204c75da8519c77f470bccf811",
    "title": "贺新郎·寿南塘八月生朝",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "强半秋澄穆。半月弦、南极躔高，寿星明煜。今岁户庭殊旧岁，洗尽闲愁千斛。沸春夏、欢声相续。兰已种成香满砌，更蕣华、得偶颜如玉。双捧劝，寿齐祝。",
      "郗枝芳映庄椿绿。觉这番、初度称觞，桂增芬馥。生子生孙从此始，剩有人传祖笏。看八座、青毡须复。两两闺中俱秀质，待子平、婚嫁人人足。碧桃下，跨青鹿。"
    ]
  },
  {
    "id": "2e89e4204cc42a21e3ff76a452d98a7b",
    "title": "祝英台近",
    "authorName": "戴复古妻",
    "authorId": "2e89e4204cc42a21d1457b72d1457b72",
    "dynasty": "宋",
    "content": [
      "惜多才，怜薄命，无计可留汝。揉碎花笺，忍写断肠句。道傍杨柳依依，千丝万缕，抵不住、一分愁绪。",
      "如何诉。便教缘尽今生，此身已轻许。捉月盟言，不是梦中语。后回君若重来，不相忘处，把杯酒、浇奴坟土。"
    ]
  },
  {
    "id": "2e89e4204cd8d7bb473f7655f851a73a",
    "title": "卜算子·答施",
    "authorName": "乐婉",
    "authorId": "2e89e4204cd8d7bbb49c63fab49c63fa",
    "dynasty": "宋",
    "content": [
      "相思似海深，旧事如天远。泪滴千千万万行，更使人、愁肠断。",
      "要见无因见，拚了终难拚。若是前生未有缘，待重结、来生愿。"
    ]
  },
  {
    "id": "2e89e4204cec201657659484d9262a0c",
    "title": "长相思",
    "authorName": "袁正真",
    "authorId": "2e89e4204cec2016d1457b72d1457b72",
    "dynasty": "宋",
    "content": [
      "南高峰，北高峰，南北高峰云淡浓。湖山图画中。",
      "采芙蓉，赏芙蓉，小小红船西复东。相思无路通。"
    ]
  },
  {
    "id": "2e89e4204cf24ec6da6f70d01c21eb98",
    "title": "水龙吟·浮翠山房拟赋白莲",
    "authorName": "陈恕可",
    "authorId": "2e89e4204cf24ec626588e93d10ec7c1",
    "dynasty": "宋",
    "content": [
      "素姬初宴瑶池，佩环误落云深处。分香华井，洗妆湘渚，天姿淡泞。碧盖吹凉，玉冠迎晓，盈盈笑语。记当时乍识，江明夜静，只愁被、婵娟误。",
      "几点沙边飞鹭。旧盟寒、远迷烟雨。相思未尽，纤罗曳水，清铅泣露。玉镜台空，银瓶绠绝，断魂何许。待今宵试探，中流一叶，共凌波去。"
    ]
  },
  {
    "id": "2e89e4204cf24ec6ce41528ae85a4c2c",
    "title": "桂枝香·天柱山房拟赋蟹",
    "authorName": "陈恕可",
    "authorId": "2e89e4204cf24ec626588e93d10ec7c1",
    "dynasty": "宋",
    "content": [
      "西风故国。记乍免内黄，归梦溪曲。还是秦星夜映，楚霜秋足。无肠枉抱东流恨，任年年、褪匡微绿。草汀篝火，芦洲纬箔，早寒渔屋。",
      "叙旧别、芳刍荐玉。正香擘新橙，清泛佳菊。依约行沙乱雪，误惊窗竹。江湖岁晚相思远，对寒灯、谩怀幽独。嫩汤浮眼，枯形蜕壳，断魂重续。"
    ]
  },
  {
    "id": "2e89e4204cf24ec6eb49f474690cafa3",
    "title": "齐天乐·其一馀闲书院拟赋蝉",
    "authorName": "陈恕可",
    "authorId": "2e89e4204cf24ec626588e93d10ec7c1",
    "dynasty": "宋",
    "content": [
      "碧柯摇曳声何许，阴阴晚凉庭院。露湿身轻，风生翅薄，昨夜绡衣初剪。琴丝宛转。弄几曲新声，几番凄惋。过雨高槐，为渠一洗故宫怨。",
      "清虚襟度漫与，向人低诉处，幽思无限。败叶枯形，残阳绝响，消得西风肠断。尘情已倦。任翻鬓云寒，缀貂金浅。蜕羽难留，顿觉仙梦远。"
    ]
  },
  {
    "id": "2e89e4204cf24ec6b741942050953197",
    "title": "齐天乐·其二同上",
    "authorName": "陈恕可",
    "authorId": "2e89e4204cf24ec626588e93d10ec7c1",
    "dynasty": "宋",
    "content": [
      "蜕仙飞佩流空远，珊珊数声林杪。薄暑眠轻，浓阴听久，勾引凄凉多少。长吟未了。想犹怯高寒，又移深窈。与整绡衣，满身风露正清晓。",
      "微薰庭院昼永，那回曾记得，如诉幽抱。断响难寻，馀悲独省，叶底还惊秋早。齐宫路杳。叹往事魂消，夜阑人悄。谩省轻盈，粉奁双鬓好。"
    ]
  },
  {
    "id": "2e89e4204d1d99508c0fad89c34df19a",
    "title": "虞美人·冯翊送信道舅先归桐宫",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "魂消目断关山路。曾送雕鞍去。而今留滞古陪京。还是一尊芳酒、送君行。",
      "吾庐好在条山曲。三径应芜没。诛茅为我补东篱。会待新春残腊、也来归。"
    ]
  },
  {
    "id": "2e89e4204d1d9950cb66f41176dd03db",
    "title": "蝶恋花·其一",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "一朵江梅春带雪。玉软云娇，姑射肌肤洁。照影凌波微步怯。暗香浮动黄昏月。",
      "谩道广平心似铁。词赋风流，不尽愁千结。望断江南音信绝。陇头行客空情切。"
    ]
  },
  {
    "id": "2e89e4204d1d9950ba7af1593b36acf0",
    "title": "一斛珠·闺怨",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "宝鉴菱花莹。孤鸾慵照影。鱼书蝶梦两浮沉，恨恨恨。结尽丁香，瘦如杨柳，雨疏云冷。",
      "宿醉厌厌病。罗巾空泪粉。欲将远意托湘弦，闷闷闷。香絮悠悠，画帘悄悄，日长春困。"
    ]
  },
  {
    "id": "2e89e4204d1d99508382a51b8b9d95ec",
    "title": "蝶恋花·其二河中作",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "尽日东风吹绿树。向晚轻寒，数点催花雨。年少凄凉天付与。更堪春思萦离绪。",
      "临水高楼携酒处。曾倚哀弦，歌断黄金缕。楼下水流何处去。凭栏目送苍烟暮。"
    ]
  },
  {
    "id": "2e89e4204d1d9950dd9f54c868a5a2fc",
    "title": "点绛唇·春愁",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "香冷金猊，梦回鸳帐馀香嫩。更无人问。一枕江南恨。",
      "消瘦休文，顿觉春衫褪。清明近。杏花吹尽。薄暮东风紧。"
    ]
  },
  {
    "id": "2e89e4204d1d9950701c7a995b96f177",
    "title": "人月圆·中秋",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "连环宝瑟深深愿，结尽一生愁。人间天上，佳期胜赏，今夜中秋。",
      "雅歌妍态，嫦娥见了，应羡风流。芳尊美酒，年年岁岁，月满高楼。"
    ]
  },
  {
    "id": "2e89e4204d1d995071827d4cc1b72b25",
    "title": "河传·以石曼卿诗为之",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "年年桃李。渺关河一梦，飞花空委。鸿去燕来，锦字参差难寄。敛双眉、山对起。",
      "娇波泪落妆如洗。独倚高楼，日日春风里。江水际。天色无情，似送离怀千里。"
    ]
  },
  {
    "id": "2e89e4204d1d99504cd86a81f4aa5f0c",
    "title": "燕归梁为人生日作",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "绰约彤霞降紫霄。是仙子风标。湘裙明佩响琼瑶。",
      "散馥郁、暗香飘。小春十月寒犹浅，妆粉弄梅梢。秦楼风月待吹箫。舞双鹤、醉蟠桃。"
    ]
  },
  {
    "id": "2e89e4204d1d995077d351eca5b1c2ba",
    "title": "减字木兰花·和倅车韵。倅将还阙，因以送之",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "笔端红翠。造化工夫春有意。云梦涵胸。好去蓬山十二重。",
      "天街追骑。催唤谪仙泥样醉。电扫云空。百斛明珠咳唾中。"
    ]
  },
  {
    "id": "2e89e4204d1d995063781bd372de5cc3",
    "title": "好事近·倅车还阙，分得茶词",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "兰烛画堂深，歌吹已终瑶席。碾破密云金缕，送蓬莱归客。",
      "看看宣诏未央宫，草诏侍宸极。拜赐一杯甘露，泛天边春色。"
    ]
  },
  {
    "id": "2e89e4204d1d9950ff406cc3ebef14bb",
    "title": "贺圣朝·锁试府学夜坐作",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "断霞收尽黄昏雨。滴梧桐疏树。帘栊不卷夜沈沈，锁一庭风露。",
      "天涯人远，心期梦悄，苦长宵难度。知他窗外促织儿，有许多言语。"
    ]
  },
  {
    "id": "2e89e4204d1d9950305ecd064428ec16",
    "title": "乌夜啼",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "檐花点滴秋清。寸心惊。香断一炉沈水、一灯青。",
      "凉宵永。孤衾冷。梦难成。叶叶高梧敲恨、送残更。"
    ]
  },
  {
    "id": "2e89e4204d1d9950d146404d6a763075",
    "title": "浣溪沙·美人",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "艳艳春娇入眼波。劝人金盏缓声歌。不禁粉泪揾香罗。",
      "暮雨朝云相见少，落花流水别离多。寸肠争奈此情何。"
    ]
  },
  {
    "id": "2e89e4204d1d99500aa989630d36e422",
    "title": "画堂春·春日",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "空笼帘影隔垂杨。梦回芳草池塘。杏花枝上蝶双双。春昼初长。",
      "强理云鬟临照，暗弹粉泪沾裳。自怜容艳惜流光。无限思量。"
    ]
  },
  {
    "id": "2e89e4204d1d9950ae85d5ad270e1f8d",
    "title": "浪淘沙·令次韵史东美洛中作",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "归计信悠悠。归去谁留。梦随江水绕沙洲。沙上孤鸿犹笑我，萍梗飘流。",
      "与世且沈浮。要便归休。一杯消尽一生愁。傥有人来闲论事，我会摇头。"
    ]
  },
  {
    "id": "2e89e4204d1d9950331b56742bcf8219",
    "title": "水调歌头·甲辰九月十五日夜饮独乐见山台坐中作",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "屋下疏流水，屋上列青山。先生跨鹤何处，窈窕白云间。采药当年三径，只有长松绿竹，霜吹晚萧然。举酒高台上，仿佛揖群仙。",
      "转银汉，飞宝鉴，溢清寒。金波万顷不动，人在玉壶宽。我唱君须起舞，要把嫦娥留住，相送一杯残。醉矣拂衣去，一笑渺人寰。"
    ]
  },
  {
    "id": "2e89e4204d1d9950d66fec622bb89dd3",
    "title": "双翠羽三月十三日夜饮南园作。旧名念奴娇",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "小园曲径，度疏林深处，幽兰微馥。竹坞无人双翠羽，飞触珊珊寒玉。更欲题诗，晚来孤兴，却恐伤幽独。不如花下，一尊芳酒相属。",
      "慨念故国风流，杨花春梦短，黄粱初熟。卷白千觞须劝我，洗此胸中荣辱。醉揖南山，一声清啸，休把离骚读。迟留归去，月明犹挂乔木。"
    ]
  },
  {
    "id": "2e89e4204d1d99500cf7d6357f9a55e4",
    "title": "河传·秋夜旅怀",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "秋光向晚。叹羁游坐见。年华将换。一纸素书，拟托南来征雁。奈雪深、天更远。",
      "东窗皓月今宵满。浅酌芳尊，暂倩嫦娥伴。应念夜长，旅枕孤衾不暖。便莫教、清影转。"
    ]
  },
  {
    "id": "2e89e4204d1d9950e9083a10539da001",
    "title": "满江红·丁未九月南渡，泊舟仪真江口作",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "惨结秋阴，西风送、霏霏雨湿。凄望眼、征鸿几字，暮投沙碛。试问乡关何处是，水云浩荡迷南北。但一抹、寒青有无中，遥山色。",
      "天涯路，江上客。肠欲断，头应白。空搔首兴叹，暮年离拆。须信道消忧除是酒，奈酒行有尽情无极。便挽取、长江入尊罍，浇胸臆。"
    ]
  },
  {
    "id": "2e89e4204d1d99507a20f2d92f0ebe1b",
    "title": "鹧鸪天·建康上元作",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "客路那知岁序移，忽惊春到小桃枝。天涯海角悲凉地，记得当年全盛时。",
      "花弄影，月流辉，水晶宫殿五云飞。分明一觉华胥梦，回首东风泪满衣。"
    ]
  },
  {
    "id": "2e89e4204d1d9950eaccf3c5a33b39f8",
    "title": "琴调相思令·思归词",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "归去来，归去来。昨夜东风吹梦回，家山安在哉。",
      "酒一杯，复一杯。准拟愁怀待酒开，愁多肠九回。"
    ]
  },
  {
    "id": "2e89e4204d1d995025c277965085c02e",
    "title": "浪淘沙令·其二",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "玉宇洗秋晴。凉月亭亭。梦回孤枕琐窗明。何处飞来三弄笛，风露凄清。",
      "曾看玉纤横。苦爱新声。由来百虑为愁生。此夜曲中闻折柳，都是离情。"
    ]
  },
  {
    "id": "2e89e4204d1d99509508af9ca50745d4",
    "title": "如梦令·建康作",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "烟雨满江风细，江上危楼独倚。歌罢楚云空，楼下依前流水。迢递，迢递，目送孤鸿千里。"
    ]
  },
  {
    "id": "2e89e4204d1d9950e78f8130a050687c",
    "title": "行香子",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "草色芊绵。雨点阑斑。糁飞花、还是春残。天涯万里，海上三年。试倚危楼，将远恨，卷帘看。",
      "举头见日，不见长安。谩凝眸、老泪凄然。山禽飞去，榕叶生寒。到黄昏也，独自个，尚凭阑。"
    ]
  },
  {
    "id": "2e89e4204d1d995024dabb7e2de9921e",
    "title": "望海潮（八月十五日钱塘观潮）",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "双峰遥促，回波奔注，茫茫溅雨飞沙。霜凉剑戈，风生阵马，如闻万鼓齐挝。儿戏笑夫差。谩水犀强弩，一战鱼虾。依旧群龙，怒卷银汉下天涯。",
      "雷驱电炽雄夸。似云垂鹏背，雪喷鲸牙。须臾变灭，天容水色，琼田万顷无瑕。俗眼但惊嗟。试望中仿佛，三岛烟霞。旧隐依然，几时归去泛灵槎。"
    ]
  },
  {
    "id": "2e89e4204d1d99504bb62c68644c93aa",
    "title": "贺圣朝·两辰岁生日作",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "花光烛影春容媚。香生和气。纷纷儿女拜翁前，劝犀尊金醴。家酿名，出《真诰》。",
      "凌烟图画，王侯富贵，非翁雅意，愿翁早早乞身归，对青山沉醉。"
    ]
  },
  {
    "id": "2e89e4204d1d995034555342221d7045",
    "title": "贺圣朝·道中闻子规",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "征鞍南去天涯路。青山无数。更堪月下子规啼，向深山深处。",
      "凄然推枕，难寻新梦，忍听伊言语。更阑人静一声声，道不如归去。"
    ]
  },
  {
    "id": "2e89e4204d565f80e2a5f4eb9375eab1",
    "title": "千秋岁",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "春风湖外。红杏花初退。孤馆静，愁肠碎。泪馀痕在枕，别久香销带。新睡起。小园戏蝶飞成对。",
      "惆怅人谁会。随处聊倾盖。情暂遣，心何在。锦书消息断，玉漏花阴改。迟日暮，仙山杳杳空云海。"
    ]
  },
  {
    "id": "2e89e4204d71f95697b5b8da117f45c8",
    "title": "满庭芳",
    "authorName": "郑达可",
    "authorId": "2e89e4204d71f956d1457b72d1457b72",
    "dynasty": "宋",
    "content": [
      "肥绽梅红，嫩翻荷绿，微凉时起青萍。人间福艾，都属老人星。累建高牙大纛，循良治、是处彬彬。棠阴里，丰碑纪德，仁爱浃生民。",
      "纶巾。风物里，一筇徙倚，傲睨寰瀛。况清朝黄发，尤急咨询。第恐商山芝客，岂容便、蝉蜕功名。他时看，腰横玉带，朱紫列云仍。"
    ]
  },
  {
    "id": "2e89e4204d71f9560c5c2e7d698b7d16",
    "title": "念奴娇",
    "authorName": "郑达可",
    "authorId": "2e89e4204d71f956d1457b72d1457b72",
    "dynasty": "宋",
    "content": [
      "嫩凉如水，正一天风露，秋容如沐。明日中秋今夜月，千里清辉光足。周室姬公，唐家元轨，来享人间福。老人星瑞，光芒南照檐曲。",
      "行看裂土分茅，朱颜青鬓，好称腰横玉。便挽银河斟北斗，倾作千钟醽醁。子舍荣华，孙枝赫奕，茂盛同松竹。尊前欢笑，竞将椿算为祝。"
    ]
  },
  {
    "id": "2e89e4204d919777606d191efda734ed",
    "title": "青玉案",
    "authorName": "陈妙常",
    "authorId": "2e89e4204d919777d1457b72d1457b72",
    "dynasty": "宋",
    "content": [
      "茅屋藏身随所寓。冷淡清虚，正是修真处。默诵黄庭香一炷。四时节序不关心，自有逍遥趣。",
      "重门尽日无人过。只有营巢燕来去。放入双双梁上住。帘幕空悬贮。"
    ]
  },
  {
    "id": "2e89e4204d9197778d41f3874c84cd6f",
    "title": "西江月",
    "authorName": "陈妙常",
    "authorId": "2e89e4204d919777d1457b72d1457b72",
    "dynasty": "宋",
    "content": [
      "松舍清灯闪闪，云堂钟鼓沉沉。黄昏独自展孤衾。未睡先愁不稳。",
      "一念静中思动，遍身欲火难禁。强将津液咽凡心。争奈凡心转甚。"
    ]
  },
  {
    "id": "2e89e4204d919777a90eaa77ecfdaf35",
    "title": "摊破浣溪沙",
    "authorName": "陈妙常",
    "authorId": "2e89e4204d919777d1457b72d1457b72",
    "dynasty": "宋",
    "content": [
      "寂寂云堂斗帐闲。炉香消尽爇沉烟。烘却布衾图睡暖，转生寒。",
      "霏霏细雨穿窗湿，飒飒西风透枕珊。此际道心禁不得，故思凡。"
    ]
  },
  {
    "id": "2e89e4204d919777c2ebbe3bfc573ff5",
    "title": "鹧鸪天",
    "authorName": "陈妙常",
    "authorId": "2e89e4204d919777d1457b72d1457b72",
    "dynasty": "宋",
    "content": [
      "相府潭潭数十重。入门马上气如虹。俨然端坐黄堂上，忧国忧民俯仰中。",
      "蒙下顾，谢姑容。仙禽从此脱樊笼。当初只说常清净，羞对先生满面红。"
    ]
  },
  {
    "id": "2e89e4204d9197771368c914c83a6fe8",
    "title": "临江仙",
    "authorName": "陈妙常",
    "authorId": "2e89e4204d919777d1457b72d1457b72",
    "dynasty": "宋",
    "content": [
      "眉如云开初月，纤纤一搦腰肢。与君相识未多时。不知因个甚，裙带短些儿。",
      "茶饭不思常是病，终朝如醉如痴。此情犹恐外人疑。特将心腹事，报与粉郎知。"
    ]
  },
  {
    "id": "2e89e4204db9bedcc83fcafda447cf8c",
    "title": "霜天晓角·剪雪裁冰",
    "authorName": "楼槃",
    "authorId": "2e89e4204db9bedcd1457b72d1457b72",
    "dynasty": "宋",
    "content": [
      "剪雪裁冰，有人嫌太清。又有人嫌太瘦，都不是、我知音。",
      "谁是我知音，孤山人姓林。一自西湖别后，辜负我、到如今。"
    ]
  },
  {
    "id": "2e89e4204db9bedc7fa68e396edda536",
    "title": "霜天晓角·梅",
    "authorName": "楼槃",
    "authorId": "2e89e4204db9bedcd1457b72d1457b72",
    "dynasty": "宋",
    "content": [
      "月淡风轻，黄昏未是清。吟到十分清处，也不啻、二三更。",
      "晓钟天未明，晓霜人未行。只有城头残角，说得尽、我平生。"
    ]
  },
  {
    "id": "2e89e4204dcca4470c5c2e7d6255a7c0",
    "title": "念奴娇",
    "authorName": "赵鼎臣",
    "authorId": "2e89e4204dcca447dc58e3a3d1457b72",
    "dynasty": "宋",
    "content": [
      "旧游何处，记金汤形胜，蓬瀛佳丽。渌水芙蓉，元帅与宾僚，风流济济。万柳庭边，雅歌堂上，醉倒春风里。十年一梦，觉来烟水千里。",
      "惆怅送子重游，南楼依旧不，朱阑谁倚。要识当时，惟是有明月，曾陪珠履。量减杯中，雪添头上，甚矣吾衰矣。酒徒相问，为言憔悴如此。"
    ]
  },
  {
    "id": "2e89e4204dcca4470c5c2e7de853bfaf",
    "title": "念奴娇",
    "authorName": "赵鼎臣",
    "authorId": "2e89e4204dcca447dc58e3a3d1457b72",
    "dynasty": "宋",
    "content": [
      "嫦娥伴侣，降人世，天与长生仙箓。五色云开浮瑞霭，中有西真眉目。贤德家风，艳容天赋，占尽人间福。长庚明月，誓同千古相逐。",
      "开宴香蔼华堂，金杯休诉，好醉蟠桃熟。子子孙孙同上寿，有个人人同祝。雨鬓春风，一钗香雾，长与瑶池绿。更祈眉寿，愿如南山松竹。"
    ]
  },
  {
    "id": "2e89e4204dd8890e0dc9fd2dd89bee77",
    "title": "水调歌头·其一贺赵可父七月初六",
    "authorName": "翠微翁",
    "authorId": "2e89e4204dd8890ed1457b72d1457b72",
    "dynasty": "宋",
    "content": [
      "蓂荚才开六，宝历已当千。人间收尽繁溽，凉意入琴弦。尽道荐衡交剡，更值生申时节，喜色动闾阎。终夜望银汉，文宿贯台躔。",
      "定燕秦，封晋魏，信当然。处处红莲开幕，曹掾岂能淹。见说玉堂飞诏，已许金闺通籍，蓬岛伴神仙。来岁寿卮酒，应醉御炉烟。"
    ]
  },
  {
    "id": "2e89e4204dee1d5f415d41bd49d15c46",
    "title": "谒金门",
    "authorName": "陈东甫",
    "authorId": "2e89e4204dee1d5fd1457b72d1457b72",
    "dynasty": "宋",
    "content": [
      "西风竹。风入翠烟□矗。红小阑干知几曲。声声敲碧玉。",
      "窗下凤台银烛。断梦已惊难续。曾伴去年庭下菊。夜阑听雨宿。"
    ]
  },
  {
    "id": "2e89e4204dee1d5f5765948426e933d4",
    "title": "长相思",
    "authorName": "陈东甫",
    "authorId": "2e89e4204dee1d5fd1457b72d1457b72",
    "dynasty": "宋",
    "content": [
      "花深深。柳阴阴。度柳穿花觅信音。君心负妾心。",
      "怨鸣琴。恨孤衾。钿誓钗盟何处寻。当初谁料今。"
    ]
  },
  {
    "id": "2e89e4204dee1d5f128249f58bedb6a3",
    "title": "望江南/忆江南",
    "authorName": "陈东甫",
    "authorId": "2e89e4204dee1d5fd1457b72d1457b72",
    "dynasty": "宋",
    "content": [
      "芳思远，南苑惜春时。翠柳枝柔金笛怨，碧桃花老玉笙悲。",
      "风日正迟迟。"
    ]
  },
  {
    "id": "2e89e4204e0c130db2571be49c0ea745",
    "title": "万年欢·寿乔丞相",
    "authorName": "厉寺正",
    "authorId": "2e89e4204e0c130dd1457b72d1457b72",
    "dynasty": "宋",
    "content": [
      "卫武期颐，与文公福艾，俱号贤相。今我元台，齿德又居其上。玉立擎天一柱，似泰华、气凌秋庄。明良会，千载风云，长为龙衮凭仗。",
      "清知孔山叠嶂。有猿吟鹤舞，日俟鸠杖。无忝苍生依依，未容高尚。待整顿、乾坤了当，与蓬岛、神仙来往。摩铜狄，点检笙歌，菊浮香泛新酿。"
    ]
  },
  {
    "id": "2e89e4204e6d03be466437da17d136c2",
    "title": "水龙吟·其一甲申潼川玩月",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "西风吹上牛头，天涯慰此人情耳。斜阳任晚，青山全似，故人知己。迤逦归来，须臾懒去，桂华犹未。待冰轮推上，梧桐树了，更儿是、点儿几。",
      "满眼碧天如洗。便分明、水晶宫里。区区玩事，一觞一咏，一灯而已。欲待无眠，争如且恁，有无穷意。怕嫦娥，隔窗偷看，须下却、帐儿睡。"
    ]
  },
  {
    "id": "2e89e4204e6d03be91ba9ee3e91dd1cf",
    "title": "水龙吟·其二甲午寿尤制使",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "几年野渡孤舟，萧然袖此经纶手。归来廊庙，从容进退，祖风犹有。小队环花，轻艘漕玉，暂临金斗。把诗书帷幄，期年坐啸，尘不动、依依柳。",
      "好是公堂称寿。正元戎、阃垣开后。旌旗才举，胡雏马上，闻风西走。一点阳春，无边德泽，淮山长久。待官军，定了长安，貂蝉侍、未央酒。"
    ]
  },
  {
    "id": "2e89e4204e6d03be52b720634c7cd388",
    "title": "水龙吟·其三己亥寿史督相",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "明堂一柱擎天，眼看黄阁空诸老。平生方寸、班班四字，诚心公道。玉帐云旗，金城露布，尚勤征讨。向淮头蜀口，一时做就，安石传、孔明表。",
      "谈笑妖氛如扫。看整齐、乾坤都了。衮衣赤舄，归来廊庙，雍容师保。三相一门，双亲千岁，人间蓬岛。举黄封，细唱调羹，官梅上、正春早。"
    ]
  },
  {
    "id": "2e89e4204e6d03bed4da7693d91cce7e",
    "title": "水龙吟·其四庚子寿史丞相",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "东南一气当春，便从黄钺登台斗。紫皇举此，亨屯济泰，属之公手。淮浦烽销，未央觞献，捷传清昼。庆太平朝野，骎骎重见，昔淳化、今嘉祐。",
      "史观年编新就。看勋庸、光前垂后。三槐鼎盛，双椿盘固，古今希有。宴侍龙颜，欢承鹤发，相期长久。问前朝，相业谁同，八九十、迈文富。"
    ]
  },
  {
    "id": "2e89e4204e6d03be8131693dfa308f22",
    "title": "水龙吟·其五寿游参政",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "岷峨寿佛东来，手移斗柄春寰宇。经纶事业，诗书流出，时为膏雨。载采三阶，炳丹一念，雍容枢辅。望岩廊风范，扬休山立，真汉相、殆天与。",
      "国步时当如许。赖明堂、倚空一柱。苍生引领，整齐中夏，奠安西土。多士相期，直须无愧，范韩文富。且梅边一笑，春风祝公，寿介东鲁。"
    ]
  },
  {
    "id": "2e89e4204e6d03bed948711ec171f9bf",
    "title": "水龙吟·其六丁未约诸叔父玩月，期而不至，时适台论",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "举杯长揖常娥，高情怜我霜髯白。婆娑树底，老蟾何物，千秋一色。一镜高悬，肺肝洞烛，了无尘隔。任亿千万里，同然玉界，都不管、天南北。",
      "老子萍蓬踪迹。对西风、几番行役。平生玩事，从头细数，山川历历。明月明年，知他何处，能如今夕。惜无人共我，登楼酹古，一笑横笛。"
    ]
  },
  {
    "id": "2e89e4204e6d03beb2c31d0d6d7f7ccd",
    "title": "水龙吟·其二和韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "荆州咫尺神州，几番得失孙刘手。山河天险，东南牖户，钺何轻授。泪落碑存，鹤归城是，不堪回首。喜大堤草色，镇长春在，羊与陆、孰能否。",
      "风景依然吾有。柳营深、铁衣闲昼。摩云胜气，追戎马足，走蜚狐口。往事纷纷，付之蛮触，相忘庄叟。有人焉，中夜闻鸡，剑光正烛牛斗。"
    ]
  },
  {
    "id": "2e89e4204e6d03beb2c31d0d4844620a",
    "title": "水龙吟·其二和韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "少年管领良宵，直须醉待东方白。而今老去，何忧何乐，不空不色。桐影横斜，桂香摇落，仙凡奚隔。怅银桥梦断，玉箫声杳，人如在、楚天北。",
      "冷眼乾坤陈迹。笑英雄、等为形役。庾楼袁舫，浩歌长啸，壮游曾历。万里瑶台，乘风归去，不知何夕。对冰轮孤负，欠千钟酒，与三弄笛。"
    ]
  },
  {
    "id": "2e89e4204e6d03beb2c31d0d9becaca5",
    "title": "水龙吟·其二和韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "归来袖手江湖，不妨左右持螯白。凉宵幸对，一轮端正，娟娟秋色。万宇冰清，千林霜缟，更无云隔。对金茎露冷，铜壶漏静，梧阴转、画桥北。",
      "堪叹平生辙迹。算纷纷、为谁驱役。兔蟾应笑，蝇蜗累我，中年虚历。抖擞吟情，徘徊舞影，可怜佳夕。怅力微心在，梦中一曲，似黄楼笛。"
    ]
  },
  {
    "id": "2e89e4204e6d03beea0e8c017e28dd50",
    "title": "水龙吟·其九戊申寿八窗叔",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "归来三见梅花，年年借此花为寿。八窗轩槛，月边竹畔，数枝开又。姑射肌肤，广平风度，对人依旧。把离骚读遍，椒兰荃蕙，奚敢及、众芳首。",
      "幸与岁寒为友。任天公、雪僝霜僽。香名一点，西湖东阁，逊逋曾有。金鼎家毡，玉堂椽笔，傥来斯受。且巡檐、管领先春，林外事、付卮酒。"
    ]
  },
  {
    "id": "2e89e4204e6d03bee863d469e33c2f9c",
    "title": "水龙吟·其一己酉寿广西丰宪",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "几番南极星边，樽前常借南枝寿。今年好处，冰清汉节，与梅为友。老桧苍榕，婆娑环拱，影横香瘦。把草庭生意，蛮烟尽洗，都付与、风霜手。",
      "岭首小春时候。看明宵、桂轮圆又。此人此地，此花此月，宜诗宜酒。把绣归来，调羹金鼎，西湖春后。愿玉奴、岁与素娥不老，共人长久。"
    ]
  },
  {
    "id": "2e89e4204e6d03be1efa1104ad330873",
    "title": "水龙吟·其一十一和丰宪题林路铃梅轴韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "小窗香雾笼葱，砚寒金井频呵冻。老坡仙去，新声犹寄，绿毛么凤。瘦脸盈盈，不禁僝僽，雪浓霜重。赖墨池佳致，草成玄白，聊以此、当清供。",
      "长记月明曾共。捻虬髯、几番孤耸。春风一点，著公翠袖，撩人清梦。逋尔何如，西湖惯见，影斜芗动。要岁寒得友，岂容无竹，倩谁添种。"
    ]
  },
  {
    "id": "2e89e4204e6d03be9248a71d887901b1",
    "title": "水龙吟·其一十二辛亥和吴制参赋雪韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "元英燕罢瑶台，玉妃满地花钿委。山川幻出，剡溪梁苑，齐宫郢里。半点瑕无，一团和就，珠圆琼碎。任谢家儿女，庭前争诧，盐空撒、絮风起。",
      "夜入蔡州城里。问官军、果谁堪比。饮羔烹凤，众宾一笑，直聊尔耳。寒耸玉楼，冻呵金井，属公诗史。更须持大白，浩歌黄竹，为丰年喜。"
    ]
  },
  {
    "id": "2e89e4204e6d03bee44738cc94e2ae12",
    "title": "水龙吟·其一十三乘雪登仲宣楼，和前韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "玉龙飞下残鳞，千岩万壑皆填委。乾坤一色，不知身隔，蓬莱几里。疑是瑶英，盛开元圃，被风敲碎。倚危楼极目，长江渺处，浑错认、沙鸥起。",
      "依约青帘遥指。记山家、酒香无比。访梅江路，何时归唤，小苍长耳。孙案袁门，不妨高卧，足娱书史。且摩挲霜鬓，嘲吟冰著，共荆人喜。"
    ]
  },
  {
    "id": "2e89e4204e6d03be36fb9ec9bd02df8a",
    "title": "水龙吟·其一十四席间诸公有赋，再和",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "琅琅环佩三千，一楼玉立中端委。瑶琚碾就，襄王故国，屈平遗里。多少铅华，飞琼涂抹，一时挼碎。记少年驰逐，银杯缟带，几番被、鸡呼起。",
      "冷入重貂如水。鬓丝丝、叹非前比。羔儿满泛，狮儿低唱，飘风过耳。冰释边忧，春生民乐，欢形佐史。倩何人蜚奏，五云天上，助吾君喜。"
    ]
  },
  {
    "id": "2e89e4204e6d03be4933afbe111d6816",
    "title": "醉蓬莱·其二戊子为亲庭寿，时方出蜀",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "是人生好处，仕宦归来，享清闲福。屈指吾翁，恰八年荆蜀。星火丛中，风涛局上，转青天刍粟。轺传欣还，里闾相庆，双鬓犹绿。",
      "为报中朝，如今老子，肯把貂蝉，换取松菊。西舍东邻，正新篘初熟。屋仅一椽，田姑二顷，剩种花莳竹。缓引金钗，细斟琼斝，唱长生曲。"
    ]
  },
  {
    "id": "2e89e4204e6d03be3637120234f2e6ce",
    "title": "醉蓬莱·其三乙酉寿蜀帅",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "把东南温厚，天遣西来，试薰风手。一佛人间，与峨眉长久。玉帐旌旗，金城鼓吹，笑乌奴歌酒。狐兔烟清，貔貅月淡，凯音新奏。",
      "元祐明时，中朝司马，记得边人，岁问安否。勋业如今，□□□□□。公衮沙堤，归来无恙，有西湖花柳。更借当年，一龟一鹤，伴千秋寿。"
    ]
  },
  {
    "id": "2e89e4204e6d03be22cdc115500ec35b",
    "title": "醉蓬莱·其四丁亥寿蜀帅",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "有擎天一柱，殿角西头，手扶宗祏。万里鱼凫，倚金城山立。亭障惊沙，毡裘卷地，倏度黄龙碛。玉帐从容，招摇才指，顿清边色。",
      "见说中天，翠华南渡，一捷金平，胆寒西贼。帝锡公侯，更高逾前绩。箕尾辉腾，昴街芒敛，看清平天日。周衮归来，凤池麟阁，双鬓犹黑。"
    ]
  },
  {
    "id": "2e89e4204e6d03be0f544db2a38d6069",
    "title": "醉蓬莱·其五代寿昌州守叔祖",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "记石湖佳句，为海棠花，合来西蜀。不道东州，更香霏情淑。汉竹光中，召棠阴里，想清欢未足。少驻旌麾，姑留樽俎，待春风曲。",
      "见说吾家，丹溪老子，万籍名堂，孙枝犹馥。南极星边，正魁星明烛。五马归来，一龟无恙，访旧松新菊。从今长伴，西山一佛，镇岷江绿。"
    ]
  },
  {
    "id": "2e89e4204e6d03beb63f58d342c600e1",
    "title": "醉蓬莱·其六寿别制垣",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "问江东父老，十数年来，谁为安石。万里鲸波，一柱独山立。汉橐班高，郢斤名重，喜动旌旗色。虎踞龙盘，有人于此，千载犹昔。",
      "好是元戎，护寒旧手，到处人传，争道公别。办取风樯，指顾定南北。只恐为霖，玉麟堂小，留不住台席。一片仁心，寿身寿国，与同箕翼。"
    ]
  },
  {
    "id": "2e89e4204e6d03bed8abf9516754aae1",
    "title": "六州歌头·和陈次贾韵饯其行",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "桂香深处，倾盖岭之西。云南外，曾指点，是挛鞮。酌玻璃。篸带江山里，挥银笔，摛绮句，湖海气，羞篷弱，吐虹霓。回首烟尘碌碌，公家事、自笑痴儿。盍田园归去，耕钓侣黔黎。月夕花时。恣吟题。",
      "怅荆州路，同北望，剡溪兴，又东驰。雄边上，夸前躅，壮新基。灿宸奎。客问西陲事，公莫惜，语教知。秋城梦，笳却骑，舞闻鸡。休作中年离恨，聊拼取、一醉如泥。梅边佳致，逸兴与逋齐。人在苏堤。"
    ]
  },
  {
    "id": "2e89e4204e6d03beec0cde1a1b95f393",
    "title": "醉蓬莱·其七丙午寿八窗叔",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "自陇头垂谱，调鼎传家，典刑犹有。岁岁芳期，报小春时候。仙骨非凡，生香不断，标格蕙兰右。江路孤山，水边雪际，为渠诗瘦。",
      "白玉堂前，青毡席上，孰谓无人，有如此酒。得意春风，且占万花首。会看常娥，移栽月殿，肯向桂华后。应笑家林，枯松厌蹇，岁寒堪友。"
    ]
  },
  {
    "id": "2e89e4204e6d03be6c0a76baf0c5a868",
    "title": "沁园春·其一十八丙午寿常丞叔",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "大疏归来，小阮适闲，喜同此时。问垂弧历载，几番遥祝，举觞华旦，相会良希。颂以松椿，酌之椒柏，预卜明年百事宜。春犹浅，趁雪晴梅放，且和新诗。",
      "公虽厌直兰闱。如正色朝端当宁知。看大廷诸老，争推前席，吾家五祖，自有传衣。暖律初回，要津立上，卿相时来皆可为。祈公寿，与东君不老，南极齐辉。"
    ]
  },
  {
    "id": "2e89e4204e6d03be346e4fec14765c57",
    "title": "沁园春·其一十九庚戌初度自赋",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "弧矢四方，江汉一萍，少年壮游。叹而今老矣，祗宜野服，欲何为者，还著轻裘。匹马萧萧，孤鸾杳杳，城郭重来空白头。西风里，对一番新月，又荻花秋。",
      "依然千古荆州。问刘表诸人还在不。向亭前举酒，不堪北顾，船头击楫，忍负中流。远水长天，淡烟衰草，还是当时王粲楼。何如且，倩吴歌楚舞，一洗新愁。"
    ]
  },
  {
    "id": "2e89e4204e6d03be85a5e0a7846853c1",
    "title": "沁园春·其二月夜自和",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "嗟矍铄翁，对婵娟月，怀汗漫游。怅江湖幸有，季鹰鲈鲙，田园忍负，晏子狐裘。丹桂开时，青苹渺处，家在三吴天尽头。庭皋静，又一番叶落，天下皆秋。",
      "少年弓剑边州。惊转首黄粱还梦不。叹悠悠千载，关山无恙，滔滔一水，岁月俱流。镜老菱花，笳悲芦叶，新雁数行人倚楼。君知否，把眉峰蹙破，岂为身愁。"
    ]
  },
  {
    "id": "2e89e4204e6d03be40ee1b1f2b863539",
    "title": "沁园春·其二十一中秋约僚佐观击圆，登怀远，用前韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "唤曲生来，与常娥约，从太守游。把玉箫声寄，萧关短笛，霓裳曲换，清塞重裘。桂影飘摇，桐阴立尽，多少征人霜满头。油幢暇，不掀髯一笑，辜负中秋。",
      "斗杓矗处中州。还有解闻鸡起舞不。看鸣弦中鹄，穿杨电激，飞球戏马，策棰星流。绣帽归军，玳簪环客，薄晚同登庾亮楼。浮生事，是几番玩月，何苦多愁。"
    ]
  },
  {
    "id": "2e89e4204e6d03be61ce53e5fab3520d",
    "title": "沁园春·其二十二以雨不克登楼，用前韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "曲生来言，素娥寄声，偶阆苑游。问去年今夕，逢余桂岭，前年今夕，见子菟裘。何事尘劳，启人厌倦，痴兔老蟾因缩头。宜珍重，要相期后会，直待来秋。休休。",
      "莫舞凉州。岂巫女风姨相妒不。枉停歌准拟，冰轮东上，持杯顾恋，银汉西流。一笑天悭，四并时少，应负珠帘十二楼。呼蕉叶，且与生酹古，排遣牢愁。"
    ]
  },
  {
    "id": "2e89e4204e6d03be5d137b92e18829c8",
    "title": "沁园春·其二十三饯总干陈公储",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "百尺楼头，奇哉此翁，元龙后身。当壮年襟度，百川鲸吸，平生出处，一片鸥轻。冷淡逋梅，淋漓旭草，但见风雷笔下生。荆州幕，觉坐间小异，乃有斯人。",
      "牙樯喜色津津。正江影涵秋无点尘。对白蘋黄苇，且供诗卷，紫薇红药，却演丝纶。举酒延蟾，倚栏闻雁，应念征人归尚春。君王问，尽不妨细说，万里戎情。"
    ]
  },
  {
    "id": "2e89e4204e6d03bed5c67da2417ffdc6",
    "title": "水调歌头·其一甲申春利州漕廨玩月闻琴和周炳仲韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "一段太清境，谁幻出阶坳。不知身住何处，爽气逼霜袍。但见人间一样，似夜又还非夜，栖鸟不安巢。认得在尘世，禁鼓二更敲。",
      "最忺看，来竹底，上梅梢。几家朱户，不如儿女醉蓬茅。谁把琴声三弄，不管骚人幽趣，似向曲中嘲。长啸赋赤壁，有酒更无肴。"
    ]
  },
  {
    "id": "2e89e4204e6d03be14ccd69b6702a0ef",
    "title": "水调歌头·其二再和",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "夜永厌银烛，移步下堂坳。秋风昨梦少年，高兴鹄成袍。世上痴儿睡去，历历江山细数，孤鹘啸危巢。地静未容去，门掩不妨敲。",
      "转巍阑，低画桷，落寒梢。南楼老子争似，短笛一椽茅。无色界间长啸，不夜城中高卧，随意弄诗嘲。洗斝要更酌，为我问佳肴。"
    ]
  },
  {
    "id": "2e89e4204e6d03be14ccd69bdcd8e0b7",
    "title": "水调歌头·其二再和",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "久欲乘槎去，间阔几仙尘。乾坤炯炯不夜，造化抑何神。谁道二分无赖，到处一轮都满，天未始私人。今夕果何夕，非夏亦非春。",
      "风露下，明作哲，圣之清。纷纷浮世代谢，燕客与鸿宾。欢恨离愁尽扫，谢赋鲍诗高束，一枕听严更。尔自屋梁落，吾已醉醺醺。"
    ]
  },
  {
    "id": "2e89e4204e6d03be14ccd69b03ea7f73",
    "title": "水调歌头·其二再和",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "鸿雁未应到，可怪此番风。木犀天气，何事爽逼夹衣重。长记呼韩塞下，每向飞廉声里，占见马蹄东。今且闭门睡，都不管山翁。",
      "李北平，班定远，魏云中。纷纷成败，任取勋业纪南宫。幸得明朝无雨，定是中宵有月，莫放酒尊空。起舞弄庭叶，清影伴岩松。"
    ]
  },
  {
    "id": "2e89e4204e6d03bea94e327facd1a881",
    "title": "水调歌头·其三丙戌寿蜀阃",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "千一载英杰，百二国山河。提封几半宇宙，万里仗天戈。十乘晋军旗鼓，三岁秦关扃锁，地利属人和。位次功第一，未数酂侯何。",
      "建青油，持柴荷，听黄麻。乾坤整顿都了，玉殿侍羲娥。且醉东湖花柳，却泛西湖舟楫，留不住岷峨。谁为语儒馆，浓墨被诗歌。"
    ]
  },
  {
    "id": "2e89e4204e6d03be7e194fd7023d402f",
    "title": "水调歌头·其四代寿昌州守叔祖",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "三蜀最佳处，昌是海棠州。清香燕寝闲暇，人与地风流。十万人家寿域，六七十翁儿状，眉寿祝公侯。谁为语廊庙，且许寇恂留。",
      "过书云，才几日，纪千秋。祖孙卮酒相贺，庆事袭箕裘。自有诗书万卷，安用田园千顷，松菊足优游。持以寿公者，梅萼伴清修。"
    ]
  },
  {
    "id": "2e89e4204e6d03bedc201971ce863210",
    "title": "水调歌头·其五丁亥重阳登益昌二郎庙楼",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "老子世北客，家本住吴头。登临聊复尔耳，佳节懒为酬。刚被西风断送，又为黄花牵帅，草创作斯游。目力眇无际，更上一层楼。",
      "对长江，流不尽，古今愁。凭栏正拟一笑，襟抱怯于秋。高处令人心悸，放旷舒怀何暇，好趁醒时休。留取江湖量，归去醉中州。"
    ]
  },
  {
    "id": "2e89e4204e6d03be91f3f1aad619df4f",
    "title": "水调歌头·其六丁亥送方子南出蜀",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "行客送行客，况又值新秋。莼乡此去万里，先我上扁舟。三载乌奴聚首，异县乡情对语，乘月几登楼。去去远蜀口，日日望吴头。",
      "丹青手，描不就，此离愁。半生萍梗江汉，别恨最绸缪。远水长空一色，风顺波平如掌，雁序际天游。故旧有相问，犹滞剑南州。"
    ]
  },
  {
    "id": "2e89e4204e6d03be8e85d879007f2f6a",
    "title": "水调歌头·其七丁未沿檄过颖寿",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "骤雨送行色，把剑渡长淮。西风咄咄怪事，吹不散烟霾。才是橙黄时候，早似梅边天气，寒意已相催。老子尚顽耐，仆马苦虺隤。",
      "叹平生，身客路，半天涯。飞鸢跕跕曾见，底事又重来。回首白云何处，目送孤鸿千里，去影为徘徊。篱菊渐秋色，杜瓮有新醅。"
    ]
  },
  {
    "id": "2e89e4204e6d03beadbdc41916f6c933",
    "title": "水调歌头·其八和吴鹤林舍人送杨帅韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "万里长淮北，青是汉时山。几年壁垒相望，高枕度春闲。不道草庐豪杰，手袖伊吾长剑，驰志在楼兰。钟鼓令秋肃，毡罽胆冰寒。",
      "诗书帅，金横带，玉为鞍。天生如结数辈，虏岂易江南。京索成皋此际，东郭韩卢俱困，故老正争看。琳檄未能草，冯铗直空弹。"
    ]
  },
  {
    "id": "2e89e4204e6d03bec39521c29172a739",
    "title": "水调歌头·其九庚子寿制阃别尚书",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "岘山羊叔子，江左管夷吾。勋名掀揭宇宙，金匮侈丹书。两载风寒卧护，一柱狂澜屹立，形势壮陪都。功业笑儿辈，别有大规模。",
      "看东归，游凤沼，转鸿枢。不应廊庙人物，犹佩玉麟符。好是茅峰仙客，更与钟山佛子，同日庆垂弧。一饮共千岁，永永辅皇图。"
    ]
  },
  {
    "id": "2e89e4204e6d03beca144d14c47270cc",
    "title": "水调歌头·其一庚子送周炳仲赴江东幕",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "簪履盛元幕，领袖属英游。登车揽辔馀事，何止客诸侯。看尽巫云岷雪，却访庐峰湓浦，砥柱赞中流。百叠青山路，一片白蘋洲。",
      "今日事，风涛上，一虚舟。长江万顷寒碧，犹谓马能浮。况是眼前局面，心腹忧如边角，胜著赖帷筹。谈笑济时了，勋业迈前修。"
    ]
  },
  {
    "id": "2e89e4204e6d03be6e1bbadb31273d41",
    "title": "水调歌头·其一十一辛丑送胡子安赴远安",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "风卷江湖浪，举足是羊肠。峡山知在何处，榛莽更凄凉。不为渊明五斗，直为班超万里，雅志未能忘。耿耿富襟抱，行计有诗囊。",
      "溯吴头，逾楚尾，界瞿塘。从他昵昵燕语，留不住征樯。芳草天涯弥望，着我飞凫来去，在在可徜徉。持此见刘表，抵掌与谈王。"
    ]
  },
  {
    "id": "2e89e4204e6d03befcec8dc273b5bd58",
    "title": "水调歌头·其一十二甲辰中秋和傅山父韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "幻出广寒境，罗袜净无尘。素娥风格分明，玉骨水为神。手揽清光盈掬，眼看山河一色，阅尽古今人。对影且长啸，一酌瓮头春。",
      "千万顷，琉璃色，楚天清。庾楼袁舫何事，汩汩主和宾。但见老蟾无恙，不管镜圆钩阙，寒暑任相更。此夕幸无雨，何惜放颜醺。"
    ]
  },
  {
    "id": "2e89e4204e6d03be8dde5579246a038c",
    "title": "水调歌头·其一十三幕府有和，再用韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "碾就一轮玉，扫尽四边尘。白乎不涅不磷，千古此丰神。领略常娥体态，寂寞谪仙材调，四海岂无人。安得金丹诀，长驻玉颜春。",
      "镜圆明，冰样洁，水来清。良宵难值如许，何惜且留宾。拟唤桓伊三弄，影转画檐西畔，钟鼓趣残更。肺腑尽霜雪，曲糵不能醺。"
    ]
  },
  {
    "id": "2e89e4204e6d03be8dde55799c7d7649",
    "title": "水调歌头·其一十三幕府有和，再用韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "枣颊上秋色，朔漠寇南来。斧螗锋猬棼集，腥雾扫难开。细看眼前局面，惊落人间匕箸，砥柱者谁哉。熊虎贾馀勇，狐兔等轻埃。",
      "炮雷轰，戈日耀，阵云排。不图风定波息，谈笑静长淮。休诧穿杨妙手，乘早闹蓝抽脚，谁拙又谁才。束起楼兰剑，归钓子陵台。"
    ]
  },
  {
    "id": "2e89e4204e6d03bea6d9c08c39273c41",
    "title": "水调歌头·其一十五送制参向君玉归里",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "薄酒长亭别，饱饭故园归。两年婉婉席上，甘苦每同之。騄骥群中独步，麋鹿兴前不瞬，孰可与争驰。力挽不能寸，健翮遽斜飞。",
      "经营事，艰难状，老天知。区区塞马得失，一笑付观棋。用则风云万里，不用烟霞一壑，两鬓未应丝。回首乌樯外，鸥鸟自忘机。"
    ]
  },
  {
    "id": "2e89e4204e6d03be4b9dc53a8d6f4fee",
    "title": "水调歌头·其一十六乙巳九月寿城获捷，和傅山父凯歌韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "壁垒壮西塞，形势古州来。九重庙算经远，边隙肯轻开。整顿金城千仞，遮护风寒数处，蛇豕敢当哉。惆怅倚长剑，扫未尽烟埃。",
      "骑连营，桥列栅，木成排。老酋鱼釜视我，孰与障吾淮。横槊冲围四出，北府牢之何勇，新进喜多才。老子可归矣，击壤乐春台。"
    ]
  },
  {
    "id": "2e89e4204e6d03be3d2c308fc3e93d92",
    "title": "水调歌头·其一十八戊申和八窗叔为寿韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "壮志小鹏背，万里欲乘风。马瘏裘敝，老来无复旧游重。楚尾吴头蜀口，三十载间陈迹，衮衮水之东。休说射雕手，且学钓鱼翁。",
      "奚为者，聊尔耳，此山中。壶觞自引，不妨换羽与移宫。蓬矢桑弧何事，朝菌大椿皆分，识破色俱空。掬润弄明月，长啸倚青松。"
    ]
  },
  {
    "id": "2e89e4204e6d03beca777616a0b38021",
    "title": "水调歌头·其二招八窗叔托疾再和",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "一番蓼花雨，几阵桂枝风。杖藜多暇，准拟同醉小山重。底事阮郎清致，苦托休文瘦损，咫尺阻西东。秋色浩如许，岂可欠诗翁。",
      "门前事，都莫问，付杯中。纷纷蛮触等耳，富贵大槐宫。何惜振衣而起，相与凭栏一笑，抵掌共谈空。佳客傥不至，推枕卧云松。"
    ]
  },
  {
    "id": "2e89e4204e6d03becc3a5990ae5795e1",
    "title": "水调歌头·其二十一戊申送厉守赴濡须漕",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "缔好恨不早，觌面雅相知。璇星楼上，一见天产此英奇。功在淮梁砥柱，政蔼汉扶襦裤，仅借寇恂期。懊恼剑花冷，手欲鲙鲸鲵。",
      "濡须坞，咽喉地，腹心谁。公其揽辔凭轼，勋业笑谈为。贯索旄头息焰，斗极泰阶动色，归佐太平基。客有问仆者，只说在渔矶。"
    ]
  },
  {
    "id": "2e89e4204e6d03be9dd01301020ff848",
    "title": "水调歌头·其二十二己酉宿樟原驿得雨",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "之子问行役，火伞正当天。酷哉几可炙手，流汗满襟沾。仆仆长亭古道，人在竹舆何似，甑釜受蒸煎。帝悯苍生热，敕下九龙渊。",
      "命丰隆，驱屏翳，起蜚廉。神工一炊黍顷，爽气遍垓埏。洗涤山河尘土，转作清凉境界，物类举醒然。稽首谢天赐，伸脚快宵眠。"
    ]
  },
  {
    "id": "2e89e4204e6d03bee8bbe7ab340a0589",
    "title": "水调歌头·其二十三题临江驿和徐意一韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "君莫厌行役，易尔此非难。人情无已，久阴忧潦霁忧乾。借得庭轩一榻，忘却征涂炎暑，小驻瀹龙团。世路任渠险，襟抱五湖宽。",
      "叹平生，环辙迹，已苍颜。梅花雪片万里，奚又絷南冠。应是江山好处，犹待推排老眼，天未许休官。莫忆故园竹，日日报平安。"
    ]
  },
  {
    "id": "2e89e4204e6d03bebc56b14ebe65ded7",
    "title": "水调歌头·其二十四庚戌寿静斋叔",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "乔木老盘谷，仙李盛峨岷。参横井转，月边犹赖有长庚。传得丹溪正派，更是平庵宅相，夷路早蜚英。十载星沙幕，一片玉壶冰。",
      "题舆了，千万里，尽云津。渚宫小驻，不妨谈笑对秋城。西去凭熊驾驷，东下握兰持橐，衮衮看峥嵘。愿借鹫峰桂，岁以寿金觥。"
    ]
  },
  {
    "id": "2e89e4204e6d03be3502dd49e772153e",
    "title": "水调歌头·其二十五辛亥中秋和陈次贾，用坡仙韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "万里净无翳，一镜独当天。老蟾痴兔顽甚，阅世几何年。任尔炎凉千变，不改山河一色，爽气逼人寒。何必乘槎去，直到斗牛间。",
      "叹常娥，元不嫁，只孤眠。古今遗恨，不能长似此宵圆。我有竹溪茅舍，办取金风玉露，一笑四并全。细和坡仙句，低唱教婵娟。"
    ]
  },
  {
    "id": "2e89e4204e6d03bed34125982f52aa5e",
    "title": "满江红·其一丁丑登均州武当山",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "镇日山行，人倦也、马还无力。游历处，总堪图画，足供吟笔。涧水绿中声漱玉，岭云白外光浮碧。信野花、啼鸟一般春，今方识。",
      "真可羡，林泉客。真可叹，尘埃役。想希夷冷笑，我曹踪迹。七十二峰神物境，几千万壑仙人室。待身名、办了却归来，相寻觅。"
    ]
  },
  {
    "id": "2e89e4204e6d03be55f644deaa3ea8dc",
    "title": "满江红·其二甲申春侍亲来利州道间",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "衮衮青春，都只恁、堂堂过了。才解得，一分春思，一分春恼。儿态尚眠庭院柳，梦魂已入池塘草。问不知、春意到花梢，深多少。",
      "花正似，人人小。人应似，年年好。奈吴帆望断，秦关声杳。不恨碧云遮雁绝，只愁红雨催莺老。最苦是、茅店月明时，鸡声晓。"
    ]
  },
  {
    "id": "2e89e4204e6d03be78b31263ddbe3d94",
    "title": "满江红·其四甲午宜兴赋僧舍墨梅",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "姑射山人，仙去后、唯存标格。犹赖有、墨池老手，草玄能白。留得岁寒风骨在，岂烦造化栽培力。有世间、肉眼莫教看，非渠识。",
      "元不夜，枝何月。元未腊，花何雪。最孤高不受，多情轻折。只有暗香天靳予，黄金作指难为术。更若将、解语付真真，空成色。"
    ]
  },
  {
    "id": "2e89e4204e6d03be43d237b91d5039cc",
    "title": "满江红·其五丁未初度自赋",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "老去生涯，都付与、一丘一壑。功名事，惭非好手，几逢危著。走马斗鸡年少趣，椎牛酾酒军中乐。到而今、浑似梦中看，休休莫。",
      "江湖路，西风恶。霄汉志，秋云薄。更那堪州铁，铸成重错。当贵买臣毋足羡，知非伯玉真能觉。问心期、应有海翁鸥，山人鹤。"
    ]
  },
  {
    "id": "2e89e4204e6d03beab8b730173d79944",
    "title": "满江红·其六八窗叔和，再用韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "竹马同游，平生志、相期霄壑。今老矣，儒冠宁误，戎装徒著。卷起鲸鲵江海事，放教禽鸟山林乐。问尚堪、舞剑渡河无，公应莫。",
      "粟可饭，衣从恶。秫可酒，茶胜薄。但此身长健，老天不错。竹院昼闲参内景，蒲团夜坐披圆觉。愿此生、无愧北山猿，西湖鹤。"
    ]
  },
  {
    "id": "2e89e4204e6d03be1f9f8b498ddcd5ea",
    "title": "满江红·其四再和",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "立雪寒窗，照肝胆、了然明白。浑似得、齐宫气象，郢楼颜色。天籁无声随物应，阳春有脚从中入。与邦人、稽首谢天工，元冥德。",
      "人正作，潇湘客。谁谓有，蓝关役。对江天暮景，鹅溪描出。银浪卷飞鸥一片，玉枝擎重龙千尺。羡联镳、曾作岳峰游，前方伯。"
    ]
  },
  {
    "id": "2e89e4204e6d03be1f9f8b4914f6c813",
    "title": "满江红·其四再和",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "小小池亭，仿佛似、洛川岩壑。天付与、老身游戏，馀生吃著。剩喜酒能消世虑，翻疑书解妨人乐。听雨翁、白雪寄新词，愁言莫。",
      "毋自叹，蒿莱恶。甘自味，齑盐薄。对乱花丛竹，翠红交错。元亮悦闻亲友话，羲之常恐儿曹觉。望碧云、休忆女乘鸾，人骑鹤。"
    ]
  },
  {
    "id": "2e89e4204e6d03be1f9f8b4939ac5dc2",
    "title": "满江红·其四再和",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "既作闲人，便应付、此身沟壑。不应更，将愁半点，寸心中著。责子渊明徒自苦，忧君范老何时乐。纵一嘲、一咏欲奚为，何如莫。",
      "不自鄙，葵蔬恶。还肯荐，茅柴薄。任侯门海陆，杂陈珍错。有暇盍联车骑过，相忘勿遣诗情觉。怕家僮、无处买莼鲈，烹琴鹤。"
    ]
  },
  {
    "id": "2e89e4204e6d03be0f7f4beb7ab90b94",
    "title": "贺新郎·其一甲申代亲庭送崔菊坡出蜀",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "万里归朝去。倚江亭、绿波碧色，一川晴絮。赢得威名留草木，玉垒雪山高处。未应减、平淮裴度。见说金瓯书字久，待公来、便作商岩雨。休忘却，蜀都赋。",
      "旌旗回首春城暮。听樯头、飞燕似把，人情低诉。两两三三鸥鹭里，拍拍船儿一羽。算惟有、清芬载取。百万人家儿样恋，恨柳风、不为留连住。离梦绕，沙堤路。"
    ]
  },
  {
    "id": "2e89e4204e6d03beca63a8bfd8feedab",
    "title": "贺新郎·其二己丑为亲庭寿",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "满酌荆州酒。望莱庭、斑衣拜祝，俾吾亲寿。玉水雪楼游宦地，近访甘棠依旧。逢父老、颂声盈口。争道蜀边劳数载，也真宜、略伴云横岫。小儿辈，任成否。",
      "东皋十月梅开后。想亲朋、团栾一笑，从容觞豆。塞上弓刀成底事，不过腰金如斗。算不直、渊明株柳。只恐鲸鲵无计取，更须烦、绿野持竿手。看勋业，国长久。"
    ]
  },
  {
    "id": "2e89e4204e6d03be981e4921369967a6",
    "title": "贺新郎·其三庚戌和薛制参赋雪韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "将谓霏微雨。恍朝来、虚檐生白，寒侵冒絮。拟和盐花凌谢韫，巧思翻成金注。谁寄我、雪车冰柱。酿熟羊羔炉拥兽，羡画楼、金帐调宫羽。人应共，回风舞。",
      "围场校猎淮云暮。记当时、银杯缟带，网禽罝兔。老去不禁鞍马力，独对愁吟似甫。问一棹、剡溪何处。愿与铁衣春解戍，把梁园、旧话供儿语。孤梅外，梦魂度。"
    ]
  },
  {
    "id": "2e89e4204e6d03be8e1e988dca051c5c",
    "title": "贺新郎·其四再和",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "才过黄花雨。问长堤、依依万柳，未春何絮。一目河山银幻出，惊诧夜光流注。巍观矗、玉为云柱。风卷寒芦迷过雁，渺沧波、莫认沙鸥羽。千万蝶，空中舞。",
      "霸桥寂寞前溪暮。耸诗肩、霜裘拥貉，月毫挥兔。记得梅奴曾索笑，解佩如逢交甫。今孤垒、寒烟深处。休说鹅池平蔡事，庆新年、一稔欢相语。持大白，勿虚度。"
    ]
  },
  {
    "id": "2e89e4204e6d03beb30cbc76774b1312",
    "title": "贺新郎·其五辛亥初度自赋",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "幸得闲中趣。问何为、倏逾桂岭，重来荆渚。唤醒门前弧矢梦，钩月相辉初度。谩羞听、军中鼙鼓。马上弓刀成底事，仅平明、旆入襄州去。能不愧，古羊杜。",
      "此身何以酬明主。怅新来、鬓毛添白，衰容如许。三万貔貅齐贾勇，好为一清狐兔。看柳色、大堤如故。世事付之杯酒外，那棋边、得失都休语。来共看，雁儿舞。"
    ]
  },
  {
    "id": "2e89e4204e6d03be916e6c8e44e41316",
    "title": "念奴娇·其一壬午徽州道间",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "黄梅过雨，望隔林、一缕长烟浮碧。亟拥征鞍寻午梦，卧看青山排闼。扫户风清，拂檐云淡，爽气生萧发。黄粱惊觉，子规枝上啼彻。",
      "堪羡麦熟蚕成，酒香鸡嫩，风味农家别。幸有住山供活计，何苦江湖南北。菊老陶园，瓜荒邵圃，空负干时策。洛阳三顷，胜如金印六国。"
    ]
  },
  {
    "id": "2e89e4204e6d03be72986125cb24ef83",
    "title": "念奴娇·其二见郑文昌于上柏",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "平生宦海，是几番风雨，几番霜雪。绿野来归身强健，镜里微添华发。剑束床头，书寻架上，富贵轻于叶。南坡石竹，年来尤更清绝。",
      "好是梅坞松关，对湘溪一曲，翠屏千叠。柱杖篮舆诗卷里，尚小东山勋业。只恐鸥盟，难忘鹤怨，未是闲时节。片云收却，照人依旧明月。"
    ]
  },
  {
    "id": "2e89e4204e6d03bedc2f672f59d640d3",
    "title": "念奴娇·其三丙午和朱希真老来可喜韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "云胡不喜。得抽脚篮中，安身局外。世路风涛都历遍，几度眉攒心碎。八尺藤床，二升粟饭，方寸恢馀地。翻云覆雨，从伊造物儿戏。",
      "不见刻木牵丝，鸡皮鹤发，弄罢寂无事。随分风光堪领略，聊放疏狂些子。刘项雌雄，蹠颜修短，无彼亦无此。茅檐高卧，不知春到花底。"
    ]
  },
  {
    "id": "2e89e4204e6d03be189e712551ed5432",
    "title": "念奴娇·其四己酉振鹭驿和黄茶坡韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "浮生如寄，叹征尘驱我，担簦西去。烟嶂云屏相迎送，几幅鹅溪缣素。挥汗流金，饮冰漱玉，桃叶呼前渡。若将有意，道傍一鹭延伫。",
      "细读壁上龙蛇，太丘笔在，更着茶坡句。樽酒十年今白发，不改江流东注。胜概难逢，旅怀易动，信美非吾土。恨无六翮，长风万里高举。"
    ]
  },
  {
    "id": "2e89e4204e6d03be8d6cd5323da3c685",
    "title": "瑞鹤仙·戊申初度自韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "百年过半也。怅壮心零落，鬓星星也。风儿渐凉也。",
      "近中秋月儿，又初生也。田园暇也。矍铄哉、是翁也。",
      "记当时，弧矢垂门，孤负四方志也。休也。牙签插架，玉帐持麾，总成非也。",
      "浮生梦也。皇皇欲、奚为也。趁身闲、随分粗衣淡饭，一笑又何妨也。",
      "问神仙，底处蓬莱，醉乡是也。"
    ]
  },
  {
    "id": "2e89e4204e6d03be94d6f10b65daaa28",
    "title": "满庭芳·其一丙午登多景楼和王总侍韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "浪拍金鳌，春浮铁瓮，气清天朗如秋。江皋无事，飞盖强追游。万顷蒲萄光里，风樯共、塔影悠悠。人间事，年华似掷，一水与俱流。",
      "绸缪。千古恨，纷纷离合，晋宋曹刘。望长安何处，落照西头。往事苍苔陈迹，夷吾在、吾属何愁。清樽畔，谁能为我，一曲舞梁州。"
    ]
  },
  {
    "id": "2e89e4204e6d03bed4d65279bbf26383",
    "title": "喜迁莺·乙未中秋同诸北客玩月于颍州之南楼",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "轻云暮卷，望澄空如水，千里一碧。菱镜冰悬，桂轮玉碾，喜见中原秋色。老蟾炯炯无翳，阅尽尘寰今昔。堪恨处，度霓裳曾到，长生宫阙。坐客。",
      "休叹息。看此清光，天岂限南北。便好乘风，为持玉斧，修取山河如一。西湖旧时花草，会遣孀娥重识。从今去，举太平玩事，长如今夕。"
    ]
  },
  {
    "id": "2e89e4204e6d03be35d4add95ac9303d",
    "title": "满庭芳·其二丙午宜兴山间",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "山接平芜，烟横远墅，修眉淡抹晴妆。菊梅交际，天未十分霜。几许无穷秋思，空凝伫、衰柳斜阳。溪头路，黄芦一片，凫雁两三行。",
      "平章。风景似，画图一幅，著我徜徉。山中无事，聊尔适吾狂。不用登临感慨，青帘外、新酒堪尝。何为者，东家宋玉，千古叹凄凉。"
    ]
  },
  {
    "id": "2e89e4204e6d03be182ce7b7580dee18",
    "title": "声声慢·其一赋红梅",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "红绡剪就，绛蜡熔成，天然一种仙姿。竹外家风，凄凉俭薄为宜。东君苦怜消瘦，强教伊、傅粉匀脂。较量尽，胜夭桃轻俗，繁杏粗肥。",
      "好是新妆雅态，对疏蟾淡淡，薄雾霏霏。迥出红尘，轻盈玉骨冰肌。犹嫌污人颜色，谁云似、虢国娥眉。香韵别，怕满园、蜂蝶未知。"
    ]
  },
  {
    "id": "2e89e4204e6d03be57f1a436507e06da",
    "title": "声声慢·其二和韵赋江梅",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "修洁孤高，凌霜傲雪，潇然尘外丰姿。一白无瑕，玉堂茅舍俱宜。飘飘羽衣缟袂，都不染、富贵膏脂。调羹事，看水边清瘦，雨后红肥。",
      "偏爱春工尚浅，向南枝信透，东阁香霏。翠袖犹寒，不禁弱质柔肌。浑如故人邂逅，聊相与、一笑开眉。归去晚，任帘栊、深闭未知。"
    ]
  },
  {
    "id": "2e89e4204e6d03be7408bb3ef35786e6",
    "title": "好事近·甲申春益昌作",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "春在粉墙西，墙里不知春色。惟有桃花一树，似故园曾识。",
      "晚来携客上南楼，山外又山隔。准拟清明何处，问东风知得。"
    ]
  },
  {
    "id": "2e89e4204e6d03be2721cffbd58a788c",
    "title": "青玉案·其一癸未道间",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "栖鸦啼破烟林暝。把旅梦、俄惊醒。猛拍征鞍登小岭。峰回路转，月明人静，幻出清凉境。",
      "马蹄踏碎琼瑶影。任露压巾纱未忺整。贪看前山云隐隐。翠微深处，有人家否，试击柴扃问。"
    ]
  },
  {
    "id": "2e89e4204e6d03be843cd4586a3d8687",
    "title": "柳梢青·丙戌送陈仁父赴班",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "万里青天，西来后我，先我东归。夜月鞭筹，春风幕府，鹗荐争推。",
      "杯行到手休辞。道秋菊、春兰有时。若到松江，莫惊鸥鹭，记取坡词。"
    ]
  },
  {
    "id": "2e89e4204e6d03be3beecc54d4ed75d4",
    "title": "青玉案·其二丁未寿八窗叔",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "去年曾借梅为寿。转眼垂弧小春又。一笑巡檐清影瘦。雪边聊且，收香藏白，少俟融和透。",
      "新来东阁高吟就。金鼎家声自依旧。唤取玉妃重举酒。百花头上，一枝芳信，终属东君手。"
    ]
  },
  {
    "id": "2e89e4204e6d03be734412d078c2371d",
    "title": "虞美人·己亥春",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "韶华只隔窗儿外。病起昏于醉。花开花落总相忘。惟有梦随胡蝶、趁春忙。",
      "故园芳草应如旧。只恨人消瘦。拟凭飞燕语归期。拼却牡丹开了、有酴醾。"
    ]
  },
  {
    "id": "2e89e4204e6d03be9dc223677a408116",
    "title": "减字木兰花·其一丙午和朱希真韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "无可不可。还你天公还我我。味触声香。尽付庄周蝶满床。",
      "谩天不过。留取心机休用破。净几明窗。乐取闲中日月长。"
    ]
  },
  {
    "id": "2e89e4204e6d03be58756dfc34a12a39",
    "title": "减字木兰花·其二再和",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "如何则可。我亦不知其谓我。隐几焚香。对酒一壶书一床。",
      "知仁观过。浑沌翻怜谁凿破。寄傲南窗。堪羡渊明滋味长。"
    ]
  },
  {
    "id": "2e89e4204e6d03beb794998f6e616516",
    "title": "唐多令·庚戌六月赴荆阃，宿江亭",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "枫荻响飕飕。长江六月秋。二十年、重到沙头。城郭人民那似旧，曾识面、两三鸥。",
      "落日且登楼。英雄休涕流。望黄旗、王气东浮。借问烟芜苍莽处，还莫是、古襄州。"
    ]
  },
  {
    "id": "2e89e4204e6d03be3105a8ce1115c6e9",
    "title": "西江月·其一宜兴山间即事",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "不暖不寒天气，无思无虑山人。竹窗时听野禽鸣。更有松风成韵。",
      "竟日蒲团打坐，有时藜杖闲行。呼童开酒荐杯羹。欲睡携书就枕。"
    ]
  },
  {
    "id": "2e89e4204e6d03be1aea84b994ed967b",
    "title": "点绛唇·辛亥饯陈次贾归",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "懒上巍楼，楚江一望天无际。漫游萍寄。莫挽东流水。",
      "一片秋光，直到山阴里。人还记。戍边归未。更忆鲈鱼美。"
    ]
  },
  {
    "id": "2e89e4204e6d03be4a40597b6ef9aa9c",
    "title": "西江月·其二再和",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "排遣新寒有酒，追寻旧隐无人。四山朔吹又冬鸣。吹送午钟馀韵。",
      "过眼霜高木落，寄心月驶云行。归欤闭户饱藜羹。世事华胥一枕。"
    ]
  },
  {
    "id": "2e89e4204e6d03be65ae5a414f300b84",
    "title": "朝中措·送管顺甫赴漕",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "少年随分赋鹦洲。得意桂花秋。今日送君行色，梦和月到南楼。",
      "材名仲父，辞华季子，香满南州。勉力中流击楫，直须连钓鳌头。"
    ]
  },
  {
    "id": "2e89e4204e6d03bee1bcbf3677bd6083",
    "title": "齐天乐·壬子和陈次贾为寿韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "少年塞上秋来早，昴街尚馀芒曜。举目关河，惊心弧矢，顾我岂堪戎纛。几番凤诰。愧保障何功，恩隆旒藻。笑指呼鹰，露花烟草忆刘表。",
      "头颅如许相与，岁寒犹赖有，白发公道。对月怀人，临风访古，往事凄凉难考。何时是了。莫驰志伊吾，贪名清庙。松菊归来，稽山招此老。"
    ]
  },
  {
    "id": "2e89e4204e6d03be75d1115639d311e3",
    "title": "摸鱼儿·其二壬子初度",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "对垂弧、引觞一笑，凄凉薄分天气。丁年驰骛弓刀后，报国孤忠自许。堪叹处。今老矣，强颜犹踵邯郸步。安能远举。谩目送征鸿，梦劳胡蝶，无计便归去。",
      "清闲禄，旧说天公靳予。何时松菊村墅。生非燕颔鸢肩相，岂是觚棱鹓鹭。收拾取。休直似、文渊定远空怀土。阿戎可语。待乞得身还，屏伊世累，甘受作诗苦。"
    ]
  },
  {
    "id": "2e89e4204e6d03beb178ba1785ee1fce",
    "title": "八声甘州·其一壬子饯帅机沈好问",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "正莼鲈佳梦绕吴乡，牙樯忍轻离。向仲宣楼上，凭高举酒，几共灯棋。曾记少陵留咏，出幕合持麾。飞盖长安去，华贯平跻。",
      "好是倚门迎笑，恰野堂云壑，菊后梅时。庆凤雏新长，携手奉莱衣。抚孤松、绝胜细柳，念征人、徒老玉关西。归来也，幅巾藜杖，办取追随。"
    ]
  },
  {
    "id": "2e89e4204e6d03be65234e95b428a629",
    "title": "满庭芳·壬子谢吕马帅送蟹",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "八足横戈，一身衷甲，将军致尔来前。呼僮解缚，亟荐泽虞鲜。族类横行草地，今骈首、鼎镬连连。荆江上，不图霜后，风味似吴天。",
      "晴川。千里外，分甘遗远，多谢勤拳。对香枨新酒，一洗腥膻。慰我吟情归思，都忘却、张孟鲈鳊。持螯了，老饕作赋，佳话楚乡传。"
    ]
  },
  {
    "id": "2e89e4204e6d03be939bc3422460dada",
    "title": "八声甘州·其二壬子九日约诸幕客游龙山",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "领青油车骑出郊坰，来游晋龙山。喜水天澄霁，稻畦镰净，榆塞戈闲。登高谩酬佳节，一笑破苍颜。剩泛茱萸菊，杯莫留残。",
      "休说参军往事，意当时凝眺，不到长安。赖座间小异，豪气眇尘寰。到如今、祗成佳话，记封姨、曾荐众宾欢。吾曹事，有如此酒，要共弹冠。"
    ]
  },
  {
    "id": "2e89e4204e6d03be9c12be7d5d6a274d",
    "title": "哨遍·和陈次贾为寿韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "大块赋形，皇览揆予，俾尔昌而寿。嗟壮游。岁月老征裘。向秋来、顿如蒲柳。桂开又。鲈莼蟹橙正美，故人应忆传杯手。想薜荔岩峦，梧桐庭院，当时风景依旧。对斜阳、极目倚危楼。问一舸、何时过吴头。乘下泽车，戴华阳巾，锦衣游昼。犹。客有名流。",
      "交情金石襟期厚。双湖烟艇里，剑锋紫气冲斗。剩妙墨淋漓，清歌发越，未应独步诗千首。待挂了衣冠，来寻杖屦，陪君此乐须有。到如今、不愿酒泉侯。愿生入、玉门早归休。任远人、从问安否。梁园宾客虽富。谁出相如右。相逢身健，时平无事，是处溪山明秀。与君举斝若为酬。有年年、人月长久。"
    ]
  },
  {
    "id": "2e89e4204e6d03beed5989bf068c09d3",
    "title": "八声甘州·其三自和",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "怅浮生、俯仰迹成空，依然此江山。对秋容如画，天长雁度，水阔鸥闲。追游未甘老态，凭酒借红颜。归骑斜阳外，柳老荷残。",
      "幸对黄花时节，喜宾朋晤语，烽火平安。仅风巾一笑，名尚满人寰。要流芳、相期千载，肯区区、徒恋片时欢。姑聊尔，招呼楚调，慰藉南冠。"
    ]
  },
  {
    "id": "2e89e4204e6d03be8b4e4d538494fb7c",
    "title": "水龙吟·其一癸丑二月襄阳得捷，和刘制参韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "黄旗吉语飞来，胡儿已落将军手。吾皇神武，一新城郭，断谟天授。铁骑才临，雕戈竞逐，击蛇先首。快风驱雨洗，江空谷静，淮淝上、似之否。",
      "此事老臣何有。想捷传、延英方昼。玉颜应笑，金瓯堪保，贺声交口。吾责免夫，吾归可矣，萧然一叟。把功名，分付诸公，聊自尝酒盈斗。"
    ]
  },
  {
    "id": "2e89e4204e6d03be76403fa24d9bc2f9",
    "title": "水龙吟·其三和幕府贺策应",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "吾皇神武中兴，直须整顿舆图旧。岂惟天顾，岷峨一角，但西其首。遮护咽喉，扶持气脉，宁无医手。有庙谟先定，傍观何待，留侯蹑、魏侯肘。",
      "天眷我家仁厚。盛英才、载量车斗。中流孤艇，千钧一发，老夫何有。休对秋风，移宫换羽，吟无绝口。看福星，太乙临梁，此虏自不能久。"
    ]
  },
  {
    "id": "2e89e4204e6d03beca428c5d92aacbb6",
    "title": "水龙吟·其四送馆人管顺甫父子赴省",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "梅边连辔偕来，柳边先我观光去。一门椿桂，尊君孙盛，小儿文举。黄鹤联登，横翔雕鹗，健凌鹦鹉。趁霜晴春小，南宫问讯，又同奏、明光赋。",
      "从此青云阔步。看龙门、锦标双取。荆州时事，不妨大对，细陈当宁。久要论交，中年语别，不堪离绪。约杏园，得意归时，吾已在浙江浒。"
    ]
  },
  {
    "id": "2e89e4204e6d03bef6b86bfae317ce18",
    "title": "满江红·其一得襄阳捷",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "千古襄阳，天岂肯、付之荆棘。宸算定、图回三载，一新坚壁。狼吻不甘春哨衄，马蹄又踏寒滩入。向下洲、一鼓扫群胡，三军力。",
      "连帅是，并州绩。宾佐有，雍丘逖。赖阴人成事，同心却敌。见说陈尸三十里，投鞍委甲如山积。待老臣、为作岘樊铭，劖诸石。"
    ]
  },
  {
    "id": "2e89e4204e6d03be4591513d828328c3",
    "title": "满江红·其二和刘仓咏雪",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "推枕闻鸡，正怪得、乾坤都白。元是有、福星临照，至和薰出。缘饰夜城疑不夜，弥漫色界成无色。更摛词、巧欲夺天葩，尤殊特。",
      "貂帽拥，寒何力。羔酿举，情何极。欠开樽细挹，梅花标格。十万铁衣冰到骨，祈天只愿王师息。想家童、日办剡中舟，溪头立。"
    ]
  },
  {
    "id": "2e89e4204e6d03bed793d1b2c8a4ce07",
    "title": "满江红·其三用前韵送刘仓",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "荡节将行，原隰尽、花毡铺白。人羡道、青丝辔整，红蕖幕出。宇宙中间无点翳，水天上下俱同色。向个中、著此玉为人，真英特。",
      "元自得，融和力。浑不管，凝寒极。看福星临照，政敷民格。且访桃源仙世界，伫传梅驿春消息。定明年、拜表贺端闱，螭坳立。"
    ]
  },
  {
    "id": "2e89e4204e6d03bec4700bd89d67bf01",
    "title": "八声甘州·其一送□制参分司□□，兼摄守漕",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "自当年、种柳向西门，古今号名州。对风声策策，浪涛衮衮，又是新秋。暂为江山弹压，谁得似贤侯。夜观灯棋里，几共边筹。",
      "休效季鹰高兴，为莼羹鲈脍，遽念吴头。且安排维楫，相与济中流。看邦人、尽歌襦裤，愿紫皇、乞与福星留。令人忆，数行过雁，月在南楼。"
    ]
  },
  {
    "id": "2e89e4204e6d03bed29061ffd82a803f",
    "title": "八声甘州·其二用前韵答和史制参",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "续仲宣、一赋小呼鹰，声名满荆州。向宾筵游戏，毫端月露，皮里阳秋。遍历文书刁斗，何患不封侯。横槊风烟表，独占诗筹。",
      "见说眉攒心事，在岷峨乡国，落日西头。怅英豪遗恨，都付大江流。伟平生、经纶雅志，把重弓、聊为汉关留。中秋近，何如载酒，一笑登楼。"
    ]
  },
  {
    "id": "2e89e4204e6d03be2dd742528043c2ee",
    "title": "八声甘州·其三·和刘仓贺蜀捷",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "自六朝、用武诧荆州，襟喉重疆陲。更西风似箭，峡江如线，事势夔夔。须仗中流砥柱，天付治平谁。甚矣吾衰矣，将老东篱。",
      "休说纷纷往梦，任阴平邓艾，骆谷姜维。向棋边聊且，官事了痴儿。雨未阴、毋忘户牖，挂长绳、系不住铜仪。空遐想，桃源春媚，安得追随。"
    ]
  },
  {
    "id": "2e89e4204e6d03be28298ae5fcd01bef",
    "title": "八声甘州·其四·癸丑生朝",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "对西风、先自念莼鲈，又还月生西。叹平生霜露，而今都在，两鬓丝丝。当年门垂蓬矢，壮岁竟奚为。磊落中心事，只有天知。",
      "多谢君恩深厚，费丁宁温诏，犹置驱驰。看弓刀何事，终是愧毛锥。愿今年、四郊无警，向酒边、多作数篇诗。山林下，相将见一，舍我其谁。"
    ]
  },
  {
    "id": "2e89e4204e6d03be21c4d5611f1032f9",
    "title": "八声甘州·其五和韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "问秋光、乞得一宵闲，满引玉东西。喜亲朋咸集，宴酣真乐，非竹非丝。坎止流行付分，岂尽是人为。试向君平卜，还可前知。",
      "自笑头颅如此，奈乌轮难系，驹隙如驰。慨壮图已矣，指地不须锥。任从渠、翻云覆雨，愿老于耕钓乐于诗。三军事，天家自有，大将为谁。"
    ]
  },
  {
    "id": "2e89e4204e6d03bece039b0668ebb674",
    "title": "八声甘州·其六借八窗叔韵寿之",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "仿离骚、览揆度新讴，空云霭乌丝。把长庚才调，小施筹笔，犹处囊锥。鸾枳鸂滩发轫，指日问朝衣。雪片梅花外，已露南枝。",
      "休羡汉疏晋阮，记当年楚产，同是家儿。怅岁华如许，同官复同时。引宫商、细赓郢唱，向樽前、谁为一歌之。蓬壶侣，长春不老，有美人兮。"
    ]
  },
  {
    "id": "2e89e4204e6d03bedf4ebaf8f8f80755",
    "title": "八声甘州·其七寿刘舍人",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "记当年、虏压顺昌城，直欲付靴尖。赖君家乃祖，笑麾白羽，净洗腥膻。荆州甘棠蔼蔼，浓墨字犹鲜。少出拿云手，整顿青毡。",
      "好个嫩凉天气，想闻鸡听雁，意气犹忺。看相将喜事，眉色已黄占。祝君龄、有如此酒，举金罍、须放十分添。还知否，封侯事业，正在华颠。"
    ]
  },
  {
    "id": "2e89e4204e6d03bef3adac395ec23a90",
    "title": "八声甘州·其八中秋小集无月",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "问孀娥、僝僽厌看人，唯复厌人看。正凉宵准拟，招延素魄，慰藉苍颜。廉纤梧桐细雨，吹彻玉箫寒。仿佛山河影，只在云端。",
      "又似去年今夕，枉教人愁怅，立尽阑干。想菱花尘匣，憔悴女乘鸾。恨无从、一登天柱，约宾朋、随分荐清欢。持杯祝，老蟾无恙，留待明年。"
    ]
  },
  {
    "id": "2e89e4204e6d03be9005234690a490c3",
    "title": "朝中措·其一用八窗叔韵送教忠制机省亲之行",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "灯棋三载客边头。江汉等萍浮。一片白云关念，对床夜雨难留。",
      "堂堂事会，相期烝楫，共济泾舟。今岁雁来应早，着鞭莫待深秋。"
    ]
  },
  {
    "id": "2e89e4204e6d03be7e5c38afafebb102",
    "title": "朝中措·其二就酌菖酒饯教忠，再用韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "南风吹棹过吴头。聚散付云浮。且共一杯怀楚，须期万户封留。",
      "藕花时候，五湖烟雨，西子扁舟。转首梦回残角，征人塞上新秋。"
    ]
  },
  {
    "id": "2e89e4204e6d03befba38bc40268558d",
    "title": "朝中措·其三癸丑寿安观使",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "夜来南极十分明。申月应生申。小范龙图老子，大苏玉局仙人。",
      "擎天健手，家传方略，功在峨岷。看取芝封夜下，归来尽展经纶。"
    ]
  },
  {
    "id": "2e89e4204e6d03be775f7254d88b75c4",
    "title": "贺新凉·其一·巧夕雨，不饮，啜茶而散",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "可恨经年别。正安排、剖瓜植竹，拟酬佳节。应为犁锄机杼懒，天遣阿香磨折。翻一饷、廉纤凄切。寂寞金针红线女，枉玉箫、吹断秦楼月。清漏静，楚天阔。",
      "东皋且愿三农悦。任从渠、鹊桥蛛网，一番虚设。挽取天河聊为我，尽洗西风残热。休懊恼、云生巫峡。底用乞灵求太巧，看世人、弄巧多成拙。姑止酒，命茶啜。"
    ]
  },
  {
    "id": "2e89e4204e6d03be56e123474b2f3b2e",
    "title": "贺新凉·其二·甲寅春闻襄寇退",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "晓听平安报。信荆州、古今形胜，金汤天造。落日岘山陈迹在，依旧大堤芳草。叹紫塞、黄尘未扫。水合水生来又去，赖胡雏、犹畏熊当道。薇柳戍，甚时了。",
      "乞身屡上笺天表。感恩深、丁宁帝语，许同方召。自愧黔驴无伎俩，桑土绸缪盍早。空手袖、剑锋懊恼。要鲙鲸鲵封京观，愿汉廷用壮臣年老。毋更取，仲华笑。"
    ]
  },
  {
    "id": "2e89e4204e6d03be086093fd496f3527",
    "title": "贺新凉·其三·自和酬书院诸丈",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "梦觉闻鸡报。问岘边、晋家城郭，旧邦新造。谁遣平明旌旆入，人说当年草草。犹幸把、腥埃俱扫。对越老苍方寸在，任酋渠、远度龙堆道。还又过，一春了。",
      "少年意气轻三表。到如今、名惭小范，功卑前召。赖有把茅归去是，乘此抽身须早。何苦受、天来烦恼。报国丹忠虽未泯，奈长卿已病文渊老。聊把酒，仰天笑。"
    ]
  },
  {
    "id": "2e89e4204e6d03bee6ab66f272eb83d4",
    "title": "醉蓬莱·其一癸丑寿吕马帅",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "问金城方略，数十年来，谁堪称许。万福威名，草木识淮浦。西顾天长，中流地重，著此巨鳌柱。见说棋边，风声鹤唳，胆落胡虏。",
      "老子家声，六韬亲授，渭水归来，非熊非虎。江汉滔滔，建大将旗鼓。弧矢开祥，节旄迎渥，勋业纪盟府。好对芳天，莺花未老，金樽频举。"
    ]
  },
  {
    "id": "2e89e4204e6d03be534b0ca36f419063",
    "title": "醉蓬莱·其二书院延桂有集，不及与",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "自鹫峰曾见，金粟如来，犹有英烈。碧玉琅玕，点缀碎琼屑。不御纷华，独餐沆瀣，比众芳殊别。好向凉宵，无风无雨，宜露宜月。",
      "身在山中，名香天下，全似幽人，一种修洁。解使多愁，对此亦纾悦。绿绮窗前，乌云鬓侧，休为玉人折。剩赋新词，满倾佳醑，为成三绝。"
    ]
  },
  {
    "id": "2e89e4204e6d03be1d58c5e985c5adf1",
    "title": "醉蓬莱·其三灯前想像胜集，和韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "问前身应在，香醉山中，今存风烈。佳夕招延，清论度飞屑。玉斝盈盈，金英点点，标格侬家别。好个凉天，更无滴雨，只欠些月。",
      "菊客兰兄，纷纷侪辈，纵尔芬芳，输我高洁。鼻观先知，羞取俗颜悦。解后成欢，从容挹爽，何羡广寒折。我有高吟，为君纪此，一段奇绝。"
    ]
  },
  {
    "id": "2e89e4204e6d03be3e7637b83d2237c3",
    "title": "醉蓬莱·其四和韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "大不逾粟许，飘散人间，直恁清烈。管领芳樽，底事不渠屑。中夜庭前，小山丛畔，韵度从来别。那更今年，留连秋色，将傍菊月。",
      "堪羡纱窗，胆瓶斜浸，浅酌低讴，人花双洁。恼杀多情，一见一回悦。生怕朝来，梧桐过雨，把花神摧折。倩取骚人，黄香作传，笔未宜绝。"
    ]
  },
  {
    "id": "2e89e4204e6d03be322b2a8b28045f08",
    "title": "醉蓬莱·其五寿八窗叔",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "指梅花雪片，问讯八窗，南枝开未。一点春风，消息岭头寄。太白精神，广平韵度，是岂众芳拟。东阁吟边，水清月淡，不妨游戏。",
      "犹记双湖，几番初度，持酒相期，以花为比。鼎味家传，须向玉堂里。吏隐南昌，未应高兴，香在岁寒际。倩取瑶姬，花前一唱，寿吾仙李。"
    ]
  },
  {
    "id": "2e89e4204e6d03be148b9ccda64904e3",
    "title": "满江红·其三甲申寿蜀阃",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "天顾坤维，烦紫气、来从南斗。鞭才定，匆匆塞上，咏薇吟柳。少借日边霖雨望，教知天下风云手。听吾民、争说近年无，前朝有。",
      "平安夜，舒长昼。笳鼓静，笙歌奏。记西湖五月，藕花时候。待把雁门冠带了，归来麟阁丹青旧。放蜀山、万点入樽罍，为君寿。"
    ]
  },
  {
    "id": "2e89e4204e6d03bea07b643e5be2639e",
    "title": "兰陵王",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "甚天色。苦问桃红李白。伊祈氏，沙际才归，依约春回晓烟湿。老寒犹煞忒。景物。中年惯识。天应遣，雨洗风梳，柳睡花眠尚无力。名园谩他适。任黄四栽培，殷七奇特。",
      "一年好处须寒食。待花畔携酒，酒边索句，春馀太半未须急。记旧隐幽寂。我亦。几时得。归检点苔封，评品梅格。教看林下休官一。与莺花分界，渔樵争席。抚松长啸，芳菲事，尽渠惜。"
    ]
  },
  {
    "id": "2e89e4204e6d03be73921daec82824ae",
    "title": "沁园春·其二和邓季谦通判为寿韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "老子家山，近古苏州，有监本呆。叹长途荷担，斯宜已矣，急湍鼓枻，岂不危哉。我爱陶潜，休官彭泽，为三径荒芜归去来。君恩重，奈边戈未偃，阃毂犹推。东南休运将回。",
      "幸天日清明公道开。把孤忠自许，我心匪石，一真难灭，人口如碑。青眼旧交，黑头新贵。快九万里风鹏背培。诗筒寄，正多情未已，聊解君颐。"
    ]
  },
  {
    "id": "2e89e4204e6d03be3f57cd76e7267de4",
    "title": "江神子/江城子",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "白妃卷絮逐风颠。透朱帘。向空漫。剪出冰花，偏爱腊前看。能费化工多少力，千万里，尽同天。",
      "歌楼清赏记当年。玉人占。绣衾寒。老去孤高，世虑肯咨煎。争似小窗梅影下，聊一笑，付无言。"
    ]
  },
  {
    "id": "2e89e4204e6d03be022d6af27e82e925",
    "title": "沁园春·其三赋静斋叔溪堂",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "我爱临川，簪绂丛林，有宅一区。记谢墩名字，百年犹在，平泉孙子，三世重居。皂盖新营，青毡旧识，此复古春秋宜大书。奇哉事，信当时种子，下到工夫。笑渠。",
      "驷马门闾。是几往过之凡几墟。喜尚存遗爱，甘棠在在，无穷生意，茂草如如。载酒寻盟，论诗结社，想田可秫兮园可蔬。应须念，古鄇亭乔木，无恙还无。"
    ]
  },
  {
    "id": "2e89e4204e6d03be485f632602f35172",
    "title": "浪淘沙·令",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "昨夜雨兼风。断送残红。老寒犹自著帘栊。为问香篝人语道，翠被还重。",
      "何处有疏钟。惊起匆匆。惜春休放酒杯空。芳草天涯寒食又，归兴尤醲。"
    ]
  },
  {
    "id": "2e89e4204e6d03be96025e577a87c502",
    "title": "哨遍",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "天限长江，云扰中原，一局持棋势。汉将谁。盍为扫清之。",
      "彼伎犹、黔驴而止。客亦知。何材不生斯世。丁宁屡费君王旨。",
      "向马首论诗，灯前观剑，岂无差强人意。幸崆峒麦熟且休师。",
      "又焉用陈琳檄书飞。一笛楼头，万柳营间，从容麾帜。",
      "噫。代有戎夷。时贤患乏经纶志。紫岩公一出，敌当惊见花字。",
      "谩被发忧邻，汗颜笑斩，客邪终岂婴元气。待拜表笺天，移文问隐，老夫行且归矣。",
      "怕胡雏穴隙尚相窥。有淝水儿曹举兵麾。看中兴、隽烈堪继。",
      "随世样多能底。卿自为卿计。不妨老子，婆娑矍铄，从渠屦盈户外。",
      "何须岘万勒丰碑。有天知、方寸馀地。"
    ]
  },
  {
    "id": "2e89e4204e6d03be6464365fee025bc6",
    "title": "兰陵王·甲寅初度和次贾韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "问梁益。天设金城铁壁。西风外，依约雁来，还报关山旧秋色。三秦听汉檄。远恨绵绵脉脉。频年事，虚掷桑阴，袆允诸人竟何策。彤弓误殊锡。怅活国难医，救世须佛。平生本藉毛锥力。",
      "对弧矢初度，满头白发，何堪兵卫叠画戟。咄青史陈迹。酒石。羡王绩。任击缶呼天，此乐何极。奚须太息惊前席。望天阍休待，梦如陶翼。柳边春后，放定远，出西域。"
    ]
  },
  {
    "id": "2e89e4204e6d03be63597f098e9b02a0",
    "title": "八声甘州·送吴峡州",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "问西陵、治比汉河南，若为遽东归。正峡江衮衮，中流我共，一楫杭之。倏听攀辕告语，公去裤襦谁。赖有甘棠在，人口如碑。",
      "百尺楼头徙倚，记绸缪桑土，几对灯棋。指鹭洲何处，心事想鸥知。向江湖、毋忘魏阙，正吾皇、当馈急贤时。经纶事，更须玩易，勿但言诗。"
    ]
  },
  {
    "id": "2e89e4204e6d03bee213641eb279e316",
    "title": "水调歌头·甲寅寿刘舍人",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "序正象占琥，吉叶梦维熊。身随金粟出世，香满小山丛。铁券丹书家世，朱阁青毡步武，名字在尧聪。雕鹗健云翮，聊尔待西风。",
      "功名事，书剑里，笑谈中。江涛衮衮如此，天岂老英雄。先我甲庚三日，伴子春秋千岁，何幸举樽同。歌以寿南涧，愿学稼轩翁。"
    ]
  },
  {
    "id": "2e89e4204e6d03be659075b1a159dc3b",
    "title": "临江仙·甲寅中秋和刘舍人赏月",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "同此三秋端正月，地高先得光辉。分明身世玉琉璃。不妨人未老，长与月相期。",
      "我有芳尊供玩事，从渠魏鹊无枝。直须饮到五更时。大家眠玉界，莫羡宴瑶池。"
    ]
  },
  {
    "id": "2e89e4204e6d03bedc07d0485980ea90",
    "title": "水龙吟·甲寅中秋",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "楚乡三载中秋，倚楼辄值萧萧雨。澄空向午，廉纤数点，又疑虚度。卷起云鬟，掣开妆鉴，喜瞻眉宇。问常娥丰貌，间何阔矣，元不老、只如故。",
      "见了悄然无语。但令人、不堪怀古。老蟾应记，旧时人物，孙刘陶庾。俯仰皆空，阴晴何恨，芳樽频举。问他年，忆取今宵，人如许、月如许。"
    ]
  },
  {
    "id": "2e89e4204e6d03be7b1773ab4b34b961",
    "title": "水调歌头·再赋",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "可爱十分月，都无一点云。清光是处皆有，浑不许人分。独是大江深处，一片水晶世界，仿佛有微痕。坐到夜深际，万籁寂无闻。",
      "与诸君，同一笑，举芳樽。素娥自有佳约，何必命红裙。顷刻参横斗转，归去华胥一觉，玩事任纷纷。我袖有玉斧，当为整乾坤。"
    ]
  },
  {
    "id": "2e89e4204e6d03be1a4872385b46b20d",
    "title": "眼儿媚·和八窗叔韵送之",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "公归东里我西州。枫荻楚天秋。乌樯转首，暮云江树，落日沙头。",
      "瞿唐此去风涛恶，宁愿贾胡留。明年春晚，松江笠泽，归约追游。"
    ]
  },
  {
    "id": "2e89e4204e6d03be7131b1455f5d2612",
    "title": "大酺和陈次贾赠行韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "对剑花凝，笳叶卷，天宇尘清声肃。楼船催解处，正日戈夕照，风旗西矗。虎战龙争，人非地是，形势昔雄三国。景升今何在，怅婆娑老子，奚堪荆牧。岂自古常言，力宁斗智，智宁如福。西征非太速。",
      "奈臣职、难负君王嘱。嗟往事、祁山抗表，剑阁刊铭，祗成堕甑并空轴。喜听平安信，岂止为、区区一竹。蚊蚊类、笑谈逐。玉关归老，不愿封侯食肉。愿还太平旧蜀。"
    ]
  },
  {
    "id": "2e89e4204e6d03bee9a02a39bcbf6120",
    "title": "浪淘沙·令舟泊李家步",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "斜日挂汀洲。帆影悠悠。碧云合处是吴头。几片寒芦三两雁，人立清秋。",
      "柳外莫停舟。休问闲愁。人生江海一萍浮。世路相期如此水，万里安流。"
    ]
  },
  {
    "id": "2e89e4204e6d03be4b70def634811d2f",
    "title": "八声甘州·登经济楼",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "上巍楼、指顾剑东西，依然旧江山。怅谁为荆棘，委渠天险，薄我风寒。金瓯经营几载，鸿雁尚漂残。一片迷棋局，着手良难。",
      "犹幸红旗破贼，有竹边新报，喜听平安。问纷纷遗事，一笑付凭栏。愿天驱、五丁壮士，挽岷峨、生意与春还。斜阳外，梦回芳草，人老萧关。"
    ]
  },
  {
    "id": "2e89e4204e6d03be278fb9e1f5dfa956",
    "title": "满江红·其一乙卯咏海棠",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "才过新正，能几日、海棠开了。将谓是、睡犹未足，嫣然何笑。一片殷红新锦样，天机知费春多少。更芳期、不待燕黄昏，莺清晓。",
      "花旧说，南昌好。花宜占，东风早。想香霏地近，融和偏巧。佳句流传千古在，石湖不见坡翁老。倩何人、寄驿报家山，教知道。"
    ]
  },
  {
    "id": "2e89e4204e6d03be2f24e6d717aeea5b",
    "title": "满江红·其二自和",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "自入春来，花信费、几番风了。先付与、红妆万点，苍颜一笑。旧说沉香亭北似，今虽濯锦江头少。最可人、枝上月笼春，烟含晓。",
      "亨会称，花王好。嘉聘惜，梅兄早。对芳容细玩，天然新巧。羯鼓不须催太甚，霓裳易散梨园老。任杜鹃、犹自殿韶华，呼殷道。"
    ]
  },
  {
    "id": "2e89e4204e6d03be415d41bd009dbbb6",
    "title": "谒金门",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "风又雨。芳事匆匆如旅。借问甚时才百五。东君浑弗顾。",
      "红紫园林几许。横笛数声何处。桃涨连天归未去。客和春且驻。"
    ]
  },
  {
    "id": "2e89e4204e6d03be415d41bd8cc5713e",
    "title": "谒金门",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "春且驻。休惜残红无主。柳色青青还未絮。牡丹犹待雨。",
      "金鸭沈烟一缕。人在纱窗觅句。仿佛家山三月暮。隔帘闻燕语。"
    ]
  },
  {
    "id": "2e89e4204e6d03be1c99cd8815c22925",
    "title": "沁园春·乙卯初度和程都大韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "雪山有缘，白首重来，信不偶然。怅怆凄未洗，平戎何策，英灵不绝，赖蜀多贤。耆旧二三，甲兵百万，力障狂澜回巨川。秋声静，共巍楼把酒，自足筹边。",
      "何人为我笺天。焉用此客星留井躔。正柴桑栗里，稻肥蟹健，松江笠泽，莼美鲈鲜。百计求闲，一归未得，便得归闲能几年。持公赋，待后堂新唱，夸语彭宣。"
    ]
  },
  {
    "id": "2e89e4204e6d03be0813fe7e1ad545ea",
    "title": "水调歌头·其一暑中得雨",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "今岁渝州热，过似岭南州。火流石铄如傲，尤更炽于秋。竟日襟常沾汗，中夕箑无停手，几至欲焦头。世岂乏凉境，老向此山囚。",
      "赖苍灵，怜赤子，起龙湫。刹那顷耳，天瓢倾下足西畴。荡涤两间炎酷，苏醒一番枯槁，民瘼庶其瘳。清入诗脾里，一笑解吾忧。"
    ]
  },
  {
    "id": "2e89e4204e6d03be5e741be97e63ec4f",
    "title": "一剪梅·乙卯中秋",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "人生能有几中秋。人自多愁，月又何愁。老娥今夜为谁羞，云意悠悠，雨意悠悠。",
      "自怜综迹等萍浮。去岁荆州，今岁渝州。可人谁与共斯楼，归去休休，睡去休休。"
    ]
  },
  {
    "id": "2e89e4204e6d03becd9a6d306d64190c",
    "title": "水调歌头·其二蒲制帅以喜雨韵为寿，和以谢之",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "两岁是六秩，万里客他州。一眉新月西挂，又报桂花秋。想见吴中稚子，已办秫田数顷，更种橘千头。堪笑新亭酒，空效楚人囚。",
      "饭甘粗，衣任恶，屋从湫。世缘道眼看破，闻早问先畴。这服清凉散子，多在病坊弗悟，美疢甚时瘳。膏秣归盘去，无乐亦无忧。"
    ]
  },
  {
    "id": "2e89e4204e6d03be73714608bc58dcc7",
    "title": "沁园春·其一乙卯咏桂",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "晚出千林，中立三秋，清哉此花。自鹫峰移下，碎成玉屑，蟾宫分到，缀作金葩。粟许来微，薰天声价，较楚蕙庾梅还韵些。真奇处，但餐沆瀣，不染繁华。",
      "酒边一笑婆娑。疑香醉山中尊者家。怅尘埃俗状，强颜羞对，风骚墨客，乐事堪夸。月照才清，露浓尤馥，饮待夜深应更佳。姑容我，胆瓶斜插，卧看窗纱。"
    ]
  },
  {
    "id": "2e89e4204e6d03bea1364349eeeb0999",
    "title": "沁园春·其二自和",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "一种孤荄，四出清芬，半秋始花。只些儿肌骨，才逾一芥，许多韵度，迥压群葩。得雨相催，随风所到，较七里山樊尤远些。纷纷辈，笑渠侬桃李，徒竞春华。",
      "试容老子婆娑。恍身在广寒仙子家。任殷勤唤酒，恣从君赏，徘徊待月，剩向人夸。我有家林，旧栽岩壑，得归去相延方是佳。姑先约，拼共横船玉，教堕巾纱。"
    ]
  },
  {
    "id": "2e89e4204e6d03be28c0dfb1e4fba5b5",
    "title": "水龙吟·其一送吴季申赴省",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "江头雨过黄花，片帆催向春闱去。两年共我，风舟问峡，霜砧闻楚。定远从军，慈恩策第，岂堪同语。谩咨嗟人事，分明天意，广寒阙、待平步。",
      "健笔凌云如许。看新年、榜登龙虎。转头却笑，弓刀塞上，粗官何取。海阔鹏抟，途穷马老，不胜离绪。过旧游、人问征夫，烦为说、戍边苦。"
    ]
  },
  {
    "id": "2e89e4204e6d03be7edd4787c2f34dc2",
    "title": "水龙吟·其二再和",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "天涯舍我先归，还知我以何时去。浮生萍梗，南辕北旆，之吴之楚。岂偶然哉，祗堪一笑，无庸多语。向临歧赋别，丁宁祝望，竿百尺、进一步。",
      "其奈头颅如许。更藩篱、穴犹据虎。良机一失，付之谁手，探囊堪取。君对天庭，上咨西事，历陈条绪。问相如、汉指来宣，果何益、亦何苦。"
    ]
  },
  {
    "id": "2e89e4204e6d03be828c44364c4b6929",
    "title": "沁园春·其二乔宾王有和，再用韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "咄咄衰翁，向羽书中，又过一春。正老怀梦想，扁舟访剡，壮图惭负，万里城并。溟翼之上，冀群空矣，自此阳关无故人。岷江路，忆一番风浪，三月烟尘。",
      "美哉乐事良辰。正好趁东门官柳新。且舒晴慷慨，何须感旧，转头解后，未必犹今。问讯南楼，劳还西戍，君为楚歌侬越吟。眉黄近，怕洛涯催出，便有佳音。"
    ]
  },
  {
    "id": "2e89e4204e6d03be65bb4cae0b78b7e5",
    "title": "沁园春·其三丙辰归里和八窗叔韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "万里戍边，八载去家，始遂一归。怅中年早历，虎头兵幕，平生屡建，豹尾神旗。乞得闲身，毋庸多议，感荷九重渊听知。当时事，似狂澜欲倒，孰障东之。",
      "天教狂虏灰飞。更莫问儿郎存血衣。把雪裘霜帽，绝交楚徼，雨蓑风笠，投老吴矶。径与松荒，人同鹤在，交友晓天星样稀。从今去，共曲生相约，愿乐清时。"
    ]
  },
  {
    "id": "2e89e4204e6d03bedc065576dab3e61a",
    "title": "沁园春·其四送章漕赴诏",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "极目江涛，不有人焉，其能国乎。伟故家风烈，激扬手段，平生践履，精密工夫。冰漕功成，月卿召入，小却犹当登从涂。斯行也，非纪纲省闼，定尹京都。猗欤。",
      "愿疾其驱。弹指顷暑收秋又初。向玉阶方寸，亲承温问，金城十二，细述嘉谟。苕霅船边，藕花香里，念人在洞庭青草湖。它年事，约携东老酒，附洛英图。"
    ]
  },
  {
    "id": "2e89e4204e6d03be88c3ff58266b03a7",
    "title": "沁园春·其五送洪漕使宪闽",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "天目山房，洪崖老仙，亲授一灯。自檄草参筹，宾筵领袖，鼎梅助味，省闼权衡。华国文章，立朝风力，犹有老成人典刑。如公样，盍夜趋宣室，昼对延英。",
      "乘轺惠我湘民。作翼轸中间一福星。正千艘漕玉，张颐西峤，单车把绣，将指南闽。过阙留中，历阶而上，方值汉朝更化新。南中事，若君王问及，老弗能胜。"
    ]
  },
  {
    "id": "2e89e4204e6d03befbd214be9e48ca04",
    "title": "满江红·其一丙辰生初自赋",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "明日生初，还知否、明年六十。嗟老矣、满头都缟，寸心犹赤。三十载间尘土债，几千里外风涛役。赖君天、许放故山归，恩无极。",
      "出而作，入而息。美可茹，鲜可食。任浩书空咄，禹笑人寂。断国谋王非我事，抱孙弄子聊吾适。且从今、时复一中之，杯中物。"
    ]
  },
  {
    "id": "2e89e4204e6d03beecbd2e15c32afa49",
    "title": "满江红·其二赋腊前三自",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "今岁潇湘，真个见、嘉平三白。阛阓里、无非和气，不知寒色。宇宙幻成清净境，了无一点红尘入。问太空、此瑞自何来，君王德。",
      "歌笑是，兔园客。辛苦是，鹅池役。任谢家儿女，赋嘲纷出。洗尽腥膻空万里，屏除螟螣深千尺。向此时、何以对梅花，呼欢伯。"
    ]
  },
  {
    "id": "2e89e4204e6d03be5e97a17787d6b6fe",
    "title": "满江红·其三洪云岩、刘朔斋用韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "蝶梦惊残，仿佛似、东方才白。人报道、城疑不夜，界几无色。敲瓦微听冰线响，开窗倏放风花入。拥重貂、曾不觉寒侵，将何德。",
      "呼剡棹，行为客。平蔡垒，何能役。算争如、穷檐高卧，闭门毋出。安得松江江上去，一蓑独钓丝千尺。要不持、寸铁和前修，文章伯。"
    ]
  },
  {
    "id": "2e89e4204e6d03be5dec2ec859161d89",
    "title": "满江红·其五用韵饯朔斋",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "把绣成吟，真压倒、古之元白。佳句有、雪车冰柱，曾无矜色。一点不留烟火气，诗脾时有清风入。更岭边、多少活人恩，于公德。",
      "公自是，朝天客。应笑我，为人役。看时犹多事，公须一出。琅腹细披忠抱寸，龙颜密侍天威尺。借笔端、从此润皇猷，翰林伯。"
    ]
  },
  {
    "id": "2e89e4204e6d03bea73d1ec8061c8383",
    "title": "满江红·其六京递至，亲旧皆无书，再用韵简云岩、朔斋",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "听彻惊乌，起览镜、顿添头白。曾不见、江南人寄，一枝春色。风卷龙鳞残甲下，山无虎迹新蹄入。罄冰天、桂海使同风，修文德。",
      "三十载，江湖客。千万里，关山役。且付之杯酒，何愁西出。天女花边浑似剪，志公杖上平如尺。把富贫、都作一般看，何什伯。"
    ]
  },
  {
    "id": "2e89e4204e6d03be29bf84d8ae1cadd2",
    "title": "满江红·其七立春招云岩，再和以谢之",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "草草春盘，那敢赋、丝青玉白。湘波动、雁怀归思，柳催行色。冻逐寒梢残雪解，暖随野烧轻烟入。举人间、无物不光辉，东皇德。",
      "莺燕报，朱门客。乌兔老，红尘役。羡翠轺多暇，彩花新出。捧日东城行应制，去天只隔城南尺。趁五更、桦烛向端闱，班常伯。"
    ]
  },
  {
    "id": "2e89e4204e6d03beda36f6fd5dfabccd",
    "title": "满江红·其八和立春韵简云岩",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "春自何来，深雪里、南枝先白。伊祁氏、一番陶冶，千林香色。弱柳眼回青尚浅，小桃腮晕红将入。笑渠侬、剪彩与裁花，夸闺德。",
      "九十日，春还客。数千里，官为役。看时来、雁随云去，鱼从冰出。一脉流通天造化，三杯扶植身关尺。对东皇、太乙续离骚，需词伯。"
    ]
  },
  {
    "id": "2e89e4204e6d03be50a1f3b1b0dad792",
    "title": "贺新郎·其一送静斋堂召，和朔斋韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "岭蜀天涯路。忆前年、担簦西上，旌麾南去。谁谓潇湘还解后，重对灯前笑语。挺乔木、森森犹故。梅外柳边官事了，记牢之、曾著元戎府。聊访问，旧游处。",
      "酒边不用伤南浦。为鄇亭、百年门户，正烦宗主。见说君王方旰食，借箸哺应为吐。这官职、二郎须做。若见时贤询小阮，愿早携、袯襫耕春雨。嗟矍铄，恐迟暮。"
    ]
  },
  {
    "id": "2e89e4204e6d03be5b359b4951e4a870",
    "title": "贺新郎·其二再用韵助静斋之入告",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "日近长安路。喜骖鸾、带簪游戏，弓旌招去。闻道汉朝帷幄里，要问娵隅蛮语。嗟时事、尚兹多故。办取忠谋宜入告，见石洪、曾在乌公府。须细访，风寒处。",
      "左荆右岭中湘浦。愿扶持、东南温厚，老天张主。翘馆钦贤人共说，一饭每勤三吐。公此去、好官须做。从臾泾舟同共济，更绸缪、桑土先阴雨。灭此虏，直朝暮。"
    ]
  },
  {
    "id": "2e89e4204e6d03be42add96cd32b47fb",
    "title": "贺新郎·其三丁巳初度自赋",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "老作星沙守。问今年、平头六十，翁还知否。暑葛霜砧都历遍，还著回旋舞袖。奚所用、皤然一叟。欲觅金丹驻颜色，纵铁鞋、踏破终无有。空自诧，不龟手。",
      "西风又近中秋候。记相将、桂华开未，月儿圆又。弧矢四方男子事，争奈灰心也久。何以报、国恩深厚。了却官痴归去好，有竹窗、蓬户生涯旧。姑一笑，付杯酒。"
    ]
  },
  {
    "id": "2e89e4204e6d03be8fe33603b2e1a0fa",
    "title": "贺新郎·其四自和前韵",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "问讯南州守。怅吾生、今非昔比，后犹今否。涉尽风涛凭个甚，一瓣心香在袖。人竞说、顽哉此叟。识破荣途皆幻境，只形骸、已累它何有。姑勉尔，应之手。",
      "休烦太卜勤占候。怕漂零、江湖易老，光阴难又。兔魄初生人初度，期共婵娟长久。赖此月、于人犹厚。燕颔封侯非我事，早携书、归卧吾庐旧。渝此约，有如酒。"
    ]
  },
  {
    "id": "2e89e4204e6d03be5ce6b3e32fb2e8cd",
    "title": "水调歌头·其一送印德远经略入广",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "宵旰轸先虑，岭海屈真儒。金城素有奇略，不待至才图。春满洲鹦楼鹤，天付簪山带水，驷马驾轻车。六月正炎热，吾肯缓吾驱。",
      "越蓬婆，逾邛笮，彼穹庐。其能涉我烟瘴，载籍以来无。联络五溪百粤，托柱南方半壁，中外保无虞。了此经营事，归去位钧枢。"
    ]
  },
  {
    "id": "2e89e4204e6d03bee9d0219976031811",
    "title": "水调歌头·其二长沙中秋约客赏月",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "洞庭千古月，湘水一天秋。凉宵将傍三五，玩事若为酬。人立梧桐影下，身在桂花香里，疑是玉为州。宇宙大圆镜，沆瀣际空浮。",
      "傍谯城，瞻岳麓，有巍楼。不妨举酒，相与一笑作遨头。人已星星华发，月只团团素魄，几对老蟾羞。回首海天阔，心与水东流。"
    ]
  },
  {
    "id": "2e89e4204e6d03bede1c5752102ce1b5",
    "title": "水调歌头·其三自和",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "佳月四时有，举世重中秋。金明水秀竞爽，亘古景难酬。爝火繁星退敛，桂海冰天洞照，清影遍神州。万象自妍丑，一鉴碧虚浮。",
      "昔苏张，夸玉界，赋琼楼。素娥阅人多矣，不怕雪添头。只恐参横斗转，还又酒阑歌散，醉态醒堪羞。安得真仙术，兔魄驻西流。"
    ]
  },
  {
    "id": "2e89e4204e6d03be81f3e15b1f58a1b9",
    "title": "木兰花慢·送朱子木叔归池阳",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "渐吾乡秋近，正莼美、更鲈肥。顾安得相从，征帆衔尾，飞盖追随。南中眼前事势，正相持、边腹一枰棋。将谓灯明月暗，笑谈共和韩诗。谁知。",
      "催上王畿。无计可，挽留之。想翠微深处，倚楼日望，天际人归。中流江涛衮衮，藉烝徒、共楫属之谁。回首西风过雁，料君为我兴思。"
    ]
  },
  {
    "id": "2e89e4204e6d03bea0e71283a5b95827",
    "title": "水调歌头·其四幕府诸公有和，再用韵谢之",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "敢问辽天月，历几亿春秋。老娥盍相刮目，无一语相酬。似讶经年间阔，类笑衰翁潦倒，岁岁客他州。清照五湖阔，倦影一萍浮。",
      "任渠侬，琴当户，酒当楼。人生适意，封君何似橘千头。月正圆时固好，人欲闲时须早，毋作陇西羞。多谢锦囊句，椽笔富清流。"
    ]
  },
  {
    "id": "2e89e4204e6d03be44c6123f9348be6b",
    "title": "满江红·庚申初度",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "今岁垂弧，欲自寿、一辞莫措。何可拟、翁头如雪，香山白傅。首夏一番罹重病，去秋数月撄狂虏。赖天公、肯为保馀生，逢初度。",
      "今幸释，千钧负。尤可喜，归田去。但蹒跚勃窣，龙钟如许。薇柳诸关成底事，菊松三径犹堪主。办篮舆、尚可檄渔樵，盟鸥鹭。"
    ]
  },
  {
    "id": "2e89e4204e6d03bebfcadb38f9473889",
    "title": "水调歌头·其五戊午初度自寿",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "问讯中秋月，瞥见一眉弯。婆娑桂影，今年又向桂林看。蓬矢桑弧初度，罗带玉簪旧识，俯仰十年间。记得老坡语，颓景薄西山。",
      "碧虚人，应笑我，已苍颜。岁寒耿耿，不改惟有寸心丹。目断风涛万里，梦绕烟霞一壑，老矣甚时闲。不愿酒泉郡，愿入玉门关。"
    ]
  },
  {
    "id": "2e89e4204e6d03bed014890977b29ac3",
    "title": "水龙吟·兴安道间",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "西风涤尽炎歊，连朝更值天无雨。笋舆轧轧，经行三日，碧篸无数。胜绝江山，余行天下，无如此处。任今来昔往，迎新送旧，风景在、只如许。",
      "谁谓阴山骄虏。去年冬、敢侵吾土。哀哀鸿雁，一番荡析，幸逢多黍。拜表出师，安南定北，岂无忠武。嗟病夫、老矣无能，促归棹，舣江渚。"
    ]
  },
  {
    "id": "2e89e4204e6d03be2fdacae1465a439e",
    "title": "水调歌头·庚申十六夜月简陈次贾",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "昨夜虽三五，宝鉴未纯全。今宵既望，兔魄才是十分圆。又得平滩系缆，冷浸玻璃千顷，表里一壶天。扶惫蓬窗下，拼却夜深眠。",
      "想嫦娥，应笑我，鬓苍然。平生修玩，犹记历历旧山川。安得乘槎访斗，问讯广寒宫殿，怅未了尘缘。愿赐长生药，换我骨为仙。"
    ]
  },
  {
    "id": "2e89e4204e6d03be9833130d58ce5bc4",
    "title": "八声甘州·辛酉自寿",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "数年来、揆度在南州，今年在家山。叹平生踪迹，荆淮岭蜀，多少间关。幸对园林花竹，一笑且团栾。莫忆西风梦，驰志楼兰。",
      "赢得维摩多病，奈鬓毛剥落，步武蹒跚。神仙何处，遗我以金丹。愿明时、清平无事，放老翁、长伴白鸥闲。聊相与，桂花香里，满酌开颜。"
    ]
  },
  {
    "id": "2e89e4204e6d03be25665b367224b71f",
    "title": "水龙吟",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "此花迥绝他花，湘中不减吴中盛。疑从太华，分来岳麓，根荄玉井。炬列千红，盖擎万绿，织成云锦。向壶天清暑，风梳露洗，尘不染、香成阵。",
      "好是一番雨过，似轻鬟、晚临妆镜。阿环浴罢，珠横翠乱，芳肌犹润。载月同游，隔花共语，酒边清兴。问六郎、凝伫多时，公不饮、俗几甚。"
    ]
  },
  {
    "id": "2e89e4204e6d03be170fbfd88e253f9d",
    "title": "醉蓬莱·其一",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "倚栏干一笑，旧日琵琶，何处寻觅。独立东风，吹未醒狂客。沙外青归，柳边黄浅，依旧自春色。极目长淮，晴烟一抹，不堪重忆。",
      "老子平生，萍流蓬转，昔去今来，鸥鹭都识。拍拍轻舟，烟浪暗天北。自有乾坤，江山如此，多少等陈迹。世事从来，付之杯酒，青衫休湿。"
    ]
  },
  {
    "id": "2e89e4204e6d03be175dc44404105d9f",
    "title": "摸鱼儿·其一送窦制干赴漕趁班",
    "authorName": "李曾伯",
    "authorId": "2e89e4204e6d03bed1457b72d1457b72",
    "dynasty": "宋",
    "content": [
      "趁西风、且登黄鹤，挥豪先奏秋赋。燕山桂种清芬在，人物翩翩如许。堪羡处。长安近、蟾宫相继金闺步。佳哉盛举。看精淬龙泉，厚培鹏背，自此要津去。",
      "荆州事，多幸乡情相予。几番灯柝棋墅。转头江阔轻帆速，梦入吴松鸥鹭。君记取。旧王粲、曾言信美非吾土。故人相语。为细数艰难，满头雪白，无奈戍边苦。"
    ]
  },
  {
    "id": "2e89e4204ecb87cf06013238aa5b2cdb",
    "title": "满庭芳·寿平交五十",
    "authorName": "彭止",
    "authorId": "2e89e4204ecb87cfd1457b72d1457b72",
    "dynasty": "宋",
    "content": [
      "月闰清秋，时逢诞节，画堂瑞气多多。遥瞻南极，瑞彩照盘坡。好是年才五十，身当贵、福比山河。无些事，方裙短揭，时复自高歌。",
      "欢娱，当此际，香燃宝鸭，酒酌金荷。恣柳腰樱口，左右森罗。纵有人人捧拥，争得似、正面嫦娥。思量取，朱颜未老，好事莫蹉跎。"
    ]
  },
  {
    "id": "2e89e4204ecb87cf06b77126654c6434",
    "title": "杏花天",
    "authorName": "彭止",
    "authorId": "2e89e4204ecb87cfd1457b72d1457b72",
    "dynasty": "宋",
    "content": [
      "夜来小雨三更作。近水处、小桃开却。玉女向晓掀朱箔，似与花枝有约。",
      "绿池上、柳腰纤弱。燕子过、谁家院落。春衫试着香罗薄，无奈东风太恶。"
    ]
  },
  {
    "id": "2e89e4204f327877e9831aa9cb041fb6",
    "title": "水调歌头·甲辰皖山寄治中秋招客",
    "authorName": "郑雪岩",
    "authorId": "2e89e4204f327877d1457b72d1457b72",
    "dynasty": "宋",
    "content": [
      "甫营亭子小，花柳斩新裁。衰翁馀暇，何妨领客少徘徊。堪叹人生离合，恰似燕莺来往，光景暗中催。芦荻晚风起，明月满沙堆。",
      "去年秋，如此夜，有谁陪。欲挽天河无路，满眼总尘埃。未了痴儿官事，行止从来难定，又趣到苏台。不作别离句，共醉十分杯。"
    ]
  },
  {
    "id": "2e89e4204f83ff9450b63f4a4ea5630f",
    "title": "昭君怨",
    "authorName": "王从叔",
    "authorId": "2e89e4204f83ff94d1457b72d1457b72",
    "dynasty": "宋",
    "content": [
      "门外春风几度。马上行人何处。休更卷朱帘。草连天。",
      "立尽海棠花月。飞到荼香雪。莫怪梦难成。梦无凭。"
    ]
  },
  {
    "id": "2e89e4204f83ff94f137049bcc15cbf2",
    "title": "阮郎归",
    "authorName": "王从叔",
    "authorId": "2e89e4204f83ff94d1457b72d1457b72",
    "dynasty": "宋",
    "content": [
      "风中柳絮水中萍。聚散两无情。斜阳路上短长亭。今朝第几程。",
      "何限事，可怜生。能消几度春。别时言语总伤心。何曾一字真。"
    ]
  },
  {
    "id": "2e89e4204f83ff941e522c8fdcd672bf",
    "title": "南歌子·苦雨",
    "authorName": "王从叔",
    "authorId": "2e89e4204f83ff94d1457b72d1457b72",
    "dynasty": "宋",
    "content": [
      "碧树留云湿，青山似笠低。鹧鸪啼罢竹鸡啼。不晓天天何意、要梅肥。",
      "昨日穿新葛，今朝御夹衣。思家怀抱政难为。只恐归来憔悴、却羞归。"
    ]
  },
  {
    "id": "2e89e4204f83ff946452f2cbbf1b38f1",
    "title": "浣溪沙·梅",
    "authorName": "王从叔",
    "authorId": "2e89e4204f83ff94d1457b72d1457b72",
    "dynasty": "宋",
    "content": [
      "水月精神玉雪胎。乾坤清气化生来。断桥流水领春回。",
      "昨夜醉眠苔上石，天香冉冉下瑶台。起来窗外见花开。"
    ]
  },
  {
    "id": "2e89e4204f83ff94333b3bba0f678996",
    "title": "秋蕊香·用清真韵",
    "authorName": "王从叔",
    "authorId": "2e89e4204f83ff94d1457b72d1457b72",
    "dynasty": "宋",
    "content": [
      "薄薄罗衣乍暖，红入酒痕潮面。絮花舞倦带娇眼。昨夜平堤水浅。",
      "故人信断风筝线。误归燕。梦魂不怕山路远。无奈棋声隔院。"
    ]
  },
  {
    "id": "2e89e4204f9b9f6c9b02ba6df1180b6a",
    "title": "菩萨蛮",
    "authorName": "留元崇",
    "authorId": "2e89e4204f9b9f6cd1457b72d1457b72",
    "dynasty": "宋",
    "content": [
      "江头日落孤帆起。归心拍拍东流水。山远不知名。为谁迢递青。",
      "危桥来处路。尚带潇湘雨。楚尾与吴头。一生离别愁。"
    ]
  },
  {
    "id": "2e89e4204fb89d50b7f16089e9d95b4d",
    "title": "瑞龙吟",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "楼前路。愁对万点风花，数行烟树。依依斜日红收，暮山翠接，平芜尽处。小留伫。还是画栏凭暖，半扃朱户。帘栊尽日无人，消凝怅望，时时自语。堪恨行云难系，赋情杨柳，徘徊犹舞。追想向来欢娱，怀抱非故。",
      "题红寄绿，魂断江南句。何时见、轻衫雾唾，芳茵莲步。燕子西飞去。为人试道，相思闷绪。空有肠千缕。清泪满，斑斑多于春雨。忍看鬓发，密堆飞絮。"
    ]
  },
  {
    "id": "2e89e4204fb89d505c9c77f590b4a99d",
    "title": "渡江云",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "长亭今古道，水流暗响，渺渺杂风沙。倦游惊岁晚，自叹相思，万里梦还家。愁凝望结，但掩泪、慵整铅华。更漏长，酒醒人语，睥睨有啼鸦。",
      "伤嗟。回肠千缕，泪眼双垂，遏离情不下。还暗思、香翻香烬，深闭窗纱。依稀看遍江南画，记隐隐、烟霭蒹葭。空健羡，鸳鸯共宿丛花。"
    ]
  },
  {
    "id": "2e89e4204fb89d505cde133cc3022935",
    "title": "应天长",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "嫩黄上柳，新绿涨池，东风艳冶天色。又见乍晴还雨，年华傍寒食。春依旧，身是客。对丽景、易伤岑寂。怅凝望、一带平芜，剪就茵藉。",
      "前度少年场，醉记旗亭，联句遍窗壁。调笑映墙红粉，参差水边宅。芦鞭懒过故陌。恨未老、渐成尘迹。谩无语，立尽斜阳，怀抱谁识。"
    ]
  },
  {
    "id": "2e89e4204fb89d50f17524358c474030",
    "title": "还京乐",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "岁华惯，每到和风丽日欢再理。为妙歌新调，粲然一曲，千金轻费。记夜阑沉醉。更衣换酒珠玑委。怅画烛摇影，易积银盘红泪。",
      "向笙歌底。问何人、能道平生，聚合欢娱，离别兴味。谁怜露浥烟笼，尽栽培、艳桃秾李。谩萦牵，空坐隔千山，情遥万水。纵有丹青笔，应难摹画憔悴。"
    ]
  },
  {
    "id": "2e89e4204fb89d508a6b420b8073ef88",
    "title": "扫花游/扫地游",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "野亭话别，恨露草芊绵，晓风酸楚。怨丝恨缕。正杨花碎玉，满城雪舞。耿耿无言，暗洒阑干泪雨。片帆去。纵百种避愁，愁早知处。",
      "离思都几许。但渐惯征尘，斗迷归路。乱山似俎。更重江浪淼，易沈书素。瞪目销魂，自觉孤吟调苦。小留伫。隔前村、数声箫鼓。"
    ]
  },
  {
    "id": "2e89e4204fb89d504c50fa7f74c4ab0f",
    "title": "荔枝香",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "胜日登临幽趣。乘兴去。翠壁古木千章，林影生寒雾。空蒙冷湿人衣，山路元无雨。深涧、斗泻飞泉溜甘乳。",
      "渔唱晚，看小棹、归前浦。笑指官桥，风飐酒旗斜举。还脱宫袍，一醉芳杯倒鹦鹉。幸有雕章蜡炬。"
    ]
  },
  {
    "id": "2e89e4204fb89d504c50fa7f4f07b1b6",
    "title": "荔枝香",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "小园花梢雨歇，浪羞泫。碧瓦光霁，罗幕香浮，莺啼燕语交加，是处池馆春遍。风外、认得笙歌近远。",
      "醉魂半萦，夜酒吹未散。暗忆年时，正日赴、西池宴。笑携艳质，郢曲新声妙如剪。有愁容易排遣。"
    ]
  },
  {
    "id": "2e89e4204fb89d506b17fcf86a7dd3d1",
    "title": "解连环",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "素封谁托。空寒潮浪叠，乱山云邈。对倦景，无语消魂，但香断露晞，絮飞风薄。杜宇声中，动多少、客情离索。远阑干伫立，暗记那回，赏遍花药。",
      "依依岁华自若。更低烟暮草，残照孤角。□叹息、故里春光，有幽圃名园，算也闲却。早早归休，渐过了芳条华萼。趁良时，按歌唤舞，旧家院落。"
    ]
  },
  {
    "id": "2e89e4204fb89d50ba8fd078c951c97b",
    "title": "玲珑四犯",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "倾国名姝，似晕雪匀酥，无限娇艳。素质闲姿，天赋淡蛾丰脸。还是睡起慵妆。顾鬓影、翠云零乱。怅平生、把鉴惊换。依约琐窗逢见。",
      "绣帏凝想鸳鸯荐。画屏烘、兽烟葱茜。依红傍粉怜香玉，聊慰风流眼。空叹倦客断肠，奈听彻、残更急点。仗梦魂一到，花月底、休飘散。"
    ]
  },
  {
    "id": "2e89e4204fb89d507e102633b0e0d1e0",
    "title": "丹凤吟",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "宛转回肠离绪，懒倚危栏，愁登高阁。相思何处，人在绣帏罗幕。",
      "芳年艳齿，枉消虚过，会合丝轻，因缘蝉薄。暗想飞云骤雨，雾隔烟遮，相去还是天角。",
      "怅望不将梦到，素书谩说波浪恶。纵有青青发，渐吴霜妆点，容易凋铄。",
      "欢期何晚，忽忽坐惊摇落。顾影无言，清泪湿、但丝丝盈握。",
      "染斑客袖，归日须问著。"
    ]
  },
  {
    "id": "2e89e4204fb89d5090bdbd82cf5499e4",
    "title": "满江红",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "为忆仙姿，相思恨、缠绵未足。从别后、沈郎消瘦，带围如束。消息三年沈过处，关山千里无飞肉。算谁知、中有不平心，弹棋局。",
      "空想像，金钗卜。时畏玩，回纹曲。许何时重到，琐窗华屋。长得一生花里活，软红深处鸳鸯宿。也胜如、骑马著征衫，京尘扑。"
    ]
  },
  {
    "id": "2e89e4204fb89d50318a3125bcd8716f",
    "title": "西平乐",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "倦踏征尘，厌驱匹马，凝望故国犹赊。孤馆今宵，乱山何许，平林漠漠烟遮。",
      "怅过眼光阴似瞬，回首欢娱异昔，流年迅景，霜风败苇惊沙。",
      "无奈轻离易别，千里意，制泪独长嗟。",
      "绮窗人远，青门信杳，叙影何时，重见云斜。空怨忆、吹箫韵曲，旋锦回文，想像宫商蠹损，机杼生尘，谁为新装晕素华。",
      "那信自怜，悠扬梦蝶，浮没书鳞，纵有心情，尽为相思，争如傍早归家。"
    ]
  },
  {
    "id": "2e89e4204fb89d5016ebfed41e0748dd",
    "title": "浪淘沙慢",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "素秋霁，云横旷野，浪拍孤堞。柔橹悲声顿发。骊歌恨曲未阕。念一寸回肠千缕结。柳条在、忍使攀折。但怅惘章台路多少，相思拼愁绝。凄切。去程浩渺空阔。",
      "奈断梗孤蓬，西风外、蔌蔌残吹咽。应暗为行人，伤念离别。泪波易竭。凝怨怀、羞睹当时明月。烟浪无穷青山叠。鱼封远、雁书渐歇。甚时合、金钗分处缺。谩飘荡、海角天涯，再见日，应怜两鬓玲珑雪。"
    ]
  },
  {
    "id": "2e89e4204fb89d50736eb7623653618d",
    "title": "忆旧游",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "念花边玉漏，帐里鸾笙，曾款良宵。镂鸭吹香雾，更轻风动竹，韵响潇潇。画檐皓月初挂，帘幕縠纹摇。记罢曲更衣，挑灯细语，酒晕全消。",
      "迢迢。旧时路，纵下马铜驼，谁听扬镳。奈可怜庭院，又徘徊虚过，清梦难招。断魂暗想幽会，回首渺星桥。试仿佛仙源，重寻当日千树桃。"
    ]
  },
  {
    "id": "2e89e4204fb89d506a7b03cd00823524",
    "title": "秋蕊香",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "一枕盘莺锦暖。初起懒匀妆面。绿云袅娜映娇眼。酒入桃腮晕浅。",
      "翠帘半卷香萦线。碍飞燕。画屏浅立意闲远。春锁深沈小院。"
    ]
  },
  {
    "id": "2e89e4204fb89d50d8514caf002948a0",
    "title": "南乡子",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "西北有高楼。淡霭残烟渐渐收。几阵凉风生客袖，飕飕。心逐年华衮衮流。",
      "花卉满前头。老懒心情万事休。独倚栏干无一语，回眸。鼓角声中唤起愁。"
    ]
  },
  {
    "id": "2e89e4204fb89d505ab97d7eec9219aa",
    "title": "少年游",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "丹青闲展小屏山。香烬一丝寒。织锦回纹，生绡红泪，不语自羞看。",
      "相思念远关河隔，终日望征鞍。不识单栖，忍教良夜，魂梦觅长安。"
    ]
  },
  {
    "id": "2e89e4204fb89d505ab97d7e667c3bb3",
    "title": "少年游",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "东风无力扬轻丝。芳草雨馀姿。浅绿还池，轻黄归柳，老去愿春迟。",
      "栏干凭暖慵回首，闲把小花枝。怯酒情怀，恼人天气，消瘦有谁知。"
    ]
  },
  {
    "id": "2e89e4204fb89d50128249f5d7397775",
    "title": "望江南/忆江南",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "春色暮，短艇舣长堤。飞絮空随花上下，啼莺占断水东西。来往燕争泥。",
      "桑柘绿，归去觅前溪。夜瓮酒香从蚁斗，晓窗眠足任鸡啼。犹胜旅情凄。"
    ]
  },
  {
    "id": "2e89e4204fb89d5032ad97e17d7f1a21",
    "title": "渔家傲",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "烛彩花光明似昼。罗帏夜出倾城秀。红锦纹茵双凤斗。看舞后。腰肢宛胜章台柳。",
      "眼尾春娇波态溜。金樽笑捧纤纤袖。一阵粉香吹散酒。更漏久。消魂独自归时候。"
    ]
  },
  {
    "id": "2e89e4204fb89d5032ad97e11599b9bb",
    "title": "渔家傲",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "冷叶啼螀声恻恻。银床晓起清霜积。魂断江南烟水国。书难得。相思此意无人识。",
      "绿鬓金钗年少客。愁来懒傍菱花仄。雾阁云窗闲枕席。情何适。杯盈珠泪还偷滴。"
    ]
  },
  {
    "id": "2e89e4204fb89d50f32f182e16535382",
    "title": "浣溪沙",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "无数流莺远近飞。垂杨袅袅弄晴晖。断肠声里送春归。",
      "鬓影空思香雾湿，袜尘还想步波微。去年花下酒阑时。"
    ]
  },
  {
    "id": "2e89e4204fb89d50f32f182ef33cc615",
    "title": "浣溪沙",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "清泪斑斑着意垂。消魂迢递一天涯。谁能万里布长梯。",
      "先自楼台飞粉絮，可堪帘幕卷金泥。相思心上乳莺啼。"
    ]
  },
  {
    "id": "2e89e4204fb89d5090b17e594bb4d590",
    "title": "宴清都",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "暮色闻津鼓。烟波碧、数行征雁时度。轻榔聚网，长歌和楫，水村渔户。行人又落天涯，但怅望、高阳伴侣。记旧日、酒卸宫袍，马酬少妾词赋。",
      "如今鬓影萧然，相逢似雪，徒话愁苦。芳尘暗陌。残花遍野，岁华空去。垂杨翠拂门径，尚梦想、当时住处。纵早归、绿渐成阴，青娥在否。"
    ]
  },
  {
    "id": "2e89e4204fb89d50e902affba7155970",
    "title": "四园竹",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "花骢纵策，制泪掩斜扉。玉炉细袅，鸳被半闲，萧瑟罗帏。银漏声，那更杂、疏疏雨里，此时怀抱谁知。恨凄其。",
      "西窗自剪寒花，沉吟暗数归期。最爱深情密意，无限当年，往复诗辞。千万纸。甚近日、人来字渐稀。"
    ]
  },
  {
    "id": "2e89e4204fb89d50794cbc4ba841c564",
    "title": "齐天乐",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "碧纱窗外黄鹂语，声声似愁春晚。岸柳飘绵，庭花堕雪，惟有平芜如剪。重门尚掩。看风动疏帘，浪铺湘簟。暗想前欢，旧游心事寄诗卷。",
      "鳞鸿音信未睹，梦魂寻访后，关山又隔无限。客馆愁思，天涯倦迹，几许良宵展转。闲情意远。记密阁深闺，绣衾罗荐。睡起无人，料应眉黛敛。"
    ]
  },
  {
    "id": "2e89e4204fb89d508bdb70c29a0f36ef",
    "title": "木兰花/玉楼春",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "溶溶水映娟娟秀。浅约宫妆笼翠袖。舞馀杨柳乍萦风，睡起海棠犹带酒。",
      "憔悴萧郎缘底瘦。那日花前相见后。西窗疑是故人来，费得罗笺诗几首。"
    ]
  },
  {
    "id": "2e89e4204fb89d509061d51a3664b732",
    "title": "霜叶飞",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "塞云垂地，堤烟重，燕鸿初度江表。露荷风柳向人疏，台榭还清悄。恨脉脉、离情怨晓。相思魂梦银屏小。奈倦客征衣，自遍拂尘埃，玉镜羞照。",
      "无限静陌幽坊，追欢寻赏，未落人后先到。少年心事转头空，况老来怀抱。尽绿叶红英过了。离声慵整当时调。问丽质，从憔悴，消减腰围，似郎多少。"
    ]
  },
  {
    "id": "2e89e4204fb89d50fa86e3e494b833be",
    "title": "蕙兰芳/蕙兰芳引",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "庭院雨晴，倚斜照、睡馀双鹜。正学染修蛾，官柳细匀黛绿。绣帘半卷，透笑语、琐窗华屋。带脆声咽韵，远近时闻丝竹。",
      "乍著单衣，才拈圆扇，气候暄燠。趁骄马香车，同按绣坊画曲。人生如寄，浪勤耳目。归醉乡，犹胜旅情愁独。"
    ]
  },
  {
    "id": "2e89e4204fb89d505878d15687e7723e",
    "title": "塞垣春",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "四远天垂野。向晚景，雕鞍卸。吴蓝滴草，塞绵藏柳，风物堪画。对雨收雾霁初晴也。正陌上、烟光洒。",
      "听黄鹂、啼红树，短长音□如写。怀抱几多愁，年时趁、欢会幽雅。尽日足相思，奈春昼难夜。念征尘、满堆襟袖，那堪更、独游花阴下。一别鬓毛减，镜中霜满把。"
    ]
  },
  {
    "id": "2e89e4204fb89d501e4e2f3240592a04",
    "title": "丁香结",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "烟湿高花，雨藏低叶，为谁翠消红陨。叹水流波迅。抚艳景、尚有轻阴馀润。乳莺啼处路，思归意、泪眼暗忍。青青榆荚满地，纵买闲愁难尽。",
      "勾引。正记着年时，乍怯春寒阵阵。小阁幽窗，残妆剩粉，黛眉曾晕。迢递魂梦万里，恨断柔肠寸。知何时重见，空为相思瘦损。"
    ]
  },
  {
    "id": "2e89e4204fb89d501b2ca469beea8ba7",
    "title": "氐州第一",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "朝日融怡，天气艳冶，桃英杏萼犹小。燕垒初营，蜂衙乍散，池面烟光缥缈。芳草如薰，更潋滟、波光相照。锦绣萦回，丹青映发，未容春老。",
      "倦客自嗟清兴少。念归计、梦魂飞绕。浪阔鱼沈，云高雁阻，瞪目添愁抱。忆香闺、临丽景，无人伴、轻颦浅笑。想像消魂，怨东风、孤衾独晓。"
    ]
  },
  {
    "id": "2e89e4204fb89d50e2e9f05b655008b3",
    "title": "解蹀躞",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "院宇无人晴昼，静看帘波舞。自怜春晚，漂流尚羁旅。那况泪湿征衣，恨添客鬓，终日子规声苦。动离绪。",
      "谩徘徊愁步。何时再相遇。旧欢如昨，匆匆楚台雨。别后南北天涯，梦魂犹记关山，屡随书去。"
    ]
  },
  {
    "id": "2e89e4204fb89d505ab97d7e933b8953",
    "title": "少年游",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "人如秾李，香蒙翠缕，芳酒嫩于橙。宝烛烘香，珠帘闲夜，银字理鸾笙。",
      "归时醉面春风醒，花雾隔疏更。低辗雕轮，轻栊骄马，相伴月中行。"
    ]
  },
  {
    "id": "2e89e4204fb89d50a90807d956d836b4",
    "title": "庆春宫/高阳台",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "宿霭笼晴。层云遮日，送春望断愁城。篱落堆花，帘栊飞絮，更堪远近莺声。岁华流转，似行蚁、盘旋万星。人生如寄，利锁名缰，何用萦萦。",
      "骎骎皓发相迎。斜照难留，朝雾多零。宜趁良辰，何妨高会，为酬月皎风清。舞台歌榭，遇得旅、欢期易成。莫辞杯酒，天赋吾曹，特地钟情。"
    ]
  },
  {
    "id": "2e89e4204fb89d50f29ff18ed01d5a5c",
    "title": "点绛唇",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "绿叶阴阴，满城风雨催梅润。画楼人近。朝雾来芳信。",
      "从解雕鞍，休数花吹阵。无多闷。燕催莺趁。付与春归恨。"
    ]
  },
  {
    "id": "2e89e4204fb89d50b079a9b778d8ef4d",
    "title": "诉衷情令",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "一钩新月淡于霜。杨柳渐分行。征尘厌堆襟袂，鸡唱促晨装。",
      "淮水阔，楚山长。暗悲伤。重阳天气，杯酒黄花，还寄他乡。"
    ]
  },
  {
    "id": "2e89e4204fb89d50ef9354ce0a65d533",
    "title": "醉桃源/阮郎归",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "良宵相对一灯青。相思写砑绫。去时情泪滴红冰。西风吹涕零。",
      "愁宛转，意飞腾。晴窗穿纸蝇。梦知关塞不堪行。忆君犹问程。"
    ]
  },
  {
    "id": "2e89e4204fb89d50ef9354cea2584b16",
    "title": "醉桃源/阮郎归",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "鸳鸯浓睡碧溪沙。荷花深处家。快风收电掣金蛇。凉波流素华。",
      "吴国艳，楚宫娃。红潮连翠霞。坐来忽忽烛光斜。城头闻乱鸦。"
    ]
  },
  {
    "id": "2e89e4204fb89d509c9a9229109daf94",
    "title": "伤情怨/清商怨",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "闲愁眉上翠小。尽春衫宽了。舞槛孤鸾，严妆羞独照。",
      "王孙音信尚渺。度寒食、禁烟须到。趁赏芳菲，今年春事早。"
    ]
  },
  {
    "id": "2e89e4204fb89d50a34530fd8b74a180",
    "title": "夜游宫",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "一带垂杨蘸水。映芳草、萋萋千里。跋马回堤少年子。拥青娥，向红楼，南酒市。",
      "拼饮莺花底。恣欢笑、粉融香坠。不趁临分醉中起。但依稀，写柔情，留蜀纸。"
    ]
  },
  {
    "id": "2e89e4204fb89d50a34530fdab413427",
    "title": "夜游宫",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "城上昏烟四敛。画楼外、陡听更点。千里相思梦中见。恨年华，逐东流，随急箭。",
      "帘影参差转。夜初过、水沈烟乱。剩枕馀衾故人远。忆闲窗，亸云鬓，低粉面。"
    ]
  },
  {
    "id": "2e89e4204fb89d508e9cf050787d50de",
    "title": "满路花",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "帘筛月影金，风卷杨花雪。天边鸿雁少，音尘绝。春光欲暮，客心归心折。江湖波浪阔。目断家山，料应易过佳节。",
      "柔情千点，杜宇枝头血。危肠馀寸许，谁能接。眠思梦忆，不似今番切。欲对何人说。揽镜沉吟，瘦来须有差别。"
    ]
  },
  {
    "id": "2e89e4204fb89d504f36d30ca5dc04d6",
    "title": "解语花",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "长空淡碧，素魄凝辉，星斗寒相射。凤楼鸳瓦。天风动，冉冉佩环高下。",
      "歌清韵雅。对好景、芳樽满把。花雾浓，灯火荧煌，笑语烘兰麝。",
      "千斛明珠照夜。况人如图画，明艳容冶。绣巾香帕。",
      "归来路，缓逐杏鞯骄马。笙歌散也。愁万炬、绛莲分谢。",
      "更漏残，惊听西楼，吹小梅初罢。"
    ]
  },
  {
    "id": "2e89e4204fb89d500ae2a2084793b42a",
    "title": "红林檎近",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "花幕高烧烛，兽炉深炷香。寒色上楼阁，春威遍池塘。多情天孙罢织，故与玉女穿窗。素脸浅约宫装。",
      "风韵胜笙簧。游冶寻旧侣，尊酒老吾乡。清歌度曲，何妨尘落雕梁。任瑶阶平尺，珠帘人报，剩拼酩酊飞羽觞。"
    ]
  },
  {
    "id": "2e89e4204fb89d500ae2a208f2f0287c",
    "title": "红林檎近",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "晓起山光惨，晚来花意寒。映月衣纤缟，因风佩琅玕。三弄江梅听彻，几点岸柳飘残。宛然舞曲初翻。",
      "帘影卷波澜。把酒同唤醒，促膝小留欢。清狂痛饮，能消多少杯盘。况人生如寄，相逢半老，岁华休作容易看。"
    ]
  },
  {
    "id": "2e89e4204fb89d502099d4025bd6a38d",
    "title": "六幺令·照人明艳",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "照人明艳，肌雪消繁燠。娇云慢垂柔领，绀发浓于沐。微晕红潮一线，拂拂桃腮熟。群芳难逐。天香国艳，试比春兰共秋菊。",
      "当时相见恨晚，彼此萦心目。别后空忆仙姿，路隔吹箫玉。何处栏干十二，缥缈阳台曲。佳期重卜。都将离恨，拼与尊前细留嘱。"
    ]
  },
  {
    "id": "2e89e4204fb89d50136c86b300ad094c",
    "title": "倒犯",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "尽日、任梧桐自飞，翠阶慵扫。闲云散缟。秋容莹、暮天清窈。斜阳到地，楼阁参差帘栊悄。嫩袖舞凉飔，拂拂生林表。荡尘襟，写名醥。",
      "携手故园，胜事寻踪，松篁幽径窎。曲沼瞰静绿，荫檐影、龟鱼小。信倦迹、归来好。倩叮咛、长安游子道。任鬓发霜侵，莫待菱花照。醉乡深处老。"
    ]
  },
  {
    "id": "2e89e4204fb89d50479cb38707b297bc",
    "title": "大酺",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "正夕阳间，秋光淡，鸳瓦参差华屋。高低帘幕迥，但风摇环佩，细声频触。瘦怯单衣，凉生两袖，零乱庭梧窗竹。相思谁能会，是归程客梦，路谙心熟。况时节黄昏，闲门人静，凭栏身独。欢情何太速。",
      "岁华似、飞马驰轻毂。谩自叹、河阳青鬓，苒苒如霜，把菱花、怅然凝目。老去疏狂减，思堕策、小坊幽曲。趁游乐、繁华国。回首无绪，清泪纷于红菽。话愁更堪剪烛。"
    ]
  },
  {
    "id": "2e89e4204fb89d5049f892e235966145",
    "title": "玉烛新海棠",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "海棠初雨后。似露粉妆成，肉红团就。太真帐里，春眠醒、缓蹙楼前宫漏。",
      "潮生酒晕，独自倚、阑干时候。吹鬓影、斜立东风，馀寒半侵罗袖。",
      "骊山宫殿无人，想笑问君王，艳容如否。万花竞斗。",
      "难比并、丽美巧匀丰瘦。闺房挺秀。□一顾、丹铅低首。",
      "应对、羯鼓声中，清歌美奏。"
    ]
  },
  {
    "id": "2e89e4204fb89d50f7885c5e470da673",
    "title": "花犯·荷花",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "渚风低，芙蓉万朵，清妍赋情味。雾绡红缀。看曼立分行，闲淡佳丽。靓姿艳冶相扶倚。高低纷愠喜。",
      "正晓色、懒窥妆面，娇眠敧翠被。秋光为花且徘徊，朱颜迎缟露，还应憔悴。腰肢小，腮痕嫩、更堪飘坠。风流事、旧宫暗锁，谁复见、尘生香步里。谩叹息、玉儿何许，繁华空逝水。"
    ]
  },
  {
    "id": "2e89e4204fb89d507d5e9565493072a1",
    "title": "丑奴儿/采桑子",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "凌波台畔花如剪，几点吴霜。烟淡云黄。东阁何人见晚妆。",
      "江南春近书千里，谁寄清香。别墅横塘。鼓角声中又夕阳。"
    ]
  },
  {
    "id": "2e89e4204fb89d505e31525598ceb948",
    "title": "水龙吟·海棠",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "锦城春色移根，丽姿迥压江南地。琼酥拂脸，彩云满袖，群芳羞避。双燕来时，暮寒庭院，雨藏烟闭。正□□未足，宫妆尚怯，还轻洒胭脂泪。",
      "长是欢游花底。怕东风、陡成怨吹。高烧银烛，梁州催按，歌声渐起。绿态多慵，红情不语，动摇人意。算吴宫独步，昭阳第一，可依稀比。"
    ]
  },
  {
    "id": "2e89e4204fb89d501749ee1ed3d48da3",
    "title": "六丑",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "看流莺度柳，似急响、金梭飞掷。护巢占泥，翩翩飞燕翼。昨梦前迹。暗数欢娱处，艳花幽草，纵冶游南国。芳心荡漾如波泽。系马青门，停车紫陌。年华转头堪惜。奈离襟别袂，容易疏隔。",
      "人间春寂。谩云容暮碧。远水沈双鲤、无信息。天涯渐老羁客。叹良宵漏断，独眠愁极。吴霜皎、半侵华帻。谁复省十载，匀香晕粉，髻倾鬟侧。相思意、不离潮汐。想旧家、接酒巡歌计，今难再得。"
    ]
  },
  {
    "id": "2e89e4204fb89d50a07b643ed7acdc42",
    "title": "兰陵王",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "晚烟直。池沼波痕皱碧。年芳为、花态柳情，采粉揉蓝酿春色。繁华记上国。曾识。倾城幼客。风流是、联句送钩，笺绿绡红递书尺。行云去无迹。念暖响歌台，香雾瑶席。",
      "当时谁信盟言食。知一岁离聚，几多间阻，人生如梦寄堠驿。况分散南北。悲恻。万愁积。奈鸾凤欢疏，鱼雁音寂。天涯何处相思极。但目断芳草，恨随塞笛。那堪庭院，更听得，夜雨滴。"
    ]
  },
  {
    "id": "2e89e4204fb89d50ad80b5574d7e7a51",
    "title": "西河·钱塘",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "都会地。东南王气须记。龙盘凤舞到钱塘，瑞烟回起。画图彩笔写西湖，波光溶漾无际。翠栏最宜半倚。柳阴骏马谁系。鳞差观阁接飞翚，衙庐万垒。",
      "倒空碧浸软琉璃，云收天净如水。夕阳照晚听近市。沸笙箫、欢动闾里。比屋乐逢尧世。好相将载酒寻歌玄对。酬答年华莺花里。"
    ]
  },
  {
    "id": "2e89e4204fb89d5086b9120209fe1e4b",
    "title": "虞美人",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "花台响彻歌声暖。白日林中短。春心摇荡客魂消。搓粉揉香排比、一团娇。",
      "重来犹自寻芳径。吹鬓东风影。步金莲处绿苔封。不见彩云双袖、舞惊鸿。"
    ]
  },
  {
    "id": "2e89e4204fb89d5086b91202461b0846",
    "title": "虞美人",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "高楼远阁花飞遍。急雨捎池面。翛翛杨柳不知门。多少乱莺啼处、暮烟昏。",
      "银钩小字题芳絮。宛转回文语。可怜单枕梦行云。肠断江南千里、未归人。"
    ]
  },
  {
    "id": "2e89e4204fb89d502f7778334f35d9e7",
    "title": "三部乐",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "帘卷窗明，听杜宇乍啼，漏声初绝。乱云收尽，天际□留残月。奈相送、行客将归，怅去程渐促，霁色催发。断魂别浦，自上孤舟如叶。悠悠音信易隔。",
      "纵怨怀恨语，到见时难说。堪嗟水流急景，霜飞华发。想家山、路穷望睫。空倚仗、魂亲梦切。不似嫩朵，犹能替、离绪千结。"
    ]
  },
  {
    "id": "2e89e4204fb89d504334969f6ff31f05",
    "title": "蝶恋花",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "漏泄东君消息后。短叶长条，着意遮轩牖。嫩比鹅黄初熟酒。染匀巧费春风手。",
      "万缕筛金新月透。入夜柔情，还胜朝来秀。彩笔雕章知几首。可人标韵无新旧。"
    ]
  },
  {
    "id": "2e89e4204fb89d504334969fddcec650",
    "title": "蝶恋花",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "一搦腰肢初见后。恰似娉婷，十五藏朱牖。春色恼人浓抵酒。风前脉脉如招手。",
      "黛染修眉蛾绿透。态婉仪闲，自是闺房秀。堪惜年华同转首。女郎台畔春依旧。"
    ]
  },
  {
    "id": "2e89e4204fb89d504334969f33702400",
    "title": "蝶恋花",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "碎玉飞花寒食后。薄影行风，终日穿疏牖。有客思归还把酒。闲吹倦絮轻黏手。",
      "雪满愁城寒欲透。飘尽残英，翠幄成秾秀。张绪风流今白首。少年襟度难如旧。"
    ]
  },
  {
    "id": "2e89e4204fb89d504334969f99178cf4",
    "title": "蝶恋花",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "翠浪蓝光新雨后。整整斜斜，高下笼窗牖。万斛深倾重碧酒。量愁知落何人手。",
      "栊雾梳烟晴色透。照影回风，一段嫣然秀。白下门东空引首。藏鸦枝叶长怀旧。"
    ]
  },
  {
    "id": "2e89e4204fb89d509b02ba6de15ed335",
    "title": "菩萨蛮",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "黄鸡晓唱玲珑曲。人生两鬓无重绿。官柳系行舟。相思独倚楼。",
      "来时花未发。去后纷如雪。春色不堪看。萧萧风雨寒。"
    ]
  },
  {
    "id": "2e89e4204fb89d501074a89120c212dc",
    "title": "品令",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "露晞烟静。寂寥转、梧桐寒影。天际历历征鸿近。被风吹散，声断无行阵。",
      "秋思客怀多少恨。谩厌厌谁问。晕残兰灺香消印。",
      "梦魂长定。愁伴更筹尽。"
    ]
  },
  {
    "id": "2e89e4204fb89d5046408bd9ebbc6dfa",
    "title": "玉楼春",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "华堂银烛堆红泪。解说离人多少意。恨从别后恨无穷，愁到浓时惟一味。",
      "江南渭北三千里。憔悴相思何日已。马蹄清晓草黏天，庭院黄昏花满地。"
    ]
  },
  {
    "id": "2e89e4204fb89d508e9cf050e3e911e2",
    "title": "满路花",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "莺飞翠柳摇，鱼跃浮萍破。班班红杏子，交榴火。池台昼永，缭绕花阴裹。山色遥供座。枕簟清凉，北窗时唤高卧。",
      "翻思少年，走马铜驼左。归来敲镫月，留关锁。年华老矣，事逐浮云过。今吾非故我。那日尊前，只今问有谁呵。"
    ]
  },
  {
    "id": "2e89e4204fb89d50ed0c56ecc879b616",
    "title": "瑞鹤仙",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "看青山绕郭。更暮草萋萋，疏烟漠漠。无风自花落。",
      "欲黄昏，谁向官楼吹角。刚肠顿弱。恨别来、辜负厚约。",
      "想香闺念旧，还忆去年，共举杯酌。",
      "寂寞。光阴虚度，未说离愁，泪痕先阁。珠帘翠幕。除相见，是奇药。",
      "况中年已后，凭高临远，情怀终是易恶。早归休，月地云阶，剩追笑乐。"
    ]
  },
  {
    "id": "2e89e4204fb89d504b26e627181af508",
    "title": "风流子",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "春色遍横塘。年华巧、过雨湿残阳。正一带翠摇，嫩莎平野，万枝红滴，繁杏低墙。恼人是，燕飞盘软舞，莺语咽轻簧。还忆旧游，禁烟寒食，共追清赏，曲水流觞。",
      "回思欢娱处，人空老，花影尚占西厢。堪惜翠眉环坐，云鬓分行。看恋柳烟光，遮丝藏絮，妒花风雨，飘粉吹香。都为酒驱歌使，应也无妨。"
    ]
  },
  {
    "id": "2e89e4204fb89d50569587a433da0b12",
    "title": "琐窗寒·其四",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "燕子池塘，黄鹂院落，海棠庭户。东君暗许，借与轻风柔雨。奈春光困人正浓，画栏小立慵无语。念冶游时节，融怡天气，异乡愁旅。朝暮。",
      "凝情处。叹聚散悲欢，岁常十五。连飞并羽，未抵鸳朋凤侣。算章台、杨柳尚存，楚娥鬓影依旧否。再相逢、拼解雕鞍，燕乐同杯俎。"
    ]
  },
  {
    "id": "2e89e4204fb89d50e73f97cc76c42dc3",
    "title": "苏幕遮·扇留风",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "扇留风，冰却暑。夏木阴阴，相对黄鹂语。薄晚轻阴还阁雨。远岸烟深，仿佛菱歌举。",
      "燕归来，花落去。几度逢迎，几度伤羁旅。油壁西陵人识否。好约追凉，小舣蒹葭浦。"
    ]
  },
  {
    "id": "2e89e4204fb89d50fecb9397624dd195",
    "title": "塞翁吟·暮色催更鼓",
    "authorName": "方千里",
    "authorId": "2e89e4204fb89d50d1457b72d1457b72",
    "dynasty": "宋",
    "content": [
      "暮色催更鼓，庭户月影胧。记旧迹、玉楼东。看枕上芙蓉。云屏几轴江南画，香篆烬暖烟空。睡起处，绣衾重。尚残酒潮红。",
      "忡忡。从分散，歌稀宴小，怀丽质，浑如梦中。苦寂寞、离情万绪，似秋后、怯雨芭蕉，不展愁封。何时细语，此夕相思，曾对西风。"
    ]
  },
  {
    "id": "2e89e4204fd1991c0c5c2e7df81a887a",
    "title": "念奴娇",
    "authorName": "章谦亨",
    "authorId": "2e89e4204fd1991cd1457b72d1457b72",
    "dynasty": "宋",
    "content": [
      "垂杨得地，在楼台侧畔，无人攀折。不似津亭舟系处，只伴客愁离别。丝过摇金，带铺新翠，雅称莺调舌。芳筵相映，最宜斜挂残月。",
      "却得连日春寒，未教轻滚，一片庭前雪。应恨张郎今老去，难比风流时节。醉眼浑醒，愁眉都展，舞困腰肢怯。有时微笑，把伊绾个双结。"
    ]
  },
  {
    "id": "2e89e4204fd1991ce7d5695f02157989",
    "title": "步蟾宫·守岁",
    "authorName": "章谦亨",
    "authorId": "2e89e4204fd1991cd1457b72d1457b72",
    "dynasty": "宋",
    "content": [
      "团圞小酌醺醺醉。厮挨著、没人肯睡。呼卢直到五更头，便铺了妆台梳洗。",
      "庭前鼓吹喧人耳。蓦忽地、又添一岁。休嫌不足少年时，有多少、老如我底。"
    ]
  },
  {
    "id": "2e89e4204fd1991c6ee56dc4935d9ca6",
    "title": "摸鱼儿·过期思稼轩之居，漕留饮于秋水观，赋一词谢之",
    "authorName": "章谦亨",
    "authorId": "2e89e4204fd1991cd1457b72d1457b72",
    "dynasty": "宋",
    "content": [
      "想先生、跨鹤归去。依然上界官府。胸中丘壑经营巧，留下午桥别墅。堪爱处。山对起、飞来万马平坡驻。带湖鸥鹭。犹不忍寒盟，时寻门外，一片芰荷浦。",
      "秋水观，环绕滔滔瀑布。参天林木奇古。云烟只在阑干角，生出晚来微雨。东道主。爱宾客、梅花烂漫开樽俎。满怀尘土。扫荡已无馀，□□时上，玉峤翠瀛语。"
    ]
  },
  {
    "id": "2e89e4204fd1991cf9d6e033f169fcd7",
    "title": "念奴娇·同官相招西湖观梅，用东坡大江东去韵",
    "authorName": "章谦亨",
    "authorId": "2e89e4204fd1991cd1457b72d1457b72",
    "dynasty": "宋",
    "content": [
      "画楼侧畔，试与君、管领南枝风物。影浸西湖清浅水，旁倚云崖烟壁。艾纳全披，檀心俱露，一片前村雪。碧松修竹，岁寒真是三杰。",
      "长向酒欲冰时，魁英相放，不待阳和发。一任无情风又雨，毕竟清香难灭。幻玉精神，添酥标致，羞上萧萧发。脆圆可爱，更看春二三月。"
    ]
  },
  {
    "id": "2e89e4204fd1991c95c112e83a2f5f64",
    "title": "浪淘沙令·云藏鹅湖山",
    "authorName": "章谦亨",
    "authorId": "2e89e4204fd1991cd1457b72d1457b72",
    "dynasty": "宋",
    "content": [
      "台上凭阑干，犹怯春寒，被谁偷了最高山？将谓六丁移取去，不在人间。",
      "却是晓云闲，特地遮拦，与天一样白漫漫。喜得东风收卷尽，依旧追还。"
    ]
  },
  {
    "id": "2e89e4204fd1991c32b65617d4e68d41",
    "title": "小重山·同仇香过汭川，道间偶成",
    "authorName": "章谦亨",
    "authorId": "2e89e4204fd1991cd1457b72d1457b72",
    "dynasty": "宋",
    "content": [
      "久雨初晴天气佳。远峰犹□被，乱峰遮。更无一朵路旁花。春归也，光景只桑麻。",
      "山径曲如蛇。□□□□□，□□□。薄醪邀客去程赊。都输与，鹥鹭立平沙。"
    ]
  },
  {
    "id": "2e89e4204fd1991c114c8660d23cd58f",
    "title": "石州引/石州慢",
    "authorName": "章谦亨",
    "authorId": "2e89e4204fd1991cd1457b72d1457b72",
    "dynasty": "宋",
    "content": [
      "半角庭阴，弓月映眉，珠露侵靸。花棚倒挂风枝，低罥鬓唇叶。凭肩笑问，甚日罢织流黄，泥人无语吟虫答。灯近悄分携，溜钗钿犀合。一霎。",
      "莲丝易折。未稳栖鸳，陡惊弹鸭。几度空阶，宵永笛声孤擪。玉腰烟瘦，□□梨梦香消，醒来凉袖阑干压。不尽度檐云，写闲愁千叠。"
    ]
  },
  {
    "id": "2e89e4204fd1991c1fea2353b2cb0185",
    "title": "春晓曲·上县后春登台",
    "authorName": "章谦亨",
    "authorId": "2e89e4204fd1991cd1457b72d1457b72",
    "dynasty": "宋",
    "content": [
      "连朝檐溜几曾干。韶华一似衰颜。",
      "牡丹开尽木香残。忆家山，愁倚危阑。"
    ]
  },
  {
    "id": "2e89e4205013e99f013225e60097ed03",
    "title": "尉迟杯·题卢石溪响碧琴所",
    "authorName": "尹公远",
    "authorId": "2e89e4205013e99fd1457b72d1457b72",
    "dynasty": "宋",
    "content": [
      "冰弦语。在竹树、院落深深处。当年野草闲花，何许浮云飞絮。征鸿止止，纵汗漫、游人远回顾。迟琼楼、五色帘开，唤醒玄鹤飞舞。",
      "何事梦断湖山，尚九里松声，八月潮怒。三十年馀池台泪，应不为、花奴羯鼓。想天上、群仙老矣，甚比似、人间更愁苦。倩画阑、留住西风，莫教愁入云去。"
    ]
  },
  {
    "id": "2e89e4205013e99f4530a85a950dc549",
    "title": "齐天乐·赠卢天隐",
    "authorName": "尹公远",
    "authorId": "2e89e4205013e99fd1457b72d1457b72",
    "dynasty": "宋",
    "content": [
      "江湖千里秋风客，翩然白云黄鹄。石鼎烟霏，篆书红湿，随处菊香泉绿。幅巾野服。尽扫叶开门，抱琴听瀑。何事蓬壶，归来独待海涛陆。",
      "卢鸿旧时隐处，想斜阳草树，水榭云屋。麈尾玄玄，笔花语语，剪尽雨窗残烛。黄庭误读。且东老留诗，采和歌曲。后日重寻，洞天三十六。"
    ]
  },
  {
    "id": "2e89e420504aba10a07b643efd90fa46",
    "title": "兰陵王",
    "authorName": "陈韡",
    "authorId": "2e89e420504aba106eb6e75f01d9cffc",
    "dynasty": "宋",
    "content": [
      "角声切。何处梅梢弄雪。还乡梦，玉井楼前，千朵芙蕖插空碧。邻翁问消息。为说红尘倦客。应怜笑、弓剑旌旗，底事留人未归得。淮山旧相识。记急处笙歌，静里锋镝。隋堤杨柳犹春色。",
      "嗟十载人事，几番棋局，青油年少已鬓白。漫惆怅京国。朱墨。困无力。似病鹤樊笼，老骥羁勒。夕阳不系栖林翼。待添竹东圃，种松西陌。功名休问，吾老矣，付俊杰。"
    ]
  },
  {
    "id": "2e89e420504aba10f5324380d3e4da57",
    "title": "临江仙·陈守美任",
    "authorName": "陈韡",
    "authorId": "2e89e420504aba106eb6e75f01d9cffc",
    "dynasty": "宋",
    "content": [
      "三十四年台榭，八千馀里江津。去时杨柳正轻颦。重来桃李少，不似旧时春。",
      "风扫半空烟雨，玉虹翠浪如新。可怜笳鼓送行人。白头梳上见，归梦枕边频。"
    ]
  },
  {
    "id": "2e89e420504aba104cbd0ddeb93773d4",
    "title": "哨遍·陈抑斋乞致仕",
    "authorName": "陈韡",
    "authorId": "2e89e420504aba106eb6e75f01d9cffc",
    "dynasty": "宋",
    "content": [
      "多病倦游，在家又贫，毕竟如何是。十万钱，骑鹤更扬州，是人间几曾有底。算一生，大都能消几屐，劳神到老成何事。趁齿落已双，发丝在两，归寻闲里滋味。不见青云路有危机。金缕歌声，渐变成悲。待思大东门，忆鹤华亭，悔之晚矣。休，归去来兮，北山幸有闲田地。地瘠宜瓜菜，引泉凿成方沚。",
      "这仲子蔬园，三公不换，况东陵自来瓜美。间走马溪头，倚阑垂钓，解衣自濯清泚。酿山泉、时复一中之。琴横膝。古淡无弦有音徽。送归鸿、暮云千里。蓬莱自古无路，玄圃何时到，只消曲几蒲团，镇日闲庐打眭。这乾坤日月，更远游、问他王子。"
    ]
  },
  {
    "id": "2e89e420f15a5d9eeb3a214412ceb675",
    "title": "江南春",
    "authorName": "寇凖",
    "authorId": "2e89e42050568368d707329bce5140df",
    "dynasty": "宋",
    "content": [
      "波渺渺，柳依依。孤村芳草远，斜日杏花飞。江南春尽离肠断，蘋满汀洲人未归。"
    ]
  },
  {
    "id": "2e89e420f15a5d9e0cbf2df1bf6f7508",
    "title": "甘草子",
    "authorName": "寇凖",
    "authorId": "2e89e42050568368d707329bce5140df",
    "dynasty": "宋",
    "content": [
      "春早。柳丝无力，低拂清门道。暖日笼啼鸟。初坼桃花小。",
      "遥望碧天净如扫。曳一缕、轻烟缥缈。堪惜流年谢芳草。任玉壶倾倒。"
    ]
  },
  {
    "id": "2e89e420f15a5d9e56e0be01df77fdfa",
    "title": "踏莎行·春暮",
    "authorName": "寇凖",
    "authorId": "2e89e42050568368d707329bce5140df",
    "dynasty": "宋",
    "content": [
      "春色将阑，莺声渐老。红英落尽青梅小。画堂人静雨蒙蒙，屏山半掩余香袅。",
      "密约沉沉，离情杳杳。菱花尘满慵将照。倚楼无语欲销魂，长空黯淡连芳草。"
    ]
  },
  {
    "id": "2e89e420f15a5d9e68baa07822fcaf00",
    "title": "阳关引",
    "authorName": "寇凖",
    "authorId": "2e89e42050568368d707329bce5140df",
    "dynasty": "宋",
    "content": [
      "塞草烟光阔。渭水波声咽。春朝雨霁轻尘歇。征鞍发。指青青杨柳，又是轻攀折。",
      "动黯然、知有后会甚时节。更尽一杯酒，歌一阕。叹人生，最难欢聚易离别。且莫辞沉醉，听取阳关彻。念故人、千里自此共明月。"
    ]
  },
  {
    "id": "2e89e420f15a5d9ef29ff18ea5742cf4",
    "title": "点绛唇",
    "authorName": "寇凖",
    "authorId": "2e89e42050568368d707329bce5140df",
    "dynasty": "宋",
    "content": [
      "水陌轻寒，社公雨足东风慢。定巢新燕。湿雨穿花转。",
      "象尺熏炉，拂晓停针线。愁蛾浅。飞红零乱。侧卧珠帘卷。"
    ]
  },
  {
    "id": "2e89e420f15a5d9e3368557b262c4357",
    "title": "夜度娘",
    "authorName": "寇凖",
    "authorId": "2e89e42050568368d707329bce5140df",
    "dynasty": "宋",
    "content": [
      "烟波渺渺一千里，白蘋香散东风起。日暮汀洲一望时，柔情不断如春水。"
    ]
  },
  {
    "id": "2e89e420f15a5d9e4334969f8d9f85d0",
    "title": "蝶恋花",
    "authorName": "寇凖",
    "authorId": "2e89e42050568368d707329bce5140df",
    "dynasty": "宋",
    "content": [
      "四十年来身富贵。游处烟霞，步履如平地。紫府丹台仙籍里，皆知独擅无双美。",
      "将相兼荣谁敢比。彩凤徊翔，重浴荀池水。位极人臣功济世，芬芳天下歌桃李。"
    ]
  },
  {
    "id": "2e89e4205088e0ab7e36aa5cac5eb213",
    "title": "喜迁莺·其一冬寿太守",
    "authorName": "曹宰",
    "authorId": "2e89e4205088e0abd1457b72d1457b72",
    "dynasty": "宋",
    "content": [
      "岁华将近。得昨夜一枝，江南佳信。建水城中，武夷峰上，恰属老人星分。间世挺生贤哲，贾马文章清俊。推太守，想区区百里，难淹良骏。",
      "舆论怀报也，暂把玉山，寄与丹青晕。寿旦方临，祠堂其立，底事古今谁胜。自有养生妙诀，赢得朱颜芳鬓。犹更好，佩金鱼宝带，凌烟优选。"
    ]
  },
  {
    "id": "2e89e4205088e0ab62c5af8b50cf429c",
    "title": "喜迁莺·其二",
    "authorName": "曹宰",
    "authorId": "2e89e4205088e0abd1457b72d1457b72",
    "dynasty": "宋",
    "content": [
      "皇都春早，正媚景霁色，融和时候。宿霭初收，祥烟新布，桃李满林惟绣。挺生垩朝哲辅，风采独居人右。世希有，看陈思名族，平阳革裔。",
      "眷厚知已久，近辅名藩，符竹频分剖。一节趋朝，神京作镇，高掩昔年贤守。芝检异恩才下，玉笋清班须簉。寿龄远，与湖山同永，松椿同寿。"
    ]
  },
  {
    "id": "2e89e4205088e0ab62c5af8ba54f7dea",
    "title": "喜迁莺·其二",
    "authorName": "曹宰",
    "authorId": "2e89e4205088e0abd1457b72d1457b72",
    "dynasty": "宋",
    "content": [
      "梅含春信，冒北律严寒，南枝先暖。月上初弦，萱开九叶，嵩岳诞生英俊。冰玉丰姿莹彻，锦绣文章焕烂。人歌赞，是今朝卓鲁，他年伊旦。",
      "犹羡瓜期近，课春九重，优陟公卿选。列鼎鸣钟，乘轩袭冕。直把功名占断。好是宾僚会宴，争捧觥觞频劝。重重愿，与青青松柏，岁寒难变。"
    ]
  },
  {
    "id": "2e89e42050a517c9f32f182e4a11546d",
    "title": "浣溪沙",
    "authorName": "曾栋",
    "authorId": "2e89e42050a517c9d1457b72d1457b72",
    "dynasty": "宋",
    "content": [
      "落日蒸红山欲烧。短筇行药过山腰。松声隐隐晚来潮。",
      "矮树依岩无败叶，梅花当路少全梢。水村时有短长桥。"
    ]
  },
  {
    "id": "2e89e42050a517c9d5ea437b714306b1",
    "title": "选冠子",
    "authorName": "曾栋",
    "authorId": "2e89e42050a517c9d1457b72d1457b72",
    "dynasty": "宋",
    "content": [
      "曙色开晴，轻飔敷暖，日影才经檐角。倦来芳径，且倚阑干，触地新愁粘著。长日如年，可堪恨雨丝丝，梦云漠漠。见鸣禽递响，乳莺梳翅，痴愁方觉。",
      "凝望处，初绿呈新，陈柯拆旧，忘了一春归却。不伤花老，只怕花开，解使朱须销铄。宝扇轻摇，乱抛花片教飞，迎风低掠。忍重携素手，骤觉一分瘦落。"
    ]
  },
  {
    "id": "2e89e42050f8a3bd05300385eb2a9462",
    "title": "摸鱼儿·题甘露寺多景楼",
    "authorName": "孙吴会",
    "authorId": "2e89e42050f8a3bdd1457b7267883bbe",
    "dynasty": "宋",
    "content": [
      "八窗空、展宽秋影，长江流入尊俎。天围绀碧低群岫，斜日去鸿堪数。沈别浦。但目断、烟芜莽苍连平楚。晨钟暮鼓。算触景多愁，关人底事，倚槛听鸣橹。",
      "英雄恨，赢得名存北府。寄奴今寄何所。西风依旧潮来去，山海颉颃吞吐。霜月古。直耐冷、相随燕我瑶芝圃。掀髯起舞。看羱伏苍苔，龙吟翠葆，天籁奏韶舞。"
    ]
  },
  {
    "id": "2e89e420515d3691d5481163a39a3260",
    "title": "雨中花慢",
    "authorName": "张生1",
    "authorId": "2e89e420515d3691d1457b72d1457b72",
    "dynasty": "宋",
    "content": [
      "事往人离，还似暮峡归云，陇上流泉。奈强分圆镜，枉断哀弦。常记酒阑歌畔，难忘月底花前。旧携手处，层楼朱户，触目依然。",
      "从来惯向，绣帏罗帐，镇效比翼纹鸳。谁念我、而今清夜，常是孤眠。入户不如飞絮，傍怀争及炉烟。这回休也，一生心事，为尔萦牵。"
    ]
  },
  {
    "id": "2e89e420517fee35a2d534f6e2112ef9",
    "title": "减字木兰花",
    "authorName": "陈汝羲",
    "authorId": "2e89e420517fee35d1457b72d1457b72",
    "dynasty": "宋",
    "content": [
      "纤纤素手。盘里醉花新点就。对叶双心。别有东风意思深。",
      "琼沾粉缀。消得玉堂留客醉。试嗅清芳。别有红罗巧袖香。"
    ]
  },
  {
    "id": "2e89e420518bd434e3ff76a402db52e6",
    "title": "祝英台近",
    "authorName": "向希尹",
    "authorId": "2e89e420518bd434d1457b72d1457b72",
    "dynasty": "宋",
    "content": [
      "晓帘栊，晴院宇，空鸭冷沉水。翠被欺寒，娇困未忺起。厌厌两点眉峰，一痕酒晕，正人在、温柔乡里。",
      "甚情味。羞对钗燕筝鸿，胭脂暗弹泪。欲写吴笺，无处问双鲤。倩他轻薄杨花，与愁结伴，直吹到，那人根底。"
    ]
  },
  {
    "id": "2e89e420518bd4349b501991bf9a73f2",
    "title": "浪淘沙令",
    "authorName": "向希尹",
    "authorId": "2e89e420518bd434d1457b72d1457b72",
    "dynasty": "宋",
    "content": [
      "结客去登楼。谁系兰舟。半篙清涨雨初收。把酒留春春不住，柳暗江头。",
      "老去怕闲愁。莫莫休休。晚来风恶下帘钩。试问落花随水去，还解西流。"
    ]
  },
  {
    "id": "2e89e420519badfa3085740c74462cb0",
    "title": "凤箫吟·锁离愁",
    "authorName": "韩缜",
    "authorId": "2e89e420519badfa03e0704bdb2b4182",
    "dynasty": "宋",
    "content": [
      "锁离愁、连绵无际，来时陌上初熏，绣帏人念远，暗垂珠露，泣送征轮。长行长在眼，更重重、远水孤云。但望极楼高，尽日目断王孙。",
      "销魂，池塘别后，曾行处、绿妒轻裙。恁时携素手，乱花飞絮里，缓步香茵。朱颜空自改，向年年、芳意长新。遍绿野、嬉游醉眼，莫负青春。"
    ]
  },
  {
    "id": "2e89e42051ee897a9b02ba6df804ee52",
    "title": "菩萨蛮",
    "authorName": "孙洙",
    "authorId": "2e89e42051ee897aafdec70043baa676",
    "dynasty": "宋",
    "content": [
      "楼头上有三通鼓。何须抵死催人去。上马苦匆匆。琵琶曲未终。",
      "回头肠断处。却更廉纤雨。漫道玉为堂。玉堂今夜长。"
    ]
  },
  {
    "id": "2e89e42051ee897af49bc90d06f236b6",
    "title": "河满子·秋怨",
    "authorName": "孙洙",
    "authorId": "2e89e42051ee897aafdec70043baa676",
    "dynasty": "宋",
    "content": [
      "怅望浮生急景，凄凉宝瑟馀音。楚客多情偏怨别，碧山远水登临。目送连天衰草，夜阑几处疏砧。",
      "黄叶无风自落，秋云不雨长阴。天若有情天亦老，摇摇幽恨难禁。惆怅旧欢如梦，觉来无处追寻。"
    ]
  },
  {
    "id": "2e89e4205265ee2b64d50386b1046197",
    "title": "水调歌头·临桂水月洞",
    "authorName": "曾宏正",
    "authorId": "2e89e4205265ee2bd1457b72d1457b72",
    "dynasty": "宋",
    "content": [
      "风月无尽藏，泉石有膏肓。古今桂岭奇胜，骚客费平章。不假鬼谋神运，自是地藏天作，圆魂镇相望。举首吸空翠，赤脚踏沧浪。",
      "惊龙卧，攀栖鹘，翳鸾凰。秋爽一天凉露，桂子更飘香。坐我水精宫阙，呼彼神仙伴侣，大杓挹琼浆。主醉客起舞，今夕是何乡。"
    ]
  },
  {
    "id": "2e89e420527fef96e3bdc6a2e1a05de1",
    "title": "念奴娇·庆朱察推",
    "authorName": "高子芳",
    "authorId": "2e89e420527fef96d1457b72d1457b72",
    "dynasty": "宋",
    "content": [
      "葱葱佳气，人都道、今日垂弧令旦。怪得欢声如鼎沸，准拟华堂开宴。三虎容仪，二乔态度，争捧金杯劝。瑶池王母，何妨引领仙眷。",
      "况有道骨仙风，灵丹秘诀，钟鼎何心恋。却笑玉阶轩冕客，难脱功名羁绊。萧散陶篱，徜徉裴野，风月堪为伴。拳拳祝颂，寿龄期等龟算。"
    ]
  },
  {
    "id": "2e89e420527fef96e10150a587d14236",
    "title": "菩萨蛮·寿夫人",
    "authorName": "高子芳",
    "authorId": "2e89e420527fef96d1457b72d1457b72",
    "dynasty": "宋",
    "content": [
      "去年曾祝夫人寿。今岁也又还依旧。鬓绿与颜朱。神仙想不如。",
      "骨相真难老。疑是居蓬岛。那更舞霓裳。笙歌溢画堂。"
    ]
  },
  {
    "id": "2e89e4205289751ea696344e58084e80",
    "title": "喜迁莺",
    "authorName": "夏竦",
    "authorId": "2e89e4205289751e54a367d6456ac9b0",
    "dynasty": "宋",
    "content": [
      "霞散绮，月沈钩。帘卷未央楼。夜凉河汉截天流。宫阙锁清秋。",
      "瑶阶曙。金盘露。凤髓香和烟雾。三千珠翠拥宸游。水殿按《凉州》。"
    ]
  },
  {
    "id": "2e89e4205289751e51cdbdd0cf0601df",
    "title": "鹧鸪天·其二",
    "authorName": "夏竦",
    "authorId": "2e89e4205289751e54a367d6456ac9b0",
    "dynasty": "宋",
    "content": [
      "镇日无心扫黛眉。临行愁见理征衣。尊前只恐伤郎意，阁泪汪汪不敢垂。",
      "停宝马，捧瑶卮。相斟相劝忍分离。不如饮待奴先醉，图得不知郎去时。"
    ]
  },
  {
    "id": "2e89e42052ca82330295b83ca8a1c5a2",
    "title": "杨柳",
    "authorName": "郑会",
    "authorId": "2e89e42052ca8233d1457b72d1457b72",
    "dynasty": "宋",
    "content": [
      "忆别东湖两度春，西湖柳眼又新新。想因一样湖边柳，一样春风一样青。"
    ]
  },
  {
    "id": "2e89e42052dc0ff84d72722623a93569",
    "title": "念奴娇·菊",
    "authorName": "郑清之",
    "authorId": "2e89e42052dc0ff8a7d8ae45a284df11",
    "dynasty": "宋",
    "content": [
      "楚天霜晓，看老来秋圃，寒花犹在。金阙栽培端正色，全胜东篱风采。雅韵清虚，幽香淡泊，惟有陶家爱。由他尘世，落红愁处如海。",
      "多少风雨飘摇，夫君何素，晚节应难改。休道三闾曾旧识，轻把木兰相对。延桂同盟，索梅为友，不复娇春态。年年秋后，笑观芳草萧艾。"
    ]
  },
  {
    "id": "2e89e420530e8022c16778c8b261fddd",
    "title": "如梦令·其一",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "桥上水光浮雪。桥下柳阴遮月。梦里去寻香，露冷五更时节。",
      "胡蝶。胡蝶。飞过闲红千叶。"
    ]
  },
  {
    "id": "2e89e420530e8022b05ef480b9cde5b6",
    "title": "如梦令·其二忆别",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "忆被金尊劝倒。灯下红香围绕。别后有谁怜，一任春残莺老。",
      "烦恼。烦恼。肠断绿杨芳草。"
    ]
  },
  {
    "id": "2e89e420530e80225518232f8fd7901d",
    "title": "生查子·其一春情",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "小桃小杏红，和雨和烟瘦。不是点燕脂，素面偏宜酒。",
      "也是惯伤春，可惜闲时候。正要画眉人，与作双蛾斗。"
    ]
  },
  {
    "id": "2e89e420530e8022004446207597caa5",
    "title": "生查子·其二",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "新花上苑枝，枝上娇莺语。日日抱花心，啄破燕脂雨。",
      "莺飞莺去时，谁与花为主。守等却飞来，再见花开处。"
    ]
  },
  {
    "id": "2e89e420530e8022004446201e6ca6a6",
    "title": "生查子·其二",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "今年花发时，燕子双双语。谁与卷珠帘，人在花间住。",
      "明年花发时，燕语人何处。且与寄书来，人往江南去。"
    ]
  },
  {
    "id": "2e89e420530e802200444620bb313215",
    "title": "生查子·其二",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "荷花人面红，月影波心见。扇子倒拈来，敲落红香片。",
      "窗下剪灯花，今日眉深浅。留得镜中看，蹙破春山远。"
    ]
  },
  {
    "id": "2e89e420530e80228bbed9d101313481",
    "title": "捣练子",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "腰束素，鬓垂鸦。无情笑面醉犹遮。扇儿扇，瞥见些。",
      "双凤小，玉钗斜。芙蓉衫子藕花纱。戴一枝，薝卜花。"
    ]
  },
  {
    "id": "2e89e420530e80224ca56c066f51cb11",
    "title": "捣练子·其一送别",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "斟别酒，问东君。一年一度一回新。看百花，飘舞茵。",
      "斟别酒，问行人。莫将别泪裛罗巾。早归来，依旧春。"
    ]
  },
  {
    "id": "2e89e420530e80228bbed9d15a5912a7",
    "title": "捣练子",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "红粉里，绛金裳。一卮仙酒艳晨妆。醉温柔，别有乡。",
      "清暑殿，藕风凉。鸡头擘破误君王。泣梨花，春梦长。"
    ]
  },
  {
    "id": "2e89e420530e802229f98ca432f0097f",
    "title": "捣练子·其一",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "心自小，玉钗头。月娥飞下白蘋洲。水中仙，月下游。",
      "江汉佩，洞庭舟。香名薄幸寄青楼。问何如，打泊浮。"
    ]
  },
  {
    "id": "2e89e420530e80220086cd2dce59b0d2",
    "title": "长相思·其一暮春",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "花飞飞。絮飞飞。三月江南烟雨时。楼台春树迷。",
      "双莺儿。双燕儿。桥北桥南相对啼。行人犹未归。"
    ]
  },
  {
    "id": "2e89e420530e8022cd9490acb29f4492",
    "title": "长相思·其二重午",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "红藕丝。白藕丝。艾虎衫裁金缕衣。钗头双荔枝。",
      "鬓符儿，背符儿。鬼在心头符怎知。相思十二时。"
    ]
  },
  {
    "id": "2e89e420530e80225b44f3c0f47fe4fd",
    "title": "长相思·其三佳人",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "花深红。花浅红。桃杏浅深花不同。年年吹暖风。",
      "莺语中。燕语中。唤起碧窗春睡浓。日高花影重。"
    ]
  },
  {
    "id": "2e89e420530e8022305ecd06c7f5aa79",
    "title": "乌夜啼",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "红软榴花脸晕，绿愁杨柳眉疏。日长院宇闲消遣，荔子赌樗蒲。",
      "莹雪凉衣乍浴，裁冰素扇新书。绣香熏被梅烟润，枕簟碧纱厨。"
    ]
  },
  {
    "id": "2e89e420530e8022305ecd0699bd656e",
    "title": "乌夜啼",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "鸾镜愁添眉黛，罗裙瘦减腰肢。一回见了一回病，弹指误佳期。",
      "醉里懵腾泪洗，梦中著摸魂飞。一春多少闲风雨，亭院落花时。"
    ]
  },
  {
    "id": "2e89e420530e80224043154bec31c57e",
    "title": "乌夜啼其三送春",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "绣阁和烟飞絮，粉墙映日吹红。花花柳柳成阴处，休恨五更风。",
      "絮点铺排绿水，红香收拾黄蜂。留春尽道能留得，长在酒杯中。"
    ]
  },
  {
    "id": "2e89e420530e80223eb66c67b4ebbb2a",
    "title": "朝中措·其一闻莺",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "飘飘仙袂缕黄金。相对弄清音。几度教人误听，当窗绿暗红深。",
      "一声梦破，槐阴转午，别院深沈。试问绿杨南陌，何如紫椹西林。"
    ]
  },
  {
    "id": "2e89e420530e8022515eb5bb2576c543",
    "title": "朝中措·其二赠赵牧仲歌姬",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "绿杨庭院觉深沈。曾听一莺吟。今夜却成容易，双莲步步摇金。",
      "歌声暂驻，颦眉又去，无计重寻。应恨玉郎殢酒，教人守到更深。"
    ]
  },
  {
    "id": "2e89e420530e802270ec127991c21759",
    "title": "朝中措·其三赠别",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "凌波庭院藕香残。银烛夜生寒。两点眉尖新恨，别来谁画遥山。",
      "南楼皓月，一般瘦影，两处凭阑。莫似桃花溪畔，乱随流水人间。"
    ]
  },
  {
    "id": "2e89e420530e8022c42b41a68053bb03",
    "title": "一斛珠·春云",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "天低日暮。清商一曲行人住。著人意态如飞絮。才泊春衫，却被风吹去。",
      "朝期暮约浑无据。同心结尽千千缕。今宵魂梦知何处。翠竹芭蕉，又下黄昏雨。"
    ]
  },
  {
    "id": "2e89e420530e8022577ec89bf83ee0d3",
    "title": "一剪梅·其一忆别",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "红映阑干绿映阶。闲闷闲愁，独自徘徊。天涯消息几时归，别后无书有梦来。",
      "后院棠梨昨夜开。雨急风忙次第催。罗衣消瘦却春寒，莫管红英，一任苍苔。"
    ]
  },
  {
    "id": "2e89e420530e802251b9c872b1854700",
    "title": "一剪梅·其二",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "百濯香残恨未消。万绪千丝，莲藕芭蕉。临岐犹自说前时，轻剪乌云解翠翘。",
      "雨意重来风已飘。南陌行人折柳条。此间无计可留连，枕上今宵。马上明朝。"
    ]
  },
  {
    "id": "2e89e420530e80223851be901656e4c5",
    "title": "临江仙·其一佳人",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "烟柳疏疏人悄悄，画楼风外吹笙。倚阑闻唤小红声。熏香临欲睡，玉漏已三更。",
      "坐待不来来又去，一方明月中庭。粉墙东畔小桥横。起来花影下，扇子扑飞萤。"
    ]
  },
  {
    "id": "2e89e420530e80225ac5477c1656e4c5",
    "title": "临江仙·佳人",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "烟柳疏疏人悄悄，画楼风外吹笙。倚阑闻唤小红声。熏香临欲睡，玉漏已三更。",
      "坐待不来来又去，一方明月中庭。粉墙东畔小桥横。起来花影下，扇子扑飞萤。"
    ]
  },
  {
    "id": "2e89e420530e8022c86287303950b605",
    "title": "临江仙·醉饮",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "八曲阑干垂手处，烛光花影疏疏。一尊共饮记当初。彩毫浓点，双带要人书。",
      "日暮不来朱户隔，碧云高挂蟾蜍。琴心密约总成虚。醉中言语，醒后忆人无。"
    ]
  },
  {
    "id": "2e89e420530e80222c6299de999f1cf5",
    "title": "临江仙·有宅一区家四壁",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "有宅一区家四壁，年年花柳深村。父兄随处宴鸡豚。折腰归去，何苦傍侯门。",
      "拟射九乌留白日，假饶立到黄昏。卧龙老矣及三分。不如把手，堂上宴芳尊。"
    ]
  },
  {
    "id": "2e89e420530e8022e01be0f0787248aa",
    "title": "临江仙·老母太恭人三月二十一日生，是日仍遇己卯本命，作千岁会祝寿，子孙三十八人",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "九九之年逢降庆，生年生日同时。金花紫诰鬓银丝。乞身香火地，日戏老莱衣。",
      "浑舍集成千岁会，子孙三世庭闱。共将春酒祝金巵。蟠桃三月暮，莫怪看花迟。"
    ]
  },
  {
    "id": "2e89e420530e8022bbae260e2f612a43",
    "title": "出塞·夜梦一女子引扇求字，为书小阕",
    "authorName": "李石",
    "authorId": "2e89e420530e8022b9d487a3d1457b72",
    "dynasty": "宋",
    "content": [
      "花树树。吹碎胭脂红雨。将谓郎来推绣户。暖风摇竹坞。",
      "睡起栏干凝伫。漠漠红楼飞絮。划踏袜儿垂手处。隔溪莺对语。"
    ]
  },
  {
    "id": "2e89e4205348771f2bd7acf50d9e1fd2",
    "title": "清江曲·其一",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "属玉双飞水满塘，菰蒲深处浴鸳鸯。白蘋满棹归来晚，秋著芦花一岸霜。",
      "扁舟系岸依林樾，萧萧两鬓吹华发。万事不理醉复醒，长占烟波弄明月。"
    ]
  },
  {
    "id": "2e89e4205348771f383b21b0885fe3a1",
    "title": "后清江曲其一",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "层波渺渺山苍苍，轻霜陨木莲叶黄。呼儿极浦下笭箵，社瓮欲熟浮蛆香。",
      "轻蓑淅沥鸣秋雨，日暮乘流自相语。一笛清风万事休，白鸟翩翩落烟渚。"
    ]
  },
  {
    "id": "2e89e4205348771f18ba0a86fa92ebba",
    "title": "如梦令·雪中作",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "叠嶂晓埋烟雨。忽作飞花无数。整整复斜斜，来伴南枝清苦。",
      "日暮。日暮。何许云林烟树。"
    ]
  },
  {
    "id": "2e89e4205348771f332d8421ca423c50",
    "title": "临江仙·其一席上赠张建康",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "本是白蘋洲畔客，虎符卧镇江城。归来犹得趁鸥盟。柳丝摇晓市，杜若遍芳汀。",
      "莫惜飞觞仍堕帻，柳边依约莺声。水秋鲈熟正关情。只愁宣室召，未许钓船轻。"
    ]
  },
  {
    "id": "2e89e4205348771fcfa63aec0cf50504",
    "title": "虞美人·次虞仲登韵",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "军书未息梅仍破。穿市溪流过。病来无处不关情。一夜鸣榔急雨、杂滩声。",
      "飘零无复还山梦。云屋春寒重。山连积水水连空。溪上青蒲短短、柳重重。"
    ]
  },
  {
    "id": "2e89e4205348771f63f1fd3b9d9df11f",
    "title": "临江仙·其二",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "猎猎风蒲初暑过，萧然庭户秋清。野航渡口带烟横。晚山千万叠，别鹤两三声。",
      "秋水芙蓉聊荡桨，一樽同破愁城。蓼花滩上白鸥明。暮云连极浦，急雨暗长汀。"
    ]
  },
  {
    "id": "2e89e4205348771fa0428df6bb72f444",
    "title": "浣溪沙·书虞元翁画",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "水榭风微玉枕凉。牙床角簟藕花香。野塘烟雨罩鸳鸯。",
      "红蓼渡头青嶂远，绿苹波上白鸥双。淋浪淡墨水云乡。"
    ]
  },
  {
    "id": "2e89e4205348771f765c4f7caa0f1927",
    "title": "谒金门·其一怀故居作",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "何处所。门外冷云堆浦。竹里江梅寒未吐。茅屋疏疏雨。",
      "谁遣愁来如许。小立野塘官渡。手种凌霄今在否。柳浪迷烟渚。"
    ]
  },
  {
    "id": "2e89e4205348771f53e5ec62483a29df",
    "title": "谒金门·其二大叶庄怀张元孺作",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "杨柳渡。醉著青鞋归去。点点沙鸥何处所。十里菰蒲雨。",
      "拌擞向来尘土。卧看碧山云度。寄语故时猿鹤侣。未见心先许。"
    ]
  },
  {
    "id": "2e89e4205348771fc2ebbe3b9e2bc16a",
    "title": "鹧鸪天",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "枫落河梁野水秋。澹烟衰草接郊丘。醉眠小坞黄茅店，梦倚高城赤叶楼。",
      "天杳杳，路悠悠。钿筝歌扇等闲休。灞桥杨柳年年恨，鸳浦芙蓉叶叶愁。"
    ]
  },
  {
    "id": "2e89e4205348771fc2ebbe3b86657458",
    "title": "鹧鸪天",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "秋入蒹葭小雁行。参差飞堕水云乡。直须银甲供春笋，且滴糟床覆羽觞。",
      "风压幕，月侵廊。江南江北夜茫茫。悬知上马啼鹃梦，一夜惊飞宝鸭香。"
    ]
  },
  {
    "id": "2e89e4205348771ff62cfd00242cab78",
    "title": "鹧鸪天·其二过湖阴席上赠妓",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "梅妒晨妆雪妒轻。远山依约学眉青。樽前无复歌金缕，梦觉空馀月满林。",
      "鱼与雁，两浮沉。浅颦微笑总关心。相思恰似江南柳，一夜春风一夜深。"
    ]
  },
  {
    "id": "2e89e4205348771ff137049b0f4c7eec",
    "title": "阮郎归",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "西园风暖落花时。绿阴莺乱啼。倚阑无语惜芳菲。絮飞蝴蝶飞。",
      "缘底事，减腰围。遣愁愁著眉。波连春渚暮天垂。燕归人未归。"
    ]
  },
  {
    "id": "2e89e4205348771fefdb3a1226ec88c8",
    "title": "诉衷情令·其一渔父家风、醉中赠韦道士",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "杖头挑得布囊行。活计有谁争。不肯侯家五鼎，碧涧一杯羹。",
      "溪上月，岭头云。不劳耕。瓮中春色，枕上华胥，便是长生。"
    ]
  },
  {
    "id": "2e89e4205348771ff29ff18eef948b86",
    "title": "点绛唇",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "冰勒轻飔，绿痕初涨回塘水。柳洲烟际。白鹭翘沙嘴。",
      "箬笠青蓑，未减貂蝉贵。云涛里。醉眠篷底。不属人间世。"
    ]
  },
  {
    "id": "2e89e4205348771fb961da4a1fcfaf82",
    "title": "诉衷情令·其二",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "倦投林樾当诛茅。鸿雁响寒郊。溪上晚来杨柳，月露洗烟梢。",
      "霜后渚，水分槽。尚平桥。客床归梦，何必江南，门接云涛。"
    ]
  },
  {
    "id": "2e89e4205348771f7532ccb28a4d208a",
    "title": "菩萨蛮·其一宜兴作",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "北风振野云平屋。寒溪淅淅流冰谷。落日送归鸿。夕岚千万重。",
      "荒坡垂斗柄。直北乡山近。何必苦言归。石亭春满枝。"
    ]
  },
  {
    "id": "2e89e4205348771ff79e515f225f93d7",
    "title": "菩萨蛮·其二自宜兴还西冈作",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "园林寂寂春归去。蒙蒙柳下飞香絮。野水接云横。绿烟啼晓莺。",
      "江南鶗鴂梦。山色朝来重。小艇小湾头。蘋花蘋叶洲。"
    ]
  },
  {
    "id": "2e89e4205348771f6896c81faeea1a40",
    "title": "菩萨蛮·其三再在西冈兼怀后湖作",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "短船谁泊蒹葭渚。夜深远火明渔浦。却忆槿花篱。春声穿竹溪。",
      "云山如昨好。人自垂垂老。心事有谁知。月明霜满枝。"
    ]
  },
  {
    "id": "2e89e4205348771fdc529e1bc5e4ae94",
    "title": "菩萨蛮·其四周彦达舟中作",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "眼中叠叠烟中树。晚云点点翻荷雨。鸥泛渚边烟。绿蒲秋满川。",
      "未成江海去。聊作林塘主。客恨阔无津。风斜白氎巾。"
    ]
  },
  {
    "id": "2e89e4205348771f8bdb70c2968c3af0",
    "title": "木兰花/玉楼春",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "江云叠叠遮鸳浦。江水无情流薄暮。归帆初张苇边风，客梦不禁篷背雨。",
      "渚花不解留人住。只作深愁无尽处。白沙烟树有无中，雁落沧洲何处所。"
    ]
  },
  {
    "id": "2e89e4205348771f83bca47355d2080d",
    "title": "菩萨蛮·年时忆着花前醉",
    "authorName": "苏庠",
    "authorId": "2e89e4205348771fa2137a2aa1d50185",
    "dynasty": "宋",
    "content": [
      "年时忆着花前醉，而今花落人憔悴。麦浪卷晴川，杜鹃声可怜。",
      "有书无雁寄，初夏槐风细。家在落霞边，愁逢江月圆。"
    ]
  },
  {
    "id": "2e89e420537432e786b912027054b735",
    "title": "虞美人",
    "authorName": "黄舜英",
    "authorId": "2e89e420537432e7d1457b72d1457b72",
    "dynasty": "宋",
    "content": [
      "一从骨肉相抛了。受了多多少。溪山风月属何人。到此思量、因甚不关情。",
      "而今虽道王孙贵。有事凭谁济。自从今夜得媒言。相见佳期无谓、隔关山。"
    ]
  },
  {
    "id": "2e89e420543138fcd82d44efc2e711b5",
    "title": "沁园春·二月廿七",
    "authorName": "程东湾",
    "authorId": "2e89e420543138fcd1457b72d1457b72",
    "dynasty": "宋",
    "content": [
      "毓德婺虚，联辉魁宿，天启儒英。正仲春蓂阶，三留叶秀，晓来蓬矢，六挂门荣。星昴庭萧，神嵩降甫，怎似今朝记始生。当此际，有满城和气，万井欢声。",
      "龚黄政事勋名。镜里文书吏胆惊。况百年经界，于今修复，四贤道学，至此彰明。月对艳阳，日逢初度，紫诏行催觐玉京。黄堂上、寿觞称处，介福邦民。"
    ]
  },
  {
    "id": "2e89e420543593abc72c1c8c6f77d0a4",
    "title": "满江红·中秋泛月太湖",
    "authorName": "耿时举",
    "authorId": "2e89e420543593abd1457b72d1457b72",
    "dynasty": "宋",
    "content": [
      "问月杯空，谪仙去、无人重举。兰台旧、扁舟乘兴，处留奇语。洞府初疑仙骨瘦，樽前尚爱纶巾舞。信前身、太白尚何疑，词高古。",
      "盟后会，偕真侣。黄叶渡，丹枫渚。道五湖烟浪，胜游湓浦。念我神闲鸥样度，似海山共去君应许。但只愁、岳牧要人□，□撑住。"
    ]
  },
  {
    "id": "2e89e420543593aba696344e91c491b0",
    "title": "喜迁莺",
    "authorName": "耿时举",
    "authorId": "2e89e420543593abd1457b72d1457b72",
    "dynasty": "宋",
    "content": [
      "暮春清昼。政莺啭夏林，棠阴初秀。鼓角欢雄，旌旗明灭，宝马又还西骤。山水六朝堪画，宫阙千门如绣。印悬斗。盛元戎小队，花间迎候。",
      "芳酎。为公寿。带雨梨花，未用啼红袖。玉帐风前，胡床月下，谈笑要清群丑。桃叶渡船应在，太白酒楼依旧。暂回首。看槐班爰立，沙堤成就。"
    ]
  },
  {
    "id": "2e89e420543593abf32f182e603472ba",
    "title": "浣溪沙",
    "authorName": "耿时举",
    "authorId": "2e89e420543593abd1457b72d1457b72",
    "dynasty": "宋",
    "content": [
      "露压蔷薇金井栏。辘轳声断碧丝乾。辽阳无信带围宽。",
      "花落池塘春梦静，月生帘幕夜香寒。闲愁无力凭阑干。"
    ]
  },
  {
    "id": "2e89e420543593abf32f182e0587b4e0",
    "title": "浣溪沙",
    "authorName": "耿时举",
    "authorId": "2e89e420543593abd1457b72d1457b72",
    "dynasty": "宋",
    "content": [
      "独鹤山前步药苗。青山只隔过溪桥。洞宫深处白云飘。",
      "碧井卧花人寂寞，画廊鸣叶雨潇潇。漫题诗句满芭蕉。"
    ]
  },
  {
    "id": "2e89e420544d85d518f36458cd3d5735",
    "title": "水龙吟·代寿制师贾参政",
    "authorName": "翁溪园",
    "authorId": "2e89e420544d85d5d1457b72d1457b72",
    "dynasty": "宋",
    "content": [
      "镇淮楼下旌旗，晶明辉映云山阁。宸旒倚重，折冲千里，无逾秋壑。缓带轻裘，纶巾羽扇，从容筹略。使毡裘胆破，丁宁边吏，无生事，空沙漠。",
      "二十四桥风月，称迷楼、卷尽帘箔。绂麟华旦，饱吟玉蕊，款簪金药。驿骑朝驰，宝鞍赍赐，御筵宣押。更赐环促召，中书入令，作汾阳郭。"
    ]
  },
  {
    "id": "2e89e420544d85d59a48978a3fafd602",
    "title": "水调歌头·寿常州刘守",
    "authorName": "翁溪园",
    "authorId": "2e89e420544d85d5d1457b72d1457b72",
    "dynasty": "宋",
    "content": [
      "丹鹤结青士，玄鹿侍苍官。寿仙堂下，应伴凫舄戏莱斑。麟记当年绣绂，燕剪今朝彩胜，淑气逐椒盘。孕毓阳和粹，独占一春先。",
      "平淮了，勋业盛，傲东山。中原犹待经略，趣诏凤池还。更数尧阶五荚，又上华封三祝，千载圣须贤。即拜玉枝赐，长冠紫宸班。"
    ]
  },
  {
    "id": "2e89e420544d85d5afc1d39151787d5b",
    "title": "沁园春·代寿宗室",
    "authorName": "翁溪园",
    "authorId": "2e89e420544d85d5d1457b72d1457b72",
    "dynasty": "宋",
    "content": [
      "记得花筵，巧夕星河，初度女牛。更四双蓂荚，十分桂魄，中元佳致，妆点初秋。蔼蔼非烟，蒙蒙如雾，锦水郁葱佳气浮。人人道，是王孙帝胄，今日生朝。",
      "银潢万叶源流。见一点长庚辉绛霄。似东平为善，河间献雅，风流酝藉，西汉诸刘。恰遇称觞，蓬壶歌缓，满酌蒲萄双玉舟。椿松等算，年年醉傲，花马金裘。"
    ]
  },
  {
    "id": "2e89e420544d85d5b7e86e2d08e6bb19",
    "title": "洞仙歌·代寿李尉儒人",
    "authorName": "翁溪园",
    "authorId": "2e89e420544d85d5d1457b72d1457b72",
    "dynasty": "宋",
    "content": [
      "几番梅雨，蒲风过、端阳后。细数月轮，犹待双蓂秀。戏彩华堂宴，设帨朱门右。酌金荷，争献寿。蟠桃新熟，阿母齐长久。",
      "一门奋建，攀桂客、无双手。好事来春在，杏苑联蓝绶。应继琼林董，却胜燕山窦。夸盛事、真罕有。金花封诰，管取重重受。"
    ]
  },
  {
    "id": "2e89e420544d85d5c48d592bdf2f8b98",
    "title": "踏莎行·寿人母八十三",
    "authorName": "翁溪园",
    "authorId": "2e89e420544d85d5d1457b72d1457b72",
    "dynasty": "宋",
    "content": [
      "蓂荚飞双，桂分缺二。金风已肃深秋意。萱庭戏彩恰称觞，蕊宫仙子天台裔。",
      "鹤发童颜，龟龄福备。孩儿书额添三字。常将机训付儿孙，取青行拥潘舆侍。"
    ]
  },
  {
    "id": "2e89e420547fff8d036ebe46ea2f7015",
    "title": "齐天乐·和翁时可悼故姬",
    "authorName": "曹原",
    "authorId": "2e89e420547fff8dd1457b72d1457b72",
    "dynasty": "宋",
    "content": [
      "翠箫声断青鸾翼，心期破钗谁表。夜烛银屏，春风粉袖，犹记琵琶斜抱。瑶池路杳。恨巫女回云，月娥沉照。谩说蓬莱，玉环花貌梦难到。",
      "岩花亭院乍冷，更蛩吟风碎，鸿飞烟渺。绿玉弹棋，红牙按拍，乐事欢情终少。刘郎未老。要鬓翼堆玄，腕酥凝皓。莫忘香荐，绿罗裙带草。"
    ]
  },
  {
    "id": "2e89e420547fff8ded0c56eca629ab07",
    "title": "瑞鹤仙",
    "authorName": "曹原",
    "authorId": "2e89e420547fff8dd1457b72d1457b72",
    "dynasty": "宋",
    "content": [
      "炉烟销篆碧。对院落秋千，昼永人寂。浓春透花骨。",
      "正长红小白，晕香涂色。铜驼巷陌。想游丝、飞絮无力。",
      "念绣窗、深锁红鸾，虚度禁烟寒食。",
      "空忆。象床沉水，凤枕屏山，殢欢尤惜。粉香狼藉。海棠下、东风急。",
      "自秦台箫咽，汉皋佩冷，断雨零云难觅。但杏梁、双燕归来，似曾旧识。"
    ]
  },
  {
    "id": "2e89e420547fff8d3cfc14388f4028d1",
    "title": "兰陵王·雨中登龟溪乾元寺阁赋",
    "authorName": "曹原",
    "authorId": "2e89e420547fff8dd1457b72d1457b72",
    "dynasty": "宋",
    "content": [
      "杏花坼。烟柳藏鸦翠陌。苏堤上、人正踏青，嫩草茸茸衬罗袜。游丝挂晴塔。十里酣红艳白。秋千外，娇靥笑春，一片笙箫绮霞碧。阿香妒倾国。把镜日深奁，丝雨愁织。崇桃积李无颜色。",
      "但蝶粉香渍，燕泥芹冷，紫钱芳晕翳宝瑟。怅还近寒食。岑寂。恨无极。更酒驿孤烟，棋院长日。梨花满地春狼藉。望凤阙波渺，燕楼云隔。凭阑干晚，吟袖湿，但笑拍。"
    ]
  },
  {
    "id": "2e89e420547fff8de285e6fbd024fdb2",
    "title": "玲珑四犯·被召赋荼",
    "authorName": "曹原",
    "authorId": "2e89e420547fff8dd1457b72d1457b72",
    "dynasty": "宋",
    "content": [
      "一架幽芳，自过了梅花，独占清绝。露叶檀心，香满万条晴雪。肌素净洗铅华，似弄玉、乍离瑶阙。看翠蛟、白凤飞舞，不管暮烟啼鴂。",
      "酒中风格天然别。记唐宫、赐樽芳冽。玉蕤唤得馀春住，犹醉迷飞蝶。天气乍雨乍晴，长是伴、牡丹时节。夜散琼楼宴，金铺深掩，一庭香月。"
    ]
  },
  {
    "id": "2e89e420547fff8dec2672f5110fc089",
    "title": "惜馀妍被如赋二色木香",
    "authorName": "曹原",
    "authorId": "2e89e420547fff8dd1457b72d1457b72",
    "dynasty": "宋",
    "content": [
      "同根异色，看镂玉雕檀，芳艳如簇。秀叶玲珑，嫩条下垂修绿。禁华深锁清妍，香满架、风梳露浴。轻盈，便似觉、酴醾格调粗俗。",
      "蜂黄间涂蝶粉，疑旧日二乔，各样妆束。费却春工，斗合靓芳浓馥。翠华临槛清赏，飞凤斝、休辞醉玉。晴昼，镇贮春、瑶台金屋。"
    ]
  },
  {
    "id": "2e89e420547fff8dc5f3cf2ed746d310",
    "title": "燕山亭·被召赋玉绣球",
    "authorName": "曹原",
    "authorId": "2e89e420547fff8dd1457b72d1457b72",
    "dynasty": "宋",
    "content": [
      "香月玲珑，柔风镂刻，嫩绿枝头圆腻。绯桃院宇，絮柳池塘，独立万红尘外。戏舞千团，讶粉羽、留连春媚。非是。看滚雪抛琼，镜鸾相倚。",
      "唐昌仙观风流，有霞洞藏花，绀环玉蕊。雕阑占赏，禁苑承恩，难比太平瑶卉。遍插金瓶，更移近、宝猊烟翠。堪爱。只少个、鸳鸯绣带。"
    ]
  },
  {
    "id": "2e89e42054a77dd167bb4d60e17c115a",
    "title": "望江南·重九遇雨",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "重阳日，四面雨垂垂。戏马台前泥拍肚，龙山路上水平脐。淹浸倒东篱。",
      "茱萸胖，黄菊湿齑齑。落帽孟嘉寻箬笠，漉巾陶令买蓑衣。都道不如归。"
    ]
  },
  {
    "id": "2e89e42054a77dd1c2ebbe3b59a5f3d4",
    "title": "鹧鸪天",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "解将天上千年艳，换得人间九日黄。"
    ]
  },
  {
    "id": "2e89e42054a77dd12eabdb0f5a7d18c4",
    "title": "忆秦娥",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "春寂寞。长安古道东风恶。东风恶。胭脂满地，杏花零落。",
      "臂销不奈黄金约。天寒犹怯春衫薄。春衫薄。不禁珠泪，为君弹却。"
    ]
  },
  {
    "id": "2e89e42054a77dd1c478f3d670e0dbdc",
    "title": "洞仙歌",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "若耶溪路。别岸花无数。欲敛娇红向人语。与绿荷、相倚恨，回首西风，波淼淼、三十六陂烟雨。",
      "新妆明照水，汀渚生香，不嫁东风被谁误。遣踟蹰、骚客意，千里绵绵，仙浪远、何处凌波微步。",
      "想南浦、潮生画桡归，正月晓风清，断肠凝伫。"
    ]
  },
  {
    "id": "2e89e42054a77dd18d41f387af2a526f",
    "title": "西江月",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "名与牡丹联谱，南珍独比江瑶。闽山入贡冠前朝。露叶风枝袅袅。",
      "香玉满苞仙液，绉红圆戚鲛绡。华清宫殿蜀山遥。一骑红尘失笑。"
    ]
  },
  {
    "id": "2e89e42054a77dd128c707a786cf1fc7",
    "title": "舞杨花",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "牡丹半坼初经雨，雕槛翠幕朝阳。娇困倚东风，羞谢了群芳。洗烟凝露向清晓，步瑶台、月底霓裳。轻笑淡拂宫黄。浅拟飞燕新妆。",
      "杨柳啼鸦昼永，正秋千庭馆，风絮池塘。三十六宫，簪艳粉浓香。慈宁玉殿庆清赏，占东君、谁比花王。良夜万烛荧煌。影里留住年光。"
    ]
  },
  {
    "id": "2e89e42054a77dd12d82ae445c69ca3f",
    "title": "汉宫春·慈宁殿元夕被旨作",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "云海沈沈，峭寒收建章。雪残鳷鹊。华灯照夜，万井禁城行乐。春随鬓影，映参差、柳丝梅萼。丹禁杳，鳌峰对耸，三山上通寥廓。",
      "春衫绣罗香薄。步金莲影下，三千绰约。冰轮桂满，皓色冷浸楼阁。霓裳帝乐，奏升平、天风吹落。留凤辇、通宵宴赏，莫放漏声闲却。"
    ]
  },
  {
    "id": "2e89e42054a77dd16918ee1b0a7248be",
    "title": "瑞鹤仙·上元应制",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "瑞烟浮禁苑。正绛阙春回，新正方半。冰轮桂华满。溢花衢歌市，芙蓉开遍。龙楼两观。见银烛、星球有烂。卷珠帘、尽日笙歌，盛集宝钗金钏。",
      "堪羡。绮罗丛里，兰麝香中，正宜游玩。风柔夜暖。花影乱，笑声喧。闹蛾儿满路，成团打块，簇著冠儿斗转。喜皇都、旧日风光，太平再见。"
    ]
  },
  {
    "id": "2e89e42054a77dd1c6f04cfa728c2575",
    "title": "瑞鹤仙·别恨",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "薄寒罗袖怯。教小玉添香，被翻宫襭。兰缸半明灭。听几声归雁，一帘微月。情波恨叶。索新词、犹自怨别。梦回时、雪暖酥凝，掠鬓宝鸳钗折。",
      "凄切。纹窗描绣，旧谱寻棋，变成虚设。同心对结。重来是，甚时节。怅姑苏台上，征帆何许，隐隐遥山万叠。袖红绡、独立无言，偷弹泪血。"
    ]
  },
  {
    "id": "2e89e42054a77dd16f8f7efc29a05f87",
    "title": "喜迁莺·丞相生日",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "腊残春早。正帘幕护寒，楼台清晓。宝运当千，佳辰馀五，嵩岳诞生元老。帝遣阜安宗社，人仰雍容廊庙。尽总道，是文章孔孟，勋庸周召。",
      "师表。方眷遇，鱼水君臣，须信从来少。玉带金鱼，朱颜绿鬓，占断世间荣耀。篆刻鼎彝将遍，整顿乾坤都了。愿岁岁，见柳梢青浅，梅英红小。"
    ]
  },
  {
    "id": "2e89e42054a77dd17e18858ad2b81ddb",
    "title": "喜迁莺·秋夜闻雁",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "秋寒初劲。看云路雁来，碧天如镜。湘浦烟深，衡阳沙远，风外几行斜阵。回首塞门何处，故国关河重省。汉使老，认上林欲下，徘徊清影。",
      "江南烟水暝。声过小楼，烛暗金猊冷。送目鸣琴，裁诗挑锦，此恨此情无尽。梦想洞庭飞下，散入云涛千顷。过尽也，奈杜陵人远，玉关无信。"
    ]
  },
  {
    "id": "2e89e42054a77dd1421deae938416aae",
    "title": "丑奴儿令·促养直赴雪夜溪堂之约",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "冯夷剪碎澄溪练，飞下同云。著地无痕。柳絮梅花处处春。",
      "山阴此夜明如昼，月满前村。莫掩溪门。恐有扁舟乘兴人。"
    ]
  },
  {
    "id": "2e89e42054a77dd1638872747feb61ab",
    "title": "丑奴儿令·自岭表还临安作",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "红楼紫陌青春路，柳色皇州。月淡烟柔，袅袅亭亭不自由。",
      "旧时扶上雕鞍处，此地重游。总是新愁，柳自轻盈水自流。"
    ]
  },
  {
    "id": "2e89e42054a77dd1b079a9b7193fee02",
    "title": "诉衷情令",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "郁孤台上立多时。烟晚暮云低。山川城郭良是，回首昔人非。",
      "今古事，只堪悲。此心知。一尊芳酒，慷慨悲歌，月堕人归。"
    ]
  },
  {
    "id": "2e89e42054a77dd1b079a9b79e1e2019",
    "title": "诉衷情令",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "阿房废址汉荒丘。狐兔又群游。豪华尽成春梦，留下古今愁。",
      "君莫上，古原头。泪难收。夕阳西下，塞雁南飞，渭水东流。"
    ]
  },
  {
    "id": "2e89e42054a77dd196c58a5deebab35a",
    "title": "感皇恩·幽居",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "一雨一番凉，江南秋兴。门掩苍苔锁寒径。红尘不到，尽日鸟啼人静。绿荷风已过，摇香柄。",
      "澹阴未解，园林清润。一片花飞堕红影。残书读尽，袖手高吟清咏。任从车马客，劳方寸。"
    ]
  },
  {
    "id": "2e89e42054a77dd139a74af30ed769c4",
    "title": "菩萨蛮·令",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "秦时宫殿咸阳里。千门万户连云起。复道亘西东。不禁三月风。",
      "汉唐乘王气。万岁千秋计。毕竟是荒丘。荆榛满地愁。"
    ]
  },
  {
    "id": "2e89e42054a77dd179bb00130ee351b0",
    "title": "江城子",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "南溪二月雨初晴，四郊明，暖风轻。一雨一风，铺地落红英。枝上流莺啼劝我，春欲去，且留春。",
      "登临行乐慰闲情，过长亭，暮潮平。四面青芜，中是越王城。信马行吟归路晚，山簇簇，柳阴阴。"
    ]
  },
  {
    "id": "2e89e42054a77dd12f65993f70482492",
    "title": "菩萨蛮·金陵怀古",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "龙蟠虎踞金陵郡。古来六代豪华盛。缥凤不来游。台空江自流。",
      "下临全楚地。包举中原势。可惜草连天。晴郊狐兔眠。"
    ]
  },
  {
    "id": "2e89e42054a77dd189efe2360ad1662b",
    "title": "谒金门·暮春",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "春又晚。风劲落红如剪。睡起绣床飞絮满。日长门半掩。",
      "不管离肠欲断。听尽梁间双燕。试上小楼还不见。楼前芳草远。"
    ]
  },
  {
    "id": "2e89e42054a77dd1940e29167e0a7011",
    "title": "长相思·游西湖",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "南高峰，北高峰，一片湖光烟霭中。春来愁杀侬。",
      "郎意浓，妾意浓。油壁车轻郎马骢，相逢九里松。"
    ]
  },
  {
    "id": "2e89e42054a77dd1e0e0d2f9e2e4d645",
    "title": "卜算子·潮生浦口云",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "潮生浦口云，潮落津头树。潮本无心落又生，人自来还去。",
      "今古短长亭，送往迎来处。老尽东西南北人，亭下潮如故。"
    ]
  },
  {
    "id": "2e89e42054a77dd1ad6e920709fb4251",
    "title": "风入松（闺思）",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "碧苔满地衬残红。绿树阴浓。晓莺啼破眉心事，旧愁新恨重重。翠黛不忺重扫，佳时每恨难同。",
      "花开花谢任东风。此恨无穷。梦魂拟逐杨花去，殢人休下帘栊。要见只凭清梦，几时真个相逢。"
    ]
  },
  {
    "id": "2e89e42054a77dd12e02668c988a7009",
    "title": "应天长（闺思）",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "管弦绣陌，灯火画桥，尘香旧时归路。肠断萧娘，旧日风帘映朱户。莺能舞，花解语。念后约、顿成轻负。缓雕辔、独自归来，凭栏情绪。",
      "楚岫在何处。香梦悠悠，花月更谁主。惆怅后期，空有鳞鸿寄纨素。枕前泪，窗外雨。翠幕冷、夜凉虚度。未应信、此度相思，寸肠千缕。"
    ]
  },
  {
    "id": "2e89e42054a77dd13916680db0b4a275",
    "title": "卖花声·闺思",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "蹙损远山眉。幽怨谁知。罗衾滴尽泪胭脂。夜过春寒愁未起，门外鸦啼。",
      "惆怅阻佳期。人在天涯。东风频动小桃枝。正是销魂时候也，撩乱花飞。"
    ]
  },
  {
    "id": "2e89e42054a77dd13916680d3d6dd35c",
    "title": "卖花声·闺思",
    "authorName": "康与之",
    "authorId": "2e89e42054a77dd1d1457b72d1457b72",
    "dynasty": "宋",
    "content": [
      "愁捻断钗金。远信沈沈。秦筝调怨不成音。郎马不知何处也，楼外春深。",
      "好梦已难寻。夜夜余衾。目穷千里正伤心。记得当初郎去路，绿树阴阴。"
    ]
  },
  {
    "id": "2e89e42054d6ebdede1dbd3ffd7543d2",
    "title": "水调歌头·其一题岳麓法华台",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "晓雾散晴渚，秋色满湘山。青鞋黄帽，忺与名士共跻攀。窈窕深林幽谷，诘曲危亭飞观，俯首视尘寰。长啸望天末，馀响下云端。",
      "白鹤去，荒井在，汲清寒。醒然毛骨，浮丘招我御风还。拂拭苍崖苔藓，一写胸中豪气，渺渺洞庭宽。山鬼善呵护，千载照层峦。"
    ]
  },
  {
    "id": "2e89e42054d6ebdeca050028b764072a",
    "title": "水调歌头·其二上饶送程伯禹尚书",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "凉吹送溪雨，落日散汀鸥。暮天空阔无际，层巘绿蛾浮。上印初辞藩寄，拂袖欣还故里，归骑及中秋。倚杖饱山阁，回首翠微楼。",
      "一区宅，千里客，旧从游。甘棠空有馀荫，谁解挽公留。翰墨文章独步，富贵功名馀事，当代仰风流。暂蜡登山屐，终作济川舟。"
    ]
  },
  {
    "id": "2e89e42054d6ebdebe1b5c6d122d409c",
    "title": "水调歌头·其三为郑子礼提刑寿",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "湘水照秋碧，衡岳际天高。绣衣玉节，清晓欢颂拥旌旄。本是紫庭梁栋，暂借云台耳目，驿传小游遨。五管与三楚，醲爱胜春醪。",
      "扫欃枪，苏耄倪，载弓櫜。远民流恋，须信寰海待甄陶。坐享龟龄鹤算，稳佩金鱼玉带，常近赭黄袍。岁岁秋月底，沉醉紫檀槽。"
    ]
  },
  {
    "id": "2e89e42054d6ebde25085ee973e335ef",
    "title": "水调歌头·其四为张敬夫直阁寿",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "天地孕冲气，霜雪实嘉平。粹然经世材具，应为圣时生。妙处为仁受用。颠倒纵横无壅。一笑泮春冰。袖手无一语，四海已倾情。",
      "紫岩老，游戏事，悟诚明。当年夷夏高仰，玉振更金声。家有渊骞高第。可但闻诗闻礼。衣钵要相承。周扆绚馀彩，商鼎味新羹。"
    ]
  },
  {
    "id": "2e89e42054d6ebde96d5aae66f3fcc7c",
    "title": "瑞鹤仙·其一送张丞罢官归柯山",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "楚山无际碧。湛一溪晴绿，四郊寒色。霜华弄初日。",
      "看玉明遥草，金铺平碛。天涯倦翼。更何堪、临岐送客。",
      "念飞蓬、断梗无踪，把酒后期难觅。",
      "愁寂。梅花憔悴，茅舍萧疏，倍添凄恻。维舟岸侧。留君饮，醉休惜。",
      "想柯山春晚，还家应对，菊老松坚旧宅。叹宦游、索寞情怀，甚时去得。"
    ]
  },
  {
    "id": "2e89e42054d6ebde38a83d9cf2dfa4f9",
    "title": "瑞鹤仙·其二为刘信叔大尉寿",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "溥天氛祲廓。看庆绵鸿祚，勋昭麟阁。蕃宣换符钥。占西南襟带，遍□油幕。湘流绕郭。蔼一城、和气雾薄。",
      "听嘈嘈、比屋欢声，共说吏闲民乐。遥想芗霏凫暖，翠拥屏深，晓风传乐。琼腴缓酌。花阴淡，柳丝弱。任松凋鹤瘦，莲敧龟老，丹颊常如旧渥。趁天申、去押西班，奉觞御幄。"
    ]
  },
  {
    "id": "2e89e42054d6ebde0b188d09c3f9a8e3",
    "title": "瑞鹤仙·其三咏含笑",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "春风无检束。放倡条冶叶，恣情丹绿。□莺喧燕宿。",
      "似东邻北里，都无贞淑。高情恨蹙。叹何时、重见桂菊。",
      "又谁知、天上黄姑，扫尽晚春馀俗。",
      "幽独。铅华不御，翡翠帷深，郁金裙蔌。长眉瞭目。嫣然态，倚修竹。",
      "纵青门瓜美，江陵橘老，怎比无穷剩馥。最难禁、扇底横枝，恼人睡足。"
    ]
  },
  {
    "id": "2e89e42054d6ebde68864ccc1ea4625f",
    "title": "满江红·其一中秋上刘恭甫舍人",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "天阔江南，秋未老、空江澄碧。江外月、飞来千丈，水天同色。万屋覆银清不寐，一城踏雪寒无迹。况楚风、连陌竞张灯，如元夕。",
      "山獠静，棠阴寂。秋稼盛，香醪直。听子城吹角，青楼横笛。君不见、苏仙翻醉墨，一篇水调锵金石。念良辰美景赏心时，诚难得。"
    ]
  },
  {
    "id": "2e89e42054d6ebde8e85a01f3545c7c0",
    "title": "满江红·其二",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "困顿春眠，无情思、梦魂飘泊。檐外雨、霏霏冉冉，乍晴还落。山黛四围频入眼，柳丝一缕低萦阁。念沈郎、多感更伤春，腰如削。",
      "风入户，香穿箔。花似旧，人非昨。任游蜂双燕，经营拂掠。海阔锦鱼传不到，洞深紫凤期难约。谩彩笺、牙管倚西窗，题红叶。"
    ]
  },
  {
    "id": "2e89e42054d6ebded098578fe7818d53",
    "title": "满江红·其三和徐叔至御带",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "重到西湖，春拆信、露花酥滴。倚危栏、湖山佳处，短屏著色。拟泛一舟苍莽岸，恐伤万里羁游客。赖款门、修竹有高人，留狂迹。",
      "倾盖意，真相得。诗句里，曾相识。看戛然飞动，笔端金石。照眼光浮琼液满，断肠翠拥宫靴窄。问多情、还肯借青鸾，通消息。"
    ]
  },
  {
    "id": "2e89e42054d6ebdedaa7cb3fd97827e1",
    "title": "水龙吟·老人寿词",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "夜来霜拂帘旌，淡云丽日开清晓。香猊金暖，冰壶玉嫩，佳辰寒早。橘绿橙黄，袖红裙翠，一堂欢笑。正梅妃月姊，雪肌粉面，争妆点、潇湘好。",
      "莫惜芳尊屡倒。拥群仙、醉游蓬岛。东床俊选，南溟归信，一时俱到。鬓影摇春，命书纡锦，子孙环绕。看他时归去，飞觞石涧，侍甘泉老。"
    ]
  },
  {
    "id": "2e89e42054d6ebde36aba387200ddd02",
    "title": "满江红·其四再用韵",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "老矣何堪，随处是、春衫酒滴。醉狂时、一挥千字，贝光玉色。失意险为湘岸鬼，浩歌又作长安客。且乘流、除却五侯门，无车迹。",
      "惊人句，天外得。医国手，尘中识。问鼎槐何似，卧云敧石。梦里略无轩冕念，眼前岂是江湖窄。拚蝇头、蜗角去来休，休姑息。"
    ]
  },
  {
    "id": "2e89e42054d6ebde4c0ca5e30b30f41c",
    "title": "满江红·其五和江亮采",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "甚矣吾衰，徒是苦、饥肠为孽。嗟寸禄、区区留恋，形疲心竭。江海一生真可羡，尘埃永昼何堪说。似钝刀、终岁斫空山，宁无缺。",
      "拚放浪，休豪杰。秋水涨，归期决。尽凫长鹤短，任渠分别。芒屩夜寻溪上酒，葛巾晓挂松间月。向丹霄、传语旧交游，慵非拙。"
    ]
  },
  {
    "id": "2e89e42054d6ebde50543a5a9ed94cef",
    "title": "念奴娇·其一和王圣俞",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "沧浪万顷，厌尘缨、手掬清流频洗。落日孤云烟渚净，鸥没澄波心里。一舸横秋，两桡开浪，霜竹醒烦耳。萧萧风露，梦回月照船尾。",
      "须信闲少忙多，壶觞并赋咏，莫辜云水。乘兴前溪溪转□，隐约归帆天际。红蓼丹枫，黄芦白竹，总胜春桃李。浮丘何在，与君共跨琴鲤。"
    ]
  },
  {
    "id": "2e89e42054d6ebde4d6a0aee5b6e9104",
    "title": "念奴娇·其二",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "竞春台榭，媚东风、迤逦繁红成簇。方霁溪南帘绣卷，和气充盈华屋。金暖香彝，玉鸣舞佩，春笋调丝竹。乌衣宴会，远追王谢高躅。",
      "籍甚四海声名，林泉活计，未许翁知足。日日江边沙露静，人徯东来雕毂。八锦行持，五禽游戏，已受长生箓。衮衣蝉冕，最宜双鬓凝绿。"
    ]
  },
  {
    "id": "2e89e42054d6ebde4ce7474365eabaac",
    "title": "念奴娇·其三探梅",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "衰翁憨甚，向尊前、手捻一枝寒玉。想见梅台花更好，一片琼田栖绿。短辔轻舆，大家同去，取酒偿醲馥。元来春晚，万包空间黄竹。",
      "休恨雪小云娇，出群风韵，已觉桃花俗。羯鼓声高回笑脸，怎得天公来促。江上风平，岭南人远，谁度单于曲。明朝酒醒，但馀诗兴天北。"
    ]
  },
  {
    "id": "2e89e42054d6ebde23a6038dbb53e10d",
    "title": "风入松·其一西湖戏作",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "少年心醉杜韦娘。曾格外疏狂。锦笺预约西湖上，共幽深、竹院松窗。愁夜黛眉颦翠，惜归罗帕分香。",
      "重来一梦觉黄粱。空烟水微茫。如今眼底无姚魏，记旧游、凝伫凄凉。入扇柳风残酒，点衣花雨斜阳。"
    ]
  },
  {
    "id": "2e89e42054d6ebde7b13fdd5e8091efc",
    "title": "遥天奉翠华引",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "雪消楼外山。正秦淮、翠溢回澜。香梢豆蔻，红轻犹怕春寒。晓光浮画戟，卷绣帘、风暖玉钩闲。紫府仙人，花围羽帔星冠。",
      "蓬莱阆苑，意倦游、常戏世间。佩麟旧都，江左襦裤歌欢。只恐催归觐，剩宴都、休诉酒杯宽。明岁应看，钧容舞袖歌鬟。"
    ]
  },
  {
    "id": "2e89e42054d6ebdec7bfc452deb310ae",
    "title": "风入松·其二",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "东楼烟重暗山光。春意堕微茫。小红嫩绿匀如剪，黯无言、云渡澄江。没处与人消遣，倚阑情寄斜阳。",
      "共君今夜举清觞。投老各殊方。痴儿官事何时了，恨花时、潘鬓先霜。唤取客帆聊住，将予同下潇湘。"
    ]
  },
  {
    "id": "2e89e42054d6ebdeb38cdb0d2e4c00f9",
    "title": "蓦山溪·建康郡圃赏芍药",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "玉麟春晚，绿遍甘棠荫。可是惜花深，旋移得、翻阶红影。朱帘卷处，如在古扬州，宝璎珞，玉盘盂，娇艳交相映。",
      "蓬莱殿里，几样春风鬓。生怕逐朝云，更罗幕、重重遮定。多情绛蜡，常见醉时容，萦舞袖，蔌歌尘，莫负良宵永。"
    ]
  },
  {
    "id": "2e89e42054d6ebde5fea1bc012f28a41",
    "title": "菩萨蛮·其九浥露",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "黄昏曾见凌波步。无端暝色催人去。一夜露华浓。香销兰菊丛。",
      "缕金衣易湿。莫对西风泣。洗尽夜来妆。温泉初赐汤。"
    ]
  },
  {
    "id": "2e89e42054d6ebde92f3484a4448c113",
    "title": "菩萨蛮·其一命觞",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "休文多病疏杯酌。被花恼得心情恶。碧树又惊秋。追欢怀旧游。",
      "与君聊一醉。醉倒花阴里。斜日下阑干。满身金屑寒。"
    ]
  },
  {
    "id": "2e89e42054d6ebde7897768d8ade32b1",
    "title": "菩萨蛮·其一十一簪髻",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "交刀剪碎琉璃碧。深黄一穗珑松色。玉蕊纵妖娆。恐无能样娇。",
      "绿窗初睡起。堕马慵梳髻。斜插紫鸾钗。香从鬓底来。"
    ]
  },
  {
    "id": "2e89e42054d6ebdec34178ed5f20c436",
    "title": "菩萨蛮·其一十二熏沉",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "黄姑青女交相忌。眼看尘土占芳蕊。急扫满阑金。小奁熏水沈。",
      "博山银叶透。浓馥穿罗袖。犹欲问鸿都。太真安稳无。"
    ]
  },
  {
    "id": "2e89e42054d6ebdec54f60cc42c25c30",
    "title": "菩萨蛮·其一十三来梦",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "午庭栩栩花间蝶。翅添金粉穿琼叶。曾见羽衣黄。瑶台淡薄妆。",
      "醒来魂欲断。掺掺芳英满。梦里尚偷香。何堪秋夜长。"
    ]
  },
  {
    "id": "2e89e42054d6ebde5b7762fab7cdbc79",
    "title": "菩萨蛮·其一十四写真",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "霓裳舞罢难留住。湘裙缓若轻烟去。动是隔年期。生绡傅艳姿。",
      "精神浑似旧。碧暗黄金瘦。永夜对西窗。何缘襟袖香。"
    ]
  },
  {
    "id": "2e89e42054d6ebde356b749dade08f09",
    "title": "菩萨蛮·其一十五怨别",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "揉香嗅蕊朝还暮。无端却被西风误。底死欲留伊。金尘蔌蔌飞。",
      "茂陵头已白。新聘谁相得。耐久莫相思。年年秋与期。"
    ]
  },
  {
    "id": "2e89e42054d6ebde157ff130854fe2b5",
    "title": "西江月·其一",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "金鼎香销沈麝，碧梧影转阑干。可庭明月绮窗闲。帘幕低垂不卷。",
      "一自高唐人去，秋风几许摧残。拂檐修竹韵珊珊。梦断山长水远。"
    ]
  },
  {
    "id": "2e89e42054d6ebdedf3fc3c5b483ee10",
    "title": "西江月·其二赠蔡仲常侍儿初娇",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "豆蔻梢头年纪，芙蓉水上精神。幼云娇玉两眉春。京洛当时风韵。",
      "金缕深深劝客，雕梁蔌蔌飞尘。主人从得董双成。应忘瑶池宴饮。"
    ]
  },
  {
    "id": "2e89e42054d6ebdedfa66834c9f02b12",
    "title": "青玉案·其一东园饯母舅晁阁学镇临川",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "东风一夜吹晴雨。小园里、春如许。桃李无言情难诉。阳关车马，灞桥风月，移入江天暮。",
      "双旌明日留难住。今夕清觞且频举。咫尺清明三月暮。寻芳宾客，对花杯酌，回首西江路。"
    ]
  },
  {
    "id": "2e89e42054d6ebde8f24dcf2469e8a8a",
    "title": "昭君怨·亦名宴西园",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "晴日烘香花睡。花艳浮杯人醉。杨柳绿丝风。水溶溶。",
      "留恋芳丛深处。懒上锦鞯归去。待得牡丹开。更同来。"
    ]
  },
  {
    "id": "2e89e42054d6ebde9dc762eec07afc3d",
    "title": "青玉案·其二为外大父林下老人寿",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "年年寓屋称觞处。陪彩绶、尊前舞。牢落潇湘归去未。腊梅开遍，冰蟾圆后，梦断灵溪路。",
      "长年厚福天分付。算四海、今独步。涧竹岩花如旧否。与翁相伴，岁寒庭户，尽占闲中趣。"
    ]
  },
  {
    "id": "2e89e42054d6ebde0b5deb4ac53e3f5d",
    "title": "四犯令",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "月破轻云天淡注。夜悄花无语。莫听阳关牵离绪。拚酩酊、花深处。",
      "明日江郊芳草路。春逐行人去。不似酴醾开独步。能着意、留春住。"
    ]
  },
  {
    "id": "2e89e42054d6ebde6234a09cc1a05715",
    "title": "青玉案·其三戏用贺方回韵饯别朱少章",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "三年牢落荒江路。忍明日、辄帆去。冉冉年光真暗度。江山无助，风波有险，不是留君处。",
      "梅花万里伤迟暮。驿使来时望佳句。我拚归休心已许。短篷孤棹，绿蓑青笠，稳泛潇湘雨。"
    ]
  },
  {
    "id": "2e89e42054d6ebde57d13e27d446d6cd",
    "title": "鹧鸪天·其一县圃约同官赏海棠",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "万点胭脂落日烘。坐间酒面散微红。谁教艳质撩潘鬓，生怕朝云逐楚风。",
      "寻画烛，照芳容。夜深两行锦灯笼。朱唇翠袖休凝伫，几许春情睡思中。"
    ]
  },
  {
    "id": "2e89e42054d6ebde51cdbdd0d005becf",
    "title": "鹧鸪天·其二",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "蜀锦吴绫剪染成。东皇花令一番新。风帘不碍寻巢燕，雨叶偏禁斗草人。",
      "非病酒，不关春。恨如芳草思连云。西楼角畔双桃树，几许浓苞等露匀。"
    ]
  },
  {
    "id": "2e89e42054d6ebde871ea283e251f0ad",
    "title": "鹧鸪天·其三赏芍药",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "梦想当年姚魏家。尊前重见旧时花。双檠分焰交红影，四座春回粲晚霞。",
      "杯潋滟，帽敧斜。夜深绝艳愈清佳。天明恐逐行云去，更着重重翠幕遮。"
    ]
  },
  {
    "id": "2e89e42054d6ebde5f861f272650fd4e",
    "title": "鹧鸪天·其四送田簿秩满还霅川",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "只有梅花是故人。岁寒情分更相亲。红鸾跨碧江头路，紫府分香月下身。",
      "君既去，我离群。天涯白发怕逢春。西湖苍莽烟波里，来岁梅时痛忆君。"
    ]
  },
  {
    "id": "2e89e42054d6ebde056a6bd5f81f0152",
    "title": "朝中措·其一双头芍药",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "翻阶红药竞芬芳。着意巧成双。须信扬州国艳，旧时曾在昭阳。",
      "盈盈背立，同心对绾，联萼飞香。牢贮深沈金屋，任教蝶困蜂忙。"
    ]
  },
  {
    "id": "2e89e42054d6ebde3652fcfc74e61a83",
    "title": "朝中措·其二建康大雪，戏呈母舅晁留守",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "漏云初见六花开。惊巧妒江梅。飘洒元戎小队，玉妆旌旆归来。",
      "恩同化手，春回陇亩，欢到尊罍。记取明朝登览，绿漪惟有秦淮。"
    ]
  },
  {
    "id": "2e89e42054d6ebde7cc712534a095383",
    "title": "朝中措·其三谢郭道深惠菊，有二小鬟",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "露英云萼一般清。揉雪更雕琼。预喜重阳登览，大家插帽浮觥。",
      "分香减翠，殷勤远寄，珍重多情。不似绮窗双艳，向人解语倾城。"
    ]
  },
  {
    "id": "2e89e42054d6ebde8aee5ce5f044c743",
    "title": "朝中措·其四",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "依微春绿遍江干。烟水小屏寒。惆怅雁行南北，新词不忍拈看。",
      "从今寄取，临风把酒，役梦忘飧。飞絮落花时候，扁舟也到孤山。"
    ]
  },
  {
    "id": "2e89e42054d6ebde8aee5ce5f9ea6896",
    "title": "朝中措·其四",
    "authorName": "侯寘",
    "authorId": "2e89e42054d6ebded1457b72d1457b72",
    "dynasty": "宋",
    "content": [
      "风帘交翠篆香飘。却暑卷轻绡。最好佳辰相近，寿觞对饮连宵。",
      "仙翁未老，云中跨凤，台上吹箫。看取他年荣事，鱼轩入侍涂椒。"
    ]
  }
]