[
  {
    "id": "2e89e42087987d94825fbe697b591fff",
    "title": "朝中措·梅月圆",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "为兹春酒寿诗翁。我辈一尊同。香动梅梢圆月，年年先得东风。",
      "冰溪清浅流环玉，莲幕漫从容。但愿人生长久，挥弦目送飞鸿。"
    ]
  },
  {
    "id": "2e89e42087987d945d289c1bf4b651df",
    "title": "太常引·腊前梅",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "小春时候腊前梅。还知道、为谁开。应绕百千回。夜色转、参横斗魁。",
      "十分孤静，替伊愁绝，片月共徘徊。一阵暗香来。便觉得、诗情有涯。"
    ]
  },
  {
    "id": "2e89e42087987d942a1eaa8d63d1bc2e",
    "title": "朝中措·次韵昌甫见寄",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "谁翻新曲玉溪滨。何日得为邻。醉里行歌相答，步随泉石松云。",
      "如今又是梅时候，只有眼中人。魂断幽香孤影，花前闲整衣巾。"
    ]
  },
  {
    "id": "2e89e42087987d94347456f4ad90e0ec",
    "title": "恋绣衾·泪珠弹",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "溪风吹雨晚打窗。把心情、阑入醉乡。记取在、山深处，我如今、双鬓已苍。",
      "夜阑寒影灯花淡，梦难成、清漏更长。宝瑟断、鸾胶续，泪珠弹、犹带粉香。"
    ]
  },
  {
    "id": "2e89e42087987d9400e8491e5e57c570",
    "title": "一剪梅·腊前梅",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "一朵梅花百和香。浅色春风，别样宫妆。西湖衣钵更难忘。雪意江天，浑断人肠。",
      "清夜横斜竹影窗。赢得相思，魂梦悠扬。玉溪山外水云乡。茅舍疏篱，不换金章。"
    ]
  },
  {
    "id": "2e89e42087987d9495fafabbf9270544",
    "title": "生查子·梅和柳",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "山意入春晴，都是梅和柳。白白与青青，日映风前酒。",
      "归去也如何，路上休回首。各自做新年，柳袅梅枝瘦。"
    ]
  },
  {
    "id": "2e89e42087987d947d46fa21498700ba",
    "title": "蝶恋花·其一三十日归途村店市酒，成季、子任同酌而歌",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "道上疏梅花一树。人去人来，不管流年度。闲过南豅同散步。东风为我吹香去。",
      "试问青春今几许。明日新正，溪影横山暮。遮莫攀翻君且住。心儿却在题诗处。"
    ]
  },
  {
    "id": "2e89e42087987d94a548014b26bc3242",
    "title": "探春令·景龙灯",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "暗尘明月小桃枝，旧家时情味。问而今、风转蛾儿底。有谁把、春衫试。",
      "景龙灯火升平世。动长安歌吹。这山城、不道人能记。甚村酒、偏教醉。"
    ]
  },
  {
    "id": "2e89e42087987d943f84ec5a467be158",
    "title": "蝶恋花·其二细雨吹池沼",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "尽道今年春较早。梅与人情，觉得梅偏好。一树南豅香未老。春风已自生芳草。",
      "来自城中犹带晓。行到君家，细雨吹池沼。怅望沙坑须会到。玉溪此意年时少。"
    ]
  },
  {
    "id": "2e89e42087987d944fdf3f14c457d430",
    "title": "临江仙·画屏春",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "罗帐画屏新梦悄，绿窗慵起香残。重帘生怕倚阑干。春风吹玉水，春雪满灵山。",
      "梁燕未来归雁动，海棠才带红酣。酒愁花恨霎时间。烟云催薄暮，丝雨湿轻寒。"
    ]
  },
  {
    "id": "2e89e42087987d94b128a7b3b4453cdf",
    "title": "眼儿媚·社日",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "风回香雪到梨花。山影是谁家。小窗未晚，重檐初霁，玉倚蒹葭。",
      "社寒不管人如此，依旧在天涯。碧云暮合，芳心撩乱，醉眼横斜。"
    ]
  },
  {
    "id": "2e89e42087987d94fbba344ed9fb710d",
    "title": "临江仙·六月二日病差出门散适",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "竹树阴阴流涧水，黄鹂飞去飞还。蓬门篱落小桥湾。更无尘迹到，我自爱其闲。",
      "雨又随风催薄暮，轻雷时动云斑。归来凉意一窗间。病馀真倦矣，睡熟簟纹宽。"
    ]
  },
  {
    "id": "2e89e42087987d9469d46adf4da6c5d7",
    "title": "蝶恋花·野趣轩看玉色木犀",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "斜日清霜山薄暮。行到桥东，林竹疑无路。小院横窗香噀雾。胆屏曲几花如雨。",
      "细酌心情因少驻。九万刚风，寒影吹琼素。不是月宫那有许。霓裳舞彻凌波步。"
    ]
  },
  {
    "id": "2e89e42087987d945ec0c6c858bd80a8",
    "title": "柳梢青·玉水明沙",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "玉水明沙。峰回路转，城倚桥斜。老我登临，同谁酩酊，一望还赊。",
      "飞鸿杳霭天涯。但拚取、心情酒家。紫菊枝枝，红茱颗颗，休问年华。"
    ]
  },
  {
    "id": "2e89e42087987d943199e4f8015e3532",
    "title": "菩萨蛮·梅花句",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "风前觅得梅花句。香来自是相分付。片月动黄昏。一枝横酒尊。",
      "人间何处有。又到春时候。莫负此诗家。将心吟好花。"
    ]
  },
  {
    "id": "2e89e42087987d947e5080eafab34be4",
    "title": "贺新郎·十三日，小园梅枝微红点缀，便觉可句",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "梅蕊依稀矣。岁华深、翛然但把，杖藜闲倚。山绕荒林红叶下，落日孤城烟水。意兴寄、云何则是。底事疏枝横绝峭，未吹香、便与花相似。不忍折，为之喜。",
      "寒鸦万点霜风起。正人家、园收芋栗，小槽初美。欲醉阿谁同一饮，拟赋才成又止。老态度、浑侵发齿。摸索孤根春在否。任红红、白白皆桃李。空烂漫，岂能尔。"
    ]
  },
  {
    "id": "2e89e42087987d94289b735b1b866142",
    "title": "念奴娇·寿南枝",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "诏飞天上，看金狨系马，西湖风月。朝罢香烟携满袖，身在琼楼玉阙。锦绣肝肠，珠玑欬唾，绿鬓非华发。与谁经济，河山应笑吴越。",
      "且把春酒寻梅，年年眉寿，坐对南枝发。兵卫朱门森画戟，醉舞尘生罗袜。山面高堂，溪浮新舰，留取邦人说。等闲馀事，一时如此奇绝。"
    ]
  },
  {
    "id": "2e89e42087987d949ad7e49a024fabef",
    "title": "菩萨蛮·赵昌甫折黄岩梅来，且寄",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "陇头无驿奚为朵。岩前有折宜来堕。风急雪云溪。诗清满意携。",
      "竹炉良夜饮。饮竟煎僧茗。梅以句深长。得花情未忘。"
    ]
  },
  {
    "id": "2e89e42087987d94b96a1fb80476c7e5",
    "title": "小重山·柳色新",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "点染烟浓柳色新。小桃红映水，日初匀。露收芳径草铺茵。凝情久，风淡起轻尘。",
      "梁燕已争春。折花闲伴酒，试濡唇。流莺何处语声频。阑干曲，蜂蝶更随人。"
    ]
  },
  {
    "id": "2e89e42087987d942715c37230081032",
    "title": "瑞鹧鸪",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "南兰陵郡鹧鸪词。底用登临更赋诗。贵不能淫非一日，老当益壮未多时。",
      "人间天上风云会，眼底眉前岁月知。只有海门横北固，宦情随牒想推移。"
    ]
  },
  {
    "id": "2e89e42087987d94aded62d901a03595",
    "title": "感皇恩·其一和吴推官",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "急管度青枝，醉眠芳草。云断巫阳梦能到。乍醒馀困，晴影暗移纱帽。旧时闲意思，都忘了。",
      "今岁春迟，去年春早。点点繁红又多少。惜春归去，酒病翻成花恼。数声鸣鸟唤，人惊老。"
    ]
  },
  {
    "id": "2e89e42087987d944df02024c3b15472",
    "title": "感皇恩·其二又",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "诗社酒徒闲，村村花柳。月榭风亭更霞牖。临春结绮，又是那回时候。不禁中夜雨，相僝僽。",
      "弄蕊攀条，为寻芳酒。一斗谁能问千首。江南云梦，空说气吞八九。持杯人共我，能吟否。"
    ]
  },
  {
    "id": "2e89e42087987d940995c3c4b13319ba",
    "title": "鹧鸪天·离歌一叠",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "只唱离歌一叠休。玉溪浮动木兰舟。如何又对云烟晚，不道难禁草树秋。",
      "空脉脉，忍悠悠。绸缪终是转绸缪。相思相见知何处，记取新欢说旧游。"
    ]
  },
  {
    "id": "2e89e42087987d94442bdda109ceba1f",
    "title": "浣溪沙·其一同昌甫饮南池",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "屋上青山列晚云。水边红袂映斜曛。柳阴荷气簟湘纹。",
      "酒以歌长谁乐事，诗成杯滟我离群。香消凉意有南薰。"
    ]
  },
  {
    "id": "2e89e42087987d945931e2de84e5bb50",
    "title": "满江红·陈玉局生朝",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "归锦堂成，云汉上、天垂新画。有朱颜绿鬓，禁林仙客。玉局暂从香火社，金龟未报文章力。看彤庭、赐第别承恩，居君侧。",
      "斑衣戏，蟠桃摘。翠袖倚，歌檀拍。正祥开初度，颂声千百。又是腊前梅态度，几多春近花消息。想明年、今日醉西湖，光辉赫。"
    ]
  },
  {
    "id": "2e89e42087987d94fe046a4f8c610286",
    "title": "浣溪沙·其三",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "鸦矫荒寒燕复低。门前长草与人齐。长桥南畔小桥西。",
      "安得有诗同尔句，可教无酒泛其杯。相思常苦易离携。"
    ]
  },
  {
    "id": "2e89e42087987d94efd85028fca1abd6",
    "title": "好事近·翠圆枝",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "一涧水南山，腊尽春生梅雪。行过小桥深处，带疏钟横月。",
      "征衫闲著指东吴，休怕与人别。吟到翠圆枝上，是归来时节。"
    ]
  },
  {
    "id": "2e89e42087987d948d0954015f79b101",
    "title": "菩萨蛮·胡教生朝",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "南枝已见春消息。今年为寿方知得。俾尔炽而昌。流霞浮暗香。",
      "蓬壶清浅水。笑指云阶喜。高论有规模。平戎赋两都。"
    ]
  },
  {
    "id": "2e89e42087987d948e469d9c303b681a",
    "title": "浣溪沙·试香罗",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "风软湖光远荡磨。春衫初试薄香罗。踏青无计奈君何。",
      "莫笑老来多岁月，肯教闲去少诗歌。长安陌上有铜驼。"
    ]
  },
  {
    "id": "2e89e42087987d94365525ae985d8329",
    "title": "谒金门·春早湖山",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "春尚早。春入湖山渐好。人去人来虽未老。酒徒犹恨少。",
      "梅落桃开烟岛。日日更吹香草。一片芳心拚醉倒。冷云藏落照。"
    ]
  },
  {
    "id": "2e89e42087987d944683e16b311fae3e",
    "title": "祝英台近·寒食词",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "馆娃宫，采香径，范蠡五湖侧。子夜吴歌，声缓不须拍。崇桃积李花闲，芳洲绿遍，更冉冉、柳丝无力。试思忆。",
      "老去一片身心，孤负好春色。古往今来，时序恼行客。去年今日山中，如何知得。却又在、他乡寒食。"
    ]
  },
  {
    "id": "2e89e42087987d94751786f87ae93bb9",
    "title": "浣溪沙·过卢申之",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "梅叶阴阴占晚春。博山香尽玉嶙峋。茶瓯酒碗试濡唇。",
      "闲里常愁无伴侣，老来不是有情人。牡丹天气惜芳辰。"
    ]
  },
  {
    "id": "2e89e42087987d9413923d50eac874fa",
    "title": "洞仙歌·次韵斯远所赋清溪一曲",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "溪山好处，赢得题新曲。待足人生甚时足。问临流情味，倚遍斜晖，应似画、小景生绡一幅。",
      "渔舟声欸乃，岩上云飞，杳杳归鸦去鸿逐。任当年伊吕，谈笑兴王，争敌恁、闲眠野宿。待雪天、月夜我还来，醉潇洒清幽，那些儿屋。"
    ]
  },
  {
    "id": "2e89e42087987d949789594d2e9e293a",
    "title": "点绛唇·寻瑶草",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "山凹春生，探梅只道今年早。暗香迎晓。人与花能好。",
      "岁岁持杯，天地同难老。须吟啸。放开怀抱。更约寻瑶草。"
    ]
  },
  {
    "id": "2e89e42087987d94a38e8aa18781e039",
    "title": "减字木兰花·梅词",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "菊花开了。待得梅梢来索笑。雪色江波。看尽千林未觉多。",
      "一丘缓步。只恐朝来有新句。岁岁年年。白发催人到酒边。"
    ]
  },
  {
    "id": "2e89e42087987d9443b0df81418d18e6",
    "title": "好事近·次韵昌甫",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "北客过江来，赢得家家都老。屈指中兴人物，到如今谁好。",
      "散庵常是爱山林，健笔胜挥扫。我则临风三叹，信儿曹惊倒。"
    ]
  },
  {
    "id": "2e89e42087987d94a240054c3b387877",
    "title": "采桑子·又一首其一",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "萧萧两鬓吹华发，老眼全昏。徙倚衡门。岁晚寒消涧水痕。",
      "含情更觉沧洲远，欲语谁论。窈窕孤村。细雨梅花只断魂。"
    ]
  },
  {
    "id": "2e89e42087987d94c8bbd1c4164a2b7c",
    "title": "减字木兰花·昌甫以嵇叔夜语作曲，戏用杜子美诗和韵",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "一杯易足。自断此生犹杜曲。词客哀时，不敢愁来赋别离。",
      "孤城麦秀。常愧葛洪丹未就。诗罢长吟。衰晚迟回违寸心。"
    ]
  },
  {
    "id": "2e89e42087987d9417f74f44112a7e82",
    "title": "采桑子·其二十四日",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "华灯自是年年好，月淡烟空。依旧东风。箫鼓吹香醉脸融。",
      "谢他诗侣还相觅，雨迹云踪。不分情浓。柳浅梅深鬓影松。"
    ]
  },
  {
    "id": "2e89e42087987d94deb9558188011838",
    "title": "鹧鸪天·次韵赵路分生朝所赋",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "便把山林寄此身。也须诗酒属吾人。仙家旧是金堂士，吏隐新收玉局名。",
      "惟自乐，不忧贫。渊明谈笑更清真。年年眉寿登高后，醉帽常留菊满簪。"
    ]
  },
  {
    "id": "2e89e42087987d949711c0740cf7ba40",
    "title": "好事近·郑倅生朝",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "腊雪映江梅，冰玉更分风月。衮衮紫枢家世，庆诞弥时节。",
      "烘堂赢得戏莱衣，春酒宝杯凸。籍籍郑庄人物，要汉廷勋业。"
    ]
  },
  {
    "id": "2e89e42087987d9479f9f432ae46ee7c",
    "title": "太常引·呈昌甫",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "随风和雨带烟开。更清冷、照崔巍。片片亦佳哉。细看得、花如剪裁。",
      "茅檐出没，水浮桥外，人自两峰来。吟到涧泉梅。问何似、山阴道回。"
    ]
  },
  {
    "id": "2e89e42087987d94aa5ae5c146f0b035",
    "title": "西江月·次韵赵路分",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "脉脉蜂黄蝶粉，盈盈水秀山明。卖花声里听吹饧。佳丽芳华韵胜。",
      "下上休看舞燕，惺忪一任啼莺。枕痕屏曲梦关情。酒醒春宵漏尽。"
    ]
  },
  {
    "id": "2e89e42087987d94f5ec92a1d48053f4",
    "title": "谒金门·次韵郑婺源",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "行又住。水远山遥村路。把酒问春春几许。老年花似雾。",
      "坐上风流张绪。留我我还难去。却忆章台飞柳絮。只愁萦暮雨。"
    ]
  },
  {
    "id": "2e89e42087987d9475fedea8fd36f4c3",
    "title": "绕池游慢赵倅游濠，作绕池游慢，约同赋",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "荷花好处，是红酣落照，翠蔼馀凉。绕郭从前无此乐，空浮动、山影林篁。几度薰风晚，留望眼、立尽濠梁。谁知好事，初移画舫，特地相将。",
      "惊起双飞属玉，萦小楫冲岸，犹带生香。莫问西湖西畔□，□九里、松下侯王。且举觞寄兴，看闲人、来伴吟章。寸折柏枝，蓬分莲实，徒系柔肠。"
    ]
  },
  {
    "id": "2e89e42087987d946f1f5a9f85e6f696",
    "title": "鹧鸪天·寿福国陈夫人",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "静乐堂中禅悦身。相家庆袭两家春。瑶池云气冲霄鹤，兰砌风标瑞世麟。",
      "华屋邃，宝杯新。年年秋与月常明。笙箫且奏长生曲，宣劝还看送喜频。"
    ]
  },
  {
    "id": "2e89e42087987d947f64120ade5d1418",
    "title": "忆秦娥·茉莉",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "香滴滴。肌肤冰雪娇无力。娇无力。秋风凉冷，有谁消得。",
      "洗妆不奈云鬟侧。璧堂珠院空相忆。空想忆。轻颦浅笑，小梅标格。"
    ]
  },
  {
    "id": "2e89e42087987d942545a321b52003ff",
    "title": "朝中措·寄元立",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "熏风两节照稽山。三百里湖间。镜上谁为贺老，棹船能伴官闲。",
      "今年寿日，不妨吟啸，还上清班。为寄长生新曲，齐眉想见酡颜。"
    ]
  },
  {
    "id": "2e89e42087987d945095b6ebf61c0b2d",
    "title": "醉落魄·一斛珠次韵斯远",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "风高木落。壮心万里空回薄。振衣待把尘埃濯。声里斜阳，孤起戍楼角。",
      "人生谁会谁为错。年来但觉多离索。黄花照地浑开却。华发如斯，同和醉落魄。"
    ]
  },
  {
    "id": "2e89e42087987d94195e08c7a5064dcd",
    "title": "朝中措·约和卿、敬之持醪为文叔生朝",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "山林钟鼎似无同。舒卷有穷通。洗出壶中三峡，帝城赢得从容。",
      "黄流乱注，狂澜既倒，砥柱能东。此际诞弥杯酒，宜歌风虎云龙。"
    ]
  },
  {
    "id": "2e89e42087987d94a5ec5db9e3b2c6f3",
    "title": "西江月·十一月初六日夜偶成",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "日日山迷水癖，年年书恼诗痴。寻思那里要他知。试比古人犹未。",
      "往往眼甜口苦，常常心是身非。如何则甚破他疑。只学今人足矣。"
    ]
  },
  {
    "id": "2e89e42087987d94039aca77d27f03f2",
    "title": "阮郎归·客有举词者，因以其韵赋之",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "小楼秋霁碧阑干。中人初薄寒。霜风吹我到湖山。平林斜照残。",
      "空阔里，有无间。牵萝翠袖闲。篮舆兴尽却愁还。断肠歌未阑。"
    ]
  },
  {
    "id": "2e89e42087987d949e7f9ff7ec8b91d1",
    "title": "好事近·同仲至和探梅",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "湖上有孤山，合把探梅词刻。清浅黄昏时候，冷疏枝寒色。",
      "窗前忽到又如何，一夜足相忆。信道收香藏白，报春风消息。"
    ]
  },
  {
    "id": "2e89e42087987d945bbe255fe599e7c5",
    "title": "阮郎归·昌甫有曲，名之濯缨，因和",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "残春风雨绕檐声。山空分外鸣。闲来落佩倒冠缨。尚馀亲旧情。",
      "人不见，句还成。又听求友莺。濯缨一曲可流行。何须观我生。"
    ]
  },
  {
    "id": "2e89e42087987d945385978cbaa279ab",
    "title": "浣溪沙·其一清和风",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "买得船儿去下湖。这些天气近来无。清和风里绿阴初。",
      "酒不为渠闲放荡，诗应嫌我太粗疏。酒徒诗社复何如。"
    ]
  },
  {
    "id": "2e89e42087987d94500d3507745a0f43",
    "title": "浣溪沙·徐倅生朝",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "留得菖蒲酒一杯。与公今日寿筵开。灵山排闼送青来。",
      "须信南州高士后，持荷持节照苏台。瑞云深处是三台。"
    ]
  },
  {
    "id": "2e89e42087987d940446a5efbe20eaed",
    "title": "浣溪沙·其二寄文叔生朝",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "江上新凉入酒杯。瑞芝堂祝寿筵开。五楼百雉更崔嵬。",
      "劳来流离施菽麦，作成丰稔到田莱。便朝天去也徘徊。"
    ]
  },
  {
    "id": "2e89e42087987d9405c984c874166b09",
    "title": "阮郎归·和昌甫",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "固穷斋里语吾生。言之必可行。扶疏夏木既啼莺。更逢鱼计成。",
      "多雅尚，少时情。沧浪渔父缨。高歌宁与俗争鸣。朱弦疏越声。"
    ]
  },
  {
    "id": "2e89e42087987d947311373866d9a9e7",
    "title": "减字木兰花·初五日昌甫生朝，因庆七十",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "从心所欲。高蹈祠官惟见独。其寿伊何。古井章泉水不波。",
      "腊前梅好。玉洁日光香耐老。才大三千。首首清诗得自编。"
    ]
  },
  {
    "id": "2e89e42087987d94ca1297f8e3f9b0d0",
    "title": "菩萨蛮·和昌甫见招",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "归来又喜山中约。菊枝桂树真宜酌。兴尽只观山。秋深方闭关。",
      "会须追雅步。策蹇或肩舆。少待必能治。膏肓泉石医。"
    ]
  },
  {
    "id": "2e89e42087987d94390fa432d66fae4b",
    "title": "念奴娇·杨民瞻索古梅曲，次其韵",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "园居好处，是古梅飞动、欺霜凌雪。底问纷华桃李态，自倚天姿明洁。城外灵山，桥头玉水，多少佳风月。岁寒时候，南枝尤与清绝。",
      "几回唤酒寻诗，诗成小醉，絮帽浑敧侧。领略不辞身跌宕，一洗群儿啁哳。太始遗音，元和新样，到了都难说。草玄经在，对花何闷孤寂。"
    ]
  },
  {
    "id": "2e89e42087987d9422fe7afffbcc07d6",
    "title": "一剪梅·醉中",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "醉倒城中不过溪。溪外无尘，惟掩柴扉。水浮桥漾翠烟霏。一片闲情，能几人知。",
      "留饮君家絮帽敧。爆竹声中，万事如斯。梅催春动已熹微。尔既能来，我亦何疑。"
    ]
  },
  {
    "id": "2e89e42087987d94576e7f7e1c246088",
    "title": "贺新郎·次韵昌甫雪梅曲",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "又见年年雪。水浮桥、南岸幽处，周遭森列。横碧轩中空旧话，独钓寒江愁绝。更一段、冰霜高洁。忽得两篇强健曲，倚回风、洒急凭谁说。嗟巩洛，乃闽浙。",
      "何当醉酒扬雄宅。问避人避地，其如楚之舆接。览德已而歌凤去，千仞辉翔难蹑。我和句、却愁狂辄。折尽梅花伤岁暮，□撒盐、起絮分才劣。鸡犬静，涧篱闭。"
    ]
  },
  {
    "id": "2e89e42087987d9498293ff1dfcb6a7a",
    "title": "点绛唇·五月二日，和昌甫所寄，并简叔通",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "竹隐高深，夏凉日有清风度。苎衣绳屦。鹤发空相顾。",
      "翠扑流烟，又向溪翁去。青山路。要当同住。长占无尘处。"
    ]
  },
  {
    "id": "2e89e42087987d94b73864d14f5d1cc6",
    "title": "菩萨蛮·酒半戏成",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "秋林只共秋风老。秋山却笑秋吟少。恰恨有秋香。青岩秋夜凉。",
      "清秋须是酒。结客秋知否。醉笔写成秋。一秋无复愁。"
    ]
  },
  {
    "id": "2e89e42087987d9481c540a6f39e24a7",
    "title": "祝英台近·燕莺语",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "海棠开，春已半，桃李又如许。一朵梨花，院落阑干雨。不禁中酒情怀，爱闲懊恼，都忘却、旧题诗处。",
      "燕莺语。溪岸点点飞绵，杨柳无重数。带得愁来，莫恁空休去。断肠芳草天涯，行云荏苒，和好梦、有谁分付。"
    ]
  },
  {
    "id": "2e89e42087987d94cb603a159f304590",
    "title": "谒金门·醉花春",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "人已醉。溪北溪南春意。击鼓吹箫花落未。杏梅桃共李。",
      "水底鱼龙惊起。推枕月明千里。伊吕衰翁徒尔耳。我怀犹未是。"
    ]
  },
  {
    "id": "2e89e42087987d947284ec6f45f3b68d",
    "title": "虞美人·代儿寿黄靖州",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "晓来一阵催花雨。正桃李、横塘处。笙歌帘幕燕莺喧。春在人间不老、谷城仙。",
      "潇湘图画迎千骑。襦裤欢声起。功名风虎庆云龙。更看万钉横带、系金狨。"
    ]
  },
  {
    "id": "2e89e42087987d94cc30cfdaa1192dfc",
    "title": "朝中措·昌甫作长短句呈朱卿、余倅，因和韵",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "水南何事兴偏浓。花草小园中。山气静分馀霭，泉声幽转流淙。",
      "午桥坐上英豪客，今昔为谁容。不是倚楼人在，登临无复携筇。"
    ]
  },
  {
    "id": "2e89e42087987d94a076e0dd22010984",
    "title": "卜算子·初十日海棠宋十一哥家饮",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "烟雨海棠花，春夜沈沈酌。寒食清明数日间，人也须行乐。",
      "不怕笛声长，只怕风儿恶。烛影红酣宝篆香，楼上黄昏角。"
    ]
  },
  {
    "id": "2e89e42087987d94220fb81cb490766c",
    "title": "谒金门·方斋小集，有琴者，昌甫作词，和韵",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "闲度日。愁里费人辞辟。榆火新烟还熟食。小墙花槛直。",
      "锦字玉徽清集。何用主人留客。相赏暂时谁画得。庞公非浪出。"
    ]
  },
  {
    "id": "2e89e42087987d94afba7480b53dc70f",
    "title": "浣溪沙·怨啼鹃",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "锦瑟瑶琴续断弦。璧堂初过牡丹天。玉钩斜压小珠帘。",
      "睡鸭炉温吟散后，双鸳屏掩酒醒前。一番春事怨啼鹃。"
    ]
  },
  {
    "id": "2e89e42087987d9462d4140638bbe3e6",
    "title": "菩萨蛮·花溪碧",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "丝丝柳色清愁织。山城望断花溪碧。回首仲宣楼。登临无计愁。",
      "雨声吹海立。流转韶光急。九万有鹏程。沉香天上亭。"
    ]
  },
  {
    "id": "2e89e42087987d943d69dd5bf25f851a",
    "title": "朝中措·述旧曲",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "霓裳霞佩淡丰容。云冷露华浓。唤起石丁归去，冥冥仙仗崆峒。",
      "人间秋老花饶笑，清映小帘栊。记取五城深处，凤箫吹下天风。"
    ]
  },
  {
    "id": "2e89e42087987d94544efab31ce15b9f",
    "title": "好事近·其一次韵昌甫",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "梅雨快晴风，苔竹定翻新箨。相望得寻幽调，把陈言都略。",
      "大江东去更飞云，心事共回薄。仿佛散庵佳处，一声声猿鹤。"
    ]
  },
  {
    "id": "2e89e42087987d941e0e79af52d285f0",
    "title": "水调歌头·坐间有伤仲至，且怀昌甫，因呈张宰",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "新月已如许，我问带湖梅。人间题句，赢得浮潋酒盈杯。落拓豪英满坐，烂漫风骚连纸，天外凤凰来。只怕轻孤负，莫待巧安排。",
      "空翠滴，寒爽矣，晚佳哉。为君绝倒，折尽千树玉蓓堆。渺渺章泉好在，寂寂卢泉仙去，今古付尊罍。拍手见花木，放眼记莓苔。"
    ]
  },
  {
    "id": "2e89e42087987d94babdc723cf7f272f",
    "title": "好事近·其二又",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "黄发享颐期，兄弟此时宜告。见说对床夜雨，世间尘都扫。",
      "青毡堂外瑞峰高，云气拂晴昊。老大中原人物，在江湖乡保。"
    ]
  },
  {
    "id": "2e89e42087987d94babdc723fa8b4791",
    "title": "好事近·其二又",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "三叠古藤阴，自笑无能为役。千载和陶新曲，了非仙非释。",
      "影徒随我月徘徊，风叶露华湿。瓮下是成真逸，醉令人思毕。"
    ]
  },
  {
    "id": "2e89e42087987d949d65fa6210ff3978",
    "title": "鹧鸪天·看瑞香",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "看了香梅看瑞香。月桥花槛更云窗。不知是有春多少，玉水灵山醉几场。",
      "闲蝶梦，褪蜂黄。尽温柔处尽端相。珠帘十里扬州路，赢得潘郎两鬓霜。"
    ]
  },
  {
    "id": "2e89e42087987d9436fcb91765f65127",
    "title": "朝中措·九日周国正席间赋长短句",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "年年羞插菊花游。华发不禁秋。此日遨头寻胜，消除万斛清愁。",
      "湿云凉雨南台上，歌动玉溪流。俯仰人间今古，多情破帽飕飕。"
    ]
  },
  {
    "id": "2e89e42087987d94a70cfe3e96bf1263",
    "title": "菩萨蛮·其一寿昌甫生朝",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "今年是处梅花早。分明开到章泉好。兄弟寿杯同。暗香明月风。",
      "风流文物旧。春意枝枝透。儿侄定飞轩。衣冠与世传。"
    ]
  },
  {
    "id": "2e89e42087987d94c5400d90acef13e5",
    "title": "点绛唇·席间和昌甫",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "银笔金花，断肠有句闲挥扫。又还落了。梅片阳春小。",
      "古往今来，风味须才调。山林少。这些襟抱。输与江东老。"
    ]
  },
  {
    "id": "2e89e42087987d940a6137fbb22629b9",
    "title": "菩萨蛮·其二十五夜，昌甫约赋，寄刘簿",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "聚星亭下书堂水。冬来欲问梅花使。圭撮是何官。人间有底难。",
      "章泉词和去。交道元如故。转眼岁将穷。溪头鹤发翁。"
    ]
  },
  {
    "id": "2e89e42087987d948c6b193760c197de",
    "title": "菩萨蛮·张饶县以一枝梅来，和韵",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "的皪南枝横县宇。空山无此新花吐。手种几多梅。迎霜今已开。",
      "簪屏聊隐几。诗与君应喜。更报晏斋翁。相将索笑同。"
    ]
  },
  {
    "id": "2e89e42087987d941815748f2e922b12",
    "title": "鹧鸪天·冲雨小舟上南港",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "莫笑闲身老态多。避人避世欲如何。分明画出山阴道。太息吟成宁戚歌。",
      "穿木石，泛烟波。从前魑魅喜人过。灵山西畔高溪上，一棹归来舞短蓑。"
    ]
  },
  {
    "id": "2e89e42087987d94fdce2022dd2b1e4e",
    "title": "浣溪沙·又",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "忆把兰桡系柳堤。斜风细雨一蓑衣。夕阳回照断霞飞。",
      "洛浦佩寒如隔日，高唐梦到又何时。背人挑□独心知。"
    ]
  },
  {
    "id": "2e89e42087987d94fdce20225cea0195",
    "title": "浣溪沙·又",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "春入疏弦调外声。雪云初霁带湖清。屏温香软绮窗深。",
      "山倚虚窗情淡淡，水流清浅韵泠泠。断魂醒处梦难凭。"
    ]
  },
  {
    "id": "2e89e42087987d9448d2bf6cbbdb7777",
    "title": "谒金门·带湖新月",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "云外月。画出一痕清绝。梅已飘零桃未发。带湖烟水阔。",
      "汀渚尚留微雪。不恨酒融歌歇。老我多情胶漫结。半醒空自说。"
    ]
  },
  {
    "id": "2e89e42087987d94325a131986838507",
    "title": "浣溪沙·其一又",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "系得船儿柳岸头。夹江灯火雨飕飕。寻诗家醉更绸缪。",
      "待腊未教寒事少，小春搀取暗香浮。夜长飞梦失清愁。"
    ]
  },
  {
    "id": "2e89e42087987d94ee415a0ad0934442",
    "title": "临江仙·和答昌甫见寄生朝",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "满眼春生梅柳意，山居清听风泉。又因初度说今年。华颠相望处，新曲忽来前。",
      "自笑一周闲甲子，何为佞佛贪仙。如翁辈行敢随肩。徒知言语妙，欢喜向谁传。"
    ]
  },
  {
    "id": "2e89e42087987d94bee95a40ea1da28d",
    "title": "浣溪沙·其二至日带湖",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "爱日回春一线长。氛氲谁忆御炉香。孤城岁晚卧沧江。",
      "花底千官迎淑气，湖阴十里写晴光。剩拼华发醉为乡。"
    ]
  },
  {
    "id": "2e89e42087987d941d1193301fd3e6f0",
    "title": "谒金门·不怕醉",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "不怕醉。记取吟边滋味。幽草绿阴花絮里。莺啼双燕起。",
      "老去是何乡里。漠漠吴头楚尾。一曲荒山清照水。殢渠杯酒旨。"
    ]
  },
  {
    "id": "2e89e42087987d94f826324480772052",
    "title": "霜天晓角·又",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "雨收云薄。有底情怀恶。一段春风花事，吟得就、又忘却。",
      "海棠红未落。细细流霞酌。选甚蝇营狗苟，皆现定、有何错。"
    ]
  },
  {
    "id": "2e89e42087987d943a622b4f2e5881d3",
    "title": "临江仙·周国正生朝",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "寒食清明春事好，公家霁月光风。年时犹记雨声中。州侯陈乐舞，法从酒杯同。",
      "坐上王杨虽自散，酴醾依旧香浓。待将诗易寿无穷。鸢飞鱼跃矣，风虎更云龙。"
    ]
  },
  {
    "id": "2e89e42087987d946d3a8f60d1efd1f7",
    "title": "鹧鸪天·昌甫同明叔饮赵崇公家",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "莫道庞公不入州。为谁歌酒也迟留。襟期别乘真难事，领略同游岂易谋。",
      "他扰扰，自悠悠。香浮茉莉笑花头。一帘云影催诗雨，唤起佳人无限愁。"
    ]
  },
  {
    "id": "2e89e42087987d9486b58102915c1640",
    "title": "鹊桥仙·闲举“金风玉露相逢”之曲，因赋",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "诗非漫与，酒非无算，都是悲秋兴在。与君觞咏欲如何，画不就、新凉境界。",
      "微云抹月，斜河回斗，隐隐奇奇怪怪。刚风九万舞瑶林，甚些少、人间利害。"
    ]
  },
  {
    "id": "2e89e42087987d949c41db7cbeebdb14",
    "title": "浣溪沙·其一涧上昌甫有词",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "闲里相看两鬓秋。酒能沾醉雨能幽。吾庐何幸得翁留。",
      "世路尽教终易与，山林佳话恐难酬。人来人去亦知不。"
    ]
  },
  {
    "id": "2e89e42087987d947693d2a998c9d286",
    "title": "鹊桥仙·红梅已谢",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "红梅已谢，杏花开也，一片海棠犹未。春风吹我带湖烟，甚恰限、新晴天气。",
      "黄昏楼上，烛花影里，拼得那回滋味。暗尘弦索拂纤纤，梦留取、巫山十二。"
    ]
  },
  {
    "id": "2e89e42087987d94d39eb51797dda3cd",
    "title": "浣溪沙·其二元夕",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "分付心情作上元。不知投老在林泉。谁将村酒劝觥船。",
      "月影静摇风柳外，霜华寒浸雪梅边。醉敧乌帽忽醒然。"
    ]
  },
  {
    "id": "2e89e42087987d9446fe1d566f03f902",
    "title": "生查子·晴色入青山",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "晴色入青山，更见飞花晚。不是不登临，自是心情懒。",
      "试襞小红笺，与写天涯怨。杜宇一声春，楼下沧波远。"
    ]
  },
  {
    "id": "2e89e42087987d943df57f33a615d78d",
    "title": "浣溪沙·其三生朝和昌甫韵",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "老觉空生易得年。闲居那复问旌旃。一丘春静自回旋。",
      "翁善于人知美矣，我行于世转乖然。清词俾寿喜言传。"
    ]
  },
  {
    "id": "2e89e42087987d94d2314198aaa8e75f",
    "title": "一剪梅·闻箜篌",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "缥渺神仙云雾窗。说与苏州，未断人肠。带湖烟月堕苍茫。唤醒嫦娥，春笋纤长。",
      "马上琵琶半额妆。拨尽相思，十二巫阳。疏□清梦入潇湘。佩玉鸣鸾，吹下天香。"
    ]
  },
  {
    "id": "2e89e42087987d9423d70880e589d813",
    "title": "眼儿媚·下郭赵园",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "西溪回合小青苍。梅雨弄残阳。意行陇亩，景分庭院，乳燕春长。",
      "酒深不用人歌啸，锄圃试商量。细晞菜甲，旋寻蔬笋，一梦黄粱。"
    ]
  },
  {
    "id": "2e89e42087987d9405ef452e8fa299fe",
    "title": "水调歌头·次韵倅车寿守",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "一曲笙歌外，四座笑谈清。使君秋霁领客，别乘更宗英。想像亲闱称寿，写就通家情分，相与庆恩荣。欢动桂花发，香雾扑帘旌。",
      "功名事，台阁路，好同登。只今报政归诏，舆论正蜚声。以我文章学术，与国和平安靖，冠剑入明庭。应顾棠阴下，野老鬓星星。"
    ]
  },
  {
    "id": "2e89e42087987d94d41ca5c3f0e3da22",
    "title": "鹧鸪天·十二月二十二日",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "云到春飞若素期。柳条吹送落梅枝。冰壶表里谁能赋，玉鉴圆明且屈卮。",
      "村舍北，郡楼西。治中风调只心知。不堪野老关门醉，想见山翁倒载时。"
    ]
  },
  {
    "id": "2e89e42087987d9413552d64d9d5a43d",
    "title": "桃源忆故人杏花风",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "杏花雨里东风峭。不比寻常开了。枝上飞来多少。人与春将老。",
      "山城灯火笙箫杳。梦到十洲三岛。睡觉绮窗清晓。绿遍池塘草。"
    ]
  },
  {
    "id": "2e89e42087987d945264049e2111df07",
    "title": "浣溪沙·十六夜",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "荆楚谁言镜听词。烛花影动画檐低。烧灯天气醉为期。",
      "雨湿杏腮疑淡淡，风迷柳眼半僛僛。小山西路板桥西。"
    ]
  },
  {
    "id": "2e89e42087987d94223a5dfb65bf059c",
    "title": "菩萨蛮·次韵昌甫见贻生朝",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "春来晴雨常相半。水光风力花撩乱。山北与山南。行歌或再三。",
      "诵君诗过日。才大真盘屈。寿我敢言酬。相望亦饮不。"
    ]
  },
  {
    "id": "2e89e42087987d945ec91ea0adcd61e6",
    "title": "浣溪沙·十四日",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "百花丛里试新妆。不许巫山枉断肠。牡丹风扬曲声长。",
      "寒食清明间节序，绮窗朱户少年场。燕泥香润落空梁。"
    ]
  },
  {
    "id": "2e89e42087987d949d7e641f07179156",
    "title": "朝中措·赵倅约玉楼溪小集，不及往，因寄一曲",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "一番风月已平分。留得玉溪云。蔼蔼宾僚如故，东楼北海清尊。",
      "荷香凉透，柳阴深锁，翠袂珠裙。□到九重城里，才华好觐吾君。"
    ]
  },
  {
    "id": "2e89e42087987d94a374aaa436af0cb4",
    "title": "虞美人·其一姑苏画莲",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "西湖十里孤山路。犹记荷花处。翠茎红蕊最关情。不是薰风、吹得晚来晴。",
      "而今老去丹青底。醉腻娇相倚。棹歌声缓采香归。如梦如酲、新月照涟漪。"
    ]
  },
  {
    "id": "2e89e42087987d9472d7697a04f4573b",
    "title": "浣溪沙·秋思",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "宋玉悲秋合反骚。陶潜把菊任持醪。山遥遥外水萧萧。",
      "梦不到时诗自在，兴难忘处恨全消。香沈沈里蕊飘飘。"
    ]
  },
  {
    "id": "2e89e42087987d94f9bc2acb443964b5",
    "title": "虞美人·其二赵倅酌别灵山阁",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "送君报最登朝路。初整曹装处。又因杯酒见馀情。凉雨灵山阁上、月初晴。",
      "醺然领客襟怀底。消得阑干倚。风流别乘我依归。清誉冰溪棠荫、绿漪漪。"
    ]
  },
  {
    "id": "2e89e42087987d9450e3a53885a21b2e",
    "title": "朝中措·赵伊一哥回侍",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "君之竹隐是章泉。只要世家传。莫道闲诗浪句，风花雪月云烟。",
      "一杯我醉，百年人事，乾转坤旋。直与唤回兴替，羲皇留下遗编。"
    ]
  },
  {
    "id": "2e89e42087987d940717cb6357c11cbe",
    "title": "水调歌头·和石倅寿汤守",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "玉水灵山地，燕寝亦书功。邦人耆老，诞弥佳节以词通。尔岂知吾恺悌，我乃因君谈笑，祝寿酒杯同。箫鼓少人会，歌舞为谁容。",
      "观坐客，惊野老，笔如风。个般酬唱，诏回应上玉华东。多少家传经济，留与孙谋持守，出处信何穷。唤起千年调，分付一车公。"
    ]
  },
  {
    "id": "2e89e42087987d94dc42fcc73acf3f2c",
    "title": "浣溪沙·其一沙溪小饮",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "一抹青山拍岸溪。麦云将过笋初齐。不知何处水流西。",
      "小阁路头吾欲醉，短蓬船尾客同携。酒边华发更题诗。"
    ]
  },
  {
    "id": "2e89e42087987d940853bba2f1e80386",
    "title": "菩萨蛮·次韵",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "人间多少闲风度。薄情失记相逢处。绿鬓画鸦儿。旧巢双燕栖。",
      "舞衫回素玉。檀板声何蹙。一抹晚霞飞。泪痕无脸啼。"
    ]
  },
  {
    "id": "2e89e42087987d94d5a905045e41c4c4",
    "title": "浣溪沙·其二次韵伊一",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "水绕孤村客路赊。一楼风雨角巾斜。举觞无复问煎茶。",
      "夜静曲声初喷竹，酒深烛影细吹花。明朝飞鹭起圆沙。"
    ]
  },
  {
    "id": "2e89e42087987d9445598da34477d3c8",
    "title": "浣溪沙·戏成寄李叔谦",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "彩笔新题字字香。雁来时候燕空梁。芙蓉无处著秋光。",
      "人远山长言外意，曲传书恨醉时妆。倩谁闲寄水云乡。"
    ]
  },
  {
    "id": "2e89e42087987d941455fd5600acd4ff",
    "title": "菩萨蛮·晚云烘日",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "晚云烘日枝南北。一杯未尽梅花曲。城郭小春回。暗香开未开。",
      "留连吾欲醉。醉眼红尘外。多少老心情。景清人亦清。"
    ]
  },
  {
    "id": "2e89e42087987d94b8c25fd6ad7004ee",
    "title": "少年游·玉腊梅枝",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "闲寻杯酒，清翻曲语，相与送残冬。天地推移，古今兴替，斯道岂雷同。",
      "明窗玉蜡梅枝好，人情淡、物华浓。个样风光，别般滋味，无梦听飞鸿。"
    ]
  },
  {
    "id": "2e89e42087987d9443e7cc3441b08ca9",
    "title": "点绛唇·王园",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "南陌柔桑，粉墙低见谁家女。燕飞莺语。依约提篮去。",
      "老觉多情，梦也无分付。君知否。楚襄何处。一段阳台雨。"
    ]
  },
  {
    "id": "2e89e42087987d94c2958a66df22eb2d",
    "title": "蝶恋花·其一次韵伊一",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "未就丹砂须九转。谁把新词，歌绕梁尘遍。拍拍韶华春意满。揆予初度文何健。",
      "恰是山花汀草远。独乐园林，不梦笙歌殿。灵气仙才非小见。霞杯漫道蟠桃献。"
    ]
  },
  {
    "id": "2e89e42087987d9462f50d2b658c03ac",
    "title": "蝶恋花·其二次韵郑一",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "千叶香梅春在手。日薄帘栊，花影遮前后。小立徐行还易久。微吟莫厌伤多酒。",
      "拾翠流红弦管透。望断青青，休问行人柳。往事如云如梦否。连天芳草惊依旧。"
    ]
  },
  {
    "id": "2e89e42087987d94e3fb6a88885bdcbd",
    "title": "摊破浣溪沙·杨梅",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "生与真妃姓氏同。家随西子苎萝东。谁道玉肌寒起粟，酒能红。",
      "火齐烧空来上苑，冰浆凝露在西宫。不似荔枝生处远，恨薰风。"
    ]
  },
  {
    "id": "2e89e42087987d9451162a2d1492ef3d",
    "title": "浣溪沙·其一为仲如赋茉莉",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "滴滴琼英发翠绡。江梅标韵木香娇。乍凉时候漏声遥。",
      "欲绾鬓丝妆未了，半回身分曲初招。霓裳依约梦魂飘。"
    ]
  },
  {
    "id": "2e89e42087987d94d97c40a6ff9e8ac6",
    "title": "浣溪沙·其二小集涧亭",
    "authorName": "韩淲",
    "authorId": "2e89e42087987d9416e6a33268d13cf2",
    "dynasty": "宋",
    "content": [
      "雨阁云流小院秋。半醺凉意不关愁。一番相见一番休。",
      "淡伫乍持杯未浅，懒歌浑罢笑初收。主宾无处著绸缪。"
    ]
  },
  {
    "id": "2e89e4208798987a04202f476246469c",
    "title": "三台·春曲",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "昨夜微风细雨，今朝薄霁轻寒。檐外一声啼鸟，报知花柳平安。"
    ]
  },
  {
    "id": "2e89e4208798987a04202f4722cd7341",
    "title": "三台·春曲",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "春是人间过客，花随春不多时。人比花尤易老，那堪终日相思。"
    ]
  },
  {
    "id": "2e89e4208798987a415d41bdeb10022f",
    "title": "谒金门",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "微雨后。染得杏腮红透。春色好时人却瘦。镜寒妆不就。",
      "柳外一莺啼昼。约略情怀中酒。困起半弯眉袖。髻松簪玉溜。"
    ]
  },
  {
    "id": "2e89e4208798987ac2ebbe3b92a16cc0",
    "title": "鹧鸪天",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "翠凤金鸾绣欲成。沉香亭下款新晴。绿随杨柳阴边去，红踏桃花片上行。",
      "莺意绪，蝶心情。一时分付小银筝。归来玉醉花柔困，月滤窗纱约半更。"
    ]
  },
  {
    "id": "2e89e4208798987aa40cee0a04dbaab2",
    "title": "添声杨柳枝",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "冷迫春宵一半床。懒熏香。不如屏里画鸳鸯。永成双。",
      "重叠衾罗犹未暖。红烛短。明朝春雨足池塘。落花忙。"
    ]
  },
  {
    "id": "2e89e4208798987a8a9436371cc192ea",
    "title": "小重山",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "正是拈芳采艳时。连朝风雨里，掩朱扉。强排春恨剪新词。词未就，莺唱缕金衣。",
      "云薄弄晴晖。试穿花径去，拣双枝。紫香红腻着罗衣。簪不尽，瓶里顿将归。"
    ]
  },
  {
    "id": "2e89e4208798987ae504b88a415a67c1",
    "title": "满宫春",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "懒抟香，慵弄粉。犹带浅酲微困。金鞍何处掠新欢，偷倩燕寻莺问。",
      "柳供愁，花献恨。衮絮猎红成阵。碧楼能有几番春，又是一番春尽。"
    ]
  },
  {
    "id": "2e89e4208798987af32f182ef95ce822",
    "title": "浣溪沙",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "欲把香缯暖缬裁。玉箱金锁又慵开。一杯茶罢上春台。",
      "方向柳边揉碧缕，又从花畔并红腮。不知凝待阿谁来。"
    ]
  },
  {
    "id": "2e89e4208798987aa6631786c378e33f",
    "title": "更漏子",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "泪淹红，腮褪粉。等得玉销花损。羞阮凤，怯筝鸾。指寒无好弹。",
      "一庭雪。半窗月。又是独眠时节。孤枕怨，小屏愁。天涯梦里游。"
    ]
  },
  {
    "id": "2e89e4208798987a257723f81ced0c52",
    "title": "荷叶杯",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "鹊踏画檐双噪。书到。和笑拆封看。归程能隔几重山。远约数宵间。",
      "准备绣轮雕辔。游戏。说与百花知。莫教枝上一红飞。留伴玉东西。"
    ]
  },
  {
    "id": "2e89e4208798987ae5354d6eff693950",
    "title": "夜行船",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "一辔东风留不住。离歌断、日斜春暮。多事啼莺，妒情飞燕，一路送人归去。",
      "文君自被琴心误。却惆怅、落花飞絮。锦字机寒，玉炉烟冷，门外乱山无数。"
    ]
  },
  {
    "id": "2e89e4208798987a5cde133c24810e1c",
    "title": "应天长",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "溅紫飘红风又雨。一刻韶芳留不住。燕吞声，莺谇语。待得晴来人已去。",
      "怯新歌，怜旧舞。冷落艳腔芳谱。要识此时情绪。豆梅酸更苦。"
    ]
  },
  {
    "id": "2e89e4208798987aa696344ec86b43a2",
    "title": "喜迁莺",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "鸠雨细，燕风斜。春悄谢娘家。一重帘外即天涯。何必暮云遮。",
      "钏金寒，钗玉冷。薄醉欲成还醒。一春梳洗不簪花。孤负几韶华。"
    ]
  },
  {
    "id": "2e89e4208798987a86b91202c7580bf8",
    "title": "虞美人",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "杏花窗底人中酒。花与人相守。帘衣不肯护春寒。一声娇嚏两眉攒。拥衾眠。",
      "明朝又有秋千约。恐未忺梳掠。倩谁传语画楼风。略吹丝雨湿春红。绊游踪。"
    ]
  },
  {
    "id": "2e89e4208798987a25eb6af773b3fd3f",
    "title": "清平乐",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "凤双鸾偶。天上人间有。檐玉无声花影瘦。夜浅春浓时候。",
      "别来几度寒宵。六桥风月迢迢。灯下有谁相伴，一方红湿鲛绡。"
    ]
  },
  {
    "id": "2e89e4208798987a31858410295f4cd0",
    "title": "山花子",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "挼柳揉花旋染衣。丝丝红翠扑春辉。罗绮丛中无此艳，小西施。",
      "腰细最便围舞帕，袖寒时复罩香。误点一痕残泪粉，怕人知。"
    ]
  },
  {
    "id": "2e89e4208798987a2785b2ce1c62b5e3",
    "title": "琴调相思引",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "组绣盈箱锦满机。倩谁缝作护花衣。恐花飞去，无复上芳枝。",
      "已恨远山迷望眼，不须更画远山眉。正无聊赖，雨外一鸠啼。"
    ]
  },
  {
    "id": "2e89e4208798987add40a6f1a2d40ea0",
    "title": "画堂春",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "一绡香暖看灯衣。领珠襟翠争辉。金球斜亸雪梅枝。著带都宜。",
      "桃艳妆成醉脸，柳娇移上歌眉。一轮蟾玉堕花西。携手同归。"
    ]
  },
  {
    "id": "2e89e4208798987ad5cf24b10d5c2979",
    "title": "相见欢",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "绣围春水锦笼山。冶游天。可惜连朝中酒、怯秋千。",
      "妆楼暖。朱帘卷。燕斜穿。冲落两三花片、镜台边。"
    ]
  },
  {
    "id": "2e89e4208798987adda7f53e91ed07ff",
    "title": "后庭花",
    "authorName": "许棐",
    "authorId": "2e89e4208798987ad1457b722ba8698b",
    "dynasty": "宋",
    "content": [
      "一春不识西湖面。翠羞红倦。雨窗和泪摇湘管。意长笺短。",
      "知心惟有雕梁燕。自来相伴。东风不管琵琶怨。落花吹遍。"
    ]
  },
  {
    "id": "2e89e420879f9efaac17bcd50e6295aa",
    "title": "百岁令寿丁大监",
    "authorName": "朱涣",
    "authorId": "2e89e420879f9efad1457b72d1457b72",
    "dynasty": "宋",
    "content": [
      "瑞芳楼下，有花中君子，群然相聚。笑把筒露浥，来庆黄堂初度。净植无尘，清香近远，人与花名伍。六郎那得，这般潇洒襟宇。",
      "运了多少兵筹，依红泛绿，向俭池容与。歌裤方腾持节去，未许制衣湘楚。紫禁荷囊，玉堂莲炬，遍历清华处。归寻太乙，轻舟一叶江渚。"
    ]
  },
  {
    "id": "2e89e420879f9efa51ce33f2307193e9",
    "title": "齐天乐·游洞岩记",
    "authorName": "朱涣",
    "authorId": "2e89e420879f9efad1457b72d1457b72",
    "dynasty": "宋",
    "content": [
      "白云封断仙岩路，重重洞门深窈。翠竹笼烟，苍崖溅瀑，古木阴森回抱。坛空不老。锁一片莓苔，几丛莎草。试把桃源，较量风景是谁好。",
      "乘鸾人去已久，只今惟有，鹤飞猿啸。树拥香幢，泉敲玉佩，疑是群仙重到。尘氛可笑。久志慕丹台，梦思蓬岛。愿挹英游，细参梨与枣。"
    ]
  },
  {
    "id": "2e89e42088157181415d41bd56a6db6e",
    "title": "谒金门",
    "authorName": "杜龙沙",
    "authorId": "2e89e42088157181d1457b72d1457b72",
    "dynasty": "宋",
    "content": [
      "阶露重。浥透寻花双凤。天色晴明风不动。薄衫金络缝。",
      "午枕高云斜纵。一觉风流春梦。起看翻翻帘影弄。夕阳归燕共。"
    ]
  },
  {
    "id": "2e89e420881571819c70a6d8208774a1",
    "title": "踏莎行",
    "authorName": "杜龙沙",
    "authorId": "2e89e42088157181d1457b72d1457b72",
    "dynasty": "宋",
    "content": [
      "波暖芹汀，风香兰圃。清尘几点茸茸雨。画船丝竹载梁州，彩旗绳板欢游女。",
      "修禊初三，禁烟百五。年华恰到风流处。一生只当百回春，一回春到休轻负。"
    ]
  },
  {
    "id": "2e89e42088157181585f9c8ba9609730",
    "title": "斗鸡回斗鸡回夹钟商",
    "authorName": "杜龙沙",
    "authorId": "2e89e42088157181d1457b72d1457b72",
    "dynasty": "宋",
    "content": [
      "莺啼人起，花露真珠洒。白苎衫，青骢马。绣陌相将，斗鸡寒食下。",
      "回廊瞑色愔愔，应是待、归来也。月渐高，门犹亚。闷剔银缸，漏声初入夜。"
    ]
  },
  {
    "id": "2e89e42088157181622a0307db8272d1",
    "title": "雨淋铃",
    "authorName": "杜龙沙",
    "authorId": "2e89e42088157181d1457b72d1457b72",
    "dynasty": "宋",
    "content": [
      "窗影珑璁，画楼平晓，翳柳啼鸦。门巷渐有新烟，东风定、人扫桐花。峭寒斗减，看旅雁、争起蒹葭。溯断云，多少悲鸣，数行又下远汀沙。",
      "应是故园桃李谢。送清江、一曲阑干下。染翰为赋春羁，嗟双鬓、客舍成华。绣鞭绮陌，强携酒、来觅吴娃。听扇底、凄惋新声，醉里翻念家。"
    ]
  },
  {
    "id": "2e89e420892c5986373d7b51c3895726",
    "title": "长相思·题丈亭馆",
    "authorName": "杨适1",
    "authorId": "2e89e420892c5986d1457b72d1457b72",
    "dynasty": "宋",
    "content": [
      "南山明。北山明。中有长亭号丈亭。沙边供送迎。",
      "东江清。西江清。海上潮来两岸平。行人分棹行。"
    ]
  },
  {
    "id": "2e89e4206059309be67322781135eb47",
    "title": "阮郎归·远德殿作和赵志忠",
    "authorName": "赵慎",
    "authorId": "2e89e420895ef0986f003cf8ce5ca737",
    "dynasty": "宋",
    "content": [
      "留连春意晚花稠。云疏雨未收。新荷池面叶齐抽。凉天醉碧楼。",
      "能达理，有何愁。心宽万事休。人生还似水中沤。金尊尽更酬。"
    ]
  },
  {
    "id": "2e89e420898a95d5295b83b11cf5d7db",
    "title": "念奴娇·子庆母八十",
    "authorName": "熊大经",
    "authorId": "2e89e420898a95d5d1457b72d1457b72",
    "dynasty": "宋",
    "content": [
      "人生八十，自儿时祝愿，这般年数。滴露研朱轻点笔，个个眉心丹字。萱草丛边，梅花香里，真有人如此。红颜青鬓，儿时依旧相似。",
      "堪笑生子愚痴，投身枳棘，欲了官中事。万叠关山遥望眼，遐瞬白云飞处。膝下称觞，门前问寝，幸有嵩谟子。更望此去，十分好学彭祖。"
    ]
  },
  {
    "id": "2e89e42089a3f1c78f77d39a95086e1e",
    "title": "烛影摇红",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "蜀锦华堂，宝筝频送花前酒。妖娆全在半开时，人试单衣后。花面围春竞秀。如红潮、玉腮微透。欲苏还坠，浅醉扶头，朦胧晴昼。",
      "金屋名姝，眼情空伫闲眉岫。世间还有此娉婷，拼尽珠量斗。真艳可令消受。倩莺催、天香共袖。冷烟庭院，淡月梨花，空教春瘦。"
    ]
  },
  {
    "id": "2e89e42089a3f1c705e2658713058e75",
    "title": "齐天乐·游胡园书感",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "曲廊连苑吹笙道，重来暗尘都满。种石生云，移花带月，犹欠藏春庭院。年华过眼。便梅谢兰销，舞沈歌断。露井寒蛩，为谁清夜诉幽怨。",
      "人生乐事最少，有时得意处，光阴偏短。树色凝红，山眉弄碧，不与朱颜相恋。临风念远。叹蝶梦难追，鹭盟重换。一片斜阳，送人归骑晚。"
    ]
  },
  {
    "id": "2e89e42089a3f1c7b8651ac14237c0af",
    "title": "倦寻芳",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "燕帘挂晚。莺槛迷晴，花思零乱。试觅娉婷，日日傍湖亭苑。掷果墙阴窥驻马，采香深径抛春扇。",
      "醉归来，任钗云半落，绣帘慵卷。念灿锦、年华如旧，飞絮游丝，萦恨难剪。蜀羽无情，早带怨红啼断，厚约轻辞寒食夜，行云空梦梨花院。莫凭阑，正斜阳、淡烟平远。"
    ]
  },
  {
    "id": "2e89e42089a3f1c7b7f160890476de2a",
    "title": "瑞龙吟",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "清明近。还是递趱东风，做成花讯。芳时一刻千金，半晴半雨、酬春未准。雁归尽。离字向人欲写，暗云难认。西园猛忆逢迎，翠纨障面，花间笑隐。曲径池莲平砌，绛裙曾与，濯香湔粉。无奈燕幕莺帘，轻负娇俊。",
      "青榆巷陌，蹋马红成寸。十年梦、秋千吊影，袜罗尘褪。事往凭谁问。昼长病酒添新恨。烟冷斜阳紧。山黛远、曲曲阑干凭损。柳丝万尺，不如轻鬓。"
    ]
  },
  {
    "id": "2e89e42089a3f1c79b02ba6d8ed17197",
    "title": "菩萨蛮",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "春心莫共花争发。花开不管连环缺。梦断小楼空。杜鹃啼晓红。",
      "眼看连理树。纤手移筝柱。调遍错成声。无人知此情。"
    ]
  },
  {
    "id": "2e89e42089a3f1c79b02ba6da94c998c",
    "title": "菩萨蛮",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "玉纤闲捻花间集。赤阑干对芭蕉立。薤叶晚生凉。竹阴移小床。",
      "拗莲牵藕线。藕断丝难断。弹水没鸳鸯。教寻波底香。"
    ]
  },
  {
    "id": "2e89e42089a3f1c7a636dbd075dbf936",
    "title": "隔浦莲近/隔浦莲近拍",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "街檐插缀翠柳。憔悴清明后。泪蜡堆香径，一夜海棠中酒。枝上酸似豆。莺声骤。恨软弹筝手。",
      "揾眉袖。嘶骢过尽平芜，绿衬飞绣。沈红入水，渐做小莲离藕。亭冷沉香梦似旧。花瘦。欲留春住时候。"
    ]
  },
  {
    "id": "2e89e42089a3f1c7ba8fd078676c6031",
    "title": "玲珑四犯",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "窗外啼莺，报数日西园，花事都空。绣屋专房，姚魏渐邀新宠。葱翠试剪春畦，羞对酒、夜寒犹重。误暗期、绿架香洞。月黯小阶云冻。",
      "算春将揽邮亭鞚。柳成圈、记人迎送。蜀魂怨染岩花色，泥径红成陇。楼上半揭画帘，料看雨、玉笙寒拥。怕骤晴，无事消遣，日长清梦。"
    ]
  },
  {
    "id": "2e89e42089a3f1c70dc6e38a6477bf5f",
    "title": "风流子·闻桂花怀西湖",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "天阔玉屏空。轻阴弄、淡墨画秋容。正凉挂半蟾，酒醒窗下，露催新雁，人在山中。又一片，好秋花占了，香换却西风。箫女夜归，帐栖青凤，镜娥妆冷，钗坠金虫。",
      "西湖花深窈，闲庭砌、曾占席地歌钟。载取断云归去，几处房栊。恨小帘灯暗，粟肌消瘦，薰炉烟减，珠袖玲珑。三十六宫清梦，还与谁同。"
    ]
  },
  {
    "id": "2e89e42089a3f1c78d41f38742eec8ba",
    "title": "西江月",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "山色低衔小苑，春云暗宿空庭。秋千无月冷双绳。闲却画栏人静。",
      "一夜海棠如梦，半窗银烛多情。好花留不到清明。日日阴晴无定。"
    ]
  },
  {
    "id": "2e89e42089a3f1c72eabdb0fe1a8c0aa",
    "title": "忆秦娥",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "三月时。杨花飞尽无花飞。无花飞。不教春去，争得春归。",
      "高楼望断黄金羁。绿窗眉黛伤新离。伤新离。好将别后，长做归时。"
    ]
  },
  {
    "id": "2e89e42089a3f1c79c5a4e74369ad443",
    "title": "恋绣衾",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "兽炉烟重火半焦。卷帘时、雪意又销。过数点、残鸦外，想梅花、寒在灞桥。",
      "谢娘春恨深如柳，未东风、先遣絮飘。且莫把、冰丝剪，有灯球、红绣未描。"
    ]
  },
  {
    "id": "2e89e42089a3f1c74d24ac7c5901121b",
    "title": "水龙吟·雪霁登吴山见沧阁，闻城中箫鼓声",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "画楼红湿斜阳，素妆褪出山眉翠。街声暮起，尘侵灯户，月来舞地。宫柳招莺，水荭飘雁，隔年春意。黯梨云，散作人间好梦，琼箫在、锦屏底。",
      "乐事轻随流水。暗兰消、作花心计。情丝万轴，因春织就，愁罗恨绮。昵枕迷香，占帘看夜，旧游经醉。任孤山、剩雪残梅，渐懒跨、东风骑。"
    ]
  },
  {
    "id": "2e89e42089a3f1c7c75a01f85edea007",
    "title": "醉桃源·柳",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "千丝风雨万丝晴。年年长短亭。暗黄看到绿成阴。春由他送迎。",
      "莺思重，燕愁轻。如人离别情。绕湖烟冷罩波明。画船移玉笙。"
    ]
  },
  {
    "id": "2e89e42089a3f1c7415d41bd3dec9f6b",
    "title": "谒金门",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "莺树暖。弱絮欲成芳茧。流水惜花流不远。小桥红欲满。",
      "原上草迷离苑。金勒晚风嘶断。等得日长春又短。愁深山翠浅。"
    ]
  },
  {
    "id": "2e89e42089a3f1c7d4b6cf1e6f169b43",
    "title": "绛都春·秋晚，海棠与黄菊盛开",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "花娇半面。记蜜烛夜阑，同醉深院。衣袖粉香，犹未经年如年远。玉颜不趁秋容换。但换却、春游同伴。梦回前度，邮亭倦客，又拈笺管。",
      "慵按。梁州旧曲，怕离柱断弦，惊破金雁。霜被睡浓，不比花前良宵短。秋娘羞占东篱畔。待说与、深宫幽怨。恨他情淡陶郎，旧缘较浅。"
    ]
  },
  {
    "id": "2e89e42089a3f1c779bb0013b78b9a8f",
    "title": "江城子",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "一年箫鼓又疏钟。爱东风。恨东风。吹落灯花，移在杏梢红。玉靥翠钿无半点，空湿透，绣罗弓。",
      "燕魂莺梦渐惺松。月帘栊。影迷蒙。催趁年华，都在艳歌中。明日柳边春意思，便不与，夜来同。"
    ]
  },
  {
    "id": "2e89e42089a3f1c77182542170ac47db",
    "title": "西江月·立春",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "画阁换黏春帖，宝筝抛学银钩。东风轻滑玉钗流。织就燕纹莺绣。",
      "隔帐灯花微笑，倚窗云叶低收。双鸳刺罢底尖头。剔雪闲寻豆蔻。"
    ]
  },
  {
    "id": "2e89e42089a3f1c70e32e6fc45d0be2f",
    "title": "朝中措·赋茉莉",
    "authorName": "翁元龙",
    "authorId": "2e89e42089a3f1c7d1457b72d1457b72",
    "dynasty": "宋",
    "content": [
      "花情偏与夜相投。心事鬓边羞。薰醒半床凉梦，能消几个开头。",
      "风轮慢卷，冰壶低架，香雾飕飕。更着月华相恼，木犀淡了中秋。"
    ]
  },
  {
    "id": "2e89e42089ee8a40dc41f87c040a212f",
    "title": "木兰花慢",
    "authorName": "范周",
    "authorId": "2e89e42089ee8a40d1457b72d1457b72",
    "dynasty": "宋",
    "content": [
      "美兰堂昼永，晏清暑、晚迎凉。控水槛风帘，千花竞拥，一朵偏双。银塘。尽倾醉眼，讶湘娥、倦倚两霓裳。依约凝情鉴里，并头宫面高妆。",
      "莲房。露脸盈盈，无语处、恨何长。有翡翠怜红，鸳鸯妒影，俱断柔肠。凄凉。芰荷暮雨，褪娇红、换紫结秋房。堪把丹青对写，凤池归去携将。"
    ]
  },
  {
    "id": "2e89e42089ee8a400481ecd4811252cb",
    "title": "宝鼎现",
    "authorName": "范周",
    "authorId": "2e89e42089ee8a40d1457b72d1457b72",
    "dynasty": "宋",
    "content": [
      "夕阳西下，暮霭红隘，香风罗绮。乘丽景、华灯争放，浓焰烧空连锦砌。睹皓月、浸严城如画，花影寒笼绛蕊。渐掩映、芙蓉万顷，迤逦齐开秋水。太守无限行歌意。拥麾幢、光动珠翠。倾万井、歌台舞榭，瞻望朱轮骈鼓吹。",
      "控宝马、耀貔貅千骑。银烛交光数里。似乱簇、寒星万点，拥入蓬壶影里。宴阁多才，环艳粉、瑶簪珠履。恐看看、丹诏催奉，宸游燕侍。便趁早、占通宵醉。缓引笙歌妓。任画角、吹老寒梅，月落西楼十二。"
    ]
  },
  {
    "id": "2e89e42089ef4f9138ee7daaf9c1f308",
    "title": "小重山·惜别",
    "authorName": "何大圭",
    "authorId": "2e89e42089ef4f91c6bff625d1457b72",
    "dynasty": "宋",
    "content": [
      "绿树莺啼春正浓。钗头青杏小，绿成丛。玉船风动酒鳞红。歌声咽，相见几时重。",
      "车马去匆匆。路随芳草远，恨无穷。相思只在梦魂中。今宵月，偏照小楼东。"
    ]
  },
  {
    "id": "2e89e42089ef4f9173f485365d1e5edb",
    "title": "水调歌头",
    "authorName": "何大圭",
    "authorId": "2e89e42089ef4f91c6bff625d1457b72",
    "dynasty": "宋",
    "content": [
      "今夕出佳月，银汉泻高寒。风缠云卷，转觉天陛玉楼宽。疑是金华仙子，又喜经年药就，倾出玉团团。收拾江河影，都向镜中蟠。",
      "横霜笛，吹明影，到中天。要令四海瞻望，千古此轮安。何岁何年无月，唯有谪仙著语，高绝不能攀。我欲唤空起，云海路漫漫。"
    ]
  },
  {
    "id": "2e89e42089ef4f914334969f70e6d6a0",
    "title": "蝶恋花",
    "authorName": "何大圭",
    "authorId": "2e89e42089ef4f91c6bff625d1457b72",
    "dynasty": "宋",
    "content": [
      "鱼尾霞收明远树。翠色黏天，一叶迎风举。一笑相逢蓬海路。人间风月如尘土。",
      "剪水双眸云鬓吐。醉倒天瓢，笑语生香雾。此会未阑须记取。蟠桃几度吹红雨。"
    ]
  },
  {
    "id": "2e89e4208a6369c8faada2111bde9b57",
    "title": "瑶台第一层上元扈跸",
    "authorName": "赵仲御",
    "authorId": "2e89e4208a6369c8d1457b72d1457b72",
    "dynasty": "宋",
    "content": [
      "嶰管声催。人报道、嫦娥步月来。凤灯鸾炬，寒轻帘箔，光泛楼台。万年春未老，更帝乡日月蓬莱。从仙仗，看星河银界，锦绣天街。",
      "欢陪。千官万骑，九霄人在五云堆。紫袍光里，星球宛转，花影徘徊。未央宫漏永，散异香、龙阙崔嵬。翠舆回。奏仙歌韶吹，宝殿尊罍。"
    ]
  },
  {
    "id": "2e89e4208a766abfaa315dc7fd453d58",
    "title": "鹧鸪天·西都作",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "我是清都山水郎，天教分付与疏狂。曾批给雨支风券，累上留云借月章。",
      "诗万首，酒千觞。几曾着眼看侯王？玉楼金阙慵归去，且插梅花醉洛阳。"
    ]
  },
  {
    "id": "2e89e4208a766abf0d8acf6e7cef4780",
    "title": "雨中花慢·岭南作",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "故国当年得意，射麋上苑，走马长楸。对葱葱佳气，赤县神州。好景何曾虚过，胜友是处相留。向伊川雪夜，洛浦花朝，占断狂游。",
      "胡尘卷地，南走炎荒，曳裾强学应刘。空漫说、螭蟠龙卧，谁取封侯。塞雁年年北去，蛮江日日西流。此生老矣，除非春梦，重到东周。"
    ]
  },
  {
    "id": "2e89e4208a766abfe28c492eec983d01",
    "title": "聒龙谣",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "肩拍洪崖，手携子晋，梦里暂辞尘宇。高步层霄，俯人间如许。算蜗战、多少功名，问蚁聚、几回今古。度银潢、展尽参旗，桂花澹，月飞去。",
      "天风紧，玉楼斜，舞万女霓袖，光摇金缕。明廷宴阕，倚青冥回顾。过瑶池、重借双成，就楚岫、更邀巫女。转云车、指点虚无，引蓬莱路。"
    ]
  },
  {
    "id": "2e89e4208a766abfe28c492ec13b247c",
    "title": "聒龙谣",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "凭月携箫，溯空秉羽，梦踏绛霄仙去。花冷街榆，悄中天风露。并真官、蕊佩芬芳，望帝所、紫云容与。享钧天、九奏传觞，听龙啸，看鸾舞。",
      "惊尘世，悔平生，叹万感千恨，谁怜深素。群仙念我，好人间难住。劝阿母、偏与金桃，教酒星、剩斟琼醑。醉归时、手授丹经，指长生路。"
    ]
  },
  {
    "id": "2e89e4208a766abf086224f10bcd3a6b",
    "title": "水调歌头·其一淮阴作",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "当年五陵下，结客占春游。红缨翠带，谈笑跋马水西头。落日经过桃叶，不管插花归去，小袖挽人留。换酒春壶碧，脱帽醉青楼。",
      "楚云惊，陇水散，两漂流。如今憔悴，天涯何处可消忧。长揖飞鸿旧月。不知今夕烟水，都照几人愁。有泪看芳草，无路认西州。"
    ]
  },
  {
    "id": "2e89e4208a766abf6a41a7ef8bea7ac8",
    "title": "水调歌头·其二",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "白日去如箭，达者惜分阴。问君何苦，长抱冰炭利名心。冀望封侯一品，侥幸升仙三岛，不死解烧金。听取百年曲，三叹有遗音。",
      "会良朋，逢美景，酒频斟。昔人已矣，松下泉底不如今。幸遇重阳佳节，高处红萸黄菊，好把醉乡寻。澹澹飞鸿没，千古共销魂。"
    ]
  },
  {
    "id": "2e89e4208a766abf6a41a7efa7b732e0",
    "title": "水调歌头·其二",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "中秋一轮月，只和旧青冥。都缘人意，须道今夕别般明。是处登临开宴，争看吴歌楚舞，沉醉倒金尊。各自心中事，悲乐几般情。",
      "烛摧花，鹤警露，忽三更。舞茵未卷，玉绳低转便西倾。认取眼前流景，试看月归何处，因甚有亏盈。我自阖门睡，高枕笑浮生。"
    ]
  },
  {
    "id": "2e89e4208a766abf0946773ed02fcd2f",
    "title": "水调歌头·其三和董弥大中秋",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "偏赏中秋月，从古到如今。金风玉露相间，别做一般清。是处帘栊争卷，谁家管弦不动，乐世足欢情。莫指关山路，空使翠蛾颦。",
      "水精盘，鲈鱼脍，点新橙。鹅黄酒暖，纤手传杯任频斟。须惜晓参横后，直到来年今夕，十二数亏盈。未必来年看，得似此回明。"
    ]
  },
  {
    "id": "2e89e4208a766abf2f299815379f3e66",
    "title": "水调歌头·其四和海盐尉范行之",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "平生看明月，西北有高楼。如今羁旅，常叹茅屋暗悲秋。闻说吴淞江上，有个垂虹亭好，结友漾轻舟。记得蓬莱路，端是旧曾游。",
      "趁黄鹄，湖影乱，海光浮。绝尘胜处，合是不数白蘋洲。何物陶朱张翰，劝汝橙齑鲈脍，交错献还酬。寄语梅仙道，来岁肯同不。"
    ]
  },
  {
    "id": "2e89e4208a766abf3a0af3fc077f1499",
    "title": "水调歌头·其五对月有感",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "天宇著垂象，日月共回旋。因何明月，偏被指点古来传。浪语修成七宝，漫说霓裳九奏，阿姊最婵娟。愤激书青奏，伏愿听臣言。",
      "诏六丁，驱狡兔，屏痴蟾。移根老桂，种在历历白榆边。深锁广寒宫殿，不许姮娥歌舞，按次守星躔。永使无亏缺，长对日团圆。"
    ]
  },
  {
    "id": "2e89e4208a766abf25665b366fdc5bc4",
    "title": "水龙吟",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "晓来极目同云，暧空降雪花零乱。平生尘想，老来俗状，都齐惊散。玉凤凌霄，素虬横海，一杯相劝。任霓裳学舞，梅妆作面，终不似、天裁剪。",
      "正是年华美满。斗迎春、巧飞钗燕。冲寒醉眼，倚空长揖，群仙笑粲。说道瑶池，有人来报，西真开宴。便争回蕊佩，高驰羽驾，卷东风转。"
    ]
  },
  {
    "id": "2e89e4208a766abfe27712afc6f5d48c",
    "title": "念奴娇·其五约友中秋游长桥，魏倅邦式不预，作",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "素秋天气，是登山临水，昔人悲处。我遇清时无个事，好约莺迁鸿翥。旋整兰舟，多携芳酝，笑里轻帆举。松江缆月，望云飞棹延伫。",
      "别乘文雅风流，新词光万丈，珠连锦聚。恨不同游，指浩渺、玉宇琼楼相付。桂子收香，蟾辉采露，暂辍尊前舞。丝囊封寄，倩他双翠衔去。"
    ]
  },
  {
    "id": "2e89e4208a766abfbf100f16fe292bf0",
    "title": "念奴娇·其六杨子安侍郎寿",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "腊回春近，正日添宫线，香传梅驿。玉律冰壶此际显，天与奇才英识。贯日孤忠，凌云独志，曾展回天力。功名由命，等闲却铩鸾翮。",
      "谁信夫子如今，眠云情意稳，风尘机息。邂逅初心得计处，伊水鸥闲波碧。但恐天教，经纶缘在，未遂紫烟客。君王图旧，看公归觐京国。"
    ]
  },
  {
    "id": "2e89e4208a766abf797b943f1a5117f4",
    "title": "念奴娇·其七垂虹亭",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "放船纵棹，趁吴江风露，平分秋色。帆卷垂虹波面冷，初落萧萧枫叶。万顷琉璃，一轮金鉴，与我成三客。碧空寥阔，瑞星银汉争白。",
      "深夜悄悄鱼龙，灵旗收暮霭，天光相接。莹澈乾坤，全放出、叠玉层冰宫阙。洗尽凡心，相忘尘世，梦想都销歇。胸中云海，浩然犹浸明月。"
    ]
  },
  {
    "id": "2e89e4208a766abfa18b7c55d7a8587d",
    "title": "木兰花慢·其一",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "折芙蓉弄水，动玉佩、起秋风。正柳外闲云，溪头澹月，映带疏钟。人间厌谪堕久，恨霓旌未返碧楼空。且与时人度日，自怜怀抱谁同。",
      "当时种玉五云东。露冷夜耕龙。念瑞草成畦，琼蔬未采，尘染衰容。谁知素心未已，望清都绛阙有无中。寂寞归来隐几，梦听帝乐冲融。"
    ]
  },
  {
    "id": "2e89e4208a766abf350525e5c745c62e",
    "title": "木兰花慢·其二和师厚和司马文季虏中作",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "指荣河峻岳，锁胡尘、几经秋。叹故苑花空，春游梦冷，万斛堆愁。簪缨散、关塞阻，恨难寻杏馆觅瓜畴。凄惨年来岁往，断鸿去燕悠悠。拘幽。",
      "化碧海西头。剑履问谁收。但易水歌传，子山赋在，青史名留。吾曹镜中看取，且狂歌载酒古扬州。休把霜髯老眼，等闲清泪空流。"
    ]
  },
  {
    "id": "2e89e4208a766abfc478f3d662528286",
    "title": "洞仙歌",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "何人不爱，是江梅红绽。雪野寒空冻云晚。照清溪绰约，粉艳先春，包绛萼、姑射冰肌自暖。",
      "上林花万品，都借风流，国色天香任欣羡。共素娥青女，一笑相逢，人不见、悄悄霜宫月殿。想乘云、是在玉皇前，粲蕊佩明珰，侍清都燕。"
    ]
  },
  {
    "id": "2e89e4208a766abfbac8e546e27f061b",
    "title": "洞仙歌·其一",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "今年生日，庆一百省岁。喜趁烧灯作欢会。问先生有甚，阴德神丹，霜雪里、鹤在青松相似。",
      "总无奇异处，只是天然，冷澹寻常旧家计。探袖弄明珠，满眼儿孙，一壶酒、□向花间长醉。且落魄、装个老人星，共野叟行歌，太平时世。"
    ]
  },
  {
    "id": "2e89e4208a766abf90bdbd82a3de4b2e",
    "title": "满江红",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "竹翠阴森，寒泉浸、几峰奇石。销畏日、溪蒲呈秀，水蕉供碧。筠簟平铺光欲动，纱裯高挂空无色。似月明、苹叶起秋风，潇湘白。",
      "不敢笑，红尘客。争肯羡，神仙宅。且披襟脱帽，自适其适。靖节窗风犹有待，本初朔饮非长策。怎似我、心闲便清凉，无南北。"
    ]
  },
  {
    "id": "2e89e4208a766abfedbd282dcd4c50e9",
    "title": "洞仙歌·其二赠太易",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "风流老峭，负不群奇表。弹指超凡怎由教。把俗儒故纸，推向一边，三界外、寻得一场好笑。",
      "尘缘无处躲，应见宰官，苦行公心众难到。这功名富贵，有也寻常，管做得、越古超今神妙。待接得、众生总成佛，向酒肆淫房，再逞年少。"
    ]
  },
  {
    "id": "2e89e4208a766abf4b26e6274294318b",
    "title": "风流子",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "吴越东风起，江南路，芳草绿争春。倚危楼纵目，绣帘初卷，扇边寒减，竹外花明。看西湖、画船轻泛水，茵幄稳临津。嬉游伴侣，两两携手，醉回别浦，歌遏南云。",
      "有客愁如海，江山异，举目暗觉伤神。空想故园池阁，卷地烟尘。但且恁、痛饮狂歌，欲把恨怀开解，转更销魂。只是皱眉弹指，冷过黄昏。"
    ]
  },
  {
    "id": "2e89e4208a766abf9d7edb14f54eba7e",
    "title": "望海潮·丁酉，西内成，乡人请作望幸曲",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "嵩高维岳，图书之渊，西都二室三川。神鼎定金，麟符刻玉，英灵未称河山。谁再整乾坤。是挺生真主，浴日开天。御归梁苑，驾回汾水凤楼闲。",
      "升平运属当千。眷凝旒暇日，西顾依然。银汉诏虹，瑶台赐碧，一新瑞气祥烟。重到帝居前。怪鹊桥龙阙，飞下人间。父老欢呼，翠华来也太平年。"
    ]
  },
  {
    "id": "2e89e4208a766abfcfb25ab51715218c",
    "title": "声声慢·雪",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "红炉围锦，翠幄盘雕，楼前万里同云。青雀窥窗，来报瑞雪纷纷。开帘放教飘洒，度华筵、飞入金尊。斗迎面，看美人呵手，旋浥罗巾。",
      "莫说梁园往事，休更羡、越溪访戴幽人。此日西湖真境，圣治中兴。直须听歌按舞，任留香、满酌杯深。最好是，贺丰年、天下太平。"
    ]
  },
  {
    "id": "2e89e4208a766abfb833e72bc681e2da",
    "title": "感皇恩·其一游□□园感旧",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "曾醉武陵溪，竹深花好。玉佩云鬟共春笑。主人好事，坐客雨巾风帽。日斜青凤舞，金尊倒。",
      "歌断渭城，月沈星晓。海上归来故人少。旧游重到。但有夕阳衰草。恍然真一梦，人空老。"
    ]
  },
  {
    "id": "2e89e4208a766abf9c5a4e74491a41c6",
    "title": "恋绣衾",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "木落江南感未平。雨萧萧、衰鬓到今。甚处是长安路，水连空、山锁暮云。",
      "老人对酒今如此，一番新、残梦暗惊。又是洒黄花泪，问明年、此会怎生。"
    ]
  },
  {
    "id": "2e89e4208a766abf89de2bb28daa6900",
    "title": "感皇恩·其二",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "早起未梳头，小园行遍。拄杖穿花露犹泫。菊篱瓜畹。最喜引枝添蔓。先生独自笑，流莺见。",
      "着意访寻，幽香国艳。千里移根未为远。浅深相间。最要四时长看。群芳休怪我，归来晚。"
    ]
  },
  {
    "id": "2e89e4208a766abf89de2bb29ec1ac7d",
    "title": "感皇恩·其二",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "一个小园儿，两三亩地。花竹随宜旋装缀。槿篱茅舍，便有山家风味。等闲池上饮，林间醉。",
      "都为自家，胸中无事。风景争来趁游戏。称心如意。剩活人间几岁。洞天谁道在，尘寰外。"
    ]
  },
  {
    "id": "2e89e4208a766abf5e1cb049a4e7c52e",
    "title": "青玉案·坐上和赵智夫瑞香",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "芝房并蒂空称瑞。几曾见、香旎旎。也不论兰休比蕙。王孙高韵，说得的当，不减唐诸李。",
      "今朝影落琼杯里。共才子佳人斗高致。莫道衰翁都无意。为他丰韵，为他情味，销得真个醉。"
    ]
  },
  {
    "id": "2e89e4208a766abf06b7712681bdb282",
    "title": "杏花天",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "挂帘等月阑干曲。厌永昼、劳烟倦局。单衣汗透鲛绡缩。脱帽梳犀枕玉。",
      "移床就、碧梧翠竹。寄语倩、姮娥伴宿。轻风澹露清凉足。云缀银河断续。"
    ]
  },
  {
    "id": "2e89e4208a766abf06b77126c42a67f9",
    "title": "杏花天",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "听蝉剪叶迎秋燕。画戟散、金铺开遍。清风占住秦筝怨。楼上衙牌易晚。",
      "飞雨过、绣幕尽卷。借水沈、龙涎旋碾。金盆弄水停歌扇。凉在冰肌粉面。"
    ]
  },
  {
    "id": "2e89e4208a766abf06b77126ccf3f48f",
    "title": "杏花天",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "残春庭院东风晓。细雨打、鸳鸯寒峭。花尖望见秋千了。无路踏青斗草。",
      "人别后、碧云信杳。对好景、愁多欢少。等他燕子传音耗。红杏开也未到。"
    ]
  },
  {
    "id": "2e89e4208a766abf19f85ac3b08bf439",
    "title": "南歌子·沉蕙乞词",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "住近沉香浦，门前蕙草春。鸳鸯飞下柘枝新。见弄青梅初著、翠罗裙。",
      "怕唤拈歌扇，嫌催上舞茵。几时微步不生尘。来作维摩方丈、散花人。"
    ]
  },
  {
    "id": "2e89e4208a766abfd4b081e4c42011ea",
    "title": "苏幕遮",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "瘦仙人，穷活计。不养丹砂，不肯参同契。两顿家餐三觉睡。闭著门儿，不管人闲事。",
      "又经年，知几岁。老屋穿空，幸有天遮蔽。不饮香醪常似醉。白鹤飞来，笑我颠颠地。"
    ]
  },
  {
    "id": "2e89e4208a766abfd4b081e4c21cd30c",
    "title": "苏幕遮",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "酒壶空，歌扇去。独倚危楼，无限伤心处。芳草连天云薄暮。故国山河，一阵黄梅雨。",
      "有奇才，无用处。壮节飘零，受尽人间苦。欲指虚无问征路。回首风云，未忍辞明主。"
    ]
  },
  {
    "id": "2e89e4208a766abf7f7411547ad32a69",
    "title": "浪淘沙令·其一中秋阴雨，同显忠、椿年、谅之坐寺门作",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "圆月又中秋。南海西头。蛮云瘴雨晚难收。北客相逢弹泪坐，合恨分愁。",
      "无酒可销忧。但说皇州。天家宫阙酒家楼。今夜只应清汴水，呜咽东流。"
    ]
  },
  {
    "id": "2e89e4208a766abfaf54b3b9bc2e06b8",
    "title": "千秋岁·贯方七月五日生日为寿",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "占秋呈瑞。四海杨公子。蹋拖尚带蓬壶体。清新春草句，潇洒兰亭字。宦情少，眠云弄月知心事。",
      "此去应无滞。稳步烟霄地。鹏万里，鹤千岁。他年黄阁老，访我清溪醉。青凤舞，贻君万斛瑶花蕊。"
    ]
  },
  {
    "id": "2e89e4208a766abf327ee126ea98f93b",
    "title": "浪淘沙·令其二康州泊船",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "风约雨横江。秋满篷窗。个中物色尽凄凉。更是行人行未得，独系归艎。",
      "拥被换残香。黄卷堆床。开愁展恨剪思量。伊是浮云侬是梦，休问家乡。"
    ]
  },
  {
    "id": "2e89e4208a766abf002b427f33eee75d",
    "title": "定风波",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "红药花前欲送春。金鞭柘弹趁芳尘。故傍绣帘挼柳线。恰见。澹梳妆映瘦腰身。",
      "闲倚金铺书闷字。尤殢。为谁憔悴减心情。放下彩毫匀粉泪。弹指。你不知人是不知人。"
    ]
  },
  {
    "id": "2e89e4208a766abfd9cc8b7ad23ac04c",
    "title": "浪淘沙·令其三",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "白菊好开迟。冷蝶空迷。沾风惹露也随时。何事深藏偏在后，天性难移。",
      "陶令最怜伊。同病相医。寒枝瘦叶更栽培。直待群芳零落后，独殿东篱。"
    ]
  },
  {
    "id": "2e89e4208a766abfb27befeb8eee7e42",
    "title": "梦玉人引和祝圣俞",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "浪萍风梗，寄人间，倦为客。梦里瀛洲，姓名误题仙籍。敛翅归来，爱小园、蜕箨筼筜碧。新种幽花，戒儿童休摘。",
      "放怀随分，各逍遥，飞鴳等鹏翼。舍此萧闲，问君携杖安适。诸彦群英，诗酒皆勍敌。太平时，向花前，不醉如何休得。"
    ]
  },
  {
    "id": "2e89e4208a766abf2d6f34ec2c285cd9",
    "title": "踏莎行·其一太易生日",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "梅倚江娥，日舒宫线。老人星唤群仙宴。泛杯玉友暖飞浮，堆盘金橘光零乱。",
      "听命宽心，随缘适愿。痴狂赢取身长健。醉中等看碧桃春，尊前莫问蓬莱浅。"
    ]
  },
  {
    "id": "2e89e4208a766abfdbe07094a289f472",
    "title": "踏莎行·其二送子权赴藤",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "花涨藤江，草熏鸭步。锦帆兰棹分春去。二翁元是一溪云，暂为山北山南雨。",
      "绿酒多斟，白须休觑。飞丹约定烟霞侣。与君先占赤城春，回桡早趁桃源路。"
    ]
  },
  {
    "id": "2e89e4208a766abf9a1e3723790a5c3e",
    "title": "一落索",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "一夜雨声连晓。青灯相照。旧时情绪此时心，花不见、人空老。",
      "可惜春光闲了。阴多晴少。江南江北水连云，问何处、寻芳草。"
    ]
  },
  {
    "id": "2e89e4208a766abf9a1e372384a2d4d5",
    "title": "一落索",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "惯被好花留住。蝶飞莺语。少年场上醉乡中，容易放、春归去。",
      "今日江南春暮。朱颜何处。莫将愁绪比飞花，花有数、愁无数。"
    ]
  },
  {
    "id": "2e89e4208a766abf128249f577a62e85",
    "title": "望江南/忆江南",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "炎昼永，初夜月侵床。露卧一丛莲叶畔，芙蓉香细水风凉。枕上是仙乡。",
      "浮世事，能有几多长。白日明朝依旧在，黄花非晚是重阳。不用苦思量。"
    ]
  },
  {
    "id": "2e89e4208a766abf32ad97e198c754be",
    "title": "渔家傲",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "谁转琵琶弹侧调。征尘万里伤怀抱。客散黄昏庭院悄。灯相照。春寒燕子归来早。",
      "可惜韶光虚过了。多情人已非年少。只恐莺啼春又老。知音少。人间何处寻芳草。"
    ]
  },
  {
    "id": "2e89e4208a766abf32ad97e1ed5f404c",
    "title": "渔家傲",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "畏暑闲寻湖上径。雨丝断送凉成阵。风里芙蓉斜不整。沈红影。约回萍叶波心静。",
      "催唤吴姬迎小艇。妆花烛焰明相映。饮到夜阑人却醒。风雨定。欲归更把阑干凭。"
    ]
  },
  {
    "id": "2e89e4208a766abf96a8f3a6eb84236d",
    "title": "十二时/忆少年",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "连云衰草，连天晚照，连山红叶。西风正摇落，更前溪呜咽。",
      "燕去鸿归音信绝。问黄花、又共谁折。征人最愁处，送寒衣时节。"
    ]
  },
  {
    "id": "2e89e4208a766abf7e564afa436b0dc5",
    "title": "渔家傲·其二石夷仲一姬去，念之，止小妓燕燕",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "鉴水稽山尘不染。归来贺老身强健。有客跨鲸游汗漫。留羽扇。玉船取酒青鸾劝。",
      "莫恨飞花容易散。仙家风味何曾减。春色一壶丹九转。堪为伴。雕梁幸有轻盈燕。"
    ]
  },
  {
    "id": "2e89e4208a766abfe78f8130b859ba7a",
    "title": "行香子",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "宝篆香沈。锦瑟尘侵。日长时、懒把金针。裙腰暗减，眉黛长颦。看梅花过，梨花谢，柳花新。",
      "春寒院落，灯火黄昏。悄无言、独自销魂。空弹粉泪，难托清尘。但楼前望，心中想，梦中寻。"
    ]
  },
  {
    "id": "2e89e4208a766abf206b9c63dd7238f9",
    "title": "忆帝京",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "元来老子曾垂教。挫锐和光为妙。因甚不听他，强要争工巧。只为忒惺惺，惹尽闲烦恼。",
      "你但莫、多愁早老。你但且、不分不晓。第一随风便倒拖，第二君言亦大好。管取没人嫌，便总道、先生俏。"
    ]
  },
  {
    "id": "2e89e4208a766abfd8514caf38da964c",
    "title": "南乡子",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "宫样细腰身。玉带罗衫稳试新。小底走来宣对御，催频。曲殿西厢小苑门。",
      "歌舞斗轻盈。不许杨花上锦茵。劝得君王真个醉，承恩。金凤红袍印粉痕。"
    ]
  },
  {
    "id": "2e89e4208a766abfd8514cafe0f12198",
    "title": "南乡子",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "风雪打黄昏。别殿无人早闭门。拜了天香罗袖冷，低颦。催灭银灯解绣裙。",
      "金鸭卧残薰。看破屏风数泪痕。回首昭阳天样远，销魂。又过梅花一番春。"
    ]
  },
  {
    "id": "2e89e4208a766abf388c4564bbe8d289",
    "title": "桃源忆故人",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "飘萧我是孤飞雁。不共红尘结怨。几度蓬莱清浅。侧翅曾傍看。",
      "有时飞入西真院。许趁风光流转。玉蕊绿花开遍。可惜无人见。"
    ]
  },
  {
    "id": "2e89e4208a766abf388c4564af79e3b9",
    "title": "桃源忆故人",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "小园雨霁秋光转。天气微寒犹暖。黄菊红蕉庭院。翠径苔痕软。",
      "眼前明快眉间展。细酌霞觞不浅。一曲广陵弹遍。目送飞鸿远。"
    ]
  },
  {
    "id": "2e89e4208a766abf388c45647d85dd0f",
    "title": "桃源忆故人",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "雨斜风横香成阵。春去空留春恨。欢少愁多因甚。燕子浑难问。",
      "碧尖蹙损眉慵晕。泪湿燕支红沁。可惜海棠吹尽。又是黄昏近。"
    ]
  },
  {
    "id": "2e89e4208a766abf388c45644e4ee559",
    "title": "桃源忆故人",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "西楼几日无人到。依旧红围绿绕。楼下落花谁扫。不见长安道。",
      "碧云望断无音耗。倚遍阑干残照。试问泪弹多少。湿遍楼前草。"
    ]
  },
  {
    "id": "2e89e4208a766abf388c4564d1dfb494",
    "title": "桃源忆故人",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "谁能留得朱颜住。枉了百般辛苦。争似萧然无虑。任运随缘去。",
      "人人放著逍遥路。只怕君心不悟。弹指百年今古。有甚成亏处。"
    ]
  },
  {
    "id": "2e89e4208a766abf388c45640cd400ab",
    "title": "桃源忆故人",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "玉笙吹彻清商后。寂寞弓弯舞袖。巧画远山不就。只为眉长皱。",
      "灵犀望断星难透。立到凄凉时候。今夜月明如昼。人共梅花瘦。"
    ]
  },
  {
    "id": "2e89e4208a766abfd612740736f741e2",
    "title": "好事近",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "春雨细如尘，楼外柳丝黄湿。风约绣帘斜去，透窗纱寒碧。",
      "美人慵剪上元灯，弹泪倚瑶瑟。却上紫姑香火，问辽东消息。"
    ]
  },
  {
    "id": "2e89e4208a766abfd6127407ca0fdfbb",
    "title": "好事近",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "春雨挠元宵，花绽柳眠无力。风峭画堂帘幕，卷金泥红湿。",
      "王孙开宴聚娇饶，越山洗愁碧。休说凤凰城里，少年时踪迹。"
    ]
  },
  {
    "id": "2e89e4208a766abf94f15e86b1ded29d",
    "title": "好事近·渔父词（其二） ",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "眼里数闲人，只有钓翁潇洒。已佩水仙宫印，恶风波不怕。",
      "此心那许世人知，名姓是虚假。一棹五湖三岛，任船儿尖耍。"
    ]
  },
  {
    "id": "2e89e4208a766abf2c3e3026683e5e07",
    "title": "好事近·渔父词（其三） ",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "渔父长身来，只共钓竿相识。随意转船回棹，似飞空无迹。",
      "芦花开落任浮生，长醉是良策。昨夜一江风雨，都不曾听得。"
    ]
  },
  {
    "id": "2e89e4208a766abfad064c589bdaff22",
    "title": "好事近·渔父词（其四）",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "拨转钓鱼船，江海尽为吾宅。恰向洞庭沽酒，却钱塘横笛。",
      "醉颜禁冷更添红，潮落下前碛。经过子陵滩畔，得梅花消息。"
    ]
  },
  {
    "id": "2e89e4208a766abf058a861a32723c43",
    "title": "好事近·渔父词（其六） ",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "短棹钓船轻，江上晚烟笼碧。塞雁海鸥分路，占江天秋色。",
      "锦鳞拨剌满篮鱼，取酒价相敌。风顺片帆归去，有何人留得。"
    ]
  },
  {
    "id": "2e89e4208a766abf7f23b5abfa5f35d5",
    "title": "好事近·渔父词（其五） ",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "猛向这边来，得个信音端的。天与一轮钓线，领烟波千亿。",
      "红尘今古转船头，鸥鹭已陈迹。不受世间拘束，任东西南北。"
    ]
  },
  {
    "id": "2e89e4208a766abfd61274071ef9df28",
    "title": "好事近",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "绿泛一瓯云，留住欲飞胡蝶。相对夜深花下，洗萧萧风月。",
      "从容言笑醉还醒，争忍便轻别。只愿主人留客，更重斟金叶。"
    ]
  },
  {
    "id": "2e89e4208a766abfd61274076399db14",
    "title": "好事近",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "失却故山云，索手指空为客。莼菜鲈鱼留我，住鸳鸯湖侧。",
      "偶然添酒旧壶卢，小醉度朝夕。吹笛月波楼下，有何人相识。"
    ]
  },
  {
    "id": "2e89e4208a766abfd6127407276b0c2c",
    "title": "好事近",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "深住小溪春，好在柳枝桃叶。风澹水轩人静，数双飞胡蝶。",
      "日长时有一莺啼，兰佩为谁结。销散旧愁新恨，泛琴心三叠。"
    ]
  },
  {
    "id": "2e89e4208a766abfd61274072afa277e",
    "title": "好事近",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "我不是神仙，不会炼丹烧药。只是爱闲耽酒，畏浮名拘缚。",
      "种成桃李一园花，真处怕人觉。受用现前活计，且行歌行乐。"
    ]
  },
  {
    "id": "2e89e4208a766abf68a0d967f3e13525",
    "title": "好事近·其三子权携酒与弟侄相访作",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "惊见老仙来，触目琳琅奇绝。打酒道人林下，奏醉翁三叠。",
      "接䍦倾倒海云飞，物色又催别。回棹晚江春雨，胜剡溪风雪。"
    ]
  },
  {
    "id": "2e89e4208a766abfea530354638d2d61",
    "title": "好事近·其四清明百七日洛川小饮和驹父",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "春去尚堪寻，莫恨老来难却。且趁禁烟百七，醉残英馀萼。",
      "坐间玉润赋妍辞，情语见真乐。引满瘿杯竹盏，胜黄金凿落。"
    ]
  },
  {
    "id": "2e89e4208a766abf305ecd06f07313e4",
    "title": "乌夜啼",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "剪胜迎春后，和风入律频催。前回下叶飞霜处，红绽一枝梅。",
      "正遇时调玉烛，须添酒满金杯。寻芳伴侣休闲过，排日有花开。"
    ]
  },
  {
    "id": "2e89e4208a766abf59cecda97bbda667",
    "title": "好事近·摇首出红尘",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "摇首出红尘，醒醉更无时节。活计绿蓑青笠，惯披霜冲雪。",
      "晚来风定钓丝闲，上下是新月。千里水天一色，看孤鸿明灭。"
    ]
  },
  {
    "id": "2e89e4208a766abf57659484ea04cf2e",
    "title": "长相思",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "昨日晴。今日阴。楼下飞花楼上云。阑干双泪痕。",
      "江南人。江北人。一样春风两样情。晚寒潮未平。"
    ]
  },
  {
    "id": "2e89e4208a766abf576594849f6f90b4",
    "title": "长相思",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "海云黄。橘洲霜。如箭滩流石似羊。溪船十丈长。",
      "人难量。水难量。过险方知著甚忙。归休老醉乡。"
    ]
  },
  {
    "id": "2e89e4208a766abfecaf558d231a17d7",
    "title": "沙塞子·其一",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "万里飘零南越，山引泪，酒催愁。不见凤楼龙阙，又经秋。",
      "九日江亭闲望，蛮树远，瘴烟浮。肠断红蕉花晚，水西流。"
    ]
  },
  {
    "id": "2e89e4208a766abfee0ce0c7eb6197e7",
    "title": "沙塞子·其二大悲、再作",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "蛮径寻春春早，千点雪，已飞梅。席地插花传酒、日西催。",
      "莫作楚囚相泣，倾银汉，洗瑶池。看尽人间桃李、拂衣归。"
    ]
  },
  {
    "id": "2e89e4208a766abf8d41f387bf7bbc13",
    "title": "西江月",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "澹澹薰风庭院，青青过雨园林。铜驼陌上旧莺声。今日江边重听。",
      "落帽酒中有趣，题桥琴里无心。香残沈水缕烟轻。花影阑干人静。"
    ]
  },
  {
    "id": "2e89e4208a766abf8d41f38776b3100d",
    "title": "西江月",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "琴上金星正照，砚中鸲眼相青。闲来自觉有精神。心海风恬浪静。",
      "且喜面前花好，更听林外莺新。瓮头清辣洞庭春。醉里徐行路稳。"
    ]
  },
  {
    "id": "2e89e4208a766abf8d41f38717c63227",
    "title": "西江月",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "元是西都散汉，江南今日衰翁。从来颠怪更心风。做尽百般无用。",
      "屈指八旬将到，回头万事皆空。云间鸿雁草间虫。共我一般做梦。"
    ]
  },
  {
    "id": "2e89e4208a766abf8d41f3876ba334f9",
    "title": "西江月",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "穷后常如囚系，老来半似心风。饥蚊饿蚤不相容。一夜何曾做梦。",
      "被我不扇不捉，廓然总是虚空。寺钟官角任西东。别弄些儿骨董。"
    ]
  },
  {
    "id": "2e89e4208a766abf23bf3935e1aa1acb",
    "title": "西江月·世事短如春梦",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "世事短如春梦，人情薄似秋云。不须计较苦劳心，万事原来有命。",
      "幸遇三杯酒好，况逢一朵花新。片时欢笑且相亲，明日阴晴未定。"
    ]
  },
  {
    "id": "2e89e4208a766abfc1a2632305c2eee5",
    "title": "西江月·日日深杯酒满",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "日日深杯酒满，朝朝小圃花开。自歌自舞自开怀。且喜无拘无碍。",
      "青史几番春梦，黄泉多少奇才。不须计较与安排。领取而今现在。",
      "另作：",
      "日日深杯酒满，朝朝小圃花开。自歌自舞自开怀。且喜无拘无碍。",
      "青史几番春梦，红尘多少奇才。不须计较与安排。领取而今现在。"
    ]
  },
  {
    "id": "2e89e4208a766abf8d41f387ed2452d3",
    "title": "西江月",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "正月天饶阴雨，江南寒在晨朝。娇莺声袅杏花梢。暗澹绿窗春晓。",
      "好梦空留被在，新愁不共香销。小楼帘卷路迢迢。望断天涯芳草。"
    ]
  },
  {
    "id": "2e89e4208a766abf1c0b03e166177a9a",
    "title": "西江月·其八石夷仲去姬复归",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "织素休寻往恨，攀条幸有前缘。隔河彼此事经年。且说蓬莱清浅。",
      "障面重新团扇，倾鬟再整花钿。歌云舞雪画堂前。长共阿郎相见。"
    ]
  },
  {
    "id": "2e89e4208a766abfa2d534f6110639b8",
    "title": "减字木兰花",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "挼花弄扇。碧斗遥山眉黛晚。白玉阑干。倚遍春风翠袖寒。",
      "难寻可见。何似一双青翅燕。人瘦春残。芳草连云日下山。"
    ]
  },
  {
    "id": "2e89e4208a766abfa2d534f650fc14a9",
    "title": "减字木兰花",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "寻花携李。红漾轻舟汀柳外。小簇春山。溪雨岩云不饱帆。",
      "相逢心醉。容易堆盘银烛泪。痛饮何言。犀箸敲残玉酒船。"
    ]
  },
  {
    "id": "2e89e4208a766abfa2d534f66f38f4bd",
    "title": "减字木兰花",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "东风桃李。春水绿波花影外。载酒胥山。祓禊相期落锦帆。",
      "吾曹一醉。却笑新亭人有泪。相对清言。不觉黄昏雨打船。"
    ]
  },
  {
    "id": "2e89e4208a766abfa2d534f660fe84de",
    "title": "减字木兰花",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "闲人行李。羽扇芒鞋尘世外。一叠溪山。也解分风送客帆。",
      "时平易醉。无复惊心并溅泪。长揖忘言。回棹桃花插满船。"
    ]
  },
  {
    "id": "2e89e4208a766abfa2d534f65b3253bf",
    "title": "减字木兰花",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "刘郎已老，不管桃花依旧笑。要听琵琶，重院莺啼觅谢家。",
      "曲终人醉，多似浔阳江上泪。万里东风，国破山河落照红。"
    ]
  },
  {
    "id": "2e89e4208a766abfa2d534f67c76e2ca",
    "title": "减字木兰花",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "慵歌怕酒。今日春衫惊着瘦。双燕帘栊。金鸭香沈客泪中。",
      "琵琶重听。谁信人间多少恨。落日东风。吹得桃花满院红。"
    ]
  },
  {
    "id": "2e89e4208a766abfa2d534f668cea2ed",
    "title": "减字木兰花",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "无知老子。元住渔舟樵舍里。暂借权监。持节纡朱我甚惭。",
      "不能者止。免苦龟肠忧虎尾。身退心闲。剩向人间活几年。"
    ]
  },
  {
    "id": "2e89e4208a766abfa2d534f69d0822da",
    "title": "减字木兰花",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "斫鱼作鲊。酒面打开香可榨。相唤同来。草草杯盘饮几杯。",
      "人生虚假。昨日梅花今日谢。不醉何为。从古英雄总是痴。"
    ]
  },
  {
    "id": "2e89e4208a766abfa2d534f651624d7d",
    "title": "减字木兰花",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "今年梅晚。懒趁寿阳钗上燕。月唤霜催。不肯人间取次开。",
      "低鬟掩袂。愁寄玉阑金井外。粉瘦香寒。独抱深心一点酸。"
    ]
  },
  {
    "id": "2e89e4208a766abfa2d534f682f6b3a1",
    "title": "减字木兰花",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "无人惜我。我自殷勤怜这个。恧峭惺惺。不肯随人独自行。",
      "乾坤许大。只在棘针尖上坐。依旧多情。搂著虚空睡到明。"
    ]
  },
  {
    "id": "2e89e4208a766abfa2d534f6b1ae5666",
    "title": "减字木兰花",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "年衰人老。矍铄支离君莫笑。白日青天。我自心情胜少年。",
      "超凡入妙。游戏神通随意到。酒圣诗仙。舞棹虚空驾铁船。"
    ]
  },
  {
    "id": "2e89e4208a766abfa2d534f6f4224880",
    "title": "减字木兰花",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "虚空无碍。你自痴迷不自在。撒手游行。到处笙歌拥路迎。",
      "天然美满。不用些儿心计算。莫听先生。引入深山百丈坑。"
    ]
  },
  {
    "id": "2e89e4208a766abfa2d534f6b2c95ab6",
    "title": "减字木兰花",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "无人请我。我自铺毡松下坐。酌酒裁诗。调弄梅花作侍儿。",
      "心欢易醉。明月飞来花下睡。醉舞谁知。花满纱巾月满怀。"
    ]
  },
  {
    "id": "2e89e4208a766abfa2d534f6c1f22754",
    "title": "减字木兰花",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "花随人去。今夜钱塘江上雨。宿酒残更。潮过西窗不肯明。",
      "小罗金缕。结尽同心留不住。何处长亭。绣被春寒掩翠屏。"
    ]
  },
  {
    "id": "2e89e4208a766abfa2d534f64df0a795",
    "title": "减字木兰花",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "有何不可。依旧一枚闲底我。饭饱茶香。瞌睡之时便上床。",
      "百般经过。且喜青鞋踏不破。小院低窗。桃李花开春昼长。"
    ]
  },
  {
    "id": "2e89e4208a766abfa2d534f675af3d0f",
    "title": "减字木兰花",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "江南春水。罗幕黄昏寒未退。好个相知。唱到姮娥敛黛眉。",
      "夜阑人醉。风露无情花有泪。画角残时。一片参旗红杏西。"
    ]
  },
  {
    "id": "2e89e4208a766abf4d9340b8b739e260",
    "title": "减字木兰花·其七秋日饮酒香山石楼醉中作",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "古人误我。独舞西风双泪堕。鹤去无踪。木落西陵返照红。",
      "人间难住。掷下酒杯何处去。楼锁钟残。山北山南两点烟。"
    ]
  },
  {
    "id": "2e89e4208a766abff29ff18ec8b8cfa6",
    "title": "点绛唇",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "淮海秋风，冶城飞下扬州叶。画船催发。倾酒留君别。",
      "卧倒金壶，相对天涯客。阳关彻。大江横绝。泪湿杯中月。"
    ]
  },
  {
    "id": "2e89e4208a766abff29ff18ee92ea939",
    "title": "点绛唇",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "客梦初回，卧听吴语开帆索。护霜云薄。澹澹芙蓉落。",
      "画舫无情，人去天涯角。思量著。翠蝉金雀。别后新梳掠。"
    ]
  },
  {
    "id": "2e89e4208a766abff29ff18e3cc623cb",
    "title": "点绛唇",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "至日春云，万般祥瑞朝来奏。太平时候。乐事家家有。",
      "玉指呵寒，酥点梅花瘦。金杯酒。与君为寿。只愿人长久。"
    ]
  },
  {
    "id": "2e89e4208a766abff29ff18e9db487ed",
    "title": "点绛唇",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "春雨春风，问谁染就江南草。燕娇莺巧。只是参军老。",
      "今古红尘，愁了人多少。尊前好。缓歌低笑。醉向花间倒。"
    ]
  },
  {
    "id": "2e89e4208a766abff29ff18eed4e87ce",
    "title": "点绛唇",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "绿径朱阑，暖烟晴日春来早。自家亭沼。不问人寻讨。",
      "携酒提篮，儿女相随到。风光好。醉敧纱帽。索共梅花笑。"
    ]
  },
  {
    "id": "2e89e4208a766abfece5e199a4efad8e",
    "title": "柳梢青",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "狂踪怪迹。谁料年老，天涯为客。帆展霜风，船随江月，山寒波碧。",
      "如今著处添愁，怎忍看、参西雁北。洛浦莺花，伊川云水，何时归得。"
    ]
  },
  {
    "id": "2e89e4208a766abfece5e199ea762538",
    "title": "柳梢青",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "松江胜集。中秋载酒，幽人闲客。云将迟疑，桂娥羞涩，一欢难得。",
      "天怜我辈凄凉，借万里、晴空湛碧。浩浩烟波，堂堂风月，今夕何夕。"
    ]
  },
  {
    "id": "2e89e4208a766abfece5e1996c76af77",
    "title": "柳梢青",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "红分翠别。宿酒半醒，征鞍将发。楼外残钟，帐前残烛，窗边残月。",
      "想伊绣枕无眠，记行客、如今去也。心下难拚，眼前难觅，口头难说。"
    ]
  },
  {
    "id": "2e89e4208a766abfece5e1992ae84be2",
    "title": "柳梢青",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "梅蒸乍热。无处散策，芳菲初歇。席展凉莞，帐垂黄草，天然奇绝。",
      "披襟永昼清风，更荐枕、良宵皓月。一梦游仙，软云推倒，广寒宫阙。"
    ]
  },
  {
    "id": "2e89e4208a766abfece5e19985d06995",
    "title": "柳梢青",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "水云晚照。浮生了了，霜风衰草。日月金梭，江山春梦，天多人少。",
      "赤松认得虚空，便一向、飞腾缥缈。直上蓬瀛，回看沧海，凄然长啸。"
    ]
  },
  {
    "id": "2e89e4208a766abfcc8fd80124521eec",
    "title": "柳梢青·其五季女生日",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "秋光正洁。仙家瑞草，黄花初发。物外高情，天然雅致，清标偏别。",
      "仙翁笑酌金杯，庆儿女、团圆喜悦。嫁与萧郎，凤凰台上，长生风月。"
    ]
  },
  {
    "id": "2e89e4208a766abf4aa6597cc8b2cdee",
    "title": "采桑子·其一·彭浪矶",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "扁舟去作江南客，旅雁孤云。万里烟尘。回首中原泪满巾。",
      "碧山对晚汀洲冷，枫叶芦根。日落波平。愁损辞乡去国人。"
    ]
  },
  {
    "id": "2e89e4208a766abf0c044cbc2d0d2fc2",
    "title": "采桑子·其二重阳病起饮酒连夕",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "天高风劲尘寰静，佳节重阳。叶下潇湘。碧海晴空一阵霜。",
      "安排弦管倾芳酝，报答秋光。昼短歌长。红烛黄花夜未央。"
    ]
  },
  {
    "id": "2e89e4208a766abf67504cd309e05656",
    "title": "采桑子·其三",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "一番海角凄凉梦，却到长安。翠帐犀帘。依旧屏斜十二山。",
      "玉人为我调琴瑟，颦黛低鬟。云散香残。风雨蛮溪半夜寒。"
    ]
  },
  {
    "id": "2e89e4208a766abf78a8ec85d43869ab",
    "title": "忆秦娥·其一若无置酒朝元亭，师厚同饮作",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "西江碧。江亭夜燕天涯客。天涯客。一杯相属，此夕何夕。",
      "烛残花冷歌声急。秦关汉苑无消息。无消息。戍楼吹角，故人难得。"
    ]
  },
  {
    "id": "2e89e4208a766abff4b47635b8b0815a",
    "title": "忆秦娥·其二",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "霜风急。江南路上梅花白。梅花白。寒溪残月，冷村深雪。",
      "洛阳醉里曾同摘。水西竹外常相忆。常相忆。宝钗双凤，鬓边春色。"
    ]
  },
  {
    "id": "2e89e4208a766abff4b4763575081ed5",
    "title": "忆秦娥·其二",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "吴船窄。吴江岸下长安客。长安客。惊尘心绪，转蓬踪迹。",
      "征鸿也是关河隔。孤飞万里谁相识。谁相识。三更月落，斗横西北。"
    ]
  },
  {
    "id": "2e89e4208a766abf722560bbeb61e8ea",
    "title": "忆秦娥·其四至节赴郡会，赦到",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "歌钟列。公堂盛会酬佳节。酬佳节。皇恩宣布，早梅争发。",
      "舞场椎鼓催回雪。金壶旋酒琼酥热。琼酥热。今朝不饮，几时欢悦。"
    ]
  },
  {
    "id": "2e89e4208a766abf2e201b68aa6b9592",
    "title": "卜算子·其一除夕",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "江上见新年，年夜听春雨。有个人人领略春，粉澹红轻注。",
      "深劝玉东西，低唱黄金缕。捻底梅花总是愁，酒尽人归去。"
    ]
  },
  {
    "id": "2e89e4208a766abf101ef26699b1ee4b",
    "title": "卜算子·其二",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "陌上雪销初，才得江梅信。剪彩盘金院落香，便觉烧灯近。",
      "乐事眼前多，春酒今年胜。好趁迎梅接柳时，满引金杯饮。"
    ]
  },
  {
    "id": "2e89e4208a766abf101ef266bf606315",
    "title": "卜算子·其二",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "碧瓦小红楼，芳草江南岸。雨后纱窗几阵寒，零落梨花晚。",
      "看到水如云，送尽鸦成点。南北东西处处愁，独倚阑干遍。"
    ]
  },
  {
    "id": "2e89e4208a766abf101ef266aba1f8a7",
    "title": "卜算子·其二",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "古涧一枝梅，免被园林锁。路远山深不怕寒，似共春相躲。",
      "幽思有谁知，托契都难可。独自风流独自香，明月来寻我。"
    ]
  },
  {
    "id": "2e89e4208a766abf101ef26623cfe4ad",
    "title": "卜算子·其二",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "灼灼一枝桃，粉艳天然好。只被春风摆撼多，颜色凋零早。",
      "结子未为迟，悔恨随芳草。不下山来不出溪，待守刘郎老。"
    ]
  },
  {
    "id": "2e89e4208a766abf101ef266ea3f7305",
    "title": "卜算子·其二",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "旅雁向南飞，风雨群初失。饥渴辛勤两翅垂，独下寒汀立。",
      "鸥鹭苦难亲，矰缴忧相逼。云海茫茫无处归，谁听哀鸣急。"
    ]
  },
  {
    "id": "2e89e4208a766abf101ef266825e7b64",
    "title": "卜算子·其二",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "山晓鹧鸪啼，云暗泷州路。榕叶阴浓荔子青，百尺桄榔树。",
      "尽日不逢人，猛地风吹雨。惨黯蛮溪鬼峒寒，隐隐闻铜鼓。"
    ]
  },
  {
    "id": "2e89e4208a766abfcef97f1e4e01f26c",
    "title": "昭君怨·悼亡",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "胧月黄昏亭榭。池上秋千初架。燕子说春寒。杏花残。",
      "泪断愁肠难断。往事总成幽怨。幽怨几时休。泪还流。"
    ]
  },
  {
    "id": "2e89e4208a766abf25eb6af7076cc453",
    "title": "清平乐",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "乱红深翠。楼阁春风外。胡蝶成团飞照水。睡鸭无人惊起。",
      "身闲更觉身轻。酒壶歌扇随行。芳草绿杨堤畔，一声初听啼莺。"
    ]
  },
  {
    "id": "2e89e4208a766abf25eb6af7627d6dc7",
    "title": "清平乐",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "相留不住。又趁东风去。楼外夕阳芳草路。今夜短亭何处。",
      "杏花斜压阑干。朱帘不卷春寒。惆怅黄昏前后，离愁酒病厌厌。"
    ]
  },
  {
    "id": "2e89e4208a766abf25eb6af7a8e50abf",
    "title": "清平乐",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "多寒易雨。春事都相误。愁过黄昏无著处。宝篆烧残香缕。",
      "低鬟暗摘明珰。罗巾挹损残妆。檐外几声风玉，丁东敲断人肠。"
    ]
  },
  {
    "id": "2e89e4208a766abf25eb6af79bbcba2d",
    "title": "清平乐",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "春寒雨妥。花萼红难破。绣线金针慵不作。要见秋千无那。",
      "西邻姊妹丁宁。寻芳更约清明。画个丙丁帖子，前阶后院求晴。"
    ]
  },
  {
    "id": "2e89e4208a766abf25eb6af7e080bf89",
    "title": "清平乐",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "当初相见。君恨相逢晚。一曲秦筝弹未遍。无奈昭阳人怨。",
      "便教恩浅情疏。隔花空望金舆。春晚不拈红粉，碧窗自录仙书。"
    ]
  },
  {
    "id": "2e89e4208a766abf0d4e2583c7cb44a3",
    "title": "清平乐·其二木樨",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "人间花少。菊小芙蓉老。冷澹仙人偏得道。买定西风一笑。",
      "前身原是疏梅。黄姑点碎冰肌。惟有暗香长在，饱参清露霏微。"
    ]
  },
  {
    "id": "2e89e4208a766abf7ca15365a3b3d601",
    "title": "浣溪沙·其一季钦拥双妙丽，使来求长短句，为赋",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "折桂归来懒觅官。十年风月醉家山。有人挟瑟伴清闲。",
      "楚畹飞香兰结佩，蓝田生暖玉连环。拥书万卷看双鸾。"
    ]
  },
  {
    "id": "2e89e4208a766abff137049bebff1d6a",
    "title": "阮郎归",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "柳花陌上捻明珰。娇红新样妆。匆匆曾贮一襟香。月痕金缕凉。",
      "分泪扇，掩离觞。春残人断肠。锦书难寄雁飞忙。池塘芳草长。"
    ]
  },
  {
    "id": "2e89e4208a766abf8f5cddd5f7f12b93",
    "title": "浣溪沙·其二玄真子有渔父词，为添作",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "西塞山边白鹭飞。吴兴江上绿杨低。桃花流水鳜鱼肥。",
      "青箬笠将风里戴，短蓑衣向雨中披。斜风细雨不须归。"
    ]
  },
  {
    "id": "2e89e4208a766abf82791341ed0cd314",
    "title": "生查子",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "卧病独眠人，无月中秋节。澹照碧纱灯，冷看银屏雪。",
      "风露转萧寒，砧杵添凄切。伏枕漫书空，到晓愁难说。"
    ]
  },
  {
    "id": "2e89e4208a766abffe046a4fe8f02b15",
    "title": "浣溪沙·其三",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "银海清泉洗玉杯。恰篘白酒冷偏宜。水林檎嫩折青枝。",
      "争看使君长寿曲，旋教法部太平词。快风凉雨火云摧。"
    ]
  },
  {
    "id": "2e89e4208a766abffe046a4fe407f005",
    "title": "浣溪沙·其三",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "碧玉栏干白玉人。倚花吹叶忍黄昏。萧郎一去又经春。",
      "眉澹翠峰愁易聚，脸残红雨泪难匀。纤腰减半绿罗裙。"
    ]
  },
  {
    "id": "2e89e4208a766abffe046a4f75ac41fe",
    "title": "浣溪沙·其三",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "雨湿清明香火残。碧溪桥外燕泥寒。日长独自倚阑干。",
      "脱箨修篁初散绿，褪花新杏未成酸。江南春好与谁看。"
    ]
  },
  {
    "id": "2e89e4208a766abffe046a4f4fd6ac54",
    "title": "浣溪沙·其三",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "风落芙蓉画扇闲。凉随春色到人间。乍垂罗幕乍飞鸾。",
      "好把深杯添绿酒，休拈明镜照苍颜。浮生难得是清欢。"
    ]
  },
  {
    "id": "2e89e4208a766abffe046a4f376aacd7",
    "title": "浣溪沙·其三",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "才子佳人相见难。舞收歌罢又更阑。密将春恨系幽欢。",
      "结子同心香佩带，帕儿双字玉连环。酒醒灯暗忍重看。"
    ]
  },
  {
    "id": "2e89e4208a766abfa1b81c6f5667a024",
    "title": "眼儿媚·其一席上瑞香",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "青锦成帏瑞香浓。雅称小帘栊。主人好事，金杯留客，共倚春风。",
      "不知因甚来尘世，香似旧曾逢。江梅退步，幽兰偷眼，回避芳丛。"
    ]
  },
  {
    "id": "2e89e4208a766abf54b45cea0039fa51",
    "title": "双鸂鶒",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "拂破秋江烟碧。一对双飞鸂鶒。应是远来无力。捎下相偎沙碛。",
      "小艇谁吹横笛。惊起不知消息。悔不当时描得。如今何处寻觅。"
    ]
  },
  {
    "id": "2e89e4208a766abfb079a9b7ec0ba6a5",
    "title": "诉衷情令",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "青垂柳线水平池。芳径燕初飞。日长事少人静，山茧换单衣。",
      "箫鼓远，篆香迟。卷帘低。半床花影，一枕松风，午醉醒时。"
    ]
  },
  {
    "id": "2e89e4208a766abfb079a9b7b97e2343",
    "title": "诉衷情令",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "老人无复少年欢。嫌酒倦吹弹。黄昏又是风雨，楼外角声残。",
      "悲故国，念尘寰。事难言。下了纸帐，曳上青毡，一任霜寒。"
    ]
  },
  {
    "id": "2e89e4208a766abfb079a9b73884784f",
    "title": "诉衷情令",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "青旗彩胜又迎春。暖律应祥云。金盘内家生菜，宫院遍承恩。",
      "时节好，管弦新。度升平。惠风迟日，柳眼梅心，任醉芳尊。"
    ]
  },
  {
    "id": "2e89e4208a766abfb079a9b7e2dcc425",
    "title": "诉衷情令",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "月中玉兔日中鸦。随我度年华。不管寒暄风雨，饱饭热煎茶。",
      "居士竹，故侯瓜。老生涯。自然天地，本分云山，到处为家。"
    ]
  },
  {
    "id": "2e89e4208a766abf113061cbacc62bef",
    "title": "鼓笛令",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "纸帐绸衾忒暖。尽自由、横翻倒转。睡觉西窗灯一盏。恰听打、三更三点。",
      "残梦不须深念。这些个、光阴煞短。解散缰绳休系绊。把从前、一笔句断。"
    ]
  },
  {
    "id": "2e89e4208a766abf9b02ba6d8c488656",
    "title": "菩萨蛮",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "老人谙尽人间苦。近来恰似心头悟。九九是重阳。重阳菊散芳。",
      "出门何处去。对面谁相语。枕臂卧南窗。铜炉柏子香。"
    ]
  },
  {
    "id": "2e89e4208a766abf9b02ba6d14e3606b",
    "title": "菩萨蛮",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "芭蕉叶上秋风碧。晚来小雨流苏湿。新窨木樨沈。香迟斗帐深。",
      "无人同向夕。还是愁成忆。忆昔结同心。鸳鸯何处寻。"
    ]
  },
  {
    "id": "2e89e4208a766abf9b02ba6deb1caef8",
    "title": "菩萨蛮",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "风流才子倾城色。红缨翠幰长安陌。夜饮小平康。暖生银字簧。",
      "持杯留上客。私语眉峰侧。半冷水沉香。罗帷宫漏长。"
    ]
  },
  {
    "id": "2e89e4208a766abf9b02ba6d4d128a26",
    "title": "菩萨蛮",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "乡关散尽当年客。春风寂寞花无色。长日掩重门。江山眼外昏。",
      "画图高挂壁。嵩少参差碧。想见卧云人。松黄落洞门。"
    ]
  },
  {
    "id": "2e89e4208a766abf9b02ba6dd239b6c7",
    "title": "菩萨蛮",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "芙蓉红落秋风急。夜寒纸帐霜华湿。枕畔木瓜香。晓来清兴长。",
      "轻舟青箬笠。短棹溪光碧。去觅谢三郎。芦花何处藏。"
    ]
  },
  {
    "id": "2e89e4208a766abfdd798295ef3e3a15",
    "title": "西湖曲/玉楼春",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "今冬寒早风光好。休怪搀先敧絮帽。蟹肥一个可称斤，酒美三杯真合道。",
      "年年闲梦垂垂了。且喜风松吹不倒。平分两月是新春，却共梅花依旧笑。"
    ]
  },
  {
    "id": "2e89e4208a766abfb8cdf2a1dfabfb09",
    "title": "风蝶令/南歌子",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "试看何时有，元来总是空。丹砂只在酒杯中。看取乃公双颊、照人红。",
      "花外庄周蝶，松间御寇风。古人漫尔说西东。何似自家识取、卖油翁。"
    ]
  },
  {
    "id": "2e89e4208a766abf5de0fb20684ea1ca",
    "title": "谒金门·和李士举",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "春怎恋。楼外绿催红殿。短袖迎风愁半卷。手寒无处暖。",
      "目断蓬莱宫殿。引去谁怜谁怨。相见不如青翅燕。举头长安远。"
    ]
  },
  {
    "id": "2e89e4208a766abf7d595067c3a35aff",
    "title": "洛妃怨/昭君怨",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "拾翠当年延伫。解佩感君诚素。微步过南冈。献明珰。",
      "襟上泪难再会。惆怅幽兰心事。心事永难忘。寄君王。"
    ]
  },
  {
    "id": "2e89e4208a766abff1aad4a01236fb7a",
    "title": "燕归梁",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "帐掩秋风一半开。闲将玉笛吹。过云微雨散轻雷。",
      "夜参差、认楼台。暗香移枕新凉住，竹外漏声催。放教明月上床来。共清梦、两徘徊。"
    ]
  },
  {
    "id": "2e89e4208a766abf6d47ab8ff74e71e8",
    "title": "春晓曲",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "西楼落月鸡声急。夜浸疏香寒淅沥。",
      "玉人酒渴嚼春冰。晓色入帘横宝瑟。"
    ]
  },
  {
    "id": "2e89e4208a766abfd5cf24b1c3db2a0d",
    "title": "相见欢",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "泷州几番清秋。许多愁。叹我等闲白了、少年头。",
      "人间事。如何是。去来休。自是不归归去、有谁留。"
    ]
  },
  {
    "id": "2e89e4208a766abfd5cf24b14e393bad",
    "title": "相见欢",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "东风吹尽江梅。橘花开。旧日吴王宫殿、长青苔。",
      "今古事。英雄泪。老相催。长恨夕阳西去、晚潮回。"
    ]
  },
  {
    "id": "2e89e4208a766abfd5cf24b1be81a288",
    "title": "相见欢",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "金陵城上西楼，倚清秋。万里夕阳垂地，大江流。",
      "中原乱，簪缨散，几时收？试倩悲风吹泪，过扬州。"
    ]
  },
  {
    "id": "2e89e4208a766abfd5cf24b1bc030d04",
    "title": "相见欢",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "秋风又到人间。叶珊珊。四望烟波无尽、欠青山。",
      "浮生事。长江水。几时闲。幸是古来如此、且开颜。"
    ]
  },
  {
    "id": "2e89e4208a766abfd5cf24b11271e4b0",
    "title": "相见欢",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "吟蛩作尽秋声。月西沈。凄断馀香残梦、下层城。",
      "人不见。屏空掩。数残更。还自搴帷独坐、看青灯。"
    ]
  },
  {
    "id": "2e89e4208a766abfd5cf24b1cf891d61",
    "title": "相见欢",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "当年两上蓬瀛。燕殊庭。曾共群仙携手、斗吹笙。",
      "云涛晚。霓旌散。海鸥轻。却钓松江烟月、醉还醒。"
    ]
  },
  {
    "id": "2e89e4208a766abfd5cf24b1d644fee0",
    "title": "相见欢",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "深秋庭院初凉。近重阳。篱畔一枝金菊、露微黄。",
      "鲈脍韵。橙齑品。酒新香。我是升平闲客、醉何妨。"
    ]
  },
  {
    "id": "2e89e4208a766abf41464c03bef7da2c",
    "title": "柳枝",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "江南岸，柳枝。江北岸，柳枝。折送行人无尽时，恨分离，柳枝。",
      "酒一杯，柳枝。泪双垂，柳枝。君到长安百事违，几时归。柳枝。"
    ]
  },
  {
    "id": "2e89e4208a766abfe429ae798d20f85b",
    "title": "如梦令",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "一夜新秋风雨。客恨客愁无数。我是卧云人，悔到红尘深处。",
      "难住。难住。拂袖青山归去。"
    ]
  },
  {
    "id": "2e89e4208a766abfe429ae79f868e9be",
    "title": "如梦令",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "好个中秋时节。莫恨今宵无月。岩壑一灯青，寒浸水香留客。",
      "留客。留客。相对无言无说。"
    ]
  },
  {
    "id": "2e89e4208a766abfe429ae7939f7e4a9",
    "title": "如梦令",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "盏底一盘金凤。满泛酒光浮动。引我上烟霞，智力一时无用。",
      "无用。无用。蹋破十洲三洞。"
    ]
  },
  {
    "id": "2e89e4208a766abfe429ae797f3766f1",
    "title": "如梦令",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "真个先生爱睡。睡里百般滋味。转面又翻身，随意十方游戏。",
      "游戏。游戏。到了元无一事。"
    ]
  },
  {
    "id": "2e89e4208a766abfe429ae792d558fdb",
    "title": "如梦令",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "莫恨中秋无月。月又不甜不辣。幸有瓮头春，闲坐暖云香雪。",
      "香雪。香雪。满引水晶蕉叶。"
    ]
  },
  {
    "id": "2e89e4208a766abfe429ae790fcb8412",
    "title": "如梦令",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "一夜蟠桃吹坼。刚道有人偷折。幸自没踪由，无奈蝶蜂胡说。",
      "胡说。胡说。方朔不须耳热。"
    ]
  },
  {
    "id": "2e89e4208a766abfe429ae79c14163f8",
    "title": "如梦令",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "好笑山翁年纪。不觉七十有四。生日近元宵，占早烧灯欢会。",
      "欢会。欢会。坐上人人千岁。"
    ]
  },
  {
    "id": "2e89e4208a766abfe4bf09d803b6976f",
    "title": "桂枝香·南都病起",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "春寒未定。是欲近清明，雨斜风横。深闭朱门，尽日柳摇金井。年光自趁飞花紧。奈幽人、雪添双鬓。谢山携妓，黄垆贳酒，旧愁慵整。",
      "念壮节、漂零未稳。负九江风笛，五湖烟艇。起舞悲歌，泪眼自看清影。新莺又向愁时听。把人间、如梦深省。旧溪鹤在，寻云弄水，是事休问。"
    ]
  },
  {
    "id": "2e89e4208a766abf97b5b8dad2a8fd62",
    "title": "满庭芳",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "鹏海风波，鹤巢云水，梦残身寄尘寰。老来穷健，无闷也无欢。随分饥餐困睡，浑忘了、秋热春寒。清平世，闲人自在，乘兴访溪山。",
      "渔竿。要老伴，浮江载酒，舣棹观澜。倩轻鸥假道，白鹭随轩。直到垂虹亭上，惊怪我、却做仙官。中秋月，披襟四顾，不似在人间。"
    ]
  },
  {
    "id": "2e89e4208a766abf97b5b8da0460bb1d",
    "title": "满庭芳",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "花满金盆，香凝碧帐，小楼晓日飞光。有人相伴，开镜点新妆。脸嫩琼肌著粉，眉峰秀、波眼宜长。云鬟就，玉纤溅水，轻笑换明珰。",
      "檀郎。犹恣意，高敧凤枕，慵下银床。问今日何处，斗草寻芳。不管馀酲未解，扶头酒、亲捧瑶觞。催人起，雕鞍翠幰，乘露看姚黄。"
    ]
  },
  {
    "id": "2e89e4208a766abf8affcdf631a45e87",
    "title": "沁园春·其三",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "七十衰翁，告老归来，放怀纵心。念聚星高宴，围红盛集，如何著得，华发陈人。勉意追随，强颜陪奉，费力劳神恐未真。君休怪，近频辞雅会，不是无情。岩扃。",
      "旧菊犹存。更松偃、梅疏新种成。爱静窗明几，焚香宴坐，闲调绿绮，默诵黄庭。莲社轻舆，雪溪小棹，有兴何妨寻弟兄。如今且，躲花迷酒困，心迹双清。"
    ]
  },
  {
    "id": "2e89e4208a766abf6e59c98134f0056c",
    "title": "蓦山溪",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "邻家相唤，酒熟闲相过。竹径引篮舆，会乡老、吾曹几个。沈家姊妹，也是可怜人，回巧笑，发清歌，相间花间坐。",
      "高谈阔论，无可无不可。幸遇太平年，好时节、清明初破。浮生春梦，难得是欢娱，休要劝，不须辞，醉便花间卧。"
    ]
  },
  {
    "id": "2e89e4208a766abf6e59c981fe5f04ad",
    "title": "蓦山溪",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "琼蔬玉蕊。久寄清虚里。春到碧溪东，下白云、寻桃问李。弹簧吹叶，懒傍少年场，遗楚佩，觅秦箫，踏破青鞋底。",
      "河桥酒熟，谁解留侬醉。两袖拂飞花，空一春、凄凉憔悴。东风误我，满帽洛阳尘，唤飞鸿，遮落日，归去烟霞外。"
    ]
  },
  {
    "id": "2e89e4208a766abf6e59c9818040882c",
    "title": "蓦山溪",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "西真姊妹。只这梅花是。乘醉下瑶池，粉燕支、何曾梳洗。冰姿素艳，无意压群芳，独自笑，有时愁，一点心难寄。",
      "雪添蕊佩。霜护盈盈泪。尘世悔重来，梦凄凉，玉楼十二。教些香去，说与惜花人，云黯澹，月朦胧，今夜谁同睡。"
    ]
  },
  {
    "id": "2e89e4208a766abf6e59c981bea3b838",
    "title": "蓦山溪",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "夜来雨过，桃李将开遍。策杖引儿童，也学人、随莺趁燕。青天许大，多少好风光，一岁去，一春来，只恁空撩乱。",
      "西池琼苑。游赏人何限。玉勒拥朱轮，各骋些、新欢旧怨。都齐醉也，说甚是和非，我笑他，他不觉，花落春风晚。"
    ]
  },
  {
    "id": "2e89e4208a766abf6e59c981d979c154",
    "title": "蓦山溪",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "元来尘世。放著希奇事。行到路穷时，果别有、真山真水。登临任意，随步白云生，三秀草，九花藤，满袖琼瑶蕊。",
      "何须曲老，浩荡心常醉。唱个快活歌，更说甚、黄粱梦里。苍颜华发，只是旧时人，不动步，却还家，处处新桃李。"
    ]
  },
  {
    "id": "2e89e4208a766abf6e59c9816b12682e",
    "title": "蓦山溪",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "东风不住。几阵黄梅雨。风外晓莺声，怨飘零、花残春暮。鸳鸯散后，供了十年愁，怀旧事，想前欢，忍记丁宁语。",
      "尘昏青镜，休照孤鸾舞。烟锁凤楼空，问吹箫、人今何处。小窗惊梦，携手似平生，阳台路。行云去。目断山无数。"
    ]
  },
  {
    "id": "2e89e4208a766abf7dc6e3369271618a",
    "title": "水龙吟·放船千里凌波去",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "放船千里凌波去。略为吴山留顾。云屯水府，涛随神女，九江东注。北客翩然，壮心偏感，年华将暮。念伊嵩旧隐，巢由故友，南柯梦、遽如许。",
      "回首妖氛未扫，问人间、英雄何处。奇谋报国，可怜无用，尘昏白羽。铁锁横江，锦帆冲浪，孙郎良苦。但愁敲桂棹，悲吟梁父，泪流如雨。"
    ]
  },
  {
    "id": "2e89e4208a766abf8f1a592118171e46",
    "title": "眼儿媚·其二",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "叠翠阑红斗纤浓。云雨绮为栊。只忧谢了，偏须着意，障雨遮风。",
      "瑞云香雾虽难觅，蓦地有时逢。不妨守定，从他人笑，老入花丛。"
    ]
  },
  {
    "id": "2e89e4208a766abf8f1a592106bcb550",
    "title": "眼儿媚·其二",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "紫帔红襟艳争浓。光彩烁疏栊。香为小字，瑞为高姓，道骨仙风。",
      "此花合向瑶池种，可惜未遭逢。阿环见了，羞回眼尾，愁聚眉丛。"
    ]
  },
  {
    "id": "2e89e4208a766abf0c5c2e7ded994973",
    "title": "念奴娇",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "见梅惊笑，问经年何处，收香藏白。似语如愁，却问我、何苦红尘久客。观里栽桃，仙家种杏，到处成疏隔。千林无伴，澹然独傲霜雪。",
      "且与管领春回，孤标争肯接、雄蜂雌蝶。岂是无情，知受了、多少凄凉风月。寄驿人遥，和羹心在，忍使芳尘歇。东风寂寞，可怜谁为攀折。"
    ]
  },
  {
    "id": "2e89e4208a766abf0c5c2e7d3e59cd05",
    "title": "念奴娇",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "插天翠柳，被何人，推上一轮明月。照我藤床凉似水，飞入瑶台琼阙。雾冷笙箫，风轻环佩，玉锁无人掣。闲云收尽，海光天影相接。",
      "谁信有药长生，素娥新炼就、飞霜凝雪。打碎珊瑚，争似看、仙桂扶疏横绝。洗尽凡心，满身清露，冷浸萧萧发。明朝尘世，记取休向人说。"
    ]
  },
  {
    "id": "2e89e4208a766abf0c5c2e7d695d288c",
    "title": "念奴娇",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "晚凉可爱，是黄昏人静，风生蘋叶。谁作秋声穿细柳，初听寒蝉凄切。旋采芙蓉，重熏沈水，暗里香交彻。拂开冰簟，小床独卧明月。",
      "老来应免多情，还因风景好，愁肠重结。可惜良宵人不见，角枕兰衾虚设。宛转无眠，起来闲步，露草时明灭。银河西去，画楼残角呜咽。"
    ]
  },
  {
    "id": "2e89e4208a766abf0c5c2e7d0fc2378b",
    "title": "念奴娇",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "老来可喜，是历遍人间，谙知物外。看透虚空，将恨海愁山，一时挼碎。免被花迷，不为酒困，到处惺惺地。饱来觅睡，睡起逢场作戏。",
      "休说古往今来，乃翁心里，没许多般事。也不蕲仙不佞佛，不学栖栖孔子。懒共贤争，从教他笑，如此只如此。杂剧打了，戏衫脱与呆底。"
    ]
  },
  {
    "id": "2e89e4208a766abfbf243f6decd495c7",
    "title": "临江仙·堪笑一场颠倒梦",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "堪笑一场颠倒梦，元来恰似浮云。尘劳何事最相亲。今朝忙到夜，过腊又逢春。",
      "流水滔滔无住处，飞光忽忽西沉。世间谁是百年人。个中须着眼，认取自家身。"
    ]
  },
  {
    "id": "2e89e4208a766abf86d7e784612fe702",
    "title": "临江仙·生长西都逢化日",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "生长西都逢化日，行歌不记流年。花间相过酒家眠。乘风游二室，弄雪过三川。",
      "莫笑衰容双鬓改，自家风味依然。碧潭明月水中天。谁闲如老子，不肯作神仙。"
    ]
  },
  {
    "id": "2e89e4208a766abf427947868b308865",
    "title": "鹧鸪天·不系虚舟取性颠",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "不系虚舟取性颠，浮河泛海不知年。乘风安用青帆引，逆浪何须锦缆牵。",
      "云荐枕，月铺毡，无朝无夜任横眠。太虚空里知谁管，有个明官唤做天。"
    ]
  },
  {
    "id": "2e89e4208a766abf4a57572512204aa2",
    "title": "鹧鸪天·通处灵犀一点真",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "通处灵犀一点真，忺随紫橐步红茵，个中自是神仙住，花作帘栊玉作人。",
      "偏澹静，最尖新，等闲舞雪振歌尘。若教宋玉尊前见，应笑襄王梦里寻。"
    ]
  },
  {
    "id": "2e89e4208a766abf453c1ab7a916e0f9",
    "title": "鹧鸪天 ·草草园林作洛川",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "草草园林作洛川，碧宫红塔借风烟。虽无金谷花能笑，也有铜驼柳解眠。",
      "春似旧，酒依前，何妨倚杖雪垂肩。五陵侠少今谁健，似我亲逢建武年。"
    ]
  },
  {
    "id": "2e89e4208a766abfbcf260c7244253d1",
    "title": "鹧鸪天·检尽历头冬又残",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "检尽历头冬又残，爱他风雪忍他寒。拖条竹杖家家酒，上个篮舆处处山。",
      "添老大，转痴顽，谢天教我老来闲。道人还了鸳鸯债，纸帐梅花醉梦间。"
    ]
  },
  {
    "id": "2e89e4208a766abf7d1514f99d8fad26",
    "title": "鹧鸪天·唱得梨园绝代声",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "唱得梨园绝代声，前朝惟数李夫人。自从惊破霓裳后，楚奏吴歌扇里新。",
      "秦嶂雁，越溪砧，西风北客两飘零。尊前忽听当时曲，侧帽停杯泪满巾。"
    ]
  },
  {
    "id": "2e89e4208a766abf256dcbd7c43611cd",
    "title": "鹧鸪天·曾为梅花醉不归",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "曾为梅花醉不归，佳人挽袖乞新词。轻红遍写鸳鸯带，浓碧争斟翡翠巵。",
      "人已老，事皆非，花前不饮泪沾衣。如今但欲关门睡，一任梅花作雪飞。"
    ]
  },
  {
    "id": "2e89e4208a766abfa75c927004906cfa",
    "title": "鹧鸪天·画舫东时洛水清",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "画舫东时洛水清，别离心绪若为情。西风挹泪分携后，十夜长亭九梦君。",
      "云背水，雁回汀，只应芳草见离魂。前回共采芙蓉处，风自凄凄月自明。"
    ]
  },
  {
    "id": "2e89e4208a766abf9c89ee971233c83f",
    "title": "鹧鸪天·竹粉吹香杏子丹",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "竹粉吹香杏子丹，试新纱帽纻衣宽。日长几案琴书静，地僻池塘鸥鹭闲。",
      "寻汗漫，听潺湲，澹然心寄水云间。无人共酌松黄酒，时有飞仙暗往还。"
    ]
  },
  {
    "id": "2e89e4208a766abf6cdbaf48e66b1d44",
    "title": "鹧鸪天·天上人间酒最尊",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "天上人间酒最尊，非甘非苦味通神。一杯能变愁山色，三盏全迥冷谷春。",
      "欢后笑，怒时瞋，醒来不记有何因。古时有个陶元亮，解道君当恕醉人。"
    ]
  },
  {
    "id": "2e89e4208a766abfec4af728c8443392",
    "title": "鹧鸪天 ·有个仙人捧玉巵",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "有个仙人捧玉卮，满斟坚劝不须辞。瑞龙透顶香难比，甘露浇心味更奇。",
      "开道域，洗尘机，融融天乐醉瑶池。霓裳拽住君休去，待我醒时更一瓻。"
    ]
  },
  {
    "id": "2e89e4208a766abf7059d34d8b923bc0",
    "title": "鹧鸪天·极目江湖水浸云",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "极目江湖水浸云，不堪回首洛阳春。天津帐饮凌云客，花市行歌绝代人。",
      "穿绣陌，踏香尘，满城沉醉管弦声。如今远客休惆怅，饱向皇都见太平。"
    ]
  },
  {
    "id": "2e89e4208a766abff5fd1bc2a8d43491",
    "title": "鹧鸪天·许总管席上",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "至节先庚欲雪天，玳筵围锦帐青毡。嫖姚副帅招佳客，太守高明别乘贤。",
      "歌宛转，舞蹁跹，金钗十二拥婵娟。老人南极星边住，也趁梅花听管弦。"
    ]
  },
  {
    "id": "2e89e4208a766abfbdbb3b36b12c482f",
    "title": "鹧鸪天·正月十四夜",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "凤烛星球初试灯，冰轮碾破碧棱层。来宵虽道十分满，未必胜如此夜明。",
      "留上客，换瑶觥，任教楼外晓参横。春风从旧偏怜我，那更姮娥是故人。"
    ]
  },
  {
    "id": "2e89e4208a766abf60321cdcbe81a288",
    "title": "相见欢·金陵城上西楼",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "金陵城上西楼，倚清秋。万里夕阳垂地，大江流。",
      "中原乱，簪缨散，几时收？试倩悲风吹泪，过扬州。"
    ]
  },
  {
    "id": "2e89e4208a766abf029f20b3bf15a549",
    "title": "朝中措·先生筇杖是生涯",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "先生筇杖是生涯，挑月更担花。把住都无憎爱，放行总是烟霞。",
      "飘然携去，旗亭问酒，萧寺寻茶。恰似黄鹂无定，不知飞到谁家？"
    ]
  },
  {
    "id": "2e89e4208a766abf8ec6222e58f7aa09",
    "title": "鹊桥仙",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "姮娥怕闹，银蟾传令，且与遮鸾翳凤。直须人睡俗尘清，放云汉、冰轮徐动。",
      "山翁散发，披衣松下，琴奏瑶池三弄。曲终鹤警露华寒，笑浊世、饶伊做梦。"
    ]
  },
  {
    "id": "2e89e4208a766abf6a60c4da4d1ce7a6",
    "title": "蓦山溪（和人冬至韵）",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "西江东去，总是伤时泪。北陆日初长，对芳尊、多悲少喜。美人去后，花落几春风，杯漫洗。人难醉。愁见飞灰细。",
      "梅边雪外。风味犹相似。迤逦暖乾坤，仗君王、雄风英气。吾曹老矣，端是有心人、追剑履。辞黄绮。珍重萧生意。"
    ]
  },
  {
    "id": "2e89e4208a766abfdb94d08993c3c10f",
    "title": "促拍丑奴儿·水仙",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "清露湿幽香，想瑶台、无语凄凉。飘然欲去，依然如梦，云度银潢。",
      "又是天风吹澹月，佩丁东、携手西厢。泠泠玉磬，沈沈素瑟，舞遍霓裳。"
    ]
  },
  {
    "id": "2e89e4208a766abf501d06e1cfd24c76",
    "title": "鹊桥仙·和李易安金鱼池莲",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "白鸥欲下，金鱼不去，圆叶低开蕙帐。轻风冷露夜深时，独自个、凌波直上。",
      "幽阑共晚，明珰难寄，尘世教谁将傍。会寻织女趁灵槎，泛旧路、银河万丈。"
    ]
  },
  {
    "id": "2e89e4208a766abf4b507b121a44e0d7",
    "title": "朝中措",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "先生馋病老难医。赤米餍晨炊。自种畦中白菜，腌成饔里黄薤。",
      "肥葱细点，香油慢焰，汤饼如丝。早晚一杯无害，神仙九转休痴。"
    ]
  },
  {
    "id": "2e89e4208a766abf4b507b12bdd79067",
    "title": "朝中措",
    "authorName": "朱敦儒",
    "authorId": "2e89e4208a766abf36a16a2516e6a332",
    "dynasty": "宋",
    "content": [
      "当年弹铗五陵间。行处万人看。雪猎星飞羽箭，春游花簇雕鞍。",
      "飘零到此，天涯倦客，海上苍颜。多谢江南苏小，尊前怪我青衫。"
    ]
  },
  {
    "id": "2e89e42060265ba49874149f3ebf9c49",
    "title": "凤栖梧/蝶恋花",
    "authorName": "惠洪",
    "authorId": "2e89e4208aa7c2991b0114c53fe78a8a",
    "dynasty": "宋",
    "content": [
      "碧瓦笼晴烟雾绕。水殿西偏，小立闻啼鸟。风度女墙吹语笑。南枝破腊应开了。",
      "道骨不凡江瘴晓。春色通灵，医得花重少。爆暖酿寒空杳杳。江城画角催残照。"
    ]
  },
  {
    "id": "2e89e42060265ba4e2a5f4eb99b346be",
    "title": "千秋岁",
    "authorName": "惠洪",
    "authorId": "2e89e4208aa7c2991b0114c53fe78a8a",
    "dynasty": "宋",
    "content": [
      "半身屏外。睡觉唇红退。春思乱，芳心碎。空馀簪髻玉，不见流苏带。试与问，今人秀整谁宜对。",
      "湘浦曾同会。手搴轻罗盖。疑是梦，今犹在。十分春易尽，一点情难改。多少事，却随恨远连云海。"
    ]
  },
  {
    "id": "2e89e42060265ba422a54c4561c986b0",
    "title": "青玉案·绿槐烟柳长亭路",
    "authorName": "惠洪",
    "authorId": "2e89e4208aa7c2991b0114c53fe78a8a",
    "dynasty": "宋",
    "content": [
      "绿槐烟柳长亭路。恨取次、分离去。日永如年愁难度。高城回首，暮云遮尽，目断人何处。",
      "解鞍旅舍天将暮。暗忆丁宁千万句。一寸柔肠情几许。薄衾孤枕，梦回人静，彻晓潇潇雨。"
    ]
  },
  {
    "id": "2e89e42060265ba4c2ebbe3bfbd67650",
    "title": "鹧鸪天",
    "authorName": "惠洪",
    "authorId": "2e89e4208aa7c2991b0114c53fe78a8a",
    "dynasty": "宋",
    "content": [
      "蜜烛花光清夜阑。粉衣香翅绕团团。人犹认假为真实，蛾岂将灯作火看。",
      "方叹息，为遮拦。也知爱处实难拚。忽然性命随烟焰，始觉从前被眼瞒。"
    ]
  },
  {
    "id": "2e89e42060265ba4f0d139cbdd7a6bd7",
    "title": "清商怨",
    "authorName": "惠洪",
    "authorId": "2e89e4208aa7c2991b0114c53fe78a8a",
    "dynasty": "宋",
    "content": [
      "一段文章种性。更谪仙风韵。画戟丛中，清香凝宴寝。",
      "落日清寒勒花信。愁似海、洗光词锦。后夜归舟，云涛喧醉枕。"
    ]
  },
  {
    "id": "2e89e42060265ba48d41f387c7781700",
    "title": "西江月",
    "authorName": "惠洪",
    "authorId": "2e89e4208aa7c2991b0114c53fe78a8a",
    "dynasty": "宋",
    "content": [
      "十指嫩抽春笋，纤纤玉软红柔。人前欲展强娇羞。微露云衣霓袖。",
      "最好洞天春晚，黄庭卷罢清幽。凡心无计奈闲愁。试捻花枝频嗅。"
    ]
  },
  {
    "id": "2e89e42060265ba48d41f38737c09b44",
    "title": "西江月",
    "authorName": "惠洪",
    "authorId": "2e89e4208aa7c2991b0114c53fe78a8a",
    "dynasty": "宋",
    "content": [
      "大厦吞风吐月，小舟坐水眠空。雾窗春晓翠如葱。睡起云涛正涌。",
      "往事回头笑处，此生弹指声中。玉笺佳句敏惊鸿。闻道衡阳价重。"
    ]
  },
  {
    "id": "2e89e42060265ba4606d191ebc29a1e8",
    "title": "青玉案",
    "authorName": "惠洪",
    "authorId": "2e89e4208aa7c2991b0114c53fe78a8a",
    "dynasty": "宋",
    "content": [
      "凝祥宴罢闻歌吹。画毂走，香尘起。冠压花枝驰万骑。马行灯闹，凤楼帘卷，陆海龙鳌山对。",
      "当年曾看天颜醉。御杯举，欢声沸。时节虽同悲乐异。海风吹梦，岭猿啼月，一枕思归泪。"
    ]
  },
  {
    "id": "2e89e42060265ba48d41f3875c11d647",
    "title": "西江月",
    "authorName": "惠洪",
    "authorId": "2e89e4208aa7c2991b0114c53fe78a8a",
    "dynasty": "宋",
    "content": [
      "入骨风流国色，透尘种性真香。为谁风鬓涴新妆。半树入村春暗。",
      "雪压枝低篱落，月高影动池塘。高情数笔寄微茫。小寝初开雾帐。"
    ]
  },
  {
    "id": "2e89e4208aa7c299781e400c09a3c095",
    "title": "浪淘沙令·其一",
    "authorName": "释惠洪",
    "authorId": "2e89e4208aa7c2991b0114c53fe78a8a",
    "dynasty": "宋",
    "content": [
      "城里久偷闲。尘浣云衫。此身已是再眠蚕。隔岸有山归去好，万壑千岩。",
      "霜晓更凭阑。减尽晴岚。微云生处是茅庵。试问此生谁作伴，弥勒同龛。"
    ]
  },
  {
    "id": "2e89e4208aa7c299ece8883f9582a723",
    "title": "浪淘沙令·其二自南游，多崇冈，陵峻岭，略见西湖秀色，用和靖语作长短句云",
    "authorName": "释惠洪",
    "authorId": "2e89e4208aa7c2991b0114c53fe78a8a",
    "dynasty": "宋",
    "content": [
      "山径晚樵还。深壑孱颜。孙山背后泊船看。手把遗编披白帔，剩却清闲。",
      "篱落竹丛寒。渔业凋残。水痕无底照秋宽。好在夕阳凝睇处，数笔秋山。"
    ]
  },
  {
    "id": "2e89e4208ad9e553e5354d6e128fc1a4",
    "title": "夜行船",
    "authorName": "王嵎",
    "authorId": "2e89e4208ad9e553d1457b72f4733064",
    "dynasty": "宋",
    "content": [
      "曲水溅裙三月二。马如龙、钿车如水。风扬游丝，日烘晴昼，人共海棠俱醉。",
      "客里光阴难可意。扫芳尘、旧游谁记。午梦醒来，小窗人静，春在卖花声里。"
    ]
  },
  {
    "id": "2e89e4208ad9e553e3ff76a42d25c8d8",
    "title": "祝英台近",
    "authorName": "王嵎",
    "authorId": "2e89e4208ad9e553d1457b72f4733064",
    "dynasty": "宋",
    "content": [
      "柳烟浓，花露重，合是醉时候。楼倚花梢，长记小垂手。谁教钗燕轻分，镜鸾慵舞，是孤负、几番春昼。自别后。",
      "闻道花底花前，多是两眉皱。又说新来，比似旧时瘦。须知两意长存，相逢终有。莫谩被、春光僝僽。"
    ]
  },
  {
    "id": "2e89e4208adb75a1a9964846534a6d50",
    "title": "九日修故事访南山，崖间有前太守所作水调歌头，率尔次韵",
    "authorName": "万某",
    "authorId": "2e89e4208adb75a1d1457b72d1457b72",
    "dynasty": "宋",
    "content": [
      "卷尽风和雨，晴日照清秋。南山高处回首，潇洒一扁州。且向飞霞瀹茗，还归云间书院，何幸有从游。随分了公事，同乐与同忧。",
      "少年事，湖海气，百尺楼。萧萧华发，归兴只念故山幽。今日聊修故事，□岁大江东去，应念我穷愁。不但莼鲈□，杜若访芳洲。"
    ]
  },
  {
    "id": "2e89e4208b157ab7ee754c58a363b0dd",
    "title": "采莲曲",
    "authorName": "赵公豫",
    "authorId": "2e89e4208b157ab7fd2c5e46a0161022",
    "dynasty": "宋",
    "content": [
      "潋滟溪光似辋川，新荷出水更嫣然。为言全盛红颜女，莫折花枝入画船。"
    ]
  },
  {
    "id": "2e89e4208b2eab5073f485365d292535",
    "title": "水调歌头",
    "authorName": "岳甫",
    "authorId": "2e89e4208b2eab50d1457b72d1457b72",
    "dynasty": "宋",
    "content": [
      "鲁口天下壮，襟楚带三吴。山川表里营垒，屯列拱神都。鹦鹉洲前处士，黄鹤楼中仙客，拍手试招呼。莫诵昔人句，不食武昌鱼。",
      "望樊冈，过赤壁，想雄图。寂寥霸气，应笑当日阿瞒疏。收拾周黄策略，成就孙刘基业，未信赏音无。我醉君起舞，明日隔江湖。"
    ]
  },
  {
    "id": "2e89e4208b2eab507e15700b49506136",
    "title": "满江红·甫敬赋",
    "authorName": "岳甫",
    "authorId": "2e89e4208b2eab50d1457b72d1457b72",
    "dynasty": "宋",
    "content": [
      "碧海迢遥，曾窥见、赤城楼堞。因傲睨尘寰，犹带凭虚仙骨。武库胸中兵十万，文场笔阵诗千百。记向来、小试听胪传，居前列。",
      "世间事，都未说。亲为大，官毫末。况诸郎钟庆，夙龄英发。银菟颁符方易地，金銮寓直行趋阙。更相期、尽节早归来，传丹诀。"
    ]
  },
  {
    "id": "2e89e4208bce5896d8514caf8c4add2c",
    "title": "南乡子",
    "authorName": "花仲胤",
    "authorId": "2e89e4208bce5896d1457b72d1457b72",
    "dynasty": "宋",
    "content": [
      "顿首起情人。即日恭维问好音。接得彩笺词一首，堪惊。题起词名恨转生。",
      "展转意多情。寄与音书不志诚。不写伊川题尹字，无心。料想伊家不要人。"
    ]
  },
  {
    "id": "2e89e4208bd7c57352f43e9f6763ad1b",
    "title": "八声甘州·寿萧帅参九月廿三",
    "authorName": "杨守",
    "authorId": "2e89e4208bd7c573d1457b72d1457b72",
    "dynasty": "宋",
    "content": [
      "问梅边消息有还无，似微笑应人。道近来别有，相家一种，叶叶都新。趁得嫩寒轻暖，七日小阳春。一点和羹意，来做生辰。",
      "锦绣香中开国，向绮霞洞里，暂寄闲身。欠朝家多少，未了底经纶。便如何、偷闲去得，也须烦、妙手略调钧。归来也，恨寻棋局，点检园椿。"
    ]
  },
  {
    "id": "2e89e4208c18eb4ff29ff18e7e0d4da5",
    "title": "点绛唇",
    "authorName": "黄公度",
    "authorId": "2e89e4208c18eb4f8f1d4362e2231217",
    "dynasty": "宋",
    "content": [
      "嫩绿娇红，砌成别恨千千斗。短亭回首。不是缘春瘦。",
      "一曲阳关，杯送纤纤手。还知否。凤池归后。无路陪尊酒。"
    ]
  },
  {
    "id": "2e89e4208c18eb4f975a79c19b0c6e12",
    "title": "千秋岁·贺莆守汪待举怀忠生日，汪报政将归，因以送之",
    "authorName": "黄公度",
    "authorId": "2e89e4208c18eb4f8f1d4362e2231217",
    "dynasty": "宋",
    "content": [
      "郁葱佳气。天降麒麟瑞。回首处，江城外。一麾遗爱在，万口欢声沸。人乍远，危楼目断天无际。",
      "五马徘徊地。春色随归旆。寿水绿，壶山翠。风轻香篆直，日暖歌喉脆。椒觞举，人人尽祝千秋岁。"
    ]
  },
  {
    "id": "2e89e4208c18eb4f9b02ba6d935c570e",
    "title": "菩萨蛮",
    "authorName": "黄公度",
    "authorId": "2e89e4208c18eb4f8f1d4362e2231217",
    "dynasty": "宋",
    "content": [
      "高楼目断南来翼。玉人依旧无消息。愁绪促眉端。不随衣带宽。",
      "萋萋天外草。何处春归早。无语凭栏杆。竹声生暮寒。"
    ]
  },
  {
    "id": "2e89e4208c18eb4f606d191e1857fe90",
    "title": "青玉案",
    "authorName": "黄公度",
    "authorId": "2e89e4208c18eb4f8f1d4362e2231217",
    "dynasty": "宋",
    "content": [
      "邻鸡不管离怀苦，又还是、催人去。回首高城音信阻。霜桥月馆，水村烟市，总是思君处。",
      "裛残别袖燕支雨，谩留得、愁千缕。欲倩归鸿分付与。鸿飞不住，倚阑无语，独立长天暮。"
    ]
  },
  {
    "id": "2e89e4208c18eb4f12f4d5da79fd2417",
    "title": "卜算子",
    "authorName": "黄公度",
    "authorId": "2e89e4208c18eb4f8f1d4362e2231217",
    "dynasty": "宋",
    "content": [
      "寒透小窗纱，漏断人初醒。翡翠屏间拾落钗，背立残釭影。",
      "欲去更踟蹰，离恨终难整。陇首流泉不忍闻，月落双溪冷。"
    ]
  },
  {
    "id": "2e89e4208c18eb4fd61274078194eff2",
    "title": "好事近",
    "authorName": "黄公度",
    "authorId": "2e89e4208c18eb4f8f1d4362e2231217",
    "dynasty": "宋",
    "content": [
      "湖上送残春，已负别时归约。好在故园桃李，为谁开谁落。",
      "还家应是荔支天，浮蚁要人酌。莫把舞裙歌扇，便等闲抛却。"
    ]
  },
  {
    "id": "2e89e4208c18eb4f9b02ba6d98d4375b",
    "title": "菩萨蛮",
    "authorName": "黄公度",
    "authorId": "2e89e4208c18eb4f8f1d4362e2231217",
    "dynasty": "宋",
    "content": [
      "眉尖早识愁滋味。娇羞未解论心事。试问忆人不。无言但点头。",
      "嗔人归不早。故把金杯恼。醉看舞时腰。还如旧日娇。"
    ]
  },
  {
    "id": "2e89e4208c18eb4f30b0489352737f4a",
    "title": "卜算子·别士季弟之官",
    "authorName": "黄公度",
    "authorId": "2e89e4208c18eb4f8f1d4362e2231217",
    "dynasty": "宋",
    "content": [
      "薄宦各东西，往事随风雨。先自离歌不忍闻，又何况、春将暮。",
      "愁共落花多，人逐征鸿去。君向潇湘我向秦，后会知何处。"
    ]
  },
  {
    "id": "2e89e4208c18eb4f01e962ffc2162b69",
    "title": "梅词二首，和傅参议韵其一眼儿媚",
    "authorName": "黄公度",
    "authorId": "2e89e4208c18eb4f8f1d4362e2231217",
    "dynasty": "宋",
    "content": [
      "一枝雪里冷光浮。空自许清流。如今憔悴，蛮烟瘴雨，谁肯寻搜。",
      "昔年曾共孤芳醉，争插玉钗头。天涯幸有，惜花人在，杯酒相酬。"
    ]
  },
  {
    "id": "2e89e4208c18eb4f4dbdd136c9e9c3a5",
    "title": "梅词二首，和傅参议韵其二朝中措",
    "authorName": "黄公度",
    "authorId": "2e89e4208c18eb4f8f1d4362e2231217",
    "dynasty": "宋",
    "content": [
      "幽香冷艳缀疏枝。横影卧霜溪。清楚浑如南郭，孤高胜似东篱。",
      "岁寒风味，黄花尽处，密雪飞时。不比三春桃李，芳菲急在人知。"
    ]
  },
  {
    "id": "2e89e4208c18eb4f97b5b8dae8e06ad3",
    "title": "满庭芳",
    "authorName": "黄公度",
    "authorId": "2e89e4208c18eb4f8f1d4362e2231217",
    "dynasty": "宋",
    "content": [
      "一径叉分，三亭鼎峙，小园别是清幽。曲阑低槛，春色四时留。怪石参差卧虎，长松偃蹇拿虬。携筇晚，风来万里，冷撼一天秋。",
      "优游。销永昼，琴尊左右，宾主风流。且偷闲，不妨身在南州。故国归帆隐隐，西昆往事悠悠。都休问，金钗十二，满酌听轻讴。"
    ]
  },
  {
    "id": "2e89e4208c18eb4f504aab324618e55c",
    "title": "梅词二首，贺方帅生朝其一朝中措",
    "authorName": "黄公度",
    "authorId": "2e89e4208c18eb4f8f1d4362e2231217",
    "dynasty": "宋",
    "content": [
      "屑瑶飘絮满层空。人在广寒宫。已觉楼台改观，渐看桃李春融。",
      "一城和气，宾筵不夜，舞态回风。正是为霖手段，南来先做年丰。"
    ]
  },
  {
    "id": "2e89e4208c18eb4f6c41a96f010ba996",
    "title": "浣溪沙·时在西园偶成",
    "authorName": "黄公度",
    "authorId": "2e89e4208c18eb4f8f1d4362e2231217",
    "dynasty": "宋",
    "content": [
      "风送清香过短墙。烟笼晚色近修篁。夕阳楼外角声长。",
      "欲去还留无限思，轻匀淡抹不成妆。一尊相对月生凉。"
    ]
  },
  {
    "id": "2e89e4208c18eb4fe24a93cdcbda8f9d",
    "title": "梅词二首，贺方帅生朝其二一剪梅",
    "authorName": "黄公度",
    "authorId": "2e89e4208c18eb4f8f1d4362e2231217",
    "dynasty": "宋",
    "content": [
      "冷艳幽香冰玉姿。占断孤高，压尽芳菲。东君先暖向南枝。要使天涯，管领春归。",
      "不受人间莺蝶知。长是年年，雪约霜期。嫣然一笑百花迟。调鼎行看，结子黄时。"
    ]
  },
  {
    "id": "2e89e4208c18eb4f97b5b8da6657335b",
    "title": "满庭芳",
    "authorName": "黄公度",
    "authorId": "2e89e4208c18eb4f8f1d4362e2231217",
    "dynasty": "宋",
    "content": [
      "枫岭摇丹，梧阶飘冷，一天风露惊秋。数丛篱下，滴滴晓香浮。不趁桃红李白，堪匹配、梅淡兰幽。孤芳晚，狂蜂戏蝶，长负岁寒愁。",
      "年年，重九日，龙山高会，彭泽清流。向尊前一笑，未觉淹留。况有甘滋玉铉，佳名算、合在金瓯。功成后，夕英饱饵，相伴赤松游。"
    ]
  },
  {
    "id": "2e89e4208c57440c6e95213ae4e85343",
    "title": "满庭芳·其一催梅",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "霜叶停飞，冰鱼初跃，梅花犹閟芳丛。剪酥装玉，应为费天工。争奈江南驿使，征鞍待、一朵香浓。凭谁报，冰肌仙子，闻早驾飞龙。",
      "溶溶。春意动，寒姿未展，终愧群红。与斩新来上，开伴长松。要看黄昏庭院，横斜映、霜月朦胧。兰堂畔，巡檐索笑，谁羡杜陵翁。"
    ]
  },
  {
    "id": "2e89e4208c57440c6afa01ef94c6e8fa",
    "title": "满庭芳·其二和催梅",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "未许蜂知，难交雀啅，芳丛犹是寒丛。东方解冻，春仗做春工。何事仙葩未放，寒苞秘、冰麝香浓。应须是、惊闻羯鼓，谁敢喷髯龙。",
      "梅花，君自看，丁香已白，桃脸将红。结岁寒三友，久迟筠松。要看含章檐下，闲妆靓、春睡朦胧。知音是，冻云影底，铁面葛仙翁。"
    ]
  },
  {
    "id": "2e89e4208c57440c318f7e138dd3eb75",
    "title": "满庭芳·其三探梅",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "狂吹鸣篱，祥霙剪水，分明欺压寒梅。冰威初敛，曦影上池台。应有一番和气，南枝上、恐有春来。须勤探，呼吾筇杖，屐齿上苍苔。",
      "春风，浑未到，徘徊香径，巡绕千回。见琼英一点，小占条枚。且看先锋素艳，看看便、繁蕾齐开。香浮动，微薰诗梦，须更着诗催。"
    ]
  },
  {
    "id": "2e89e4208c57440c79580266563db7eb",
    "title": "满庭芳·其四赏梅",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "腊雪方凝，春曦俄漏，画堂小秩芳筵。玉台仙蕊，帘外幂瑶烟。莫话青山万树，聊须对、一段孤妍。杯行处，香参鼻观，百濯未为贤。",
      "吾庐，何处好，绣香竹畔，偶桂溪边。且为渠珍重，满泛金船。已拚春酲一枕，如今且、醉倒花前。花飞后，欢呼一笑，又是说明年。"
    ]
  },
  {
    "id": "2e89e4208c57440cf62cdc6fd1b87388",
    "title": "满庭芳·其五泛梅",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "庾信何愁，休文何瘦，范叔一见何寒。梅花酷似，索笑画檐看。便肯嫣然一笑，疏篱上、玉脸冰颜。须勤赏，莫教青子，半著树头酸。",
      "朱阑。聊掩映，昆仑顶上，琪树团栾。命儿曹班坐，草草杯盘。旋折溪边□朵，琼蕤泛、蕉叶杯宽。从教□，尊前有客，拍手笑颓山。"
    ]
  },
  {
    "id": "2e89e4208c57440cd106f79a1ef452ee",
    "title": "锦堂春慢·正旦作",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "气应三阳，氛澄六幕，翔乌初上云端。问朝来何事，喜动门阑。田父占来好岁，星翁说道宜官。拟更凭高望远，春在烟波，春在晴峦。",
      "歌管雕堂宴喜，任重帘不卷，交护春寒。况金钗整整，玉树团团。柏叶轻浮重醑，梅枝巧缀新幡。共祝年年如愿，寿过松椿，寿过彭聃。"
    ]
  },
  {
    "id": "2e89e4208c57440c0bd5943825ee1e3b",
    "title": "满庭芳·其六簪梅",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "弄月黄昏，封霜清晓，数枝影堕溪滨。化工先手，幻出一番新。片片雕酥碾玉，寒苞似、已泄香尘。聊相对，畸人投分，尊酒认荀陈。",
      "吾年，今老矣，佳人薄相，笑插林巾。愧苍颜白发，回授乌云。玉镜台边试看，相宜是、浅笑轻颦。君知否，寿阳额上，不似鬓边春。"
    ]
  },
  {
    "id": "2e89e4208c57440c4d8c08f55e0cff0d",
    "title": "水龙吟·游钓台作",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "九州雄杰溪山，遂安自古称佳处。云迷半岭，风号浅濑，轻舟斜渡。朱阁横飞，渔矶无恙，鸟啼林坞。吊高人陈迹，空瞻遗像，知英烈、垂千古。",
      "忆昔龙飞光武。怅当年、故人何许。羊裘自贵，龙章难换，不如归去。七里溪边，鸬鸶源畔，一蓑烟雨。叹如今宕子，翻将钓手遮日，向西秦路。"
    ]
  },
  {
    "id": "2e89e4208c57440cc9f0ef884d87a5fb",
    "title": "满庭芳·其七评梅",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "一阵清香，不知来处，元来梅已舒英。出篱含笑，芳意为人倾。细看高标孤韵，谁家有、别得花人。应须是，魏徵妩媚，夷甫太鲜明。",
      "北枝，方半吐，水边疏影，绰约娉婷。问横空皎月，匝地寒霙。何似此花清绝，凭君为、子细推评。幽奇处，素娥青女，着意为横陈。"
    ]
  },
  {
    "id": "2e89e4208c57440c2333ac4629457574",
    "title": "菩萨蛮·侍饮赏黄花",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "井梧叶叶秋风晚。东篱点点金钱满。开急为重阳。日烘深院香。",
      "幽姿无众草。莫恨生非早。嚼蕊傍池台。寿公桑落杯。"
    ]
  },
  {
    "id": "2e89e4208c57440c4b26e627babd2f27",
    "title": "风流子",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "夜半春阳启，东风峭、犹带去年寒。叹榆塞战尘，玉关烟燧，壮心耿耿，青鬓斑斑。又还是，一年头上到，日月信跳丸。看门帖绘鸡，历颁金凤，酒浮柏叶，人颂椒盘。",
      "幽园。春信近，帘栊静，小宴取次追欢。聊□水沈烟袅，清唱声闲。况良辰渐有，梅舒琼蕊，柳摇金缕，巧缀新幡。莫惜醉吟亲侧，衣曳荆兰。"
    ]
  },
  {
    "id": "2e89e4208c57440c214ce098a2ae0f7c",
    "title": "多丽·赏梅",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "冷云收，小园一段瑶芳。乍春来、未回穷腊，几枝开犯严霜。傍黄昏、暗香浮动，照清浅、疏影低昂。却月幽姿，含章媚态，姮娥姑射下仙乡。倚阑看、殷勤持酒，索笑也何妨。堪怜处，东君不管，独自凄凉。",
      "算何人、为伊销断，古今才子篇章。有西湖、赋诗处士，□东阁、年少台郎。驿使来时，吴王醉处，几番牵动广平肠。剩宴赏、微酸如豆，又是隔年长。高楼外，莫教羌管，吹堕寒香。"
    ]
  },
  {
    "id": "2e89e4208c57440ce5d31d857c6bc7b4",
    "title": "沙塞子·咏梅",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "天生玉骨冰肌。瘦损也、知他为谁。□寒底、傲霜凌雪，不教春知。",
      "高楼横笛试轻吹。要一片、花飞酒卮。拚沉醉、帽帘斜插，折取南枝。"
    ]
  },
  {
    "id": "2e89e4208c57440c74dc5ed7b73d83df",
    "title": "多丽·七夕游莲荡作",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "破波光如镜，三翼轻舟。对雨馀、重岩叠嶂，何妨影堕清流。望芙蕖、渺然如海，张云锦、掩映汀洲。出水奇姿，凌波艳态，眼看□叶弄新秋。恍疑是、金沙池内，玉井认峰头。花深处，田田叶底，鱼戏龟游。",
      "正微凉、西风初度，一弯斜月如钩。想天津、鹊桥将驾，看宝奁、蛛网初抽。晒腹何堪，穿针无绪，不如溪上少淹留。竞笑语、追寻惟有，沉醉可忘忧。凭清唱，一声檀板，惊起沙鸥。"
    ]
  },
  {
    "id": "2e89e4208c57440c97b5b8da54ff8244",
    "title": "满庭芳",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "扉映琉璃，窗摇云母，水堂新甃云湾。际天波面，玉镜宝奁宽。栏外青山几叠，瑶烟敛、影落千鬟。寒汀晚，芦花飞雪，风定白鸥闲。",
      "尘寰。何处有，方壶圆峤，弱水波翻。问何如藜杖，此地跻攀。种竹今逾万个，风枝静、日报平安。他年事、苍云屯处，千亩看栖鸾。"
    ]
  },
  {
    "id": "2e89e4208c57440c2f66244b87af0707",
    "title": "春光好·立道生日作",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "去年曾寿生朝。正黄菊、初舒翠翘。今岁雕堂重预宴，梨雪香飘。",
      "明年应傍丹霄。看宝胯、重重在腰。鹊尾吹香笼绣段，且醉金蕉。"
    ]
  },
  {
    "id": "2e89e4208c57440cdfdcf5fb82484172",
    "title": "西江月·开炉",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "风送丹枫卷地，霜乾枯苇鸣溪。兽炉重展向深闺。红入麒麟方炽。",
      "翠箔低垂银蒜，罗帏小钉金泥。笙歌送我玉东西。谁管摇花舞砌。"
    ]
  },
  {
    "id": "2e89e4208c57440cdc7c85a9ce2c2bc2",
    "title": "蝶恋花·冬至席上作",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "缇室群阴清晓散。灰动葭莩，渐觉微阳扇。日永绣工才一线。挈壶已报添银箭。",
      "六幕无尘开碧汉。非雾非烟，仿佛登台见。梅萼飘香萦小宴。霞浆莫放琉璃浅。"
    ]
  },
  {
    "id": "2e89e4208c57440c5268149ea8602926",
    "title": "清平乐·子直过省，生日候殿试，席间作",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "文章惊世。半挹南宫第。蟾窟澄辉天似洗。折得窅窊丹桂。",
      "当年蓬矢生贤。流霞满祝长年。更愿巨鳌连钓，枫宸第一胪传。"
    ]
  },
  {
    "id": "2e89e4208c57440cf7a85cc24b6337d3",
    "title": "减字木兰花·四侄过省候廷试席上作",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "摇毫铸藻。纵有微之应压倒。万里鹏程。南省今书淡墨名。",
      "胪传丹陛。月里桂花先著袂。雁塔高题。玉季巍科尚觉低。"
    ]
  },
  {
    "id": "2e89e4208c57440cc2ba2d5452566a47",
    "title": "雨中花慢·寄径濉阳",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "寄径濉阳，陌上忽看，夭桃秾李争春。又见楚宫，行雨洗芳尘。红艳霞光夕照，素华琼树朝新。为奇姿芳润，拟倩游丝，留住东君。",
      "拾遣杜老，犹爱南塘，寄情萝薜山林。争似此、花如姝丽，獭髓轻匀。不数江陵玉杖，休夸花岛红云。少须澄霁一，一番清影，更待冰轮。"
    ]
  },
  {
    "id": "2e89e4208c57440cc6d34417e2701ddc",
    "title": "夜行船（章甥婚席间作）",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "百尺雕堂悬蜀绣。珠帘外、玉阑琼甃。调鼎名家，吹箫贤胄，新卜凤皇佳繇。",
      "银叶添香香满袖。满金杯、寿君芳酒。喜动蟾宫，祥生态帐，应在细君归后。"
    ]
  },
  {
    "id": "2e89e4208c57440c7db735d4eeccf789",
    "title": "玉漏迟·窗户明环堵",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "窗户明环堵。山容黛染，水光绡舞。荷盖擎烟，花映步波神女。嫩脸铅华掩素，无语向、薰风凝伫。晴又雨。征鞞隐隐，云洲沙渚。",
      "须臾风卷还晴，看香泄丹囊，乍飘沈炷。鱼飐荷衣，珠颗乱倾无数。休话金沙玉井，争似我、神龟□处。觞为举。何人解歌金缕。"
    ]
  },
  {
    "id": "2e89e4208c57440c7b82ad2ca2aa69bb",
    "title": "卜算子·赏荷以莲叶劝酒作",
    "authorName": "葛立方",
    "authorId": "2e89e4208c57440cd1457b7200e26af6",
    "dynasty": "宋",
    "content": [
      "明镜盖红蕖，轩户临烟渚。窣窣珠帘淡淡风，香里开尊俎。",
      "莫把碧筒弯，恐带荷心苦。唤我溪边太乙舟，潋滟盛芳醑。"
    ]
  },
  {
    "id": "2e89e4208c5bc8c973f48536f9763649",
    "title": "水调歌头",
    "authorName": "陈居仁",
    "authorId": "2e89e4208c5bc8c969a5b599ae5e3ce4",
    "dynasty": "宋",
    "content": [
      "重过钓台路，风物故依然。羊裘轩上，俯临清泚面孱颜。仰见先生风节，更有两公名德，冰雪照人寒。龙野方驰逐，鸿翼自孤骞。",
      "酹壶觞，追往昔，笑华颠。别来三纪，推排曾戴侍臣冠。惭愧君恩难答，聊复守符重绾，敢叹客途艰。少报期年政，行泛五湖船。"
    ]
  },
  {
    "id": "2e89e4208c67075ac2ebbe3b7189a61a",
    "title": "鹧鸪天",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "一点残红欲尽时，乍凉秋气满屏帏。梧桐叶上三更雨，叶叶声声是别离。",
      "调宝瑟，拨金猊，那时同唱鹧鸪词。如今风雨西楼夜，不听清歌也泪垂。"
    ]
  },
  {
    "id": "2e89e4208c67075a9c70a6d84b35bd66",
    "title": "踏莎行",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "情似游丝，人如飞絮，泪珠阁定空相觑。一溪烟柳万丝垂，无因系得兰舟住。",
      "雁过斜阳，草迷烟渚，如今已是愁无数。明朝且做莫思量，如何过得今宵去！"
    ]
  },
  {
    "id": "2e89e4208c67075a5a6a05b22a5a3654",
    "title": "五禽言其四思归乐",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "山花冥冥山欲雨，杜鹃声酸客无语。客欲去山边，贼营夜鸣鼓。",
      "谁言杜鹃归去乐，归来处处无城郭。春日暖，春云薄。",
      "飞来日落还未落，春山相呼亦不恶。"
    ]
  },
  {
    "id": "2e89e4208c67075add3076476db68b54",
    "title": "罗叔共五色线中得玄真子渔父词拟其体仆亦拟作六首",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "好个神仙张志和，平生只是一渔蓑。和月醉，棹船歌，乐在江湖可奈何。"
    ]
  },
  {
    "id": "2e89e4208c67075add30764768d55fca",
    "title": "罗叔共五色线中得玄真子渔父词拟其体仆亦拟作六首",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "禁中图画访玄真，晚得歌词献紫宸。天一笑，物皆春，依旧扁舟钓白蘋。"
    ]
  },
  {
    "id": "2e89e4208c67075add307647c34ca68c",
    "title": "罗叔共五色线中得玄真子渔父词拟其体仆亦拟作六首",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "解印归来暂结庐，有时同钓水西鱼。闲着屐，醉骑驴，分明人在辋川图。"
    ]
  },
  {
    "id": "2e89e4208c67075add3076472656f376",
    "title": "罗叔共五色线中得玄真子渔父词拟其体仆亦拟作六首",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "趁梅寻得水边枝，独棹渔舟却过溪。人似玉，醉如泥，闲歌五色线中诗。"
    ]
  },
  {
    "id": "2e89e4208c67075add307647916426da",
    "title": "罗叔共五色线中得玄真子渔父词拟其体仆亦拟作六首",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "人间何物是穷通，终向烟波作钓翁。江不动，月横空，漫郎船过小回中。"
    ]
  },
  {
    "id": "2e89e4208c67075add307647f19544fa",
    "title": "罗叔共五色线中得玄真子渔父词拟其体仆亦拟作六首",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "花姑溪上鹭鸶滩，辜负渔竿二十年。无可载，不抛官，携取全家去不难。"
    ]
  },
  {
    "id": "2e89e4208c67075a81ba8c5eea12fb6c",
    "title": "水龙吟·其一天申节祝圣词",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "黄金双阙横空，望中隐约三山眇。春皇欲降，渚烟收尽，青虹正绕。日到层霄，九枝光满，普天俱照。看海中桃熟，云幡绛节，冉冉度、沧波渺。",
      "遥想建章宫阙，□熏风、月寒清晓。红鸾影上，云韶声里，蒙天一笑。万国朝元，百蛮款塞，太平多少。听尧云深处，人人尽祝，似天难老。"
    ]
  },
  {
    "id": "2e89e4208c67075acbe2fe52e82e6c69",
    "title": "水龙吟·其二题梦云轩",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "楚山千叠浮空，楚云只在巫山住。鸾飞凤舞，当时空记，梦中奇语。晓日曈昽，夕阳零乱，袅红萦素。问如今依旧，霏霏冉冉，知他为、谁朝暮。",
      "玉佩烟鬟飞动，炯星眸、人间相遇。嫣然一笑，阳城下蔡，尽成惊顾。蕙帐春浓，兰衾日暖，未成行雨。但丁宁莫似，阳台梦断，又随风去。"
    ]
  },
  {
    "id": "2e89e4208c67075ab2d5b058d090e063",
    "title": "水龙吟·其三须江望九华作",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "楚山木落风高，暮云黯黯孤容瘦。天晴似洗，明霞消尽，玉峦排秀。九凤飞来，五云深处，一时轻矫。恨三山不见，六鳌去后，天空远，人将老。",
      "堪笑此生如寄，信扁舟、朅来江表。望中愁眼，依稀犹认，数峰林杪。万里东南，跨江云梦，此情多少。问何时还我，千岩万壑，卧霜天晓。"
    ]
  },
  {
    "id": "2e89e4208c67075a1031562b88f83d07",
    "title": "浣溪沙·其一今岁冬温，近腊无雪，而梅殊未放。戏作",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "近腊风光一半休。南枝未动北枝愁。嫦娥莫是见人羞。",
      "么凤不传蓬岛信，杜鹃空办鹤林秋。便须千杖打梁州。"
    ]
  },
  {
    "id": "2e89e4208c67075aba51eddd5c14bbee",
    "title": "浣溪沙·其二",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "欲醉江梅兴未休。待篘春瓮洗春愁。不成欢绪却成羞。",
      "天意若教花似雪，客情宁恨鬓如秋。趁他何逊在扬州。"
    ]
  },
  {
    "id": "2e89e4208c67075aba51edddbd56848d",
    "title": "浣溪沙·其二",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "无限春情不肯休。江梅未动使人愁。东昏觑得玉奴羞。",
      "对酒情怀疑是梦，忆花天气黯如秋。唤春云梦泽南州。"
    ]
  },
  {
    "id": "2e89e4208c67075aba51edddcdfde848",
    "title": "浣溪沙·其二",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "多病嫌秋怕上楼。苦无情绪懒抬头。雁来不寄小银钩。",
      "一点离情深似海，万重凄恨黯如秋。怎生禁得许多愁。"
    ]
  },
  {
    "id": "2e89e4208c67075aba51edddb7d9bd1f",
    "title": "浣溪沙·其二",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "醽醁新翻碧玉壶。水精钗袅绛纱符。吴姬亲手碎菖蒲。",
      "彩索系时新睡起，榴花剪处要人扶。心情还似去年无。"
    ]
  },
  {
    "id": "2e89e4208c67075aba51eddddb92700e",
    "title": "浣溪沙·其二",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "学画双蛾苦未成。鬓云新结翠鬟轻。伴人歌笑已多情。",
      "飞絮乱花闲院宇，舞鸾歌凤小娉婷。阳关休唱断肠声。"
    ]
  },
  {
    "id": "2e89e4208c67075a7c270c0f72334cb7",
    "title": "浣溪沙·其四和陈相之题烟波图",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "水上鸣榔不系船。醉来深闭短篷眠。潮生潮落自年年。",
      "一尺鲈鱼新活计，半蓑烟雨旧衣冠。庙堂空有画图看。"
    ]
  },
  {
    "id": "2e89e4208c67075a809f3f15fd694679",
    "title": "卜算子·其一席上送王彦猷",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "江北上归舟，再见江南岸。江北江南几度秋，梦里朱颜换。",
      "人是岭头云，聚散天谁管。君似孤云何处归，我似离群雁。"
    ]
  },
  {
    "id": "2e89e4208c67075a2cad4b4efedcea1c",
    "title": "卜算子·其二再和彦猷",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "霜叶下孤篷，船在垂杨岸。早是凄凉惜别时，更惜年华换。",
      "别酒解留人，拚醉君休管。醉里朱弦莫谩弹，愁入参差雁。"
    ]
  },
  {
    "id": "2e89e4208c67075addd3e891a00d7b39",
    "title": "卜算子·其三西窗见剪榴花",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "絮尽柳成空，春去花如扫。窗外枝枝海石榴，特为幽人好。",
      "密叶过疏篱，薄艳明芳草。剪得花时却倚阑，楼上人垂手。"
    ]
  },
  {
    "id": "2e89e4208c67075a511a215581c3e890",
    "title": "玉楼春·其一长安狭邪中，有高自标置者，客非新科不得其门，时颇称之。予尝语人曰：相马失之肥，相士失之瘦，世亦岂可以是论人物乎！戏作此词，为花衢狭客一笑",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "嫦娥天上人谁识。家在蓬山烟水隔。不应着意眼前人，便是登瀛当日客。",
      "双眸炯炯秋波滴。也解人间青与白。檀郎未摘月边枝，枉是不教花爱惜。"
    ]
  },
  {
    "id": "2e89e4208c67075a4250beafd05c92ba",
    "title": "玉楼春·其二",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "江头雨后山如髻。催送新凉风有意。月来杨柳绿阴中，秋在梧桐疏影外。",
      "小窗纹簟凉如水。岁岁年年同此味。眼前不忍对西风，梦里更堪追往事。"
    ]
  },
  {
    "id": "2e89e4208c67075aa2d534f6691e29f1",
    "title": "减字木兰花",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "春闲昼永。城下江深山倒影。净扫风埃。收拾烟光入句来。",
      "短窗闲倚。身似浮云门似水。谁伴馀年。结得青山一个缘。"
    ]
  },
  {
    "id": "2e89e4208c67075aa2d534f6da24b545",
    "title": "减字木兰花",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "西山岩桂。常恨香闻烟雨外。何似君家。戏彩堂前早试花。",
      "黄金千粟。风撼芳条香馥馥。一剪无多。桃李漫山奈俗何。"
    ]
  },
  {
    "id": "2e89e4208c67075a69c48cf0c4e968e0",
    "title": "减字木兰花·其二内子生日",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "蓬莱三岛。上有青青千岁草。玉佩烟鬟。来作人间一笑欢。",
      "麻姑行酒。萼绿华歌清韵袅。玉秀兰芳。醉舞东风彩袖长。"
    ]
  },
  {
    "id": "2e89e4208c67075a6a7f7224f9797840",
    "title": "减字木兰花·其四晁别驾生日",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "当年文伯。曾是东坡门下客。文采风流。奕叶传芳总未休。",
      "为公持酒。愿祝彩衣无限寿。归觐枫宸。剩醉长安几度春。"
    ]
  },
  {
    "id": "2e89e4208c67075ad1b38000d19ca90c",
    "title": "山花子·其一茶词",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "苍璧新敲小凤团。赤泥开印煮清泉。醉捧纤纤双玉笋，鹧鸪斑。",
      "雪浪溅翻金缕袖，松风吹醒玉酡颜。更待微甘回齿颊，且留连。"
    ]
  },
  {
    "id": "2e89e4208c67075a2cf35c77fe633347",
    "title": "减字木兰花·其二汤词",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "门外青骢月下嘶。映阶笼烛画帘垂。一曲阳关声欲尽，不多时。",
      "凤饼未残云脚乳，水沈催注玉花瓷。忍看捧瓯春笋露，翠鬟低。"
    ]
  },
  {
    "id": "2e89e4208c67075a897ba8631bb074dd",
    "title": "水调歌头·十月六日于仆为始生之日，戏作此词为林下一笑。世固未有自作生日词者，盖自竹坡老人始也",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "白发三千丈，双鬓不胜垂。人间忧喜如梦，老矣更何之。蘧玉行年过了，未必如今俱是，五十九年非。拟把彭殇梦，分付举痴儿。",
      "君莫羡，客起舞，寿琼卮。此生但愿，长遣猿鹤共追随。金印借令如斗，富贵那能长久，不饮竟何为。莫问蓬莱路，从古少人知。"
    ]
  },
  {
    "id": "2e89e4208c67075a82b07a299b76b09e",
    "title": "水调歌头·王次卿归自彭门，中秋步月作",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "濯锦桥边月，几度照中秋。年年此夜清景，伴我与君游。万里相随何处，看尽吴波越嶂，更向古徐州。应为霜髯老，西望倚黄楼。",
      "天如水，云似扫，素魂流。不知今夕何夕，相对语羁愁。故国归来何事，记易南枝惊鹊，还对玉蟾羞。踏尽疏桐影，更复为君留。"
    ]
  },
  {
    "id": "2e89e4208c67075af0eff685de10f20d",
    "title": "汉宫春·其二别乘赵李成以山谷道人反魂梅香材见遗",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "香满箱奁，看沈犀弄水，浓麝含薰。荀郎一时旧事，尽属王孙。残膏剩馥，须倾囊、乞与兰荪。金兽暖，云窗雾阁，为人洗尽馀醺。",
      "依稀雪梅风味，似孤山尽处，马上烟村。从来甲煎浅俗，那忍重闻。苏台燕寝，下重帏、深闭孤云。都占得，横斜乱影，伴他月下黄昏。"
    ]
  },
  {
    "id": "2e89e4208c67075a804d9eaa49d0d829",
    "title": "醉落魄",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "江天云薄。江头雪似杨花落。寒灯不管人离索。照得人来，真个睡不著。",
      "归期已负梅花约。又还春动空飘泊。晓寒谁看伊梳掠。雪满西楼，人在阑干角。"
    ]
  },
  {
    "id": "2e89e4208c67075a586d68d212dcf293",
    "title": "醉落魄/一斛珠",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "柳边池阁。晚来卷地东风恶。人生不解频行乐。昨日花开，今日风吹落。",
      "杨花却似人飘泊。春云更似人情薄。如今始信从前错。为个蝇头，轻负青山约。"
    ]
  },
  {
    "id": "2e89e4208c67075a586d68d2a07580fe",
    "title": "醉落魄/一斛珠",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "云深海阔。天风吹上黄金阙。酒醒不记归时节。三十年来，往事无人说。",
      "浮生正似风中雪。丹砂岂是神仙诀。世间生死无休歇。长伴君闲，只有山中月。"
    ]
  },
  {
    "id": "2e89e4208c67075af137049baf910618",
    "title": "阮郎归",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "酴醾花谢日迟迟。杨花无数飞。章台侧畔尽风吹。飘零无定期。",
      "烟漠漠，草萋萋。江南春尽时。可怜踪迹尚东西。故园何日归。"
    ]
  },
  {
    "id": "2e89e4208c67075af137049b509a6c64",
    "title": "阮郎归",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "月棂疏影照婵娟。闲临小玉盘。枣花金钏出纤纤。棋声敲夜寒。",
      "飞雹冷，水精圆。夜深人未眠。笑催炉兽暖衾鸳。莫教银漏残。"
    ]
  },
  {
    "id": "2e89e4208c67075a1b91eba99ab0e2d0",
    "title": "阮郎归·其三西湖摘杨梅作",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "西湖山下水潺潺。满山风雨寒。枝头红日晓斓斑。越梅催晓丹。",
      "连翠叶，拥金盘。玉池生乳泉。此生三度试甘酸。欲归归尚难。"
    ]
  },
  {
    "id": "2e89e4208c67075a0be6f740184d01f2",
    "title": "青玉案·其一凌歊台怀姑溪老人李端叔",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "青鞋忍踏江沙路。恨人已、骑鲸去。笔底骅骝谁与度。西州重到，可怜不见，华屋生存处。",
      "秋江渺渺高台暮。满壁栖鸦醉时句。飞上金鸾人漫许。清歌低唱，小蛮犹在，空湿梨花雨。"
    ]
  },
  {
    "id": "2e89e4208c67075a5eddd70eabf5676b",
    "title": "青玉案·其二",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "梅花落尽人谁管。暗凄断、伤春眼。雪后平芜春尚浅。一簪华发，满襟离恨，羞做东风伴。",
      "斗花小斛兰芽短。犹是当时旧庭院。拟把新愁凭酒遣。春衫重看，酒痕犹在，忍放金杯满。"
    ]
  },
  {
    "id": "2e89e4208c67075a029d8938bcd4e1e0",
    "title": "西地锦",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "雨细欲收还滴。满一庭秋色。阑干独倚，无人共说，这些愁寂。",
      "手把玉郎书迹。怎不教人忆。看看又是黄昏也，敛眉峰轻碧。"
    ]
  },
  {
    "id": "2e89e4208c67075a9b02ba6d30709654",
    "title": "菩萨蛮",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "翠蛾懒画妆痕浅。香肌得酒花柔软。粉汗湿吴绫。玉钗敲枕棱。",
      "鬓丝云御腻。罗带还重系。含笑出房栊。羞随脸上红。"
    ]
  },
  {
    "id": "2e89e4208c67075a9b02ba6d1b318455",
    "title": "菩萨蛮",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "风头不定云来去。天教月到湖心住。遥夜一襟愁。水风浑似秋。",
      "藕花迎露笑。暗水飞萤照。渔笛莫频吹。客愁人不知。"
    ]
  },
  {
    "id": "2e89e4208c67075a50b63f4ab821e5e4",
    "title": "昭君怨",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "满院融融花气。红绣一帘垂地。往事忆年时。只春知。",
      "风又暖。花渐满。人似行云不见。无计奈离情。恶销凝。"
    ]
  },
  {
    "id": "2e89e4208c67075a38927573834ea1a3",
    "title": "菩萨蛮·其三赋疑梅香",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "宝薰拂拂浓如雾。暗惊梅蕊风前度。依约似江村。馀香马上闻。",
      "画桥风雨暮。零落知无数。收拾小窗春。金炉檀炷深。"
    ]
  },
  {
    "id": "2e89e4208c67075a88bce3e6c67ba985",
    "title": "秦楼月/忆秦娥",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "东风歇。香尘满院花如雪。花如雪。看看又是，黄昏时节。",
      "无言独自添香鸭。相思情绪无人说。无人说。照人只有，西楼斜月。"
    ]
  },
  {
    "id": "2e89e4208c67075a82791341aac1ec90",
    "title": "生查子",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "春寒入翠帷，月淡云来去。院落半晴天，风撼梨花树。",
      "人醉掩金铺，闲倚秋千柱。满眼是相思，无说相思处。"
    ]
  },
  {
    "id": "2e89e4208c67075a827913419c95f032",
    "title": "生查子",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "青丝结晓鬟，临镜心情懒。知为晓愁浓，画得双蛾浅。",
      "柳困玉楼空，花落红窗暖。相对语春愁，只有春闺燕。"
    ]
  },
  {
    "id": "2e89e4208c67075a827913419b05d0ed",
    "title": "生查子",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "新欢君未成，往事无人记。行雨共行云，如梦还如醉。",
      "相见又难言，欲住浑无计。眉翠莫频低，我已无多泪。"
    ]
  },
  {
    "id": "2e89e4208c67075a8279134141a79f8e",
    "title": "生查子",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "清歌忆去年，共唱秦楼曲。门外月横波，帐里人如玉。",
      "秋风吹彩云，梦断惊难续。别调不堪闻，红泪销残烛。"
    ]
  },
  {
    "id": "2e89e4208c67075a827913412975c5b8",
    "title": "生查子",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "金鞍欲别时，芳草溪边渡。不忍上西楼，怕看来时路。",
      "帘幕卷东风，燕子双双语。薄幸不归来，冷落春情绪。"
    ]
  },
  {
    "id": "2e89e4208c67075a82791341402cb4a5",
    "title": "生查子",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "轻云浅护霜，晓日红生砌。烟共宝薰浓，人与山长翠。",
      "银浪酒杯浓，锦幄双鸾戏。庭下彩衣郎，共祝千千岁。"
    ]
  },
  {
    "id": "2e89e4208c67075ab2801a2ed8166ebe",
    "title": "天仙子",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "雪似杨花飞不定。枝上冻禽昏欲暝。寒窗相对话分飞，箫鼓静。灯炯炯。一曲阳关和泪听。",
      "酒入离肠愁欲凝。往事不堪重记省。劝君莫上玉楼梯，风力劲。山色暝。忍看去时楼下径。"
    ]
  },
  {
    "id": "2e89e4208c67075a32ad97e172e5120a",
    "title": "渔家傲",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "遇坎乘流随分了。鸡虫得失能多少。儿辈雌黄堪一笑。堪一笑。鹤长凫短从他道。",
      "几度秋风吹梦到。花姑溪上人空老。唤取扁舟归去好。归去好。孤篷一枕秋江晓。"
    ]
  },
  {
    "id": "2e89e4208c67075a32ad97e10d36d0c7",
    "title": "渔家傲",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "路入云岩山窈窕。岩花滴露花头小。香共西风吹得到。秋欲杪。天还未放秋容老。",
      "谁道水南花不好。犹胜金蕊浑如扫。留取光阴重一笑。须是早。黄花更惜重阳帽。"
    ]
  },
  {
    "id": "2e89e4208c67075ac456926946ca013b",
    "title": "渔家傲·其二往岁阻风长芦，夜半舟中所见如此",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "月黑波翻江浩渺。扁舟系缆垂杨杪。渔网横江灯火闹。红影照。分明赤壁回惊棹。",
      "风静云收天似扫。梦疑身在三山岛。浮世功名何日了。从醉倒。柁楼红日千岩晓。"
    ]
  },
  {
    "id": "2e89e4208c67075ac47eb5a583eb98c0",
    "title": "渔家傲·其三送李彦恢宰旌德",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "休惜骑鲸人已远。风流都被仍云占。腰下锦绦缠宝剑。光闪焰。人间莫作牛刀看。",
      "见说河阳花满县。相邀更约疏狂伴。幸有小蛮开小燕。须少款。玉堂此去知非晚。"
    ]
  },
  {
    "id": "2e89e4208c67075a34abea6dc9504d3f",
    "title": "渔家傲·其五夜饮木芙蓉下",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "月黑天寒花欲睡。移灯影落清尊里。唤醒妖红明晚翠。如有意。嫣然一笑知谁会。",
      "露湿柔柯红压地。羞容似替人垂泪。着意西风吹不起。空绕砌。明年花共谁同醉。"
    ]
  },
  {
    "id": "2e89e4208c67075a87d5b4262e6806f2",
    "title": "南歌子·其一方钱唐出侍儿，范谢州要予作此词",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "蝉薄轻梳鬓，螺香浅画眉。西湖人道似西施。人似西施浓淡、更相宜。",
      "画烛催歌板，飞花上舞衣。殷勤犹劝玉东西。不道使君肠断、已多时。"
    ]
  },
  {
    "id": "2e89e4208c67075a7e389f95987a2a59",
    "title": "南歌子·其二",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "雾帐兰衾暖，薰炉宝篆浓。眼波犹带睡朦胧。卧听晓来双燕、语春风。",
      "螺浅欢馀黛，霞销枕处红。断云飞雨怕匆匆。欲去且留情绪、两冲冲。"
    ]
  },
  {
    "id": "2e89e4208c67075a7e389f95eca8c5ca",
    "title": "南歌子·其二",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "白羽传觞急，金鞍跃马迟。云间彩凤看双飞。飞上碧梧枝上、稳双栖。",
      "林下风流女，堂东坦腹儿。此郎标韵世间稀。好为伯鸾举案、又齐眉。"
    ]
  },
  {
    "id": "2e89e4208c67075afcdaed0600caf189",
    "title": "朝中措·其一登西湖北高峰作",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "西湖烟尽水溶溶。一笑与谁同。多谢湖边霜菊，伴人三见秋风。",
      "两高南北，天教看尽，吴越西东。趁取老来犹健，登临莫放杯空。"
    ]
  },
  {
    "id": "2e89e4208c67075a97d3aa8b09934234",
    "title": "朝中措·其二二妙堂落成二十馀年，而庐阜隐然常在有无间，似不肯为老人出也，作长短句以招之",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "大江流处是庐峰。苍玉照晴空。何事浅鬟浓黛，却成烟雨溟蒙。",
      "如今纵有，云涛万顷，翠巘千重。传语云间五老，一尊须要君同。"
    ]
  },
  {
    "id": "2e89e4208c67075a2f118df8c79925b3",
    "title": "朝中措·其三",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "雨馀庭院冷萧萧。帘幕度微飙。鸟语唤回残梦，春寒勒住花梢。",
      "无憀睡起，新愁黯黯，归路迢迢。又是夕阳时候，一炉沈水烟销。"
    ]
  },
  {
    "id": "2e89e4208c67075a2f118df83df10e28",
    "title": "朝中措·其三",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "黄昏楼阁乱栖鸦。天末淡微霞。风里一池杨柳，月边满树梨花。",
      "阳台路远，鱼沈尺素，人在天涯。想得小窗遥夜，哀弦拨断琵琶。"
    ]
  },
  {
    "id": "2e89e4208c67075ad966d79206a4b205",
    "title": "朝中措·其四移桃花作",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "小桃花动着枝浓。移得伴衰翁。多谢天公怜我，一时染就轻红。",
      "春光犹在，花枝未老，莫放尊空。休倚半岩烟树，能消几度东风。"
    ]
  },
  {
    "id": "2e89e4208c67075a7821777c2f88f3b5",
    "title": "虞美人·其一西池见梅作",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "短墙梅粉香初透。削约寒枝瘦。恼人知为阿谁开。还伴冷烟疏雨、做愁媒。",
      "飘零苦恨春情薄。不管花开落。小池疏影弄寒沙。何似玉台鸾镜、对横斜。"
    ]
  },
  {
    "id": "2e89e4208c67075ad144886e407afc9d",
    "title": "虞美人·其二食瓜有感",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "西园摘处香和露。洗尽南轩暑。莫嫌坐上适来蝇。只恐怕寒、难近玉壶冰。",
      "井花浮翠金盆小。午梦初回后。诗翁自是不归来。不是青门、无地可移栽。"
    ]
  },
  {
    "id": "2e89e4208c67075af94ce16361dcc6b5",
    "title": "虞美人·其三",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "痴云压地风尘卷。雪共春寒浅。山城寒夜不烧灯。时见竹篱茅舍、两三星。",
      "九衢风里香尘拥。十载鳌山梦。如今独自倚冰檐。落尽短檠红灺、不成眠。"
    ]
  },
  {
    "id": "2e89e4208c67075a79bb001380fac2f2",
    "title": "江城子",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "夕阳低尽柳如烟。淡平川。断肠天。今夜十分，霜月更娟娟。怎得人如天上月，虽暂缺，有时圆。",
      "断云飞雨又经年。思凄然。泪涓涓。且做如今，要见也无缘。因甚江头来处雁，飞不到，小楼边。"
    ]
  },
  {
    "id": "2e89e4208c67075a79bb001364f8e17b",
    "title": "江城子",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "碧梧和露滴清秋。小庭幽。翠烟流。羞带一襟，明月上危楼。苦恨秋江风与月，偏管断，这些愁。",
      "此情空道两绸缪。信悠悠。几时休。到得如今，刬地见无由。拟待不能思想得，无限事，在心头。"
    ]
  },
  {
    "id": "2e89e4208c67075a42c4abe283a05bca",
    "title": "满庭芳·其一濡须对雪",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "楼上寒深，江边雪满，楚台烟霭空蒙。一天飞絮，零乱点孤篷。似我华颠雪领，浑无定、漂泊孤踪。空凄黯，江天又晚，风袖倚蒙茸。",
      "吾庐，犹记得，波横素练，玉做寒峰。更短坡烟竹，声碎玲珑。拟问山阴旧路，家何在、水远山重。渔蓑冷，扁舟梦断，灯暗小窗中。"
    ]
  },
  {
    "id": "2e89e4208c67075a4a611d51ea125434",
    "title": "满庭芳·其二",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "晓色凝暾，霜痕犹浅，九天春意将回。隔年花信，先已到江梅。沈水烟浓如雾，金波满、红袖双垂。仙翁醉，问春何处，春在玉东西。",
      "瑶台。人不老，还从东壁，来步天墀。且细看八砖，花影迟迟。会见朱颜绿鬓，家长近、咫尺天威。君知否，天教雨露，常满岁寒枝。"
    ]
  },
  {
    "id": "2e89e4208c67075ab26ae855d42063ab",
    "title": "满庭芳·其三和潘都曹九日词",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "江绕淮城，云昏楚观，一枝烟笛谁横。晓风吹帽，霜日照人明。暗恼潘郎旧恨，应追念、菊老残英。秋空晚，茱萸细撚，醽醁为谁倾。",
      "人间，真梦境，新愁未了，绿鬓星星。问明年此会，谁寄幽情。倚尽一楼残照，何妨更、月到帘旌。凭阑久，歌君妙曲，谁是米嘉荣。"
    ]
  },
  {
    "id": "2e89e4208c67075ad002139443821043",
    "title": "满庭芳·其四二妙堂作",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "楚尾江横，斗南山秀，辋川谁画新图。几时天际，平地出方壶。应念江南倦客，家何在、飘泊江湖。天教共，银涛翠壁，相伴老人娱。",
      "长淮，看不尽，风帆落处，天在平芜。算人间此地，岂是穷途。好与婆娑尽日，应须待、月到金枢。山中饮，从教笑我，白首醉模糊。"
    ]
  },
  {
    "id": "2e89e4208c67075a90bdbd82e362e6bb",
    "title": "满江红",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "寂寂江天，雪又满、晚来风急。空懊恨、散盐飞絮，未成轻集。万里长空飞不到，珠帘卷尽还羞入。问向晚、谁欲画渔莎，寒江立。",
      "天黯淡，催残日。波浩渺，添寒力。又何如聊遣，舞衣红湿。好与月娥临晚砌，莫教先放梅花拆。便准拟、一醉广寒宫，千山白。"
    ]
  },
  {
    "id": "2e89e4208c67075a7c38181698e7e0f2",
    "title": "宴桃源",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "帘幕疏疏风透。庭下月寒花瘦。宽尽沈郎衣，方寸不禁僝僽。",
      "难受。难受。灯暗月斜时候。"
    ]
  },
  {
    "id": "2e89e4208c67075a7c381816b1d08753",
    "title": "宴桃源",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "林外野塘烟腻。衣上落梅香细。瘦马步凌兢，人在乱山丛里。",
      "憔悴。憔悴。回望小楼千里。"
    ]
  },
  {
    "id": "2e89e4208c67075a7c381816bd9e7b6c",
    "title": "宴桃源",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "绿尽小池芳草。门外柳垂春昼。花上雨廉纤，帘幕燕来时候。",
      "消瘦。消瘦。依约粉香襟袖。"
    ]
  },
  {
    "id": "2e89e4208c67075afd68b751aaf80506",
    "title": "定风波令/定风波",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "梅粉梢头雨未干。淡烟疏日带春寒。暝鸦啼处，人在小楼边。",
      "芳草只随春恨长，塞鸿空傍碧云还。断霞销尽，新月又婵娟。"
    ]
  },
  {
    "id": "2e89e4208c67075a917c9ce6294aaf36",
    "title": "宴桃源·其四·与孙祖恭求酴醾",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "旧日酴醾时候。酒涴粉香襟袖。老去惜春心，试问孙郎知否。",
      "花瘦。花瘦。剪取一枝重嗅。"
    ]
  },
  {
    "id": "2e89e4208c67075a4334969f2124f2dc",
    "title": "蝶恋花",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "天意才晴风又雨。催得风前，日日吹轻絮。燕子不飞莺不语。满庭芳草空无数。",
      "春去可堪人也去。枝上残红，不忍抬头觑。假使留春春肯住。唤谁相伴春同处。"
    ]
  },
  {
    "id": "2e89e4208c67075a4252530016ed073b",
    "title": "永遇乐·五日",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "槐幄如云，燕泥犹湿，雨馀清暑。细草摇风，小荷擎雨，时节还端午。碧罗窗底，依稀记得，闲系翠丝烟缕。到如今、前欢如梦，还对彩绦无语。",
      "榴花半吐，金刀犹在，往事更堪重数。艾虎钗头，菖蒲酒里，旧约浑无据。轻衫如雾，玉肌似削，人在画楼深处。想灵符、无人共带，翠眉暗聚。"
    ]
  },
  {
    "id": "2e89e4208c67075a6e59c98118c16930",
    "title": "蓦山溪",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "月眉星眼，阆苑真仙侣。娇小正笄年，每当筵、愁歌怕舞。水亭烟树，春去已无踪，桃源路。知何处。往事如风絮。",
      "如今闻道，误剪香云缕，闲系小乌纱，更无心、浅匀深注。三山路杳，终不是人间，知谁与。吹箫女。共驾青鸾去。"
    ]
  },
  {
    "id": "2e89e4208c67075a55798e945929c196",
    "title": "品令·其一·西风持酒",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "西风持酒。诮不做、愁时候。机云兄弟，坐中玉树，琼枝高秀。且莫劝人归去，坐来未久。",
      "甘泉书奏。报幽障、沈烽后。明朝重九，茱萸休恼，泪沾襟袖。怕衰黄花，也解笑人白首。"
    ]
  },
  {
    "id": "2e89e4208c67075a1074a891e73ac108",
    "title": "品令",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "霜蓬零乱。笑绿鬓、光阴晚。紫茱时节，小楼长醉，一川平远。休说龙山佳会，此情不浅。",
      "黄花香满。记白苎、吴歌软。如今却向，乱山丛里，一枝重看。对著西风搔首，为谁肠断。"
    ]
  },
  {
    "id": "2e89e4208c67075a25eb6af7b364247d",
    "title": "清平乐",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "芦州晚净。雨罢江如镜。属玉双飞栖不定。数点晚来烟艇。",
      "梦回满眼凄凉。一成无奈思量。舟在绿杨堤下，蝉嘶欲尽斜阳。"
    ]
  },
  {
    "id": "2e89e4208c67075a25eb6af7153f2114",
    "title": "清平乐",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "烟鬟敛翠。柳下门初闭。门外一川风细细。沙上暝禽飞起。",
      "今宵水畔楼边。风光宛似当年。月到旧时明处，共谁同倚阑干。"
    ]
  },
  {
    "id": "2e89e4208c67075a25eb6af7274b1f64",
    "title": "清平乐",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "青春欲暮。柳下将飞絮。月到阶前梅子树。啼得杜鹃飞去。",
      "人归不掩朱门。一成过了黄昏。只有琐窗红蜡，照人犹自销魂。"
    ]
  },
  {
    "id": "2e89e4208c67075a25eb6af73a59e5d9",
    "title": "清平乐",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "团栾小树。天与香无数。薄艳不禁风日苦。剩著红油遮护。",
      "移栽未到江南。香山鼻观先参。勾引老情偏醉，锦薰笼暖春酣。"
    ]
  },
  {
    "id": "2e89e4208c67075a25eb6af787a43645",
    "title": "清平乐",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "浅妆匀靓。一点闲心性。脸上羞红凝不定。恼乱酒愁花病。",
      "晚来泪揾残霞。坠鬟小玉钗斜。细雨一帘春恨，东风满地桃花。"
    ]
  },
  {
    "id": "2e89e4208c67075a25eb6af7082b036c",
    "title": "清平乐",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "东风庭户。红满桃花树。准拟踏青南陌路。双凤绣鞋新做。",
      "秋千月挂黄昏。画堂深掩朱门。立尽花阴归去，此时别是销魂。"
    ]
  },
  {
    "id": "2e89e4208c67075a87e5b2378a5ff889",
    "title": "浪淘沙·令其一己未除夜",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "江上送年归。还似年时。屠苏休恨到君迟。觅得醉乡无事处，莫放愁知。",
      "红灺一灯垂。应笑人衰。鹤长凫短怨他谁。明日江楼春到也，且醉南枝。"
    ]
  },
  {
    "id": "2e89e4208c67075aa553290be1ec7d46",
    "title": "浪淘沙·令其二",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "落日在阑干。风满晴川。坐来高浪拥银山。白鹭欲栖飞不下，却入苍烟。",
      "千里水云寒。正绕烟鬟。拍浮须要酒杯宽。天与吾曹供一醉，不是人间。"
    ]
  },
  {
    "id": "2e89e4208c67075a467e3b9c3ebad536",
    "title": "踏莎行·其一和人赋双鱼花",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "风翠轻翻，雾红深注。鸳鸯池畔双鱼树。合欢凤子也多情，飞来连理枝头住。",
      "欲付浓愁，深凭尺素。戏鱼波上无寻处。教谁试与问花看，如何寄得香笺去。"
    ]
  },
  {
    "id": "2e89e4208c67075a18edf4dc72f2ba52",
    "title": "雨中花令·吴兴道中，颇厌行役，作此曲寄武林交旧",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "山雨细、泉生幽谷，水满平田。雪茧红蚕熟后，黄云陇麦秋间。武陵烟暖，数声鸡犬，别是山川。",
      "嗟老去、倦游踪迹，长恨华颠。行尽吴头楚尾，空惭万壑千岩。不如休也，一庵归去，依旧云山。"
    ]
  },
  {
    "id": "2e89e4208c67075a4ae6a7b7cb1d1087",
    "title": "踏莎行·其二",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "燕子归来，梅花又落。缃桃雨后燕支薄。眼前先自许多愁，斜阳更在春池阁。",
      "梦里新欢，年时旧约。日长院静空帘幕。几回猛待不思量，抬头又是思量著。"
    ]
  },
  {
    "id": "2e89e4208c67075a2c9fee645f85edec",
    "title": "踏莎行·其三谢人寄梅花",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "鹊报寒枝，鱼传尺素。晴香暗与风微度。故人还寄陇头梅，凭谁为作梅花赋。",
      "柳外朱桥，竹边深坞。何时却向君家去。便须倩月与徘徊，无人留得花常住。"
    ]
  },
  {
    "id": "2e89e4208c67075abfcb426172abddd0",
    "title": "点绛唇·其一西池桃花落尽赋此",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "燕子风高，小桃枝上花无数。乱溪深处。满地飞红雨。",
      "唤得春来，又送春归去。浑无绪。刘郎前度。空记来时路。"
    ]
  },
  {
    "id": "2e89e4208c67075af5dcbe30427a4a85",
    "title": "点绛唇·其二内子生日",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "人道长生，算来世上何曾有。玉尊长倒。早是人间少。",
      "四十年来，历尽闲烦恼。如今老。大家开口。赢得花前笑。"
    ]
  },
  {
    "id": "2e89e4208c67075ae6579e264df0b701",
    "title": "临江仙·其一",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "水远山长何处去，欲行人似孤云。十分瘦损沈休文。忍将秋水镜，容易与君分。",
      "试问梨花枝上雨，为谁弹满清尊。一江风月黯离魂。平波催短棹，小立送黄昏。"
    ]
  },
  {
    "id": "2e89e4208c67075a0c62e7025ad146d3",
    "title": "临江仙·其二送光州曾使君",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "记得武陵相见日，六年往事堪惊。回头双鬓已星星。谁知江上酒，还与故人倾。",
      "铁马红旗寒日暮，使君犹寄边城。只愁飞诏下青冥。不应霜塞晚，横槊看诗成。"
    ]
  },
  {
    "id": "2e89e4208c67075ad662ab8cc567d76c",
    "title": "好事近·其一青阳道中见梅花。是日微风，花已有落者",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "江路绕青山，山翠扑衣轻湿。谁酿晚来云意，做一天愁色。",
      "竹溪斜度尽篮舆，疏梅暗香入。何处最关心事，恨落梅风急。"
    ]
  },
  {
    "id": "2e89e4208c67075a21d34dea918f6310",
    "title": "好事近·其二谢人分似蜡梅一枝",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "香蜡染宫黄，不属世间风月。分我照寒金蕊，伴小窗愁绝。",
      "高标独步本无双，一枝为谁折。压尽半春桃李，任满山如雪。"
    ]
  },
  {
    "id": "2e89e4208c67075a1cbd91faf9b7235d",
    "title": "好事近·其三",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "帘外一声歌，倾尽满城风月。看到酒阑羞处，想多情难说。",
      "周郎元是个中人，如今鬓如雪。自恨老来肠肚，诮不堪摧折。"
    ]
  },
  {
    "id": "2e89e4208c67075a1cbd91fafc9ade85",
    "title": "好事近·其三",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "雨后欲斜阳，红满井梧风叶。还是夜来时候，共小轩明月。",
      "不关纤手与调冰，消除这些热。自是月娥肌骨，似玉壶香雪。"
    ]
  },
  {
    "id": "2e89e4208c67075a1cbd91fad1a957c5",
    "title": "好事近·其三",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "秋意总关愁，那更与君轻别。从此共谁同醉，恨老来风月。",
      "遥知手板笑看云，江边醉时节，应为老人回首，记白头如雪。"
    ]
  },
  {
    "id": "2e89e4208c67075a243f6d5cece144c7",
    "title": "好事近·其五海棠",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "春似酒杯浓，醉得海棠无力。谁染玉肌丰脸，做燕支颜色。",
      "送春风雨最无情，吹残也堪惜。何似且留花住，唤小鬟催拍。"
    ]
  },
  {
    "id": "2e89e4208c67075ac7a5a369ab55dfa6",
    "title": "念奴娇·其一",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "冰轮飞上，正金波翻动，玉壶新绿。风帽还攲清露滴，凛凛微生寒粟。白玉楼高，水精帘卷，十里堆琼屋。千山人静，怒龙声喷蕲竹。",
      "夜久斗落天高，银河还对泻，冷悬双瀑。此地人间何处有，难买明珠千斛。弄影人归，锦袍何在，更谁知鸿鹄。素光如练，满天空挂寒玉。"
    ]
  },
  {
    "id": "2e89e4208c67075ac2ebe48b9b806f66",
    "title": "念奴娇·其二送路使君",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "楚山无尽，看西来新拥，石城双旆。立马花边金镫暖，遥想元戎小队。白雪歌成，莫愁去后，往事空千载。一时吟啸，风流不减前辈。",
      "闻道梦泽南州，日高初睡足，雅宜高会。老去愁多谁念我，空对云山苍翠。南雁归时，白头应记得，尊前倾盖。送君南浦，无情空恨江水。"
    ]
  },
  {
    "id": "2e89e4208c67075afeea931bdc797552",
    "title": "感皇恩·其一",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "残月挂征鞍，路长山绕。独拥寒貂犯霜晓。水边林下，孤负此生多少。星星空满鬓，因谁有。",
      "不如办个，短蓑长钓。唤取轻鸥伴人老。思量也胜，看人眉头眼脑。世间浑是梦，何时了。"
    ]
  },
  {
    "id": "2e89e4208c67075a27746e905331082f",
    "title": "感皇恩·其二除夜作",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "玉箸点椒花，年华又杪。绛蜡烧残暗催晓。小窗醒处，梦断月斜江悄。故山春欲动，归程杳。",
      "天意不放，人生长少。富贵应须致身早。此宵长愿，赢取一尊娱老。假饶真百岁，能多少。"
    ]
  },
  {
    "id": "2e89e4208c67075aedfebaac216df4c0",
    "title": "感皇恩·其三竹坡老人步上南冈，得堂基于孤峰绝顶间，喜甚，戏作长短句",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "无事小神仙，世人谁会。著甚来由自萦系。人生须是，做些闲中活计。百年能几许，无多子。",
      "近日谢天，与片闲田地。作个茅堂待打睡。酒儿熟也，赢取山中一醉。人间如意事，只此是。"
    ]
  },
  {
    "id": "2e89e4208c67075ac478f3d68f7c5adf",
    "title": "洞仙歌",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "江梅吹尽，更幽兰香度。可惜浓春为谁住。最嫌他、无数轻薄桃花，推不去，偏守定、东风一处。",
      "病来应怕酒，□眼常醒，老去羞春似无语。准拟强追随，管领风光，人生只、欢期难预。纵留得、梨花做寒食，怎吃他朝来，这般风雨。"
    ]
  },
  {
    "id": "2e89e4208c67075a760285bfe2c01f74",
    "title": "感皇恩·其四送晁别驾赴朝",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "江上一山横，偶来同住。山北山南共来去。今朝何事，目送征鸿轻举。可堪吹不断，梨花雨。",
      "千里莫厌，重霄云路。飞下彤庭伴鹓鹭。紫骝乌帽，看尽章台风絮。故人应问我，今何处。"
    ]
  },
  {
    "id": "2e89e4208c67075afc56a781452127cb",
    "title": "贺新郎",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "白首归何晚。笑一椽、天教付与，楚江南岸。门外春山晚无数，只有匡庐似染。但想像、红妆不见。谁念香山当日事，漫青衫、泪湿人谁管。歌旧曲，空凄怨。",
      "将军未老身归汉。算功名、过了唯有，古词尘满。谁似渊明拚得老，饱看云山万点。况此老、斜川不远。终待我他年自，剪黄花、一酹重阳盏。君为我，休辞劝。"
    ]
  },
  {
    "id": "2e89e4208c67075a7163ac1d0682e209",
    "title": "感皇恩·其五送侯彦嘉归彭泽",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "何处是云庵，本来无住。云共谁来共谁去。菊篱杯酒，聊为渊明频举。幅巾应屡湿，斜川雨。",
      "此去常恨，相从无路。记取孤飞水边鹭。重来一笑，又是柳飞残絮。梦魂飞不到，君闲处。"
    ]
  },
  {
    "id": "2e89e4208c67075afc2f20ea57613c86",
    "title": "一剪梅·送杨师醇赴官",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "无限江山无限愁。两岸斜阳，人上扁舟。阑干吹浪不多时，酒在离尊，情满沧洲。",
      "早是霜华两鬓秋。目送飞鸿，那更难留。问君尺素几时来，莫道长江，不解西流。"
    ]
  },
  {
    "id": "2e89e4208c67075ad4b081e46c5a6155",
    "title": "苏幕遮",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "水傍边，山尽处。唤取云来，共我山头住。分得一江风共雨。满院芙蓉，更听红妆舞。",
      "趁霜晴，闲独步。那里烟村，有个梅花树。小径斜穿来又去。醉后知他，有甚青云路。"
    ]
  },
  {
    "id": "2e89e4208c67075ad4b081e46dda61f4",
    "title": "苏幕遮",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "老相邀，山作伴。千里西来，始识庐山面。爱酒扬雄浑不管。天与邻翁，来慰穷愁眼。",
      "似惊鸿，吹又散。画舸横江，望断江南岸。地角天涯无尽远。一阕清歌，且放梨花满。"
    ]
  },
  {
    "id": "2e89e4208c67075ac13cb3f07f7d83b9",
    "title": "千秋岁·其一生日",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "小春时候。晴日吴山秀。霜尚浅，梅先透。波翻醽醁盏，雾暖芙蓉绣。持寿酒。",
      "仙娥特地回双袖。试问春多少，恩入芝兰厚。松不老，山长久。星占南极远，家是椒房旧。君一笑，金鸾看取人归后。"
    ]
  },
  {
    "id": "2e89e4208c67075a6a10f5085b4a84da",
    "title": "风入松",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "禁烟过后落花天。无奈轻寒。东风不管春归去，共残红、飞上秋千。看尽天涯芳草，春愁堆在阑干。",
      "楚江横断夕阳边。无限青烟。旧时云去今何处，山无数、柳涨平川。与问风前回雁，甚时吹过江南。"
    ]
  },
  {
    "id": "2e89e4208c67075aab1e01c10497578e",
    "title": "千秋岁·其二叶审言生日",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "当年文焰，蜀锦词华烂。年正少，声初远。手攀天上桂，书奏蓬莱殿。人尽道，洛阳盛事今重见。千尺青苍干。",
      "直节凌霄汉。天未识，应嗟晚。饮残长寿盏，归奉春皇燕。金叶满。擗麟且受麻姑劝。"
    ]
  },
  {
    "id": "2e89e4208c67075aa4412510c1372af0",
    "title": "忆王孙·绝笔",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "梅子生时春渐老。红满地、落花谁扫。旧年池馆不归来，又绿尽、今年草。",
      "思量千里乡关道。山共水、几时得到。杜鹃只解怨残春，也不管、人烦恼。"
    ]
  },
  {
    "id": "2e89e4208c67075a10265684d9bd8c13",
    "title": "千秋岁·其三春欲去，二妙老人戏作长短句留之，为社中一笑",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "送春归去。说与愁无数。君去后，归何处。人应空懊恼，春亦无言语。寒日暮，腾腾醉梦随风絮。",
      "尽日间庭雨。红湿秋千柱。人恨切，莺声苦。拟倾浇闷酒，留取残红树。春去也，不成不为愁人住。"
    ]
  },
  {
    "id": "2e89e4208c67075ad54922f4ee0bf932",
    "title": "减字木兰花·雨中熟睡",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "快风消暑。门近雨边梅子树。昼梦腾腾。急雨声中唤不醒。",
      "轻衫短箑。林下日长聊散发。无计医贫。长作云山高卧人。"
    ]
  },
  {
    "id": "2e89e4208c67075a567a1e4fc09b8b61",
    "title": "采桑子·将离武林",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "云踪老去浑无定，飘泊寒空。又被东风。吹过江南第几峰。",
      "长安市上看花眼，不到衰翁。好趁归鸿。家在西岩碧桂丛。"
    ]
  },
  {
    "id": "2e89e4208c67075a074b637b4e7bad74",
    "title": "醉落魄其三重午日过石熙明，出侍儿鸳鸯",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "薰风池阁。小红桥下荷花薄。沙平水浅山如削。水上鸳鸯，何处风吹落。",
      "今朝端午新梳掠。锦丝围腕花柔弱。人生只有尊前乐。前度刘郎，莫负重来约。"
    ]
  },
  {
    "id": "2e89e4208c67075ad4b081e4112e96f7",
    "title": "苏幕遮",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "老相邀，山作伴。千里西来，始识庐山面。爱酒杨雄浑不管。天与邻翁，来慰穷愁眼。",
      "似惊鸿，吹又散。画舸横江，望断江南岸。地角天涯无近远。一阕清歌，且放梨花满。"
    ]
  },
  {
    "id": "2e89e4208c67075af6ba2edbff1e2374",
    "title": "鹧鸪天·和孙子绍菊花词",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "晴日烘帘暖似春，菊回霜晕浅仍深。谁知此地栽花手，便是当时嗅蕊人。",
      "秋渺渺，夜沈沈，一声清唱袅残音。娇痴应挽香罗比，六幅双裙染郁金。"
    ]
  },
  {
    "id": "2e89e4208c67075a0309604e69310ef7",
    "title": "水调歌头·丙午登白鹭亭作",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "岁晚念行役，江阔渺风烟。六朝文物何在，回首更凄然。倚尽危楼杰观，暗想琼枝璧月，罗袜步承莲。桃叶山前鹭，无语下寒滩。",
      "潮寂寞，浸孤垒，涨平川。莫愁艇子何处，烟树杳无边。王谢堂前双燕，空绕乌衣门巷，斜日草连天。只有台城月，千古照婵娟。"
    ]
  },
  {
    "id": "2e89e4208c67075a375be4a98711d764",
    "title": "水调歌头·雨后月出西湖作",
    "authorName": "周紫芝",
    "authorId": "2e89e4208c67075a818f4654285f89b8",
    "dynasty": "宋",
    "content": [
      "落日在烟树，云水两空蒙。澹霞消尽，何事依约有微红。湖上晚来风细，吹尽一天残雨，苍翠湿千峰。谁遣长空月，冷浸玉壶中。",
      "问明月，应解笑，白头翁。不堪老去，依旧临水照衰容。良夜几横烟棹，独倚危樯西望，目断远山重。但恨故人远，此乐与谁同。"
    ]
  },
  {
    "id": "2e89e420d7cd6675ffb1858276e096d0",
    "title": "水调歌头·其一登赏心亭怀古",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "一雁破空碧，秋满荻花洲。淮山淡扫，欲颦眉黛唤人愁。落日归云天外，目断清江无际，浩荡没轻鸥。有恨寄流水，无泪学羁囚。",
      "望石城，思东府，话西州。平芜千里，古来佳处几回秋。歌舞当年何在，罗绮一时同尽，梦幻两悠悠。杯到莫停手，唯酒可忘忧。"
    ]
  },
  {
    "id": "2e89e420d7cd66752ec1f61967733c75",
    "title": "水调歌头·其二为赵漕德庄寿",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "人物冠江左，正始有遗音。谪仙风味，洒然那受一尘侵。倚马文章天与，霏屑谈辞云委，宣室为虚襟。小驻外台节，聊屈济时心。",
      "记长庚，曾入梦，恰而今。橙黄橘绿，可人风物是秋深。九日明朝佳节，得得天教好景，供与醉时吟。从此寿千岁，一岁一登临。"
    ]
  },
  {
    "id": "2e89e420d7cd66750be22cceee6b5114",
    "title": "水调歌头·其三戊戌迓客回程至松江作",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "小队拥龙节，三度过鲈乡。烟波万顷，縠纹轻皱湿斜阳。何处渔舟唱晚，最是芦花风断，欸乃一声长。矫首望空阔，逸兴堕微茫。",
      "笑尘缨，何日许，濯沧浪。天随甫里，相寻无处一凄凉。曾把水光山色，收入烟蓑短艇，胜世作清狂。举酒属公子，富贵未渠央。"
    ]
  },
  {
    "id": "2e89e420d7cd667531c530e09aecbe93",
    "title": "水调歌头·其四秋日登浮远堂作",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "一叶下林表，秋色满蘅皋。江风吹雨初过，天宇一何高。蜡屐径来堂上，倚杖翛然长啸，万里看云涛。逸兴浩无际，安得驾灵鳌。",
      "叹吾生，天地里，一秋毫。江山如传，古来阅尽几英豪。回首只今何在，举目依然风景，此意属吾曹。欲去重惆怅，松径冷萧骚。"
    ]
  },
  {
    "id": "2e89e420d7cd66751177a3bf1cbdca03",
    "title": "水调歌头·其五鄂渚忆浮远",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "彩舰驾飞鹢，帆影漾江乡。肥梅天气，一声横玉换新阳。惊起沙汀鸥鹭，点破暮天寒碧，极目楚天长。一抹残霞外，云断水茫茫。",
      "逆清风，歌白雪，和沧浪。枕流亭馆，昔年行处半荒凉。我欲骖风游戏，收拾烟波佳景，一一付词章。闻说洞天好，何处水中央。"
    ]
  },
  {
    "id": "2e89e420d7cd66752d8c2e93fe39c14d",
    "title": "满江红·其一",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "驻马江头，聊自放、尘劳踪迹。身渐老、尊前羞见，异乡风物。雪柳垂金幡胜小，钗头又报春消息。记去年、持酒觅新词，人疏隔。",
      "时序好，今犹昔。携赏处，空追忆。都如梦才觉，悄然难觅。且饮不须论许事，从今煞有佳天色。但官闲、有酒便嬉游，愁无益。"
    ]
  },
  {
    "id": "2e89e4208c928439375b3e83d53ee6ab",
    "title": "满江红·其三和范石湖",
    "authorName": "丘崈",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "十载重游，愧好在、吴中父老。官事里、空然痴绝，竟何曾了。赖有平生知己地，全胜末路依刘表。竟此身、还复雁门踦，宁论早。",
      "蓬仙语，开朕兆。郇翰洒，增荣耀。倚先声风动，了然家晓。翘馆每烦尘想□，宾筵更着红妆绕。算从前、得此慰初心，于人少。"
    ]
  },
  {
    "id": "2e89e420d7cd6675e5b56e51036815b5",
    "title": "满江红·其四余以词为石湖寿，胡长文见和，复用韵谢之",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "冠盖吴中，羡来往、风流二老。谈笑处、清风满座，倡酬不了。琪树相鲜昆阆里，玉山高并云烟表。叹□时、顿有古来无，功名早。",
      "膺帝眷，符梦兆。为国镇，腾光耀。更宁容秀野，醉眠清晓。麟组已联方面重，衮衣行接天香绕。许畸人、巾履奉英游，荣多少。"
    ]
  },
  {
    "id": "2e89e420d7cd667520c84eb978a0b750",
    "title": "满江红·其五渚宫怀古即事，用二干韵",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "楚甸云收，歌舞地、依然江渚。嗟往事、豪华无限，梦回何许。翠被那知思玉度，绣袿谩说为行雨。悄不禁、俯仰一凄凉，成千古。",
      "吴蜀会，襟喉处。据胜势，开天府。著诗书元帅，谈笑尊俎。步障月明翻鼓吹，华榱雾湿披窗户。把胜游、都与旧风光，湔尘土。"
    ]
  },
  {
    "id": "2e89e420d7cd66754b3d4922e6e30d1c",
    "title": "满江红·其六癸亥九日",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "平楚苍然，烟霭外、飞鸿冥灭。身老矣、登临感慨，几时当彻。痛饮从教吹帽落，悲歌莫击壶边缺。算人生、任运复何为，伤情切。",
      "功名事，休谩说。渠有命，谁工拙。且随宜斗健，强酬佳节。九节从今知几度，试看镜里头如雪。向醉中、赢取万缘空，真蝉脱。"
    ]
  },
  {
    "id": "2e89e4208c9284392abe58dab680c0c8",
    "title": "洞仙歌·其一为叶梦锡总领寿",
    "authorName": "丘崈",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "一番好景，近莺花时候。才过收灯便晴昼。正熊罴、占梦日，戏彩称觞，当此际，须信人间未有。",
      "光华分瑞节，粉署兰台，谁出如公望郎右。气如虹，才吐凤，指掌功名，馀事也，千载犹当不朽。待辟国、清边取封侯，看肘后、黄金印悬如斗。"
    ]
  },
  {
    "id": "2e89e420d7cd667542e8bf886f6fbe79",
    "title": "洞仙歌·其二辛卯嘉禾元夕作",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "江城梅柳，惯得春先处。催趁风光上歌舞。见九衢、车马流水如龙，喧笑语，罗绮香尘载路。",
      "欢娱多暇日，尊俎风流，重见承平旧官府。有多少、佳丽事，堕珥遗簪，芳径里，瑟瑟珠玑翠羽。好惜取、韶华醉连宵，更莫待、收灯酒阑人去。"
    ]
  },
  {
    "id": "2e89e420d7cd66759b7ddcb8c4cb64a6",
    "title": "洞仙歌·其三元宵词",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "□□春□，□画□□处。十里红莲照歌舞。望鳌山天际，宝篆翻空，看未了，涌出珠宫贝宇。",
      "锦江桥那畔，罗绮重重，曲巷深坊暗香度。玉相辉，花并艳，明月随人，归去也，零落珠玑翠羽。先如许、风光更元宵，算却好、图将凤城夸去。"
    ]
  },
  {
    "id": "2e89e420d7cd6675983fe7346f3d7bc6",
    "title": "洞仙歌·其五咏金林檎",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "丰肌腻体，雅淡仍娇贵。不与群芳竞姝丽。向琼林珠殿，独占春风，仙仗里，曾奉三宫燕喜。",
      "低回如有恨，失意含羞，乐事繁华竟谁记。应怜我，空老去，无句酬伊，吟未就，不觉东风又起。镇独立黄昏怯轻寒，这情绪、年年共花憔悴。"
    ]
  },
  {
    "id": "2e89e420d7cd6675eb1c9c8c65b55328",
    "title": "沁园春",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "雨趣轻寒，风作秋声，燕归雁来。动天涯羁思，登山临水，惊心节物，极目烟埃。客里逢君，才同一笑，何遽言归如此哉。别离久，算不应兴尽，却棹船回。",
      "主人下榻高斋。更点检笙歌频宴开。便留连不到，迎春见柳，也须小驻，度腊观梅。花上盈盈，闺中脉脉，应念胡麻正好栽。从教去，正危阑望断，小倚徘徊。"
    ]
  },
  {
    "id": "2e89e420d7cd6675eb1c9c8c511f2ef5",
    "title": "沁园春",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "匏系弥年，江北江南，羡君去来。笑山横南浦，朝来爽致，文书堆案，胸次生埃。放旷如君，拘縻如我，试问人生谁乐哉。真难学，是得留且住，欲去须回。",
      "何时竹屋茅斋。去相傍为邻三径开。撰小窗临水，危亭当巘，随宜有竹，著处须梅。坐读黄庭，手援紫藟，一寸丹田时自栽。当馀暇，更与君来往，林下徘徊。"
    ]
  },
  {
    "id": "2e89e4208c92843930ad5fee807dc3ed",
    "title": "千秋岁·梅妆竹外",
    "authorName": "丘崈",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "梅妆竹外。未洗唇红退。酥脸腻，檀心碎。临溪闲自照，爱雪春犹带。沙路晓，亭亭浅立人无对。",
      "似恨谁能会。迟见江头盖。和鼎事，终应在。落残知未免，韵胜何曾改。牵醉梦，随香欲渡三山海。"
    ]
  },
  {
    "id": "2e89e4208c9284391f3d18dbd1d14705",
    "title": "千秋岁·其二",
    "authorName": "丘崈",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "征鸿天外。风急惊飞退。云彩重，窗声碎。初凝铺径絮，渐卷随车带。凝望处，巫山秀耸寒相对。",
      "高卧传都会。茅屋倾冠盖。空往事，今谁在。梅梢春意动，泽国年华改。楼上好，与君浩荡浮银海。"
    ]
  },
  {
    "id": "2e89e420d7cd66751f3d18dbeb7db65e",
    "title": "千秋岁·其二",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "窥檐窗外。酒力冲寒退。风絮乱，琼瑶碎。凌波争缭绕，点舞相萦带。应惬当，凝香燕寝佳人对。",
      "恰与花时会。小阴寻芳盖。犹自得，春多在。日烘梅柳竞，翠入山林改。但只恐，别离恨远如云海。"
    ]
  },
  {
    "id": "2e89e420d7cd66756eec34162e24107e",
    "title": "水龙吟·为建康史帅志道寿",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "蕊珠仙籍标名，绛纱覆玉云霞里。銮坡凤掖，丝絇鸣佩，甘泉近侍。濯柳临春，饤梨照座，绝尘风味。记青蒲、夜半论兵，万人惊诵回天意。",
      "麟组遥临万里。谈笑处、江山增丽。遐冲坐折，风流馀事，唯应燕喜。新筑沙堤，暂占熊梦，恰经长至。过佳辰献寿，双旌便好，作朝天计。"
    ]
  },
  {
    "id": "2e89e420d7cd66758192893c102bc9c1",
    "title": "汉宫春·其一乙未正月和李汉老韵，简严子文",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "横笛吹梅，记南楼夜月，疏蕊纤枝。香尘软红自暖，不怕寒欺。人归梦悄，怅凭阑、密约深期。身渐老，风流纵在，逢花那似当时。",
      "东阁占春宜早，甚开迟也似，雪屋疏篱。须公彩毫度曲，锦帐题诗。多应见我，怪尊前、华发其谁。烦道与，巡檐共笑，元是旧日相知。"
    ]
  },
  {
    "id": "2e89e4208c9284390c5c2e7dd8ef113b",
    "title": "念奴娇",
    "authorName": "丘崈",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "烛花渐暗，似梦来非梦，今夕何夕。帘幕生香人醉里，家住深深密密。送客难为，独留无计，此意谁知得。相看无语，可怜心绪如织。",
      "缓辔踏月归来，空馀襟袖，有多情脂泽。浅笑轻颦追想处，眼底如今历历。着意新词，于人好语，过后应难必。今宵酒醒，断肠人正愁寂。"
    ]
  },
  {
    "id": "2e89e4208c9284395120e4c73221fab3",
    "title": "蝶恋花·其一为钱守寿",
    "authorName": "丘崈",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "梅子着花当献寿。得得天工，有意还知否。教在岁寒霜雪后。长年不羡松筠茂。",
      "莫厌杯深歌舞奏。约略丝纶，正是来时候。富贵明年公自有。天香宫烛黄封酒。"
    ]
  },
  {
    "id": "2e89e420d7cd667550a6b7df43fc15cb",
    "title": "一剪梅·梅",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "潇洒佳人淡淡妆。特地凌寒，秀出孤芳。雪为肌体练为裳。韵处天姿，不御铅黄。",
      "古样铜壶湿篆章。浅浸横斜，净几明窗。何妨三弄点苔苍。但有疏枝，依旧清香。"
    ]
  },
  {
    "id": "2e89e4208c928439574cb89381190fe0",
    "title": "蝶恋花·其二送岳明州",
    "authorName": "丘崈",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "鼓吹东方天欲晓。打彻伊州，梅柳都开了。尽道鄞江春许早。使君未到春先到。",
      "号令只凭花信报。旗垒精明，家世临淮妙。遥想明年元夕好。玉人更着华灯照。"
    ]
  },
  {
    "id": "2e89e420d7cd6675b2801a2e2869a43c",
    "title": "天仙子",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "畏暑只嫌秋较晚。不道玉楼人渐远。此情那解却清凉，肠欲断。愁无限。安得冰壶还照眼。",
      "妙舞蹁跹歌宛转。走遍京华何处见。清眠无梦到西州，馀香浅。银钩软。唯仗锦书聊自遣。"
    ]
  },
  {
    "id": "2e89e420d7cd66753251859d5b26c54a",
    "title": "蝶恋花·其三西堂竹阁，日气温然，戏作",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "逼砌筠窗围小院。日照花枝，疏影重重见。金鸭无风香自暖。腊寒才比春寒浅。",
      "昼景温温烘笔砚。闲把安西，六纸都临遍。茗碗不禁幽梦远。鹊来唤起斜阳晚。"
    ]
  },
  {
    "id": "2e89e420d7cd6675a01d7c2efbca45a8",
    "title": "朝中措·其一绍兴未太学作",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "晚风斜日折梅花。楼外卷残霞。领略一城春气，华灯十万人家。",
      "轻衫短帽，风前趁马，月下随车。道个小来脚定，那人笑隔笼纱。"
    ]
  },
  {
    "id": "2e89e420d7cd6675903b21220316d339",
    "title": "朝中措·其二",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "几回相与叹高才。忽报驭风来。谁道亟朝天阙，更能同上春台。",
      "主人早晚，班联玉笋，行听连催。湖上饱赓新唱，思堂快泻深杯。"
    ]
  },
  {
    "id": "2e89e420d7cd6675903b212235eb846e",
    "title": "朝中措·其二",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "尊前宾主角多才。亦许我同来。诗思竞翻三峡，酒狂欲拗连台。",
      "身闲有限，莫辞光景，刻烛相催。沙路即看联辔，上林趁赏流杯。"
    ]
  },
  {
    "id": "2e89e420d7cd6675f6b8098ea2699e42",
    "title": "菩萨蛮·其一再登赏心用林子长韵",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "壶边击断歌无节。山川一带伤情切。依旧石头城。夕阳天外明。",
      "行人谁是侣。遗唱今何许。对酒转愁多。愁多奈酒何。"
    ]
  },
  {
    "id": "2e89e420d7cd6675c59b313f9aaf513e",
    "title": "菩萨蛮·其二甲午秋作",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "秋声夜到秋香院。重帘试卷都开遍。只似旧时香。更添些子黄。",
      "绮窗人共赋。犹忆分香句。别后几回秋。见花空复愁。"
    ]
  },
  {
    "id": "2e89e420d7cd667573bc5af9fc9c4c66",
    "title": "梅弄影",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "雨晴风定。一任春寒逞。要勒群芳未醒。不废梅花，晚来妆面靓。",
      "曲阑斜凭。水槛临清镜。翠竹萧骚相映。付与幽人，巡池看弄影。"
    ]
  },
  {
    "id": "2e89e420d7cd66758e5be5b1c62c0f9d",
    "title": "菩萨蛮·其三次朱都大韵送王漕行",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "云林带水山横阁。故人去尽添萧索。反照射微茫。临分愁夕阳。",
      "传柑当令节。连璧朝天阙。还有雁西飞。慰人新别离。"
    ]
  },
  {
    "id": "2e89e420d7cd66758d41f3875df8ef3c",
    "title": "西江月",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "恰好轻篷短棹，绝胜锦缆牙樯。一声横笛起微茫。十里红莲步障。",
      "小待山头吐月，何妨说剑杯长。更看风露洗湖光。水底金盘滉漾。"
    ]
  },
  {
    "id": "2e89e420d7cd66758d41f3877080af88",
    "title": "西江月",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "明日又还重九，黄昏小雨疏风。菊英萸糁一尊同。付与今宵好梦。",
      "寒意梧桐叶上，客愁画角声中。小楼何日却从容。千里此情应共。"
    ]
  },
  {
    "id": "2e89e420d7cd6675f08a06ab43c6897f",
    "title": "诉衷情令·其一癸未团司归舟中作",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "东风罨岸进船难。酒醒篆香残。不堪客里无绪，那更晚来寒。",
      "思往事，耿无眠。掩屏山。夜深人静，何处一声，月子弯弯。"
    ]
  },
  {
    "id": "2e89e420d7cd6675e85cc07bad5fefb9",
    "title": "诉衷情令·其二丙申中秋",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "素衣苍狗不成妍。何意妒蝉娟。不知高处难掩，终自十分圆。",
      "涵万象，独当天。照无边。乾坤呈露，何况人间，大地山川。"
    ]
  },
  {
    "id": "2e89e420d7cd6675480b7e35086b27bf",
    "title": "锦帐春·己未孟冬乐净见梅英作",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "翠竹如屏，浅山如画。小池面、危桥一跨。著棕亭临水，宛然郊野。竹篱茅舍。",
      "好是天寒，倍添幽雅。正雪意、垂垂欲下。更朦胧月影，弄明初夜。梅花动也。"
    ]
  },
  {
    "id": "2e89e420d7cd66756ab099914a8a9c03",
    "title": "诉衷情令·其三荆南重湖作",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "芙蓉深径小肩舆。相并语徐徐。红妆著处迎笑，遮路索踟蹰。",
      "锦步障，绣储胥。绕重湖。更添月照，人面花枝，疑在蓬壶。"
    ]
  },
  {
    "id": "2e89e420d7cd66753f97e99d963ce1df",
    "title": "诉衷情令·其四因见早梅作",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "十分风味似诗人。有些子太清生。只应最嫌俗子，消瘦却盈盈。",
      "风乍静，雪初晴。月微明。泊然疏淡，莫是无情，作个关情。"
    ]
  },
  {
    "id": "2e89e420d7cd6675d250d2e8b8866927",
    "title": "谒金门·其二为韩漕无咎寿",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "槐阴绿。帘卷翠屏山曲。照眼冰壶寒并玉。赐衣便雾縠。",
      "熊梦又惊初卜。好在掖垣梧竹。应讶人归犹未速。已颁新诏墨。"
    ]
  },
  {
    "id": "2e89e420d7cd6675da08dbaa2a039375",
    "title": "谒金门·其三",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "罗袖薄。玉臂镂花金约。起晚欠伸莲步弱。倚床娇韵恶。",
      "独自青楼珠箔。怎向日长花落。门掩东风春寂寞。误人瞋喜鹊。"
    ]
  },
  {
    "id": "2e89e420d7cd6675021b6579a208509e",
    "title": "谒金门·其四为尤郎中延之寿",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "花雨润。烟锁玉炉香韵。笑度华年春不尽。寿觞寒食近。",
      "甲子才周一瞬。争羡朱颜青鬓。咫尺朝元仙路稳。碧云新有信。"
    ]
  },
  {
    "id": "2e89e420d7cd667573339d8454339f11",
    "title": "好事近·其一留干家咏方响",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "空涧落鸣泉，千骑雨霖衣铁。金奏欲终人醉，有玉声清越。",
      "夜深纤手怯轻寒，馀韵寄愁绝。玉树梦回何处，但满庭霜月。"
    ]
  },
  {
    "id": "2e89e420d7cd667585002af795628c46",
    "title": "好事近·其二辛酉二月望日雨中作",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "整整一冬晴，雨后不论朝夕。麦陇救得一半，莫妨他寒食。",
      "试看天气定乘除，宽更待三日。桃李且须宁耐，有无边春色。"
    ]
  },
  {
    "id": "2e89e420d7cd6675f42e336be59522b8",
    "title": "浪淘沙·令朱都大和荆州作，次韵谢之",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "潇洒五湖仙。踏遍尘寰。吟哦长忆两松闲。邂逅天涯还一笑，璧合珠连。",
      "风采照衰残。妙语冷然。妓围香暖簇金蝉。端为故人情未减，醉玉颓山。"
    ]
  },
  {
    "id": "2e89e420d7cd6675a4de55cda275be5c",
    "title": "浣溪沙·其一即席和徐守元宵",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "铁锁星桥永夜通。万家帘幕度香风。俊游人在笑声中。",
      "罗绮十行眉黛绿，银花千炬簇莲红。座中争看黑头公。"
    ]
  },
  {
    "id": "2e89e420d7cd6675e91c36cf8508f530",
    "title": "定风波·咏丹桂",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "月殿移根入帝乡。风流犹是旧时妆。猩血染成丹杏脸。浓点。郁金笼就赭衣黄。",
      "浪说锦城元自少。不道。只今何啻五枝芳。试问司花谁是主。传语。且烦都与十分香。"
    ]
  },
  {
    "id": "2e89e420d7cd66750added279fafa7e0",
    "title": "浣溪沙·其二迎春日作",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "胜子幡儿袅鬓云。钗头绝唱旧曾闻。江城喜见又班春。",
      "拂柳和风初有信，欺梅残雪已无痕。只应笑语作春温。"
    ]
  },
  {
    "id": "2e89e420d7cd667512f4d5da23988406",
    "title": "卜算子",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "翠被怯轻寒，花气撩幽梦。梦蹑飞云驾彩鸾，惊觉花枝动。",
      "宿酒未全醒，屋角闻晴哢。爱著荼彻骨香，嗅了还重□。"
    ]
  },
  {
    "id": "2e89e420d7cd6675293235775a48e49e",
    "title": "柳梢青·和胡夫人",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "风佩珊珊。云屏曲曲，愁绝春悭。无赖馀寒。半醒宿酒，御夹成单。",
      "深沈院落人闲。凭阑处、眉颦黛残。彩笔慵拈。新声微度，兴入云山。"
    ]
  },
  {
    "id": "2e89e420d7cd6675f29ff18e2bdbed26",
    "title": "点绛唇",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "花落花开，等闲不管流年度。旧游何处。浅立空凝伫。",
      "惊拍栏干，忍见春将暮。凭风絮。为人飞去。散作愁无数。"
    ]
  },
  {
    "id": "2e89e420d7cd667547ea81fb7c6719f8",
    "title": "醉花阴·木犀",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "碧玉槎丫金粟小。山路惊秋老。倒倚湿寒烟，似怯秋风，阁泪啼清晓。",
      "铜壶冷浸宜深窈。人试新妆巧。云鬓一枝斜，小阁幽窗，是处都香了。"
    ]
  },
  {
    "id": "2e89e420d7cd66757875049d10a9949f",
    "title": "春光好·丙申重九和钱守",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "风雨骤，妒花黄。忽斜阳。急手打开君会否，是伊凉。",
      "深深密密传觞。似差胜、落帽清狂。满引休辞还醉倒，却何妨。"
    ]
  },
  {
    "id": "2e89e420d7cd6675315d4e8e8bead550",
    "title": "太常引·仲履席上戏作",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "憎人虎豹守天关。嗟蜀道、十分难。说与沐猴冠。这富贵、于人怎谩。",
      "忘形尊俎，能言桃李，日日在东山。不醉有馀欢。唱好个、风流谢安。"
    ]
  },
  {
    "id": "2e89e420d7cd6675dd2305c2e67d05c2",
    "title": "如梦令·其一元宵席上口占",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "门外绮罗如绣。堂上华灯如昼。领略一番春，共醉连宵歌酒。",
      "今后。今后。如此遨头少有。"
    ]
  },
  {
    "id": "2e89e420d7cd6675840652f39c15394a",
    "title": "如梦令·其二",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "小小峰峦对起。芳树重重相倚。清溜绕阶除，聊备一池春水。",
      "游戏。游戏。适意随缘足矣。"
    ]
  },
  {
    "id": "2e89e420d7cd6675a98a2573b51a582d",
    "title": "谒金门·其一送林子长同年起官宣城",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "风又雨。吹面落花红舞。把酒不禁春思苦。别离闻杜宇。",
      "叠嶂楼头佳处。犹想襞笺容与。思入云山便好语。莫辞频寄取。"
    ]
  },
  {
    "id": "2e89e420d7cd6675bab574996ba742af",
    "title": "洞仙歌·其四庚申乐净锦棠盛开作",
    "authorName": "丘崇",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "花中尤物，欲赋无佳句。深染燕脂浅含露。被春寒无赖，不放全开，才半吐，翻与留连妙处。",
      "人间称绝色，倾国倾城，试问太真似花否。最娉婷，偏艳冶，百媚千娇，谁道许，须要能歌解舞。算费尽、春工到开时，甚却付、连宵等闲风雨。"
    ]
  },
  {
    "id": "2e89e4208c928439c451761f1c9c7f81",
    "title": "西河·饯钱漕仲耕移知婺州奏事，用幼安韵",
    "authorName": "丘崈",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "清似水。不了眼中供泪。今宵忍听唱阳关，暮云千里。可堪客里送行人，家山空老春荠。",
      "道别去、如许易。离合定非人意。几年回首望龙门，近才御李。也知追诏有来时，匆匆今见归骑。",
      "整弓刀，徒御喜。举离觞、饮釂无味。端的慰人愁悴。想天心，注倚方深，应是日日传宣公来未。"
    ]
  },
  {
    "id": "2e89e4208c928439e18be2e279d40193",
    "title": "夜行船（越上作）",
    "authorName": "丘崈",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "水满平湖香满路。绕重城、藕花无数。小艇红妆，疏帘青盖，烟柳画桥斜渡。",
      "恣乐追凉忘日暮。箫鼓动、月明人去。犹有清歌，随风迢递，声在芰荷深处。"
    ]
  },
  {
    "id": "2e89e4208c928439e5354d6ec55c169f",
    "title": "夜行船",
    "authorName": "丘崈",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "一舸鸱夷云水路。贪游戏、悄忘尘数。明月长随，清风满载，那向急流争渡。",
      "邂逅占星来已暮，芝封待、却催归去。倚玉蒹葭，论文尊俎，回首笑谈何处。"
    ]
  },
  {
    "id": "2e89e4208c928439b05166e29ad6361e",
    "title": "夜行船（和成都王漕巽泽）",
    "authorName": "丘崈",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "飞舄朝天云作路。长安近、更无程数。梧竹当年，丝纶奕世，咫尺凤池平渡。",
      "青眼相逢何太暮。眉黄透、却愁君去。官事无多，丰年有暇，莫负赏心佳处。"
    ]
  },
  {
    "id": "2e89e4208c92843965602d987203908a",
    "title": "夜行船（怀越中）",
    "authorName": "丘崈",
    "authorId": "2e89e4208c928439fd2c5e46a58149d3",
    "dynasty": "宋",
    "content": [
      "万柄荷花红绕路。锦连空、望无层数。照水旌旗，临风鼓吹，行遍月桥烟渡。",
      "堪笑年华今已暮。身西上、梦魂东去。一曲亭边，五云门外，犹记最花多处。"
    ]
  },
  {
    "id": "2e89e4208caf049593e0045a2b7e57da",
    "title": "水调歌头·三月初三",
    "authorName": "包恢",
    "authorId": "2e89e4208caf0495f4733064193002e6",
    "dynasty": "宋",
    "content": [
      "羽觞随曲水，佳气溢双清。真贤瑞世，恰与真圣日同生。出侍红云一朵，出按皇华六辔，特地福吾闽。底是长生箓，八郡咏歌声。",
      "奏天子，倾义廪，济饥民。南州指使，青州公案一般仁。却恐紫泥有诏，社稷重臣事业，非晚觐岩宸。来岁这般节，宣劝玉堂人。"
    ]
  },
  {
    "id": "2e89e4208cf8d9e75c1daf6f4f3e2f74",
    "title": "失调名",
    "authorName": "陈无咎",
    "authorId": "2e89e4208cf8d9e7d1457b72d1457b72",
    "dynasty": "宋",
    "content": [
      "一年一度春来，何时是了。花落花开浑是梦，只解把人引调。可怜浮世，等闲过日，却不识，绿水青山，四时都好。",
      "遇笔题诗，逢人饮酒，世间万事，看尽多多少少。怎得似、羽扇纶巾，云屏烟障，几曾受些儿烦恼。便乘风归去小蓬莱，听门外、猿啼鹤啸。"
    ]
  },
  {
    "id": "2e89e4208d35d4365e232f4a439aa311",
    "title": "齐天乐·题滕王阁",
    "authorName": "龙紫蓬",
    "authorId": "2e89e4208d35d436d1457b72d1457b72",
    "dynasty": "宋",
    "content": [
      "雨帘云栋重寻处，青红半空飞去。槛影侵鸥，檐光送雁，摇荡秋容千里。歌珠舞翠。怎禁得无情，一江流水。可是西山，半眉新绿向人觑。",
      "千年留下胜赏，尽登临无限，须付才思。坏堞闲愁，危樯往恨，欲拍阑干无路。新碑旧记。更今古匆匆，一番兴废。立尽斜阳，共谁评半语。"
    ]
  },
  {
    "id": "2e89e4208d8164f729a61830d5f39652",
    "title": "满江红·遥寿仲固叔谊",
    "authorName": "刘珙",
    "authorId": "2e89e4208d8164f73b712de47d771e0e",
    "dynasty": "宋",
    "content": [
      "南郭新居，忆乡社、久成疏隔。乘暇日、风吹衣袂，花迎村陌。果核鸡豚张燕豆，儿童父老联宾席。想笋舆、到处水增光，山添色。",
      "应情念，天涯侄。随官牒，飘萍迹。叹离多聚少，感今思昔。鬓影羞临湘水绿，梦魂常对屏山碧。凭画栏、搔首望归云，情无极。"
    ]
  },
  {
    "id": "2e89e4208d8e5bc3e4104bad64855631",
    "title": "望梅词/望梅",
    "authorName": "善珍",
    "authorId": "2e89e4208d8e5bc3d1457b72d1457b72",
    "dynasty": "宋",
    "content": [
      "寸阴堪惜。趁身强健去，结茅苍壁。错料事、临老方知，国师与高僧，二途俱失。识字吟诗，数不得、死生何益。看寒山着语，李杜也输，莫道元白。",
      "千年过如瞬息。共飞鸿缥缈，沉没空碧。问懒瓒、因甚遭逢，芋魁亦联翩，著名金石。遗臭流芳，老子勿、许多心力。旋消磨、数百瓮齑，掩关入寂。"
    ]
  },
  {
    "id": "2e89e4208d8e5bc3e505bb57d27b3c97",
    "title": "浪淘沙·令其一寄剑阁",
    "authorName": "善珍",
    "authorId": "2e89e4208d8e5bc3d1457b72d1457b72",
    "dynasty": "宋",
    "content": [
      "相对两衰翁。身似枯蓬。分飞吹聚谢天风。零落交游无一个，五十年中。",
      "生客语藏锋。不答阳聋。心期难话与儿童。共结庵招猿鹤侣，烟锁云封。"
    ]
  },
  {
    "id": "2e89e4208d8e5bc32d1032f4bba0d756",
    "title": "浪淘沙·令其二九日登钓台怀思溪旧游",
    "authorName": "善珍",
    "authorId": "2e89e4208d8e5bc3d1457b72d1457b72",
    "dynasty": "宋",
    "content": [
      "七十二年翁。曾客吴中。清游占断水晶宫。几度藕花归棹晚，月渚烟钟。",
      "追记已陈踪。回首空蒙。凭高荒草夕阳同。欲问谢公歌舞地，落叶鸣蛩。"
    ]
  },
  {
    "id": "2e89e4208dd56dcc8d43ab8f370de96c",
    "title": "玉交枝/忆秦娥",
    "authorName": "房舜卿",
    "authorId": "2e89e4208dd56dccd1457b72d1457b72",
    "dynasty": "宋",
    "content": [
      "蕙死兰枯待返魂。暗香梅上又重闻。粉妆额子，多少画难真。",
      "竹外冰清斜倒影，江头雪里暗藏春。千钟玉酒，休更待飘零。"
    ]
  },
  {
    "id": "2e89e4208dd56dcc2eabdb0f82c5ab2c",
    "title": "忆秦娥",
    "authorName": "房舜卿",
    "authorId": "2e89e4208dd56dccd1457b72d1457b72",
    "dynasty": "宋",
    "content": [
      "与君别。相思一夜梅花发。梅花发。凄凉南浦，断桥斜月。",
      "盈盈微步凌波袜。东风笑倚天涯阔。天涯阔。一声羌管，暮云愁绝。"
    ]
  },
  {
    "id": "2e89e4208ddbd82c8a94363705e2a302",
    "title": "小重山",
    "authorName": "章良能",
    "authorId": "2e89e4208ddbd82cd1457b72c8ba76c2",
    "dynasty": "宋",
    "content": [
      "柳暗花明春事深，小阑红芍药、已抽簪。雨余风软碎鸣禽，迟迟日，犹带一分阴。",
      "往事莫沉吟，身闲时序好、且登临。旧游无处不堪寻，无寻处、惟有少年心。"
    ]
  },
  {
    "id": "2e89e4208de73911cf6a297a824705ac",
    "title": "蝶恋花·醉宿郑氏阁",
    "authorName": "朱松",
    "authorId": "2e89e4208de73911db2b4182208e43f0",
    "dynasty": "宋",
    "content": [
      "清晓方塘开一镜。落絮飞花，肯向春风定。点破翠奁人未醒。馀寒犹倚芭蕉劲。",
      "拟托行云医酒病。帘卷闲愁，空占红香径。青鸟呼君君莫听。日边幽梦从来正。"
    ]
  },
  {
    "id": "2e89e4208e4f91de73f485367dcceebf",
    "title": "水调歌头",
    "authorName": "王罙高",
    "authorId": "2e89e4208e4f91ded1457b72d1457b72",
    "dynasty": "宋",
    "content": [
      "千枝蔓仙牒，眉宇肖苍龙。就中天赋英杰，玉磬照金钟。满袖春风和气，散在苕溪霅水，讴歌闹儿童。好个庙堂样，貂弁马头公。",
      "烛如椽，香似雾，宴蓬瀛。我家寿酒须信，不与世间同。昨夜欢传清禁，今日黄堂歌舞，千载一相逢。来岁五云里，宣劝折黄封。"
    ]
  },
  {
    "id": "2e89e4208e4f91de73f485364caeadc7",
    "title": "水调歌头",
    "authorName": "王罙高",
    "authorId": "2e89e4208e4f91ded1457b72d1457b72",
    "dynasty": "宋",
    "content": [
      "今夕是何夕，南极见祥光。自天飘下佳气，五色覆黄堂。为借盐梅妙手，暂对裤襦欢颂，森戟护凝香。馀事剩吟咏，金薤灿琳琅。",
      "眷田园，松径旧，菊畦荒。欲乘风驭归去，策杖纵相羊。物外乾坤自在，壶里无尘日月，千岁傲羲皇。天意未应许，军国要平章。"
    ]
  },
  {
    "id": "2e89e4208e95fbbbae1052c41de928d2",
    "title": "四时乐其一春",
    "authorName": "李公麟",
    "authorId": "2e89e4208e95fbbb58c54802c9f95a0a",
    "dynasty": "宋",
    "content": [
      "桃李花开春雨晴。声声布谷迎村鸣。家家场头酹酒觥。",
      "为告庄主东作兴。黄犊先破东南村。"
    ]
  },
  {
    "id": "2e89e4208e95fbbb8567859c0a1a96c0",
    "title": "四时乐其二夏",
    "authorName": "李公麟",
    "authorId": "2e89e4208e95fbbb58c54802c9f95a0a",
    "dynasty": "宋",
    "content": [
      "火云蔽日当空浮。田头耨草汗欲流。绿竹人寂鸟声休。",
      "暂来歇午乘清幽。山妻送饷扇遮头。"
    ]
  },
  {
    "id": "2e89e4208e95fbbb9a9a21d4e64a8b6e",
    "title": "四时乐其三秋",
    "authorName": "李公麟",
    "authorId": "2e89e4208e95fbbb58c54802c9f95a0a",
    "dynasty": "宋",
    "content": [
      "黄云万里秋有成。村村酒熟家家迎。封羊赛社人未醒。",
      "醉后鼓腹歌升平。欣然同乐仓满盈。"
    ]
  },
  {
    "id": "2e89e4208e95fbbb735fd08ac1836712",
    "title": "四时乐其四冬",
    "authorName": "李公麟",
    "authorId": "2e89e4208e95fbbb58c54802c9f95a0a",
    "dynasty": "宋",
    "content": [
      "寒风十月雪欲飞。居人木榻添纸帏。地炉活火酒频煨。",
      "瓦杯不设羊羔肥。醉来曲肱歌声微。"
    ]
  },
  {
    "id": "2e89e4208ea46f0da696344e6135b505",
    "title": "喜迁莺",
    "authorName": "俞文豹",
    "authorId": "2e89e4208ea46f0dd1457b72d1457b72",
    "dynasty": "宋",
    "content": [
      "小梅幽绝。向冰谷深深，云阴幂幂。饱阅年华，惯谙冷淡，只恁清臞风骨。任他万红千紫，句引狂蜂游蝶。惟只共、竹和松，同傲岁寒霜雪。",
      "喜得。化工力。移根上苑，向阳和培植。题品还经，孤山处士，许共高人攀折。一枝垂欲放，只等春风披拂。待叶底、结青青，恰是和羹时节。"
    ]
  },
  {
    "id": "2e89e4208f622a4bc288cb370aa89f74",
    "title": "婆罗门引·应制",
    "authorName": "赵昂",
    "authorId": "2e89e4208f622a4bb49c63fab49c63fa",
    "dynasty": "宋",
    "content": [
      "暮霞照水，水边无数木芙蓉。晓来露湿轻红。十里锦丝步障，日转影重重。向楚天空迥，人立西风。",
      "夕阳道中。叹秋色、与愁浓。寂寞三千粉黛，临鑑妆慵。施朱太赤，空惆怅、教妾若为容。花易老、烟水无穷。"
    ]
  },
  {
    "id": "2e89e4208f64315e72d2b8e1dca20db2",
    "title": "鹧鸪天·次孚先韵，重阳前两日无尽藏作",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "依约滩声杂艣声。波光隐映月华明。眼前好景真无尽，身外浮名尽可轻。",
      "穷胜赏，续欢盟。直饶风雨也须晴。满头插菊掀髯笑，笑道齐山浪得名。"
    ]
  },
  {
    "id": "2e89e4208f64315e23c9e1412308f6c6",
    "title": "渔家傲·用履齐韵赠邵惜惜",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "自古馀杭多俊俏。风流不独夸苏小。又见尊前人窈窕。花枝袅。贪看忘却朱颜老。",
      "曲巷横街深更杳。追欢买笑须年少。悔不从前相识早。心灰了。逢场落得掀髯笑。"
    ]
  },
  {
    "id": "2e89e4208f64315e2f5889ce9a709901",
    "title": "万年欢·瑞庆节",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "佳气葱葱，望长安日下，鸾鹤翔舞。天佑皇家，当年挺生真主。令节标名瑞庆，曾未数、电枢虹渚。人都道，福若高宗，太平赛过仁祖。",
      "需云燕锡广宇。有霓旌绛节，西极金母。笑捧蟠桃，更酌九霞清醑。持向两宫三殿，愿岁岁、此觞同举。南山寿、海算沙量，定应高出前古。"
    ]
  },
  {
    "id": "2e89e4208f64315e02ec092a0ee8616a",
    "title": "菩萨蛮·其一喜雪",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "当年瑞雪多盈尺。今年仅有些儿白。天欲兆丰年。须教趁腊前。",
      "南枝初破萼。风味浑如昨。快与泻银瓶。寒醅醉易醒。"
    ]
  },
  {
    "id": "2e89e4208f64315e5e8d59466bce8e06",
    "title": "菩萨蛮·其二施尉生日",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "开禧三月初逢九。持杯来庆梅仙寿。警捕恰三年。四封人宴然。",
      "政成应不日。去作朝京客。阴德合长生。休看三住铭。"
    ]
  },
  {
    "id": "2e89e4208f64315e3a2fd6f400cd8020",
    "title": "菩萨蛮·其三立春日",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "雪销未久寒犹力。霜华特地催晴色。残腊尚馀旬。隔年先见春。",
      "独怜霜点鬓。羞戴银幡胜。百里欲熙然。今年强去年。"
    ]
  },
  {
    "id": "2e89e4208f64315e074a9728d9ef8dd6",
    "title": "菩萨蛮·其四同僚友泛舟作",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "泉江三遇昌阳节。棹歌还向中流发。急桨更轻桡。看谁夺得标。",
      "明年归紫淦。尚忆舟同泛。应有旧双鬟。能讴菩萨蛮。"
    ]
  },
  {
    "id": "2e89e4208f64315e41f00ad40e81d861",
    "title": "菩萨蛮·其五六月十三日，同官携具，以予被荐",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "转头又是清秋近。晚风淅淅凉犹嫩。多谢客携觞。空惭画饼章。",
      "中亭明月可。未要亲灯火。十阅望舒圆。归期在眼前。"
    ]
  },
  {
    "id": "2e89e4208f64315e00ff7eab8edd4ced",
    "title": "菩萨蛮·其六丁卯寿李嗣宗",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "去年持酒为君寿。劝君更上悬车奏。通籍已金闺。腰银袍亦绯。",
      "壶中闲日月。自有长生诀。父子弟兄贤。一门行地仙。"
    ]
  },
  {
    "id": "2e89e4208f64315ee6fd4c6ab03c1bf7",
    "title": "菩萨蛮·其七去岁寿李嗣立",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "诞辰迟似秋三日。草堂已有新凉入。鬓绿未全霜。欣然把一觞。",
      "吟松新纳禄。共享清闲福。两个老人星。君家难弟兄。"
    ]
  },
  {
    "id": "2e89e4208f64315e47d8c68bb0fac18c",
    "title": "菩萨蛮·其一十三",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "未观岩桂先观菊。世间底事真迟速。节物苦相催。重阳便到来。",
      "白衣何处觅。沽酒邀佳客。一笑有馀欢。官居终日闲。"
    ]
  },
  {
    "id": "2e89e4208f64315ee7c8c70c10da6297",
    "title": "菩萨蛮·其九丁卯八月九日鹏飞集作",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "秋堂积雨新凉入。今宵雅乘鹏飞集。劲翮会高风。功名欬唾中。",
      "笔头元有准。快写平生蕴。何日捷书来。重阳把一杯。"
    ]
  },
  {
    "id": "2e89e4208f64315e2f2718a7d732250e",
    "title": "菩萨蛮·其一三月六日静胜小集",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "去年今日游稽古。斓斑曾著莱衣舞。四世共团栾。津然一笑欢。",
      "归期今不远。孥累俱先遣。犹有社中人。相从寂寞滨。"
    ]
  },
  {
    "id": "2e89e4208f64315e0fca317fd2b6fe9f",
    "title": "菩萨蛮·其一十一饯太夫人之南丰",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "修途六月清无暑。潘舆稳向盱南去。喜气已津津。平反一笑春。",
      "人言阴德报。罗纸重重诰。明岁早归来。泉江去鹢催。"
    ]
  },
  {
    "id": "2e89e4208f64315e997750d3474dddc9",
    "title": "菩萨蛮·其一十二邹伯源园木犀，次彭孚先韵",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "涂黄仙子娇无力。秋花不敢争颜色。风物一番新。从今到小春。",
      "新词仍险韵。赓续惭非称。桃李寂无言。此花名独传。"
    ]
  },
  {
    "id": "2e89e4208f64315e4059cf76a77411b2",
    "title": "菩萨蛮·其一十四送太夫人就养南安",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "佳辰昨日传筒黍。今朝重把离觞举。别驾奉安舆。前呵方塞途。",
      "庞眉真寿相。两处交迎养。庾岭到星沙。风光属一家。"
    ]
  },
  {
    "id": "2e89e4208f64315e0e2d4aac49c99db6",
    "title": "菩萨蛮·其一十五戊辰重阳",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "分宜七里逢重九。篱根无菊尊无酒。萧飒鬓如蓬。不禁吹帽风。",
      "插花开口笑。未分输年少。明岁定王台。传杯不放杯。"
    ]
  },
  {
    "id": "2e89e4208f64315eb24486b55b77e1d5",
    "title": "传言玉女·五月四日孙佥判四昆仲携具稽古堂观竞渡有作",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "稽古堂前，恰见四番端午。又来江上，听鸣鼍急鼓。棹歌才发，漠漠一川烟雨。轻舟摇扬，浪心掀舞。",
      "倦客今年续命，欠□彩缕。归期渐近，刬地萦心绪。何日斑衣，更看迎门儿女。百怀且付，尊前蒲黍。"
    ]
  },
  {
    "id": "2e89e4208f64315e9e04c9918938ad4c",
    "title": "渔家傲·其一丁卯生日自作",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "去岁簿书丛里过。生朝也有人来贺。随分侑尊呼几个。胡厮和。愁颜镇日何曾破。",
      "素发如今添老大。归来方是闲当坐。旋擘黄柑篘白堕。哩㖮啰。从他扰扰如旋磨。"
    ]
  },
  {
    "id": "2e89e4208f64315e46af077ef2665586",
    "title": "鹧鸪天·其一次孚先韵，重阳前两日无尽藏作",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "依约滩声杂橹声。波光隐映月华明。眼前好景真无尽，身外浮名尽可轻。",
      "穷胜赏，续欢盟。直饶风雨也须晴。满头插菊掀髯笑，笑道齐山浪得名。"
    ]
  },
  {
    "id": "2e89e4208f64315e41ef37e30affd748",
    "title": "鹧鸪天·其二癸亥十一月十四日为内子寿",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "爱日迎长月向圆。当年飞堕蕊珠仙。相门赫奕人争羡，阃则柔嘉世所贤。",
      "罗纸贵，彩衣鲜。鼎来盛事乐无边。妇姑夫妇孙和子，同住人间五百年。"
    ]
  },
  {
    "id": "2e89e4208f64315e3643f9e6961a751f",
    "title": "西江月·其三",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "十桂胜如五柳，九秋赛过三春。蓬蓬金粟吐奇芬。自有天然风韵。",
      "休羡一枝高折，尽教十里遥闻。尊前若有似花人。乞与些儿插鬓。"
    ]
  },
  {
    "id": "2e89e4208f64315e3643f9e6b5327f31",
    "title": "西江月·其三",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "赏月几成喜雨，开尊仍间围棋。令人却忆敬斋词。小饮不妨文字。",
      "底事冰轮未放，犹教银幕低垂。休言动是隔年期。闰八看看又至。"
    ]
  },
  {
    "id": "2e89e4208f64315e3643f9e660483029",
    "title": "西江月·其三",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "此老谁描拙状，今朝持献生辰。一人能变作三人。说与儿曹未信。",
      "坐者行者立者，化身报身法身。且须辨取假和真。肥瘦短长休问。"
    ]
  },
  {
    "id": "2e89e4208f64315e3643f9e68c946317",
    "title": "西江月·其三",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "洗眼重看十桂，转头已过三秋。人生遇坎与乘流。何况有花有酒。",
      "花若于人有意，酒能为我浇愁。试挼金蕊泛金瓯。比似菊英胜否。"
    ]
  },
  {
    "id": "2e89e4208f64315e745e7002cdb6cb6e",
    "title": "西江月·其六寿李知丞",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "明日恰当人日，今年远胜常年。瓣香卮酒寿蓝田。喜色津然满面。",
      "及戍人方竞进，悬车公独高骞。身闲便是地行仙。赢得千秋强健。"
    ]
  },
  {
    "id": "2e89e4208f64315eb5bc1e6387afbb9d",
    "title": "西江月·其七戊辰七月十日作",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "令节无过七夕，今年已隔三宵。奔驰五百里而遥。行止非人所料。",
      "月入尊罍楚楚，风生襟袖飘飘。不须抵死殢河桥。对月临风一笑。"
    ]
  },
  {
    "id": "2e89e4208f64315e6a502eef808b618b",
    "title": "西江月·其八席间次潘文叔韵",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "妙句春云多态，丰姿秋水为神。慕潘应有捧心颦。谁是相看楚润。",
      "试问甜言软语，何如大醉高吟。杯行若怕十分深。人道对花不饮。"
    ]
  },
  {
    "id": "2e89e4208f64315e96ae8648e26c5331",
    "title": "西江月·其一赋木犀次李季功韵",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "碎影乱筛月地，浓香时度风檐。渊明有菊径开三。不似此花雅淡。",
      "兰蕙芬敷可并，芙蓉浅俗堪嫌。美人妆罢笑窥帘。插鬓些儿正欠。"
    ]
  },
  {
    "id": "2e89e4208f64315e39703cba9f997903",
    "title": "西江月·其一十一次彭天若元夕观灯之韵",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "歌扇潜回暖吹，酒兵顿解寒围。红莲绛蜡两交辉。小醉何妨大醉。",
      "落笔君如王勃，属辞我愧周墀。明年应记盍簪时。耿耿怀人不寐。"
    ]
  },
  {
    "id": "2e89e4208f64315ec7cec7dbbad83df0",
    "title": "西江月·其一十二天祐遣饷牡丹，侑以新词，次韵为谢",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "为爱脸边著晕，更怜肌里生香。此花端合占年芳。两朵那堪一样。",
      "自叹思归陶令，忽逢好事彭郎。朋来异卉与名章。击节何妨叹赏。"
    ]
  },
  {
    "id": "2e89e4208f64315e614bdfc528d0833d",
    "title": "西江月·其一十三赋紫笑花",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "不但酴醾芍药，此花亦殿馀春。麝囊初破酒初醺。恰有这般风韵。",
      "斓坼真成绝倒，半开犹带轻颦。不知抵死笑何人。待与折来细问。"
    ]
  },
  {
    "id": "2e89e4208f64315e788eea414e56a033",
    "title": "西江月·其一十四寿韩宰",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "乐事无过新岁，生辰恰占元宵。湄湘台下有欢谣。令尹风流年少。",
      "暂借牛刀凫舄，宜参豹尾鸡翘。政成三异合归朝。拭目天边紫诏。"
    ]
  },
  {
    "id": "2e89e4208f64315ea178bfd3e207769a",
    "title": "西江月·其一十五庆太夫人七十",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "头上银幡初卸，堂前玉斝重飞。人言七十古来稀。七十如今已至。",
      "斑白元无一点，微黄已透双眉。一番庆寿十年期。更庆十番不啻。"
    ]
  },
  {
    "id": "2e89e4208f64315ee3f69c2cf08ef547",
    "title": "西江月·其一十六戊辰八月一日寿赵丞，其日社",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "朔旦生朝同贺，寿觞社瓮齐倾。湄湘原是小东京。著个风流贰令。",
      "地胜岂如人胜，秋清争似官清。双瞳炯炯鬓青青。稳上华途捷径。"
    ]
  },
  {
    "id": "2e89e4208f64315ef3e891b9bbb491cf",
    "title": "西江月·其一十七韩亨道席上次方孚若韵",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "送我匆匆行色，赖君衮衮名章。德星今夜聚清湘。岂羡瀛洲方丈。",
      "宾醉须教主醉，更长不怕杯长。凤鸣端合在朝阳。飞诏来从天上。"
    ]
  },
  {
    "id": "2e89e4208f64315e18e94161aa8fa68f",
    "title": "昭君怨·其一醉别小妓丽华",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "歌舞籍中第一。情致人间第一。年纪不多儿。尽娇痴。",
      "昨夜华严阁下。今夜海棠洞下。多少别离情。泪盈盈。"
    ]
  },
  {
    "id": "2e89e4208f64315e592170d20862abe5",
    "title": "昭君怨·其二乙丑九日前二日偕元择、茂叔、季功登高作",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "去岁银山塔上。今岁金山塔上。屈指到泉江。再重阳。",
      "有菊不妨同戴。有酒不妨同醉。嘉客与佳宾。两俱新。"
    ]
  },
  {
    "id": "2e89e4208f64315e24ff028bcfc54c70",
    "title": "玉楼春·其一",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "匆匆相遇匆匆去。恰似当年元未遇。生憎黄土岭头尘，强学章台街里絮。",
      "雨荒三径云迷路。总是离人堪恨处。从今对酒与当歌，空惹离情千万绪。"
    ]
  },
  {
    "id": "2e89e4208f64315eb5b09fde4b065c0f",
    "title": "玉楼春·其二丁卯四月一十三日书考会作",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "贤僚益友俱亲密。真个三年如一日。清尊倒处笑喧哗，彩笔吟馀才俊逸。",
      "杯盘狼籍情真率。歌管棋枰仍间出。今朝又喜盍朋簪，何日定当抛县绂。"
    ]
  },
  {
    "id": "2e89e4208f64315e4c9e208afe9ec077",
    "title": "鹊桥仙·其四甲子中秋",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "金飙乍歇，冰轮欲上，万里秋空如扫。一年十二度团圆，甚恰限、今宵最好。",
      "烹麟脍凤，幕天席地，争似杯盘草草。明年应更胜今年，但只恐、朱颜暗老。"
    ]
  },
  {
    "id": "2e89e4208f64315e14e878b790834068",
    "title": "鹊桥仙·其五□□立春",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "泥牛击罢，银幡卸了，又是一番春至。有人耳畔语低低，道宜入、新年吉利。",
      "堆盘红缕，浮杯绿蚁，自有及时风味。从今日日是东风，待拚了、偎红倚翠。"
    ]
  },
  {
    "id": "2e89e4208f64315e4823cc2d3ee01197",
    "title": "鹊桥仙·其六乙丑七夕",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "薄云笼月，轻飙却暑，天上人间佳节。银河自有鹊为桥，又那要、兰舟桂楫。",
      "后期可准，新欢如昨，选甚轻离易别。姮娥休要妒人呵，待更与、留连一霎。"
    ]
  },
  {
    "id": "2e89e4208f64315e83e5dd0c411a8419",
    "title": "鹊桥仙·其七周监旬会上作",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "六人欢笑，六姬讴唱，六博时分胜负。六家盘馔斗芳鲜，恰两月、六番相聚。",
      "特排整整，华筵楚楚，终是不如草具。赏心乐事四时同，又管甚、落花飞絮。"
    ]
  },
  {
    "id": "2e89e4208f64315e7739750775798d0b",
    "title": "鹊桥仙·其八旬会作",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "六丁文焰，六韬武略，那更六经心醉。六人相对座生风，继六逸、当年旧事。",
      "六州清唱，六幺妙舞，执乐仍呼六妓。大家且饮六分觥，看宾主、迭居六位。"
    ]
  },
  {
    "id": "2e89e4208f64315e161bba78f0da62e5",
    "title": "鹊桥仙·其九雨中赏酴醾，次周监税韵",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "杯盘草草，园亭小小，不用罗帷锦幄。酴醾本是殿馀春，更风雨、无端趱却。",
      "有词可和，有棋可赌，杂以诙谐戏谑。闲时日日可遨嬉，又选甚，花开花落。"
    ]
  },
  {
    "id": "2e89e4208f64315ed406260761b7378a",
    "title": "鹊桥仙·其一五月四日仲远浴儿",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "去年七夕，今年五日，两见浴儿高会。乃翁种德已多年，看衮衮、公侯未艾。",
      "封胡羯末，综维缜绛，堪羡金鱼垂袋。丹砂白蜜不须涂，把续命、彩丝与带。"
    ]
  },
  {
    "id": "2e89e4208f64315ea20ae125025a3b7f",
    "title": "鹊桥仙·其一十一丙寅七夕",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "两情相向，一年厮睚，等得佳期又到。休言夜半悄无人，那喜鹊、也须知道。",
      "来今往古，吟诗度曲，总漫萦牵怀抱。不如乞取巧些些，待见了、分明祷告。"
    ]
  },
  {
    "id": "2e89e4208f64315e9d2cdbbffedff272",
    "title": "鹊桥仙·其一十二丙寅除夕立春，骨肉团聚，是夕大雪",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "立春除夕，并为一日，此事今年创见。席间三世共团栾，随分有、笙歌满院。",
      "一名喜雪，二名饯岁，三则是名春宴。从教一岁大家添，但只要、明年强健。"
    ]
  },
  {
    "id": "2e89e4208f64315ef4e7c29ba4274b04",
    "title": "鹊桥仙·其一十三丁卯七夕",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "今年七夕，新秋三日，已觉凉生院宇。吾乡风物胜他乡，那更着、莱衣起舞。",
      "泛槎经岁，分钗半夜，往事流传千古。独怜词客与诗人，费多少、闲言泼语。"
    ]
  },
  {
    "id": "2e89e4208f64315eab14d06c1f234cb4",
    "title": "浣溪沙·其一次李茂叔韵",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "仙子凌波袜有尘。翰林摛藻笔如神。此花此曲两无伦。",
      "不与妆台簪宝髻，却来书阁伴幽人。恨无佳客只空尊。"
    ]
  },
  {
    "id": "2e89e4208f64315e133f6d3eb7ee0208",
    "title": "浣溪沙·其二嗣立置酒稽古，令予坐东",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "屈指中秋一日期。雨馀云薄月来迟。冰轮犹自欠些儿。",
      "世事孰非颠倒相，客居东位主人西。觞行莫惜醉如泥。"
    ]
  },
  {
    "id": "2e89e4208f64315efe046a4fc0abf090",
    "title": "浣溪沙·其三",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "树底全无一点红。今年春事又成空。不须追恨雨和风。",
      "欲去未来多恶况，独眠无寐少欢悰。一声啼鴂五更钟。"
    ]
  },
  {
    "id": "2e89e4208f64315e6bcfa6c3ac66446b",
    "title": "浣溪沙·其四赠陈惜惜、怜怜",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "尊俎之间著二陈。津津眉宇笑生春。清歌妙舞两无伦。",
      "叔隗轻盈饶态度，小乔妩媚足精神。风流总属一家人。"
    ]
  },
  {
    "id": "2e89e4208f64315e0a12ff17afdb1660",
    "title": "好事近·其一丙寅重阳",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "今日十分晴，好个重阳天气。又向银山高处，为黄花一醉。",
      "泉江风物饱相谙，瞥眼过三岁。但得明年强健，任举杯何地。"
    ]
  },
  {
    "id": "2e89e4208f64315e7067756fa872d8a4",
    "title": "好事近·其二丁卯元夕",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "今岁度元宵，随分点些灯火。不比旧家繁盛，有红莲千朵。",
      "客来草草办杯盘，饾饤杂蔬果。休羡暗尘随马，与银花铁锁。"
    ]
  },
  {
    "id": "2e89e4208f64315eda427d9996d3b3c2",
    "title": "好事近·其三家人生日",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "今岁庆生朝，迟似迎长十日。试向彩衣堂下，听欢声洋溢。",
      "小孙能笑长能歌，已自堪娱膝。管取婆犹未老，见满床堆笏。"
    ]
  },
  {
    "id": "2e89e4208f64315ed56e1f7dbbe370c1",
    "title": "满江红·其一次贾子济韵",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "节物匆匆，又还见、浓春入眼。那更是、晓风初扇，宿云都卷。蝶舞已便花蕊乱，燕归仍惬香泥暖。又何须、女手学春工，并刀剪。",
      "欢乐事，郊坰遍。游赏处，轮蹄远。听谁家弦管，日开华宴。有客摛毫多丽句，惭予拆袜无长线。问新来、诗酒顿然疏，怎消遣。"
    ]
  },
  {
    "id": "2e89e4208f64315e011b2ad01304485d",
    "title": "念奴娇·次贾子济韵",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "琼苞玉屑，问天公、底事乱抛轻坠。城郭山川都一样，那得个般清气。谢女才情，如何只道，柳絮因风起。比梅差可，但无绿萼红蕊。",
      "坐上十客雄豪，颓然一老，草具相邀至。驱尽寒威凭酒力，买笑千金须费。谁办佳词，洛阳年少，笔下生新意。待添几盏，共君今夕同醉。"
    ]
  },
  {
    "id": "2e89e4208f64315ed86e10f5e6797200",
    "title": "满江红·其二次子云弟韵",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "五十头颅，早已觉、飞腾景暮。愁眼看、蜂黄蝶粉，草烟花露。莫做阳台云雨梦，休怀渭北春天树。怅城闉、多少踏青人，红尘路。",
      "怀古恨，凭书诉。倾国貌，障羞妒。记山阴陈迹，群贤星聚。对景裁诗真漫与，看花不饮成虚负。问落红、千点总随流，归何处。"
    ]
  },
  {
    "id": "2e89e4208f64315e961464c7cd0fd1ea",
    "title": "满江红·其三寿韩思机",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "七帙华年，这强健、人谁得似。还又见、设弧令旦，秋风生桂。教子已成森砌玉，弄孙仍得追风骥。更后堂、深处著婵娟，笙歌沸。",
      "香叆篆，杯浮蚁。欢意洽，酡颜醉。有静中日月，闲中天地。不必亲扶灵寿杖，何须远挹浮丘袂。看蟠桃、著子又开花，三千岁。"
    ]
  },
  {
    "id": "2e89e4208f64315e4f7b62a9276f0ad3",
    "title": "虞美人·其一送张监税",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "二年浏水司征榷。小却平戎略。征衫指日去朝京。恰恰一江新渌、可扬舲。",
      "诗工画妙俱臻极。到处留真迹。一尊莫惜暂停桡。不待离歌唱彻、已魂销。"
    ]
  },
  {
    "id": "2e89e4208f64315e038103bf1ba9d5f0",
    "title": "虞美人·其二",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "梅桃末利东篱菊。著个瓶儿簇。寻常四物不同时。恰似西施二赵、太真妃。",
      "从来李郭多投分。伯仲俱清俊。苍颜独我已成翁。尚许掀髯一笑、对西风。"
    ]
  },
  {
    "id": "2e89e4208f64315e53b7c048d9b8413a",
    "title": "醉落魄丙寅中秋",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "琼楼玉宇。分明不受人间暑。寻常岂是无三五。惟有今宵，皓彩皆同普。",
      "素娥阅尽今和古。何妨小驻听吾语。当年弄影婆娑舞。妙曲虽传，毕竟人何许。"
    ]
  },
  {
    "id": "2e89e4208f64315ecd0777b95f9f0fe3",
    "title": "虞美人·其三送周监税",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "周郎素蕴平戎略。聊此司征榷。他人两载已辞难。君独三年、只作一朝看。",
      "紫萸黄菊重阳后。木落秋容瘦。休斟别酒惨离裾。戚畹如今、个个有新除。"
    ]
  },
  {
    "id": "2e89e4208f64315ed17c080f5f0601dc",
    "title": "虞美人·其四次沈庄可韵",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "天公有意留君住。故作纤纤雨。闭门觅句自持觞。并舍官梅、时有过来香。",
      "沈郎诗骨元来瘦。更挹湘江秀。不须骂雨与嘲风。收拾个般、都入锦囊中。"
    ]
  },
  {
    "id": "2e89e4208f64315e7169253525b2bbde",
    "title": "朝中措·寒食前一日陪令佐小饮县圃，席上赋",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "海棠零落玚花繁。春意已将阑。予告恰当寒食，邀宾同赏芳园。",
      "湄湘台畔，杯盘楚楚，歌舞喧喧。预约牡丹开后，更须重倒清尊。"
    ]
  },
  {
    "id": "2e89e4208f64315e04cfc7118b71e1ba",
    "title": "采桑子·其一老人生日",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "中秋过了还逢社，寿我亲闱。百里熙熙。尽道平反赖母慈。",
      "浏川水阔吾山峻，福禄如斯。禄鬓青眉。子又生孙孙又儿。"
    ]
  },
  {
    "id": "2e89e4208f64315e12f4d5dac907aafe",
    "title": "卜算子",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "谁把洛阳花，剪送河阳县。魏紫姚黄此地无，随分红深浅。",
      "小插向铜瓶，一段真堪羡。十二人簪十二枝，面面交相看。"
    ]
  },
  {
    "id": "2e89e4208f64315efcb0de3bcca16d2c",
    "title": "采桑子·其二赠丽华",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "饯筵绿绕红围处，只这孩儿。两泪垂垂。不忍教人遽别离。",
      "别离不作多时计，千日为期。却恐归时。人道寻春已较迟。"
    ]
  },
  {
    "id": "2e89e4208f64315e12f4d5daa8e4bf50",
    "title": "卜算子",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "秾李夭桃委路尘，太半成泥滓。只有海棠花，恰似杨妃醉。",
      "折向铜壶把烛看，且莫教渠睡。"
    ]
  },
  {
    "id": "2e89e4208f64315e54d48c0408f74738",
    "title": "减字木兰花·其一寿李茂叔",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "仲春上七。门左垂弧当此日。点检春光。百草千葩已斗芳。",
      "折花持酒。彩袖殷勤来祝寿。明岁而今。稳向南宫待捷音。"
    ]
  },
  {
    "id": "2e89e4208f64315ea1b72a4b33e0e2f9",
    "title": "减字木兰花·其二",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "偶然相聚。最是人间堪乐处。散步寻春。来作琴堂不速宾。",
      "缓歌一曲。野鹜纷纷都退缩。不用多杯。准拟花时日日来。"
    ]
  },
  {
    "id": "2e89e4208f64315ea8974ba35ec80962",
    "title": "减字木兰花·其三戏万安胡簿",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "栖鸾高士。文采风流谁得似。年德虽高。对酒当歌气尚豪。",
      "明眸皓齿。一朵红莲初出水。膝上安排。爱惜须教不离怀。"
    ]
  },
  {
    "id": "2e89e4208f64315ea34e4fc9a3aedbfe",
    "title": "减字木兰花·其四用季功韵戏呈子定",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "遇如不遇。最是暂来还复去。归到乡关。欲再来时却恐难。",
      "丁宁去后。倩雁传书须访旧。万斛羁愁。逐水那容许大舟。"
    ]
  },
  {
    "id": "2e89e4208f64315e3f07d0d58f44a538",
    "title": "柳梢青·其一惜花",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "春事匆匆。花慵柳困，雨横风狂。寄语诗人，须烧银烛，与照红妆。",
      "休言桃李河阳。但过眼、难寻色香。只有今宵，更无明日，且缓飞觞。"
    ]
  },
  {
    "id": "2e89e4208f64315ef56213926b6a4c89",
    "title": "柳梢青·其二乙丑自寿",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "遁斋居士。今年今日，又添一岁。鬓雪心灰，十分老懒，十分憔悴。",
      "休言富贵长年，那个是、生涯活计。茗饮一瓯，纹楸一局，沈烟一穗。"
    ]
  },
  {
    "id": "2e89e4208f64315efcc58549868187ff",
    "title": "柳梢青·其三",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "薄晚才晴。相邀移席，待月中庭。环坐斯须，屋山高处，忽吐微明。",
      "云收雨止风停。人世有、琼楼玉京。一任星移，从教斗转，且缓飞觥。"
    ]
  },
  {
    "id": "2e89e4208f64315e177bb56c29f806ed",
    "title": "柳梢青·其四送别陈廉州于一片潇湘",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "合浦名邦。风流太守，紫绶金章。暂驻旌麾，来临祖席，一片潇湘。",
      "且须缓举离觞。细看取、眉间点黄。未到还珠，已闻赐玺，归近清光。"
    ]
  },
  {
    "id": "2e89e4208f64315e2def32026ac3c162",
    "title": "柳梢青·其五两邑大夫鞭春之集，城南主人张澧州有词，次其韵",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "两令邀宾。城南佳处，饯腊迎春。步入梅林，纷然缟袂，间以红英。",
      "遥岑寸碧增明。更酬唱、无惭昔人。一笑相欢，且斟佳醑，休羡莼羹。"
    ]
  },
  {
    "id": "2e89e4208f64315e2520c17a28694db0",
    "title": "生查子·其一八月二十四日桂隐观菊，次彭孚先韵",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "尊前主与宾，欠一还成九。休唱木犀词，预饮黄花酒。",
      "开怀今夕同，分手明朝又。不管岁年催，且把馨香嗅。"
    ]
  },
  {
    "id": "2e89e4208f64315edb9dc8ab7eed0757",
    "title": "生查子·其二谢德操席上次卢守韵",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "银烛映红衫，薄暮新梳洗。一笑奉宾欢，未解东君意。",
      "回廊月转初，忆趁良宵会。喜事在明年，剧饮拼先醉。"
    ]
  },
  {
    "id": "2e89e4208f64315e8a63a9004008185c",
    "title": "点绛唇·其一王园次施尉韵",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "九十韶光，闲忙晴雨常相半。赏春有愿。乘兴宁论晚。",
      "纵饮筠溪，日午花阴转。杯行缓。量悭嫌浅。须索斟教满。"
    ]
  },
  {
    "id": "2e89e4208f64315e5957ec421c352bfc",
    "title": "点绛唇·其二祗林寺劝农",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "小队郊坰，耄倪争看铜章吏。来宣德意。劝相遵彝制。",
      "夜雨连明，百谷应滋遂。真奇事。开禧元二。总是丰登岁。"
    ]
  },
  {
    "id": "2e89e4208f64315e5bc389417220aa54",
    "title": "江城子·重阳次施尉韵",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "开尊拟对菊花黄。舞伊凉。掺渔阳。更有风流，妓女胜徐娘。只道难逢开口笑，争驰逐，利名场。",
      "玉山蓝水两茫茫。采幽香。泛清觞。橙橘堆盘，犹恨未经霜。底事□□堪喜处，丰年最，冠江乡。"
    ]
  },
  {
    "id": "2e89e4208f64315e7b454330eb6e3869",
    "title": "点绛唇·其三卢守席上",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "五马归来，后车载得如花女。缓歌金缕。新样京华舞。",
      "主悦宾欢，一醉祛袢暑。停箫鼓。且须听取。三朵花能语。"
    ]
  },
  {
    "id": "2e89e4208f64315e47ea9a4d46e58952",
    "title": "点绛唇·其四庆江王之武子新居",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "甲第初成，持杯酌酒来相庆。棣华辉映。相对开三径。",
      "小巧规模，百事都相称。年方盛。从容啸咏。不碍青云兴。"
    ]
  },
  {
    "id": "2e89e4208f64315eec3edba8f411704a",
    "title": "霜天晓角·赵簿席上写目前之景",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "琉璃十碗。兽炭红炉暖。花下两枝银烛，和气洽、欢声满。",
      "从他吹急管。杯行须款款。尽做更移漏转，也犹胜、春宵短。"
    ]
  },
  {
    "id": "2e89e4208f64315eb8f65998d9ce9089",
    "title": "临江仙·其一庆谢操生子",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "忆我归舟初系岸，君家盛事先知。后房深处第三姬。熊罴符吉兆，鹫鷟产佳儿。",
      "衮衮庆源真未艾，谢兰还茁新枝。娇婴想见白和眉。他年贤子弟，今日小机宜。"
    ]
  },
  {
    "id": "2e89e4208f64315ea71cf98d21f7a841",
    "title": "临江仙·其二丙寅生日自作",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "老子开年年五十，依前恁地痴顽。昨非今是有无间。惟惭新赤绂，不称旧苍颜。",
      "休羡长年并极富，休贪宝带腰镮。人生难得是清闲。急须抛县印，归去隐家山。"
    ]
  },
  {
    "id": "2e89e4208f64315e9c70a6d87b977bd1",
    "title": "踏莎行",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "鹗离风尘，燕辞门户。翩然举翮轻飞去。当初自恨探春迟，而今岂解留春住。",
      "花不重开，萍难再聚。垂杨只管牵离绪。直饶云雨梦阳台。梦回依旧无寻处。"
    ]
  },
  {
    "id": "2e89e4208f64315e9c70a6d86b5201c2",
    "title": "踏莎行",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "露湿冠巾，风生襟袖。月华耿耿明如昼。主人情意十分浓，阮咸横膝清音奏。",
      "渐永更筹，新凉气候。穿针乞巧看看又。却怜相聚日无多，偷闲且可陪觞豆。"
    ]
  },
  {
    "id": "2e89e4208f64315e9c70a6d8cb7e2d60",
    "title": "踏莎行",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "明月清风，绿尊红袖。厌厌夜饮胜如昼。虽然文字有馀欢，也须闲把笙歌奏。",
      "十雨如期，三秋届候。去年丰稔今年又。东阡西陌稼如云，笑他齐量区兼豆。"
    ]
  },
  {
    "id": "2e89e4208f64315ea2cf3711c4891dfb",
    "title": "踏莎行·其二三月二十日元择旬会",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "骤暖忽寒，送春迎夏。金沙过了酴醾谢。漏声款款日偏长，奇峰历历云如画。",
      "幸有杯觞，堪同保社。棋如飞雹晴空下。六人酬唱已成编，他年遂水留佳话。"
    ]
  },
  {
    "id": "2e89e4208f64315e06b87b0149433d1d",
    "title": "踏莎行·其五寄远",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "一撮精神，百般体态。兰心蕙性谁能赛。霎时不见早思量，许多日子如何挨。",
      "我已安排，你须宁耐。看看重了鸳鸯债。此生永愿不分飞，傍人一任胡瞋怪。"
    ]
  },
  {
    "id": "2e89e4208f64315edf326ed1483b4692",
    "title": "踏莎行·其六七月十六日寿胡季海",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "自昔中元，多生上相。麒麟今又来天上。云衢虽未掇勋名，月评先已腾声望。",
      "宝鼎浓熏，金翘绝唱。真珠百斛倾家酿。斯辰聊用祝龟龄，他年端合扶鸠杖。"
    ]
  },
  {
    "id": "2e89e4208f64315e713aec8ee92289c2",
    "title": "踏莎行·其七乙巳正月二日雪",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "春已经旬，历方换岁。六花依旧来呈瑞。细思残腊与新年，一般清绝元非二。",
      "宿麦连云，遗蝗入地。坡仙有句谁能继。元宵此去日无多，会看霁色生和气。"
    ]
  },
  {
    "id": "2e89e4208f64315e77850073f5b34e40",
    "title": "好事近·二月十日作",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "春事日相催，红尽浅桃深杏。可惜窥园无暇，任绿苔封径。",
      "凭谁说与雨和风，休要太狂横。等待禁烟予告，要选幽寻胜。"
    ]
  },
  {
    "id": "2e89e4208f64315ea675db58fc814e56",
    "title": "南歌子·其一",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "生世逢端午，齐头五十番。一番须作一般看。又听竞船箫鼓、沸江干。",
      "不用丝缠臂，休将艾插门。及时蒲黍漫登盘。只恐岁华催促、鬓毛斑。"
    ]
  },
  {
    "id": "2e89e4208f64315ef3d450a3851ebd5d",
    "title": "南歌子·其二怀人",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "心下悬悬地，侬家好好儿。相怜相惜许多时。岂料一朝轻拆、便轻离。",
      "要见无由见，教归不肯归。数珠懒把镜慵窥。只有新添鬓雪、减腰围。"
    ]
  },
  {
    "id": "2e89e4208f64315ea6631786e655ec4a",
    "title": "更漏子",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "月蟠根，天雨粟。宜贮阿娇金屋。心欲醉，眼偏明。无穷佳思生。",
      "焰银釭，纷宝斝。倒著接䍦花下。人已散，梦初回。渴心犹望梅。"
    ]
  },
  {
    "id": "2e89e4208f64315e607a1bae8bd5b2b6",
    "title": "卜算子·其一二月二十六日夜大雷雨，枕上作",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "午夜一声雷，急雨如飞雹。枝上残红半点无，密叶都成幄。",
      "苦恨簿书尘，刚把闲身缚。却忆湄湘春暮时，处处堪行乐。"
    ]
  },
  {
    "id": "2e89e4208f64315ed2fec6fc7c06fe9f",
    "title": "谒金门·己巳为内子寿",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "香篆袅。瓶里梅英犹小。鸳瓦霜华晴欲晓。今年生日好。",
      "鬓绿颜朱不老。女嫁儿婚将了。四世团栾同一笑。人间如此少。"
    ]
  },
  {
    "id": "2e89e4208f64315e8dc27c7870f2bf1f",
    "title": "卜算子·其二二月晦，偕徐孟坚、滕审言、李季功游裴公亭作",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "城上著裴亭，亭下临湘水。泼黛揉蓝画不成，暝色仍含紫。",
      "忙里不知春，却问今馀几。相与偷将半日闲，共把尘襟洗。"
    ]
  },
  {
    "id": "2e89e4208f64315e2fead5471d36af49",
    "title": "鹧鸪天·己巳生日自作",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "屈指新年五十三。未嫌垂领雪毵毵。设弧届旦人交贺，题座无功我自惭。",
      "荣莫羡，富休贪。寿龄也不慕彭聃。只思了却痴儿事，一榻香凝晓梦酣。"
    ]
  },
  {
    "id": "2e89e4208f64315ee89f82bbbdf98c44",
    "title": "忆秦娥·为陈倅寿",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "三月一。题舆恰届垂弧日。垂弧日。武安门外，欢声扬溢。",
      "双瞳炯炯头如漆。天公付与长生质。长生质。云霄稳坐，持荷簪笔。"
    ]
  },
  {
    "id": "2e89e4208f64315e12f4d5dafcb09bd3",
    "title": "卜算子",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "绿烛间红花，绝艳交相照。不分花时雨又风，折取供吟笑。",
      "拟把插乌巾，却恨非年少。点笔舒笺领略渠，座客词俱妙。"
    ]
  },
  {
    "id": "2e89e4208f64315e435f7adba65070c4",
    "title": "临江仙·次黄几叔韵赋酴醾",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "姑射仙人肌雪莹，笑他红紫纷纷。从教藏白后庭深。虬枝才破蕾，鼻观已遥闻。",
      "花正繁时春又暮，年华荏苒催人。惜花心事与谁论。长哦清绝句，目断古南云。"
    ]
  },
  {
    "id": "2e89e4208f64315e36e157013624b848",
    "title": "鹊桥仙·其三甲子七夕",
    "authorName": "郭应祥",
    "authorId": "2e89e4208f64315eb49c63fab49c63fa",
    "dynasty": "宋",
    "content": [
      "金风淅淅，银河耿耿，七夕如今又至。人间唤作隔年期，但只似、屈伸指臂。",
      "罗花列果，拈针弄线，等是纷纷儿戏。巧人自少拙人多，那牛女、何曾管你。"
    ]
  },
  {
    "id": "2e89e4208fc0a6cc6f16dfbae7e469e4",
    "title": "水调歌头·题剑阁",
    "authorName": "崔与之",
    "authorId": "2e89e4208fc0a6cc0c048b3ab3ba8f1b",
    "dynasty": "宋",
    "content": [
      "万里云间戍，立马剑门关。乱山极目无际，直北是长安。人苦百年涂炭，鬼哭三边锋镝，天道久应还。手写留屯奏，炯炯寸心丹。",
      "对青灯，搔白发，漏声残。老来勋业未就，妨却一身闲。梅岭绿阴青子，蒲间清泉白石，怪我旧盟寒。烽火平安夜，归梦绕家山。"
    ]
  },
  {
    "id": "2e89e4208fc0a6cc917d3b407d89c0dd",
    "title": "贺新郎·寿转运使赵公汝燧",
    "authorName": "崔与之",
    "authorId": "2e89e4208fc0a6cc0c048b3ab3ba8f1b",
    "dynasty": "宋",
    "content": [
      "雨过云容扫。使星明、德星高揭，福星旁照。槐屋犹暄梅正熟，最是清和景好。望金节、云间缥缈。和气如春清似水，漾恩波、沾渥天南道。晨鹊噪，有佳报。",
      "天家黄纸除书到。便归来、升华天下，安边养浩。好是六逢初度日，碧落笙歌会早。遍西郡、欢声多少。人道菊坡新酝美，把一觞、满酌歌难老。瓜样大，安期枣。"
    ]
  },
  {
    "id": "2e89e4208ff5aca19b501991488f208c",
    "title": "浪淘沙令",
    "authorName": "幼卿",
    "authorId": "2e89e4208ff5aca1d1457b72d1457b72",
    "dynasty": "宋",
    "content": [
      "目送楚云空。前事无踪。谩留遗恨锁眉峰。自是荷花开较晚，孤负东风。",
      "客馆叹飘蓬。聚散匆匆。扬鞭那忍骤花骢。望断斜阳人不见，满袖啼红。"
    ]
  },
  {
    "id": "2e89e42090117baa36659e487d355b45",
    "title": "真珠帘",
    "authorName": "徐□",
    "authorId": "2e89e42090117baad1457b72d1457b72",
    "dynasty": "宋",
    "content": [
      "落红几阵清明雨。忆花期、半被晴悭寒阻。新柳着春浓，早翠池波妒。粉雨香云消息远，漫旧日、秋千庭宇。凝伫。正春醒帘外，一声莺语。",
      "尘锁宝筝弦柱。自眉峰惹恨。六幺慵舞。深院不成妆，有泪弹谁与。记得踏青归去后，细共说、花阴深处。心愫。怕当时飞燕，知人分付。"
    ]
  },
  {
    "id": "2e89e420908704999e6349a17c52c9ce",
    "title": "壶中天",
    "authorName": "朱元夫",
    "authorId": "2e89e42090870499d1457b72d1457b72",
    "dynasty": "宋",
    "content": [
      "人生有酒，得闲处、便合开怀随意。况对寿、龟仙鹤舞，犹直壶天一醉。蚕麦江村，梅霖院落，立夏明朝是。樽前回首，去年四月十二。",
      "依旧洛里吟窝，华台书隐，心事无怀氏。偃鼠醯鸡空扰扰，海月天风谁寄。珠璧祯祥，斗牛光景，预可占斯世。先生出否，明年方六十岁。"
    ]
  },
  {
    "id": "2e89e420908704991d92790ffd138cb3",
    "title": "沁园春·从臾还亲",
    "authorName": "朱元夫",
    "authorId": "2e89e42090870499d1457b72d1457b72",
    "dynasty": "宋",
    "content": [
      "心上浮香，轩前度影，约久传梅。奈月意风情，枝南枝北，云婚雨嫁，年去年来。几望溪桥，屡肥芳信，历尽冰霜春自回。朝来报，报梢头儿女，并蒂花开。",
      "佩环飞下妆台。喜今度佳期不用催。羡行李三千，金屏翠幄，仙姿第一，玉骨琼腮。雌蝶纷纷，雄蜂逐逐，争道工为使与媒。翁知么，有西楼过雁，暗为徘徊。"
    ]
  },
  {
    "id": "2e89e420909c81504334969f1557cc3d",
    "title": "蝶恋花",
    "authorName": "宋媛",
    "authorId": "2e89e420909c8150d1457b72d1457b72",
    "dynasty": "宋",
    "content": [
      "云破蟾光穿晓户。敧枕凄凉，多少伤心处。惟有相思情最苦。檀郎咫尺千山阻。",
      "莫学飞花兼落絮。摇荡春风，迤逦抛人去。结尽寸肠千万缕。如今认得先辜负。"
    ]
  },
  {
    "id": "2e89e420909c8150f137049bf8c9fbe3",
    "title": "阮郎归",
    "authorName": "宋媛",
    "authorId": "2e89e420909c8150d1457b72d1457b72",
    "dynasty": "宋",
    "content": [
      "东风成阵送春归。庭花高下飞。柔条缭绕入帘帏。斑斑装舞衣。",
      "云鬓乱，坐偷啼。郎来何负期。人生恰似这芳菲。芳菲能几时。"
    ]
  },
  {
    "id": "2e89e42090f9a59714305cbad417b229",
    "title": "水调歌头·寿段知事。时方旱，祈雨大作",
    "authorName": "胡幼黄",
    "authorId": "2e89e42090f9a597d1457b72d1457b72",
    "dynasty": "宋",
    "content": [
      "有喜君初度，风雨作秋声。连旬烈日，稻畦麦垄欲扬尘。好似天瓢在手，笑把群龙呵叱，四野注如倾。勃勃生意满，翠浪涌纵横。",
      "君知否，仁者寿，寿斯仁。自从三代而下，民命寄苍旻。满目桑麻谷粟，满目簿书期会，试说与仁人。小试作霖手，苏醒永新民。"
    ]
  },
  {
    "id": "2e89e4209144a65246408bd9bb4e6cbd",
    "title": "玉楼春",
    "authorName": "宋祁",
    "authorId": "2e89e4209144a6529ab0d884a89cf525",
    "dynasty": "宋",
    "content": [
      "东城渐觉风光好，縠皱波纹迎客棹。绿杨烟外晓寒轻，红杏枝头春意闹。",
      "浮生长恨欢娱少，肯爱千金轻一笑？为君持酒劝斜阳，且向花间留晚照。"
    ]
  },
  {
    "id": "2e89e4209144a6525c1daf6f55812bf2",
    "title": "失调名",
    "authorName": "宋祁",
    "authorId": "2e89e4209144a6529ab0d884a89cf525",
    "dynasty": "宋",
    "content": [
      "因为衔泥污锦衣。垂下珠帘不敢归。"
    ]
  },
  {
    "id": "2e89e4209144a6529b501991c68d3b43",
    "title": "浪淘沙令",
    "authorName": "宋祁",
    "authorId": "2e89e4209144a6529ab0d884a89cf525",
    "dynasty": "宋",
    "content": [
      "少年不管。流光如箭。因循不觉韶光换。至如今，始惜月满、花满、酒满。",
      "扁舟欲解垂杨岸。尚同欢宴。日斜歌阕将分散。倚兰桡，望水远、天远、人远。"
    ]
  },
  {
    "id": "2e89e4209144a6524334969fcab79776",
    "title": "蝶恋花",
    "authorName": "宋祁",
    "authorId": "2e89e4209144a6529ab0d884a89cf525",
    "dynasty": "宋",
    "content": [
      "雨过蒲萄新涨绿。苍玉盘倾，堕碎珠千斛。姬监拥前红簇簇。温泉初试真妃浴。",
      "驿使南来丹荔熟。故剪轻绡，一色颁时服。娇汗易晞凝醉玉。清凉不用香绵扑。"
    ]
  },
  {
    "id": "2e89e4209144a65234812b345c965a11",
    "title": "蝶恋花·情景",
    "authorName": "宋祁",
    "authorId": "2e89e4209144a6529ab0d884a89cf525",
    "dynasty": "宋",
    "content": [
      "绣幕茫茫罗帐卷。春睡腾腾，困人娇波慢。隐隐枕痕留玉脸。腻云斜溜钗头燕。",
      "远梦无端欢又散。泪落胭脂，界破蜂黄浅。整了翠鬟匀了面。芳心一寸情何限。"
    ]
  },
  {
    "id": "2e89e4209144a652c2ebbe3bd4bcbc67",
    "title": "鹧鸪天",
    "authorName": "宋祁",
    "authorId": "2e89e4209144a6529ab0d884a89cf525",
    "dynasty": "宋",
    "content": [
      "画毂雕鞍狭路逢。一声肠断绣帘中。身无彩凤双飞翼，心有灵犀一点通。",
      "金作屋，玉为笼。车如流水马游龙。刘郎已恨蓬山远，更隔蓬山几万重。"
    ]
  },
  {
    "id": "2e89e4209144a652d61274076c83dfe1",
    "title": "好事近",
    "authorName": "宋祁",
    "authorId": "2e89e4209144a6529ab0d884a89cf525",
    "dynasty": "宋",
    "content": [
      "睡起玉屏风，吹去乱红犹落。天气骤生轻暖，衬沉香帷箔。",
      "珠帘约住海棠风，愁拖两眉角。昨夜一庭明月，冷秋千红索。"
    ]
  },
  {
    "id": "2e89e4209144a6525f43dc4f78c12adf",
    "title": "锦缠道",
    "authorName": "宋祁",
    "authorId": "2e89e4209144a6529ab0d884a89cf525",
    "dynasty": "宋",
    "content": [
      "燕子呢喃，景色乍长春昼。睹园林万花如绣。海棠经雨胭脂透。柳展宫眉，翠拂行人首。",
      "向郊原踏青，恣歌携手。醉醺醺尚寻芳酒。问牧童遥指孤村，道杏花深处，那里人家有。"
    ]
  },
  {
    "id": "2e89e4209144a65204f0d5b1fc87a224",
    "title": "玉漏迟",
    "authorName": "宋祁",
    "authorId": "2e89e4209144a6529ab0d884a89cf525",
    "dynasty": "宋",
    "content": [
      "杏香飘禁苑，须知自昔，皇都春早。燕子来时，绣陌渐熏芳草。蕙圃夭桃过雨，弄碎影、红筛清沼。深院悄。绿杨巷陌，莺声争巧。",
      "早是赋得多情，更遇酒临花，镇辜欢笑。数曲阑干，故国漫劳登眺。汉外微云尽处，乱峰锁、一竿斜照。归路杳。东风泪零多少。"
    ]
  },
  {
    "id": "2e89e420919bdd3779c0f9e1af9e5753",
    "title": "失调名闺怨词",
    "authorName": "朱希真",
    "authorId": "2e89e420919bdd37d1457b72d1457b72",
    "dynasty": "宋",
    "content": [
      "苦汝临期话别，与君挽手叮咛。归期誓约十馀朝，去后又经三四月，鱼沉雁杳，空倚著六曲阑干。",
      "凤只鸾孤，谩独宿半床衾枕。欲寄花牌传密意，奈无黄耳堪凭。待修锦字诉离情。"
    ]
  },
  {
    "id": "2e89e420919bdd3741c84cf40149c432",
    "title": "采桑子·闺怨集句",
    "authorName": "朱希真",
    "authorId": "2e89e420919bdd37d1457b72d1457b72",
    "dynasty": "宋",
    "content": [
      "王孙去后无芳草，绿遍香阶。尘满妆台。粉面羞搽泪满腮。教我甚情怀。",
      "去时梅蕊全然少，等到花开。花已成梅。梅子青青又带黄，兀自未归来。"
    ]
  },
  {
    "id": "2e89e42092030cb8d612740735956f0e",
    "title": "好事近",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "瑞雪满京都，宫殿尽成银阙。常对素光遥望，是江梅时节。",
      "如今江上见寒梅，幽香自清绝。重看落英残艳，想飘零如雪。"
    ]
  },
  {
    "id": "2e89e420922f39408e91484474f601f9",
    "title": "眼儿媚",
    "authorName": "黄简",
    "authorId": "2e89e420922f3940d1457b72d1457b72",
    "dynasty": "宋",
    "content": [
      "画楼濒水翠梧阴。清夜理瑶琴。打窗风雨，逼帘烟月，种种关心。",
      "当时不道春无价，幽梦费重寻。难忘最是，鲛绡晕满，蟫锦香沉。"
    ]
  },
  {
    "id": "2e89e420922f3940ece5e1991b2f4ad9",
    "title": "柳梢青",
    "authorName": "黄简",
    "authorId": "2e89e420922f3940d1457b72d1457b72",
    "dynasty": "宋",
    "content": [
      "病酒心情。唤愁无限，可奈流莺。又是一年，花惊寒食，柳认清明。",
      "天涯翠嶂层层。是多少、长亭短亭。倦倚东风，只凭好梦，飞到银屏。"
    ]
  },
  {
    "id": "2e89e420922f394046408bd9a5f2d32b",
    "title": "玉楼春",
    "authorName": "黄简",
    "authorId": "2e89e420922f3940d1457b72d1457b72",
    "dynasty": "宋",
    "content": [
      "龟纹晓扇堆云母。日上彩阑新过雨。眉心犹带宝觥酲，耳性已通银字谱。",
      "密奁彩索看看午。晕素分红能几许。妆成挼镜问春风，比似庭花谁解语。"
    ]
  },
  {
    "id": "2e89e4209243e63bca413e8ac4c89c84",
    "title": "清平乐·春晚",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "留春不住，费尽莺儿语。满地残红宫锦污，昨夜南园风雨。",
      "小怜初上琵琶，晓来思绕天涯。不肯画堂朱户，春风自在杨花。"
    ]
  },
  {
    "id": "2e89e4209243e63bf29ff18e5f326f86",
    "title": "点绛唇",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "秋气微凉，梦回明月穿帘幕。井梧萧索。正绕南枝鹊。",
      "宝瑟尘生，金雁空零落。情无托。鬓云慵掠。不似君恩薄。"
    ]
  },
  {
    "id": "2e89e4209243e63b172392610576c591",
    "title": "减字木兰花·春情",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "画桥流水，雨湿落红飞不起。月破黄昏，帘里馀香马上闻。",
      "徘徊不语，今夜梦魂何处去。不似垂杨，犹解飞花入洞房。"
    ]
  },
  {
    "id": "2e89e4209250c6bb37d81ca1e400501e",
    "title": "声声慢",
    "authorName": "吴叔",
    "authorId": "2e89e4209250c6bbd1457b72d1457b72",
    "dynasty": "宋",
    "content": [
      "烟横山腹，雁点秋容。"
    ]
  },
  {
    "id": "2e89e420927aebedcdcb4c8c0aaf0c83",
    "title": "念奴娇·寿仓使",
    "authorName": "刘子实",
    "authorId": "2e89e420927aebedd1457b72d1457b72",
    "dynasty": "宋",
    "content": [
      "一门相种，剩河英岳粹，共扶昌箓。夹辅正宜资鲁卫，左右秉持钧轴。缓驾轻车，任回虎节，何事劳山国。东民欲靖，作新少借康叔。",
      "况是鸑鷟佳辰，雪霜深处，秀孕椿松绿。天意特教荣晚节，挺挺世臣乔木。绣斧功成，衮衣促觐，莫恨公归速。一陶和气，要令天下蒙福。"
    ]
  },
  {
    "id": "2e89e420927aebed61fb9cb0e408bdf3",
    "title": "沁园春·寿太守十二月十三日",
    "authorName": "刘子实",
    "authorId": "2e89e420927aebedd1457b72d1457b72",
    "dynasty": "宋",
    "content": [
      "腊后寒收，柳眼青归，梅花笑生。正阳和有脚，日边送暖，洪钧换轴，天上回星。试巧春盘，介眉春酒，生意从头乐意新。须知道，是东风近也，玉燕逢辰。",
      "举头阊阖开明。便稳驾轻车熟路行。向玉堂青琐，从容洒翰，长淮赤壁，谈笑麾兵。周洛犹尘，商岩未雨，天下苍生望太平。休盘涧，任清溪九曲，不放舟横。"
    ]
  },
  {
    "id": "2e89e4209290d8d0f2cbbf59d1f8c73e",
    "title": "思家五首竹枝体",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "六旬馀父身长健，九十重亲发不华。高堂无人供滫瀡，如何游子不思家。"
    ]
  },
  {
    "id": "2e89e4209290d8d0f2cbbf59ab7c02f4",
    "title": "思家五首竹枝体",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "淮阴母家田未买，汾曲先庐屋已斜。人生墓宅颇关念，如何游子不思家。"
    ]
  },
  {
    "id": "2e89e4209290d8d0f2cbbf597c2db483",
    "title": "思家五首竹枝体",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "妇挼草汁浴蚕子，婢炙松明治枲麻。东阡西陌要耕麦，如何游子不思家。"
    ]
  },
  {
    "id": "2e89e4209290d8d0f2cbbf5930737ec1",
    "title": "思家五首竹枝体",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "儿多废学自浇花，女近事人今抱牙。儿女长成忧失教，如何游子不思家。"
    ]
  },
  {
    "id": "2e89e4209290d8d0f2cbbf591f60297a",
    "title": "思家五首竹枝体",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "荷净轩前水浮鸭，翠眉亭下柳藏鸦。亦要丁宁春照管，如何游子不思家。"
    ]
  },
  {
    "id": "2e89e4209290d8d0b3343710300aa159",
    "title": "南乡子·初入都门漫赋",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "西北有神州。曾倚斜阳江上楼。目断淮南山一抹，何由。载泪东风洒汴流。",
      "何事却狂游。直驾驴车度白沟。自古幽燕为绝塞，休愁。未是穷荒天尽头。"
    ]
  },
  {
    "id": "2e89e4209290d8d01852e6d21b5f6ecb",
    "title": "朝中措·客邸有感",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "人言楼观似寥阳。巍倚太清傍。便有二京赋手，也须费力铺张。",
      "客窗梦断，星稀月澹，一枕凄凉。旧日春风汴水，□□多少垂杨。"
    ]
  },
  {
    "id": "2e89e4209290d8d0574e3d037766383e",
    "title": "人月圆",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "寻常一样窗前月，人只看中秋。年年今夜，争寻诗酒，共上高楼。",
      "一奁明镜，能圆几度，白了人头。良辰美景，赏心乐事，输少年游。"
    ]
  },
  {
    "id": "2e89e4209290d8d0cef0023f035ce7b4",
    "title": "金缕曲·月夕赋道词，书毕，怆然有感，再赋此",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "满目飞明镜。忆年时、呼朋楼上，畅怀觞咏。圆到今宵依前好，诗酒不成佳兴。身恰在、燕台天近。一段凄凉心中事，被秋光、照破无馀蕴。却不是，诉贫病。",
      "宫庭花草坦幽径。想夜深，女墙还有，过来蟾影。千古词人伤情处，旧说石城形胜。又今说、断桥风韵。客里蝉娟都相似，只后朝、不见潮来信。且喜得，四边静。"
    ]
  },
  {
    "id": "2e89e4209290d8d0479d850b92de696c",
    "title": "摸鱼儿·过东平有感",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "忆旧时、东方□郡，东原尽是佳处。梁都破了寻南渡，几遍狐号鳝舞。",
      "君试觑。环一抹荒城，草色今如许。芳华旧地。曾一上飞云，歌台酒馆，落日乱鸦度。",
      "吟情苦。滴尽英雄老泪。凄酸非是儿女。西湖似我西湖否。",
      "只怕不如西子。秋欲暮。要一看秋波，又自催归计。",
      "休□浪语。待过江说与，高车驷马，今是朝天路。"
    ]
  },
  {
    "id": "2e89e4209290d8d03087b4209e65acec",
    "title": "踏莎行·贺宗人熙甫赴任",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "选得官归，黄埃满面。难于奏赋明光殿。秋帆落日渡淮来，三杯酒浊凭谁劝。",
      "旧日佳词，自吟一遍。绿袍不是嫦娥剪。红楼十里古扬州，无人为把珠帘卷。"
    ]
  },
  {
    "id": "2e89e42092a2fbb2ddf0df5cc0ff25ba",
    "title": "鹧鸪天·寿熊左史",
    "authorName": "黄定",
    "authorId": "2e89e42092a2fbb2d1457b72d1457b72",
    "dynasty": "宋",
    "content": [
      "间世文章万选钱。清时平步八花砖。大开紫府瑶池宴，正是橙黄橘绿天。",
      "金烛里，玉堂前。翰林元是武夷仙。雍容草罢明堂诏，留取天香馥寿筵。"
    ]
  },
  {
    "id": "2e89e42092d53542f32f182e6e93902e",
    "title": "浣溪沙",
    "authorName": "何作善",
    "authorId": "2e89e42092d53542d1457b72d1457b72",
    "dynasty": "宋",
    "content": [
      "草草杯盘访玉人。灯花呈喜座添春。邀郎觅句要奇新。",
      "黛浅波娇情脉脉，云轻柳弱意真真。从今风月属闲人。"
    ]
  },
  {
    "id": "2e89e42093203edca2d534f6b1461e70",
    "title": "减字木兰花",
    "authorName": "马光祖",
    "authorId": "2e89e42093203edcd1457b72d1457b72",
    "dynasty": "宋",
    "content": [
      "多情多爱。还了平生花柳债。好个檀郎。室女为妻也不妨。",
      "杰才高作。聊赠青蚨三百索。烛影摇红。记取媒人是马公。"
    ]
  },
  {
    "id": "2e89e4209349aac31c337fbbff0b71a4",
    "title": "六州",
    "authorName": "和岘",
    "authorId": "2e89e4209349aac3043c3d7e9908279e",
    "dynasty": "宋",
    "content": [
      "严夜警，铜莲漏迟迟。清禁肃，森陛戟，羽卫俨皇闱。角声励，钲鼓攸宜。金管成雅奏，逐吹逶迤。荐苍璧，郊祀神祗。属景运纯禧。京坻丰衍，群材乐育，诸侯述职，盛德服蛮夷。",
      "殊祥萃，九苞丹凤来仪。膏露降，和气洽，三秀焕灵芝。鸿猷播，史册相辉。张四维。卜世永固丕基。敷玄化，荡荡无为。合尧舜文思。混并寰宇，休牛归马，销金偃革，蹈咏庆昌期。"
    ]
  },
  {
    "id": "2e89e4209349aac366d9ed09f783bf68",
    "title": "十二时慢",
    "authorName": "和岘",
    "authorId": "2e89e4209349aac3043c3d7e9908279e",
    "dynasty": "宋",
    "content": [
      "承宝运，驯致隆平。鸿庆被寰瀛。时清俗阜，治定功成。遐迩咏由庚。严郊祀，文物声明。会天正、星拱奏严更。布羽仪簪缨。宸心虔洁，明德播惟馨。动苍冥。神降享精诚。",
      "燔柴半，万乘移天仗，肃銮辂旋衡。千官云拥，群后葵倾。玉帛旅明庭。韶濩荐，金奏谐声。集休亨。皇泽浃黎庶，普率洽恩荣。仰钦元后，睿圣贯三灵。万邦宁。景贶福千龄。"
    ]
  },
  {
    "id": "2e89e4209349aac3d47820e0bf74bfa2",
    "title": "导引",
    "authorName": "和岘",
    "authorId": "2e89e4209349aac3043c3d7e9908279e",
    "dynasty": "宋",
    "content": [
      "气和玉烛，睿化著鸿明。缇管一阳生。郊禋盛礼燔柴毕，旋轸凤凰城。森罗仪卫振华缨。载路溢欢声。皇图大业超前古，垂象泰阶平。",
      "岁时丰衍，九土乐升平。睹寰海澄清。道高尧舜垂衣治，日月并文明。嘉禾甘露登歌荐，云物焕祥经。兢兢惕惕持谦德，未许禅云亭。"
    ]
  },
  {
    "id": "2e89e4209378f9c049dadcca7fc831f6",
    "title": "沁园春·寿春陵史君叔",
    "authorName": "萧仲芮",
    "authorId": "2e89e4209378f9c0d1457b72d1457b72",
    "dynasty": "宋",
    "content": [
      "五马南来。一骑东驰，诏黄已催。正寻幽择胜，闲边点检，吟风弄月，忙处徘徊。玉井莲房，碧筒酒熟，趁得长年千岁杯。杯浮处，正芒寒南极，色映三台。",
      "明光殿北屏门，记御笔亲题名姓来。看河东召入，韩侯归觐，通班玉笋。稳上鸾台。作汉元功，继唐八叶，绿鬓依然昼绣回。安排了，待秋风先看，双桂联魁。"
    ]
  },
  {
    "id": "2e89e4209380979b01c073cc3e67e650",
    "title": "三五七言诗",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "守钱虏，抱官囚。铜山富埒国，金印班彻侯。宛其死矣人入室，不义而富嘻云浮。"
    ]
  },
  {
    "id": "2e89e4209387a083a07b643e9378458c",
    "title": "兰陵王",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "燕穿幕。春在深深院落。单衣试，龙沫旋薰，又怕东风晓寒薄。别来情绪恶。瘦得腰围柳弱。清明近，正似海棠，怯雨芳踪任飘泊。钗留去年约。恨易老娇莺，多误灵鹊。碧云杳渺天涯各。",
      "望不断芳草，更迷香絮，回文强写字屡错。泪欲注还阁。孤酌。住春脚。便彩局谁忺，宝轸慵学。阶除拾取飞花嚼。是多少春恨，等闲吞却。阑干猛拍，叹命薄，悔旧诺。"
    ]
  },
  {
    "id": "2e89e4209387a0835730db020e4e2684",
    "title": "摸鱼儿·其一",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "晓风痴、绣帘低舞。霏霏香碎红雨。燕忙莺懒春无赖，懒为好花遮护。浑不顾。费多少工夫，做得芳菲聚。休颦百五。却自恨新年，游疏醉少，光景恁虚度。",
      "猊烟瘦，困起庭阴正午。游丝飞絮无据。千林湿翠须臾遍，难绿鬓根霜缕。愁绝处。怎忍听，声声杜宇深深树。东君寄语。道去也还来，后期长在，紫陌岁相遇。"
    ]
  },
  {
    "id": "2e89e4209387a083e33200badb42e4c7",
    "title": "摸鱼儿·其二用古“买陂塘旋栽杨柳”韵",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "敞茅堂、茂林环翠，苔矶低蘸烟浦。青蓑混入渔家社，斜日断桥船聚。真乐处。坐芳草，瓦樽满酒频频注。皋禽自舞。惯松径穿云，梅村踏雪，朗笑自来去。",
      "车乘坠，争似修筇稳步。前尘回首俱误。安闲得在中年好，抱瓮尚堪蔬圃。高眼觑。算不识、人间宠辱除巢许。风篁解语。应共笑群狙，无端喜怒，三四计朝暮。"
    ]
  },
  {
    "id": "2e89e4209387a083756596db655d21dc",
    "title": "摸鱼儿·其三五羊郡圃筑壮猷堂落成",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "绕西园、粉笼千雉，镜池屏石天造。主人意匠工收拾，华屋落成闻早。轮奂巧。望缥缈、五云深处移蓬岛。油幢羽葆。指貔虎长驱，鲸鲲网取，电走捷旗报。",
      "铙吹发，回庑连屯饮犒。海山波静烟扫。纶巾萧散环珠履，春满绿杨芳草。人境好。是握穗五翁，福地无尘到。芝书在道。便整顿乾坤，经营万宇，栋国要元老。"
    ]
  },
  {
    "id": "2e89e4209387a08344650ad3fda2f43a",
    "title": "摸鱼儿·其四送王子文知太平州",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "怪朝来、片红初瘦，半分春事风雨。丹山碧水含离恨，有脚阳春难驻。芳草渡。似叫住东君，满树黄鹂语。无端杜宇。报采石矶头，惊涛屋大，寒色要春护。",
      "阳关唱，画鹢徘徊东渚。相逢知又何处。摩挲老剑雄心在，对酒细评今古。君此去。几万里东南，只手擎天柱。长生寿母。更稳步安舆，三槐堂上，好看彩衣舞。"
    ]
  },
  {
    "id": "2e89e4209387a083c65de2bb942d208b",
    "title": "贺新郎·其一陪广帅方右史登越台",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "绣谷流明帜。稳飞舆、茵柔草碧，盖欹松翠。遨首意行穷绝顶，彩榭千年胜地。远峰断、莽苍烟水。护日晴云收午暑，飒长风、振叶生秋思。笼雾炷，飘霞袂。",
      "清明官府歌棠芾。且萧闲事外，下看玉城珠市。山色骄人逢此客，麈尾霏霏露碎。一笑又、羊衔新穗。田野欢声和气合，唤觥船、猛为鱼占喜。谁会得，醉翁意。"
    ]
  },
  {
    "id": "2e89e4209387a083c10483b55752539e",
    "title": "贺新郎·其二饯广帅马方山赴召",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "世羡官高大。又谁知、几多卿相，身荣名坏。我辈相逢无愧色，彼此苍颜健在。又容易、分携越海。写出阳关离别恨，看一行、雁字斜飞界。天下宝，愿自爱。",
      "白衣苍狗须臾改。久冥心、鸡虫得失，鴳鹏迟快。君带貂蝉头上立，老我荷衣草带。肯此膝、向人雅拜。远饯元非趋炎者，二十年、相与形骸外。义金石，更坚耐。"
    ]
  },
  {
    "id": "2e89e4209387a0838c63dd1894441188",
    "title": "贺新郎·其三同年顾君景冲云翼经属官舍白莲盛开，招饮水亭",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "谁种蓝田玉。碧云深、亭亭月上，水明溪曲。羞作时妆儿女态，冷淡冰餐露沐。出尘外、风标幽独。除了留侯无此貌，便何郎、傅粉终粗俗。意凝远，韵清淑。",
      "凉台向晚微风馥。讶银杯羽化，折取戏浮醽醁。安得梅花如许大，天遣辟除暑溽。浑不觉、鹭翘鸥浴。可恨妖妃污太液，只东林、社友追游熟。宜夜看，灿瑶烛。"
    ]
  },
  {
    "id": "2e89e4209387a083858d6d16d1ae990f",
    "title": "贺新郎·其四赋菊",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "细与黄花说。是天教、开遇重阳，玉裁金屑。老行要寻松竹伴，雅爱山翁鬓雪。任满插、追陪节物。惟有渊明吾臭味，傍东篱、盘薄芳丛撷。便无酒，也清绝。",
      "芒寒色正孤标洁。惯平生、餐霜饮露，倚风迎月。不比芙蓉偏妩媚，不比茱萸太烈。似隐者、萧闲岩穴。至老枝头犹健在，笑纷纷、红紫尘沙汨。香耐久，看晚节。"
    ]
  },
  {
    "id": "2e89e4209387a08332acb875669fc751",
    "title": "贺新郎·其五饯广东吴宪燧时持节宪江西",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "元日除书湿。到而今、西风老矣，驾轺初入。自是龙颜深注想，孤凤翔而后集。久父老、攀留原隰。庾岭经行梅亦喜，小奚奴、背底惟诗笈。冰雪操，又谁及。",
      "昨来容易风云翕。便三台两地，也只等闲如拾。天马不鸣凡马喑，百步何如五十。况汹汹、波涛方急。此去一言回天力，著高高、百尺竿头立。浇磊磈，快鲸吸。"
    ]
  },
  {
    "id": "2e89e4209387a0830e3555bcc1dcfbaa",
    "title": "贺新郎·其六再用韵饯吴宪",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "过雨璇空湿。浩秋香、光浮桂菊，晓风吹入。柳系牙樯应小驻，草草还成胜集。又追趁、牡车原隰。照座玉人风骨耸，想胸蟠、蕊阙琳琅笈。真作者，世难及。",
      "远山云雾工开翕。共朱阑徙倚，总好锦囊收拾。老我只今才思涩，知二争如知十。戛金缕、檀敲休急。访古夷犹行八境，忆朝阳、鸣凤台端立。笔也醉，砚池吸。"
    ]
  },
  {
    "id": "2e89e4209387a0835fc74a3718c212b0",
    "title": "贺新郎·其七丙辰自寿、游景泰小隐作",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "天地中间大。纵遨游、登山临水，散人一个。学易已来秋又六，肯趁名缰利锁。得日日、安闲笑过。金马玉堂也曾到，尽不妨、拍手溪头坐。风蒻笠，月兰舸。",
      "今朝记是初生我。近小春、黄菊犹葩，早梅将朵。拔宅危巅穷胜践，指点尘寰蚁磨。看涧底、飞泉珠颗。松柏苍苍俱寿相，更千年、雪鹤鸣相和。安期老，举杯贺。"
    ]
  },
  {
    "id": "2e89e4209387a083e71cced08afad003",
    "title": "水龙吟·其一癸丑江西持宪自寿",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "唱恭初意如何，朅来五十三年矣。犁锄颇熟，诗书粗解，簪绅聊耳。自信柴愚，真成汲戆，却无刘腻。向高秋初度，同时有菊，淡相对、风霜里。",
      "最癖登山临水。又何心、蜗名蝇利。俗缘未了，强教肉食，何曾知味。无事微吟，会心微笑，逢场微醉。把日生、只恁安排，领取百十二岁。"
    ]
  },
  {
    "id": "2e89e4209387a083f6e900a43b3937c3",
    "title": "水龙吟·其二和吴宪韵，且坚郁孤同游之约",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "驿飞稳驾高秋，迎人满目清新景。秋还有色，芙蓉照水，晨妆对镜。雪卷寒芦，字横过雁，渡浮孤艇。是骚人行处，腔风调月，香满袖、过梅岭。",
      "断岸烟收人静。雨声乾、桐疏枫冷。掀髯独笑，仙翁起舞，卧龙呼醒。近小阳春，为梅也合，迟迟鞭影。更郁孤、一笑追欢，料得坡翁首肯。"
    ]
  },
  {
    "id": "2e89e4209387a083cf2ee8062a08b506",
    "title": "水龙吟·其三观竞渡",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "碧潭新涨浮花，柳阴稠绿波痕腻。一声雷鼓，半空雪浪，双龙惊起。气压鲸鲵，怒掀鳞鬣，擘开烟水。算战争蛮触，雌雄汉楚，总皆一场如此。",
      "点额许教借一，得头筹、欢呼震地。翻嗤浮世，要津搀进，奔波逐利。斗了还休，倩渠衔寄，三闾角黍。会风云、快出为霖，可但颔明珠睡。"
    ]
  },
  {
    "id": "2e89e4209387a0839e1c1b8fe1ac9971",
    "title": "水调歌头·其一题舫斋",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "郭外足幽胜，潮入涨溪流。舫斋小小一叶，老子日遨游。管领白蘋红蓼，披戴绿蓑青箬，直钓任沈浮。玉楼饱鲈脍，雪阵狎沙鸥。",
      "个中眠，个中坐，个中讴。个中收拾诗料，觞客个中留。休羡乘槎博望，且听洞箫赤壁，乐处是瀛洲。日月荡双桨，天地一虚舟。"
    ]
  },
  {
    "id": "2e89e4209387a08320703e1a66a8fd00",
    "title": "水调歌头·其二题斗南楼和刘朔斋韵",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "万顷黄湾口，千仞白云头。一亭收拾，便觉炎海豁清秋。潮候朝昏来去，山色雨晴浓淡，天末送双眸。绝域远烟外，高浪舞连艘。",
      "风景别，胜滕阁，压黄楼。胡床老子，醉挥珠玉落南州。稳驾大鹏八极，叱起仙羊五石，飞佩过丹丘。一笑人间世，机动早惊鸥。"
    ]
  },
  {
    "id": "2e89e4209387a083c5591206b9665698",
    "title": "水调歌头·其三寿参政徐意一",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "地位到公辅，耆艾过稀年。几人兼此二美，而况是名贤。松柏苍然长健，姜桂老来越辣，劲气九秋天。鲠鲠撄鳞语，不改铁心坚。",
      "说武夷，同此月，瑞三仙。公虽居后，瑰奇伟特却光前。续得紫阳脉络，了却西山事业，舟楫济商川。饮对黄花榭，一酌岁三千。"
    ]
  },
  {
    "id": "2e89e4209387a083f3fae3a2f0f0056b",
    "title": "水调歌头·其四题登春台",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "野趣在城市，崛起此台高。谁移蓬岛，冯夷夜半策灵鳌。十万人家甃碧，四面峰峦涌翠，远岫拍银涛。插汉笔双塔，簸两叶轻舠。",
      "我乘风，时一到，共嬉遨。江山无复偃蹇，弹压有诗豪。宝剑孤横星动，铁笛一声云裂，寒月冰宫袍。沧海一杯酒，世界眇鸿毛。"
    ]
  },
  {
    "id": "2e89e4209387a08395ebffba808d67b5",
    "title": "瑞鹤仙·甲辰灯夕",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "玉城春不夜。映月璧寒流，烛蕖光射。鳌山海云驾。",
      "拥遨头箫鼓，锦旗红亚。东风近也。趁乐岁、良辰多暇。",
      "想阳和、早遍南州，暖得柳娇桃冶。",
      "堪画。纱笼夹道，露重花珠，尘吹兰麝。歌朋舞社。玉梅转，闹蛾耍。",
      "且茧占先探，芋郎戏巧，又卜紫姑灯下。听欢声、犹自未归，钿车宝马。"
    ]
  },
  {
    "id": "2e89e42093c5e12cee754c5813902985",
    "title": "采莲曲",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "画艇将归笑语频，鸳鸯对对起还沉。妾心先自怀郎苦，怕嚼莲心苦转深。"
    ]
  },
  {
    "id": "2e89e42093d38ca5eb5065674a7239f4",
    "title": "满路花·和敏叔中秋词癸巳，周守约敏叔来作中秋",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "雨霁烟波阔，雁度陇云愁。西风庭院不胜秋。桂华光满，偏照最高楼。东山携妓约，故人千里，夜来为舣仙舟。",
      "明眸皓齿，歌舞总名流。恼人情态物中尤。阳春一曲，谁把万金酬。便好拚沉醉，此夕姮娥，共须着意攀留。"
    ]
  },
  {
    "id": "2e89e42093d38ca5f137049b3df535d5",
    "title": "阮郎归",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "月桥风槛水边居。画楼三鼓初。草堂收拾读闲书。起看清夜徂。",
      "闲想像，尽踌躇。玉牌金字铺。梦魂纵有也成虚。那堪和梦无。"
    ]
  },
  {
    "id": "2e89e42093d38ca57bf3be3cd0155735",
    "title": "望江南二首送黄冕仲知福唐",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "无诸好，方面镇全闽。千骑泛云归洞府，三山明玉外风尘。依约是蓬瀛。",
      "贤刺史，龙虎檀香名。金花已传当日梦，锦衣聊慰故乡情。和气万家春。"
    ]
  },
  {
    "id": "2e89e42093d38ca57bf3be3c652bbaa6",
    "title": "望江南二首送黄冕仲知福唐",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "蓬山晓，龟鹤倚芝庭。云覆宝熏迷舞凤，玉扶琼液荐文星。棠荫署风清。",
      "人尽道，天遣瑞升平。九万鹏程才振翼，八千椿寿恰逢春。貂衮瞩公荣。"
    ]
  },
  {
    "id": "2e89e42093d38ca59b04575b089b311e",
    "title": "蓦山溪·次韵知点",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "论长校短，总是非闲誉。光景百年中，似难留、长江东去。随缘游戏，触□寄高情，西楼月，北窗风，鸲鹆尊前舞。",
      "故人襟韵，千里心相许。飞骑趁花时，正名园、揉风洗雨。玻璃潋滟，聊共醉红裙，阳春曲，碧云词，慷慨怀千古。"
    ]
  },
  {
    "id": "2e89e42093d38ca56d1436c814b3e8d6",
    "title": "望江南二首其一贺毛检讨生辰",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "柯山瑞，云路玉桥横。六月天香琼蕊秀，千年人瑞昴星明。风露湿麒麟。",
      "廊庙器，冰雪照精神。妙世文章凌贾马，致君事业富姬衡。松桧倚青青。"
    ]
  },
  {
    "id": "2e89e42093efc41a7e48df0a2c67a186",
    "title": "临江仙·立春寄季顺妹",
    "authorName": "苏氏",
    "authorId": "2e89e42093efc41ad1457b72d1457b72",
    "dynasty": "宋",
    "content": [
      "一夜东风穿绣户，融融暖应佳时。春来何处最先知。平明堤上柳。染遍郁金枝。",
      "姊妹嬉游时节近，今朝应怨来迟。凭谁说与到家期。玉钗头上胜，留待远人归。"
    ]
  },
  {
    "id": "2e89e42093efc41a05b67c5a314035a6",
    "title": "更漏子·寄季玉妹",
    "authorName": "苏氏",
    "authorId": "2e89e42093efc41ad1457b72d1457b72",
    "dynasty": "宋",
    "content": [
      "小阑干，深院宇。依旧当时别处。朱户锁，玉楼空。一帘霜日红。",
      "弄珠江，何处是，望断碧云无际。凝泪眼，出重城。隔溪羌笛声。"
    ]
  },
  {
    "id": "2e89e42093efc41a3c77d73a45854bc7",
    "title": "鹊桥仙·寄季顺妹",
    "authorName": "苏氏",
    "authorId": "2e89e42093efc41ad1457b72d1457b72",
    "dynasty": "宋",
    "content": [
      "星移斗转，玉蟾西下，渐觉东郊向晓。马嘶人语隔霜林，望千里、长安古道。",
      "珠宫姊妹，相逢方信，别后十分瘦了。上林归去正花时，争奈向、花前又老。"
    ]
  },
  {
    "id": "2e89e42093efc41a9949ab24aee2df7c",
    "title": "踏莎行·寄姊妹",
    "authorName": "苏氏",
    "authorId": "2e89e42093efc41ad1457b72d1457b72",
    "dynasty": "宋",
    "content": [
      "孤馆深沈，晓寒天气。解鞍独自阑干倚。暗香浮动月黄昏，落梅风送沾衣袂。",
      "待写红笺，凭谁与寄。先教觅取嬉游地。到家正是早春时，小桃花下拼沉醉。"
    ]
  },
  {
    "id": "2e89e42093efc41a6247ca275dd18c2a",
    "title": "万年欢",
    "authorName": "苏氏",
    "authorId": "2e89e42093efc41ad1457b72d1457b72",
    "dynasty": "宋",
    "content": [
      "日暖霜红，画戟门开，锦筵歌振梁尘。正是慈闱熙熙，庆诞佳辰。象服鱼轩灿烂，喜高年、福禄长新。承颜处，朱紫相将，更兼华胄诜诜。",
      "家声未论王谢，有禁中颇牧，江左机云。雁字鸳行，雍容高步金门。况有子孙侍列，拥阶庭、玉洁兰薰。持芳醑，满酌瑶觞，竞祝遐寿千春。"
    ]
  },
  {
    "id": "2e89e42093fcac3316c922fc1a3ff4e8",
    "title": "沁园春·寿俞紫薇",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "诗不云乎，蒹葭苍苍，白露为霜。看高山乔木，青云老干，英华滋液，亦敛而藏。匠石操斤游林下，便一举采之充栋梁。须知道，是天将大任，翕处还张。",
      "薇郎玉佩丁当。问何事午桥花竹庄。又星回岁换，腊残春浅，锦熏笼紫，栗玉杯黄。唤起东风，吹醒宿酒，把甲子从头重数将。明朝去，趁传柑宴近，满袖天香。"
    ]
  },
  {
    "id": "2e89e42093fcac3389eeaf48e5d9100a",
    "title": "风流子·和杨帅芍",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "锦幄醉荼蘼。狻猊暖、银蒜压烟霏。正韩范安边，欧苏领客，红芳庭院，绿荫窗扉。著句挽春春肯住，更判羽觞挥。金系花腰，玉匀人面，娇慵无力，娅姹相依。",
      "繁华都能几，青油幕、好与遮护晴晖。寄语东君，莫教一片轻飞。向温馨深处，留欢卜夜，月移花影，露裛人衣。只恐明朝西垣，有诏催归。"
    ]
  },
  {
    "id": "2e89e42093fcac330d3b8689d0224c8c",
    "title": "沁园春·其二寿淮东制置",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "饮马咸池，总辔昆仑，横骛九州。庆中兴机会，天生山甫，非常事业，天授留侯。左搏龙蛇，右驯虎兕，万里中原谈笑收。功名早，便貂蝉猎猎，飞出兜牟。",
      "新氓无限欢讴。尽卖剑卖刀归买牛。正麦摇熏吹，黄迷断垄，秧涵朝雨，绿遍平畴。眼底太平，不图再见，罗拜焚香青海头。从今去，愿君王万岁，元帅千秋。"
    ]
  },
  {
    "id": "2e89e42093fcac33ae675e49bf341fa7",
    "title": "沁园春·其三用周潜夫韵",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "秋气悲哉，薄寒中人，皇皇何之。更黄花吹雨，苍苔滑屐，栏空斗鸭，床老支龟。静里跫音，明边眉睫，蹴踏星河天脱鞿。清谈久，顿两忘妍丑，嫫姆西施。濂溪家住江湄。",
      "爱出水芙蓉清绝姿。好光风霁月，一团和气，尸居龙见，神动天随。著察工夫，诚存体段，个里语言文字非。君家事，莫空将太极。散大图碑。"
    ]
  },
  {
    "id": "2e89e42093fcac333ca9972ea85701bb",
    "title": "贺新郎·其一寿成都孙宰",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "露洗秋光透。指岷峨、无边峭碧，与君为寿。万里同随琴鹤到，只愿人情长久。尽头白、眼青如旧。从臾功名三尺剑，倚函关、风雨蛟龙吼。谈笑取，印如斗。",
      "从今尽展眉峰皱。看诸郎、翩翩黄甲，班班蓝绶。一簇孙枝扶膝下，翠竹碧梧争秀。便嘉庆、图中都有。花影婆娑清昼永，护新凉、更着丝簧手。欢未尽，剩添酒。"
    ]
  },
  {
    "id": "2e89e42093fcac3321d517e01126d8a7",
    "title": "贺新郎·其二寿程於潜",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "风软帘花约。玉壶天、芙蕖欲盖，筼筜初槊。宿霭收阴晴色定，一点星明碧落。光拍满、浮溪岝崿。银栉铁冠风物古，更秧青、麦熟蚕登箔。欢取酒，为君酌。",
      "华堂衮绣今如昨。长官清、水晶灯照，珊瑚钩琢。富贵功名知有样，晨起一声檐鹊。便好趁、六更宫钥。龙尾朝回长燕喜，宝香深、醉引莱衣著。吹紫凤，舞黄鹤。"
    ]
  },
  {
    "id": "2e89e42093fcac3332b216a2768eebfb",
    "title": "汉宫春·老人庆七十",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "南极仙翁，占太微元盖，洞府为家。身骑若木倒景，手弄青霞。芙蓉飞旆，映一川、新绿平沙。好与问，东风结子，几回开遍桃花。",
      "况是初元玉历，更循环数起，希有年华。长把清明夜气，养就丹砂。麻姑送酒，安期生、遗枣如瓜。欢醉后，呼儿烹试，头纲小凤团茶。"
    ]
  },
  {
    "id": "2e89e42093fcac330ec032fea4e9f593",
    "title": "贺新郎·其三咏梅用甄龙友韵",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "放了孤山鹤。向西湖、问讯水边，嫩寒篱落。试粉盈盈微见面，一点芳心先著。正日暮、烟轻云薄。欲搅清香和月咽，倩冯夷、为洗黄金杓。花向我，劝多酌。",
      "单于吹彻今成昨。未甘渠、琢玉为堂，把春留却。倚遍黄昏栏十二，知被儿曹先觉。更笑杀、卢仝赤脚。但得东风先手在，管绿阴、好践青青约。方寸事，两眉角。"
    ]
  },
  {
    "id": "2e89e42093fcac338899da3213175fa3",
    "title": "夏初临",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "铁瓮栽荷，铜彝种菊，胆瓶萱草榴花。庭户深沈，画图低映窗纱。数枝奇石谽谺。染宣和、瑞露明霞。於菟长啸，风林未鸣，霜草先斜。",
      "雪丝香里，冰粉光中，兴来进酒，睡起分茶。轻雷急雨，银篁迸插檐牙。凉入琵琶。枕帏开、又送蟾华。问生涯。山林朝市，取次人家。"
    ]
  },
  {
    "id": "2e89e42093fcac333e6c911bbf738ed9",
    "title": "贺新郎·其四",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "谁识昂昂鹤。且随缘、剩水残山，东村西落。世事几番新局面，看底却高三著。况转首、西山日薄。雪意压檐梅索笑，任柄长、柄短邻家杓。篘小瓮，动孤酌。",
      "见花忆得年时昨。正微醺、独步黄昏，被花迷却。冷月吹香春弄影，么凤梢头先觉。恍梦断、罗浮山脚。欲寄心期无驿使，想凌寒、不奈腰肢约，空凭暖，画栏角。"
    ]
  },
  {
    "id": "2e89e42093fcac33a238002b57bd4194",
    "title": "天香·寿朱尚书",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "云母屏开，博山炉熨，人间南极星现。酥篆千秋，灯图百子，酒浪花光照面。堂深戏彩，任父老、儿童争劝。耆艾相将潞国，精明恰如清献。春风飘香合殿。",
      "仗云齐、漏迟宫箭。正好簪荷入侍，帕柑传宴。日月华虫茜绚。便与试、胸中五纹线。寿域长开，洪钧长转。"
    ]
  },
  {
    "id": "2e89e42093fcac332d8c2e93235e06ac",
    "title": "满江红·其一",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "送雨迎晴，花事过、一庭芳草。帘影动、归来双燕，似悲还笑。笑我不知人意变，悲人空为韶华老。满天涯、都是别离愁，无人扫。",
      "海棠晚，荼早。飞絮急，青梅小。把风流酝藉，向谁倾倒。秋水盈盈魂梦远，春云漠漠音期悄。最关情、鹎鵊一声催，窗纱晓。"
    ]
  },
  {
    "id": "2e89e42093fcac338576d0465d16ed8e",
    "title": "满江红·其二老人游东山，追和俞贰卿词，谨用韵",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "把酒西风，浑莫问、主宾谁恶。千古事、几□遇合，几人流落。肝胆轮囷溟渤小，精神浩荡蓬莱薄。望拒霜、红处是东山，长如昨。",
      "苍苔迹，何曾削。黄叶梦，何难觉。等春云出岫，秋波归壑。老子婆娑风度远，佳人缥缈腰肢约。况登高、节过又登高，须多酌。"
    ]
  },
  {
    "id": "2e89e42093fcac3368bb902c9a21f3d3",
    "title": "水调歌头·其一送曹侍郎归永嘉",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "四海止斋老，百世水心翁。都将不尽事业，付与道俱东。气脉中庸大学，体统采薇天保，几疏柘袍红，千仞倚寥碧，一点驾归鸿。",
      "扈江蓠，贯薜荔，制芙蓉。午桥绿野深处，心与境俱融。搏控乾坤龙马，簸弄坎离日月，苍鬓映方瞳。只恐又催诏，飞度橘花风。"
    ]
  },
  {
    "id": "2e89e42093fcac33a9b23160f798f1cb",
    "title": "水调歌头·其二中夏望前一夕步月",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "如此好明月，梅里自来无。炎云溽雾收尽，宇宙一冰壶。浅濑乍分随合，清影欲连还断，滉漾玉浮图。风物庾楼似，秋思欠菰蒲。",
      "醉魂醒，尘骨换，我非吾。琼箫紫凤何许，风露足清都。君看流光多处，缥缈澼洸人立，白与藕花俱。只恐姮娥妒，凉透粟生肤。"
    ]
  },
  {
    "id": "2e89e42093fcac331af6142b0ed2e85d",
    "title": "更漏子·次黄宰夜闻桂香",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "眼生花，灯缀粟。人在黄金列屋。金缕细，道冠明。胆瓶凉意生。",
      "缓歌弦，停酒斝。待得香风吹下。斜月转，断云回。风流不让梅。"
    ]
  },
  {
    "id": "2e89e42093fcac335c64db0f6906a7e1",
    "title": "念奴娇·其一老人用僧仲殊韵咏荷花横披，谨和",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "香山老矣，正商量不下，去留蛮素。独立踌躇肠欲断，一段若耶溪女。水底新妆，空中香袖，斜日疏风浦。向人欲语，垂杨清荫多处。",
      "便好花里唤船，碧筒白酒，微吸荷心苦。佳月一钩天四碧，隐约明波横注。雪藕逢丝，擘莲见薏，枕簟凉如雨。一双宿鹭，伴人永夜翘伫。"
    ]
  },
  {
    "id": "2e89e42093fcac3391a23a2ce2d12b3f",
    "title": "好事近·次曹提管春行",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "二十四番风，才见一番花鸟。已是有人春瘦，正远山横峭。",
      "踏青底用十分晴，半阴晴方好。深院日长睡起，又海棠开了。"
    ]
  },
  {
    "id": "2e89e42093fcac339d96a3846bf8b1dd",
    "title": "念奴娇·其二敬借老人灯韵为寿",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "光风霁月，信行窝到处，人间天上。一笑唤回新造化，满眼翠舒红放。脑后功名，脚跟富贵，梦断春旗仗。辐巾萧散，任他虮虱龙象。",
      "正是杨柳初眠，海棠半睡，锦绣天开障。鹤骨松筋年望八，得醉不妨澜浪，节过烧灯，时催修禊，迎面韶华荡。宗文扶著，问翁马首何向。"
    ]
  },
  {
    "id": "2e89e42093fcac3397a10556e00e5a23",
    "title": "朝中措·其一送同官满归",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "荷花香里藕丝风。人在水晶宫。天上桥成喜鹊，云边帆认归鸿。",
      "去天尺五城南杜，趣对柘袍红。若问安边长策，莫须浪说和戎。"
    ]
  },
  {
    "id": "2e89e42093fcac3390b8ea1783ef054a",
    "title": "天仙子·寿陈倅八月十五",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "风月分将秋一半。昨夜月明今夜满。有人笙鹤御风来，玉绳转。银河淡。凉入天孙云锦段。",
      "笑捻桂枝香婉娩。十字金书光照眼。看看细札促归来，漏声缓。珂声远。夜宿玉堂谁是伴。"
    ]
  },
  {
    "id": "2e89e42093fcac3312f4d5da6bec768d",
    "title": "卜算子",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "簸弄柳梢春，呼吸花心露。倦粉娇黄扇底风，尽向眉心度。",
      "唤醒海棠红，约住樱桃素。上到瑶台最上层，共跨青鸾去。"
    ]
  },
  {
    "id": "2e89e42093fcac3312f4d5dafcbd393f",
    "title": "卜算子",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "芍药打团红，萱草成窝绿。帘卷疏风燕子归，依旧卢仝屋。",
      "贫放曲生疏，闲到青奴熟。扫地焚香伴老仙，人胜连环玉。"
    ]
  },
  {
    "id": "2e89e42093fcac33227e3eeb109846fe",
    "title": "眼儿媚·平沙芳草渡头村",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "平沙芳草渡头村，绿遍去年痕。游丝上下，流莺来往，无限销魂。",
      "绮窗深静人归晚，金鸭水沉温。海棠影下，子规声里，立尽黄昏。"
    ]
  },
  {
    "id": "2e89e4209462f5a173f485366f2d6e92",
    "title": "水调歌头",
    "authorName": "魏顺之",
    "authorId": "2e89e4209462f5a1d1457b72d1457b72",
    "dynasty": "宋",
    "content": [
      "人世斗南瑞，天上璧东星。谁分佳种，钟作间世玉麒麟。本是南阳相种，来应瑞龙间气，试听即英声。若问贤相敌，君去问参军。",
      "质金浑，标玉立，气冰清。梅花时候，结子便可鼎调金。人谓丹山苞凤，天产渥洼骏骨，德毓窦家椿。来作汤饼客，何幸厕嘉宾。"
    ]
  },
  {
    "id": "2e89e420946b23e1c2ebbe3b6368adf6",
    "title": "鹧鸪天",
    "authorName": "陈日章",
    "authorId": "2e89e420946b23e1d1457b72d1457b72",
    "dynasty": "宋",
    "content": [
      "内乐清虚息万缘。逍遥真是地行仙。徙他玉带金鱼贵，听我纶巾羽扇便。",
      "倾九酝，祝长年。休辞潋滟十分船。来年此日称觞处，定有重孙戏膝前。"
    ]
  },
  {
    "id": "2e89e4209473545e2b768237c63459cc",
    "title": "汉宫春·寿张安国舍人",
    "authorName": "高伯达",
    "authorId": "2e89e4209473545ed1457b72d1457b72",
    "dynasty": "宋",
    "content": [
      "绛阙朝元。倦飞鸾控鹤，来寓人间。天教散舒和气，好与春还。蓬瀛罢宴，褪仙裳、欲冠貂蝉。应是念、潇湘胜概，来与蕃宣。",
      "宣室向来初见，叹不如、文帝夜半虚前。多情吊沉赋罢，莫负留连。经纶事叶，向朝廷、谁与争先。明岁好，云屏间坐，十分宣劝金船。"
    ]
  },
  {
    "id": "2e89e4209473545ee2a5f4ebd4b88ad3",
    "title": "千秋岁",
    "authorName": "高伯达",
    "authorId": "2e89e4209473545ed1457b72d1457b72",
    "dynasty": "宋",
    "content": [
      "影摇波动。晓日浮华栋。庆麟绂，徵兰梦。绿擎龟叶小，红拂莲腮重。帘幕外，半天仙驭来飞鞚。",
      "两两骖鸾凤。□窣珠衣纵。香雾散，祥云拥。口传金母信，酒为麻姑送。休惜醉，与君更下蟠桃种。"
    ]
  },
  {
    "id": "2e89e4209473545ec2ebbe3bf93243f3",
    "title": "鹧鸪天",
    "authorName": "高伯达",
    "authorId": "2e89e4209473545ed1457b72d1457b72",
    "dynasty": "宋",
    "content": [
      "海上蟠桃月样圆。从头屈指几千年。双成已报春消息，输与萧郎半月前。",
      "风露晓，月华鲜。兽炉烟袅水沉烟。骑鸾驾鹤休归去，留取人间作女仙。"
    ]
  },
  {
    "id": "2e89e420947b95a6de80c211bd554b0f",
    "title": "玉楼春·惜春",
    "authorName": "李季萼",
    "authorId": "2e89e420947b95a6d1457b72d1457b72",
    "dynasty": "宋",
    "content": [
      "东风忽起黄昏雨。红紫飘残香满路。凭阑空有惜春心，浓绿满枝无处诉。",
      "春光背我堂堂去。纵有黄金难买住。欲将春去问残花，花亦不言春已暮。"
    ]
  },
  {
    "id": "2e89e420948e8d33020055cd8e7a4969",
    "title": "踏莎行·赠周节推宠姬",
    "authorName": "刘镇2",
    "authorId": "2e89e420948e8d33d1457b72d1457b72",
    "dynasty": "宋",
    "content": [
      "兰斛藏香，梅瓶浸玉。炉烟半袅屏山曲。谁烧银烛照黄昏，有人正倚萧萧竹。",
      "白雪歌翻，红牙板促。周郎自是难回目。禁寒不饮告推人，春风吹聚眉尖绿。"
    ]
  },
  {
    "id": "2e89e42094931eb9eb1c9c8c51ef0b49",
    "title": "沁园春",
    "authorName": "陈彦章妻",
    "authorId": "2e89e42094931eb9d1457b72d1457b72",
    "dynasty": "宋",
    "content": [
      "记得爷爷，说与奴奴，陈郎俊哉。笑世人无眼，老夫得法，官人易聘，国土难媒。印信乘龙，夤绿叶凤，选似扬鞭选得来。果然是，西雍人物，京样官坯。",
      "郑郎上马三杯。莫把离愁恼别怀。那孤灯只砚，郎君珍重，离愁别恨，奴自推排。白发夫妻，青衫事业，两句微吟当折梅。彦章去，早归则个，免待相催。"
    ]
  },
  {
    "id": "2e89e42094b37e7241ac2a8eb3f9e074",
    "title": "贺新郎·冰箸",
    "authorName": "黄子行",
    "authorId": "2e89e42094b37e72d1457b72d1457b72",
    "dynasty": "宋",
    "content": [
      "开遍寒梅萼。正东皇、排酥砌玉，幻成楼阁。十万琼琚仙女队，来趁春光游乐。向醉里、玉簪轻落。零乱不知何处去，甚人间、一夜东风恶。吹起在，画檐角。",
      "参差向晓森如削。似吴姬、妆残粉指，向人垂著。好似西园春笋瘦，红锦䙀儿乍剥。且莫遣、儿童敲却。拟办羔儿香瓮酒，唤刘叉、来醉尊前约。吟好句，再描摸。"
    ]
  },
  {
    "id": "2e89e42094b37e7265b023da989a1f2b",
    "title": "西湖月·其一自度商调",
    "authorName": "黄子行",
    "authorId": "2e89e42094b37e72d1457b72d1457b72",
    "dynasty": "宋",
    "content": [
      "湖光冷浸玻璃，荡一饷薰风，小舟如叶。藕花十丈，云梳雾洗，翠娇红怯。壶觞围坐处，正酒醁吹波红映颊。尚记得、玉臂生凉，不放汗香轻浃。",
      "殢人小摘墙榴，为碎掐猩红，细认裙褶。旧游如梦，新愁似织，泪珠盈睫。秋娘风味在，怎得对银釭生笑靥。消瘦沈约诗腰，仿佛堪捻。"
    ]
  },
  {
    "id": "2e89e42094b37e7262a9731d68e83336",
    "title": "满江红·归自湖南题富春馆",
    "authorName": "黄子行",
    "authorId": "2e89e42094b37e72d1457b72d1457b72",
    "dynasty": "宋",
    "content": [
      "津鼓匆匆，犹记得、故人相送。春江上、鸟啼花影，马嘶香鞚。情逐阳关金缕断，泪和杨柳春丝重。算别来、几度月明时，相思梦。",
      "山万叠，愁眉耸。春一点，归心动。问风俦月侣，有谁游从。百里家山明日到，一尊芳酒今宵共。任楼头、吹尽五更风，梅花弄。"
    ]
  },
  {
    "id": "2e89e42094b37e72fd1d07f13c6bbafd",
    "title": "西湖月·其二探梅",
    "authorName": "黄子行",
    "authorId": "2e89e42094b37e72d1457b72d1457b72",
    "dynasty": "宋",
    "content": [
      "初弦月挂林梢，又一番西园，探梅消息。粉墙朱户，苔枝露蕊，淡匀轻饰。玉儿应有恨，为怅望东昏相记忆。便解佩、飞入云阶，长伴此花倾国。",
      "诗腰瘦损刘郎，记立马攀条，倚阑横笛。少年风味，拈花弄蕊，爱香怜色。扬州何逊在，试点染吟笺留醉墨。谩赢得、疏影寒窗，夜深孤寂。"
    ]
  },
  {
    "id": "2e89e42094b37e727bbb31e3790bf119",
    "title": "花心动·落梅",
    "authorName": "黄子行",
    "authorId": "2e89e42094b37e72d1457b72d1457b72",
    "dynasty": "宋",
    "content": [
      "谁倚青楼，把谪仙长笛，数声吹裂。一片乍零，千点还飞，正是雨晴时节。水晶帘外东风起，卷不尽、满庭香雪，画阑小，斜铺乱飐，翠苔成缬。袅袅馀香未歇。",
      "空怅望音尘，两眉愁切。翠袖泪乾，粉额妆寒，此恨有谁同说。江南春信无痕迹，馀情在、冷烟残月。梦魂远，兰灯伴人易灭。"
    ]
  },
  {
    "id": "2e89e42094b37e728a943637a6edae6a",
    "title": "小重山",
    "authorName": "黄子行",
    "authorId": "2e89e42094b37e72d1457b72d1457b72",
    "dynasty": "宋",
    "content": [
      "一点斜阳红欲滴。白鸥飞不尽，楚天碧。渔歌声断晚风急。搅芦花，飞雪满林湿。",
      "孤馆百忧集。家山千里远，梦难觅。江湖风月好休拾。故溪云，深处著蓑笠。"
    ]
  },
  {
    "id": "2e89e4209525f24990bdbd82a25c629f",
    "title": "满江红",
    "authorName": "胡仔",
    "authorId": "2e89e4209525f249d1457b72d1457b72",
    "dynasty": "宋",
    "content": [
      "泛宅浮家，何处好、苕溪清境。占云山万叠，烟波千顷。茶灶笔床浑不用，雪蓑月笛偏相称。争不教、二纪赋归来，甘幽屏。",
      "红尘事，谁能省。青霞志，方高引。任家风舴艋，生涯笭箵。三尺鲈鱼真好脍，一瓢春酒宜闲饮。问此时、怀抱向谁论，惟箕颍。"
    ]
  },
  {
    "id": "2e89e4209525f249fc2f8e77bd851ee6",
    "title": "水龙吟·以李长吉美人梳头歌填",
    "authorName": "胡仔",
    "authorId": "2e89e4209525f249d1457b72d1457b72",
    "dynasty": "宋",
    "content": [
      "梦寒绡帐春风晓，檀枕半堆香髻。辘轳初转，阑干鸣玉，咿哑惊起。眠鸭凝烟，舞鸾翻镜，影开秋水。解低鬟试整，牙床对立，香丝乱、云撒地。",
      "纤手犀梳落处，腻无声、重盘鸦翠。兰膏匀渍，冷光欲溜，鸾钗易坠。年少偏娇，髻多无力，恼人风味。理云裾下阶，含情不语，笑折花枝戏。"
    ]
  },
  {
    "id": "2e89e420955a35be82b48992a94b9249",
    "title": "卜算子·赠乐婉",
    "authorName": "施酒监",
    "authorId": "2e89e420955a35beb49c63fab49c63fa",
    "dynasty": "宋",
    "content": [
      "相逢情便深，恨不相逢早。识尽千千万万人，终不似、伊家好。",
      "别你登长道。转更添烦恼。楼外朱楼独倚阑，满目围芳草。"
    ]
  },
  {
    "id": "2e89e4209589c9fd03cfa2fcacaa2d4a",
    "title": "鹧鸪天·剪彩花送珍省试",
    "authorName": "刘鼎臣妻",
    "authorId": "2e89e4209589c9fdd1457b72d1457b72",
    "dynasty": "宋",
    "content": [
      "金屋无人夜剪缯。宝钗翻作齿痕轻。临行执手殷勤送，衬取萧郎两鬓青。",
      "听嘱付，好看承。千金不抵此时情。明年宴罢琼林晚，酒面微红相映明。"
    ]
  },
  {
    "id": "2e89e420958dd01d50064b408f584357",
    "title": "竹",
    "authorName": "方士繇",
    "authorId": "2e89e420958dd01ddf0aab054d2e7bd3",
    "dynasty": "宋",
    "content": [
      "凤尾森森半已舒，玳文滴沥画难如。虚心不贮相思恨，还作风流向绮疏。"
    ]
  },
  {
    "id": "2e89e42095bb3424ca673598186c1f33",
    "title": "遂宁好",
    "authorName": "马咸",
    "authorId": "2e89e42095bb3424d1457b72d1457b72",
    "dynasty": "宋",
    "content": [
      "遂宁好，胜地产糖霜。不待千年成琥珀，真疑六月冻琼浆。"
    ]
  },
  {
    "id": "2e89e42095e17612f1aad4a027d35b66",
    "title": "燕归梁",
    "authorName": "赵才卿",
    "authorId": "2e89e42095e17612d1457b72d1457b72",
    "dynasty": "宋",
    "content": [
      "细柳营中有亚夫。华宴簇名姝。雅歌长许佐投壶。无一日、不欢娱。",
      "汉王拓境思名将，捧飞诏欲登途。从前密约尽成虚。空赢得、泪流珠。"
    ]
  },
  {
    "id": "2e89e420960554c70c5c2e7ddbd561ec",
    "title": "念奴娇",
    "authorName": "苏仲及",
    "authorId": "2e89e420960554c7d1457b72d1457b72",
    "dynasty": "宋",
    "content": [
      "问梅何事，对岩东微笑，暗中轻馥。韵绝姿高直下视，红紫端如童仆。绕树千回，临风三嗅，待与论心曲。何人还解，为伊特地青目。",
      "潇洒些个精神，谁怜孤瘦，正无语幽独。不许春知应自负，一生风月心足。傲雪难陪，欺霜无伴，耿耿横修竹。纷纷桃李，□□□□□□。"
    ]
  },
  {
    "id": "2e89e420967d7f846247ca27e5299165",
    "title": "万年欢",
    "authorName": "王安礼",
    "authorId": "2e89e420967d7f84a34bacf84e2545f8",
    "dynasty": "宋",
    "content": [
      "雅出群芳。占春前信息，腊后风光。野岸邮亭，繁似万点轻霜。清浅溪流倒影，更黯淡、月色笼香。浑疑是、姑射冰姿，寿阳粉面初妆。",
      "多情对景易感，况淮天庾岭，迢递相望。愁听龙吟凄绝，画角悲凉。念昔因谁醉赏，向此际、空恼危肠。终须待结实，恁时佳味堪尝。"
    ]
  },
  {
    "id": "2e89e420967d7f843bce0ef88caff58e",
    "title": "潇湘逢故人慢",
    "authorName": "王安礼",
    "authorId": "2e89e420967d7f84a34bacf84e2545f8",
    "dynasty": "宋",
    "content": [
      "薰风微动，方樱桃弄色，萱草成窠。翠帏敞轻罗。试冰簟初展，几尺湘波。疏帘广厦，寄潇洒、一枕南柯。引多少、梦中归绪，洞庭雨棹烟蓑。",
      "惊回处，闲昼永，但时时，燕雏莺友相过。正绿影婆娑。况庭有幽花，池有新荷。青梅煮酒，幸随分、赢得高歌。功名事、到头终在，岁华忍负清和。"
    ]
  },
  {
    "id": "2e89e420967d7f84f29ff18ebce51ff0",
    "title": "点绛唇",
    "authorName": "王安礼",
    "authorId": "2e89e420967d7f84a34bacf84e2545f8",
    "dynasty": "宋",
    "content": [
      "春睡腾腾，觉来鸳被堆香暖。起来慵懒。触目情何限。",
      "深院日斜，人静花阴转。柔肠断。凭高不见。芳草连天远。"
    ]
  },
  {
    "id": "2e89e420967d7f848d41f387ba21ccb3",
    "title": "西江月",
    "authorName": "王安礼",
    "authorId": "2e89e420967d7f84a34bacf84e2545f8",
    "dynasty": "宋",
    "content": [
      "梅好惟嫌淡泞，天教薄与胭脂。真妃初出凤皇池。酒入琼肌半醉。",
      "东阁诗情易动，南楼玉管休吹。北人浑作杏花疑。惟有青枝不似。"
    ]
  },
  {
    "id": "2e89e42096e4aab9d7f7ac2db546a6ad",
    "title": "满江红·风前断笛",
    "authorName": "戴山隐",
    "authorId": "2e89e42096e4aab9d1457b72d1457b72",
    "dynasty": "宋",
    "content": [
      "醉倚江楼，长空外、行云遥驻。甚凄凉孤吹，含商引羽。薄夜冷侵沙浦雁，老龙吟彻寒潭雨。蓦凉飙、一阵卷潮来，惊飞去。",
      "重欲听，知何处。谁为我，胡床据。谩寻寻觅觅，凝情如许。旧日山阳空有恨，杏花明月今谁赋。恐凭阑、人有爱梅心，空愁伫。"
    ]
  },
  {
    "id": "2e89e42096f2b30b5d9145d63ca16295",
    "title": "沁园春·寿太守李宗丞",
    "authorName": "赵通判",
    "authorId": "2e89e42096f2b30bd1457b72d1457b72",
    "dynasty": "宋",
    "content": [
      "贺白文章，英卫规模，簪缨世家。更襟怀，芳润光风齐月，笔端奇伟，春藻天葩。课最严城，升班清禁，蔽芾棠阴人竞夸。争知道，富恩波衮衮，万顷无涯。",
      "清辉庭桂方花。映潋滟仙杯浮紫霞。庆云龙风虎，明良际会，鸿勋骏业，重叠辉华。寿挹南峰，福迎庐水，未羡还丹九转砂。从此去，看腰黄眼赤，迤逦堤沙。"
    ]
  },
  {
    "id": "2e89e420975a81738d41f3879e837f33",
    "title": "西江月",
    "authorName": "苏琼",
    "authorId": "2e89e420975a8173d1457b72d1457b72",
    "dynasty": "宋",
    "content": [
      "韩愈文章盖世，谢安情性风流。良辰美景在西楼。敢劝一卮芳酒。",
      "记得南宫高第，弟兄争占鳌头。金炉玉殿瑞烟浮。高占甲科第九。"
    ]
  },
  {
    "id": "2e89e420976dc3311dd083120ae590ba",
    "title": "大有·九日",
    "authorName": "潘希白",
    "authorId": "2e89e420976dc331d1457b72d1457b72",
    "dynasty": "宋",
    "content": [
      "戏马台前，采花篱下，问岁华、还是重九。恰归来、南山翠色依旧。帘栊昨夜听风雨，都不似登临时候。一片宋玉情怀，十分卫郎清瘦。",
      "红萸佩，空对酒。砧杵动微寒，暗欺罗袖。秋已无多，早是败荷衰柳。强整帽檐攲侧，曾经向天涯搔首。几回忆、故国莼鲈，霜前雁后。"
    ]
  },
  {
    "id": "2e89e42097848202fc56a781699dc31b",
    "title": "贺新郎",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "翠盖笼娇面。记当年、沉香亭北，醉中曾见。见了风流倾国艳，红紫纷纷过眼。算好处、何嫌春晚。谁把天香和晓露，倩东君、特地匀娇脸。千万朵，开时遍。",
      "隔花听取提壶劝。道此花过了，春归蝶愁莺怨。挽住东君须醉倒，花底不妨留恋。待唤取、笙歌一片。最爱就中红一朵，似状元、得意春风殿。还惹起，少年恨。"
    ]
  },
  {
    "id": "2e89e420978482020b0c480b33ae1b15",
    "title": "木兰花慢·秋日海棠",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "渐秋空向晚，被风雨、趱重阳。正木落疏林，海棠枝上，忽见红妆。料应妒他兰菊，任年年、独甚占秋光。故把春风娇面，向人逞艳呈芳。",
      "看来毕竟此花强。只是欠些香。诮一似当年，五陵公子，却厌膏粱。肯来水边竹下，与幽人、相对说凄凉。只恐夜深花睡，五更微有清霜。"
    ]
  },
  {
    "id": "2e89e420978482029b02ba6db4aadc2f",
    "title": "菩萨蛮",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "东风去了秦楼畔。一川烟草无人管。芳树雨初晴。黄鹂三两声。",
      "海棠花已谢。春事无多也。只有牡丹时。知他归不归。"
    ]
  },
  {
    "id": "2e89e4209784820259f7836f1ca42c88",
    "title": "贺新郎·其一寿王侍郎简卿",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "小队停钲鼓。向沙边、柳下维舟，庆公初度。平尽群蛮方易镇，此事多应有数。奈自古、功成人妒。君看乐羊中山役，任谤书、盈箧终无据。千载下，竟谁与。",
      "诗中带得西山雨。指天台、雁荡归欤，寿乡深处。缓急朝廷须公出，更作中流砥柱。笑痴騃、纷纷儿女。多少人间不平事，有皇天、老眼能区处。挥玉斝，听金缕。"
    ]
  },
  {
    "id": "2e89e42097848202a5edd916ce0ec225",
    "title": "贺新郎·其二题吴江",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "重唤松江渡。叹垂虹亭下，销磨几番今古。依旧四桥风景在，为问坡仙甚处。但遗爱、沙边鸥鹭。天水相连苍茫外，更碧云、去尽山无数。潮正落，日还暮。",
      "十年到此长凝伫。恨无人、与共秋风，鲙丝莼缕。小转朱弦弹九奏，拟致湘妃伴侣。俄皓月、飞来烟渚。恍若乘槎河汉上，怕客星、犯斗蛟龙怒。歌欸乃，过江去。"
    ]
  },
  {
    "id": "2e89e4209784820267b14fcdaf213ecd",
    "title": "贺新郎·其三赠建康郑玉脱籍",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "郑玉非娼女。叹尘缘未了，飘零被春留住。肠断胭脂坡下路。成甚心情意绪。生怕入、梨园歌舞。寂寞阳台云雨散，算人间、谁是吹箫侣。空买断，两眉聚。",
      "新来镜里惊如许。暗伤怀、莺老花残，几番春暮。事逐孤鸿都已往，月落千山杜宇。念修竹、天寒何处。不念琐窗并绣户，妾从前、命薄甘荆布。谁为作，解绦主。"
    ]
  },
  {
    "id": "2e89e420978482023d4d43646d1da87a",
    "title": "念奴娇·送张明之赴京西幕",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "艅艎东下，望西江千里，苍茫烟水。试问襄州何处是，雉堞连云天际。叔子残碑，卧龙陈迹，遗恨斜阳里。后来人物，如君瑰伟能几。",
      "其肯为我来耶，河阳下士，正自强人意。勿谓时平无事也，便以言兵为讳。眼底山河，楼头鼓角，都是英雄泪。功名机会，要须闲暇先备。"
    ]
  },
  {
    "id": "2e89e42097848202729f89e9223bb6dd",
    "title": "念奴娇·其二感怀呈洪守",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "吴山青处，恨长安路断，黄尘如雾。荆楚西来行堑远，北过淮堧严扈。九塞貔貅，三关虎豹，空作陪京固。天高难叫，若为得诉忠语。",
      "追念江左英雄，中兴事业，枉被奸臣误。不见翠华移跸处，枉负吾皇神武。击楫凭谁，问筹无计，何日宽忧顾。倚筇长叹，满怀清泪如雨。"
    ]
  },
  {
    "id": "2e89e4209784820279ecb9a3fd4ee632",
    "title": "念奴娇·其三长沙赵师席上作",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "西风何事，为行人扫荡，烦襟如洗。垂涨蒸澜都卷尽，一片潇湘清泚。酒病惊秋，诗愁入鬓，对景人千里。楚宫故事，一时分付流水。",
      "江上买取扁舟，排云涌浪，直过金沙尾。归去江南丘壑处，不用来寻月姊。风露杯深，芙蓉裳冷，笑傲烟霞里。草庐如旧，卧龙知为谁起。"
    ]
  },
  {
    "id": "2e89e420978482024e44adab38932ac2",
    "title": "满江红·其一题快阁和徐宰韵",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "快阁东西，鸥边问、晚晴可喜。鸥解语、既盟之后，两翁曾倚。笛弄惯听黄鲁直，履声深识徐渊子。添我来、相对两忘机，真相似。",
      "也不种，闲桃李。也不玩，佳山水。有新诗字字，爱民而已。一片心闲秋水外，三年人在春风里。涨一篙、江水送归鸿，明朝是。"
    ]
  },
  {
    "id": "2e89e42097848202e14e6c9ebd55c9c9",
    "title": "诉衷情令·客中",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "征衣薄薄不禁风。长日雨丝中。又是一年春事，花信到梧桐。",
      "云漠漠，水溶溶。去匆匆。客怀今夜，家在江西，身在江东。"
    ]
  },
  {
    "id": "2e89e42097848202bdf60baf0d77aa9c",
    "title": "满江红·其二春晚",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "着意留春，留不住、春归难恋。最苦是、梅天烟雨，麦秋庭院。嫩竹阴浓莺出谷，柔桑采尽蚕成茧。奈沈腰、宽尽有谁知，难消遣。",
      "幽阁恨，双眉敛。香笺寄，飞鸿远。向风帘羞见，一双归燕。翠被闲将情做梦，青楼赚得恩成怨。对尊前、莫惜唤琼姬，持杯劝。"
    ]
  },
  {
    "id": "2e89e420978482028e21a328db08e9c2",
    "title": "江城子·洪守出歌姬就席口占",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "华堂深处出娉婷。语声轻。笑声清。燕语莺啼，一一付春情。恰似洛阳花正发，见花好，不知名。",
      "金瓯盛酒玉纤擎。满盈盈。劝深深。不怕主人，教你十分斟。只怕酒阑歌罢后，人不见，暮山青。"
    ]
  },
  {
    "id": "2e89e420978482027ff0d0ecb7bfdd81",
    "title": "系裙腰愁别",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "山儿矗矗水儿清。船儿似叶儿轻。风儿更没人情。月儿明。厮合造、送人行。",
      "眼儿蔌蔌泪儿倾。灯儿更冷清清。遭逢著雁儿，又没前程。一声声。怎生得、梦儿成。"
    ]
  },
  {
    "id": "2e89e42097848202e0e62c9a1cf50d76",
    "title": "永遇乐·春暮有怀",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "青幄蔽林，白毡铺径，红雨迷楚。画阁关愁，风帘卷恨，尽日萦情绪。阳台云去，文园人病，寂寞翠尊雕俎。惜韶容、匆匆易失，芳丛对眼如雾。",
      "巾欹润裛，衣宽凉渗，又觉渐回骄暑。解箨吹香，遗丸荐脆，小芰浮鸳浦。画栏如旧，依稀犹记，伫立一钩莲步。黯销魂，那堪又听，杜鹃更苦。"
    ]
  },
  {
    "id": "2e89e42097848202e7c61ccfe98e923a",
    "title": "菩萨蛮·怨别",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "吹箫人去行云杳。香篝翠被都闲了。叠损缕金衣。是他浑不知。",
      "冷烟寒食夜。淡月梨花下。犹自软心肠。为他烧夜香。"
    ]
  },
  {
    "id": "2e89e420978482023f57cd76baebf67b",
    "title": "江神子/江城子",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "东风吹梦落巫山。整云鬟。却霜纨。雪貌冰肤，曾共控双鸾。吹罢玉箫香雾湿，残月坠，乱峰寒。",
      "解珰回首忆前欢。见无缘。恨无端。憔悴萧郎，赢得带围宽。红叶不传天上信，空流水，到人间。"
    ]
  },
  {
    "id": "2e89e420978482024334969fd7f5223e",
    "title": "蝶恋花",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "小立东风谁共语。碧尽行云，依约兰皋暮。谁问离怀知几许。一溪流水和烟雨。",
      "媚荡杨花无著处。才伴春来，忙底随春去。只恐游蜂粘得住。斜阳芳草江头路。"
    ]
  },
  {
    "id": "2e89e42097848202b88f1c0dbe75d7e2",
    "title": "一剪梅",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "唱到阳关第四声。香带轻分。罗带轻分。杏花时节雨纷纷。山绕孤村。水绕孤村。",
      "更没心情共酒尊。春衫香满，空有啼痕。一般离思两销魂。马上黄昏。楼上黄昏。"
    ]
  },
  {
    "id": "2e89e42097848202e31267d15b1aa909",
    "title": "鹧鸪天·帘幕祥风动玉钩",
    "authorName": "刘仙伦",
    "authorId": "2e89e42097848202d1457b72d1457b72",
    "dynasty": "宋",
    "content": [
      "帘幕祥风动玉钩，凤箫声彻瑞烟浮。萧郎玉女来相会，今日齐眉醉玉楼。",
      "同富贵、共风流，一封花诰一封侯。更须有子腰金斗，镜里双鸾到白头。"
    ]
  },
  {
    "id": "2e89e42097a64b1a5c1daf6fd1067a1d",
    "title": "失调名",
    "authorName": "张端义",
    "authorId": "2e89e42097a64b1adabd8d2cd1457b72",
    "dynasty": "宋",
    "content": [
      "怨春红艳冷。"
    ]
  },
  {
    "id": "2e89e42097a64b1ab8651ac13943e2ef",
    "title": "倦寻芳",
    "authorName": "张端义",
    "authorId": "2e89e42097a64b1adabd8d2cd1457b72",
    "dynasty": "宋",
    "content": [
      "晓听社雨，犹带馀寒，尚侵襟袖。插柳千门，相近禁烟时候。鬓坠搔头深旧恨，臂宽条脱添新瘦。卷重帘，看双飞燕羽，舞庭花昼。",
      "谁共语、春来怕酒。一段情怀，灯暗更后。罨画屏山，今夜梦魂还又。愁墨题笺鱼浪远，粉香染泪鲛绡透。待相逢，想鸳衾、凤帏依旧。"
    ]
  },
  {
    "id": "2e89e42097bba6a1b9b879be35fb89b0",
    "title": "水调歌头·中秋和施司谏",
    "authorName": "罗愿",
    "authorId": "2e89e42097bba6a147a6582297af4fb3",
    "dynasty": "宋",
    "content": [
      "秋宇净如水，月镜不安台。郁孤高处张乐，语笑脱氛埃。檐外白毫千丈，坐上银河万斛，心境两佳哉。俯仰共清绝，底处着风雷。",
      "问天公，邀月姊，愧凡才。婆娑人世，羞见蓬鬓漾金罍。来岁公归何处，照耀彩衣簪橐，禁直且休催。一曲庾江上，千古继韶陔。"
    ]
  },
  {
    "id": "2e89e42097bba6a15c1daf6fb85b5e46",
    "title": "失调名",
    "authorName": "罗愿",
    "authorId": "2e89e42097bba6a147a6582297af4fb3",
    "dynasty": "宋",
    "content": [
      "九月江南秋色，黄雀雨，鲤鱼风。"
    ]
  },
  {
    "id": "2e89e42097de413c503eec415746f4a0",
    "title": "水调歌头·饮芜湖雄观亭",
    "authorName": "魏庭玉",
    "authorId": "2e89e42097de413cd1457b72d1457b72",
    "dynasty": "宋",
    "content": [
      "璧月挂银汉，冷浸一江秋。天公付我清赏，仙籍桂香浮。极目江山如画，际晚云烟凝紫，秋色豁羁愁。领看上雄观，波影动帘钩。",
      "雁排空，渔唱晚，楚天幽。湖阴一曲千载，成败倩谁筹。试问谪仙何处，唤起于湖同醉，小为作遨头。老子欲起舞，摆脱利名休。"
    ]
  },
  {
    "id": "2e89e42097de413c55d2883f3657182a",
    "title": "贺新郎·赠送行诸客",
    "authorName": "魏庭玉",
    "authorId": "2e89e42097de413cd1457b72d1457b72",
    "dynasty": "宋",
    "content": [
      "暮雨初收霁。凭阑干、一江新绿，远山凝翠。漠漠春阴添客思，怅望天涯无际。又猛省、平生行止。楚尾吴头多少恨，付吟边、醉里消磨矣。浮世事，只如此。",
      "阳关三叠徒劳耳。也何须、琵琶江上，掩青衫泪。一斗百篇乘逸兴，要借青天为纸。儿辈诧、龙蛇飞起。今夜月明呼酒处，待明朝、酒醒帆千里。且为我，唱新制。"
    ]
  },
  {
    "id": "2e89e42097dfe2ac4a81112c598bc7e8",
    "title": "念奴娇·寿程致政",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "凉生秋早，正梧桐院落，风清月白。帘卷香凝人笑喜，应是瀛洲仙谪。云绕画梁，花明彩服，中有人华发。恩袍蓝绿，高年况已逾百。",
      "最是有子宜家，兰阶方竞，珠履延佳客。好唤凌波来洛浦，醉促霓裳仙拍。玉井开莲，金茎承露，莫惜金尊侧。试占弧兆，祥光已映南极。"
    ]
  },
  {
    "id": "2e89e42097dfe2ac20da771e24ce3a75",
    "title": "蓦山溪·效樵歌体",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "清晨早起，小阁遥山翠。颒面整冠巾，问寝罢、安排菽水。随家丰俭，不羡五侯鲭，软煮肉，熟炊粳，适意为甘旨。",
      "中庭散步，一盏云涛细。迤逦竹洲中，坐息与、行歌随意。逡巡酒熟，呼唤社中人，花下石，水边亭，醉便颓然睡。"
    ]
  },
  {
    "id": "2e89e42097dfe2acbb9e96fb0ade5e8c",
    "title": "满庭芳·其一寄叶蔚宗",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "宿雨滋兰，轻风飐柳，新来随处和融。幽兰曲径，花气巧相通。燕子才飞又语，带芹泥、时点芳丛。微中酒，日长睡起，心事在眉峰。",
      "年年，春好处，联镳荡桨，拾翠挪红。任金貂醉脱，不放杯空。谁信风流一别，当时事、已逐飞鸿。云山晚，阑干罢倚，烟寺起疏钟。"
    ]
  },
  {
    "id": "2e89e42097dfe2ac4e045084de694e3e",
    "title": "满庭芳·其二用前韵并寄",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "水满池塘，莺啼杨柳，燕忙知为泥融。桃花流水，竹外小桥通。又是一春憔悴，摘残英、绕遍芳丛。长安远，平芜尽处，叠叠但云峰。",
      "西湖，行乐处，牙樯漾鹢，锦帐翻红。想年时桃李，应已成空。欲写相思寄与，云天阔、难觅征鸿。空凝想，时时残梦，依约上阳钟。"
    ]
  },
  {
    "id": "2e89e42097dfe2acbf155eb8e08ea924",
    "title": "虞美人·其一送兄益章赴会试",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "银屏一夜金风细。便作中秋意。碧天如水月如眉。已有征鸿摩月、向南飞。",
      "金尊满酌蟾宫客。莫促阳关拍。须知丹桂擅秋天。千里婵娟指日、十分圆。"
    ]
  },
  {
    "id": "2e89e42097dfe2ac8d41f3876198aef8",
    "title": "西江月",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "竹里全无暑气，溪边长有清风。荷花落日照酣红。雨过遥山翠重。",
      "老作宫祠散汉，本来田舍村翁。腰缠三万禄千钟。也是一场春梦。"
    ]
  },
  {
    "id": "2e89e42097dfe2ac80871d2cbe406e2f",
    "title": "虞美人·其二七夕",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "飞桥驾鹊天津阔。云驭看看发。相思惟恨不相逢。及至相逢还是、去匆匆。",
      "垂丝插竹真堪笑。欲乞天孙巧。天孙多巧漫多愁。巧得千般争解、劝郎留。"
    ]
  },
  {
    "id": "2e89e42097dfe2acf94ce1632830fba5",
    "title": "虞美人·其三",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "双眸剪水团香雪。云际看新月。生绡笼粉倚窗纱。全似瑶池疏影、浸梅花。",
      "金翘翠靥双蛾浅。敛袂低歌扇。羞红腻脸语声低。想见流苏帐掩、烛明时。"
    ]
  },
  {
    "id": "2e89e42097dfe2acfff8d34f77f89c25",
    "title": "浣溪沙·其一题星洲寺",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "十里青山溯碧流。夕阳沙晚片帆收。重重烟树出层楼。",
      "人去人来芳草渡，鸥飞鸥没白蘋洲。碧梧翠竹记曾游。"
    ]
  },
  {
    "id": "2e89e42097dfe2ac1e80111beb5e9e78",
    "title": "浣溪沙·其三题馀干传舍",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "画楯朱栏绕碧山。平湖徙倚水云宽。人家杨柳带汀湾。",
      "目力已随飞鸟尽，机心还逐白鸥闲。萧萧微雨晚来寒。"
    ]
  },
  {
    "id": "2e89e42097dfe2acd49c5dda40b47d07",
    "title": "浣溪沙·其四登镇远楼",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "寒日孤城特地红。瘦藤扶我上西风。一川平远画图中。",
      "江海一身真客燕，云天万里看归鸿。吴山应在白云东。"
    ]
  },
  {
    "id": "2e89e42097dfe2acc4246ca981bda0b3",
    "title": "浣溪沙·其五竹洲七夕",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "秋到郊原日夜凉。黍禾高下已垂黄。荷花犹有晚来香。",
      "天上佳期称七夕，人间好景是秋光。竹洲有月可徜徉。"
    ]
  },
  {
    "id": "2e89e42097dfe2ac543b60bb46cfe653",
    "title": "浣溪沙·其六",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "风入枯藜衣袂凉。江枫园柳半青黄。洗车飞雨带天香。",
      "世事一场真大梦，宦情都薄似秋光。竹洲有酒可徜徉。"
    ]
  },
  {
    "id": "2e89e42097dfe2ac075f346ac3a18917",
    "title": "浣溪沙·其七和前镇远楼韵",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "斜阳波底湿微红。朱栏翠袖倚轻风。平平山色有无中。",
      "俯首微官真自缚，高飞远举羡冥鸿。何时一艇大江东。"
    ]
  },
  {
    "id": "2e89e42097dfe2ac4b1e652b0bdd2bbc",
    "title": "浣溪沙·其八咏梅",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "茅舍疏离出素英。临风照水眩精神。娟娟新月又黄昏。",
      "削约寒枝香未透，细看频嗅独消魂。为谁消瘦不禁春。"
    ]
  },
  {
    "id": "2e89e42097dfe2acf4bca22fc4d6dc2e",
    "title": "减字木兰花·其一中秋独与静之饮",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "碧梧秋老。满地琅玕纷不扫。门掩黄昏。惟有年时月照人。",
      "凄凉满眼。肯作六年灯火伴。莫说凄凉。来岁如今天一方。"
    ]
  },
  {
    "id": "2e89e42097dfe2ac121f5286f949820b",
    "title": "减字木兰花·其二朱子渊见和，次韵为谢",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "思君欲老。一榻尘生谁与扫。禄仰晨昏。同是迟迟去鲁人。",
      "行当洗眼。看子青藜来夜伴。莫变炎凉。斩马还须请上方。"
    ]
  },
  {
    "id": "2e89e42097dfe2ac9ebfc30036d8ef43",
    "title": "减字木兰花·其三",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "少陵未老。曾把千人军独扫。发白眵昏。却作天涯流落人。",
      "只堪合眼。夜直谁能潜入伴。斗酒西凉。何似卑栖且远方。"
    ]
  },
  {
    "id": "2e89e42097dfe2ac9ebfc3006a5f6dbe",
    "title": "减字木兰花·其三",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "此身已老。三径都荒长却扫。面目尘昏。怕著朝章揖贵人。",
      "难瞒明眼。只有青山堪作伴。触事心凉。无病何劳更觅方。"
    ]
  },
  {
    "id": "2e89e42097dfe2ac3a6df5e2933279e5",
    "title": "念奴娇·其一寿陈尚书母夫人",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "东风着意，正群芳未放，蟠桃初缀。王母当年亲手种，来作人间上瑞。婺女星躔，金华福地，聊驻千千岁。恰才八十，百分未及一二。",
      "况是间生英贤，名高日月，未说文昌贵。今日凝香称寿斝，来岁衮衣当发。黄贴天香，太白珍膳，押赐传中旨。戏拈金果，宫娥应是争取。"
    ]
  },
  {
    "id": "2e89e42097dfe2ac8d41f3875ab83afa",
    "title": "西江月",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "山色不随春老，竹枝长向人新。桃蹊李径已成阴。深院莺啼人静。",
      "尘世白驹过隙，人情苍狗浮云。不须计较谩劳神。且恁随缘任运。"
    ]
  },
  {
    "id": "2e89e42097dfe2ac48726bbdb8656db5",
    "title": "念奴娇·相逢恨晚",
    "authorName": "吴儆",
    "authorId": "2e89e42097dfe2acc21002f40e095e05",
    "dynasty": "宋",
    "content": [
      "相逢恨晚，人谁道、早有轻离轻折。不是无情，都只为、离合因缘难测。秋去云鸿，春深花絮，风雨随南北。絮飞鸿散，问谁解舀得得。",
      "君自举远高飞，知他此去、萍梗何时息。雅阖幽窗欢笑处，回首翻成陈迹。小楷缄题，细行针线，一一重收拾。风花雪月，此生长是思忆。"
    ]
  },
  {
    "id": "2e89e42097ea7d6f8a9436379d78005f",
    "title": "小重山",
    "authorName": "沈晦",
    "authorId": "2e89e42097ea7d6f9f36407e09c6c378",
    "dynasty": "宋",
    "content": [
      "湖上秋来莲荡空。年华都付与，木芙蓉。采菱舟子两相逢。双媚靥，一笑与谁浓。",
      "斜日落溟蒙。鸳鸯飞起处，水无踪。望湖楼上两三峰。人不见，林外数声钟。"
    ]
  },
  {
    "id": "2e89e4209801af76f29ff18e04aa27a5",
    "title": "点绛唇",
    "authorName": "邓有功",
    "authorId": "2e89e4209801af76f7cade8099566564",
    "dynasty": "宋",
    "content": [
      "卷上珠帘，晚来一阵东风恶。客怀萧索。看尽残花落。",
      "自把银瓶，买酒成孤酌。伤漂泊。知音难托。闷倚阑干角。"
    ]
  },
  {
    "id": "2e89e4209801af76d5ea437bc03cdb91",
    "title": "选冠子",
    "authorName": "邓有功",
    "authorId": "2e89e4209801af76f7cade8099566564",
    "dynasty": "宋",
    "content": [
      "燕蹴飞红，莺迁新绿，几阵晚来风急。谢家池馆，金谷园林，还又把春虚掷。年时恨雨愁云，物换星移，有谁曾忆。把一尊试酹，落花芳草，总成尘迹。",
      "频自笑、流浪孤萍，沾泥弱絮，有底困春无力。银屏香暖，宝簟波寒，又负月明今夕。往事梦里，沉思惟有罗襟，泪痕犹湿。奈垂杨万缕，不系西风白日。"
    ]
  },
  {
    "id": "2e89e420980c6ac9415d41bdc3d7ff58",
    "title": "谒金门",
    "authorName": "李好义",
    "authorId": "2e89e420980c6ac9d1457b724e4e53aa",
    "dynasty": "宋",
    "content": [
      "花过雨。又是一番红素。燕子归来衔绣幕。旧巢无觅处。",
      "谁在玉楼歌舞。谁在玉关辛苦。若使胡尘吹得去。东风侯万户。"
    ]
  },
  {
    "id": "2e89e4209817868d610f076accce49e5",
    "title": "水调歌头·其一寿提刑",
    "authorName": "章斯才",
    "authorId": "2e89e4209817868dd1457b72d1457b72",
    "dynasty": "宋",
    "content": [
      "帝念重湖远，使者选清强。关西夫子人杰，揽辔出鸳行。熊楚一天坐镇，虎节三台更历，号令肃秋霜。褰帷间风俗，原隰总生光。",
      "瞻南极，朝北斗，酌霞觞。潢池息浪奏凯，筹饷属萧张。一点眉间多，一札日边有诏，香案侍东皇。岁岁蓬壶宴，好景对枨黄。"
    ]
  },
  {
    "id": "2e89e4209817868df30cdb285299a4cc",
    "title": "水调歌头·其二寿杨宪",
    "authorName": "章斯才",
    "authorId": "2e89e4209817868dd1457b72d1457b72",
    "dynasty": "宋",
    "content": [
      "秋老楚天阔，光粲极南星。郁葱瑞霭浮动，湘水舞湘灵。方启流虹华旦，恰值绂麟弥月，嘉会庆千龄。维岳降神处，玉印注长生。",
      "衣衮绣，袍练鹊，纽双萦。民气和乐，雁到回地作欢声。楚观连天境界，四景撩人风物，身世自蓬瀛。剩酌金貂醁，飞诏到临蒸。"
    ]
  },
  {
    "id": "2e89e420986560ecb1c38219ffb71af3",
    "title": "花心动",
    "authorName": "刘焘",
    "authorId": "2e89e420986560ecd1457b72d1457b72",
    "dynasty": "宋",
    "content": [
      "偏忆江南，有尘表丰神，世外标格。低傍小桥，斜出疏篱，似向陇头曾识。暗香孤韵冰雪里，初不怕、春寒要勒。问桃杏贤瞒，怎生向前争得。",
      "省共萧娘笑摘。玉纤映琼枝，照人一色。澹粉晕酥，多少工夫，到得寿阳宫额。再三留待东君看，管都将、别花不惜。但只恐、南楼又三弄笛。"
    ]
  },
  {
    "id": "2e89e420986560ec798d260146a851b3",
    "title": "转调满庭芳/满庭芳",
    "authorName": "刘焘",
    "authorId": "2e89e420986560ecd1457b72d1457b72",
    "dynasty": "宋",
    "content": [
      "风急霜浓，天低云淡，过来孤雁声切。雁儿且住，略听自家说。你是离群到此，我共那人才相别。松江岸，黄芦影里，天更待飞雪。",
      "声声肠欲断，和我也、泪珠点点成血。一江流水，流也呜咽。告你高飞远举，前程事、永没磨折。须知道、飘零聚散，终有见时节。"
    ]
  },
  {
    "id": "2e89e420986560ec1d95e2e5d4dac54a",
    "title": "菩萨蛮·春",
    "authorName": "刘焘",
    "authorId": "2e89e420986560ecd1457b72d1457b72",
    "dynasty": "宋",
    "content": [
      "小红桃脸花中笑。笑中花脸桃红小。垂柳拂帘低。低帘拂柳垂。",
      "袅花风鬓绕。绕鬓风花袅。归路月沈西。西沈月路归。"
    ]
  },
  {
    "id": "2e89e420986560ec1d95e2e538b09de2",
    "title": "菩萨蛮·春",
    "authorName": "刘焘",
    "authorId": "2e89e420986560ecd1457b72d1457b72",
    "dynasty": "宋",
    "content": [
      "湿花春雨如珠泣。泣珠如雨春花湿。花枕并敧斜。斜敧并枕花。",
      "织文回字密。密字回文织。嗟更数年华。华年数更嗟。"
    ]
  },
  {
    "id": "2e89e420986560ecbd6a739df1c72e35",
    "title": "菩萨蛮·其二夏",
    "authorName": "刘焘",
    "authorId": "2e89e420986560ecd1457b72d1457b72",
    "dynasty": "宋",
    "content": [
      "簟纹双映冰肌艳。艳肌冰映双纹簟。窗外竹生风。风生竹外窗。",
      "点红潮醉脸。脸醉潮红点。廊上月昏黄。黄昏月上廊。"
    ]
  },
  {
    "id": "2e89e420986560ecbd6a739d716a7bb5",
    "title": "菩萨蛮·其二夏",
    "authorName": "刘焘",
    "authorId": "2e89e420986560ecd1457b72d1457b72",
    "dynasty": "宋",
    "content": [
      "润肌饶汗香红沁。沁红香汗饶肌润。低槛小山围。围山小槛低。",
      "枕横钗坠鬓。鬓坠钗横枕。归梦与郎期。期郎与梦归。"
    ]
  },
  {
    "id": "2e89e420986560ecfa47036ab8ae7d69",
    "title": "八宝妆",
    "authorName": "刘焘",
    "authorId": "2e89e420986560ecd1457b72d1457b72",
    "dynasty": "宋",
    "content": [
      "门掩黄昏，画堂人寂，暮雨乍收残暑。帘卷疏星门户悄，隐隐严城钟鼓。空街烟暝半开，斜日朦胧，银河澄淡风凄楚。还是凤楼人远，桃源无路。",
      "惆怅夜久星繁，碧空望断，玉箫声在何处。念谁伴、茜裙翠袖，共携手、瑶台归去。对修竹、森森院宇。曲屏香暖凝沈炷。问对酒当歌，情怀记得刘郎否。"
    ]
  },
  {
    "id": "2e89e420986560ecb99aae1941b83899",
    "title": "菩萨蛮·其三秋",
    "authorName": "刘焘",
    "authorId": "2e89e420986560ecd1457b72d1457b72",
    "dynasty": "宋",
    "content": [
      "露盘金冷初阑暑。暑阑初冷金盘露。风细引鸣蛩。蛩鸣引细风。",
      "雨零愁远路。路远愁零雨。空醉一尊同。同尊一醉空。"
    ]
  },
  {
    "id": "2e89e420986560ecb99aae19aa1b10ba",
    "title": "菩萨蛮·其三秋",
    "authorName": "刘焘",
    "authorId": "2e89e420986560ecd1457b72d1457b72",
    "dynasty": "宋",
    "content": [
      "绿窗斜动摇风竹。竹风摇动斜窗绿。虚幌夕凉初。初凉夕幌虚。",
      "曲眉愁翠蹙。蹙翠愁眉曲。无雁寄书来。来书寄雁无。"
    ]
  },
  {
    "id": "2e89e420986560ecea1f776decfafd8a",
    "title": "菩萨蛮·其四冬",
    "authorName": "刘焘",
    "authorId": "2e89e420986560ecd1457b72d1457b72",
    "dynasty": "宋",
    "content": [
      "屑琼霏玉堆檐雪。雪檐堆玉霏琼屑。山远对眉攒。攒眉对远山。",
      "拆梅寒映月。月映寒梅拆。阑倚暂愁宽。宽愁暂倚阑。"
    ]
  },
  {
    "id": "2e89e420986560ecea1f776d624da25d",
    "title": "菩萨蛮·其四冬",
    "authorName": "刘焘",
    "authorId": "2e89e420986560ecd1457b72d1457b72",
    "dynasty": "宋",
    "content": [
      "雪窗寒听孤灯灭。灭灯孤听寒窗雪。残漏惜衾闲。闲衾惜漏残。",
      "说时常恨别。别恨常时说。还不奈宵寒。寒宵奈不还。"
    ]
  },
  {
    "id": "2e89e420986560ececef48f7dc4dcb6d",
    "title": "玉交枝",
    "authorName": "刘焘",
    "authorId": "2e89e420986560ecd1457b72d1457b72",
    "dynasty": "宋",
    "content": [
      "念谁伴、茜裙翠袖。"
    ]
  },
  {
    "id": "2e89e420988236a93fb8e8bf95275855",
    "title": "风流子·郭县尹美任",
    "authorName": "危西麓",
    "authorId": "2e89e420988236a9d1457b72d1457b72",
    "dynasty": "宋",
    "content": [
      "西风吹锦水，朝天路、冉冉两凫飞。看父老袅花，苦遮去辙，儿童骑竹，争问归期。帐簇马前纷蔽日，实绩纪行碑。冰饮三年，从容官事，棠阴百里，悠久民思。",
      "圣明衿遐远，关山道，应是来骤华丝。画绣过家，莱庭彩舞斑衣。便稳奉安舆，江南向暖，早传言语，樵曲先知。重约旧临，倪耄迎候杭西。"
    ]
  },
  {
    "id": "2e89e420988236a9706127c344e38435",
    "title": "天香",
    "authorName": "危西麓",
    "authorId": "2e89e420988236a9d1457b72d1457b72",
    "dynasty": "宋",
    "content": [
      "迟日侵阶，和风入户，朱弦欲奏还倦。一幅鸾笺，五云飞下，赐予内家琴苑。音随指动，犹仿佛、虞薰再见。妙处谁能解心，和平自无哀怨。",
      "猩罗帕封古洗，有龙涎、渗花千片。骤睹瑶台清品，眼明如电。爇白桐窗竹几，渐缕缕腾腾细成篆。就祝金闺，天长地远。"
    ]
  },
  {
    "id": "2e89e420988236a9627e01b8cb5623f0",
    "title": "暗香",
    "authorName": "危西麓",
    "authorId": "2e89e420988236a9d1457b72d1457b72",
    "dynasty": "宋",
    "content": [
      "馆娃艳骨。见数枝雪里，争开时节。底事化工，着意阳和暗偷泄。偏把红膏染质，都点缀、枝头如血。最好是、院落黄昏，压栏照水清绝。",
      "风韵自迥别。谩记省故家，玉手曾折。翠条袅娜，犹学宫妆舞残月。肠断江南倦客，歌未了、琼壶敲缺。更忍见，吹万点、满庭绛雪。"
    ]
  },
  {
    "id": "2e89e4209884cbc59ae8cc40a36b61ea",
    "title": "木兰花",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "春风只在园西畔，荠菜花繁胡蝶乱。冰池晴绿照还空，香径落红吹已断。",
      "意长翻恨游丝短，尽日相思罗带缓。宝奁如月不欺人，明日归来君试看。"
    ]
  },
  {
    "id": "2e89e4209884cbc5f12ca1f7707b671f",
    "title": "贺新郎·其一",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "兰芷湘东国。正愁予、一江红叶，水程孤驿。欲写潇湘无限意，那得如椽彩笔。但满眼、西风萧瑟。我所思兮何处所，在镡津、津上沧湾侧。谁氏子，阆风客。",
      "阆风仙客才无敌。赋悲秋、抑扬顿挫，流离沈郁。百赋千诗朝复暮，解道波涛春力。忆共尔、乘槎吹笛。八表神游吾梦见，渺洞庭、青草烟波隔。空怅望，楚天碧。"
    ]
  },
  {
    "id": "2e89e4209884cbc5450a81b8cbbe0a92",
    "title": "贺新郎·其二清浪轩送春",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "碧浪摇春渚。浸虚檐、蒲萄滉漾，翠绡掀舞。委曲经过台下路，载取落花东去。问花亦、漂流良苦。花不能言应有恨，恨十分、都被春风误。同此恨，有飞絮。",
      "人生聚散元无据。尽凭阑、一尊相对，苹州春暮。嫉色冲冲空怅望，泪尽世间儿女。君不见、千金求赋。飞燕婕妤今何在，看黏云、江影伤千古。流不去，断魂处。"
    ]
  },
  {
    "id": "2e89e4209884cbc51adca0a232b4f5fd",
    "title": "贺新郎·其三送杜子野赴省",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "说到城南杜。尽风流、至今人号，去天尺五。家世联翩苍玉佩，自有文章机杼。看鸾凤、九霄轩翥。文阵堂堂新得隽，正少年、壮气虹霓吐。拈彩笔，月城去。",
      "出关相送梅千树。雪连空、马蹄特特，晓寒人度。帝里春浓花似海，催入明光奏赋。须快展、亨衢阔步。随世功名真漫浪，要平生、所学期无负。须记得，别时语。"
    ]
  },
  {
    "id": "2e89e4209884cbc5f1beb8ed23883094",
    "title": "归朝欢其一南剑双溪楼",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "五月人间挥汗雨。离恨一襟何处去。双溪楼下碧千寻，双溪楼上匏尊举。晚凉生绿树。渔灯几点依洲渚。莫狂歌，潭空月净，惨惨瘦蛟舞。",
      "变化往来无定所。求剑刻舟应笑汝。只今谁是晋司空，斗牛奕奕红光吐。我来空吊古，与君同记凭阑语。问沧波，乘槎此去，流到天河否。"
    ]
  },
  {
    "id": "2e89e4209884cbc53015c62cd9a3e792",
    "title": "归朝欢其二寿萧禹平知县",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "云表金茎珠璀璨。当日投怀惊玉燕。文章议论压西廱，风流姓字翔东观。紫皇嗟见晚。祥麟五色留金殿。大江西，铜章墨绶，暂尔烦君绾。",
      "十二金钗扶玉盏。锦瑟摐摐随急管。兽炉烟动彩云高，秋声拍碎红牙板。趣君归翰苑。莱衣焕烂潘舆稳。任方瞳，从今看到，弱水波清浅。"
    ]
  },
  {
    "id": "2e89e4209884cbc518da5eee78849f4e",
    "title": "归朝欢其三别忆",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "朱户绿窗深窈窕。闪闪华旗红干小。相逢斜柳绊轻舟，渚香不断蘋花老。西风吹梦草。题诗未了还惊觉。独伤心，凄凉故馆，月过西楼悄。",
      "楼外斜河低浸斗。夜已如何夜将晓。心期欲寄赤鳞鱼，秋云不动秋江渺。相思千里道。多情直被无情恼。玉台前，请君试看，华发添多少。"
    ]
  },
  {
    "id": "2e89e4209884cbc5733fe3f911193b14",
    "title": "水龙吟·其一题连州翼然亭呈欧守",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "翼然新榜高亭，翰林铁画燕公手。滁阳盛事，何人重继，湟川太守。太守谓谁，文章的派，醉翁贤胄。对千峰削翠，双溪注玉，端不减、琅琊秀。",
      "坐啸清香画戟，听丁丁、滴花晴漏。棠阴昼寂，细赓宾客，竹枝杨柳。只恐明朝，绨封趣觐，未容借寇。尽江山识赏，盐梅事业，焕青毡旧。"
    ]
  },
  {
    "id": "2e89e4209884cbc530f2f991d7db04ab",
    "title": "水调歌头·上韵州方检详，时有节制之命",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "惨淡望京阙，慷慨梦天山。引杯中夜看剑，壮气刷幽燕。鼍鼓满天催曙，画角连云啸月，吹断戍瓶烟。犀角赤兔马，虎帐绿熊毡。",
      "仗汉节，伸大义，伐可汗。青冥更下斧钺，赤子要君安。铁骑千群观猎，宫样十眉环座，礕礰听鸣弦。莫厌兜鍪冷，归去又貂蝉。"
    ]
  },
  {
    "id": "2e89e4209884cbc56d58162b354dcc3d",
    "title": "水龙吟·其二题天风海涛呈潘料院",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "飙车飞上蓬莱，不须更跨琴高鲤。砉然长啸，天风澒洞，云涛无际。我欲乘桴，从兹浮海，约任公子。办虹竿千丈，犗钩五十，亲点对、连鳌饵。",
      "谁榜佳名空翠。紫阳仙、去骑箕尾。银钩铁画，龙拿凤翥，留人间世。更忆东山，哀筝一曲，洒沾襟泪。到而今，幸有高亭遗爱，寓甘棠意。"
    ]
  },
  {
    "id": "2e89e4209884cbc58e62b42c78c1843e",
    "title": "木兰花慢·社日有怀",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "东风吹雾雨，更吹起、裌衣寒。正莽莽丛林，潭潭伐鼓，郁郁焚兰。阑干曲、多少意，看青烟如篆绕溪湾。桑柘绿阴犹薄，杏桃红雨初翻。",
      "飞花片片走潺湲。问何日西还。叹扰扰人生，纷纷离合，渺渺悲欢。想云軿、何处也，对芳时、应只在人间。惆怅回纹锦字，断肠斜日云山。"
    ]
  },
  {
    "id": "2e89e4209884cbc56b94df06464808ab",
    "title": "水龙吟·其三题盱江伟观",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "城头杰观峥嵘，重阑下瞰苍龙脊。镂珉盘础，雕檀竦楶，玲珑金碧。华子冈头，麻源谷口，神仙窟宅。道至今清夜，月明风冷，常隐隐、闻笙笛。",
      "翠壁烟霞缥缈，更寒泉、飞空千尺。数峰江上，孤舟天际，夕阳红湿。抖擞征尘，浩然长啸，跨青鸾翼。向凤岗西望，遥酾斗酒，酹文章伯。"
    ]
  },
  {
    "id": "2e89e4209884cbc5e34fd7259efaeff3",
    "title": "蝶恋花·快阁",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "杰阁青红天半倚。万里归舟，更近阑干舣。木落山寒凫雁起。一声渔笛沧洲尾。",
      "千古文章黄太史。扪虱高风，长照冰壶里。何以荐君秋菊蕊。癯瓢为酌西江水。"
    ]
  }
]