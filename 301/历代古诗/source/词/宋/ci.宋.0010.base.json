[
  {
    "id": "2e89e4209884cbc54ab8f714435f131d",
    "title": "蝶恋花·其二春情",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "院静日长花气暖。一簇娇红，得见春深浅。风送生香来近远。笑声只在秋千畔。",
      "目力未穷肠已断。一寸芳心，更逐游丝乱。朱户对开帘卷半。日斜江上春风晚。"
    ]
  },
  {
    "id": "2e89e4209884cbc5991a79d0f1c827ce",
    "title": "鹧鸪天·怨别",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "一径萧条落叶深。离肠凄断月明砧。征鸿送恨连云起，促织惊秋傍砌吟。",
      "风悄悄，夜沈沈。鸳机坐冷晓霜侵。挑成锦字心相向，未必君心似妾心。"
    ]
  },
  {
    "id": "2e89e4209884cbc5d9645e38f17edead",
    "title": "鹧鸪天·闺思",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "多病春来事事慵。偶因扑蝶到庭中。落红万叠花经雨，斜碧千条柳因风。",
      "深院宇，小帘栊。几年离别恰相逢。擎觞未饮心先醉，为有春愁似酒浓。"
    ]
  },
  {
    "id": "2e89e4209884cbc5e1e7197077e1a061",
    "title": "鹧鸪天·别意",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "行尽春山春事空。别愁离恨满江东。三更鼓润官楼雨，五夜灯残客舍风。",
      "寒淡淡，晓胧胧。黄鸡催断丑时钟。紫骝嚼勒金衔响，冲破飞花一道红。"
    ]
  },
  {
    "id": "2e89e4209884cbc5aab3c8f68c0b3ec9",
    "title": "鹧鸪天·惜别",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "一曲危弦断客肠。津桥捩柂转牙樯。江心云带蒲帆重，楼上风吹粉泪香。",
      "瑶草碧，柳芽黄。载将离恨过潇湘。请君看取东流水，方识人间别意长。"
    ]
  },
  {
    "id": "2e89e4209884cbc52ce6113a63e0b458",
    "title": "鹧鸪天·春思",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "病去那知春事深。流莺唤起惜春心。桐舒碧叶悭三寸，柳引金丝可一寻。",
      "怜绣阁，对云岑。苦无多力懒登临。翠罗衫底寒犹在，弱骨难支瘦不禁。"
    ]
  },
  {
    "id": "2e89e4209884cbc570780ccfdf2509ad",
    "title": "阮郎归·春思",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "鳃花轻拂紫绵香。琼杯初暖妆。贪凭雕槛看鸳鸯。无心上绣床。",
      "风絮乱，恣轻狂。恼人依旧忙。梦随残雨下高唐。悠悠春梦长。"
    ]
  },
  {
    "id": "2e89e4209884cbc57c58daff0a12fe17",
    "title": "一落索（春怀）",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "清晓莺啼红树。又一双飞去。日高花气扑人来，独自价、伤春无绪。",
      "别后暗宽金缕。倩谁传语。一春不忍上高楼，为怕见、分携处。"
    ]
  },
  {
    "id": "2e89e4209884cbc5017165f54931dc86",
    "title": "婆罗门引·春情",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "花明柳暗，一天春色绕朱楼。断鸿声唤人愁。欲问归鸿何处，身世自悠悠。正东风留滞，楚尾吴头。追思旧游。叹双鬓、飒惊秋。可惜等间孤了，酒令花筹。断弦难续，谩题诗、分付水东流。流不到、蓬岛瀛洲。"
    ]
  },
  {
    "id": "2e89e4209884cbc55ecb6fa1b6c3aee4",
    "title": "多丽",
    "authorName": "严仁",
    "authorId": "2e89e4209884cbc5d1457b72d1457b72",
    "dynasty": "宋",
    "content": [
      "最无端，官楼画角轻软。一声来、深闺深处，把人好梦惊回。许多愁、尽教奴受，些个事、未必君知。泪滴兰衾，寒生珠幌，翠云撩乱枕频欹。窗儿上、几条残月，斜玉界罗帷。更堪听，霜摧败叶，静扣朱扉。",
      "念别离、千里万里，问何日是归期。关情处、鱼来雁往，断肠是、兔走鸟飞。美景良辰，赏心乐事，风流孤负缕金衣。谩赢得、花颜玉骨，瘦损为相思。归须早，刘郎双鬓，莫遣成丝。"
    ]
  },
  {
    "id": "2e89e4209896951f8bdb70c252559b35",
    "title": "木兰花/玉楼春",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "阴阴云日江城晚。小院回廊春已满。谁教言语似鹂黄，深闭玉笼千万怨。",
      "蓬莱易到人难见。香火无凭空有愿。不辞歌里断人肠，只怕有肠无处断。"
    ]
  },
  {
    "id": "2e89e4209896951f1ef3540a187ea855",
    "title": "菩萨蛮·其一七夕",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "行云过尽星河烂。炉烟未断蛛丝满。想得两眉颦。停针忆远人。",
      "河桥知有路。不解留郎住。天上隔年期。人间长别离。"
    ]
  },
  {
    "id": "2e89e4209896951fe798d3df7124ebda",
    "title": "南歌子·贺彭舍人黄堂成",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "故国山河在，新堂冰雪生。万家和气贺初成。人在笙歌声里、暗生春。",
      "今代无双士，当年第一人。杯行到手莫辞频。明日凤池归路、隔清尘。"
    ]
  },
  {
    "id": "2e89e4209896951fcd600a361ec432d6",
    "title": "菩萨蛮·其二",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "东飞乌鹊西飞燕。盈盈一水经年见。急雨洗香车。天回河汉斜。",
      "离愁千载上。相远长相望。终不似人间。回头万里山。"
    ]
  },
  {
    "id": "2e89e4209896951fcd600a36d2a458f4",
    "title": "菩萨蛮·其二",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "银潢清浅填乌鹊。画檐急雨长河落。初月未成圆。明星惜此筵。",
      "愁来无断绝。岁岁年年别。不用泪红滋。年年岁岁期。"
    ]
  },
  {
    "id": "2e89e4209896951f3d518ed64e1c23f6",
    "title": "西江月·席上劝彭舍人饮",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "楼上风生白羽，尊前笑出青春。破红展翠恰如今。把酒如何不饮。",
      "绣幕灯深绿暗，画帘人语黄昏。晚云将雨不成阴。竹月风窗弄影。"
    ]
  },
  {
    "id": "2e89e4209896951fbd94306b80ca103f",
    "title": "菩萨蛮·和彭舍人留别",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "喧喧车马西郊道。临行更觉人情好。住有一年情。去留千载名。",
      "离歌声欲尽。只作常时听。天上玉堂东。阳春是梦中。"
    ]
  },
  {
    "id": "2e89e4209896951fb9310040e669e97b",
    "title": "虞美人·席上赠王提刑",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "城南观阁连云起。形像丹青里。使君笳鼓渡江来。尽带江南春色、放春回。",
      "青春欲住风催去。流水花无数。尊前触目一番新。只有玉楼明月、记游人。"
    ]
  },
  {
    "id": "2e89e4209896951ffefa29a2a1720e10",
    "title": "玉楼春·汝阴湖上同东坡用六一韵",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "湖平木落摇空阔。叶底流泉鸣复咽。酒边清漏往时同，花里朱弦纤手抹。",
      "风光过手春冰滑。十事违人常七八。不将白发并黄花，拟下清流揽明月。"
    ]
  },
  {
    "id": "2e89e4209896951ff027a0d1883c318b",
    "title": "南乡子·其一九日用东坡韵",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "晴野下田收。照影寒江落雁洲。禅榻茶炉深闭阁，飕飕。横雨旁风不到头。",
      "登览却轻酬。剩作新诗报答秋。人意自阑花自好，休休。今日看时蝶也愁。"
    ]
  },
  {
    "id": "2e89e4209896951fd8514caf0786aa6e",
    "title": "南乡子",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "风絮落东邻。点缀繁枝旋化尘。关锁玉楼巢燕子，冥冥。桃李摧残不见春。",
      "流转到如今。翡翠生儿翠作衿。花样腰身官样立，婷婷。困倚阑干一欠伸。"
    ]
  },
  {
    "id": "2e89e4209896951fd8514caf5ecb2fcf",
    "title": "南乡子",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "潮落去帆收。沙涨江回旋作洲。侧帽独行斜照里，飕飕。卷地风前更掉头。",
      "语妙后难酬。回雁峰南未得秋。唤取佳人听旧曲，休休。瘴雨无花孰与愁。"
    ]
  },
  {
    "id": "2e89e4209896951f9b02ba6df5d95a9b",
    "title": "菩萨蛮",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "髻钗初上朝云卷。眼波翻动眉山远。一曲杜韦娘。当年枉断肠。",
      "佳期如好月。拟满还须缺。别易见应难。长须仔细看。"
    ]
  },
  {
    "id": "2e89e4209896951f9366c8a7e53421b0",
    "title": "西江月·其一咏酴醾菊",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "点点轻黄减白，垂垂重露生鲜。肌香骨秀月中仙。雪满瑶台曳练。",
      "绰约却宜长见，清真不假馀妍。殷勤与插小婵娟。要试尊前玉面。"
    ]
  },
  {
    "id": "2e89e4209896951f96721b15b04aa7ba",
    "title": "减字木兰花·九日",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "清尊白发。曾是登临年少客。不似当年。人与黄花两并妍。",
      "来愁去恨。十载相看情不尽。莫更思量。梦破春回枉断肠。"
    ]
  },
  {
    "id": "2e89e4209896951fc3266c861af03fcd",
    "title": "西江月·其二咏榴花",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "叶叶枝枝绿暗，重重密密红滋。芳心应恨赏春迟。不会春工着意。",
      "晚照酒生娇面，新妆睡污胭脂。凭将双叶寄相思。与看钗头何似。"
    ]
  },
  {
    "id": "2e89e4209896951f1bfa27a43620f0c2",
    "title": "满庭芳·咏茶",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "闽岭先春，琅函联璧，帝所分落人间。绮窗纤手，一缕破双团。云里游龙舞凤，香雾起、飞月轮边。华堂静，松风竹雪，金鼎沸湲潺。",
      "门阑。车马动，扶黄籍白，小袖高鬟。渐胸里轮囷，肺腑生寒。唤起谪仙醉倒，翻湖海、倾泻涛澜。笙歌散，风帘月幕，禅榻鬓丝斑。"
    ]
  },
  {
    "id": "2e89e4209896951fd8514caf576a91b6",
    "title": "南乡子",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "急雨打寒窗。雨气侵灯暗壁缸。窗下有人挑锦字，行行。泪湿红绡减旧香。",
      "往事最难忘。更着秋声说断肠。曲渚圆沙风叶底，藏藏。谁使鸳鸯故作双。"
    ]
  },
  {
    "id": "2e89e4209896951fd8514caf1522f949",
    "title": "南乡子",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "阴重雨垂垂。并马西郊试薄衣。红蕊未开花已过，迟迟。不见东风着意时。",
      "酒到更须辞。报答春光旧有期。勤苦著书妨作乐，痴痴。莫学衰翁万事非。"
    ]
  },
  {
    "id": "2e89e4209896951f6d98c0c3b0cc87de",
    "title": "清平乐·二首",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "秋声隐地。叶叶无留意。冰簟流光团扇坠。惊起双栖燕子。",
      "夜堂帘合回廊。风帏吹乱凝香。卧看一庭明月，晓衾不耐初凉。"
    ]
  },
  {
    "id": "2e89e4209896951f6d98c0c3ecbba1bd",
    "title": "清平乐·二首",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "休休莫莫。更莫思量著。记着不如浑忘著。百种寻思枉却。",
      "绣囊锦帐吹香。雄蜂雌蝶难双。眉上放开春色，眼前怜取新郎。"
    ]
  },
  {
    "id": "2e89e4209896951f25eb6af7ebeb03d3",
    "title": "清平乐",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "藏藏摸摸。好事争如莫。背后寻思浑是错。猛与将来放著。",
      "吹花卷絮无踪。晚妆知为谁红。梦断阳台云雨，世间不要春风。"
    ]
  },
  {
    "id": "2e89e4209896951f25eb6af7c3238964",
    "title": "清平乐",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "秋光烛地。帘幕生秋意。露叶翻风惊鹊坠。暗落青林红子。",
      "微行声断长廊。熏炉衾换生香。灭烛却延明月，揽衣先怯微凉。"
    ]
  },
  {
    "id": "2e89e4209896951f5688bae03d1e1755",
    "title": "木兰花减字/减字木兰花",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "今年百五。风日清明尘不举。紫袖红陈。三节烟花次第春。",
      "来舆去马。千念一空春事谢。白下门东。谁见初杨弄晚风。"
    ]
  },
  {
    "id": "2e89e4209896951f16f85b41703d801f",
    "title": "菩萨蛮·佳人",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "晓来误入桃源洞。恰见佳人春睡重。玉腕枕香腮。荷花藕上开。",
      "一扇俄惊起。敛黛凝秋水。笑倩整金衣。问郎来几时。"
    ]
  },
  {
    "id": "2e89e4209896951f12f4d5da0d016620",
    "title": "卜算子",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "摇风影似凝，带雪香如抱。开尽南枝到北枝，不道春将老。",
      "飘飖姑射仙，谁识冰肌好。会有青绫梦觉人，可爱池塘草。"
    ]
  },
  {
    "id": "2e89e4209896951f12f4d5da6ec907f6",
    "title": "卜算子",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "绣幕罩梅花，莫放清香透。鉴里朱颜岁岁移，只道花依旧。",
      "把酒问梅花，知我离情否。若使梅花知我时，料得花须瘦。"
    ]
  },
  {
    "id": "2e89e4209896951f12f4d5daae66cd6f",
    "title": "卜算子",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "雪暗岭头云，竹冷溪边树。还似潇湘缥缈人，玉骨笼香雾。",
      "月下幽香度。梦里香魂驻。回首南枝酒半醺，寂寞无寻处。"
    ]
  },
  {
    "id": "2e89e4209896951f12f4d5da5b47b281",
    "title": "卜算子",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "纤软小腰身，明秀天真面。淡画修眉小作春，中有相思怨。",
      "背立向人羞，颜破因谁倩。不比阳台梦里逢，亲向尊前见。"
    ]
  },
  {
    "id": "2e89e4209896951f12f4d5da96db70ff",
    "title": "卜算子",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "梅岭数枝春，疏影斜临水。不借芳华只自香，娇面长如洗。",
      "还把最繁枝，过与偏怜底。试傍鸾台仔细看，何似丹青里。"
    ]
  },
  {
    "id": "2e89e4209896951f9e082eeecb10987e",
    "title": "踏莎行·其一十二",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "红上花梢，风传梅信。青春欲动群芳竞。林声鸟语带馀寒，江光野色开游径。",
      "乍雨还晴，暄寒不定。重门深院帘帷静。又还日日唤愁生，到谁准拟风流病。"
    ]
  },
  {
    "id": "2e89e4209896951f3b36e8dbc18cd7bc",
    "title": "蝶恋花·送彭舍人罢徐",
    "authorName": "陈师道",
    "authorId": "2e89e4209896951f7fec306dc6bff625",
    "dynasty": "宋",
    "content": [
      "九里山前千里路。流水无情，只送行人去。路转河回寒日暮，连峰不许重回顾。",
      "水解随人花却住。衾冷香销，但有残妆污。泪入长江空几许，双洪一抹无寻处。"
    ]
  },
  {
    "id": "2e89e42098a844c5128249f531552750",
    "title": "望江南/忆江南",
    "authorName": "杨慧淑",
    "authorId": "2e89e42098a844c5d1457b72d1457b72",
    "dynasty": "宋",
    "content": [
      "江北路，一望雪皑皑。万里打围鹰隼急，六军刁斗去还来。归客别金台。",
      "江北酒，一饮动千杯。客有黄金如粪土，薄情不肯赎奴回。挥泪洒黄埃。"
    ]
  },
  {
    "id": "2e89e42098aa529e6b17fcf80fbd7666",
    "title": "解连环",
    "authorName": "黄廷璹",
    "authorId": "2e89e42098aa529ed1457b72d1457b72",
    "dynasty": "宋",
    "content": [
      "乍寒帘幕。愁灯花正结，又还轻落。弄瘦影、瓶里梅梢，为谁缀陇头，向来新萼。万古千今，算惟有、别情难托。把潘郎鬓绿，尽付雁声，几度寥寞。",
      "扁舟暮江旧泊。记携觞就折，烟翠犹弱。漫过却、歌夕吟朝，问天道何时，素纤重握。想得文姬，近更苦、云衣香薄。待更阑、试寻梦境，梦回更恶。"
    ]
  },
  {
    "id": "2e89e42098aa529e736eb762cb0d3979",
    "title": "忆旧游",
    "authorName": "黄廷璹",
    "authorId": "2e89e42098aa529ed1457b72d1457b72",
    "dynasty": "宋",
    "content": [
      "乍梅黄雨过，遍倚层楼，时舞垂杨。暗绿知谁换，似烟浓雾薄，望眼偏妨。昔人画鹢无数，相引入横塘。纵细切香蒲，重开绛蕊，懒向清觞。",
      "凄凉。旧游地，谩赋减兰成，才退周郎。总把芳辰误，念纱窗深静，冰簟流光。凤笺试写新句，青羽碧天长。又隐隐城头，随风断角斜照黄。"
    ]
  },
  {
    "id": "2e89e42098aa529e90b17e5987ff1152",
    "title": "宴清都",
    "authorName": "黄廷璹",
    "authorId": "2e89e42098aa529ed1457b72d1457b72",
    "dynasty": "宋",
    "content": [
      "坠叶窥檐语。风帘薄，递来幽恨无数。牙签倦展，银缸细剔，悄然归旅。声传漏阁偏长，更奈向、潇潇乱雨。想近日，舞袖翻云，吟笺度雪谁顾。",
      "当时翠缕吹花，东城绣陌，双燕何许。香罗唾碧，晴纱印粉，甚缘重睹。蓝桥镇隔芳梦，念骑省、悲秋漫赋。待倚阑，或遇宾鸿，殷勤寄与。"
    ]
  },
  {
    "id": "2e89e42098aa529ea07b643eefea1c54",
    "title": "兰陵王",
    "authorName": "黄廷璹",
    "authorId": "2e89e42098aa529ed1457b72d1457b72",
    "dynasty": "宋",
    "content": [
      "絮花弱。吹满斜阳院落。秋千外，无数小舟，绿水溶溶带城郭。流光漫暗觉。辜却。莺呼燕诺。欢游地，都在梦中，双蝶翩翩度帘幕。凭谁问康乐。又粉过新梢，红褪残萼。",
      "阑干休倚东风恶。怜瑟韵空在，鉴容偷改，青青洲渚遍杜若。故交半寥寞。漂泊。镇如昨。念玉指频弹，珠泪还阁。孤灯隐隐巫云薄。奈别遽无语，恨深谁托。明朝何处，夜渐短，听画角。"
    ]
  },
  {
    "id": "2e89e42098aa529e6e201807f1f8c13f",
    "title": "琐窗寒",
    "authorName": "黄廷璹",
    "authorId": "2e89e42098aa529ed1457b72d1457b72",
    "dynasty": "宋",
    "content": [
      "驻马林塘，还寻旧迹，雨收秋晚。残蕉映牖，强把碧心偷展。记相逢、画堂宴开，乱花影入帘初卷。正小池涨绿，丝纶曾试，事随鸿远。凄断。",
      "情何限。料素扇尘深，怨娥碧浅。清宫丽羽，漫有苔笺题满。问低墙、双柳尚存，几时艳烛亲共剪。但凝眸，数点遥峰，春色青如染。"
    ]
  },
  {
    "id": "2e89e42098aa529e794cbc4b1af335ec",
    "title": "齐天乐",
    "authorName": "黄廷璹",
    "authorId": "2e89e42098aa529ed1457b72d1457b72",
    "dynasty": "宋",
    "content": [
      "十年汉上东风梦，依然淡烟莺晓。系马桥空，维舟岸易，谁识当时苏小。筹花斗草。任波浴斜阳，絮迷芳岛。笑底歌边，黛娥娇聚怕归早。",
      "京尘衣袂易染，旧游随雾散，新恨难表。燕子朱扉，梨英翠箔，留得春光多少。晴丝漫绕。料带角香销，扇阴诗杳。细倚秋千，片云天共渺。"
    ]
  },
  {
    "id": "2e89e42098e0a8fe51e38d650b9e876c",
    "title": "点绛唇·送李琴泉",
    "authorName": "吴大有",
    "authorId": "2e89e42098e0a8fed1457b72d1457b72",
    "dynasty": "宋",
    "content": [
      "江上旗亭，送君还是逢君处。酒阑呼渡。云压沙鸥暮。",
      "漠漠萧萧，香冻梨花雨。添愁绪。断肠柔橹。相逐寒潮去。"
    ]
  },
  {
    "id": "2e89e4209952e291f29ff18e58343873",
    "title": "点绛唇",
    "authorName": "赵希㑂",
    "authorId": "2e89e4209952e2910f2c9a93a9eb8122",
    "dynasty": "宋",
    "content": [
      "又是年时，冷烟寒食梨花院。柳金拖线。一曲珠歌转。",
      "翠碧雕梁，风软帘通燕。何须劝。酒豪诗健。逸韵今重见。"
    ]
  },
  {
    "id": "2e89e42099547d6f1e30a7166dbf8ccc",
    "title": "贺新郎·贺耐轩周府尹己卯",
    "authorName": "曾晞颜",
    "authorId": "2e89e42099547d6fd1457b72d1457b72",
    "dynasty": "宋",
    "content": [
      "富贵人间有。就如今，秤量阴德，还公最厚。一郡鹘仑全似旧，春满霜畴稻亩。近帐外、干将夜吼。直指禾川弄霆雷，从山阴、鹿健那能走。都算计，怎担负。",
      "单车曲曲穿岩窦。向迷途、分明一呼，散渠回首。夹路香花迎拜了，见说家家举酒。道公是、再生父母。活一口还添一岁，这一回、活几千千口。只此事，是公寿。"
    ]
  },
  {
    "id": "2e89e42099547d6f659ab76652e1c4ba",
    "title": "好事近·以梅为寿",
    "authorName": "曾晞颜",
    "authorId": "2e89e42099547d6fd1457b72d1457b72",
    "dynasty": "宋",
    "content": [
      "昨夜探寒梅，先报一阳消息。天遣花神妆点，衬贤侯清白。",
      "试将玉蕊比修龄，算枝头千百。更有不凡风味，付调羹仙客。"
    ]
  },
  {
    "id": "2e89e420996cc30abeabb0d8cb51dfb2",
    "title": "沁园春·寒食郓州道中",
    "authorName": "谢枋得",
    "authorId": "2e89e420996cc30a3210ddbe0829424f",
    "dynasty": "宋",
    "content": [
      "十五年来，逢寒食节，皆在天涯。叹雨濡露润，还思宰柏；风柔日媚，羞看飞花。麦饭纸钱，只鸡斗酒，几误林闲噪喜鸦。天笑道，此不由乎我，也不由他。",
      "鼎中炼熟丹砂，把紫府青都作一家。想前人鹤驭，常游绛阙；浮生蝉蜕，岂恋黄沙。帝命守坟，王令修墓，男子正当如是耶！又何必，待过家上冢，昼锦荣华。"
    ]
  },
  {
    "id": "2e89e420996e42f78d41f38743666f60",
    "title": "西江月",
    "authorName": "钱安安",
    "authorId": "2e89e420996e42f7d1457b72d1457b72",
    "dynasty": "宋",
    "content": [
      "谁道词高和寡，须知会少离多。三家本作一家和。更莫容他别个。",
      "且恁眼前同乐，休将饮里相磨。酒肠不奈苦揉挼。我醉无多酌我。"
    ]
  },
  {
    "id": "2e89e42099a333025836c16f9a2cb9c6",
    "title": "满江红·寿东人",
    "authorName": "范飞",
    "authorId": "2e89e42099a33302d1457b72d1457b72",
    "dynasty": "宋",
    "content": [
      "律转黄钟，尧蓂尚、零星一叶。人尽道、当年此日，诞生豪杰。我是君家门下士，三年屡献阳春雪。更此行、骑鹤上扬州，恩稠叠。",
      "君有子，文章伯。君有女，夸才色。更风流酝藉，东床佳客。婿祝长生儿祝寿，玉杯举罢金杯接。愿年年、长醉腊前梅，梅梢月。"
    ]
  },
  {
    "id": "2e89e42099c6fed20e555c4330a5c859",
    "title": "三姝媚",
    "authorName": "杜良臣",
    "authorId": "2e89e42099c6fed2d1457b72d1457b72",
    "dynasty": "宋",
    "content": [
      "花浮深岸树。迎新曦窗影，细触游尘。映叶青梅，记共折南枝，又及尝新。驻屐危亭，烟墅杳、风物撩人。虹外斜阳留晚，莺边落絮催春。",
      "心事应辜桃叶，但自把新诗，遍写修筠。恨满芳洲，倩晚风吹梦，暗逐江云。慢捻轻拢，幽思切、清音谁闻。谩有鸳鸯结带，双垂绣巾。"
    ]
  },
  {
    "id": "2e89e42099dcd5f3eee1580007c964b0",
    "title": "荆州亭·题柱",
    "authorName": "吴城小龙女",
    "authorId": "2e89e42099dcd5f3d1457b72d1457b72",
    "dynasty": "宋",
    "content": [
      "帘卷曲栏独倚。江展暮天无际。泪眼不曾晴，家在吴头楚尾。",
      "数点雪花乱委。扑漉沙鸥惊起。诗句欲成时，没入苍烟丛里。"
    ]
  },
  {
    "id": "2e89e42099ebca50f1023978d9f28448",
    "title": "折丹桂",
    "authorName": "温镗",
    "authorId": "2e89e42099ebca50d1457b72d1457b72",
    "dynasty": "宋",
    "content": [
      "秋风秋露清秋节。秋雨过、秋香初发。二仙生值好秋天，气却与、秋霜争烈。",
      "秋霄开宴群仙列。秋娘唱、秋云低遏。寿杯双劝祝千秋，镇长对、中秋皓月。"
    ]
  },
  {
    "id": "2e89e42099ebca508874d4fe177aaa29",
    "title": "少年游·其一",
    "authorName": "温镗",
    "authorId": "2e89e42099ebca50d1457b72d1457b72",
    "dynasty": "宋",
    "content": [
      "东风先报上林春。枝上晓莺新。凌虹御气，鞭鸾翳凤，来辅玉晨君。",
      "稳步丹墀青云路，金鼎侍调羹。南极光中，五云多处，长伴老人星。"
    ]
  },
  {
    "id": "2e89e4209a2bca3cdc41f87c3a4e225c",
    "title": "木兰花慢",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "正千门系柳，赐宫烛、散青烟。看秀靥芳唇，涂妆晕色，试尽春妍。田田。满阶榆荚，弄轻阴、浅冷似秋天。随处饧香杏暖，燕飞斜亸秋千。朱弦。",
      "几换华年。扶浅醉、落花前。记旧时游冶，灯楼倚扇，水院移船。吟边。梦云飞远，有题红、都在薛涛笺。听绝残箫倦笛，夜堂明月窥帘。"
    ]
  },
  {
    "id": "2e89e4209a2bca3ce64199b7f13edff4",
    "title": "念奴娇·登寄闲吟台",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "素飙荡碧，喜云飞寥廓，清透凉宇。倦鹊惊翻台榭迥，叶叶秋声归树。珠斗斜河，冰轮辗雾，万里青冥路。香深屏翠，桂边满袖风露。",
      "烟外冷逼玻璃，渔郎歌渺，击空明归去。怨鹤知更莲漏悄，竹里筛金帘户。短发吹寒，闲情吟远，弄影花前舞。明年今夜，玉樽知醉何处。"
    ]
  },
  {
    "id": "2e89e4209a2bca3c8add44fab9116c98",
    "title": "高阳台·落梅",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "飘粉杯宽，盛香袖小，青青半掩苔痕。竹里遮寒，谁念灭尽芳云。么凤叫晚吹晴雪，料水空、烟冷西泠。感雕零。残缕遗钿，迤逦成尘。",
      "东园曾趁花前约，记按筝筹酒，戏挽飞琼。环佩无声，草暗台榭春深。欲倩怨笛传清谱，怕断霞、难返吟魂。转消凝。点点随波，望极江亭。"
    ]
  },
  {
    "id": "2e89e4209a2bca3ced2607e4d4d26d96",
    "title": "法曲献仙音·官圃赋梅，继草窗韵",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "云木槎丫，水荭摇落，瘦影半临清浅。翠羽迷空，粉容羞晓，年华柱弦频换。甚何逊、风流在，相逢共寒晚。总依黯。",
      "念当时、看花游冶，曾锦缆移舟，宝筝随辇。池苑锁荒凉，嗟事逐、鸿飞天远。香径无人，甚苍藓、黄尘自满。听鸦啼春寂，暗雨萧萧吹怨。"
    ]
  },
  {
    "id": "2e89e4209a2bca3c4ed90e166482682b",
    "title": "一萼红",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "过蔷薇。正风暄云淡，春去未多时。古岸停桡，单衣试酒，满眼芳草斜晖。故人老、经年赋别，灯晕里、相对夜何其。泛剡清愁，买花芳事，一卷新诗。",
      "流水孤帆渐远，想家山猿鹤，喜见重归。北阜寻幽，青津问钓，多情杨柳依依。最难忘、吟边旧雨，数菖蒲、花老是来期。几夕相思梦蝶，飞绕苹溪。"
    ]
  },
  {
    "id": "2e89e4209a2bca3c4b623eba1cc1db12",
    "title": "高阳台·寄题荪壁山房",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "石笋埋云，风篁啸晚，翠微高处幽居。缥简云签，人间一点尘无。绿深门户啼鹃外，看堆床、宝晋图书。尽萧闲，浴砚临池，滴露研朱。",
      "旧时曾写桃花扇，弄霏香秀笔，春满西湖。松菊依然，柴桑自爱吾庐。冰弦玉柱风流在，更秋兰、香染衣裾。照窗明，小字珠玑，重见欧虞。"
    ]
  },
  {
    "id": "2e89e4209a2bca3c76ecf3ff186ae938",
    "title": "探芳信湖上春游，继草窗韵",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "对芳昼。甚怕冷添衣，伤春疏酒。正绯桃如火，相看自依旧。闲帘深掩梨花雨，谁问东阳瘦。几多时，涨绿莺枝，坠红鸳甃。",
      "堤上宝鞍骤。记草色薰晴，波光摇岫。苏小门前，题字尚存否。繁华短梦随流水，空有诗千首。更休言，张绪风流似柳。"
    ]
  },
  {
    "id": "2e89e4209a2bca3ce3ff76a47df5d28d",
    "title": "祝英台近",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "杏花初，梅花过，时节又春半。帘影飞梭，轻阴小庭院。旧时月底秋千，吟香醉玉，曾细听、歌珠一串。",
      "忍重见。描金小字题情，生绡合欢扇。老了刘郎，天远玉箫伴。几番莺外斜阳，阑干倚遍，恨杨柳、遮愁不断。"
    ]
  },
  {
    "id": "2e89e4209a2bca3c4b70e8f8a6c520ba",
    "title": "踏莎行·题草窗十拟后",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "紫曲迷香，绿窗梦月。芳心如对春风说。蛮笺象管写新声，几番曾试琼壶觖。",
      "庾信书愁，江淹赋别。桃花红雨梨花雪。周郎先自足风流，何须更拟秦箫咽。"
    ]
  },
  {
    "id": "2e89e4209a2bca3c200a0c14acc466ce",
    "title": "四字令/醉太平",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "兰汤晚凉。鸾钗半妆。红巾腻雪初香。擘莲房赌双。",
      "罗纨素珰。冰壶露床。月移花影西厢。数流萤过墙。"
    ]
  },
  {
    "id": "2e89e4209a2bca3c827913419085678f",
    "title": "生查子",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "罗襦隐绣茸，玉合消红豆。深院落梅钿，寒峭收灯后。",
      "心事卜金钱，月上鹅黄柳。拜了夜香休，翠被听春漏。"
    ]
  },
  {
    "id": "2e89e4209a2bca3c4544f39a4f82197a",
    "title": "壶中天/念奴娇",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "水西云北，记前回同载，高阳伴侣。一色荷花香十里，偷把秋期频数。脆管排云，轻桡喷雪，不信催诗雨。碧筒呼酒，秀笺题遍新句。",
      "谁念病损文园，岁华摇落，事与孤鸿去。露井邀凉吹短发，梦入蘋洲菱浦。暗草飞萤，乔枝翻鹊，看月山中住。一声清唱，醉乡知有仙路。"
    ]
  },
  {
    "id": "2e89e4209a2bca3c3e28e2ab4f18f8e6",
    "title": "木兰花慢·送客",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "折秦淮露柳，带明月、倚归船。看佩玉纫兰，囊诗贮锦，江满吴天。吟边。唤回梦蝶，想故山、薇长已多年。草得梅花赋了，棹歌远和离舷。风弦。",
      "尽入吟篇。伤倦客、对秋莲。过旧经行处，渔乡水驿，一路闻蝉。留连。漫听燕语，便江湖、夜语隔灯前。潮返浔阳暗水，雁来好寄瑶笺。"
    ]
  },
  {
    "id": "2e89e4209a2bca3ce3ff76a430c4e2db",
    "title": "祝英台近",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "载轻寒、低鸣橹。十里杏花雨。露草迷烟，萦绿过前浦。青青陌上垂杨，绾丝摇佩，渐遮断、旧曾吟处。",
      "听莺语。吹笙人远天长，谁翻水西谱。浅黛凝愁，远岫带眉妩。画阑闲倚多时，不成春醉，趁几点、白鸥归去。"
    ]
  },
  {
    "id": "2e89e4209a2bca3c25eb6af7129a1fe2",
    "title": "清平乐",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "合欢扇子。扑蝶花阴里。半醉海棠扶不起。淡日秋千闲倚。",
      "宝筝弹向谁听。一春能几番晴。帐底柳绵吹满，不教好梦分明。"
    ]
  },
  {
    "id": "2e89e4209a2bca3c52591368172edab4",
    "title": "章台月/一斛珠",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "露轻风细。中庭夜色凉如水。荷香柳影成秋意。萤冷无光，凉入树声碎。",
      "玉箫金缕西楼醉。长吟短舞花阴地。素娥应笑人憔悴。漏歇帘空，低照半床睡。"
    ]
  },
  {
    "id": "2e89e4209a2bca3c606d191e07fd7925",
    "title": "青玉案",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "楚峰十二阳台路。算只有、飞红去。玉合香囊曾暗度。榴裙翻酒，杏帘吹粉，不识愁来处。",
      "燕忙莺懒青春暮。蕙带空留断肠句。草色天涯情几许。荼开尽，旧家池馆，门掩风和雨。"
    ]
  },
  {
    "id": "2e89e4209a2bca3c1cec7096e0427b1d",
    "title": "浣溪沙·题草窗词",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "玉雪庭心夜色空。移花小槛斗春红。轻衫短帽醉歌重。",
      "彩扇旧题烟雨外，玉箫新谱燕莺中。阑干到处是春风。"
    ]
  },
  {
    "id": "2e89e4209a2bca3c5f61533b205d6044",
    "title": "天香·宛委山房拟赋龙涎香",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "捣麝成尘，薰薇注露，风酣百和花气。品重云头，叶翻蕉样，共说内家新制。波浮海沫，谁唤觉、鲛人春睡。清润俱饶片脑，芬馡半是沉水。相逢酒边花外。",
      "火初温、翠炉烟细。不似宝珠金缕，领巾红坠。荀令如今憔悴。消未尽、当时爱香意。烬暖灯寒，秋声素被。"
    ]
  },
  {
    "id": "2e89e4209a2bca3c643767a190ea2701",
    "title": "摸鱼儿·紫云山房拟赋莼",
    "authorName": "李彭老",
    "authorId": "2e89e4209a2bca3cd1457b72d1457b72",
    "dynasty": "宋",
    "content": [
      "过垂虹、四桥飞雨，沙痕初涨春水。腥波十里吴歈远，绿蔓半萦船尾。连复碎。爱滑卷青绡，香袅冰丝细。山人隽味。笑杜老无情，香羹碧涧，空只赋芹美。",
      "归期早，谁似季鹰高致。鲈鱼相伴菰米。红尘如海丘园梦，一叶又秋风起。湘湖外。看采撷、芳条际晓随鱼市。旧游漫记。但望里江南，秦鬟贺镜，渺渺隔烟翠。"
    ]
  },
  {
    "id": "2e89e4209a8425c29b02ba6d38d3b398",
    "title": "菩萨蛮",
    "authorName": "李元卓",
    "authorId": "2e89e4209a8425c2d1457b72d1457b72",
    "dynasty": "宋",
    "content": [
      "一枝绛蜡香梅软。宜春小胜玲珑剪。拂晓上瑶钗。春从鬓底来。",
      "菱花频自照。粉面惊春早。淡拂晓山眉。为谁今日宜。"
    ]
  },
  {
    "id": "2e89e4209acbcf7df29ff18e2cbb60a0",
    "title": "点绛唇",
    "authorName": "舒氏",
    "authorId": "2e89e4209acbcf7dd1457b72d1457b72",
    "dynasty": "宋",
    "content": [
      "独自临池，闷来强把阑干凭。旧愁新恨。耗却年时兴。",
      "鹭散鱼潜，烟敛风初定。波心静。照人如镜。少个年时影。"
    ]
  },
  {
    "id": "2e89e4209ae8a59fe429ae79f9e1bb97",
    "title": "如梦令",
    "authorName": "叶祖义",
    "authorId": "2e89e4209ae8a59fd1457b72d1457b72",
    "dynasty": "宋",
    "content": [
      "如梦。如梦。和尚出门相送。"
    ]
  },
  {
    "id": "2e89e4209aed19f0e3ff76a4e1b70ad2",
    "title": "祝英台近",
    "authorName": "苏茂一",
    "authorId": "2e89e4209aed19f0d1457b72d1457b72",
    "dynasty": "宋",
    "content": [
      "结垂杨，临广陌，分袂唱阳关。稳上征鞍。目极万重山。归鸿欲到伊行，丁宁须记，写一封、书报平安。",
      "渐春残。是他红褪香收，绡泪点斑斑。枕上盟言。都做梦中看。销魂啼鴂声中，杨花飞处，斜阳下、愁倚阑干。"
    ]
  },
  {
    "id": "2e89e4209aed19f065479fbc31610810",
    "title": "琐窗寒·重游东湖",
    "authorName": "苏茂一",
    "authorId": "2e89e4209aed19f0d1457b72d1457b72",
    "dynasty": "宋",
    "content": [
      "云浦苍寒，烟堤幕翠，旧痕新涨。春愁十里，冉冉碧丝摇荡。记登临、少年思豪，唾壶击玉歌清壮。到如今梦里，秋风鸿阵，晚波渔唱。",
      "惆怅。重来处，望画舫天边，辔丝原上。山阴秀句，付与一声云响。正东湖、谁家柳下，午阴漠漠人荡桨。最堪怜、白发周郎，为江山自赏。"
    ]
  },
  {
    "id": "2e89e4209b18540b23a2b0e48c35331e",
    "title": "江神子 ·癸亥陈和叔会于赏心亭",
    "authorName": "张舜民",
    "authorId": "2e89e4209b18540bd1457b72d1457b72",
    "dynasty": "宋",
    "content": [
      "七朝文物旧江山。水如天。莫凭栏。千古斜阳、无处认长安。更隔秦淮闻旧曲，秋已半，夜将阑。",
      "争教潘鬓不生斑。敛芳颜。抹么弦。须记琵琶、子细说因缘。待得鸾胶肠已断，重别日，是何年。"
    ]
  },
  {
    "id": "2e89e4209b18540b4de3d59b2eb81e7b",
    "title": "清遐台饯别朝中措",
    "authorName": "张舜民",
    "authorId": "2e89e4209b18540bd1457b72d1457b72",
    "dynasty": "宋",
    "content": [
      "三湘迁客思悠哉。樽俎定常开。云雨未消歌伴，山川忍对离杯。",
      "他年来此，贤侯未去，忍话先回。好在江南山色，恁时重上高台。"
    ]
  },
  {
    "id": "2e89e4209b18540b0500904f5728a07b",
    "title": "卖花声·题岳阳楼",
    "authorName": "张舜民",
    "authorId": "2e89e4209b18540bd1457b72d1457b72",
    "dynasty": "宋",
    "content": [
      "木叶下君山。空水漫漫。十分斟酒敛芳颜。不是渭城西去客，休唱阳关。",
      "醉袖抚危栏。天淡云闲。何人此路得生还。回首夕阳红尽处，应是长安。"
    ]
  },
  {
    "id": "2e89e4209b18540b5953529f5b4c42c7",
    "title": "卖花声·楼上久踟躇",
    "authorName": "张舜民",
    "authorId": "2e89e4209b18540bd1457b72d1457b72",
    "dynasty": "宋",
    "content": [
      "楼上久踟躇。地远身孤。拟将憔悴吊三闾。自是长安日下影，流落江湖。",
      "烂醉且消除。不醉何如。又看暝色满平芜。试问寒沙新到雁，应有来书。"
    ]
  },
  {
    "id": "2e89e4209b47c8c8fc8a74fd3194dc65",
    "title": "七娘子贺人子晬",
    "authorName": "吴申",
    "authorId": "2e89e4209b47c8c8d1457b72d1457b72",
    "dynasty": "宋",
    "content": [
      "君家诸子燕山盛。去年两见门弧庆。银蜡烧花，宝香熏烬。晬盘珠玉还相映。",
      "耳边好语凭君听。此儿不与群儿并。右执金戈，左持金印。功名当似王文正。"
    ]
  },
  {
    "id": "2e89e4209ba0ebe78f5d60937aae8966",
    "title": "向湖边",
    "authorName": "张拭",
    "authorId": "2e89e4209ba0ebe7d1457b72d1457b72",
    "dynasty": "宋",
    "content": [
      "万里烟堤，百花风榭，游女翩翩羽盖。彩挂秋千，向花梢娇对。矧门外、森立乔松，日花争丽，犹若当年文会。廊庙夔龙，暂卜邻交外。共讲真率，玉糁金齑脍。",
      "同萧散寄傲，樽罍倾北海。佳处难忘，约追欢须再。况风月不用一钱买。但回首，七虎堂中心欲碎。千里相思，幸前盟犹在。"
    ]
  },
  {
    "id": "2e89e4209ba5182e274304f2e91e7992",
    "title": "如梦令·题龙脊石",
    "authorName": "冯熔",
    "authorId": "2e89e4209ba5182ed1457b72d1457b72",
    "dynasty": "宋",
    "content": [
      "素养浩然之气，铁石心肠谁拟。蒿目县前江，不逐队鱼游戏。",
      "藏器。藏器。只等时乘奋起。"
    ]
  },
  {
    "id": "2e89e4209bb2333aeb1c9c8c749a4246",
    "title": "沁园春",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "月晃虚窗，风掀斗帐，晓来梦回。见满川惊鹭，长空瑞鹤，联翩来下，翔舞徘徊。旋放金磐承积块，更轻撼琼壶撩冻澌。毡帏小，近宝炉兽炭，沈水兰煤。寒威。",
      "酒力相欺。荐绿蚁霜螯左右持。问岁岁祯祥，如何中断，年年梅月，因甚愆期。上绀碧楼，城高百尺，看白玉虬龙奔四围。纷争罢，正残鳞败甲，天上交飞。"
    ]
  },
  {
    "id": "2e89e4209bb2333a582f3fe0dec34c74",
    "title": "阮郎归·其一即",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "山翁可是爱登台。看云日几回。恨无语似谪仙才。空教云去来。",
      "思往事，引深杯。长歌感壮怀。霜风晚下扫阴霾。天心宝鉴开。"
    ]
  },
  {
    "id": "2e89e4209bb2333aabedcee8a8d3dda8",
    "title": "阮郎归·其二题清晖阁",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "马蹄西路赏春妍。重来十五年。好山如带水如环。红楼罨画闲。",
      "人易老，景如前。停杯俯逝川。归舟回首望云烟。秦人隔洞天。"
    ]
  },
  {
    "id": "2e89e4209bb2333ad173f0e1dac1869b",
    "title": "阮郎归·其三",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "去年手种十株梅。而今犹未开。山翁一日走千回。今朝蝶也来。",
      "高树杪，暗香微。悭香越恼怀。更烧银烛引春回。英英露粉腮。"
    ]
  },
  {
    "id": "2e89e4209bb2333a4334969fd050d9ce",
    "title": "蝶恋花",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "墙角栽梅分两下。夹竹穿松，巧傍柴门亚。不似西湖明月夜。展开一片江南画。",
      "老子寻芳心已罢。为爱孤高，结约如莲社。清静界中观物化。憧憧门外驰车马。"
    ]
  },
  {
    "id": "2e89e4209bb2333a4334969f17bfeaed",
    "title": "蝶恋花",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "眼约心期常未足。邂逅今朝，暂得论心曲。忽堕鲛珠红簌簌。双眸剪水明如烛。",
      "可恨匆匆归去速。去去行云，望断凄心目。何似当初情未熟。免教添得愁千斛。"
    ]
  },
  {
    "id": "2e89e4209bb2333a165e2626a1c73ff8",
    "title": "蝶恋花·其二一名凤栖梧长沙作",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "天际行云红一缕。无尽青山，江水悠悠去。更上层楼凭远处。凄凉今古悲三楚。",
      "心事多端谁共语。酒醒愁来，望望家何所。薄宦漂零成久旅。天涯却羡鸿遵渚。"
    ]
  },
  {
    "id": "2e89e4209bb2333a598610bac81166d4",
    "title": "蝶恋花·其三观雪作",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "姑射真仙蓬海会。驭气乘龙，作意游方外。冬后剪花飞素彩。腊前陨璞抛团块。",
      "幂幂锦云相映带。川谷林峦，混一乾坤大。白玉装成全世界。江湖点染微瑕颣。"
    ]
  },
  {
    "id": "2e89e4209bb2333aed2b3fa8ee43808e",
    "title": "蝶恋花·其四长沙送同官先归邵武",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "屈指瓜期犹渺渺。羡子征鞍，去上长安道。到得故园春正好。桃腮杏脸迎门笑。",
      "闻道难兄登显要。雁字云霄，花萼应同调。旧恨新愁须拼了。功名趁取方年少。"
    ]
  },
  {
    "id": "2e89e4209bb2333a8b22cfa10fc63530",
    "title": "蝶恋花·其六霰雨雪词",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "天色沈沈云色赭。风搅阴寒，浩荡吹平野。万斛珠玑天弃舍。长空撒下鸣鸳瓦。",
      "玉女凝愁金阙下。褪粉残妆，和泪轻挥洒。欲降尘凡飙驭驾。翩翩白凤先来也。"
    ]
  },
  {
    "id": "2e89e4209bb2333a8f7e0eccea77b7d0",
    "title": "长相思·其一",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "体夭夭。步飘飘。绶带金泥缕绛绡。珑璁趁步摇。",
      "浅霞消。两峰遥。斜插层楼金系腰。花羞人面娇。"
    ]
  },
  {
    "id": "2e89e4209bb2333a34cd674e7483a60b",
    "title": "长相思·其二效南唐体",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "展颦蛾。抹流波。并插玲珑碧玉梭。松分两髻螺。",
      "晓霜和。冻轻呵。拍罢阳春白雪歌。偎人春意多。"
    ]
  },
  {
    "id": "2e89e4209bb2333a083289b79190737a",
    "title": "长相思·其三探梅摘归",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "冒寒吹。访琼姬。行到青山遇玉肌。凝情欲待谁。",
      "出疏篱。手同携。踏月随香清夜归。乘欢拨冻醅。"
    ]
  },
  {
    "id": "2e89e4209bb2333af32f182e5ef05dd5",
    "title": "浣溪沙",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "浅著铅华素净妆。翩跹翠袖拂云裳。傍人作意捧金觞。",
      "曲度清悲云冉冉，花飞零乱月茫茫。梦回人去似高唐。"
    ]
  },
  {
    "id": "2e89e4209bb2333af32f182e19806e88",
    "title": "浣溪沙",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "直系腰围鹤间霞。双垂项帕凤穿花。新妆全学内人家。",
      "惠性芳心谁得似，饶嗔□恶也还他。只消凡事与饶些。"
    ]
  },
  {
    "id": "2e89e4209bb2333a497dc9bb4dc445fc",
    "title": "促拍满路花瑞香",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "名花无影迹，寒气日凄凉。人间千万树，歇芬芳。紫微宫女，仙驭降霓裳。名在仙班簿，不属尘凡，洞天密锁云窗。",
      "遗珰连宝珥，人世识天香。凝寒承雨露，傲冰霜。凌仙仙子，邂逅水云乡。更约南枝友，游遍江南，共归三岛扶桑。"
    ]
  },
  {
    "id": "2e89e4209bb2333abf1a04ccc66544a6",
    "title": "清平乐·其一",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "红尘久住。仙驭凌波去。本似行云无定处。那更腊残风雨。",
      "瑶芳片片轻飞。但留青子栾枝。孤负岁寒幽意，如今却与春宜。"
    ]
  },
  {
    "id": "2e89e4209bb2333a88a1fd990342c9c5",
    "title": "清平乐·其二咏木犀",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "灵心暗属。髻垒黄金粟。寂静虚堂情不足。微步徘徊山麓。",
      "蕊珠宫里新妆。生香全似瑶芳。应为莺花留恋，人间暂歇鸾凰。"
    ]
  },
  {
    "id": "2e89e4209bb2333a700945fb22d2f0da",
    "title": "谒金门·其一闻莺声作",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "花满树。两个黄鹂相语。恰似碧城双玉女。对歌还对舞。",
      "可惜娟娟楚楚。同伴彩云归去。居士心如泥上絮。那能无恨处。"
    ]
  },
  {
    "id": "2e89e4209bb2333a6aa0647223980285",
    "title": "谒金门·其二",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "嗟久客。又见他乡寒食。流水断桥春寂寂。孤村烟火息。",
      "白去红飞无迹。千树总成新碧。醉里伤春愁似织。东风欺酒力。"
    ]
  },
  {
    "id": "2e89e4209bb2333a6aa06472e47d77e5",
    "title": "谒金门·其二",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "芳思切，旧事不堪重说。浓露凝香花喷血。花心双蛱蝶。",
      "燕语莺啼都歇。又过清明时节。记得离歌三两阕。未歌先哽咽。"
    ]
  },
  {
    "id": "2e89e4209bb2333a6aa0647259ea82de",
    "title": "谒金门·其二",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "春又过。那更雨摧风挫。留得浅红三两朵。竹梢烟雾锁。",
      "把酒对花危坐。多病多愁都可。舞蝶游蜂迷道左。惜春忙似我。"
    ]
  },
  {
    "id": "2e89e4209bb2333a6aa06472181734dd",
    "title": "谒金门·其二",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "秋夜静。屋上狂风初定。两两啼蛄相答应。灯蛾摇烛影。",
      "枕上鸡声遥听。起舞良宵偏永。明日谩寻弓剑整。衰颜重揽镜。"
    ]
  },
  {
    "id": "2e89e4209bb2333a6aa06472a7ad8267",
    "title": "谒金门·其二",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "天气暖。开了荼一半。红日迟迟风拂面。阶前花影乱。",
      "俊雅风流不见。定被莺花留恋。千尺游丝舒又罥。系人心上线。"
    ]
  },
  {
    "id": "2e89e4209bb2333a6aa06472d6213504",
    "title": "谒金门·其二",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "歌罢奏。敛步拂开罗袖。宝扇轻摇香汗透。软香沾素手。",
      "小立偎人良久。一寸娇波横溜。心事未言眉已皱。无端催劝酒。"
    ]
  },
  {
    "id": "2e89e4209bb2333aa2d534f62ad9d878",
    "title": "减字木兰花",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "烟云变化。面面青山如展画。俯对平川。野水烟村远接天。",
      "有时纵目。景物繁华观不足。月下风头。一曲清讴博见楼。"
    ]
  },
  {
    "id": "2e89e4209bb2333a5a057fea38f0d525",
    "title": "谒金门·其六早梅",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "芳信拆。漏泄东君消息。帝殿宝炉烟未熄。龙香飘片白。",
      "点缀枯梢的皪。疏影荡摇寒碧。指与纤纤教自摘。枝横云鬓侧。"
    ]
  },
  {
    "id": "2e89e4209bb2333af2a9e05c41537a84",
    "title": "临江仙·同王侯二公登裴公亭",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "忽忆裴公台上去，远空秋气棱棱。万山一水秀还明。此时三楚客，何意续骚经。",
      "爱竹子猷参杖履，能诗侯喜同登。赓酬不尽古今情。清风生白麈，侧月照疏星。"
    ]
  },
  {
    "id": "2e89e4209bb2333ab39327a5bae059f1",
    "title": "瑞鹧鸪·其二",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "几时芟棘剪蒿蓬。付我天然地一弓。乔木茂林森耸耸，遥岑叠嶂碧重重。",
      "水心台榭超尘表，楼上乾坤跨域中。黄鹤巴陵千古事，那知不是此衰翁。"
    ]
  },
  {
    "id": "2e89e4209bb2333aabf5b2b21bd20819",
    "title": "鹊桥仙·乙巳第四次雪",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "银花千里，玉阶三尺，远近高低一色。天公今岁被诗催，特地放、冬前四白。",
      "梅梢竹外，频频轻撼，嫌乱瑶芳素质。耐寒相对不胜清，毡帐底、偎红未得。"
    ]
  },
  {
    "id": "2e89e4209bb2333a9b8d0064980d4f82",
    "title": "好事近·其一和人题渭川钓渔图韵",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "风景好樵川，郭外三洲烟渚。过尽古今清逸，奈天公不与。",
      "地灵人意会符同，留待烟霞侣。一棹轻舟开岸，弄滩声风雨。"
    ]
  },
  {
    "id": "2e89e4209bb2333a8c5a1dc81920e083",
    "title": "好事近·其二",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "宿面浅匀妆，梅粉旋生春色。绣草冠儿宫样，系丁香新缬。",
      "凤檀槽上四条弦，轻□□□攧。恰似浔阳江畔，话长安时节。"
    ]
  },
  {
    "id": "2e89e4209bb2333adc41f87cf225e6df",
    "title": "木兰花慢",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "残红吹尽了，换新绿、染疏林。正杜宇催归，行人贪路，天气轻阴。江亭旧游宴处，但瑶山、数叠晚云深。犹忆佳人敛黛，为予别泪盈襟。而今。",
      "旅况难禁。逢胜概、懒登临。念景熟难忘，情多易感，取次关心。平明又西去也，望关山、古道马骎骎。回首当年一梦，笑将浊酒重斟。"
    ]
  },
  {
    "id": "2e89e4209bb2333adc41f87c21d5ae35",
    "title": "木兰花慢",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "朝天门外路，路坦坦、走瑶京。悔年少狂图，争名远宦，为米孤征。星星。半凋鬓发，事千端、回首只堪惊。居士新来悟也，渭川小隐初成。临清。",
      "巧创幽亭。真富贵、享安荣。有猿鸟清讴，松篁森卫，桧柏双旌。蛙鸣。自然鼓吹，粲林华、前后锦围屏。须信早朝鸡唱，未如夜枕滩声。"
    ]
  },
  {
    "id": "2e89e4209bb2333a7b5d86418fe18237",
    "title": "木兰花慢·其二登楼观稼作",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "无言凭燕几，爱香袅、博山炉。正暖日辉辉，晴云淡淡，千里平芜。田家尽收刈了，见牛羊、下垄暝烟孤。闻说丰年景致，老农击壤呜呜。狂夫。",
      "素乏良图。从上策、赋归欤。有千亩松筠，三洲风月，尽遂吾初。凭谁去西塞岸，问玄真、此意果何如。寂寞无人共乐，醉乡是我华胥。"
    ]
  },
  {
    "id": "2e89e4209bb2333aece5e199a1d02a71",
    "title": "柳梢青",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "叶下云行，亭皋风静，凉雨丝丝。断雁孤鸣，寒蛩相应，寂寂书帏。",
      "蒲团纸帐兰台。梦不到、邯郸便回。蚁穴荣华，人间功业，都恼人怀。"
    ]
  },
  {
    "id": "2e89e4209bb2333a1e02d282f1d038ba",
    "title": "木兰花慢·其三思旧事有作",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "对轩辕古镜，照华发、短刁骚。念壮岁心情，平生志气，可笑徒劳。云中谩夸魏尚，请休论、定远说班超。总是黄粱一梦，怎如尘外逍遥。蛮徭。",
      "洞入云霄。算无分、到仙曹。愿归隐闽山，来临渭水，葺个云巢。楼居共、真仙伴侣，又有时、混迹入渔樵。且恁随缘玩世，帝乡路觉迢迢。"
    ]
  },
  {
    "id": "2e89e4209bb2333aa84ba72b2f5a5158",
    "title": "木兰花慢·其五看春有感",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "平生花恨少，又那得、酒中愁。自禅板停参，蒲团悟罢，身世忘忧。南柯旧时太守，尽当年、富贵即时休。莫羡痴儿小子，心心念念封侯。",
      "优游。取次凝眸。春浩浩、思悠悠。爱万木欣荣，幽泉流注，好鸟勾舟，感生生、自然造化，玩吾心、此外复何求。应有知音共赏，定当一语相投。"
    ]
  },
  {
    "id": "2e89e4209bb2333a7d66cbbf7d47d2e1",
    "title": "鹧鸪天·其一城南书院饯别张南轩赴阙奏事知严州吕胜己",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "竹树萧萧屋数椽。平湖漫漫纳通川。有时竹杖芒鞋至，醉著山光水色间。",
      "成小隐，未经年。功名夷路稳加鞭。逢时且数中书考，他日还寻独乐园。"
    ]
  },
  {
    "id": "2e89e4209bb2333a51cdbdd006b9cf62",
    "title": "鹧鸪天·其二",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "记得追游故老家。红莲幕府在长沙。放船桥口秋随月，走马春园夜踏花。",
      "思往昔，谩咨嗟。几番魂梦转天涯。葵轩老子今何在，岳麓风雩噪暮鸦。"
    ]
  },
  {
    "id": "2e89e4209bb2333a51cdbdd08b9a5a09",
    "title": "鹧鸪天·其二",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "一夜春寒透锦帏。满庭花露起多时。垒金梳子双双耍，铺翠花儿袅袅垂。",
      "人去后，信来稀。等闲屈指数归期。门前恰限行人至，喜鹊如何圣得知。"
    ]
  },
  {
    "id": "2e89e4209bb2333a51cdbdd0c176b6c1",
    "title": "鹧鸪天·其二",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "日日楼心与画眉。松分蝉翅黛云低。象牙白齿双梳子，驼骨红纹小棹篦。",
      "朝暮宴，浅深杯。更阑生怕下楼梯。徐娘怪我今疏懒，不及卢郎年少时。"
    ]
  },
  {
    "id": "2e89e4209bb2333a51cdbdd0ad406373",
    "title": "鹧鸪天·其二",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "纸帐虚明好醉眠。博山轻袅水沉烟。了知世上都如梦，须信壶中别有天。",
      "知我者，为君言。道人有个好因缘。丹成有日归云路，且醉梅花作地仙。"
    ]
  },
  {
    "id": "2e89e4209bb2333a6da09444bdea040b",
    "title": "点绛唇·其一长沙送同官先归邵武",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "满路梅花，为谁开遍春风萼。短亭萧索。草草传杯酌。",
      "送子先归，我羡辽东鹤。他年约。瘦藤芒履。共子同丘壑。"
    ]
  },
  {
    "id": "2e89e4209bb2333ad5852d9dc25f5b45",
    "title": "鱼游春水",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "林梢听布谷。郭外舒怀仍快目。平田浩荡，㶁㶁泉鸣暗谷。香稻吐芒针棘细，秀麦摇风波浪绿。山童野老，意亲情热。",
      "我待休官弃禄。屏迹幽闲安退缩。渭川千亩修篁，巑巑绀玉。顾盼滩流萦八节，呼吸湖光穿九曲。贪求自乐，尽忘尘俗。"
    ]
  },
  {
    "id": "2e89e4209bb2333ab1835a8f49ffa631",
    "title": "点绛唇·其四",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "桂子飘香，江南秋老霜风作。自怜漂泊。几度伤离索。",
      "孤馆迢迢，满引村醪酌。情无著。好音难托。又失黄花约。"
    ]
  },
  {
    "id": "2e89e4209bb2333aae47d17b63ce88f0",
    "title": "霜天晓角·题九里驿",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "晓来风作。病怯春衫薄。郭外溪山明秀，红尘里、自拘缚。",
      "村酒频斟酌。野花偏绰约。十载人非物是，惊回首、梦初觉。"
    ]
  },
  {
    "id": "2e89e4209bb2333a275433254422526d",
    "title": "点绛唇·其五代作，贺生子",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "瑞气盈门，神仙谪下看看到。已知消耗。弧矢呈祥了。",
      "种德阴功，自有多男报。还知道。果生蓬岛。不比人间早。"
    ]
  },
  {
    "id": "2e89e4209bb2333ac4d3d40e915b66e2",
    "title": "虞美人·其一咏菊",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "疏风摆撼芙蓉沼。垄上梅英小。谁家姊妹去寻芳。粉面云鬟参杂、汉宫妆。",
      "邯郸奏罢宫中乐。邂逅同杯酌。老来花酒制颓龄。为爱嫣然娇靥、斗盈盈。"
    ]
  },
  {
    "id": "2e89e4209bb2333a038103bfe3459d52",
    "title": "虞美人·其二",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "年年冬后心情快。常是留宾醉。尊前笑靥粲金钿。更有半黄枨橘、满堆磐。",
      "人人爱道休官去。总是闲言语。古今文士与贤才。为甚独高陶令、赋归来。"
    ]
  },
  {
    "id": "2e89e4209bb2333ae0f2f0792f4cc22b",
    "title": "虞美人·其三月下听琴，西湖作",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "横波清剪西湖水。黛拂吴山翠。藕丝衫子水沉香。坐久冰肌玉骨、起微凉。",
      "金徽泛柳听佳句。叠叠胎仙舞。曲终松下小磐桓。风露泠泠、直欲便骖鸾。"
    ]
  },
  {
    "id": "2e89e4209bb2333ac06ac9f2f12f223f",
    "title": "南歌子",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "湛露凉亭馆，香风散芰荷。晚来月色似金波。间绿围红、同伴雪儿歌。",
      "年少风流足，情深欢会多。佳人月下拜嫦娥。不似隔年牛女、望星河。"
    ]
  },
  {
    "id": "2e89e4209bb2333a16b80f3d1a615692",
    "title": "菩萨蛮·其一",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "遥山几叠天边碧。故教遮断天涯客。楼倚暮云端。春风罗袖寒。",
      "与君千里别。共此关山月。皓月一般明。君心怎敢凭。"
    ]
  },
  {
    "id": "2e89e4209bb2333abe3d0c4c6c45b201",
    "title": "八声甘州·怀渭川作",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "自秋来、多病意无聊，不作渭川游。想兰菊凋疏，松筠茂密，亭馆清幽。四望遥山万叠，叠叠翠光浮。人道蓬莱岛，仿佛瀛洲。",
      "居士心迷丘壑，念迂疏老懒，难觅封侯。看才能成事业，且自抽头。携老稚、团栾百口，要他年、在此作菟裘。无言也，此生心事，都付东流。"
    ]
  },
  {
    "id": "2e89e4209bb2333a1700e168410b9a02",
    "title": "菩萨蛮·其二题莲花庵",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "岭猿啸罢千山碧。小庵虚室团团白。庵在小山头。从来少客游。",
      "道人方打坐。举袖来迎我。问我此来因。拈花与道人。"
    ]
  },
  {
    "id": "2e89e4209bb2333ac16778c834670919",
    "title": "如梦令·其一",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "花上娇莺哑咤。著色江南图画。可惜好春风，有酒无人同把。",
      "拚舍。拚舍。独醉好天良夜。"
    ]
  },
  {
    "id": "2e89e4209bb2333ab37d80b961746b17",
    "title": "西江月·为内子寿",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "日日齐眉举案，年年劝酒持觥。今年着意寿卿卿。幼稚绵绵可庆。",
      "官冷未尝贫贱，家肥胜似功名。所为方便合人情。管取前途更永。"
    ]
  },
  {
    "id": "2e89e4209bb2333adf6cd89e1297af17",
    "title": "如梦令·其二同官新得故官故姬",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "王谢堂前旧燕。毕竟情高意远。只恐宠恩深，后会不教人见。",
      "深劝。深劝。不枉追欢一遍。"
    ]
  },
  {
    "id": "2e89e4209bb2333a55b04fd97fe8c058",
    "title": "如梦令·其三催梅雪",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "梅雪渐当时候。访问全无消耗。凭仗小阳春，催取南枝先到。",
      "然后。然后。雪月交光同照。"
    ]
  },
  {
    "id": "2e89e4209bb2333a06b77126468cd942",
    "title": "杏花天",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "当年悔我抛生计。趁升斗、蛮乡远地。谁知事向无心起。回首邯郸梦里。",
      "风雪满□□□□。最好处、吴头楚尾。青山本是强人意。更时见、梅花助美。"
    ]
  },
  {
    "id": "2e89e4209bb2333a10c5750935c83781",
    "title": "渔家傲·其一沅州作",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "长记浔阳江上宴。庾公楼上凭阑遍。北望淮山连楚甸。真伟观。中原气象依稀见。",
      "漂泊江湖波浪远。依然身在蛮溪畔。愁里不知时节换。春早晚。杜鹃声里飞花满。"
    ]
  },
  {
    "id": "2e89e4209bb2333a9ba6b0c1d8e8a2f3",
    "title": "渔家傲·其二",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "闻道西洲梅已放。几时乘兴同寻访。稚子携壶翁策杖。徐徐往。青山绿水皆堪赏。",
      "满月当空川晃晃。却呼艇子摇双桨。几阵浓香新酝酿。波溶漾。宛然身在西湖上。"
    ]
  },
  {
    "id": "2e89e4209bb2333a9ba6b0c1ec91e3a5",
    "title": "渔家傲·其二",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "特为梅花来渭水。有人折得横梢至。粉毖香悭春意未。多应是。江南信息争先寄。",
      "水绿山青风日美。此时正惬幽人意。驱使风光佳句里。□满纸。却将旧日诗词比。"
    ]
  },
  {
    "id": "2e89e4209bb2333aed0c56ec9f8c2447",
    "title": "瑞鹤仙",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "残梅飘簌簌。看柳上春归，柔条新绿。娇莺离幽谷。弄弹簧清响，飞迁乔木。年华妞迅速。叹浮生、流晖转烛。自春来、每每遨游，多办九霞＿醁。",
      "溪北。踏青微步，斗草慵眠，锦裀花褥。铅华簇簇。歌声妙、间丝竹。爱一川好处，高山流水，不减城南杜曲。笑平生、卓地无锥，老来富足。"
    ]
  },
  {
    "id": "2e89e4209bb2333a798a813c6aa2ce0f",
    "title": "蝶恋花·霰雨雪词",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "天色沈沈云色赭。风搅阴寒，浩荡吹平野。万斛珠玑天弃舍，长空撒下鸣鸳瓦。",
      "玉女凝愁金阙下。褪粉残妆，和泪轻挥洒。欲降尘凡飙驭驾，翩翩白凤先来也。"
    ]
  },
  {
    "id": "2e89e4209bb2333a7770690b34af306e",
    "title": "卜算子·人事几时穷",
    "authorName": "吕胜已",
    "authorId": "2e89e4209bb2333ad1457b72d1457b72",
    "dynasty": "宋",
    "content": [
      "人事几时穷，我性偏宜静。世上谁无富贵心，到了须由命。",
      "闲里且偷安，醉后休教醒。醉里高歌妙入神，妙处君须听。"
    ]
  },
  {
    "id": "2e89e4209c084f0ca8c58f126f6a6e98",
    "title": "南乡子·题南剑州妓馆",
    "authorName": "潘牥",
    "authorId": "2e89e4209c084f0cfb2fcd53905056c1",
    "dynasty": "宋",
    "content": [
      "生怕倚阑干，阁下溪声阁外山。惟有旧时山共水，依然，暮雨朝云去不还。",
      "应是蹑飞鸾，月下时时整佩环。月又渐低霜又下，更阑，折得梅花独自看。"
    ]
  },
  {
    "id": "2e89e4209c084f0c25665b362eb5c96b",
    "title": "水龙吟",
    "authorName": "潘牥",
    "authorId": "2e89e4209c084f0cfb2fcd53905056c1",
    "dynasty": "宋",
    "content": [
      "玉带悬鱼，黄金铸印，侯封万户。待从头，缴纳君王，觅取爱卿归去。"
    ]
  },
  {
    "id": "2e89e4209c084f0c305ecd069e1ebba2",
    "title": "乌夜啼",
    "authorName": "潘牥",
    "authorId": "2e89e4209c084f0cfb2fcd53905056c1",
    "dynasty": "宋",
    "content": [
      "无端小雪廉纤。入平檐。金鸭旋添龙饼，莫开帘。",
      "寻梅约。开还落。可曾忺。合作一年春恨，上眉尖。"
    ]
  },
  {
    "id": "2e89e4209c084f0c90bdbd82d5a30d74",
    "title": "满江红",
    "authorName": "潘牥",
    "authorId": "2e89e4209c084f0cfb2fcd53905056c1",
    "dynasty": "宋",
    "content": [
      "筑室依崖，春风送、一帘山色。沙岛外，渔樵而已，别无闲客。醉后和友眠犊背，醒来瀹茗寻泉脉。把心情、分付陇头云，溪边石。",
      "身未老，头先白。人不见，山空碧。约钓竿共把，自惭钩直。相蜀吞吴成底事，何如只抱隆中膝。漫长歌、歌罢悄无言，看青壁。"
    ]
  },
  {
    "id": "2e89e4209c084f0cc478f3d6ce65756d",
    "title": "洞仙歌",
    "authorName": "潘牥",
    "authorId": "2e89e4209c084f0cfb2fcd53905056c1",
    "dynasty": "宋",
    "content": [
      "雕檐绮户，倚晴空如画。曾是吴王旧台榭。自浣纱去后，落日平芜，行云断，几见花开花谢。",
      "凄凉阑干外，一簇江山，多少图王共争霸。莫闲愁、金杯潋滟，对酒当歌，欢娱地、梦中兴亡休话。渐倚遍、西风晚潮生，明月里、鹭鹚背人飞下。"
    ]
  },
  {
    "id": "2e89e4209c0862d82951516aa583861b",
    "title": "鹧鸪天·灯火楼台处处新",
    "authorName": "窃杯女子",
    "authorId": "2e89e4209c0862d8d1457b72d1457b72",
    "dynasty": "宋",
    "content": [
      "灯火楼台处处新，笑携郎手御街行。回头忽听传呼急，不觉鸳鸯两处分。",
      "天表近，帝恩荣，琼浆饮罢脸生春。归来恐被儿夫怪，愿赐金杯作证明。"
    ]
  },
  {
    "id": "2e89e4209c0862d85aef3e065850eee4",
    "title": "念奴娇·桂魄澄辉",
    "authorName": "窃杯女子",
    "authorId": "2e89e4209c0862d8d1457b72d1457b72",
    "dynasty": "宋",
    "content": [
      "桂魄澄辉，禁城内、万盏花灯罗列。无限佳人穿绣径，几多妖艳奇绝。凤烛交光，银灯相射，奏箫韶初歇。鸣鞘响处，万民瞻仰宫阙。",
      "妾自闺门给假，与夫携手，共赏元宵节。误到玉皇金殿砌，赐酒金杯满设。量窄从来，红凝粉面，尊见无凭说。假王金盏，免公婆责罚臣妾。"
    ]
  },
  {
    "id": "2e89e4209c21927b5c1daf6f72eb878d",
    "title": "失调名",
    "authorName": "海哥",
    "authorId": "2e89e4209c21927bd1457b72d1457b72",
    "dynasty": "宋",
    "content": [
      "海哥风措。被渔人、下网打住。将在帝城中，每日教言语。",
      "甚时节、放我归去。龙王传语。这里思量你，千回万度。",
      "螃蟹最恓惶，鲇鱼尤忧虑。"
    ]
  },
  {
    "id": "2e89e4209c983f128a943637f9810b0c",
    "title": "小重山",
    "authorName": "黄铸",
    "authorId": "2e89e4209c983f12d1457b72d1457b72",
    "dynasty": "宋",
    "content": [
      "凉入秋檐雨意长。竹深啼络纬，响虚堂。一枝灯影耿昏黄。疏帘外，风度木樨香。",
      "心事易成伤。燕支坡下路，语如簧。定仙螺子玉钗梁。鸳屏梦，应到旧韦郎。"
    ]
  },
  {
    "id": "2e89e4209c983f12d16335c5037dc4f7",
    "title": "秋蕊香·令",
    "authorName": "黄铸",
    "authorId": "2e89e4209c983f12d1457b72d1457b72",
    "dynasty": "宋",
    "content": [
      "花外数声风定。烟际一痕月净。水晶屏小敧醉枕。院静鸣蛩相应。",
      "香销斜掩青铜镜。背灯影。寒砧夜半和雁阵。秋在刘郎绿鬓。"
    ]
  },
  {
    "id": "2e89e4209ca4910b25eb6af738a8f7a9",
    "title": "清平乐",
    "authorName": "徐逸",
    "authorId": "2e89e4209ca4910bd1457b72d1457b72",
    "dynasty": "宋",
    "content": [
      "风韶雨秀。春已平分后。陡顿故人疏把酒。闲凭画阑搔首。",
      "争须携手踏青。人生几度清明。待得燕慵莺懒，杨花点点浮萍。"
    ]
  },
  {
    "id": "2e89e4209cda17689b02ba6d8bdcbc25",
    "title": "菩萨蛮",
    "authorName": "谢明远",
    "authorId": "2e89e4209cda1768d1457b72d1457b72",
    "dynasty": "宋",
    "content": [
      "春风春雨花经眼。石泉槐火春容晚。流水自无情。回波聚落英。",
      "问春何处去。春向天边住。举酒欲销愁。酒阑愁更愁。"
    ]
  },
  {
    "id": "2e89e4209cda17689c70a6d874718b60",
    "title": "踏莎行",
    "authorName": "谢明远",
    "authorId": "2e89e4209cda1768d1457b72d1457b72",
    "dynasty": "宋",
    "content": [
      "楚树芊绵，江云芜漫。晓风吹堕梅千片。惊禽飞去响春空，平沙月落光零乱。",
      "人意伤离，物华惊换。武夷此去如天远。临分为我少留连，柳条独在江南岸。"
    ]
  },
  {
    "id": "2e89e4209d37df260295b83c70d52566",
    "title": "杨柳",
    "authorName": "贾似道",
    "authorId": "2e89e4209d37df2633ceb07bbb04af0f",
    "dynasty": "宋",
    "content": [
      "燕子楼边柳色新，画眉人去镜生尘。来年羞结空床梦，闲拨琵琶过一春。"
    ]
  },
  {
    "id": "2e89e4209d8703aad2b87c2e17dd269d",
    "title": "昭君怨·梅花",
    "authorName": "郑域",
    "authorId": "2e89e4209d8703aad1457b72d1457b72",
    "dynasty": "宋",
    "content": [
      "道是花来春未，道是雪来香异。竹外一枝斜，野人家。",
      "冷落竹篱茅舍，富贵玉堂琼榭。两地不同栽，一般开。"
    ]
  },
  {
    "id": "2e89e4209d8703aa0c5c2e7d9680a2bf",
    "title": "念奴娇",
    "authorName": "郑域",
    "authorId": "2e89e4209d8703aad1457b72d1457b72",
    "dynasty": "宋",
    "content": [
      "水晶宫殿，放三千龙女，凌波浮浴。花里雕房分洞户，隐隐钉头齐簇。处子娇羞，碧裙无袖，密护圆瑳玉。堤头微露，半身犹掩金绿。",
      "知是紫府筵开，□随纤指，出玲珑窗屋。倩剥霓裳轻手搔，掐损些些香玉。端的中心，密藏芳意，苦苦何时足。巴城憔悴，采歌犹闻新曲。"
    ]
  },
  {
    "id": "2e89e4209d8703aab86896a6e96a4aab",
    "title": "画堂春·春思",
    "authorName": "郑域",
    "authorId": "2e89e4209d8703aad1457b72d1457b72",
    "dynasty": "宋",
    "content": [
      "东风吹雨破花悭。客毡晓梦生寒。有人斜倚小屏山。蹙损眉弯。",
      "合是一钗双燕，却成两镜孤鸾。暮云修竹泪留残。翠袖凝斑。"
    ]
  },
  {
    "id": "2e89e4209d8703aa6c2d6080541ebf0f",
    "title": "桃源忆故人春愁",
    "authorName": "郑域",
    "authorId": "2e89e4209d8703aad1457b72d1457b72",
    "dynasty": "宋",
    "content": [
      "东风料峭寒吹面。低下绣帘休卷。憔悴怕他春见。一任莺花怨。",
      "新愁不受诗排遣。尘满玉毫金砚。若问此愁深浅。天阔浮云远。"
    ]
  },
  {
    "id": "2e89e4209d8703aa0c5c2e7d19475077",
    "title": "念奴娇",
    "authorName": "郑域",
    "authorId": "2e89e4209d8703aad1457b72d1457b72",
    "dynasty": "宋",
    "content": [
      "素肌莹净，隔鲛绡贴衬，猩红妆束。火伞飞空熔不透，一块玲珑冰玉。破暑当筵，褪衣剥带，微露真珠肉。中心些子，向人何大焦缩。",
      "应恨旧日杨妃，尘埃走遍，向南闽西蜀。困入筠笼消黯搅，香色精神愁蹙。赖有君谟，为传家谱，不弃青黄绿。到头甜口，是人都要圜熟。"
    ]
  },
  {
    "id": "2e89e4209d8703aa0c5c2e7dd5047e77",
    "title": "念奴娇",
    "authorName": "郑域",
    "authorId": "2e89e4209d8703aad1457b72d1457b72",
    "dynasty": "宋",
    "content": [
      "蕊宫仙子，爱痴儿、不禁三偷家果。弃核成根传汉苑，依旧风烟难□。老养丹砂，长留红脸，点透胭脂颗。金盘盛处，恍然天上新堕。",
      "莫厌对此飞觞，千年一熟，异人间梨枣。刘阮尘缘犹未断，却向花间飞过。争似莲枝，摘来满把，莺嘴平分破。餐霞嚼露，镇长歌醉蓬岛。"
    ]
  },
  {
    "id": "2e89e4209d8703aa0c5c2e7d892d88df",
    "title": "念奴娇",
    "authorName": "郑域",
    "authorId": "2e89e4209d8703aad1457b72d1457b72",
    "dynasty": "宋",
    "content": [
      "东陵美景，有轻烟和月，斜风吹雨。一体龙须随地转，不学松萝儿女。结就员青，收来掌握，犹带金盘露。拍浮金井，水花零乱飞舞。",
      "谁信六月飘霜，破开落刃，散银丝金缕。冷碧凄香萦齿颊，洗我尘襟烦暑。杜老吟诗，巳公留客，此兴无今古。安期非诞，世间有枣如许。"
    ]
  },
  {
    "id": "2e89e4209d8703aac825dd56b94eef7e",
    "title": "念奴娇·戊午生日作",
    "authorName": "郑域",
    "authorId": "2e89e4209d8703aad1457b72d1457b72",
    "dynasty": "宋",
    "content": [
      "嗟来咄去，被天公、把做小儿调戏。蹀雪龙庭归未久，还促炎州行李。不半年间，北胡南越，一万三千里。征衫著破，著衫人、可知矣。",
      "休问海角天涯，黄蕉丹荔，自足供甘旨。泛绿依红无个事，时舞斑衣而已。救蚁藤桥，养鱼盆沼，是亦经纶耳。伊周安在，且须学老莱子。"
    ]
  },
  {
    "id": "2e89e4209d8703aa8830607bc219705a",
    "title": "浣溪沙·别恨",
    "authorName": "郑域",
    "authorId": "2e89e4209d8703aad1457b72d1457b72",
    "dynasty": "宋",
    "content": [
      "酒薄愁浓醉不成。夜长敧枕数残更。嫩寒时节过烧灯。",
      "已自孤鸾羞对镜，未能双凤怕闻笙。莫教吹作别离声。"
    ]
  },
  {
    "id": "2e89e4209d875610f6b65e89f5e75567",
    "title": "满江红·赤壁怀古",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "赤壁矶头，一番过、一番怀古。想当时、周郎年少，气吞区宇。万骑临江貔虎噪，千艘列炬鱼龙怒。卷长波、一鼓困曹瞒，今如许。",
      "江上渡，江边路。形胜地，兴亡处。览遗踪，胜读史书言语。几度东风吹世换，千年往事随潮去。问道傍、杨柳为谁春，摇金缕。"
    ]
  },
  {
    "id": "2e89e4209d875610c3caba5067355e01",
    "title": "水调歌头·送竹隐知郢州",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "雕鹗上云汉，虎豹守天关。一官游戏，笑向古郢试朱轓。天下封疆几郡，尽得公为太守，奉诏仰天宽。万物一吐气，千里贺平安。",
      "雪楼高，三百尺，玉栏干。政成无事，时复把酒对江山。问讯莫愁安在，见说风流宋玉，犹有屋三间。请和阳春曲，留与世人看。"
    ]
  },
  {
    "id": "2e89e4209d875610eb1c9c8c550b1ba9",
    "title": "沁园春",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "一曲狂歌，有百馀言，说尽一生。费十年灯火，读书读史，四方奔走，求利求名。蹭蹬归来，闭门独坐，赢得穷吟诗句清。夫诗者，皆吾侬平日，愁叹之声。",
      "空馀豪气峥嵘。安得良田二顷耕。向临邛涤器，可怜司马，成都卖卜，谁识君平。分则宜然，吾何敢怨，蝼蚁逍遥戴粒行。开怀抱，有青梅荐酒，绿树啼莺。"
    ]
  },
  {
    "id": "2e89e4209d875610b27a8aec411b5138",
    "title": "贺新郎·其一为真玉堂寿",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "说与黄花道。九秋深、三光五岳，气钟英表。金马玉堂真学士，蕴藉诗书奥妙。一一是、经纶才调。斟酌古今来活国，算忠言、谠论知多少。又入奏，金门晓。",
      "朝回问寝披萱草。对高堂长说，一片君恩难报。更待痴儿千载遇，膝下十分荣耀。趁绿鬓、朱颜不老。整顿乾坤济时了，奉板舆、拜国夫人号。可谓忠，可谓孝。"
    ]
  },
  {
    "id": "2e89e4209d8756108216b61e07cd01a8",
    "title": "水调歌头·题李季允侍郎鄂州吞云楼",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "轮奂半天上，胜概压南楼。筹边独坐，岂欲登览快双眸。浪说胸吞云梦，直把气吞残虏，西北望神州。百载一机会，人事恨悠悠。",
      "骑黄鹤，赋鹦鹉，谩风流。岳王祠畔，杨柳烟锁古今愁。整顿乾坤手段，指授英雄方略，雅志若为酬。杯酒不在手，双鬓恐惊秋。"
    ]
  },
  {
    "id": "2e89e4209d8756108ba004b9f5f3ed5e",
    "title": "贺新郎·其二寄丰真州",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "忆把金罍酒。叹别来、光阴荏苒，江湖宿留。世事不堪频着眼，赢得两眉长皱。但东望、故人翘首。木落山空天远大，送飞鸿、北去伤怀久。天下事，公知否。",
      "钱塘风月西湖柳。渡江来、百年机会，从前未有。唤起东山丘壑梦，莫惜风霜老手。要整顿、封疆如旧。早晚枢庭开幕府，是英雄、尽为公奔走。看金印，大如斗。"
    ]
  },
  {
    "id": "2e89e4209d875610a32e32dbda78fd53",
    "title": "醉落魄·九日吴胜之运使黄鹤山登高",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "龙山行乐。何如今日登黄鹤。风光政要人酬酢。欲赋归来，莫是渊明错。",
      "江山登览长如昨。飞鸿影里秋光薄。此怀只有黄花觉。牢裹乌纱，一任西风作。"
    ]
  },
  {
    "id": "2e89e4209d8756100addb2ff9d7aa61b",
    "title": "贺新郎·其三丰真州建江淮伟观楼",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "百尺连云起。试登临、江山人物，一时俱伟。旁挹金陵龙虎势，京岘诸峰对峙。隐隐接、扬州歌吹。雪浪舞从三峡下，乍逢迎、海若谈秋水。形胜地，有如此。",
      "使君一世经纶志。把风斤月斧，来此等闲游戏。见说楼成无多日，大手一何容易。笑天下、纷纷血指。酝酿春风与和气，举长江、变作香醪美。人共乐，醉桃李。"
    ]
  },
  {
    "id": "2e89e4209d875610edb3501d335b693b",
    "title": "柳梢青·岳阳楼",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "袖剑飞吟。洞庭青草，秋水深深。万顷波光，岳阳楼上，一快披襟。",
      "不须携酒登临。问有酒、何人共斟。变尽人间，君山一点，自古如今。"
    ]
  },
  {
    "id": "2e89e4209d8756109576d53c07ead9d2",
    "title": "满庭芳·其一楚州上巳万柳池应监丞领客",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "三日春光，群贤胜践，山阴何似山阳。鹅池墨妙，曲水记流觞。自许风流丘壑，何人共、击楫长江。新亭上，山河有异，举目恨堂堂。",
      "使君，经世志，十年边上，两鬓风霜。问池边杨柳，因甚凄凉。万树重新种了，株株在、桃李花傍。仍须待，剩栽兰芷，为国洗河湟。"
    ]
  },
  {
    "id": "2e89e4209d8756107c018e272f72e4fd",
    "title": "锦帐春·淮东陈提举清明奉母夫人游徐仙翁庵",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "处处逢花，家家插柳。政寒食、清明时候。奉板舆行乐，使星随后。人间稀有。",
      "出郭寻仙，绣衣春昼。马上列、两行红袖。对韶华一笑，劝国夫人酒。百千长寿。"
    ]
  },
  {
    "id": "2e89e4209d875610b5924198ba55381d",
    "title": "行香子·永州为魏深甫寿",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "万石崔嵬，二水涟漪。此江山、天下之奇。太平气象，百姓熙熙。有文章公，经纶手，把州麾。",
      "满斟寿酒，笑捻梅枝。管年年、长见花时。佳人休唱，浅近歌词。读浯溪颂，愚谷记，澹岩诗。"
    ]
  },
  {
    "id": "2e89e4209d8756108ec6222e73d4456e",
    "title": "鹊桥仙",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "新荷池沼，绿槐庭院。檐外雨声初断。喧喧两部乱蛙鸣，怎得似、啼莺睍睆。",
      "风光流转。客游汗漫。莫问鬓丝长短。即时杯酒醉时歌，算省得、闲愁一半。"
    ]
  },
  {
    "id": "2e89e4209d875610ad8b4c6dc1431ab5",
    "title": "木兰花慢·莺啼啼不尽",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "莺啼啼不尽，任燕语、语难通。这一点闲愁，十年不断，恼乱春风。重来故人不见，但依然、杨柳小楼东。记得同题粉壁，而今壁破无踪。",
      "兰皋新涨绿溶溶。流恨落花红。念着破春衫，当时送别，灯下裁缝。相思谩然自苦，算云烟、过眼总成空。落日楚天无际，凭栏目送飞鸿。"
    ]
  },
  {
    "id": "2e89e4209d875610c478f3d67672f1f8",
    "title": "洞仙歌",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "卖花担上，菊蕊金初破。说着重阳怎虚过。看画城，簇簇酒肆歌楼，奈没个、巧处安排着我。",
      "家乡煞远哩，抵死思量，枉把眉头万千锁。一笑且开怀，小阁团栾，旋簇着、几般蔬果。把三杯两盏记时光，问有甚曲儿，好唱一个？"
    ]
  },
  {
    "id": "2e89e4209d875610026851f57c744fed",
    "title": "贺新郎·兄弟争涂田而讼，歌此词主和议",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "蜗角争多少。是英雄、割据乾坤，到头休了。一片泥涂荒草地，尽是鱼龙故道。新堤上、风涛难保。沧海桑田何时变，怕桑田、未变人先老。休为此，生烦恼。",
      "讼庭不许频频到。这官坊、翻来覆去，有何分晓。无诤人中为第一，长讼元非吉兆。但有恨、平章不早。尊酒唤回和气在，看从来、兄弟依然好。把前事，付一笑。"
    ]
  },
  {
    "id": "2e89e4209d875610eb1c9c8c3a15b6c3",
    "title": "沁园春",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "请赋林堂，林堂未成，吾何赋哉。想胸中丘壑，山中风月，亭台几所，花木千栽。应接光阴，品题胜概，须待堂成我再来。听分付，是经行去处，莫放苍苔。",
      "吾曹不堕尘埃。要胸次长随笑口开。任江湖浪迹，鸥盟雁序，功名到手，凤阁鸾台。它日相寻，有逾此约，酌水浮君三百杯。闻斯语，有冠山突兀，袍岭崔嵬。"
    ]
  },
  {
    "id": "2e89e4209d8756108d41f3876fab5b97",
    "title": "西江月",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "宿酒才醒又醉，春霄欲雨还晴。柳边花底听莺声。白发莫教临镜。",
      "过隙光阴易去，浮云富贵难凭。但将一笑对公卿。我是无名百姓。"
    ]
  },
  {
    "id": "2e89e4209d8756108d41f3879afa4977",
    "title": "西江月",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "三过武昌台下，却逢三度重阳。菊花只作旧时黄。白雪堆人头上。",
      "昨日将军亭馆，今朝陶令壶觞。醉来东望海茫茫。家近蓬莱方丈。"
    ]
  },
  {
    "id": "2e89e4209d875610b002a087a3311c89",
    "title": "鹧鸪天·题赵次山鱼乐堂",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "圉圉洋洋各自由。或行或舞或沈浮。观鱼未必知鱼乐，政恐清波照白头。",
      "休结网，莫垂钩。机心一露使鱼愁。终知不是池中物，掉尾江湖汗漫游。"
    ]
  },
  {
    "id": "2e89e4209d875610e8904f2dabc739e7",
    "title": "减字木兰花·其一寄钦州刘叔冶史君",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "羊城旧路。檀板一声惊客去。不拟重来。白发飘飘上越台。",
      "故人居处。曲巷深深通竹所。问讯桃花。欲访刘郎不在家。"
    ]
  },
  {
    "id": "2e89e4209d875610fdde2a5486aa0acc",
    "title": "祝英台近（别李择之诸丈后途中寄此）",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "泛杭川，临尘水。几日共游戏。歌笑开怀，酒醒又还醉。奈何一旦分携，连宵风雨，剪不断、客愁千里。",
      "水云际。遥望一片飞鸿，苦是失群地。满眼春风，管甚闲桃李。此行归老家山，相逢难又，但一味、相思而已。"
    ]
  },
  {
    "id": "2e89e4209d875610a5a7b8765f6ccdfa",
    "title": "望江南·仆既为宋壶山说其自说未尽处，壶山必有答语，仆自嘲三解",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "石屏老，家住海东云。本是寻常田舍子，如何呼唤作诗人。无益费精神。",
      "千首富，不救一生贫。贾岛形模元自瘦，杜陵言语不妨村。谁解学西昆。"
    ]
  },
  {
    "id": "2e89e4209d8756101417bbba9dff0f47",
    "title": "清平乐·兴国军呈李司直",
    "authorName": "戴复古",
    "authorId": "2e89e4209d8756109da187a739e4973b",
    "dynasty": "宋",
    "content": [
      "今朝欲去，忽有留人处。说与江头杨柳树，系我扁舟且住。",
      "十分酒兴诗肠，难禁冷落秋光。借取春风一笑，狂夫到老犹狂。"
    ]
  },
  {
    "id": "2e89e4209da25f9bed0c56ecd43a2dce",
    "title": "瑞鹤仙",
    "authorName": "余玠",
    "authorId": "2e89e4209da25f9bd1457b72b495ce63",
    "dynasty": "宋",
    "content": [
      "怪新来瘦损。对镜台、霜华零乱鬓影。胸中恨谁省。正关山寂寞，暮天风景。貂裘渐冷。听梧桐、声敲露井。",
      "可无人、为向楼头，试问塞鸿音信。争忍。勾引愁绪，半掩金铺，雨欺灯晕。家僮困卧，呼不应，自高枕。待催他、天际银蟾飞上，唤取嫦娥细问。要乾坤，表里光辉，照予醉饮。"
    ]
  },
  {
    "id": "2e89e4209e1792e10c5c2e7d8b16c9a3",
    "title": "念奴娇",
    "authorName": "吴渊",
    "authorId": "2e89e4209e1792e1160c8865cd758e8f",
    "dynasty": "宋",
    "content": [
      "我来牛渚，聊登眺、客里襟怀如豁。谁著危亭当此处，占断古今愁绝。江势鲸奔，山形虎踞，天险非人设。向来舟舰，曾扫百万胡羯。",
      "追念照水然犀，男儿当似此，英雄豪杰。岁月匆匆留不住，鬓已星星堪镊。云暗江天，烟昏淮地，是断魂时节。栏干捶碎，酒狂忠愤俱发。"
    ]
  },
  {
    "id": "2e89e4209e1792e173f485360be8616a",
    "title": "水调歌头",
    "authorName": "吴渊",
    "authorId": "2e89e4209e1792e1160c8865cd758e8f",
    "dynasty": "宋",
    "content": [
      "太白已仙去，诗骨此山藏。胸中锦绣如屋，都乞与东皇。碎剪杏花千树，浓抹胭脂万点，妖艳断人肠。晓露沐春色，晴日涨风光。",
      "孤村路，逢休暇，共徜徉。酒旗斜处，□□一簇几红妆。暂息江头烽火，无奈鬓边霜雪，聊复放疏狂。倚俟玉壶竭，未肯宝鞭扬。"
    ]
  },
  {
    "id": "2e89e4209e1792e1cefba26c6e7b5677",
    "title": "沁园春·其一寿弟相国",
    "authorName": "吴渊",
    "authorId": "2e89e4209e1792e1160c8865cd758e8f",
    "dynasty": "宋",
    "content": [
      "喜我新归，逢戎初度，关情更深。正昼掩柴扉，□寻隐遁，□舒槐府，戎正经纶。白石清泉，紫枢黄阁，□□□□□□□。□□□，□弟为宰相，兄作闲人。",
      "南园借我登临。都不怕近前丞相瞋。但曳履扶筇，堪怜独步，携壶载酒，每叹孤斟。七秩开颜，六旬屈指，风雨对床频上心。殷勤祝，道何时回首，及早抽身。"
    ]
  },
  {
    "id": "2e89e4209e1792e17f7323bb241212de",
    "title": "满江红·其一雨花台再用弟履齐鸟衣园韵",
    "authorName": "吴渊",
    "authorId": "2e89e4209e1792e1160c8865cd758e8f",
    "dynasty": "宋",
    "content": [
      "秋后钟山，苍翠色、可供餐食。登临处、怨桃旧曲，催梅新笛。江近苹风随汛落，峰高松露和云滴。叹头童、齿豁已成翁，犹为客。",
      "老怀抱，非畴昔。欢意思，须寻觅。人间世、假饶百岁，苦无多日。已没风云豪志气，只思烟水闲踪迹。问何年、同老转溪滨，渔钩掷。"
    ]
  },
  {
    "id": "2e89e4209e1792e1440fd201653d1ee1",
    "title": "满江红·其二乌衣园",
    "authorName": "吴渊",
    "authorId": "2e89e4209e1792e1160c8865cd758e8f",
    "dynasty": "宋",
    "content": [
      "投老未归，太仓粟、尚教蚕食。家山梦、秋江渔唱，晚风牛笛。别墅流风惭莫继，新亭老泪空成滴。笑当年、君作主人翁，同为客。",
      "紫燕泊，犹如昔。青鬓改，难重觅。记携手、同游此处，恍如前日。且更开怀穷乐事，可怜过眼成陈迹。把忧边、忧国许多愁，权抛掷。"
    ]
  },
  {
    "id": "2e89e4209e1792e11158c68ffba3aefb",
    "title": "沁园春·梅",
    "authorName": "吴渊",
    "authorId": "2e89e4209e1792e1160c8865cd758e8f",
    "dynasty": "宋",
    "content": [
      "十月江南，一番春信，怕凭玉栏。正地连边塞，角声三弄；人思乡国，愁绪千般。草草村墟，疏疏篱落，犹记花间曾卓菴。茶瓯罢，问幾回吟绕，冷淡相看。",
      "堪怜。影落溪南。又月午无人更漏三。虽虚林幽壑，数枝偏瘦；已存鼎鼐，一点微酸。松竹交盟，雪霜心事，断是平生不肯寒。林逋在，倩诗人此去，为语湖山。"
    ]
  },
  {
    "id": "2e89e4209e2e4d595ecb6fa16ebc1028",
    "title": "多丽",
    "authorName": "李子申",
    "authorId": "2e89e4209e2e4d59d1457b72d1457b72",
    "dynasty": "宋",
    "content": [
      "好人人。去来欲见无因。记当时、藕香倚暖，岂期蝶散鹣分。到而今、漫劳梦想，嗟后会、惨啼痕。绣阁银屏，知他何处，一重山尽一重云。暮天杳、梗踪萍迹，还是寄孤村。",
      "寂寥月，今宵为谁，虚照黄昏。细追思深诚密意，黯然一饷消魂。仗游鱼、漫传尺素，望塞雁、空噎回纹。帐衾寒、香消尘满，博山沈水更谁薰。断肠也、无聊情味，惟有殢芳尊。沉吟久，移灯向壁，掩上重门。"
    ]
  },
  {
    "id": "2e89e4209e31e903074c4cfa6af5dbb9",
    "title": "凤凰台上忆吹箫·秦淮夜月",
    "authorName": "彭履道",
    "authorId": "2e89e4209e31e903d1457b72d1457b72",
    "dynasty": "宋",
    "content": [
      "劝客新楼，鸣筝上酒，夜凉人爱秋深。何似过、赏心佳处，依约湖阴。东望寒光缥缈，烟水阔、短笛销沈。阑干近，胜时种柳，清到如今。",
      "凌波又成误约，自佩环飞去，暗想遗音。重省江城倦客，醉拥秋衾。谁家一掬红泪，孤雁远、湿逗罗襟。石城晓，数声又递寒砧。"
    ]
  },
  {
    "id": "2e89e4209e31e9032e6da55657fbcd61",
    "title": "兰陵王·渭城朝雨",
    "authorName": "彭履道",
    "authorId": "2e89e4209e31e903d1457b72d1457b72",
    "dynasty": "宋",
    "content": [
      "章台路。西出重城几步。秦楼晓、花气未明，一霎空蒙洗高树。行人半倚户。飞去黄鹂自语。秋千小，不系柳条，惟有轻阴约飞絮。钿车暗相遇。早拂拭红巾，初放鹦鹉。闻歌犹是淋铃处。",
      "掩面鸣筝，倚垆呼酒，东风重记旧眉妩。报伊共歌舞。西去。屡回顾。渐客舍荒凉，嘶马先驻。玉关万里知何许。但倦拥荒泽，瓜洲难渡。将军垂老，望故国，夜寒苦。"
    ]
  },
  {
    "id": "2e89e4209e31e90394ea1ad42588f29a",
    "title": "疏影·庐山瀑布",
    "authorName": "彭履道",
    "authorId": "2e89e4209e31e903d1457b72d1457b72",
    "dynasty": "宋",
    "content": [
      "银云缥缈。正石梁倒挂，飞下晴昊。早挽悬河，高泻鲸宫，洪声百步低小。分明仙仗崆峒过，又化作，归帆杳杳。倚参差，翠影红霞，远落明湖残照。",
      "曾共呼龙夭矫。几回过月下，先种瑶草。九叠屏风，青鸟冥冥，更约谪仙重到。昨梦骑黄鹄，飞不去、和天也笑。等恁时、秋夜携琴，已落洞天霜晓。"
    ]
  },
  {
    "id": "2e89e4209e9acbae97b5b8da2dfb765e",
    "title": "满庭芳",
    "authorName": "甄良友",
    "authorId": "2e89e4209e9acbaed1457b72d1457b72",
    "dynasty": "宋",
    "content": [
      "杲杲重光，遥山耸翠，九天秋气高明。露团仙掌，初月挂前星。帝念吾君父子，亲传授、光启中兴。生储后，是为三圣，一道以相承。",
      "升平。当此际，黄花照座，丹桂充庭。对雨宫喜色，百辟欢声。好是橙黄橘绿，宣猷殿、酒碧香清。重重庆，尧仁舜孝，亲见禹功成。"
    ]
  },
  {
    "id": "2e89e4209e9acbaeca0a2129bd74735c",
    "title": "感皇恩·钱参政",
    "authorName": "甄良友",
    "authorId": "2e89e4209e9acbaed1457b72d1457b72",
    "dynasty": "宋",
    "content": [
      "华表鹤重来，嘉禾合穗。天命真人救斯世。故仙子来佐，中兴之际。这回真是个，风云会。",
      "天水庆源，钱塘潮势。主圣臣贤千岁。半钩月小，一剪梅花香细。太平无事也，休辞醉。"
    ]
  },
  {
    "id": "2e89e4209e9acbae73f485366cf2f53c",
    "title": "水调歌头",
    "authorName": "甄良友",
    "authorId": "2e89e4209e9acbaed1457b72d1457b72",
    "dynasty": "宋",
    "content": [
      "直节傲山雪，偃盖咏松风。天香真色来报，春信月明中。六七日分景纬，五百年间英气，相值产维嵩。君子中庸也，天下有胡公。",
      "把州麾，将漕计，简渊衷。淳熙新政，往风虎，趁云龙。底用玉卮卜寿，看取天然难老，高竹与长松。更有红梅实，调鼎告成功。"
    ]
  },
  {
    "id": "2e89e4209e9acbae9b02ba6db7b387c7",
    "title": "菩萨蛮",
    "authorName": "甄良友",
    "authorId": "2e89e4209e9acbaed1457b72d1457b72",
    "dynasty": "宋",
    "content": [
      "希夷本是儒先祖。云仍来自神仙所。前日一阳生。德星今夜明。",
      "灵椿殊未老。仙桂双双好。好是百花魁。年年称寿杯。"
    ]
  },
  {
    "id": "2e89e4209e9acbae4334969fac638cbd",
    "title": "蝶恋花",
    "authorName": "甄良友",
    "authorId": "2e89e4209e9acbaed1457b72d1457b72",
    "dynasty": "宋",
    "content": [
      "照水绮霞明木杪。彩翼双栖，未觉桐阴少。正是一年秋色好。世间重睹香山老。",
      "祝寿人如群玉绕。满酌金莲，愿永谐歌笑。仙客莫疑来不早。洞中日月天昏晓。"
    ]
  },
  {
    "id": "2e89e4209ecd3976d474d3604629a3ca",
    "title": "洞仙歌·庆县宰",
    "authorName": "熊德修",
    "authorId": "2e89e4209ecd3976d1457b72d1457b72",
    "dynasty": "宋",
    "content": [
      "洪崖仙裔，接武浮丘袂。佩玉长裾下尘世。东寻山水，独抱一琴来锦里。",
      "不犯人间宫祉。城山堂宇静，百丈楼高，湖海元龙浩然气。",
      "初度启初筵，昼永堂垂，笙鹤铿、轰出云际。问雅乐、何时献三雍，待汉殿明年，日长风细。"
    ]
  },
  {
    "id": "2e89e4209f1c02ede429ae79f0462a1a",
    "title": "如梦令",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "池上数枝开遍。临水幽香清浅。楼上欲黄昏，吹彻一声晴管。",
      "零乱。零乱。衣上残英都满。"
    ]
  },
  {
    "id": "2e89e4209f1c02ed82791341421be1b0",
    "title": "生查子",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "帘栊月上时，寂寞东风里。又是立黄昏，梅影临窗绮。",
      "玉梅清夜寒，梦断还无寐。晓角一声残，吹彻人千里。"
    ]
  },
  {
    "id": "2e89e4209f1c02edf29ff18e5c0362e9",
    "title": "点绛唇",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "轻艳盈盈，相逢曾向寒溪路。惜飘零处。无计禁春雨。",
      "素影参差，人在琼城步。危阑暮。年光催度。特地香风住。"
    ]
  },
  {
    "id": "2e89e4209f1c02edf32f182e3471401e",
    "title": "浣溪沙",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "残日凭阑目断霞。寒林人静每归鸦。小梅春早压群花。",
      "一槛风声清玉管，数枝月影到窗纱。隔帘时度暗香些。"
    ]
  },
  {
    "id": "2e89e4209f1c02ed415d41bd9a790caa",
    "title": "谒金门",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "春太早。十二玉楼初晓。半额试妆深院悄。相逢何草草。",
      "临水幽香缥缈。仿佛淡妆窥照。恰值日边人未到。纷纷萦古道。"
    ]
  },
  {
    "id": "2e89e4209f1c02edd61274079319f52d",
    "title": "好事近",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "春事为谁来，枝上半留残雪。恰近小园香径，对霜林寒月。",
      "危阑凄断笛声长，吹到偏呜咽。最好短亭归路，有行人先折。"
    ]
  },
  {
    "id": "2e89e4209f1c02ed25eb6af7501b3eca",
    "title": "清平乐",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "雪开瑶径。素蕊迎春影。楼上玉声三弄定。无奈幽香翻阵。",
      "凌晨不事铅华。化工却付春花。流水残阳江上，清随月色低斜。"
    ]
  },
  {
    "id": "2e89e4209f1c02ed2eabdb0f3195d561",
    "title": "忆秦娥",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "风萧萧。驿亭春信期春潮。期春潮。黄昏浮动，谁在江皋。",
      "碧云冉冉横溪桥。琼车未至馀香飘。馀香飘。一帘疏影，月在花梢。"
    ]
  },
  {
    "id": "2e89e4209f1c02ed66d9ed098f0d3030",
    "title": "十二时慢",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "粉痕轻、谢池泛玉，波暖琉璃初暖。睹靓芳、尘冥春浦，水曲漪生遥岸。麝气柔、云容影淡，正日边寒浅。闲院寂，幽管声中，万感并生，心事曾陪琼宴。",
      "春暗南枝依旧，但得当时缱绻。昼永乱英，缤纷解佩，映人轻盈面。香暗酒醒处，年年共副良愿。"
    ]
  },
  {
    "id": "2e89e4209f1c02ed9b4fd446a863d8e3",
    "title": "塞孤次柳耆卿韵",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "雪江明，练静波声歇。玉浦梅英初发。隐隐瑶林堪乍别。琼路冷，云阶滑。寒枝晚、已黄昏，铺碎影、留新月。向亭皋、一任风冽。",
      "歌起郢曲时，目断秦城阙。远道冰车清彻。追念酥妆凝望切。淡伫迎佳节。应暗想、日边人，聊寄与、同欢悦。劝清尊、忍负盟设。"
    ]
  },
  {
    "id": "2e89e4209f1c02edbc2dc3ca17867cce",
    "title": "亭前柳",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "拜月南楼上，面婵娟、恰对新妆。谁凭阑干处，笛声长。追往事，遍凄凉。",
      "看素质、临风消瘦尽，粉痕轻、依旧真香。潇洒春尘境，过横塘。度清影，在回廊。"
    ]
  },
  {
    "id": "2e89e4209f1c02edbc2dc3cafc34e274",
    "title": "亭前柳",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "伫立东风里，放纤手、净试梅妆。眉晕轻轻画，远山长。添新恨，更凄凉。",
      "尝忆得、驿亭人别后，寻春去、尽是幽香。归路临清浅，在寒塘。同水月，照虚廊。"
    ]
  },
  {
    "id": "2e89e4209f1c02edbc2dc3caf1298e80",
    "title": "亭前柳",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "养就玄霜圃，问东君、曾放瑶英。回首蓝桥路，遍琼城。横斜影，照人明。",
      "飘香信、玉溪仙佩晚，同新月、步入西清。冰质枝头袅，更轻盈。分春色，赠双成。"
    ]
  },
  {
    "id": "2e89e4209f1c02eddcea72a6ce93e3d9",
    "title": "八声甘州",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "听琤琤漏永，洗银林、梅英半寒收。正蟾辉舒粉，云容缕色，切近妆楼。人在东风伫立，悄悄独凝眸。多少横斜影，萦绕江流。",
      "只有清香暗度，堕髻簪珥玉，曾赋清游。认瑶车冰辙，佳致肯延留。指蓬山、青砂初转，望沧溟、羽佩一同舟。仙娥许，酒渑与我，消尽春愁。"
    ]
  },
  {
    "id": "2e89e4209f1c02ed36e73c5323943c8b",
    "title": "迷神引",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "白玉楼高云光绕。望极新蟾同照。前村暮雪，霁梅林道。涧风平，波声渺。喜登眺。疏影寒枝颤，太春早。临水凝清浅，靓妆巧。",
      "瘦体伤离，向此萦怀抱。觉璧华轻，冰痕小。倦听塞管，转呜咽，令人老。素光回，长亭静，无尘到。烟锁横塘暖，香径悄。飞英难拘束，任春晓。"
    ]
  },
  {
    "id": "2e89e4209f1c02ed3fe3e4a0033f4494",
    "title": "西平乐用耆卿韵",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "夜色娟娟皎月，梅玉供春绪。不使铅华点缀，超出精神淡伫。休妒残英如雨。清香眷恋，只恐随风满路。散无数。江亭暮。",
      "鸣佩语。正值匆匆乍别，天远瑶池缟毂，好趁飞琼去。忍孤负、瑶台伴侣。琼肌瘦尽，庾岭零落，空怅望、动情处。画角哀时暗度。参横向晓，吹入深沈院宇。"
    ]
  },
  {
    "id": "2e89e4209f1c02edd7d9200717047b87",
    "title": "梅花引",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "梅亭别。梅亭别。梅亭回首都如雪。粉融融。月蒙蒙。月上小车，归去小楼空。当时曾傅新妆薄。而今一任花零落。朝随风。暮随风。竹外孤根，犹与幽径通。",
      "长相忆。无消息。庾岭沈沈云暗碧。玉痕惊。对离情。无奈水遥天阔、隔琼城。年来素袂香不灭。此心无限凭谁说。夜绵绵。路漫漫。愁听枕前，吹彻笛声寒。"
    ]
  },
  {
    "id": "2e89e4209f1c02ed8d97e0706b3800a6",
    "title": "笛家弄/笛家用耆卿韵",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "镶质仙姿，缟袂清格，天然疏秀。静轩烟锁黄昏后。影瘦零乱，艳冷珑璁，雪肌莹暖，冰枝萦绣。更赋风流，几番攀赠，细拈香盈手。与东君、叙暌远，脉脉两情有旧。",
      "立久。阆苑凝夕，瑶窗淡月，百琲寻芳，醉玉谈群，千钟酹酒。向此，是处难忘瘦花，送远何劳垂柳。忍听高楼，笛声凄断，乐事人非偶。空馀恨，惹幽香不灭，尚沾春袖。"
    ]
  },
  {
    "id": "2e89e4209f1c02ed29ad349c4436ca67",
    "title": "玉女摇仙佩",
    "authorName": "朱雍",
    "authorId": "2e89e4209f1c02edd1457b72d1457b72",
    "dynasty": "宋",
    "content": [
      "灰飞嶰谷，佩解江干，庾岭寒轻梅瘦。水面吞蟾，山光暗斗。物色盈枝依旧。凭暖危阑久。有清香旖旎，却沾襟袖。赋情□、窥人艳冷，更是殷勤，忍重回首。谁知道，春归院落，缤纷雪飞鸳甃。",
      "须谢化机爱惜，碎璧铺酥，肯把飞英僝僽。念念瑶珂，乘飙烟浦，送别犹携纤手。馥郁盈芳酒。临妆罢、一点眉峰伤皱。又只恐、□收梦断，管凄风怨，晓催银漏。残金兽。参横月堕归时候。"
    ]
  },
  {
    "id": "2e89e4209f25de27c478f3d680e9ffbf",
    "title": "洞仙歌",
    "authorName": "严抑",
    "authorId": "2e89e4209f25de27d1457b72d1457b72",
    "dynasty": "宋",
    "content": [
      "云车鹤盖，三岛朝元后。绿意红情在梅柳。想仙风从碧落次，吹得春来甘泉，喜见颜红宇秀。",
      "承明厌直，小憩蘋洲，箫鼓行春此时候。华堂深苍耸，天女遥闻，凭细问，应得年长视久。喜苕霅邦人咏恩波，原有酒如渑，与公为寿。"
    ]
  },
  {
    "id": "2e89e4209f4fcd491368c914a37f8da2",
    "title": "临江仙",
    "authorName": "何蓑衣道人",
    "authorId": "2e89e4209f4fcd49d1457b72d1457b72",
    "dynasty": "宋",
    "content": [
      "在世为仙须有分，不须素食持斋。寸丝不著挂形骸。蓑衣为伴侣，箬笠作家怀。",
      "行满三千上界，奉敕宣至金台。传言问汝有何哉。人生长富贵，阴骘种将来。"
    ]
  },
  {
    "id": "2e89e4209f9fa8d4ea2560b1455315bc",
    "title": "荆江渔父竹枝词九首和夔帅□侍郎韵为荆帅范侍郎寿",
    "authorName": "项安世",
    "authorId": "2e89e4209f9fa8d4d1457b72a58149d3",
    "dynasty": "宋",
    "content": [
      "第一歌头缓缓催，且看渔父寿图来。天明转向牙旗外，六千里地绣屏开。"
    ]
  },
  {
    "id": "2e89e4209f9fa8d4ea2560b171a6796a",
    "title": "荆江渔父竹枝词九首和夔帅□侍郎韵为荆帅范侍郎寿",
    "authorName": "项安世",
    "authorId": "2e89e4209f9fa8d4d1457b72a58149d3",
    "dynasty": "宋",
    "content": [
      "二歌渔父寿杯宽，荆江亭下到临安。更将海水都斟却，浅得蓬莱始好看。"
    ]
  },
  {
    "id": "2e89e4209f9fa8d4ea2560b1cf40c714",
    "title": "荆江渔父竹枝词九首和夔帅□侍郎韵为荆帅范侍郎寿",
    "authorName": "项安世",
    "authorId": "2e89e4209f9fa8d4d1457b72a58149d3",
    "dynasty": "宋",
    "content": [
      "三曲渔人献寿茶，新翻衢样织茶花。白雨纷纷下江海，翠浪滚滚开龙蛇。"
    ]
  },
  {
    "id": "2e89e4209f9fa8d4ea2560b1c9a804d2",
    "title": "荆江渔父竹枝词九首和夔帅□侍郎韵为荆帅范侍郎寿",
    "authorName": "项安世",
    "authorId": "2e89e4209f9fa8d4d1457b72a58149d3",
    "dynasty": "宋",
    "content": [
      "四曲渔人寿烛明，明在水云连处生。倚天若木朝朝艳，照海金波夜夜清。"
    ]
  },
  {
    "id": "2e89e4209f9fa8d4ea2560b1bc8f2179",
    "title": "荆江渔父竹枝词九首和夔帅□侍郎韵为荆帅范侍郎寿",
    "authorName": "项安世",
    "authorId": "2e89e4209f9fa8d4d1457b72a58149d3",
    "dynasty": "宋",
    "content": [
      "五曲渔村寿乐多，随大随小声和和。蜻蜓蛱蝶浅深舞，燕子莺儿长短歌。"
    ]
  },
  {
    "id": "2e89e4209f9fa8d4ea2560b17a0faac4",
    "title": "荆江渔父竹枝词九首和夔帅□侍郎韵为荆帅范侍郎寿",
    "authorName": "项安世",
    "authorId": "2e89e4209f9fa8d4d1457b72a58149d3",
    "dynasty": "宋",
    "content": [
      "六歌渔父寿诗声，一声声带竹枝情。大枝千岁不改色，小枝孙子满林生。"
    ]
  },
  {
    "id": "2e89e4209f9fa8d4ea2560b1aceed3ee",
    "title": "荆江渔父竹枝词九首和夔帅□侍郎韵为荆帅范侍郎寿",
    "authorName": "项安世",
    "authorId": "2e89e4209f9fa8d4d1457b72a58149d3",
    "dynasty": "宋",
    "content": [
      "七歌渔父寿香堆，花雾深深拨不开。水边借得春风送，荷花吹上戟门来。"
    ]
  },
  {
    "id": "2e89e4209f9fa8d4ea2560b142c7650a",
    "title": "荆江渔父竹枝词九首和夔帅□侍郎韵为荆帅范侍郎寿",
    "authorName": "项安世",
    "authorId": "2e89e4209f9fa8d4d1457b72a58149d3",
    "dynasty": "宋",
    "content": [
      "八歌渔父意难忘，愿见寿域通八荒。只开云梦一稊米，何似浑仑开太仓。"
    ]
  },
  {
    "id": "2e89e4209f9fa8d4ea2560b197bc1dca",
    "title": "荆江渔父竹枝词九首和夔帅□侍郎韵为荆帅范侍郎寿",
    "authorName": "项安世",
    "authorId": "2e89e4209f9fa8d4d1457b72a58149d3",
    "dynasty": "宋",
    "content": [
      "九歌渔父好思量，愿得寿星朝帝乡。寿十二庙寸关尺，演亿万年元蔀章。"
    ]
  },
  {
    "id": "2e89e4209fb46d2e88bce3e6c7f13e32",
    "title": "秦楼月/忆秦娥",
    "authorName": "梁意娘",
    "authorId": "2e89e4209fb46d2ed1457b72d1457b72",
    "dynasty": "宋",
    "content": [
      "春宵短。香闺寂寞愁无限。愁无限。一声窗外，晓莺新啭。",
      "起来无语成娇懒。柔肠易断人难见。人难见。这些心绪，如何消遣。"
    ]
  },
  {
    "id": "2e89e4209fb46d2e2e013de0185a0a80",
    "title": "茶瓶儿",
    "authorName": "梁意娘",
    "authorId": "2e89e4209fb46d2ed1457b72d1457b72",
    "dynasty": "宋",
    "content": [
      "满地落花铺绣。春色著人如酒。晓莺窗外啼杨柳。",
      "愁不奈、两眉频皱。关山杳。音尘悄。那堪是、昔年时候。",
      "盟言辜负知多少。对好景、顿成消瘦。"
    ]
  },
  {
    "id": "2e89e420a006b634f32f182e9e1b30e8",
    "title": "浣溪沙",
    "authorName": "朱端朝",
    "authorId": "2e89e420a006b634d1457b72d1457b72",
    "dynasty": "宋",
    "content": [
      "梅正开时雪正狂。两般幽韵孰优长。且宜持酒细端详。",
      "梅比雪花输一白，雪如梅蕊少些香。东君非是不思量。"
    ]
  },
  {
    "id": "2e89e420a0c96813ece5e19913b7e7ae",
    "title": "柳梢青",
    "authorName": "张杜",
    "authorId": "2e89e420a0c96813d1457b72d1457b72",
    "dynasty": "宋",
    "content": [
      "燕里花深，鹭汀云澹，客梦江皋。日日言归，淮山笑我，尘锁征袍。",
      "几回把酒凭高。阑干外、魂飞暮涛。只有南园，一番风雨，过了樱桃。"
    ]
  },
  {
    "id": "2e89e420a10a6e012ee238bf230d4dbd",
    "title": "摸鱼儿",
    "authorName": "朱嗣发",
    "authorId": "2e89e420a10a6e01d1457b72d1457b72",
    "dynasty": "宋",
    "content": [
      "对西风、鬓摇烟碧，参差前事流水。紫丝罗带鸳鸯结，的的镜盟钗誓。浑不记，漫手织回文，几度欲心碎。安花着叶，奈雨覆云翻，情宽分窄，石上玉簪脆。",
      "朱楼外，愁压空云欲坠，月痕犹照无寐。阴晴也只随天意，枉了玉消香碎。君且醉，君不见长门青草春风泪。一时左计，悔不早荆钗，暮天修竹，头白倚寒翠。"
    ]
  },
  {
    "id": "2e89e420a15057801054938cce1386f2",
    "title": "卜算子·离念",
    "authorName": "止禅师",
    "authorId": "2e89e420a1505780d1457b72d1457b72",
    "dynasty": "宋",
    "content": [
      "书是玉关来，泪向松江堕。梅自飘香柳自青，嘹唳征鸿过。",
      "沙漠暗尘飞，嵩岳愁云锁。淮上千营夜枕戈，此恨凭谁破。"
    ]
  },
  {
    "id": "2e89e420a170867b5c1daf6f96248876",
    "title": "失调名",
    "authorName": "杨岛仙",
    "authorId": "2e89e420a170867bd1457b72d1457b72",
    "dynasty": "宋",
    "content": [
      "待得团圆时候，樽前问这时节。"
    ]
  },
  {
    "id": "2e89e420a17b4ee2da5b2d64a4f372e5",
    "title": "卜算子·风雨送人来",
    "authorName": "游次公",
    "authorId": "2e89e420a17b4ee2b49c63fab49c63fa",
    "dynasty": "宋",
    "content": [
      "风雨送人来，风雨留人住。草草杯盘话别离，风雨催人去。",
      "泪眼不曾晴，眉黛愁还聚。明日相思莫上楼，楼上多风雨。"
    ]
  },
  {
    "id": "2e89e420a17b4ee2bd0df0e00ba71640",
    "title": "贺新郎·宫词",
    "authorName": "游次公",
    "authorId": "2e89e420a17b4ee2b49c63fab49c63fa",
    "dynasty": "宋",
    "content": [
      "暖霭浮晴籞。锁垂杨、笼池罩阁，万丝千缕。池上晓光分宿雾，日近群芳易吐。寻并蒂、阑干凝伫。不信钗头飞凤去，但宝刀、被妾还留住。天一笑，万花妒。",
      "阿娇正好金屋贮。甚西风、易得萧疏，扇鸾尘土。一自昭阳扃玉户，墙角土花无数。况多病、情伤幽素。别殿时闻箫鼓奏，望红云、冉冉知何处。天尺五，去无路。"
    ]
  },
  {
    "id": "2e89e420a17b4ee290bdbd8230f733b9",
    "title": "满江红",
    "authorName": "游次公",
    "authorId": "2e89e420a17b4ee2b49c63fab49c63fa",
    "dynasty": "宋",
    "content": [
      "云接苍梧，山莽莽、春浮泽国。江水涨、洞庭相近，渐惊空阔。江燕飘飘身似梦，江花草草春如客。望渔村、樵市隔平林，寒烟色。",
      "方寸乱，成丝结。离别近，先愁绝。便满篷风雨，橹声孤急。白发论心湖海暮，清樽照影沧浪窄。看明年、天际下归舟，应先识。"
    ]
  },
  {
    "id": "2e89e420a17b4ee2c655a3fc3e482824",
    "title": "贺新郎·月夜",
    "authorName": "游次公",
    "authorId": "2e89e420a17b4ee2b49c63fab49c63fa",
    "dynasty": "宋",
    "content": [
      "斗柄回秋律。素蟾飞、冰霜万里，满川金碧。得月偏多何处是，惟有桥南第一。正野迥、西风寒寂。丹桂婆娑疏影在，想微瑕、未累千金璧。河汉远，澹无迹。",
      "知君有句酬佳夕。尽高歌、胡床自倚，露漙珠溢。坐到参横星欲暗，隐隐天低似笠。但络纬、悲啼催织。吟咏凄凉翻有恨，谅知音、人远空追忆。谁为置，郑庄驿。"
    ]
  },
  {
    "id": "2e89e420a17b4ee2de358f6d1fc3c848",
    "title": "满江红·丹青阁",
    "authorName": "游次公",
    "authorId": "2e89e420a17b4ee2b49c63fab49c63fa",
    "dynasty": "宋",
    "content": [
      "一舸归来，何太晚、鬓丝如织。谩叹息、凄凉往事，尽成陈迹。山迫暮烟浮紫翠，溪摇寒浪翻金碧。看长虹、渴饮下青冥，危栏湿。",
      "谁可住，烟萝侧。俗士驾，当回勒。伴岩扃，须是碧云仙客。风月已供无尽藏，溪山更衍清凉国。恨谪仙、苏二不曾来，无人说。"
    ]
  },
  {
    "id": "2e89e420a18fece38c4b902c6db4d279",
    "title": "好事近·催妆词",
    "authorName": "王昂",
    "authorId": "2e89e420a18fece3d1457b72f1c15925",
    "dynasty": "宋",
    "content": [
      "喜气拥朱门，光动绮罗香陌。行到紫薇花下，悟身非凡客。",
      "不须脂粉涴天真，嫌怕太红白。留取黛眉浅处，画章台春色。"
    ]
  },
  {
    "id": "2e89e420a21460ff1368c914f34fec26",
    "title": "临江仙",
    "authorName": "石敦夫",
    "authorId": "2e89e420a21460ffd1457b72d1457b72",
    "dynasty": "宋",
    "content": [
      "窥檐蟾影白，照坐烛花红。"
    ]
  },
  {
    "id": "2e89e4208f4fbf34d29f9b563ca9e85a",
    "title": "孤鸾次虚斋先生梅词韵",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "塞鸿来早。正碧瓦霜轻，玉麟寒少。昨夜南枝，一点阳和先到。黄昏半窗淡月，照青青、谢池春草。此际虚斋心事，与此花俱好。",
      "算巡檐、索共梅花笑。是千古风流，少陵曾道。争似油幢下，对一枝春小。江城惯听画角，且休教、玉关人老。好试和羹手段，向凤池春晓。"
    ]
  },
  {
    "id": "2e89e4208f4fbf34dbbec42d73c05419",
    "title": "摸鱼儿·重过西湖",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "又吴尘、暗斑吟袖，西湖深处能浣。晴云片片平波影，飞趁棹歌声远。回首唤。仿佛记、春风共载斜阳岸。轻携分短。怅柳密藏桥，烟浓断径，隔水语音换。思量遍。",
      "前度高阳酒伴。离踪悲事何限。双峰塔露书空颖，情共暮鸦盘转。归兴懒。悄不似、留眠水国莲香畔。灯帘晕满。正蠹帙逢迎，沈煤半冷，风雨闭宵馆。"
    ]
  },
  {
    "id": "2e89e4208f4fbf34c958a1f035e4ff29",
    "title": "飞雪满群山",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "爱日烘晴，梅梢春动，晓窗客梦方还。江天万里，高低烟树，四望犹拥螺鬟。是谁邀滕六，酿薄暮、同云冱寒。却原来是，铃阁云蒸，俄忽老青山。",
      "都尽道、来年须更好，无缘农事，雨涩风悭。鹅池夜半，衔枚飞渡，看尊俎折冲间。尽清游谈笑，琼花露、杯深量宽。功名做了，云台写作图画看。"
    ]
  },
  {
    "id": "2e89e4208f4fbf343e4e2294fc394601",
    "title": "烛影摇红·再次虚斋先生梅词韵",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "春小寒轻，南枝一夜阳和转。东君先递玉麟香，冷蕊幽芳满。应把朱帘暮卷。更何须、金猊烟暖。千山月淡，万里尘清，酒樽经卷。",
      "楼上胡床，笑谈声里机谋远。甲兵百万出胸中，谁谓江流浅。憔悴狂胡计短。定相将、来朝悔晚。功名做了，金鼎和羹，卷藏袍雁。"
    ]
  },
  {
    "id": "2e89e4208f4fbf344531d1cdd2b5422a",
    "title": "应天长·其一苏堤春晓",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "曙林带暝，晴霭弄霏，莺花未认游客。草色旧迎雕辇，蒙茸暗香陌。秋千架，闲晓索。正露洗、绣鸳痕窄。费人省，隔夜浓欢，酲处先觉。",
      "重过涌金楼，画舫红旌，催向段桥泊。又怕晚天无准，东风妒芳约。垂杨岸，今胜昨。水院近、占先春酌。恁时候，不道归来，香断灯落。"
    ]
  },
  {
    "id": "2e89e420a243d0e531b50b0abd37e12c",
    "title": "青玉案·被檄出郊题陈氏山居",
    "authorName": "张榘",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "西风乱叶溪桥树。秋在黄花羞涩处。满袖尘埃推不去。马蹄浓露，鸡声淡月，寂历荒村路。",
      "身名多被儒冠误。十载重来漫如许。且尽清樽公莫舞。六朝旧事，一江流水，万感天涯暮。"
    ]
  },
  {
    "id": "2e89e4208f4fbf348a47f5455de4b9c2",
    "title": "摸鱼儿·送邵瓜坡赴含山尉，且坚后约",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "正挑灯、共听檐雨，问谁催动行色。风前千点离亭恨，惟有落梅知得。王谢宅。记前度斜阳，燕子曾相识。花香露舄。无计强追随，阳关声断，回首暮云隔。",
      "文章贯，合上薇垣梧掖。征鞍底事江北。青衫莫对韩彭著，还是玉麟佳客。须记忆。有衿佩锵锵，正愿依重席。荼未折。次第牡丹开，一樽留待，相与醉寒食。"
    ]
  },
  {
    "id": "2e89e4208f4fbf348a47f54586cd6935",
    "title": "摸鱼儿·送邵瓜坡赴含山尉，且坚后约",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "候蛩探暝，书雁寄寒，西风暗剪绡织。报道凤城催钥，笙歌散无迹。冰轮驾，天纬逼。渐款引、素娥游历。夜妆靓，独展菱花，淡绚秋色。",
      "人在涌金楼，漏迥绳低，光重袖香滴。笑语又惊栖鹊，南飞傍林阒。孤山影，波共碧。向此际、隐逋如识。梦仙游，倚遍霓裳，何处闻笛。"
    ]
  },
  {
    "id": "2e89e4208f4fbf347b420e3094566821",
    "title": "摸鱼儿·其二送上元主簿回府",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "正桃花、渐蜚红雨，依稀一半春色。东风十里离亭恨，杨柳丝丝如织。远又忆。向雪月梅边，陶写吟情逸。清愁拍拍。算祗暮山知，栖鸦斜照，春树渺空碧。",
      "文章贯，合整垂云健翼。翔鸾底用栖棘。要寻玉洞烟霞胜，聊趁麟符蜚檄。归骑急。看尘袂方清，有恩纶催入。凫仙倦舄。相与问孤山，开樽抵掌，一舸画桥侧。"
    ]
  },
  {
    "id": "2e89e4208f4fbf347b420e303b8284c5",
    "title": "摸鱼儿·其二送上元主簿回府",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "甃澌冱晓，篙水涨漪，孤山渐卷云簇。又见岸容舒腊，菱花照新沐。横斜树，香未北。倩点缀、数梢疏玉。断肠处，日影轻消，休怨霜竹。",
      "帘上涌金楼，酒滟酥融，金缕试春曲，最好半残鳷鹊，登临快心目。瑶台梦，春未足。更看取、洒窗填屋。灞桥外，柳下吟鞭，归趁游烛。"
    ]
  },
  {
    "id": "2e89e4208f4fbf345ec452367561ce6f",
    "title": "水龙吟·次韵虚斋先生雨花宴",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "暮云低锁荒台，凭阑四望天垂地。曼花半夜，蜚香缭绕，昔人曾记。往事悠悠，物华非旧，江山仍丽。怅斜阳芳草，长安不见，谁共洒、新亭泪。",
      "开放青峦旧址。动骚人、一番词意。青油幕里，相忘鱼鸟，水边云际。却恨清游，未能追逐，区区僚底。问何时，脱了尘埃墨绶，为虚斋醉。"
    ]
  },
  {
    "id": "2e89e4208f4fbf3494ad5c475e08ae97",
    "title": "浪淘沙·令和上元王仇香猷、含山邵梅仙有焕叙别",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "风色转东南。翠拥层峦。杏花疏雨逗清寒。钟阜石城何处是，烟霭漫漫。",
      "行旆已西关。一霎时间。芳樽聊复挽馀欢。明日断魂分付与，万叠云山。"
    ]
  },
  {
    "id": "2e89e420a243d0e5c71560f1a51656c3",
    "title": "应天长·和上元王仇香猷、含山邵梅仙有焕叙别",
    "authorName": "张榘",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "磬圆树杪，舟乱柳津，斜阳又满东角。可是暮情堪剪，平分付烟郭。西风影，吹易薄。认满眼、脆红先落。算惟有，塔起金轮，千载如昨。",
      "谁信涌金楼，此际凭阑，人共楚天约。准拟换樽陪月，缯空卷尘幕。飞鸿倦，低未泊。斗倒指、数来还错。笑声里，立尽黄昏，刚道秋恶。"
    ]
  },
  {
    "id": "2e89e4208f4fbf348d41f3876e6149d3",
    "title": "西江月",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "春事三分之二，落花庭院轻寒。翠屏围梦宝熏残。窗外流莺声乱。",
      "睡起犹支雪腕，觉来慵整云鬟。闲拈乐府凭阑干。宿酒才醒一半。"
    ]
  },
  {
    "id": "2e89e4208f4fbf340097330a1859237d",
    "title": "浪淘沙·令其二再和",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "雨过暮天南。高下青峦。小楼燕子话春寒。多少夕阳芳草地，雾掩烟漫。",
      "别恨正相关。心上眉间。离歌一曲间悲欢。后夜月明何处梦，钟阜容山。"
    ]
  },
  {
    "id": "2e89e4208f4fbf340097330a83e2326b",
    "title": "浪淘沙·令其二再和",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "换桥度舫，添柳护堤，坡仙题欠今续。四面水窗如染，香波酿春曲。田田处，成暗绿。正万羽、背风斜矗。乱鸥去，不信双鸳，午睡犹熟。",
      "还记涌金楼，共抚雕阑，低度浣沙曲。自与故人轻别，荣枯换凉燠。亭亭影，惊艳目。忍到手、又成轻触。悄无语，独捻花须，心事曾卜。"
    ]
  },
  {
    "id": "2e89e4208f4fbf3445d64c130cea976a",
    "title": "孤鸾以梅花为赵懒窝寿",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "荆溪清晓。问昨夜南枝，几分春到。一点幽芳，不待陇头音耗。亭亭水边月下，胜人间、等闲花草。此际风流谁似，有懒窝诗老。",
      "向虚檐、淡然索笑。任雪压霜欺，精神越好。最喜庭除，下映紫兰娇小。孤山好寻旧约，况和羹、用功宜早。移傍玉阶深处，趁天香缭绕。"
    ]
  },
  {
    "id": "2e89e420a243d0e50fa5a7d1ec7b9b40",
    "title": "应天长·其六花港观鱼",
    "authorName": "张榘",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "岸容浣锦，波影堕红，纤鳞巧避凫唼。禹浪未成头角，吞舟胆犹怯。湖山外，江海匝。怕自有、暗泉流接。楚天远，尺素无期，枉误停楫。",
      "四望涌金楼，带草帟烟，缥缈际城堞。渐见暮榔敲月，轻舫乱如叶。濠梁兴，归未惬。记旧伴、袖携留摺。指鱼水，总是心期，休怨三叠。"
    ]
  },
  {
    "id": "2e89e420a243d0e5cb97bcc7c5bbeb7e",
    "title": "应天长·其七·南屏晚钟",
    "authorName": "张榘",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "翠屏对晚，鸟榜占堤，钟声又敛春色。几度半空敲月，山南应山北。欢娱地，空浪迹。谩记省、五更闻得。洞天晓，夹柳桥疏，稳纵香勒。",
      "前度涌金楼，笑傲东风，鸥鹭半相识。暗数院僧归尽，长虹卧深碧。花间恨，犹记忆。正素手、暗携轻拆。夜深后，不道人来，灯细窗隙。"
    ]
  },
  {
    "id": "2e89e4208f4fbf346ec2081161360a62",
    "title": "水龙吟·寄兴",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "暮天丝雨轻寒，二分春色看看过。梅花谢了，苍苔万点，香残粉污。犹喜墙头，一枝娇袅，杏腮微露。算几回逗晓，朱阑独倚，悄只怕、东风大。",
      "浮世名缰利锁。这区区、要须识破。沧波夜月，翠微云树，依然还我。重结鸥盟，细听莺语，自歌自和。问黄沙飞镞，红尘走马，又还知么。"
    ]
  },
  {
    "id": "2e89e4208f4fbf346ec20811829de9c4",
    "title": "水龙吟·寄兴",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "翠迷倦舞，红驻老妆，流莺怕与春别。过了禁烟寒食，东风颤环铁。游人恨，柔带结。更唤醒、羽喉宫舌。画桥远，不认绵蛮，晚棹空歇。",
      "争似涌金楼，燕燕归来，钩转暮帘揭。对语画梁消息，香泥砌花屑。昆明事，休更说。费梦绕、建章宫阙。晓啼处，稳系金狨，双灯笼月。"
    ]
  },
  {
    "id": "2e89e420a243d0e5e3fe0eea420bce8a",
    "title": "梅子黄时雨",
    "authorName": "张榘",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "云宿江楼，爱留人夜语，频断灯炷。奈倦情如醉，黑甜清午。谩道迎薰何曾是，簟纹成浪衣成雨。茶瓯注。新期竹院，残梦莲渚。应误。",
      "重帘凄伫。记并刀剪翠，秋扇留句。信那回轻道，而今归否。十二曲阑随意凭，楚天不放斜阳暮。沉吟处。池草暗喧蛙鼓。"
    ]
  },
  {
    "id": "2e89e4208f4fbf340f8ad6c53f3cddba",
    "title": "水龙吟·其二",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "昼长帘幕低垂，时时风度杨花过。梁间燕子，芹随香觜，频沾泥污。苦被流莺，蹴翻花影，一阑红露。看残梅飞尽，枝头微认，青青子、些儿大。",
      "谁道洞门无锁。翠苔藓、何曾踏破。好天良夜，清风明月，正须著我。闲展蛮笺，寄情词调，唱成谁和。问晓山亭下，山茶经雨，早来开么。"
    ]
  },
  {
    "id": "2e89e4208f4fbf340f8ad6c5a47d2d58",
    "title": "水龙吟·其二",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "桂轮逼采，菱沼漾金，潜虬暗动鲛室。水路乍疑霜雪，明眸洗春色。年时事，还记忆。对万顷，葑痕龟坼。旧游处，不认三潭，此际曾识。",
      "今度涌金楼，素练萦窗，频照庾侯席。自与影娥人约，移舟弄空碧。宵风悄，签漏滴。早未许、睡魂相觅。有时恨，月被云妨，天也拚得。"
    ]
  },
  {
    "id": "2e89e4208f4fbf3439992251b07bcb1f",
    "title": "水龙吟·其三顽雪欺春，葵轩兄用韵，因次",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "先来花较开迟，怎禁风雪摧残过。红英紫萼，从他点缀，翻成沾污。一点清香，几多秾艳，紧藏不露。伴杨花散漫，逡巡堆积，纤粟处、妆成大。",
      "多谢东君造化。把群阴、一朝除破。千机锦绣，露浓香软，中间坐我。嚼徵含商，振金敲玉，埙篪相和。问西湖，别有一番桃李，肯同游么。"
    ]
  },
  {
    "id": "2e89e4208f4fbf34399922518cf23ec3",
    "title": "水龙吟·其三顽雪欺春，葵轩兄用韵，因次",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "暮屏翠冷，秋树赭疏，双峰对起南北。好与霁天相接，浮图现西极。岧峣处，云共碧。漫费尽、少年游屐。故乡近，一望空遥，水断烟隔。",
      "闲凭涌金楼，潋滟波心，如洗梦淹笔。唤醒睡龙苍角，盘空壮商翼。西湖路，成倦客。待倩写、素缣千尺。便归去，酒底花边，犹自看得。"
    ]
  },
  {
    "id": "2e89e4208f4fbf34287a5b879fccc306",
    "title": "水龙吟·其四丁经之用韵咏园亭，次韵以谢",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "近家添得园亭，晓山时看飞云过。拥石栽梅，疏池傍竹，剪除芜污。更喜南墙，杏腮桃脸，含羞微露。算莺花世界，都来十亩，规模好、何须大。",
      "开放两眉上锁。把春前、新醅拨破。病酒无聊，且容觞客，无多酌我。底用歌喉，柳边自有，鸣禽相和。逗归来，折得花枝教看，似人人么。"
    ]
  },
  {
    "id": "2e89e4208f4fbf345318d409f12e6064",
    "title": "摸鱼儿·九日登平山和赵子固帅机",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "望神京、目断烟草，青天长剑频倚。香街十里朱帘月，空想当年华丽。堪叹处。渺沙霭蒹葭，咿雁声起。平山谩记。怅杨柳春风，晴空栏槛，陈迹总非是。",
      "重阳好，红叶黄华满地。良辰美景如此。青油幕府传芳斝，苒苒露琼花气。还更喜。看玉阃规恢，笑骋伊吾志。尘清北冀。便向关洛联镳，巍巍冠佩，麟阁画图里。"
    ]
  },
  {
    "id": "2e89e4208f4fbf3421d65c865afeee94",
    "title": "唐多令·九日登平山和朱帅干",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "斜日淡芜烟。重阳又一年。怅垂杨、几度飞绵。只把晴空山色看。多少恨、倩谁笺。",
      "沙霭暗中原。横戈谁夜眠。尽今宵、且醉花边。准拟来秋天气好，重把菊、嗅芳妍。"
    ]
  },
  {
    "id": "2e89e4208f4fbf3423da970a550d42a0",
    "title": "满江红·寿壑相",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "淮海波澄，湛桂影、半规凉月。又还是、中秋相近，垂弧时节。纶诰飞来宸眷重，彩衣著处慈颜悦。注紫清、花露入瑶卮，琼香滑。",
      "挥羽扇，持旄钺。鲸海浪，阴山雪。看威声到处，遐冲都折。沙溪远标铜柱界，关河尽补金瓯缺。庆君臣、千载会风云，看伊说。"
    ]
  },
  {
    "id": "2e89e420a243d0e5a8b0c525a12c6d8f",
    "title": "贺新凉·其一·寿壑相母夫人",
    "authorName": "张榘",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "萸菊香凝雾。记重阳、才经三日，帨悬朱户。紫殿玉垣称寿斝，潋滟琼花清露。正万里、尘清淮浦。地宝从来标瑞应，甚新曾、秀出金芝树。正此处，诞申甫。",
      "人间小住千秋岁。画堂深、彩侍怡声，慈颜笑语。况是加恩封大国，锦诰鸾翔凤舞。便娱侍、鱼轩沙路。御果金泥宣晓宴，卷宫帘、争看元台母。家庆事，耀今古。"
    ]
  },
  {
    "id": "2e89e420a243d0e55a2b6abde7a78c53",
    "title": "贺新凉·其二·送刘澄斋制干归京口",
    "authorName": "张榘",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "匹马钟山路。怅年来只解，邮亭送人归去。季子貂裘尘渐满，犹是区区羁旅。谩空有、剑锋如故。髀肉未消仪舌在，向樽前、莫洒英雄泪。鞭未动，酒频举。",
      "西风乱叶长安树。叹离离、荒宫废苑，几番禾黍。云栈萦纡今平步，休说襄淮乐土。但衮衮江涛东注。世上岂无高卧者，奈草庐、烟锁无人顾。笺此恨，付金缕。"
    ]
  },
  {
    "id": "2e89e4208f4fbf340b132fb5e464eab2",
    "title": "摸鱼儿·荼",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "正莓墙、柳绵低度，枝头红紫飞尽。秾阴涨绿冰钿碎，浥浥麝兰成阵。仙骨嫩。悦姑射瑶姬，青幰游琼苑。风前有恨。也一似宫梅，飘香坠粉，轻点寿阳鬓。",
      "梨花雪，讲道全无清韵。何曾留到春晚。柔条不受真珠露，滴沥紫檀心晕。芳又润。待挼放金樽，拚作通宵饮。日高慵困。任翠幄低云，玉薰泛梦，路入醉乡稳。"
    ]
  },
  {
    "id": "2e89e4208f4fbf3447bb0ba0af485b1a",
    "title": "浪淘沙·令其一次韵孙霁窗制参雨中海棠",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "春梦草茸茸。愁雨愁风。对花须拚酒频中。莫遣枝头银烛暗，辜负嫣红。",
      "推起簿书丛。何苦匆匆。悭吟却讶少陵公。天定为花开一笑，日上篱东。"
    ]
  },
  {
    "id": "2e89e4208f4fbf34c2a93fdd7b551ede",
    "title": "木兰花慢·次韵孙霁窗赋牡丹",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "渐稠红飞尽，早秾绿、遍林梢。正池馆轻寒，杨花飘絮，草色萦袍。天香夜浮院宇，看亭亭、雨槛渍春膏。趁取芳时胜赏，莫将年少轻抛。鞭鞘。",
      "驱放马蹄高。世事一秋毫。便飞书倥偬，运筹闲暇，何害推敲。花前效颦著句，悄干镆、侧畔奏铅刀。何日重携樽酒，浮瓯细剪香苞。"
    ]
  },
  {
    "id": "2e89e4208f4fbf346d6f3e25a5f038e1",
    "title": "浪淘沙·令其二再用前韵定出郊之约",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "烟缕暗蒙茸。杨柳轻风。雨声多在夜窗中。春水渐生春事去，流尽残红。",
      "新笋绿丛丛。莺语匆匆。一樽同酹定林公。十里长松青未了，山北山东。"
    ]
  },
  {
    "id": "2e89e4208f4fbf34e027e08bbaf2900e",
    "title": "祝英台近·赋牡丹",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "柳绵稀，桃锦淡，春事在何许。一种秾华，天香渍冰露。嫩苞叠叠湘罗，红娇紫妒。翠葆护、西真仙侣。",
      "试听取。更饶十日看承，霞腴污尘土。池馆轻寒，次第少风雨。好趁油幕清闲，重开芳醑。莫孤负、莺歌蝶舞。"
    ]
  },
  {
    "id": "2e89e4208f4fbf3423da970a1dafcbd4",
    "title": "满江红·寿壑相",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "玉垒澄秋，又还近、桂华如璧。算六载、筹边整暇，几多功绩。铁壁连云东海重，惊波截断狂鲵翼。把向来、捣颍旧规模，平淮北。",
      "经济妙，谁知得。都总是，诗书力。有召公家法，范公胸臆。赫赫勋名俱向上，绵绵福寿宜无极。著莱衣、辉映衮衣荣，恢霖泽。"
    ]
  },
  {
    "id": "2e89e4208f4fbf34f3cefe6465ac4d44",
    "title": "鹧鸪天·寿定庵运管兄",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "饱挹台城白露秋。又骑黄鹄上江州。恩波浩荡三千里，多少人家愿借留。",
      "□寿斝，菊香浮。姓名还喜到宸旒。片□□□□□□，□振□□□下流。"
    ]
  },
  {
    "id": "2e89e4208f4fbf3485cb633c3f61d4e0",
    "title": "摸鱼儿·和孙霁窗",
    "authorName": "张矩",
    "authorId": "2e89e420a243d0e5d1457b72d1457b72",
    "dynasty": "宋",
    "content": [
      "渺长江、浩无今古，悠悠经几流景。桥家松竹知何在，寂历丹枫如锦。行阵整。想斗舰连艘，谈笑烟灰冷。寒光万顷。算只有当年，暮天霜月，惨澹照山影。",
      "元戎队，画角梅花缓引。楼船飞渡波稳。中流击楫酬初志，此去君王高枕。应暗省。使万里尘清，谁逊周公瑾。勋名不泯。看阳蛰潜开，老龙挟雨，渊睡为民醒。"
    ]
  },
  {
    "id": "2e89e420a2a9d4f841a37fd15b660b1a",
    "title": "百字令·戴平轩新居，子侄新婚",
    "authorName": "东冈",
    "authorId": "2e89e420a2a9d4f8d1457b72d1457b72",
    "dynasty": "宋",
    "content": [
      "排云拓月，向天上移下，神仙华屋。画栋飞檐千万落，黼黼城南乔木。出谷莺迁，趋庭燕尔，袍绾登科绿。嫦娥分付，广寒今夜花烛。",
      "遥想高越于门，烂盈百辆，夹道争车毂。春满剡溪溪上路，一任瑶华飞六。舆奉潘慈，楼高华萼，坐享齐眉福。庭槐列戟，公侯衮衮相属。"
    ]
  },
  {
    "id": "2e89e420a2c472a3c2ebbe3b886cb331",
    "title": "鹧鸪天",
    "authorName": "沈长卿",
    "authorId": "2e89e420a2c472a3d1457b72884d7996",
    "dynasty": "宋",
    "content": [
      "瑞气氤氲入绛纱。水沉香荐碧流霞。疏梅欲破风前蕊，冷菊犹开霜后花。",
      "销粉黛，减铅华。药炉经卷好生涯。络滨侍从他年贵，便是蟠桃王母家。"
    ]
  },
  {
    "id": "2e89e420a2c9143b12f4d5da920dc68e",
    "title": "卜算子",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "我住长江头，君住长江尾。日日思君不见君，共饮长江水。",
      "此水几时休，此恨何时已。只愿君心似我心，定不负相思意。"
    ]
  },
  {
    "id": "2e89e420a2c9143bb2aaeab82ed27fec",
    "title": "谢池春慢",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "残寒消尽，疏雨过、清明后。花径敛馀红，风沼萦新皱。乳燕穿庭户，飞絮沾襟袖。正佳时，仍晚昼，著人滋味，真个浓如酒。",
      "频移带眼，空只恁厌厌瘦。不见又思量，见了还依旧，为问频相见，何似长相守。天不老，人未偶，且将此恨，分付庭前柳。"
    ]
  },
  {
    "id": "2e89e420a2c9143b24fd123bbe86164c",
    "title": "水龙吟·中秋",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "晚来轻拂，游云尽卷，霁色寒相射。银潢半掩，秋毫欲数，分明不夜。玉琯传声，羽衣催舞，此欢难借。凛清辉，但觉圆光照影，冰壶莹、真无价。",
      "闻道水晶宫殿，惠炉薰、珠帘高挂。琼枝半倚，瑶觞更劝，莺娇燕姹。目断魂飞，翠萦红绕，空吟小砑。想归来醉里，鸾篦凤朵，倩何人卸。"
    ]
  },
  {
    "id": "2e89e420a2c9143bb67ad2615db79dd5",
    "title": "蓦山溪·其一次韵徐明叔",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "神仙院宇，记得春归后。蜂蝶不胜闲，惹残香、萦纡深透。玉徽指稳，别是一般情，方永昼。因谁瘦？都为天然秀。",
      "桐阴未减，独自携芳酎。再弄想前欢，拊金樽、何时似旧。凭谁说与，潘鬓转添霜，飞陇首。云将皱，应念相思久。"
    ]
  },
  {
    "id": "2e89e420a2c9143b6070f94fa8182a60",
    "title": "蓦山溪·其二北观避暑次明叔韵",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "金柔火老，欲避几无地。谁借一檐风，锁幽香、愔愔清邃。瑶阶珠砌，如膜遇金篦，流水外，落花前，岂是人能致。",
      "擘麟泛玉，笑语皆真类。惆怅月边人，驾云轸，何方适意。么弦咽处，空感旧时声，兰易歇，恨偏长，魂断成何事。"
    ]
  },
  {
    "id": "2e89e420a2c9143b11c9e45b69e9f636",
    "title": "蓦山溪·其三采石值雪",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "蛾眉亭上，今日交冬至。已报一阳生，更佳雪、因时呈瑞。匀飞密舞，都是散天花，山不见，水如山，浑在冰壶里。",
      "平生选胜，到此非容易。弄月与燃犀，漫劳神、徒能惊世。争如此际，天意巧相符，须痛饮，庆难逢，莫诉厌厌醉。"
    ]
  },
  {
    "id": "2e89e420a2c9143b27b4c28d9b056315",
    "title": "蓦山溪·其四",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "晚来寒甚，密雪穿庭户。如在广寒宫，惊满目、瑶林琼树。佳人乘兴，应是得欢多，泛新声，催金盏，别有留心处。",
      "争知这里，没个人言语。拨尽火边灰，搅愁肠、飞花舞絮。凭谁子细，说与此时情，欢暂歇，酒微醺，还解相思否。"
    ]
  },
  {
    "id": "2e89e420a2c9143ba50e6411d1dfae10",
    "title": "玉蝴蝶·九月十日，将登黄山，遽为雨阻，遂饮弊止。陈君俞独不至，已而以三阕见寄，辄次其韵",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "坐久灯花开尽，暗惊风叶，初报霜寒。冉冉年华催暮，颜色非丹。搅回肠、蛩吟似织，留恨意、月彩如摊。惨无欢。篆烟萦素，空转雕盘。",
      "何难。别来几日，信沉鱼鸟，情满关山。耳边依约，常记巧语绵蛮。聚愁窠、蜂房未密，倾泪眼、海水犹悭。奄更阑，渐移银汉，低泛帘颜。"
    ]
  },
  {
    "id": "2e89e420a2c9143b3f632b71ec060f06",
    "title": "满庭芳·其一八月十六夜，景修咏东坡旧词，因韵成此",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "一到江南，三逢此夜，举头羞见婵娟。黯然怀抱，特地遣谁宽。分外清光泼眼，迷滉漾、无计拘拦。天如洗，星河尽掩，全胜异时看。",
      "佳人，还忆否，年时此际，相见方难。谩红绫偷寄，孤被添寒。何事佳期再睹，翻怅望、重叠关山。归来呵，休教独自，肠断对团圆。"
    ]
  },
  {
    "id": "2e89e420a2c9143ba83fea500ce77ef4",
    "title": "早梅芳/喜迁莺",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "雪初销，斗觉寒将变。已报梅梢暖。日边霜外，迤逦枝条自柔软。嫩苞匀点缀，绿萼轻裁剪。隐深心，未许清香散。",
      "渐融和，开欲遍。密处疑无间。天然标韵，不与群花斗深浅。夕阳波似动，曲水风犹懒。最销魂，弄影无人见。"
    ]
  },
  {
    "id": "2e89e420a2c9143b6c85147c72b3924f",
    "title": "满庭芳·其二有碾龙团为供求诗者，作长短句报之",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "花陌千条，珠帘十里，梦中还是扬州。月斜河汉，曾记醉歌楼。谁赋红绫小砑，因飞絮、天与风流。春常在，仙源路隔，空自泛渔舟。",
      "新秋。初雨过，龙团细碾，雪乳浮瓯。问殷勤何处，特地相留。应念长门赋罢，消渴甚、无物堪酬。情无尽，金扉玉榜，何日许重游。"
    ]
  },
  {
    "id": "2e89e420a2c9143bb2aaeab8ce85b089",
    "title": "谢池春慢",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "残寒销尽，疏雨过，清明后。花径敛余红，风沼萦新皱。乳燕穿庭户，飞絮沾襟袖。正佳时，仍晚昼，著人滋味，真个浓如酒。",
      "频移带眼，空只恁、厌厌瘦。不见又思量，见了还依旧。为问频相见，何似长相守。天不老，人未偶。且将此恨，分付庭前柳。"
    ]
  },
  {
    "id": "2e89e420a2c9143ba5e8b8b9a2b69a95",
    "title": "怨三三·登姑熟堂寄旧游，用贺方回韵",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "清溪一派泻揉蓝。岸草毵毵。记得黄鹂语画檐。唤狂里、醉重三。",
      "春风不动垂帘。似三五、初圆素蟾。镇泪眼廉纤。何时歌舞，再和池南。"
    ]
  },
  {
    "id": "2e89e420a2c9143b7e3bc9ce1eb49d6f",
    "title": "春光好",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "霜压晓，月收阴。斗寒深。看尽烛花金鸭冷，卷残衾。",
      "卯酒从谁细酌，馀香无计重寻。空把夜来相见梦，写文琴。"
    ]
  },
  {
    "id": "2e89e420a2c9143be0ead2a469ff0486",
    "title": "千秋岁·其一咏畴昔胜会和人韵，后篇喜其归",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "深帘静昼。绰约闺房秀。叩衣楚制飞文绣。凝脂肤理腻，削玉腰围瘦。闲舞袖。回身昵语凭肩久。",
      "眉压横波皱。歌断青青柳。钗遽擘，壶频叩。鬓凄清镜雪，泪涨芳樽酒。难再偶。沈沈梦峡云归后。"
    ]
  },
  {
    "id": "2e89e420a2c9143b1f3d18dbad807405",
    "title": "千秋岁·其二",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "柔肠寸折。解袂留清血。蓝桥动是经年别。掩门春絮乱，敧枕秋蛩咽。檀篆灭。鸳衾半拥空床月。",
      "妆镜分来缺。尘污菱花洁。嘶骑远，鸣机歇。密封书锦字，巧绾香囊结。芳信绝。东风半落梅梢雪。"
    ]
  },
  {
    "id": "2e89e420a2c9143b1f3d18db6f9b08c4",
    "title": "千秋岁·其二",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "休嗟磨折，看取罗巾血。殷勤且话经年别。庭花番怅望，檐雨同呜咽。明半灭，灯光夜夜多如月。",
      "无复伤离别，共保冰霜洁。不断梦，从今歇。收回书上絮，解尽眉头结。犹未绝，金徽泛处应能雪。"
    ]
  },
  {
    "id": "2e89e420a2c9143bf1147a1e94d533ae",
    "title": "千秋岁·其三·再和前意",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "万红暄昼，占尽人间秀。怎生图画如何绣。宜推萧史伴，消得东阳瘦。垂窄袖，花前镇忆相携久。",
      "泪裛回纹皱，好在章台柳。洞户隔，凭谁叩。寄声虽有雁，会面难同酒。无计偶，萧萧暮雨黄昏后。"
    ]
  },
  {
    "id": "2e89e420a2c9143bdcf8d4e95a86911b",
    "title": "千秋岁·其五·和人",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "中秋才过，又是重阳到。露乍冷，寒将报。绿香催渚芰，黄密攒庭草。人未老，蓝桥谩促霜砧捣。",
      "照影兰缸晕，破户银蟾小。樽在眼，从谁倒。强铺同处被，愁卸欢时帽。须信道，狂心未歇情难老。"
    ]
  },
  {
    "id": "2e89e420a2c9143be82b1247bde6487a",
    "title": "千秋岁·其六用秦少游韵",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "深秋庭院，残暑全消退。天幕迥，云容碎。地偏人罕到，风惨寒微带。初睡起，翩翩戏蝶飞成对。",
      "叹息谁能会。犹记逢倾盖。情暂遣，心常在。沈沈音信断，冉冉光阴改。红日晚，仙山路隔空云海。"
    ]
  },
  {
    "id": "2e89e420a2c9143b1368c91425fe947c",
    "title": "临江仙",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "知有阆风花解语，从来只许传闻。光明休咏汉宫新。拥身疑有月，衬步恨无云。",
      "莫把金樽容易劝，坐来几度销魂。不知仙骨在何人。好将千岁日，占断四时春。"
    ]
  },
  {
    "id": "2e89e420a2c9143b1368c9145b58c1b0",
    "title": "临江仙",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "九十日春都过了，寻常偶到江皋。水容山态两相饶。草平天一色，风暖燕双高。",
      "酒病厌厌何计那，飞红更送无聊。莺声犹似耳边娇。难回巫峡梦，空恨武陵桃。"
    ]
  },
  {
    "id": "2e89e420a2c9143b3f57cd76669af79d",
    "title": "江神子/江城子",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "恼人天气雪消时。落梅飞。日初迟。小阁幽窗，时节听黄鹂。新洗头来娇困甚，才试著，夹罗衣。",
      "木梨花拂淡燕脂。翠云敧。敛双眉。月浅星深，天淡玉绳低。不道有人肠断也，浑不语，醉如痴。"
    ]
  },
  {
    "id": "2e89e420a2c9143b3f57cd76d213a1a9",
    "title": "江神子/江城子",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "今宵莫惜醉颜红，十分中，且从容。须信欢情，回首似旋风。流落天涯头白也，难得是，再相逢。",
      "十年南北感征鸿，恨应同，苦重重。休把愁怀，容易便书空。只有琴樽堪寄老，除此外，尽蒿蓬。"
    ]
  },
  {
    "id": "2e89e420a2c9143b3f57cd76a24f8544",
    "title": "江神子/江城子",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "阑干掐遍等新红，酒频中，恨匆匆。投得花开，还报夜来风。惆怅春光留不住，又何似，莫相逢。",
      "月窗何处想归鸿，与谁同？意千重。婉思柔情，一旦总成空。仿佛么弦犹在耳，应为我，首如蓬。"
    ]
  },
  {
    "id": "2e89e420a2c9143bc56b3a602b5315e8",
    "title": "清平乐·其一橘",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "西江霜后，万点暄晴昼。璀璨寄来光欲溜。正值文君病酒。",
      "画屏斜倚窗纱。睡痕犹带朝霞。为问清香绝韵，何如解语梅花。"
    ]
  },
  {
    "id": "2e89e420a2c9143b2dce6807e07fd540",
    "title": "采桑子·席上送少游之金陵",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "相逢未几还相别，此恨难同。细雨蒙蒙，一片离愁醉眼中。",
      "明朝去路云霄外，欲见无从。满袂仙风，空托双凫作信鸿。"
    ]
  },
  {
    "id": "2e89e420a2c9143b4b507b1209da0327",
    "title": "朝中措",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "腊穷天际傍危栏。密雪舞初残。表里江山如画，分明不似人间。",
      "功名何在，文章漫与，空叹流年。独恨归来已晚，半生孤负渔竿。"
    ]
  },
  {
    "id": "2e89e420a2c9143b4b507b1274bbd645",
    "title": "朝中措",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "暮山环翠绕层栏。时节岁将残。远雁不传家信，空能嘹唳云间。",
      "客程无尽，归心易感，谁与忘年。早晚临流凝望，饥帆催卸风竿。"
    ]
  },
  {
    "id": "2e89e420a2c9143b4b507b12255e3e01",
    "title": "朝中措",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "翰林豪放绝勾栏。风月感雕残。一旦荆溪仙子，笔头唤聚时间。",
      "锦袍如在，云山顿改，宛似当年。应笑溧阳衰尉，鲇鱼依旧悬竿。"
    ]
  },
  {
    "id": "2e89e420a2c9143bb8e783967b95b2ca",
    "title": "丑奴儿·谢人寄蜡梅",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "春风似有灯前约，先报佳期。点缀相宜。天气犹寒蝶未知。",
      "嫩黄染就蜂须巧，香压团枝。淡注仙衣。方士临门未起时。"
    ]
  },
  {
    "id": "2e89e420a2c9143b4561fb3057dc296e",
    "title": "临江仙·登凌歊台感怀",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "偶向凌歊台上望，春光已过三分。江山重叠倍销魂。风花飞有态，烟絮坠无痕。",
      "已是年来伤感甚，那堪旧恨仍存。清愁满眼共谁论，却应台下草，不解忆王孙。"
    ]
  },
  {
    "id": "2e89e420a2c9143bfb81f40a48411ecf",
    "title": "青玉案·用贺方回韵，有所祷而作",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "小篷又泛曾行路，这身世、如何去。去了还来知几度。",
      "多情山色，有情江水，笑我归无处。",
      "夕阳杳杳还催暮，练净空吟谢郎句。试祷波神应见许，帆开风转，事谐心遂，直到明年雨。"
    ]
  },
  {
    "id": "2e89e420a2c9143be62b1fa3f70ddb41",
    "title": "临江仙·其二景修席上再赋",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "难得今朝风日好，春光佳思平分。虽然公子暗招魂。其如抬眼看，都是旧时痕。",
      "酒到强寻欢日路，坐来谁为温存。落花流水不堪论。何时弦上意，重为拂桐孙。"
    ]
  },
  {
    "id": "2e89e420a2c9143b85e1e762c25c3166",
    "title": "更漏子·借陈君俞韵",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "暑方烦，人似愠。怅望林泉幽峻。情会处，景偏长。心清闻妙香。",
      "宝幢低，金锁碎。竹影桐阴窗外。新事旧，旧愁新。空嗟不见人。"
    ]
  },
  {
    "id": "2e89e420a2c9143b32ad97e183daaf12",
    "title": "渔家傲",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "洗尽秋容天似莹。星稀月淡人初静。策杖萦纡寻远径。披昏暝。堤边犊母闲相并。",
      "遥想去舟魂欲凝。一番佳思从谁咏。憔悴归来如独醒。知何境。沈沈但觉烟村迥。"
    ]
  },
  {
    "id": "2e89e420a2c9143bd8514cafc49e7d52",
    "title": "南乡子",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "春后雨馀天。娅姹黄鹂胜品弦。榴叶千灯初报暑，阶前。只有茶瓯味最便。",
      "身世几蹁跹。自觉年来更可怜。欲问此情何所似，缘延。看取窗间坠柳绵。"
    ]
  },
  {
    "id": "2e89e420a2c9143bd8514caf1c8ccf53",
    "title": "南乡子",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "睡起绕回塘。不见衔泥燕子忙。前日花梢都绿遍，西墙。犹有轻风递暗香。",
      "步懒恰寻床。卧看游丝到地长。自恨无聊常病酒，凄凉。岂有才情似沈阳。"
    ]
  },
  {
    "id": "2e89e420a2c9143bd8514caf15486741",
    "title": "南乡子",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "泪眼转天昏。去路迢迢隔九门。角黍满盘无意举，凝魂。不为当时泽畔痕。",
      "肠断武陵村。骨冷难同月下樽。强泛菖蒲酬令节，空勤。风叶萧萧不忍闻。"
    ]
  },
  {
    "id": "2e89e420a2c9143b6d95508ffa60119b",
    "title": "蓦山溪·少孙咏鲁直长沙旧词，因次韵",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "青楼薄幸，已分终难偶。寻遍绮罗间，悄无个、眼中翘秀。江南春晓，花发乱莺飞，情渐透。休辞瘦。果有人相候。",
      "醉乡路稳，常是身偏后。谁谓正欢时，把相思、番成红豆。千言万语，毕竟总成虚，章台柳。青青否。魂梦空搔首。"
    ]
  },
  {
    "id": "2e89e420a2c9143bbfcc82c04bbeaddf",
    "title": "南乡子·其二夏日作",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "绿水满池塘。点水蜻蜓避燕忙。杏子压枝黄半熟，邻墙。风送荷花几阵香。",
      "角簟衬牙床。汗透鲛绡昼影长。点滴芭蕉疏雨过，微凉。画角悠悠送夕阳。"
    ]
  },
  {
    "id": "2e89e420a2c9143b76a9be5425f19cca",
    "title": "南乡子·其四端午",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "小雨湿黄昏。重午佳辰独掩门。巢燕引雏浑去尽，销魂。空向梁间觅宿痕。",
      "客舍宛如村。好事无人载一樽。唯有莺声知此恨，殷勤。恰似当时枕上闻。"
    ]
  },
  {
    "id": "2e89e420a2c9143ba2d534f615150018",
    "title": "减字木兰花",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "乱魂无据，黯黯只寻来处路。灯尽花残，不觉长更又向阑。",
      "几回枕上，那件不曾留梦想。变尽星星，一滴秋霖是一茎。"
    ]
  },
  {
    "id": "2e89e420a2c9143ba2d534f6dc8c9dba",
    "title": "减字木兰花",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "堤长春晚。冉冉浑如云外见。欲语无门。略许莺声隔岸闻。",
      "锦屏绣幌。犹待归来留一饷。何事迟迟。直恐游丝惹住伊。"
    ]
  },
  {
    "id": "2e89e420a2c9143b8d233ebb526f40a8",
    "title": "减字木兰花·其三次韵陈莹中题韦深道独乐堂",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "触涂是碍。一任浮沉何必改。有个人人。自说居尘不染尘。",
      "谩夸千手。千物执持都是有。气候融怡。还取青天白日时。"
    ]
  },
  {
    "id": "2e89e420a2c9143b2c20e84bf1ebccd0",
    "title": "天门谣·次韵贺方回登采石蛾眉亭",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "天堑休论险。尽远目、与天俱占。山水敛。称霜晴披览。",
      "正风静云闲、平潋滟。想见高吟名不滥。频扣槛。杳杳落、沙鸥数点。"
    ]
  },
  {
    "id": "2e89e420a2c9143bf27a23774d28bb10",
    "title": "减字木兰花·其四次韵陈莹中题韦深道寄傲轩",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "莫非魔境。强向中间谈独醒。一叶才飞。便觉年华太半归。",
      "醉云可矣。认著依前还不是。虚过今春。有愧斜川得意人。"
    ]
  },
  {
    "id": "2e89e420a2c9143b2904db67739e716d",
    "title": "减字木兰花·其五得金陵报，喜甚，从赵景修借酒",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "揉花催柳，一夜阴风几破牖。平晓无云，依旧光明一片春。",
      "掀衣起走，欲助喜欢须是酒。惆怅空樽，拟就王孙借十分。"
    ]
  },
  {
    "id": "2e89e420a2c9143b4490d70825ec43a1",
    "title": "好事近·其一与黄鲁直于当涂花园石洞听杨姝弹",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "相见两无言，愁恨又还千叠。别有恼人深处，在懵腾双睫。",
      "七弦虽妙不须弹，惟愿醉香颊。只恐近来情绪，似风前秋叶。"
    ]
  },
  {
    "id": "2e89e420a2c9143b8c5a1dc86388bb3f",
    "title": "好事近·其二",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "春到雨初晴，正是小楼时节。柳眼向人微笑，傍阑干堪折。",
      "暮山浓淡锁烟霏，梅杏半明灭。玉斝莫辞沉醉，待归时斜月。"
    ]
  },
  {
    "id": "2e89e420a2c9143bec57cd9cff7e6064",
    "title": "好事近·其三再和",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "上尽玉梯云，还见一番佳节。惆怅旧时行处，把青青轻折。",
      "倚阑人醉欲黄昏，飞鸟望中灭。天面碧琉璃上，印弯弯新月。"
    ]
  },
  {
    "id": "2e89e420a2c9143bb23a79041de48ab4",
    "title": "浣溪沙·其一和人喜雨",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "龟坼沟塍草压堤。三农终日望云霓。一番甘雨报佳时。",
      "闻道醉乡新占断，更开诗社互排巇。此时空恨隔云泥。"
    ]
  },
  {
    "id": "2e89e420a2c9143b9b02ba6d4641e83f",
    "title": "菩萨蛮",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "五云深处蓬山杳，寒轻雾重银蟾小。枕上挹馀香，春风归路长。",
      "雁来书不到，人静重门悄。一阵落花风，云山千万重。"
    ]
  },
  {
    "id": "2e89e420a2c9143b9b02ba6d4026c2b6",
    "title": "菩萨蛮",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "青梅又是花时节。粉墙闲把青梅折。玉镫偶逢君。春情如乱云。",
      "藕丝牵不断。谁信朱颜换。莫厌十分斟。酒深情更深。"
    ]
  },
  {
    "id": "2e89e420a2c9143bb7a4244fb92f5258",
    "title": "留春令",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "梦断难寻，酒醒犹困，那堪春暮。香阁深沈，红窗翠暗，莫羡颠狂絮。",
      "绿满当时携手路，懒见同欢处。何时却得，低帏昵枕，尽诉情千缕。"
    ]
  },
  {
    "id": "2e89e420a2c9143b80d6daaf19584373",
    "title": "雨中花",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "休把身心撋就。著便醉人如酒。富贵功名虽有味，毕竟因谁守。",
      "看取刀头切藕。厚薄都随他手。趁取日中归去好，□莫待、黄昏后。"
    ]
  },
  {
    "id": "2e89e420a2c9143bd8514caf48f26528",
    "title": "南乡子",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "夜雨滴空阶。想见尊前赋咏才。更觉鸣蛙如鼓吹，安排。惆怅流光去不回。",
      "万事已成灰。只这些儿尚满怀。刚被北风吹晓角，相催。不许时间入梦来。"
    ]
  },
  {
    "id": "2e89e420a2c9143bd0fdc017a383dfa7",
    "title": "雨中花令·其二·王德循东斋瑞香花",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "点缀叶间如绣。开傍小春时候。莫把幽兰容易比，都占尽、人间秀。",
      "信是眼前稀有。消得千钟美酒。只有些儿堪恨处，管不似、人长久。"
    ]
  },
  {
    "id": "2e89e420a2c9143b6247ca276c7dc3c6",
    "title": "万年欢",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "暖律才中，正莺喉竞巧，燕语新成。万绿阴浓，全无一点芳尘。门巷朝来报喜，庆佳期、此日光荣。开华宴、交酌琼酥，共祝鹤算椿龄。",
      "须知最难得处，双双凤翼，一对和鸣。造化无私，谁教特地多情。惟愿疏封大国，彩笺上、频易佳名。从此去、贤子才孙，岁岁长捧瑶觥。"
    ]
  },
  {
    "id": "2e89e420a2c9143b9fe40f981f1bc5de",
    "title": "朝中措·其一望新开湖有怀少游，用樊良道中韵",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "新开湖水浸遥天。风叶响珊珊。记得昔游情味，浩歌不怕朝寒。",
      "故人一去，高名万古，长对孱颜。惟有落霞孤鹜，晚年依旧争还。"
    ]
  },
  {
    "id": "2e89e420a2c9143bd7e0c4933b8b505e",
    "title": "朝中措·其二樊良道中",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "败荷枯苇夕阳天。时节渐阑珊。独泛扁舟归去，老来不耐霜寒。",
      "平生志气，消磨尽也，留得苍颜。寄语山中麋鹿，断云相次东还。"
    ]
  },
  {
    "id": "2e89e420a2c9143bd544339d113978be",
    "title": "蝶恋花·席上代人送客，因载其语",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "帘外飞花湖上语。不恨花飞，只恨人难住。多谢雨来留得住。看看却恐晴催去。",
      "寸寸离肠须会取。今日宁宁，明日从谁诉。怎得此身如去路。迢迢长在君行处。"
    ]
  },
  {
    "id": "2e89e420a2c9143b410e06469c1cb551",
    "title": "临江仙·江东人得早梅，见约探题，且访梅所其一在，因携笺管，就赋花下",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "初破晓寒无限思，融融腊意全迷。春工从此被人知。不随蜂蝶，长伴玉蟾低。",
      "缥缈云间应好在，盈盈泪湿征衣。背人偷拗向东枝。清香满袖，犹记画堂西。"
    ]
  },
  {
    "id": "2e89e420a2c9143b9eea7530012bbc60",
    "title": "临江仙·其二病中存之以长短句见调，因次其韵",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "病里不知春早晚，惊心绿暗红稀。起来初试薄罗衣。多情海燕，还傍旧梁飞。",
      "瘦损休文谁记得，空将销臂频围。眼前都是去年时。不堪追想，魂断画楼西。"
    ]
  },
  {
    "id": "2e89e420a2c9143b840652f390dc8f90",
    "title": "如梦令·其二",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "回首芜城旧苑。还是翠深红浅。春意已无多，斜日满帘飞燕。",
      "不见。不见。门掩落花庭院。"
    ]
  },
  {
    "id": "2e89e420a2c9143bc29ec8342c4e6891",
    "title": "西江月·念念欲归未得",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "念念欲归未得，迢迢此去何求。都缘一点在心头。忘了霜朝雪后。",
      "要见有时有梦，相思无处无愁。小窗若得再绸缪。应记如今时候。"
    ]
  },
  {
    "id": "2e89e420a2c9143b8ec6222e2ca8d658",
    "title": "鹊桥仙",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "风清月莹，天然标韵，自是闺房之秀。情多无那不能禁，常是为、而今时候。",
      "绿云低拢，红潮微上，画幕梅寒初透。一般偏更恼人深，时更把、眉儿轻皱。"
    ]
  },
  {
    "id": "2e89e420a2c9143b5ce53a72835cf530",
    "title": "蝶恋花·天淡云闲晴昼永",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "天淡云闲晴昼永。庭户深沈，满地梧桐影。骨冷魂清如梦醒，梦回犹是前时景。",
      "取次杯盘催酩酊。醉帽频敧，又被风吹正。踏月归来人已静，恍疑身在蓬莱顶。"
    ]
  },
  {
    "id": "2e89e420a2c9143b58d304e8944b3719",
    "title": "蝶恋花·玉骨冰肌天所赋",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "玉骨冰肌天所赋。似与神仙，来作烟霞侣。枕畔拈来亲手付，书窗终日常相顾。",
      "几度离披留不住。依旧清香，只欠能言语。再送神仙须爱护，他时却待亲来取。"
    ]
  },
  {
    "id": "2e89e420a2c9143bcdebba48005d011a",
    "title": "蝶恋花·万事都归一梦了",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "万事都归一梦了。曾向邯郸，枕上教知道。百岁年光谁得到，其间忧患知多少。",
      "无事且频开口笑。纵酒狂歌，销遣闲烦恼。金谷繁花春正好，玉山一任樽前倒。"
    ]
  },
  {
    "id": "2e89e420a2c9143b8412932e54f3fd77",
    "title": "蝶恋花·为爱梅花如粉面",
    "authorName": "李之仪",
    "authorId": "2e89e420a2c9143b7cce53cf0eec27c4",
    "dynasty": "宋",
    "content": [
      "为爱梅花如粉面。天与功夫，不似人间见。几度拈来亲比看，功夫却是花枝浅。",
      "觅得归来临几砚。尽日相看，默默情无限。更不嗅时须百遍，分明销得人肠断。"
    ]
  },
  {
    "id": "2e89e420a345158e794cbc4bba722db8",
    "title": "齐天乐",
    "authorName": "储泳",
    "authorId": "2e89e420a345158ed1457b72d1457b72",
    "dynasty": "宋",
    "content": [
      "东风一夜吹寒食，枝头片红犹恋。宿酒初醒，新吟未稳，凭久栏杆留暖。将春买断。恨苔径榆阶，翠钱难贯。陌上秋千，相逢谁认旧时伴。",
      "轻衫粉痕褪了，丝缘馀梦在，良宵偏短。柳线经烟，莺梭织雾，一片旧愁新怨。慵拈象管。待寄与深情，难凭双燕。不似杨花，解随人去远。"
    ]
  },
  {
    "id": "2e89e420a363296adcea72a68d846535",
    "title": "八声甘州",
    "authorName": "郑梦协",
    "authorId": "2e89e420a363296ad1457b72d1457b72",
    "dynasty": "宋",
    "content": [
      "大江流日夜，客心愁、不禁晚来风。把英雄□气，兴衰馀事，吹散无踪。但有山围故国，依旧夕阳中。直北神州路，几点飞鸿。",
      "欲问周郎赤壁，叹沙沉断戟，烟锁艨艟。听波声如语，空乱荻花丛。甚云间、平安信少，到黄昏、偏映落霞红。莼鲈美，扁舟归去，相伴渔翁。"
    ]
  },
  {
    "id": "2e89e420a37532afecfcc9499d518ff3",
    "title": "惜黄花",
    "authorName": "许将",
    "authorId": "2e89e420a37532afeddb904ab59c67bf",
    "dynasty": "宋",
    "content": [
      "雁声晚断。寒霄云卷。正一枝开，风前看，月下见。花占千花上，香笑千香浅。化工与、最先裁剪。",
      "谁把瑶林，闲抛江岸。恁素英浓，芳心细，意何限。不恨宫妆色，不怨吹羌管。恨天远、恨春来晚。"
    ]
  },
  {
    "id": "2e89e420a37532af1368c914343e647f",
    "title": "临江仙",
    "authorName": "许将",
    "authorId": "2e89e420a37532afeddb904ab59c67bf",
    "dynasty": "宋",
    "content": [
      "圣主临轩亲策试，集英佳气葱葱。鸣鞘声震未央宫。卷帘龙影动，挥翰御烟浓。",
      "上第归来何事好，迎人花面争红。蓝袍香散六街风。一鞭春色里，骄损玉花骢。"
    ]
  },
  {
    "id": "2e89e420a395f9aa5ab97d7e1002d588",
    "title": "少年游",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "小楼归燕又黄昏。寂寞锁高门。轻风细雨，惜花天气，相次过春分。",
      "画堂无绪，初燃绛蜡，罗帐掩余薰。多情不解怨王孙，任薄幸、一从君。"
    ]
  },
  {
    "id": "2e89e420a395f9aa1d8de30e18a8b936",
    "title": "鹤冲天",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "清明天气。永日愁如醉。台榭绿阴浓，薰风细。燕子巢方就，盆池小，新荷蔽。恰是逍遥际。单夹衣裳，半栊软玉肌体。",
      "石榴美艳，一撮红绡比。窗外数修篁，寒相倚。有个关心处，难相见、空凝睇。行坐深闺里。懒更妆梳，自知新来憔悴。"
    ]
  },
  {
    "id": "2e89e420a395f9aacef2afddd010457b",
    "title": "两同心",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "巍巍剑外，寒霜覆林枝。望衰柳、尚色依依。暮天静、雁阵高飞。入碧云际。江山秋色，遣客心悲。",
      "蜀道嵰崄行迟。瞻京都迢递。听巴峡、数声猿啼。惟独个、未有归计。谩空怅望，每每无言，独对斜晖。"
    ]
  },
  {
    "id": "2e89e420a395f9aa760ed6232ca9caee",
    "title": "玉阑干",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "珠帘怕卷春残景。小雨牡丹零欲尽。庭轩悄悄燕高空，风飘絮、绿苔侵径。",
      "欲将幽恨传愁信。想后期、无个凭定。几回独睡不思量，还悠悠、梦里寻趁。"
    ]
  },
  {
    "id": "2e89e420a395f9aaf32f182ec7c5fb20",
    "title": "浣溪沙",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "模样偏宜掌上怜。云如双鬓玉如颜。身材轻妙眼儿单。",
      "幽会未成双怅望，深情欲诉两艰难。空教魂梦到巫山。"
    ]
  },
  {
    "id": "2e89e420a395f9aaf32f182edabe2762",
    "title": "浣溪沙",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "横画功夫想未全。双双文彩羽仪鲜。和鸣偕老是天然。",
      "暮雨并深流细草，暖风交颈傍清涟。羡他真个好因缘。"
    ]
  },
  {
    "id": "2e89e420a395f9aa7c7a494a0ec315c6",
    "title": "惜春令",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "春梦无凭犹懒起。银烛尽、画帘低垂。小庭杨柳黄金翠，桃脸两三枝。",
      "妆阁慵梳洗。闷无绪、玉箫抛掷。絮飘纷纷人疏远，空对日迟迟。"
    ]
  },
  {
    "id": "2e89e420a395f9aa7c7a494a0194ed24",
    "title": "惜春令",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "今夕重阳秋意深。篱边散、嫩菊开金。万里霜天林叶坠，萧索动离心。",
      "臂上茱萸新。似旧年、堪赏光阴。百盏香醑且酬身。牛山会难寻。"
    ]
  },
  {
    "id": "2e89e420a395f9aa4ae6a7b747f0aeed",
    "title": "踏莎行·其二",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "夜雨朝晴，东风微冷。雕梁燕子闲相并。后园次第数芳菲，千香百艳年年定。",
      "步险楼高，人赊途迥。烟芜冉冉斜阳暝。红笺写尽寄无因，想伊不信人成病。"
    ]
  },
  {
    "id": "2e89e420a395f9aa4ae6a7b7760fb0ff",
    "title": "踏莎行·其二",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "嫩柳成阴，残花双舞。尘消院落新经雨。洞房深掩日长天，珠帘时有沈烟度。",
      "夜梦凄凉，晨妆薄注。香肌瘦尽宽金缕。到头终是恶因缘，当初只被多情误。"
    ]
  },
  {
    "id": "2e89e420a395f9aa4ae6a7b75b5d71e5",
    "title": "踏莎行·其二",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "闲院秋千，又还拆了。绿苔遍地青春老。画楼日晚燕归巢，红稀翠盛梅初小。",
      "窈窕身轻，怎禁烦恼。罗衣渐减怯风峭。韶华好景想多才，厌厌只为书音少。"
    ]
  },
  {
    "id": "2e89e420a395f9aabde5183f5ffe41fe",
    "title": "端正好",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "栏菊愁烟沾秋露。天微冷、双燕辞去。月明空照别离苦。透素光、穿朱户。",
      "夜来西风雕寒树。凭阑望、迢遥长路。花笺写就此情绪。特寄传、知何处。"
    ]
  },
  {
    "id": "2e89e420a395f9aabde5183f49049ea6",
    "title": "端正好",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "每逢春来长如病。玉容瘦、薄妆相称。双欢未经成孤令。奈厚约、全无定。",
      "众禽啾唧声愁听。相思事、多少春恨。孤眠帐外银缸耿。透一点、炉烟暝。"
    ]
  },
  {
    "id": "2e89e420a395f9aabde5183f85a6dc7b",
    "title": "端正好",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "露落风高桐叶坠。小庭院、秋凉佳气。兰堂聚饮华筵启。罢令曲、呈珠缀。",
      "晚天行云凝香袂。新声内、分明心意。玉炉初喷檀烟起。敛愁在、双蛾翠。"
    ]
  },
  {
    "id": "2e89e420a395f9aabde5183fd4eb5d88",
    "title": "端正好",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "野禽林栖啾唧语。闲庭院、残阳将暮。兰堂静悄珠帘窣。想玉人、归何处。",
      "喜鹊几回薄无据。愁都在、双眉头聚。凄凉方感孤鸳侣。对夜永、成愁绪。"
    ]
  },
  {
    "id": "2e89e420a395f9aa5ab97d7e92543495",
    "title": "少年游",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "小轩深院是秋时。风叶堕高枝。疏帘静永，薄帷清夜，暑退觉寒微。",
      "凄凉天气离愁意，音书杳难期。多情成病不须医。更憔悴、转寻思。"
    ]
  },
  {
    "id": "2e89e420a395f9aa9b02ba6dbb49404d",
    "title": "菩萨蛮",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "游丝欲坠还重上。春残日永人相望。花共燕争飞。青梅细雨枝。",
      "离愁终未解。忘了依前在。拟待不寻思。刚眠梦见伊。"
    ]
  },
  {
    "id": "2e89e420a395f9aa9b02ba6d067cb64b",
    "title": "菩萨蛮",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "锦机织了相思字。天涯路远无由寄。寒雁只衔芦。何曾解寄书。",
      "缄封和血泪。目断西江水。拟欲托双鱼。问君情有无。"
    ]
  },
  {
    "id": "2e89e420a395f9aaf0f9322db3315d5a",
    "title": "凤衔杯其一",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "人生不似月初圆。叹分飞、容易经年。凄惨断云片雨、□□□。□□□、□□□。",
      "金钵小，玉槽悭。想至今、谁为相怜。多少旧欢往事、一潸然。空牵惹、病缠绵。"
    ]
  },
  {
    "id": "2e89e420a395f9aa9d0b784994e01a01",
    "title": "山亭柳",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "晓来风雨，万花飘落。叹韶光虚过。却芳草萋萋，映楼台、淡烟漠漠。",
      "纷纷絮飞院宇，燕子过朱阁。玉容淡妆添寂寞。檀郎孤愿太情薄。",
      "数归期，绝信约。暗添春宵恨，平康恣迷欢乐。时时闷饮绿醑，甚转转、思量著。"
    ]
  },
  {
    "id": "2e89e420a395f9aa46408bd9f381ed11",
    "title": "玉楼春",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "玉烛光明正旦好。斗柄东回春太早。岭寒犹锁去年梅，江暖新催今岁草。",
      "蜀国熙熙冬令杪。更喜寿阳新梦觉。玉杯齐举乐音谐，遥想金阶天仗晓。"
    ]
  },
  {
    "id": "2e89e420a395f9aa46408bd96a48767d",
    "title": "玉楼春",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "风解池冰蝉翅薄。庭树枝枯笼翠萼。背寒迎暖起犹慵，闲卷珠帘凭画阁。",
      "晴景融融烟漠漠。天际行人乖信约。病容先怯见春来，长到恁时添瘦削。"
    ]
  },
  {
    "id": "2e89e420a395f9aa46408bd99e9eb043",
    "title": "玉楼春",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "晴景融融春色浅。落尽梅花千万片。小池冰解水纹生，消息未闻梁上燕。",
      "楼倚轻寒风力软。目断孤云天自远。又还依旧去年时，寂寞病容人怪见。"
    ]
  },
  {
    "id": "2e89e420a395f9aa46408bd9fd895493",
    "title": "玉楼春",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "三月牡丹呈艳态。壮观人间春世界。鲛绡玉槛作扃栊，淹雅洞中王母队。",
      "不奈风吹兼日㬠。国貌天香无物赛。直须共赏莫轻孤，回首万金何处买。"
    ]
  },
  {
    "id": "2e89e420a395f9aa46408bd9ea7e8a7d",
    "title": "玉楼春",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "纶命忽从天上至。便绾兵权辞漕计。汉廷起草旧郎官，蜀部坐筹新将帅。",
      "红旆碧幢春色里。娇马嘶风花片坠。送行今日短亭中，恼乱故人须尽醉。"
    ]
  },
  {
    "id": "2e89e420a395f9aa46408bd97e7e640e",
    "title": "玉楼春",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "春景抛人无处问。多谢石榴花又喷。茜罗揉出碎英繁，红蜡缕成香萼润。",
      "血色新裙羞莫近。密叶柔条相间衬。雨馀寂寞假山傍，乡国尚遥西海信。"
    ]
  },
  {
    "id": "2e89e420a395f9aa46408bd9aa28ea67",
    "title": "玉楼春",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "三月初三春渐老。遍地残花风暗扫。命俦啸侣拥笙歌，临水泛觞游宴好。",
      "浮利浮名何足道。丽景芳时须笑傲。今年不似去年欢，云海路长天杳杳。"
    ]
  },
  {
    "id": "2e89e420a395f9aab51d73485e586310",
    "title": "合欢带",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "楼台高下玲珑。斗芳草、绿阴浓。芍药孤栖香艳晚，见樱桃、万颗初红。巢喧乳燕，珠帘镂曳，满户香风。罩纱帏、象床屏枕，昼眠才似朦胧。",
      "起来无语更兼慵。念分明、事成空。被你厌厌牵系我，怪纤腰、绣带宽松。春来早是，分飞两处，长恨西东。到如今、扇移明月，簟铺寒浪与谁同。"
    ]
  },
  {
    "id": "2e89e420a395f9aa778add2cb2c63534",
    "title": "河满子",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "细雨裛开红杏，新妆粉面鲜明。东君何事交来早，更无绿叶同荣。独倚青楼吟赏，目前无限轻盈。",
      "命薄不依栏槛，或占郊坰。清香繁艳真堪爱，枉教寂寞凋零。相次牡丹芍药，王孙谁道多情。"
    ]
  },
  {
    "id": "2e89e420a395f9aa778add2c46829f39",
    "title": "河满子",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "柳嫩不禁摇动，梅残尽任飘零。雨馀天气来深院，向阳纤草重青。寂寞小桃初绽，两三枝上红英。",
      "又见云中归雁，嗈嗈断续和鸣。年年依旧无情绪，镇长冷落银屏。不语闲寻往事，微风频动帘旌。"
    ]
  },
  {
    "id": "2e89e420a395f9aa0750c80cd57327e7",
    "title": "胡捣练",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "数枝半敛半开时，洞阁晓、宝妆新注。香格艳姿天赋。甘被群芳妒。",
      "狂风横雨且相饶，又恐有、彩云迎去。牵破少年心情，无计为长主。"
    ]
  },
  {
    "id": "2e89e420a395f9aaa66317865f9f9042",
    "title": "更漏子",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "雪肌轻，花脸薄。愁困不忺梳掠。眉翠袅，眼波长。偎人言语香。",
      "看难厌，怜不足。苦恨别离何速。珠树远，彩鸾孤。今生重见无。"
    ]
  },
  {
    "id": "2e89e420a395f9aaa663178678b77038",
    "title": "更漏子",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "脸如花，花不笑。双脸胜花能笑。肌似玉，玉非温。肌温胜玉温。",
      "既相逢，情不重。何似当初休共。情既重，却分飞。争如不见伊。"
    ]
  },
  {
    "id": "2e89e420a395f9aaa6631786456f1882",
    "title": "更漏子",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "镂金环，连玉珥。颗颗蚌蛤相缀。偎粉面，映莲腮。露浓花正开。",
      "冷光凝，员影重。几度偷期摇动。山枕上，恐人知。摘嫌纤手迟。"
    ]
  },
  {
    "id": "2e89e420a395f9aa9874149f58b2d215",
    "title": "凤栖梧/蝶恋花",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "别浦迟留恋清浅。菱蔓荷花，尽日妨钩线。向晚澄江静如练。风送归帆飞似箭。",
      "鸥鹭相将是家眷。坐对云山，一任炎凉变。定是寰区又清宴。不见龙骧波上战。"
    ]
  },
  {
    "id": "2e89e420a395f9aa9874149f141f23de",
    "title": "凤栖梧/蝶恋花",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "闲上江楼初雨过。满袖清风，微散谁知我。莲脸佳人颜未破。沙洲两两鸳鸯卧。",
      "时有渔歌相应和。叠秀危横，黛拨山千朵。一片凄凉无计那。离愁还有些些个。"
    ]
  },
  {
    "id": "2e89e420a395f9aa9874149ff22936f1",
    "title": "凤栖梧/蝶恋花",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "整顿云鬟初睡起。庭院无风，尽日帘垂地。画阁巢新燕声喜。杨花狂散无拘系。",
      "近来早是添憔悴。金缕衣宽，赛过宫腰细。苒苒光阴似流水。春残莺老人千里。"
    ]
  },
  {
    "id": "2e89e420a395f9aaa30a1eb96d3c5724",
    "title": "菊花新",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "怎奈花残又莺老。槛里青梅数枝小。新荷长池沼。",
      "当晴昼、燕子声闹。亭栏花绽颜色好。风雨催催、等闲开了。",
      "酒醒暗思量，无个事、甚刚烦恼。"
    ]
  },
  {
    "id": "2e89e420a395f9aaa30a1eb9f1ccfe32",
    "title": "菊花新",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "坐卧双眉镇长敛。绣户初开花满院。罗帏翠屏空，风微动、玉炉烟飐。",
      "儿夫心肠多薄幸，百计思、难为拘捡。几回向伊言，交今后、更休抛闪。"
    ]
  },
  {
    "id": "2e89e420a395f9aac8120d32a85add58",
    "title": "忆汉月",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "红杏一枝遥见。凝露粉愁香怨。吹开吹谢任春风，恨流莺、不能拘管。",
      "曲池连夜雨，绿水上、碎红千片。直拟移来向深院。任凋零、不孤双眼。"
    ]
  },
  {
    "id": "2e89e420a395f9aa8ec6222e416042d3",
    "title": "鹊桥仙",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "别离情绪，多方开解，却免厌厌似醉。楼高终日倚阑干，目断有、千山万水。",
      "妖娆薄媚，不禁抛摆，渐觉肌肤瘦悴。当初相见偶然间，不唤作、如今恁地。"
    ]
  },
  {
    "id": "2e89e420a395f9aa8ec6222e801bb629",
    "title": "鹊桥仙",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "日长天气，深深庭院，又是春愁滋味。池边昨夜雨兼风，战红杏、馀香乱坠。",
      "阴阴亭榭，暖烟轻柳，万缕黄金窣地。一双新燕却重来，但暗把、罗巾掩泪。"
    ]
  },
  {
    "id": "2e89e420a395f9aa4b507b12c4142a57",
    "title": "朝中措",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "养花天气近清明。丝雨酿寒轻。满眼春工如绣。消磨不尽离情。",
      "行行又宿，小桃旧坞，芳草邮亭。唤起两眉新恨。绿杨深处啼莺。"
    ]
  },
  {
    "id": "2e89e420a395f9aa86b912022f832e61",
    "title": "虞美人",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "红颜绿鬓催人老。世事何时了。君心天意与年光。春花未遍已秋霜。为谁忙。",
      "樽前正好闲风月。莫话生离别。直饶终日踏红尘。浮名浮利枉劳神。更愁萦。"
    ]
  },
  {
    "id": "2e89e420a395f9aa86b91202b13aab4b",
    "title": "虞美人",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "江亭春晚芳菲尽。行色青天近。画桥杨柳也多情。暗抛飞絮惹前行。路尘清。",
      "彤庭早晚瞻虞舜。遥听恩迁峻。二年歌宴绮罗人。片云疏雨忍漂沦。泪沾巾。"
    ]
  },
  {
    "id": "2e89e420a395f9aa0ac80eb0a4394245",
    "title": "杜韦娘",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "暮春天气，莺儿燕子忙如织。间嫩叶、枝亚青梅小，乍遍水、新萍圆碧。初牡丹谢了，秋千搭起，垂杨暗锁深深陌。暖风轻，尽日闲把、榆钱乱掷。",
      "恨寂寂。芳容衰减，顿攲玳枕困无力。为少年、狂荡恩情薄，尚未有、归来消息。想当初凤侣鸳俦，唤作平生，更不轻离拆。倚朱扉，泪眼滴损、红绡数尺。"
    ]
  },
  {
    "id": "2e89e420a395f9aa485f6326337c941a",
    "title": "浪淘沙·令",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "后约无凭。往事堪惊。秋蛩永夜绕床鸣。展转寻思求好梦，还又难成。",
      "愁思若浮云。消尽重生。佳人何处独盈盈。可惜一天无用月，照空为谁明。"
    ]
  },
  {
    "id": "2e89e420a395f9aa9b5019915185ebf5",
    "title": "浪淘沙令",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "又是春暮。落花飞絮。子规啼尽断肠声，秋千庭院，红旗彩索，淡烟疏雨。",
      "念念相思苦。黛眉长聚。碧池惊散睡鸳鸯，当初容易分飞去。恨孤儿欢侣。"
    ]
  },
  {
    "id": "2e89e420a395f9aa485f63269f97abcb",
    "title": "浪淘沙·令",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "帘外微风。云雨回踪。银釭烬冷锦帏中。枕上深盟，年少心事，陡顿成空。",
      "岭外白头翁。到没由逢。一床鸳被叠香红。明月满庭花似绣，闷不见虫虫。"
    ]
  },
  {
    "id": "2e89e420a395f9aa6bc7d3aff93edae6",
    "title": "蝶恋花·闲把浮生细思算",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "闲把浮生细思算。百岁光阴，梦里销除半。白首为郎休浩叹，偷安自喜身强健。",
      "多少英贤裨圣旦。一个非才，深谢容疏懒。席上清歌珠一串，莫教欢会轻分散。"
    ]
  },
  {
    "id": "2e89e420a395f9aad4b081e4d34203e7",
    "title": "苏幕遮",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "扇留风，冰却暑。夏木阴阴，相对黄鹂语。薄晚轻阴还阁雨。远岸烟深，仿佛菱歌举。",
      "燕归来，花落去。几度逢迎，几度伤羁旅。油壁西陵人识否。好约追凉，小舣兼葭浦。"
    ]
  },
  {
    "id": "2e89e420a395f9aad4b081e48c70c921",
    "title": "苏幕遮",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "尽思量，还叵耐。因甚当初，故故相招买。早是幽欢多障碍。更遣分飞，脉脉如天外。",
      "有心怜，无计奈。两处厌厌，一点虚恩爱。独上高楼临暮霭。凭暖朱阑，这意无人会。"
    ]
  },
  {
    "id": "2e89e420a395f9aae78f8130c7f93411",
    "title": "行香子",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "黄金叶细，碧玉枝纤。初暖日、当乍晴天。向武昌溪畔，于彭泽门前。陶潜影，张绪态，两相牵。",
      "数株堤面，几树桥边。嫩垂条、絮荡轻绵。系长江舴艋，拂深院秋千。寒食下，半和雨，半和烟。"
    ]
  },
  {
    "id": "2e89e420a395f9aaf1aad4a0cf33617e",
    "title": "燕归梁",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "风摆红绦卷画帘。宝鉴慵拈。日高梳洗几时忄欠。金盆水，弄纤纤。",
      "髻云松亸衣斜褪。和娇懒、瘦岩岩。离愁更被宿酲兼。空赢得，病厌厌。"
    ]
  },
  {
    "id": "2e89e420a395f9aab6491366a90c03a7",
    "title": "贺圣朝",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "东君造物无凝滞。芳容相替。杏花桃萼一时开，就中明媚。",
      "绿丛金朵，枝长叶细。称花王相待。万般堪爱，暂时见了，断肠无计。"
    ]
  },
  {
    "id": "2e89e420a395f9aab64913664a7dd16f",
    "title": "贺圣朝",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "牡丹盛拆春将暮。群芳羞妒。几时流落在人间，半间仙露。",
      "馨香艳冶，吟看醉赏，叹谁能留住。莫辞持烛夜深深，怨等闲风雨。"
    ]
  },
  {
    "id": "2e89e420a395f9aad3dfbeff7980c37b",
    "title": "蝶恋花·别浦迟留恋清浅",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "别浦迟留恋清浅。菱蔓荷花，尽日妨钩线。向晚澄江静如练，风送归帆飞似箭。",
      "鸥鹭相将是家眷。坐对云山，一任炎凉变。定是寰区又清宴，不见龙骧波上战。"
    ]
  },
  {
    "id": "2e89e420a395f9aa1f0f79939c79b24a",
    "title": "蝶恋花·闲上江楼初雨过",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "闲上江楼初雨过。满袖清风，微散谁知我。莲脸佳人颜未破，沙洲两两鸳鸯卧。",
      "时有渔歌相应和。叠秀危横，黛拨山千朵。一片凄凉无计那，离愁还有些些个。"
    ]
  },
  {
    "id": "2e89e420a395f9aa4ef7fc53610c859c",
    "title": "蝶恋花·整顿云鬟初睡起",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "整顿云鬟初睡起。庭院无风，尽日帘垂地。画阁巢新燕声喜，杨花狂散无拘系。",
      "近来早是添憔悴。金缕衣宽，赛过宫腰细。苒苒光阴似流水，春残莺老人千里。"
    ]
  },
  {
    "id": "2e89e420a395f9aa8abb121c558c4045",
    "title": "蝶恋花·池上新秋帘幕卷",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "池上新秋帘幕卷。菡萏娇红，鑑里西施面。衰柳摇风尚柔软，眠沙鸂鶒临清浅。",
      "新翻归翅云间燕。满地槐花，尽日蝉声乱。独倚阑干暮山远，一场寂寞无人见。"
    ]
  },
  {
    "id": "2e89e420a395f9aa16ee54d662aa4a3f",
    "title": "蝶恋花·秋日楼台在空际",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "秋日楼台在空际。画角声沉，历历寒更起。深院黄昏人独自，想伊遥共伤前事。",
      "懊恼当初无算计。些子欢娱，多少凄凉味。相去江山千万重，一回东望心如醉。"
    ]
  },
  {
    "id": "2e89e420a395f9aa2747fb0de729d63e",
    "title": "蝶恋花·惆怅留春留不住",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "惆怅留春留不住。欲到清和，背我堂堂去。飞絮落花和细雨，凄凉庭院流莺度。",
      "更被闲愁相赚误。梦断高唐，回首桃源路。一饷沉吟无意绪，分明往事今何处。"
    ]
  },
  {
    "id": "2e89e420a395f9aae75cb82304dd16fb",
    "title": "蝶恋花·任在芦花最深处",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "任在芦花最深处。浪静风恬，又泛轻舟去。去到滩头遇俦侣，散唱狂歌鱼未取。",
      "不把身心干时务。一副轮竿，莫笑闲家具。待拟观光佐明主，将甚医他民病苦。"
    ]
  },
  {
    "id": "2e89e420a395f9aacfaaa63ec2a8ee56",
    "title": "蝶恋花·新月羞光影庭树",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "新月羞光影庭树。窗外芭蕉，数点黄昏雨。何事秋来无意绪，玉容寂寞双眉聚。",
      "一点银釭扃绣户。莎砌寒蛩，历历啼声苦。孤枕夜长君信否，披衣顒坐魂飞去。"
    ]
  },
  {
    "id": "2e89e420a395f9aa48400e6b65c3fc65",
    "title": "卜算子·深院花铺地",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "深院花铺地，淡淡阴天气。水榭风亭朱明景，又别是、愁情味。",
      "有情奈无计，漫惹成憔悴。欲把罗巾暗传寄，细认取、斑点泪。"
    ]
  },
  {
    "id": "2e89e420a395f9aab9ca89ab10bf557c",
    "title": "卜算子·尊前一曲歌",
    "authorName": "杜安世",
    "authorId": "2e89e420a395f9aad1457b72d1457b72",
    "dynasty": "宋",
    "content": [
      "尊前一曲歌，歌里千重意。才欲歌时泪已流，恨应更、多于泪。",
      "试问缘何事，不语如痴醉。我亦情多不忍闻，怕和我、成憔悴。"
    ]
  },
  {
    "id": "2e89e420a39bbe6c82791341c89e3eee",
    "title": "生查子",
    "authorName": "陆游妾",
    "authorId": "2e89e420a39bbe6cd1457b72d1457b72",
    "dynasty": "宋",
    "content": [
      "只知愁上眉，不识愁来路。窗外有芭蕉，阵阵黄昏雨。",
      "晓起理残妆，整顿教愁去。不合画春山，依旧留愁住。"
    ]
  },
  {
    "id": "2e89e420a3b15e41083e75899a42b155",
    "title": "蓦山溪·自述",
    "authorName": "宋自逊",
    "authorId": "2e89e420a3b15e41d1457b72d1457b72",
    "dynasty": "宋",
    "content": [
      "壶山居士，未老心先懒。爱学道人家，办竹几、蒲团茗碗。青山可买，小结屋三间，开一径，俯清溪，修竹栽教满。",
      "客来便请，随分家常饭。若肯小留连，更薄酒、三杯两盏。吟诗度曲，风月任招呼，身外事，不关心，自有天公管。"
    ]
  },
  {
    "id": "2e89e420a3b15e4182e8551d1524e9e9",
    "title": "沁园春·送戴石屏",
    "authorName": "宋自逊",
    "authorId": "2e89e420a3b15e41d1457b72d1457b72",
    "dynasty": "宋",
    "content": [
      "归去来兮，田园将芜，云胡不归。既有诗千首，如斯者少，行年七十，从古来稀。地阙东南，天倾西北，人事何缘有足时。江湖上，转不如前日，步步危机。",
      "石屏自有柴扉。占海岸、潮头岸一矶。唤彩衣孙子，携壶挈榼，白头翁媪，举案齐眉。身外声名，世间梦幻，万事一程无是非。书来往，都不须长语，直写心期。"
    ]
  },
  {
    "id": "2e89e420a3b15e4142f81584126b3571",
    "title": "贺新郎·题雪堂",
    "authorName": "宋自逊",
    "authorId": "2e89e420a3b15e41d1457b72d1457b72",
    "dynasty": "宋",
    "content": [
      "唤起东坡老。问雪堂、几番兴废，斜阳衰草。一月有钱三十块，何苦抽身不早。又底用、北门摛藻。儋雨蛮烟添老色，和陶诗、翻被渊明恼。到底是，忘言好。",
      "周郎英发人间少。谩依然、乌鹊南飞，山高月小。岁月堂堂留不住，此世何时是了。算不满、英雄一笑。我有丰淮千斗酒，把新愁、旧恨都倾倒。三弄笛，楚天晓。"
    ]
  },
  {
    "id": "2e89e420a3b15e418f4af88d6e9c9616",
    "title": "贺新郎·七夕",
    "authorName": "宋自逊",
    "authorId": "2e89e420a3b15e41d1457b72d1457b72",
    "dynasty": "宋",
    "content": [
      "灵鹊桥初就。记迢迢、重湖风浪，去年时候。岁月不留人易老，万事茫茫宇宙。但独对、西风搔首。巧拙岂关今夕事，奈痴儿、騃女流传谬。添话柄，柳州柳。",
      "道人识破灰心久。只好风、凉月佳时，疏狂如旧。休笑双星经岁别，人到中年已后。云雨梦、可曾常有。雪藕调冰花熏茗，正梧桐、雨过新凉透。且随分，一杯酒。"
    ]
  },
  {
    "id": "2e89e420a3b15e4143badc2856e37bfa",
    "title": "满江红·愁感",
    "authorName": "宋自逊",
    "authorId": "2e89e420a3b15e41d1457b72d1457b72",
    "dynasty": "宋",
    "content": [
      "举扇西风，又十载、重游秋浦。对旧日、江山错愕，鬓丝如许。世事兴亡空感慨，男儿事业谁堪数。被老天、开眼看人忙，成今古。",
      "江上路，喧鼙鼓。山中地，纷豺虎。谩乾坤许大，著身何处。名利等成狂梦寐，文章亦是闲言语。赖双投、酒熟蟹螯肥，忘羁旅。"
    ]
  },
  {
    "id": "2e89e420a3b15e418d41f387a6b0d6f2",
    "title": "西江月",
    "authorName": "宋自逊",
    "authorId": "2e89e420a3b15e41d1457b72d1457b72",
    "dynasty": "宋",
    "content": [
      "何敢笑人干禄，自知无分弹冠。只将贫贱博清闲。留取书遮老眼。",
      "世上风波任险，门前路径须宽。心无妄想梦魂安。万事鹤长凫短。"
    ]
  },
  {
    "id": "2e89e420a3b15e4143bb4b52f2ee5424",
    "title": "昼锦堂上李真州",
    "authorName": "宋自逊",
    "authorId": "2e89e420a3b15e41d1457b72d1457b72",
    "dynasty": "宋",
    "content": [
      "荷叶龟游，庭皋鹤舞，应是秋满淮涯。昨夜将星明处，仿佛峨眉。干戈已净银河淡，尘沙不动翠烟微。邦人道，半月中秋，当歌不饮何为。",
      "谁知。心事远，但感慨登临，白羽频挥。恨不明朝出塞，猎猎旌旗。文南一矢澶渊劲，夔门三箭武关奇。挑灯看，龙吼传家旧剑，曾斩吴曦。"
    ]
  },
  {
    "id": "2e89e420a3b936c2978f9b14cc7777db",
    "title": "水调歌头·题旅舍壁",
    "authorName": "家铉翁",
    "authorId": "2e89e420a3b936c233ceb07bd1457b72",
    "dynasty": "宋",
    "content": [
      "瀛台居北界，觌面是重城。老龙蹲踞不动，潭影净无尘。此地高阳胜处，天付仙翁为主，那肯借闲人。暂挂西堂锡，仍同旦过宾。",
      "六年里，五迁舍，得比邻。儒馆豆笾于粲，弦诵有遗音。甚喜黄冠为侣，更得青衿来伴，应不叹飘零。夜宿东华榻，朝餐泮水芹。"
    ]
  },
  {
    "id": "2e89e420a3b936c2bf02cc6e7b23ac80",
    "title": "念奴娇·其二送陈正言",
    "authorName": "家铉翁",
    "authorId": "2e89e420a3b936c233ceb07bd1457b72",
    "dynasty": "宋",
    "content": [
      "南来数骑，问征尘、正是江头风恶。耿耿孤忠磨不尽，惟有老天知得。短棹浮淮。轻毡渡汉，回首觚棱泣。缄书欲上，惊传天外清跸。",
      "路人指示荒台，昔汉家使者，曾留行迹。我节君袍雪样明，俯仰都无愧色。送子先归，慈颜未老，三径有馀乐。逢人问我，为说肝肠如昨。"
    ]
  },
  {
    "id": "2e89e420a3b9671e388c4564fceaffb9",
    "title": "桃源忆故人",
    "authorName": "王道亨",
    "authorId": "2e89e420a3b9671ed1457b72d1457b72",
    "dynasty": "宋",
    "content": [
      "刘郎自是桃花主。不许春风闲度。春色易随风去。片片伤春暮。",
      "返魂不用清香炷。却有梅花淡伫。从此镇长相顾。不怨飘残雨。"
    ]
  },
  {
    "id": "2e89e420a3eb11f5f29ff18e41deab55",
    "title": "点绛唇",
    "authorName": "韩琦",
    "authorId": "2e89e420a3eb11f51587965f46072631",
    "dynasty": "宋",
    "content": [
      "病起恹恹，画堂花谢添憔悴。乱红飘砌。滴尽胭脂泪。",
      "惆怅前春，谁向花前醉。愁无际。武陵回睇。人远波空翠。"
    ]
  },
  {
    "id": "2e89e420a3eb11f557d3c218db447775",
    "title": "维扬好",
    "authorName": "韩琦",
    "authorId": "2e89e420a3eb11f51587965f46072631",
    "dynasty": "宋",
    "content": [
      "二十四桥千步柳，春风十里上珠帘。"
    ]
  },
  {
    "id": "2e89e420a3eb11f56ffdaf8ac1e2b969",
    "title": "望江南",
    "authorName": "韩琦",
    "authorId": "2e89e420a3eb11f51587965f46072631",
    "dynasty": "宋",
    "content": [
      "维扬好，灵宇有琼花。千点真珠擎素蕊，一环明玉破香葩。芳艳信难加。",
      "如雪貌，绰约最堪夸。疑是八仙乘皓月，羽衣摇曳上云车。来会列仙家。"
    ]
  },
  {
    "id": "2e89e420a3eb11f55d24c4b571d3cfee",
    "title": "安阳好/忆江南",
    "authorName": "韩琦",
    "authorId": "2e89e420a3eb11f51587965f46072631",
    "dynasty": "宋",
    "content": [
      "安阳好，形势魏西州。曼衍山川环故国，升平歌吹沸高楼。和气镇飞浮。",
      "笼画陌，乔木几春秋。花外轩窗排远岫，竹间门巷带长流。风物更清幽。"
    ]
  },
  {
    "id": "2e89e420a3fcbf9cd7d4c12bed7e5b1d",
    "title": "柳梢青·落桂",
    "authorName": "赵与仁",
    "authorId": "2e89e420a3fcbf9cd1457b72d1457b72",
    "dynasty": "宋",
    "content": [
      "露冷仙梯。霓裳散舞，记取人归。月度层霄，雨连深夜，谁管花飞。",
      "金铺满地苔衣。似一片、斜阳未移。生怕清香，又随凉信，吹过东篱。"
    ]
  },
  {
    "id": "2e89e420a3fcbf9c66dca3e945a31e03",
    "title": "相思引",
    "authorName": "赵与仁",
    "authorId": "2e89e420a3fcbf9cd1457b72d1457b72",
    "dynasty": "宋",
    "content": [
      "冰箔纱帘小院清。晴尘不动地花平。昨宵风雨，凉到木樨屏。",
      "香月照妆秋粉薄，水云飞佩藕丝轻。好天良夜，闲理玉靴笙。"
    ]
  },
  {
    "id": "2e89e420a3fcbf9c8d41f3871ff85763",
    "title": "西江月",
    "authorName": "赵与仁",
    "authorId": "2e89e420a3fcbf9cd1457b72d1457b72",
    "dynasty": "宋",
    "content": [
      "夜半河痕依约，雨馀天气冥蒙。起行微月遍池东。水影浮花、花影动帘栊。",
      "量减难追醉白，恨长莫尽题红。雁声能到画楼中。也要玉人、知道有秋风。"
    ]
  },
  {
    "id": "2e89e420a3fcbf9c25eb6af78754a2f7",
    "title": "清平乐",
    "authorName": "赵与仁",
    "authorId": "2e89e420a3fcbf9cd1457b72d1457b72",
    "dynasty": "宋",
    "content": [
      "柳丝摇露。不绾兰舟住。人宿溪桥知那处。一夜风声千树。",
      "晓楼望断天涯。过鸿影落寒沙。可惜些儿秋意，等闲过了黄花。"
    ]
  },
  {
    "id": "2e89e420a3fcbf9cd6127407fb7d2a62",
    "title": "好事近",
    "authorName": "赵与仁",
    "authorId": "2e89e420a3fcbf9cd1457b72d1457b72",
    "dynasty": "宋",
    "content": [
      "春色醉酴醾，昼永篆烟初绝。临水杨花千树，尽一时飞雪。",
      "穿帘度竹弄轻盈，东风老犹劣。睡起凭栏无绪，听几声啼鴂。"
    ]
  },
  {
    "id": "2e89e420a3fe3f2819f467e8d8a8086b",
    "title": "浪淘沙·原不著调名，按律似是",
    "authorName": "黄某",
    "authorId": "2e89e420a3fe3f28d1457b72d1457b72",
    "dynasty": "宋",
    "content": [
      "八十加三迎九十，还似婴童。"
    ]
  },
  {
    "id": "2e89e420a4121e5c485f6326dec7d136",
    "title": "浪淘沙·令",
    "authorName": "玉英",
    "authorId": "2e89e420a4121e5cd1457b72d1457b72",
    "dynasty": "宋",
    "content": [
      "塞上早春时。暖律犹微。柳舒金线拂回堤。料得江乡应更好，开尽梅溪。",
      "昼漏渐迟迟。愁损仙机。几回无语敛双眉。凭遍阑干十二曲，日下楼西。"
    ]
  },
  {
    "id": "2e89e420a42b748f0c5c2e7d26cd2f22",
    "title": "念奴娇",
    "authorName": "曾纡",
    "authorId": "2e89e420a42b748f390e9825fd2c5e46",
    "dynasty": "宋",
    "content": [
      "片帆暮落，正前村梅蕊，愁人如雪。东陌西溪长记得，疏影横斜时节。六出冰姿，玉人微步，笑里轻轻折。兰房沉醉，暗香曾共私窃。",
      "回头万水千山，一枝重见处，离肠千结。料想临鸾消瘦损，时把啼红偷浥。怎得伊来，许多幽恨，共捻青梢说。如今千里，断魂空对明月。"
    ]
  },
  {
    "id": "2e89e420a42b748fc3d17713e3e7ccb2",
    "title": "上林春慢",
    "authorName": "曾纡",
    "authorId": "2e89e420a42b748f390e9825fd2c5e46",
    "dynasty": "宋",
    "content": [
      "东苑梅繁，豪健放乐，醉倒花前狂客。靓妆微步，攀条弄粉，凌波遍寻青陌。暗香堕靥。更飘近、雾鬟蝉额。倒金荷、念流光易失，幽姿堪惜。",
      "惜花心、未甘鬓白。南枝上、又见寻芳消息。旧游回首，前欢如梦，谁知等闲抛掷。稠红乱蕊，漫开遍、楚江南北。独销魂，念谁寄、故园春色。"
    ]
  },
  {
    "id": "2e89e420a42b748f9a853e42a1f7f8c6",
    "title": "秋霁",
    "authorName": "曾纡",
    "authorId": "2e89e420a42b748f390e9825fd2c5e46",
    "dynasty": "宋",
    "content": [
      "木落山明，暮江碧，楼倚太虚寥廓。素手飞觞，钗头笑取，金英满浮桑落。鬓云慢约。酒红拂破香腮薄。细细酌。",
      "帘外任教、月转画阑角。当年快意登临，异乡节物，难禁离索。故人远、凌波何在，惟有残英共寂寞。愁到断肠无处著。寄寒香与，凭渠问讯佳时，弄粉吹花，为谁梳掠。"
    ]
  },
  {
    "id": "2e89e420a42b748fc478f3d6ae26be80",
    "title": "洞仙歌",
    "authorName": "曾纡",
    "authorId": "2e89e420a42b748f390e9825fd2c5e46",
    "dynasty": "宋",
    "content": [
      "相如当日，曾奏凌云赋。落笔纵横妙风雨。记扬鞭辇路，同醉金明，穷胜赏，不管重城已暮。",
      "旧游如梦觉，零落朋侪，遗墨淋漓尚如故。况神洲北望，今已丘墟，伤白璧、久埋黄土。但空似、灵光岿然存，怅朗月清风，更无玄度。"
    ]
  },
  {
    "id": "2e89e420a42b748f1368c914e9b39399",
    "title": "临江仙",
    "authorName": "曾纡",
    "authorId": "2e89e420a42b748f390e9825fd2c5e46",
    "dynasty": "宋",
    "content": [
      "后院短墙临绿水，春风急管繁弦。问谁亲按小婵娟。玉堂真学士，琳馆地行仙。",
      "安得此身来此处，依稀一梦梨园。江南刺史谩垂涎。据鞍肠已断，何况到尊前。"
    ]
  },
  {
    "id": "2e89e420a42b748f9b02ba6d91888415",
    "title": "菩萨蛮",
    "authorName": "曾纡",
    "authorId": "2e89e420a42b748f390e9825fd2c5e46",
    "dynasty": "宋",
    "content": [
      "山光冷浸清溪底。溪光直到柴门里。卧对白蘋洲。攲眠数钓舟。",
      "溪山无限好。恨不相逢早。老病独醒多。如此良夜何。"
    ]
  },
  {
    "id": "2e89e420a42b748f415d41bd3fbfac3c",
    "title": "谒金门",
    "authorName": "曾纡",
    "authorId": "2e89e420a42b748f390e9825fd2c5e46",
    "dynasty": "宋",
    "content": [
      "风淅沥。窗外雪花初积。梦破小窗人寂寂。寒威无处敌。",
      "强起饮君涓滴。清泪醉来沾臆。歧路即今多拥隔。弟兄无信息。"
    ]
  },
  {
    "id": "2e89e420a42b748f1074a891c508ef09",
    "title": "品令",
    "authorName": "曾纡",
    "authorId": "2e89e420a42b748f390e9825fd2c5e46",
    "dynasty": "宋",
    "content": [
      "纹漪涨绿。疏霭连孤鹜。一年春事，柳飞轻絮，笋添新竹。寂寞幽花，独殿小园嫩绿。",
      "登临未足。怅游子、归期促。他年清梦千里，犹到城阴溪曲。应有凌波，时为故人凝目。"
    ]
  },
  {
    "id": "2e89e420a42b748f0c5c2e7d89344fb1",
    "title": "念奴娇",
    "authorName": "曾纡",
    "authorId": "2e89e420a42b748f390e9825fd2c5e46",
    "dynasty": "宋",
    "content": [
      "江城春晚，正海棠临水，嫣然幽独。秀色天姿真富贵，何必金盘华屋。月下无人，雨中有泪，绝艳仍清淑。丰肌得酒，嫩红微透轻縠。",
      "晓日雾霭林深，佳人春睡思，朦胧初足。笑出疏篱，端可厌，桃李漫山粗俗。衔子飞来，鸿鹄何在，千里移西蜀。明朝酒醒，乱红那忍轻触。"
    ]
  },
  {
    "id": "2e89e420a42ccb4eeb1c9c8c688c3fff",
    "title": "沁园春",
    "authorName": "王拱辰",
    "authorId": "2e89e420a42ccb4ef33ba15e4f16c818",
    "dynasty": "宋",
    "content": [
      "华发青云。"
    ]
  },
  {
    "id": "2e89e420a43dd0d8a2d534f65c4f5b48",
    "title": "减字木兰花",
    "authorName": "李秀兰",
    "authorId": "2e89e420a43dd0d8d1457b72d1457b72",
    "dynasty": "宋",
    "content": [
      "自从君去。晓夜萦牵肠断处。绿遍香阶。过夏经秋雁又来。",
      "想伊那里。应也情怀愁不止。渺渺书沉。直至如今没信音。"
    ]
  },
  {
    "id": "2e89e420a450e29739f198736cfe1eff",
    "title": "浣溪沙·咏芍药金系腰海陵席上作",
    "authorName": "曾协",
    "authorId": "2e89e420a450e297d1457b720a0a0c8a",
    "dynasty": "宋",
    "content": [
      "昼漏新来一倍长。众宾沾醉尚传觞。浓云遮日惜红妆。",
      "应是主人归凤沼，为传芳讯到黄堂。腰围恰恰束金黄。"
    ]
  },
  {
    "id": "2e89e420a450e297bfd3fe07200be0e8",
    "title": "点绛唇·其一送李粹伯赴春闱",
    "authorName": "曾协",
    "authorId": "2e89e420a450e297d1457b720a0a0c8a",
    "dynasty": "宋",
    "content": [
      "小驻征骖，一尊古寺留君住。六花无数。飞舞朝天路。",
      "上苑繁华，却似词章富。春将暮。玉鞭凝伫。总是经行处。"
    ]
  },
  {
    "id": "2e89e420a450e29790e9e66d1502850f",
    "title": "忆秦娥·留别海陵诸公",
    "authorName": "曾协",
    "authorId": "2e89e420a450e297d1457b720a0a0c8a",
    "dynasty": "宋",
    "content": [
      "清秋月。长空万里烟华白。烟华白。江云收尽，楚天一色。",
      "莼丝惹起思归客。清光正好伤离别。伤离别。五湖烟水，伴人愁绝。"
    ]
  },
  {
    "id": "2e89e420a450e297c6cb7a1df74a2e59",
    "title": "点绛唇·其二汪汝冯置酒请赋芍药",
    "authorName": "曾协",
    "authorId": "2e89e420a450e297d1457b720a0a0c8a",
    "dynasty": "宋",
    "content": [
      "乱叠香罗，玉纤微把燕支污。靓妆无数。十里扬州路。",
      "怨绿啼红，总道春归去。君知否。画阑幽处。留得韶光住。"
    ]
  },
  {
    "id": "2e89e420a450e29745d0b2e5d6a403d9",
    "title": "桃源忆故人·和翁士秀",
    "authorName": "曾协",
    "authorId": "2e89e420a450e297d1457b720a0a0c8a",
    "dynasty": "宋",
    "content": [
      "野亭问柳今朝试。更访小园开未。月下山横空际。两两修眉对。",
      "骚人对此增高致。意入笔端清邃。投分周郎心醉。真解消人意。"
    ]
  },
  {
    "id": "2e89e420a450e2971464c4c40d37107f",
    "title": "蹋莎行春归怨别",
    "authorName": "曾协",
    "authorId": "2e89e420a450e297d1457b720a0a0c8a",
    "dynasty": "宋",
    "content": [
      "柳眼传情，花心蹙恨。春风处处关方寸。朱帘卷尽画屏闲，云鬟半亸罗衣褪。",
      "燕语莺啼，日长人困。鱼沈雁断无音信。琵琶声乱篆烟斜，寸肠欲断无人问。"
    ]
  },
  {
    "id": "2e89e420a450e297eedc089089990cd9",
    "title": "蝶恋花·西溪道中作",
    "authorName": "曾协",
    "authorId": "2e89e420a450e297d1457b720a0a0c8a",
    "dynasty": "宋",
    "content": [
      "柳弄轻黄花泣露。万叠春山，不记尘寰路。日射霜林烟罩素。长空不著纤云污。",
      "历历远村明可数。绿涨前溪，渺渺迷津渡。客子光阴能几许。画图拟卷晴川去。"
    ]
  },
  {
    "id": "2e89e420a450e29701ac39faa9f6938c",
    "title": "祝英台近·和翁士秀牡丹韵",
    "authorName": "曾协",
    "authorId": "2e89e420a450e297d1457b720a0a0c8a",
    "dynasty": "宋",
    "content": [
      "放花开，催花谢，谁解东君意。要遣花王，独占花蹊邃。且看玉镜台前，霞觞新举，红玉软、晓妆慵试。",
      "好风味。须信金屋中人，谁堪并娇媚。隐约微潮，应向尊前醉。最怜纹锦搴帷，青罗飞盖，尘土外、轻盈相倚。"
    ]
  },
  {
    "id": "2e89e420a450e297fc9c48285d5c91f0",
    "title": "水调歌头·其一送史侍郎",
    "authorName": "曾协",
    "authorId": "2e89e420a450e297d1457b720a0a0c8a",
    "dynasty": "宋",
    "content": [
      "今日复何日，欢动楚江滨。紫泥来自天上，优诏起元臣。想见傅岩梦断，记得金瓯名在，却念佩兰人。永昼通明殿，曾听话经纶。",
      "促归装，趋北阙，觐严宸。玉阶陈迹如故，天笑一番新。好借食间前箸，尽吐胸中奇计，指顾静烟尘。九万云霄路，飞走趁新春。"
    ]
  },
  {
    "id": "2e89e420a450e297540d608a889ed91f",
    "title": "水调歌头·其二细君生日作",
    "authorName": "曾协",
    "authorId": "2e89e420a450e297d1457b720a0a0c8a",
    "dynasty": "宋",
    "content": [
      "日永向槐夏，绕屋树扶疏。麦秋天气清润，设帨记生初。新拜小君佳号，更过诸郎官舍，仍玩掌中珠。乐事似今少，一笑倒双壶。",
      "列山肴，烹野蔌，且欢娱。鹿门远引，平生此志与君俱。终向苕溪烟水，携手云庄风月，不践利名区。功业看儿辈，相对老江湖。"
    ]
  },
  {
    "id": "2e89e420a450e297e1f28ee7236b3667",
    "title": "水龙吟·别故人",
    "authorName": "曾协",
    "authorId": "2e89e420a450e297d1457b720a0a0c8a",
    "dynasty": "宋",
    "content": [
      "楚乡菰黍初尝，马蹄偶踏扬州路。莼丝向老，江鲈堪脍，催人归去。秋气萧骚，月华如洗，一天风露。望重重烟水，吴淞万顷，曾约旧时鸥鹭。",
      "惆怅别离无奈，整孤帆、依然回顾。玉龙节底，故人情重，欲行犹驻。敛散功多，澄清志遂，好回高步。看归鞍稳上，文鸳班里，五云深处。"
    ]
  },
  {
    "id": "2e89e420a450e297439387026a21d008",
    "title": "念奴娇·其一扬州菊坡席上作",
    "authorName": "曾协",
    "authorId": "2e89e420a450e297d1457b720a0a0c8a",
    "dynasty": "宋",
    "content": [
      "一年好处，是霜轻尘敛，山川如洗。晚菊留花供燕赏，金缕宝衣销地。旧观初还，层楼相望，重见升平际。小春时节，绮罗丛里人醉。",
      "此日武帐贤侯，六年仁政，浃长淮千里。欲入鹓行仍缓带，聊抚竹西歌吹。紫塞烟清，玉关人老，宜趣朝天骑。香尘归路，旧游回首应记。"
    ]
  },
  {
    "id": "2e89e420a450e297b79efe59c940e1ec",
    "title": "念奴娇·其二宴叶叔范新第",
    "authorName": "曾协",
    "authorId": "2e89e420a450e297d1457b720a0a0c8a",
    "dynasty": "宋",
    "content": [
      "苕溪古岸，有朱门初建，落成华屋。对启园林随杖履，迤逦柳蹊相属。好是危亭，片峰迎面，独立清溪曲。芜城低远，一尘不碍游目。",
      "公子豪饮方酣，夜堂深静，隐隐鸣丝竹。却尽春寒宾满座，深酌葡萄新绿。密户储香，广庭留月，待得清欢足。纷纷沾醉，四筵倒尽群玉。"
    ]
  },
  {
    "id": "2e89e420a456bafd1eb46b3d0bdb47d1",
    "title": "李氏席上有感",
    "authorName": "邵伯温",
    "authorId": "2e89e420a456bafdd8700cbd7c9d0b1f",
    "dynasty": "宋",
    "content": [
      "翻翻绣袖上红裀，舞姬犹是旧精神。坐中莫怪无欢意，我与将军是故人。"
    ]
  },
  {
    "id": "2e89e420a456bafdba97e915d2505e2d",
    "title": "忆江南·金泉山",
    "authorName": "邵伯温",
    "authorId": "2e89e420a456bafdd8700cbd7c9d0b1f",
    "dynasty": "宋",
    "content": [
      "百尺长藤垂到地，千株乔木密参天。只在郡城边。"
    ]
  },
  {
    "id": "2e89e420a459d93588626b51ea5bd664",
    "title": "八六子",
    "authorName": "郑熏初",
    "authorId": "2e89e420a459d935d1457b72d1457b72",
    "dynasty": "宋",
    "content": [
      "忆南洲。绀波萦绕，垂杨翠拂朱楼。念十载风流梦觉，满身花影人扶，旧曾暗游。无言空怆离忧。",
      "醉袖裛将红泪，吟笺写许清愁。试与问、杨琼解怜郎否，也应还是，旧家声价，而今艳质不来眼底，柔情终在心头。黯凝眸。黄昏月沈半钩。"
    ]
  },
  {
    "id": "2e89e420a459d9358e31978fc1d0971f",
    "title": "乌夜啼题月海星天观，即宋武所居故地",
    "authorName": "郑熏初",
    "authorId": "2e89e420a459d935d1457b72d1457b72",
    "dynasty": "宋",
    "content": [
      "春江一望微茫。辨桅樯。无限青青麦里、菜花黄。",
      "今古恨，登临泪，几斜阳。不是寄奴住处、也凄凉。"
    ]
  },
  {
    "id": "2e89e420a459d9351b2ca469cffb24b0",
    "title": "氐州第一",
    "authorName": "郑熏初",
    "authorId": "2e89e420a459d935d1457b72d1457b72",
    "dynasty": "宋",
    "content": [
      "开遍来禽，春事过也，江南倦客心苦。料理花愁，销磨酒病，还是年时意绪。寒浅香轻，早一霎、朝来微雨。柳曲闻莺，河桥信马，旋题新句。",
      "漫道而今无贺铸。尽肠断、满帘飞絮。说似风流，除非小杜，妙绝夸能赋。黯相逢，俱有恨，空流落、江山好处。猛拍阑干，诉天知、声声杜宇。"
    ]
  },
  {
    "id": "2e89e420a459d9354ed90e1676aa8a58",
    "title": "一萼红",
    "authorName": "郑熏初",
    "authorId": "2e89e420a459d935d1457b72d1457b72",
    "dynasty": "宋",
    "content": [
      "忆燕台。正倚帘吹絮，小立望郎来。擪管调丝，涂妆绾髻，密意曾托蜂媒。空恁误、湔裙暗约，最无奈、好梦易惊回。想见而今，浅颦双翠，沁破妆梅。",
      "沈带悄然宽尽，恨年时行处，红糁苍苔。前事重寻，幽欢难偶，钿合空委鸾钗。这一点、相思清泪，做心下、烦恼几时灰。数叠蛮笺怨歌，忍对花裁。"
    ]
  },
  {
    "id": "2e89e420a4621b9d79fbfbc703d3da3c",
    "title": "霓裳中序第一",
    "authorName": "应法孙",
    "authorId": "2e89e420a4621b9dd1457b72d1457b72",
    "dynasty": "宋",
    "content": [
      "愁云翠万叠。露柳残蝉空抱叶。帘卷流苏宝结。乍庭户嫩凉，阑干微月。",
      "玉纤胜雪。委素纨、尘锁香箧。思前事、莺期燕约，寂寞向谁说。",
      "悲切。漏签声咽。渐寒灺、兰缸未灭。良宵长是闲别。",
      "恨酒凝红绡，纷涴瑶玦。镜盟鸾影缺。吹笛西风数阕。",
      "无言久，和衣成梦，睡损缕金蝶。"
    ]
  },
  {
    "id": "2e89e420a4621b9dfc56a781d60e9b1f",
    "title": "贺新郎",
    "authorName": "应法孙",
    "authorId": "2e89e420a4621b9dd1457b72d1457b72",
    "dynasty": "宋",
    "content": [
      "宿雾楼台湿。晓清初、花明柳润，燕飞莺集。旧约重来歌舞地，留得艳香娇色。又梦草、东风吹碧。午困腾腾春欲醉，对文楸、玉子无心拾。看蝶舞，傍花立。",
      "酒痕未醒愁先入。记年时、翠楼寒浅，宝笙慵吸。想驻马河桥分别，恨轻竹风帆烟笠。早尘暗、华堂帘隙。倚尽黄昏人独自，望江南回雁归云急。凭付与，锦笺墨。"
    ]
  },
  {
    "id": "2e89e420a46558e2b88f1c0d8b22f8a6",
    "title": "一剪梅",
    "authorName": "杨佥判",
    "authorId": "2e89e420a46558e2d1457b72d1457b72",
    "dynasty": "宋",
    "content": [
      "襄樊四载弄干戈。不见渔歌，不见樵歌。试问如今事若何，金也消磨，谷也消磨。",
      "柘枝不用舞婆娑。丑也能多，恶也能多。朱门日日买朱娥，军事如何，民事如何。"
    ]
  },
  {
    "id": "2e89e420a46eeb0a21156199eada31db",
    "title": "帝台春",
    "authorName": "李甲",
    "authorId": "2e89e420a46eeb0ad1457b72d1457b72",
    "dynasty": "宋",
    "content": [
      "芳草碧色，萋萋遍南陌。暖絮乱红，也似知人，春愁无力。忆得盈盈拾翠侣，共携赏、凤城寒食。到今来，海角逢春，天涯为客。",
      "愁旋释，还似织；泪暗拭，又偷滴。漫倚遍危栏，尽黄昏也，只是暮云凝碧。拼则而今已拼了，忘则怎生便忘得。又还问鳞鸿，试重寻消息。"
    ]
  },
  {
    "id": "2e89e420a46eeb0ad7caf3ee85034263",
    "title": "望云涯引",
    "authorName": "李甲",
    "authorId": "2e89e420a46eeb0ad1457b72d1457b72",
    "dynasty": "宋",
    "content": [
      "秋容江上，岸花老，蘋洲白。露湿蒹葭，浦屿渐增寒色。闲渔唱晚，鹜雁惊飞处，映远碛。数点轻帆，送天际归客。",
      "凤台人散，漫回首。沈消息。素鲤无凭，楼上暮云凝碧。时向西风下，认远笛。宋玉悲怀，未信金樽消得。"
    ]
  },
  {
    "id": "2e89e420a46eeb0a1f485244e2f80b84",
    "title": "吊严陵",
    "authorName": "李甲",
    "authorId": "2e89e420a46eeb0ad1457b72d1457b72",
    "dynasty": "宋",
    "content": [
      "蕙兰香泛，孤屿潮平，惊鸥散雪。迤逦点破，澄江秋色。暝霭向敛，疏雨乍收，染出蓝峰千尺。渔舍孤烟锁寒碛。画鹢翠帆旋解，轻舣晴霞岸侧。正念往悲酸，怀乡惨切。",
      "何处引羌笛。追惜。当时富春佳地，严光钓址空遗迹。华星沈后，扁舟泛去，萧洒闲名图籍。离觞吊终寓目，意断魂消泪滴。渐洞天晚，回首暮云千古碧。"
    ]
  },
  {
    "id": "2e89e420a46eeb0a45d76bb63e45c406",
    "title": "梦玉人引",
    "authorName": "李甲",
    "authorId": "2e89e420a46eeb0ad1457b72d1457b72",
    "dynasty": "宋",
    "content": [
      "渐东风暖，陇梅残，霁云碧。嫩草柔条，又回江城春色。乍促银签，便篆香纹蜡有馀迹。愁梦相兼，尽日高无力。",
      "这些离恨，依然是、酒醒又如织。料伊怀情，也应向人端的。何故近日，全然无消息。问伊看，伊教人到此，如何休得。"
    ]
  },
  {
    "id": "2e89e420a46eeb0adb8a915ef2d709ba",
    "title": "过秦楼",
    "authorName": "李甲",
    "authorId": "2e89e420a46eeb0ad1457b72d1457b72",
    "dynasty": "宋",
    "content": [
      "卖酒炉边，寻芳原上，乱花飞絮悠悠。已蝶稀莺散，便拟把长绳、系日无由。谩道草忘忧。也徒将，酒解闲愁。正江南春尽，行人千里，苹满汀洲。",
      "有翠红径里，盈盈似簇，芳茵禊饮，时笑时讴。当暖风迟景，任相将永日，烂熳狂游。谁信盛狂中，有离情、忽到心头。向尊前拟问，双燕来时，曾过秦楼。"
    ]
  },
  {
    "id": "2e89e420a46eeb0a170343d230dfe492",
    "title": "击梧桐",
    "authorName": "李甲",
    "authorId": "2e89e420a46eeb0ad1457b72d1457b72",
    "dynasty": "宋",
    "content": [
      "杳杳春江阔。收细雨、风蹙波声无歇。雁去汀洲暖，岸芜静，翠染遥山一抹。群鸥聚散，征航来去，隔水相望楚越。对此、凝情久，念往岁上国，嬉游时节。",
      "斗草园林，卖花巷陌，触处风光奇绝。正恁浓欢里，悄不意、顿有天涯离别。看那梅生翠实，柳飘狂絮，没个人共折。把而今、愁烦滋味，教向谁说。"
    ]
  },
  {
    "id": "2e89e420a46eeb0a57a529f5745b6608",
    "title": "幔卷绸/慢卷绸",
    "authorName": "李甲",
    "authorId": "2e89e420a46eeb0ad1457b72d1457b72",
    "dynasty": "宋",
    "content": [
      "绝羽沈鳞，埋花葬玉，杳杳悲前事。对一盏寒灯，数点流萤，悄悄画屏，巫山十二。蕣脸星眸，蕙情兰性，一旦成流水。便纵有、甘泉妙手，洪都方士何济。",
      "香闺宝砌。临妆处，迤逦苔痕翠。更不忍看伊，绣残鸳侣，而今尚有，啼红粉渍。好梦不来，断云飞去，黯黯情无际。谩饮尽香醪，奈向愁肠，消遣无计。"
    ]
  },
  {
    "id": "2e89e420a46eeb0a79b6bfcab2eccead",
    "title": "望春回",
    "authorName": "李甲",
    "authorId": "2e89e420a46eeb0ad1457b72d1457b72",
    "dynasty": "宋",
    "content": [
      "霁霞散晓，射水村渐明，渔火方绝。滩露夜潮痕，注冻濑凄咽。征鸿来时应负书，见疏柳、更忆伊同折。异乡憔悴，那堪更逢，岁穷时节。",
      "东风暗回暖律。算拆遍江梅，消尽岩雪。唯有这愁肠，也依旧千结。私言窃语些誓约，便眠思梦想无休歇。这些离恨，除非对著、说似明月。"
    ]
  },
  {
    "id": "2e89e420a46eeb0a5ab97d7e046cec58",
    "title": "少年游",
    "authorName": "李甲",
    "authorId": "2e89e420a46eeb0ad1457b72d1457b72",
    "dynasty": "宋",
    "content": [
      "江国陆郎封寄后，独自冠群芳。折时雪里，带时灯下，香面讶争光。",
      "而今不怕吹羌管，一任更繁霜。玳筵赏处，玉纤整后，犹胜岭头香。"
    ]
  },
  {
    "id": "2e89e420a4cc75cbf950f1344269626f",
    "title": "水调歌头·寿常德府刘守",
    "authorName": "熊以宁",
    "authorId": "2e89e420a4cc75cbd1457b72d1457b72",
    "dynasty": "宋",
    "content": [
      "天地有英气，钟秀在人间。流虹甫近华旦，维岳预生贤。千载明良会遇，三世勋庸忠烈，谁得似家传。高论排风俗，抗志遏狂澜。",
      "记年时，胡尘外，拥朱幡。洪枢紫府功业，指日复青毡。拭目泥封飞下，趁取梅花消息，去去簉朝班。骨相元不老，何必颂南山。"
    ]
  },
  {
    "id": "2e89e420a4cc75cbcae1f3d7074f5723",
    "title": "醉蓬莱·寿察判",
    "authorName": "熊以宁",
    "authorId": "2e89e420a4cc75cbd1457b72d1457b72",
    "dynasty": "宋",
    "content": [
      "渐荷收绿盖，桂吐金英，嫩凉天气。香案仙官，向人间游戏。道貌孤高，灵扃恬淡，有寿星标致。梦得文章，水心谈论，家声相继。",
      "芙蓉上幕，龙藩胜地。剡荐交飞，宸衷简记。行趣朝班，便鸾坡螭陛。赞画堂中，垂弧节届，且举觞一醉。试问庄椿，春秋多少，八千馀岁。"
    ]
  },
  {
    "id": "2e89e420a4cc75cb778b5023ea9c83a1",
    "title": "鹊桥仙·寿帅守硕人并引",
    "authorName": "熊以宁",
    "authorId": "2e89e420a4cc75cbd1457b72d1457b72",
    "dynasty": "宋",
    "content": [
      "隐君仙裔，帅垣佳配。谁似硕人清贵。几番鸾诰自天来，森绿绶、彩衣当砌。",
      "莲开十丈，蓂留十荚，迟十日、瑶池秋至。殷勤祝寿指蟠桃，更重数、三千馀岁。"
    ]
  },
  {
    "id": "2e89e420a4f7c71fc2ebbe3ba1b8e90f",
    "title": "鹧鸪天",
    "authorName": "晁公武",
    "authorId": "2e89e420a4f7c71fd1457b72d1457b72",
    "dynasty": "宋",
    "content": [
      "笑擘黄柑酒半醒。玉壶金斗夜生冰。开窗尽见千山雪，雪未消时月正明。",
      "兰烬短，麝煤轻。画楼钟鼓已三更。倚栏谁唱清真曲，人与梅花一样清。"
    ]
  },
  {
    "id": "2e89e420a4fdec17d769056248a93db0",
    "title": "无闷",
    "authorName": "丁注",
    "authorId": "2e89e420a4fdec17d1457b72d1457b72",
    "dynasty": "宋",
    "content": [
      "风急还收，云冻又开，海阔无人剪水。算六出工夫，怎教容易。刚被郢歌楚舞。镇独向，尊前夸轻细。想谢庭诗咏，梁园赋赏，未成欢计。",
      "天意。是则是。便下得控持，柳梢梅蕊。又争奈、看看渐回春意。好趁东君未觉，预先把、园林都装缀。看是处，玉树琼枝，胜却万红千翠。"
    ]
  },
  {
    "id": "2e89e420a513cd6636a604999b6fb172",
    "title": "一箩金/蝶恋花",
    "authorName": "李石才",
    "authorId": "2e89e420a513cd66d1457b72d1457b72",
    "dynasty": "宋",
    "content": [
      "武陵春色浓如酒。游冶才郎，初试花间手。绛蜡烛残人静后。眉峰便作伤春皱。",
      "一霎风狂和雨骤。柳嫩花柔，浑不禁僝僽。明日余香知在否。粉罗犹有残红透。"
    ]
  },
  {
    "id": "2e89e420a52ad18fccd50f3b1387d0da",
    "title": "永遇乐·其一梅赠客",
    "authorName": "南山居士",
    "authorId": "2e89e420a52ad18fd1457b72d1457b72",
    "dynasty": "宋",
    "content": [
      "满眼寒姿，桂蟾匀素，霜女同莹。野屋喷香，池波弄影，仿佛鸾窥镜。一枝堪寄，天涯远信，惆怅塞鸿难倩。这情怀、厌厌怎向，无人伴我孤另。",
      "风凄露冷。仙郎此夜，若许枕衾相并。解吐芳心，绸缪共约，学取双交颈。好天难遇，从今一去，荏苒后期无定。把柔肠、千萦万断，为伊薄幸。"
    ]
  },
  {
    "id": "2e89e420a54955ff128249f57348f5ef",
    "title": "望江南/忆江南",
    "authorName": "连妙淑",
    "authorId": "2e89e420a54955ffd1457b72d1457b72",
    "dynasty": "宋",
    "content": [
      "寒料峭，独立望长城。木落萧萧天远大，□声羌管遏云行。归客若为情。",
      "樽酒尽，勒马问归程。渐近芦沟桥畔路，野墙荒驿夕阳明。长短几邮亭。"
    ]
  },
  {
    "id": "2e89e420a5c6dd20fb21ef86deeacbd0",
    "title": "满庭芳·寿黄状元三月初八",
    "authorName": "黄判院",
    "authorId": "2e89e420a5c6dd20d1457b72d1457b72",
    "dynasty": "宋",
    "content": [
      "桃浪翻花，柳风飘絮，翠蓂八叶呈芳。奎星初度，箕宿耀祥光。元是降神嵩岳，生英杰、奇伟非常。文章士，青春未老，一鹗快飞黄。",
      "登瀛，平步上，鳌头独占，头角轩昂。主琼林宴席，荣冠绿衣郎。归侍彩俱庆，逢生旦、品上椒觞。从今去，公侯谈笑，福寿等天长。"
    ]
  },
  {
    "id": "2e89e420a607201ac4e8355339928a33",
    "title": "渔家傲·破子",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "渔父饮时花作荫，羹鱼煮蟹无它品。世代太平除酒禁，渔父饮，绿蓑藉地胜如锦。",
      "渔父醉时收钓饵，鱼梁晒翅闲乌鬼。白浪撼船眠不起，渔父醉，滩声无尽清双耳。",
      "渔父醒时清夜永，澄澜过尽征鸿影。略略风来敧舴艋，渔父醒，月高露下衣裳冷。",
      "渔父笑时莺未老，提鱼入市归来早。一叶浮家生计了，渔父笑，笑中起舞《渔家傲》。"
    ]
  },
  {
    "id": "2e89e420a607201a36b8001d08fb8600",
    "title": "番禺调笑其一羊仙",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "南土。贤铜虎。黄木湾头腾好语。骑羊执穗神仙五。",
      "拭目摩肩争睹。无双治行今犹古。嘉瑞流传乐府。"
    ]
  },
  {
    "id": "2e89e420a607201af6d770bba15d8de9",
    "title": "番禺调笑其二药洲",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "寒食。人如织。藉草临流罗饮席。阳春有脚森双戟。",
      "和气欢声洋溢。洲边药灶成陈迹。九曜摩挲奇石。"
    ]
  },
  {
    "id": "2e89e420a607201a0a13bc9132ae6ec1",
    "title": "番禺调笑其三海山楼",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "奇货。归帆过。击鼓吹箫相应和。楼前高浪风掀簸。",
      "渔唱一声山左。胡床邀月轻云破。玉麈飞谈惊座。"
    ]
  },
  {
    "id": "2e89e420a607201a729505b50ea23702",
    "title": "番禺调笑其四素馨巷",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "名世。花无二。高压阇提倾末利。素丝缕缕联芳蕊。",
      "一片云生宝髻。屑沈碎麝香肌细。剩馥熏成心字。"
    ]
  },
  {
    "id": "2e89e420a607201af0b950d543029bf4",
    "title": "番禺调笑其五朝汉台",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "音乐。传佳作。盖海旌幢开观阁。绮霞飞渡青油幕。",
      "好是登临行乐。当时朝汉心倾藿。望断长安城郭。"
    ]
  },
  {
    "id": "2e89e420a607201a2ad362031510284c",
    "title": "番禺调笑其七蒲涧",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "佳节。初春月。飞盖倾城尊俎列。安期驾鹤朝金阙。",
      "丹灶分留岩穴。山中花笑秦皇拙。祠殿荒凉虚设。"
    ]
  },
  {
    "id": "2e89e420a607201a37386d89aec57144",
    "title": "番禺调笑其八贪泉",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "饮器。贪泉水。山乳涓涓甘似醴。怀金嗜宝随人意。",
      "枉受恶名难洗。真清方伯端无比。未使吴君专美。"
    ]
  },
  {
    "id": "2e89e420a607201afb4b217b2ec48bfd",
    "title": "番禺调笑其九沉香浦",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "深浦。停舟处。只恐越装相染污。奇香一见如泥土。",
      "投著水中归去。令公早晚回朝著。无物迟留鸣橹。"
    ]
  },
  {
    "id": "2e89e420a607201aa1e18745ead5455d",
    "title": "番禺调笑其十清远峡",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "明月。舟初歇。三峡重过惊久别。玉环留与人间说。",
      "诗罢离肠千结。相思朝暮流泉咽。雾锁青山愁绝。"
    ]
  },
  {
    "id": "2e89e420a607201ac760ab3a05f88b88",
    "title": "番禺调笑其一十一破子",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "南海。繁华最。城郭山川雄岭外。遗踪嘉话垂千载。竹帛班班俱在。元戎好古新声改。调笑花前分队。",
      "高会。尊罍对。笑眼茸茸回盼睐。蹋筵低唱眉弯黛。翔凤惊鸾多态。清风不用一钱买。醉客何妨倒载。"
    ]
  },
  {
    "id": "2e89e420a607201a19e826e473d3d5d0",
    "title": "句降黄龙舞其一",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "伏以玳席接欢，杯滟东西之玉；锦茵唤舞，钗横十二之金。",
      "咸驻目于垂螺，将应声而曳茧。岂无本事，愿吐妍辞。"
    ]
  },
  {
    "id": "2e89e420a607201a3923a67bfde80a56",
    "title": "句降黄龙舞其二答",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "眄流席上，发水调于歌唇；色授裾边，属河东之才子。",
      "未满飞鹣之愿，已成别鹄之悲。折荷柄而愁缕无穷，剪鲛绡而泪珠难贯。",
      "因成绝唱，少相清欢。"
    ]
  },
  {
    "id": "2e89e420a607201a5ef9758dc36c7262",
    "title": "句降黄龙舞其三遣",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "情随杯酒滴郎心。不忍重开翡翠衾。",
      "封却软绡看锦水，水痕不似泪痕深。歌罢舞停，相将好去。"
    ]
  },
  {
    "id": "2e89e420a607201ad72b6cdb5fe1d6cd",
    "title": "句南吕薄媚舞其一",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "羽觞棋布，洽主礼于良辰；翠袖弓弯，奏女妖之妍唱。",
      "游丝可倩，本事愿闻。"
    ]
  },
  {
    "id": "2e89e420a607201a1bcfc82082fa4076",
    "title": "鹧鸪天·次李举之见寄韵",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "报答风光思更新。安排好语续阳春。罗胸玉藻英华别，信手银钩点画匀。",
      "歌妙曲，想光尘。相望尺五叹参辰。曲终强对红颜笑，欠我高谈惊座人。"
    ]
  },
  {
    "id": "2e89e420a607201aac9322ce7c3b1d79",
    "title": "句南吕薄媚舞其二答",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "踏软尘之陌，倾一见于月肤；会采蘋之洲，迷千娇于雨梦。且蛾眉有伐性之戒，而狐媚无伤人之心。",
      "既吐艳于幽闺，能齐芳于节妇。果六尺之躯不庇其伉俪，非三寸之舌可脱于艰难。尚播遗声，得尘高会。"
    ]
  },
  {
    "id": "2e89e420a607201ab63e6b83315aa28f",
    "title": "生查子·收灯日次李举之韵",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "廉纤小雨来，噤瘆轻寒乍。丝竹送迎时，灯火阑珊夜。",
      "铜壶漏故迟，银烛花频灺。怀我独醒人，健笔方飞洒。"
    ]
  },
  {
    "id": "2e89e420a607201a9b4dfab7e3102861",
    "title": "句南吕薄媚舞其三遣",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "兽质人心冰雪肤。名齐节妇古来无。",
      "纤罗不蜕西州路，争得人知是艳狐。歌舞既阑，相将好去。"
    ]
  },
  {
    "id": "2e89e420a607201a0133065dfb683819",
    "title": "蝶恋花·漠漠水田飞白鹭",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "漠漠水田飞白鹭。夏木阴阴，巧啭黄鹂语。金匮诗人新得句，江山应道来何暮。",
      "好向金门联步武。何事双旌，却为丹丘驻。琼斝十分须一举，看看紫诏催归去。"
    ]
  },
  {
    "id": "2e89e420a607201a5b71bfaf1a75b579",
    "title": "减字木兰花·曾谹父落成小阁，次其韵",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "藩车容裔。挺挺风流追两地。粲斗分星。诗句当年汗简青。",
      "疏帘披绣。共看横云晴出岫。新月如钩。来照琼彝醉小楼。"
    ]
  },
  {
    "id": "2e89e420a607201a903b212257831e2c",
    "title": "朝中措·其二",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "江西文派有新图。诗律嗣东湖。十首齐安书事，君王曾问相如。",
      "牙签翻架，银钩落纸，美玉明珠。见说诏岁金匮，后来天下浑无。"
    ]
  },
  {
    "id": "2e89e420a607201ae4da861712587a62",
    "title": "朝中措·其三邓盐生日",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "青云垂下不争程。绣斧记澄清。黄木湾头人闹，耳边都是欢声。",
      "仙家咫尺，波涵渤澥，路挹蓬瀛。十日东君不老，一星南极长明。"
    ]
  },
  {
    "id": "2e89e420a607201a9158d96c73b3efc4",
    "title": "朝中措·其四帅生日",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "斗南楼阁舞祥云。为寿几多人。有酒恰如东海，年年为满金尊。",
      "无双治行，儿童咏德，草木沾仁。只把空虚三院，亦须笑傲千春。"
    ]
  },
  {
    "id": "2e89e420a607201af14b4772c711107d",
    "title": "浣溪沙·寿方稚川",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "占得登高一日先。跨云来作地行仙。天将黄菊助长年。",
      "健笔已凌枚叟赋，高怀欲著祖生鞭。骎骎彯组向甘泉。"
    ]
  },
  {
    "id": "2e89e420a607201ae93caa055b07ed51",
    "title": "朝中措·其五苏少莲母生日",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "西昆当日下云骈。采藻奉苏仙。玉节荣看棠棣，斑衣笑俯芝兰。",
      "寿觞争举，歌萦蛾绿，香袅龙涎。须与寄声鸾鹤，飞来岁岁年年。"
    ]
  },
  {
    "id": "2e89e420a607201a43c9facd8cca6ac8",
    "title": "朝中措·其六黄帅宪侍儿倩奴",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "嘉禾一别十经春。清泖记垂纶。今日天涯沦落，跫然一见佳人。",
      "酒浮重碧，声低云叶，香趁霞裙。准拟魁星归去，它时相会金门。"
    ]
  },
  {
    "id": "2e89e420a607201ab76bddb4640f6fa9",
    "title": "临江仙·其一郑盐生日",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "向日鹓行瞻凤彩，共期直上金銮。却来持节海云边。身兼三使者，名是一仙官。",
      "汉室中兴高密冠，千年苗裔蝉联。左弧嘉庆舞祥烟。橘中招四老，同醉酒如泉。"
    ]
  },
  {
    "id": "2e89e420a607201ac37fd932319d4405",
    "title": "临江仙·其二会黄魁",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "北斗南头云送喜，人间快睹魁星。向来平步到蓬瀛。如何天上客，来佐海边城。",
      "方伯娱宾香作穗，风随歌扇凉生。且须滟滟引瑶觥。十年迟凤诏，万里寄鹏程。"
    ]
  },
  {
    "id": "2e89e420a607201addfd426d9bee859a",
    "title": "临江仙·其三稚川生日",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "钓濑怀珠山韫玉，谪仙至自蓬莱。它年勋业上云台。棣华开幕府，莲沼屈英才。",
      "南极逢秋光烂烂，门阑香雾萦回。须将寿卉荐琼杯。篱东明日菊，借取一枝来。"
    ]
  },
  {
    "id": "2e89e420a607201a31d40c590fc84b51",
    "title": "临江仙·其四",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "烟凑横岚霞抱日，望中衰草稠稠。西风吹恨著扁舟。马卿多病后，方寸不禁秋。",
      "颇念银壶行绿醑，共听渔子清讴。梦魂飞过海山楼。人随秋易老，情寄水东流。"
    ]
  },
  {
    "id": "2e89e420a607201a0dfb6907d78d7eb5",
    "title": "临江仙·其五傅丈生日",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "干吕青云垂宝露，结邻恰挂初弦。瑞光腾踊杂非烟。骑箕瞻鼻祖，孕昴控胎仙。",
      "勋业子卿全汉节，壮怀久寄林泉。举觞低唱脸舒莲。寿高人七十，果熟岁三千。"
    ]
  },
  {
    "id": "2e89e420a607201a2a9203bc2a38bc72",
    "title": "临江仙·其六寿周材",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "瓜瓞绵绵储庆远，闲平代有名人。一襦五裤说朱轮。云逵鸳缀近，雷社虎符新。",
      "正是泗滨浮磬日，潘舆一粲欣欣。鸾歌飞起杏梁尘。巢莲龟问岁，介寿酒融春。"
    ]
  },
  {
    "id": "2e89e420a607201ab9ca8be5ba5d6428",
    "title": "临江仙·其七送罗倅伟卿权新州",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "远驾星屏临百粤，康沂户户歌功。使君五马去乘骢。卖刀无旷土，赠扇有仁风。",
      "莫唱渭城朝雨曲，片帆时暂西东。促归行拜紫泥封。九霄先步武，三接未央宫。"
    ]
  },
  {
    "id": "2e89e420a607201ade1b7fc9a378a0e3",
    "title": "满庭芳·代上陈帅生日",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "昴宿光芒，德星家世，当时飞舞华旗。风清玉宇，珠露缀瑶枝。八桂苍苍耸壑，问椿木、同数秋期。黄堂上，油幢转影，美酒注金卮。",
      "英躔，名誉早，青箱传学，黄绢摛辞。说江东治行，召杜肩齐。畏爱双行五管，收绣斧、却把旌麾。欢声沸，明年此日，公在凤凰池。"
    ]
  },
  {
    "id": "2e89e420a607201ac9507ce7607dbebf",
    "title": "江城子·其一饯黄魁",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "当年提笔上词坛。琢琅玕。涌波澜。晁董声名，一日满人间。底事远烦骐骥足，梅岭外，砚台边。",
      "元戎倾盖有馀欢。酒杯宽。语离难。只恐江边，明日起青翰。暂去平分风与月，迎细札，步金銮。"
    ]
  },
  {
    "id": "2e89e420a607201a1ab26b55abe9f59d",
    "title": "千秋岁·代上帅宅生日",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "颜朱鬓绿。天与穰穰福。旄钺贵，崇汤沐。华轩鱼映锦，紫诰鸾回幅。为寿处，玻璃凿落斟醽醁。",
      "瑞雾蟠华屋。露浥秋兰馥。香篆起，歌裾簇。衣斑丹穴凤，色润东床玉。鸾共鹤，年年来听神仙曲。"
    ]
  },
  {
    "id": "2e89e420a607201a9a48ed9e4b89327d",
    "title": "江城子·其二黄宪生日代作",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "江如罗带抱山青。好风轻。五云横。北斗南边，烨烨使华星。两路平反多少事，培吉德，赍长生。",
      "当年乌府振冠缨。稔英声。起鹏程。垂上丹霄，回首志澄清。雪片深深梅著子，归路近，看和羹。"
    ]
  },
  {
    "id": "2e89e420a607201a8e9148449dee7f4a",
    "title": "眼儿媚",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "黄堂风转碧幢开。笙鹤九天来。三冬爱日，一方惠露，人在春台。",
      "持杯多赞松乔喜，低唱列金钗。明年此日，紫微垣里，光应中台。"
    ]
  },
  {
    "id": "2e89e420a607201a944bb99c488a434a",
    "title": "鹧鸪天·胡提舶生日",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "月上初弦映左弧。葭吹六琯转璇枢。日边远近瞻新渥，天下中庸系两都。",
      "犀献角，蚌回珠。皇皇星节烛扶胥。满斟北海尊中酒，请寿安期涧底蒲。"
    ]
  },
  {
    "id": "2e89e420a607201a0db4392a0dc2393d",
    "title": "好事近·别傅丈",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "柳岸碧漪深，底事催人行色。无计曲留情话，只别愁如织。",
      "小蛮樊素两倾城，几度醉狂客。明日扁舟西去，听歌声不得。"
    ]
  },
  {
    "id": "2e89e420a607201a74e35c9d7cbb01ac",
    "title": "点绛唇·别帅宪",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "天末相逢，醉中不讶车茵污。一声鸣橹。惊散眠沙鹭。",
      "我是行人，却送行人去。听金缕。莫辞甘醑。别泪飞寒雨。"
    ]
  },
  {
    "id": "2e89e420a607201a57659484f03151d7",
    "title": "长相思",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "朝思归。暮思归。塞雁三年不见飞。断肠天一涯。",
      "千思归。万思归。梦到窗前拂淡眉。觉来双泪垂。"
    ]
  },
  {
    "id": "2e89e420a607201a57659484930294b9",
    "title": "长相思",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "柳青青。酒清清。雨脚涔涔忆渭城。一尊和泪倾。",
      "山青青。水清清。水阔山重不计程。愁堆长短亭。"
    ]
  },
  {
    "id": "2e89e420a607201a5793e9910541d404",
    "title": "南歌子·童岭作",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "云拂山腰过，风吹雨点来。田园好处有池台。记着相逢时节、海棠开。",
      "蝴蝶那无梦，鸳鸯亦有媒。藏钩解佩两三杯。明日水边沙际、首空回。"
    ]
  },
  {
    "id": "2e89e420a607201ad6127407021ea502",
    "title": "好事近",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "烂漫海棠花，多谢东君留得。眉寿堂边风景，与蓬瀛咫尺。",
      "桃红李白竞争妍，绿野尽春色。只欠樱唇清唱，怕行云南北。"
    ]
  },
  {
    "id": "2e89e420a607201af137049b790a7526",
    "title": "阮郎归",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "澄清阁下藕如船。扁舟曾采莲。向来辛苦叠青钱。而今知几年。",
      "人去也，客凄然。酒泉添泪泉。一杯今夜且留连。断肠芳草边。"
    ]
  },
  {
    "id": "2e89e420a607201abefef5fb1680bb93",
    "title": "生查子·其一盘洲曲",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "带郭得盘洲，胜处双溪水。月榭间风亭，叠嶂横空翠。",
      "团栾情话时，三径参差是。听我一年词，对景休辞醉。"
    ]
  },
  {
    "id": "2e89e420a607201a9746df23f541e1d3",
    "title": "浣溪沙·席上别王巨济。先是，两姬免冠，王夺两秩，继以章罢",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "丹桂飘香已四番。杖藜携手自今难。黯然离恨满江干。",
      "壁上两冠元是谶，花前双韵几时弹。中秋后夜与谁看。"
    ]
  },
  {
    "id": "2e89e420a607201a0044462018624032",
    "title": "生查子·其二",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "正月到盘洲，解冻东风至。便有浴鸥飞，时见潜鳞起。",
      "高柳送青来，春在长林里。绿萼一枝梅，端是花中瑞。"
    ]
  },
  {
    "id": "2e89e420a607201a00444620673e36b5",
    "title": "生查子·其二",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "二月到盘洲，繁缬盈千萼。恰恰早莺啼，一羽黄金落。",
      "花边自在行，临水还寻壑。步步肯相随，独有苍梧鹤。"
    ]
  },
  {
    "id": "2e89e420a607201a004446200f80f883",
    "title": "生查子·其二",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "三月到盘洲，九曲清波聚。修竹荫流觞，秀叶题佳句。",
      "红紫渐阑珊，恋恋莺花主。芍药拥芳蹊，未放春归去。"
    ]
  },
  {
    "id": "2e89e420a607201a00444620a6de62e5",
    "title": "生查子·其二",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "四月到盘洲，长是黄梅雨。屐齿满莓苔，避湿开新路。",
      "极望绿阴成，不见乌飞处。云采列奇峰，绝胜看庐阜。"
    ]
  },
  {
    "id": "2e89e420a607201a004446202d6b8e11",
    "title": "生查子·其二",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "五月到盘洲，照眼红巾蹙。句引石榴裙，一唱仙翁曲。",
      "藕步进新船，斗楫飞云速。此际独醒难，一一金钟覆。"
    ]
  },
  {
    "id": "2e89e420a607201a00444620e4418fff",
    "title": "生查子·其二",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "六月到盘洲，水阁盟鸥鹭。面面纳清风，不受人间暑。",
      "彩舫下垂杨，深入荷花去。浅笑擘莲蓬，去却中心苦。"
    ]
  },
  {
    "id": "2e89e420a607201a0044462008021ea6",
    "title": "生查子·其二",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "七月到盘洲，枕簟新凉早。岸曲侧黄葵，沙际排红蓼。",
      "团团歌扇疏，整整炉烟袅。环坐待横参，要乞蛛丝巧。"
    ]
  },
  {
    "id": "2e89e420a607201a004446203cedb073",
    "title": "生查子·其二",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "八月到盘洲，柳外寒蝉懒。一掬木犀花，泛泛玻璃盏。",
      "蟾桂十分明，远近秋毫见。举酒劝嫦娥，长使清光满。"
    ]
  },
  {
    "id": "2e89e420a607201a004446206b0c6b62",
    "title": "生查子·其二",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "九月到盘洲，华发惊霜叶。缓步绕东篱，香蕊金重叠。",
      "橘绿又橙黄，四老相迎接。好处不宜休，莫放清尊歇。"
    ]
  },
  {
    "id": "2e89e420a607201a004446200a8cfbef",
    "title": "生查子·其二",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "十月到盘洲，小小阳春节。晚菊自争妍，谁管人心别。",
      "木末簇芙蓉，禁得霜如雪。心赏四时同，不与痴人说。"
    ]
  },
  {
    "id": "2e89e420a607201a00444620eefea299",
    "title": "生查子·其二",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "子月到盘洲，日影长添线。水退露溪痕，风急寒芦战。",
      "终日倚枯藤，细看浮云变。洲畔有圆沙，招尽云边雁。"
    ]
  },
  {
    "id": "2e89e420a607201a00444620c779b56c",
    "title": "生查子·其二",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "腊月到盘洲，寒重层冰结。试去探梅花，休把南枝折。",
      "顷刻暗同云，不觉红炉热。隐隐绿蓑翁，独钓寒江雪。"
    ]
  },
  {
    "id": "2e89e420a607201a004446204cbfaec4",
    "title": "生查子·其二",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "一岁会盘洲，月月生查子。弟劝复兄酬，举案灯花喜。",
      "曲终人半酣，添酒留罗绮。车马不须喧，且听三更未。"
    ]
  },
  {
    "id": "2e89e420a607201a90bdbd82242c0449",
    "title": "满江红",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "春色匆匆，三分过、二分光景。吾老矣，坡轮西下，可堪弄影。曲水流觞时节好，茂林修竹池台永。望前村、绿柳荫茅檐，云封岭。",
      "蜂蝶闹，烟花整。百年梦，如俄顷。这回头陈迹，漫劳深省。吹竹弹丝谁不爱，焚琴煮鹤人何肯。尽三觥、歌罢酒来时，风吹醒。"
    ]
  },
  {
    "id": "2e89e420a607201a90bdbd8296637b42",
    "title": "满江红",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "暮雨萧萧，飞败叶、增添秋色。登高会、痴风吹散，山居嘉客。人世难逢开口笑，老来更觉流年迫。到如今、黄菊满园开，无人摘。",
      "珠履凑，铢衣窄。萦翠袖，催牙拍。索松儿添半，战酣相吓。橘绿橙黄时节好，舞停歌罢门墙隔。酒醒时、枕上一声鸡，东方白。"
    ]
  },
  {
    "id": "2e89e420a607201a1e0f42dd7666da75",
    "title": "临江仙·盘洲饯汉章",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "两载绣衣频驻节，金莲曾印青苔。匆匆归去寿琼杯。曲终挥别泪，江上片帆开。",
      "记得秋宵山吐月，酒酣同上层台。杖藜何日解重来。相思凭过雁，飞送一枝梅。"
    ]
  },
  {
    "id": "2e89e420a607201a72a9a21e7e118424",
    "title": "满江红·其二郑宪席上再赋",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "累月愁霖，知今夕、是何天色。秋老矣、芙蓉遮道，黄花留客。长有霜螯来左右，谁言枥马能煎迫。眄高穹、重叠起顽云，星难摘。",
      "罗绮盛，轩窗窄。心已醉，肩须拍。更十分行酒，再三相吓。凤诏十行归路近，桂华千里明年隔。趁闲时、楼上共凝眸，芦花白。"
    ]
  },
  {
    "id": "2e89e420a607201af05c808f5d283590",
    "title": "浣溪沙·其一景卢以米书眉间一点黄之曲饯送郑宪，因用其韵",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "举目霜林叶叶黄。使星归骑未须忙。烟鬟千叠弄残妆。",
      "内殿恩光承雨露，外台风力挟冰霜。应怀三径杂花香。"
    ]
  },
  {
    "id": "2e89e420a607201a37ca07862b679e16",
    "title": "浣溪沙·其二席上再作",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "不见丹丘三十年。青山碧水想依然。自惊绿鬓已苍颜。",
      "月在柳梢曾径醉，雨荒院菊有谁怜。绣衣归与古人言。"
    ]
  },
  {
    "id": "2e89e420a607201a8647d8b930fc556a",
    "title": "生查子·其一姚母寿席，以龟游莲叶杯酌酒",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "碧涧有神龟，千岁游莲叶。七十古来稀，寿母杯频接。",
      "绣衣牵彩衣，喜庆相重叠。龟紫看孙曾，鹤发何须镊。"
    ]
  },
  {
    "id": "2e89e420a607201a6ed1a83c5260dc14",
    "title": "生查子·其二枕上作",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "贪看端木花，难办销金帐。庭下舞琼瑶，飞到须眉上。",
      "衰病不禁寒，对景频惆怅。梦寐到凌风，倚著青藜杖。"
    ]
  },
  {
    "id": "2e89e420a607201ad612740735167059",
    "title": "好事近",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "春意渐盈盈，窗外小桃堪折。若问得人怜处，是轻颦时节。",
      "主人特地出红妆，不要云心月。三径虽然冷淡，有采莲舟楫。"
    ]
  },
  {
    "id": "2e89e420a607201a70993ca235bd38eb",
    "title": "鹧鸪天·其一席上赏牡丹用景裴韵",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "莫问甘醪浊与清。试将一酌破愁城。海棠过后荼蘼发，堪叹人间不再生。",
      "心已老，眼重明。嫣然国色带朝酲。耳边听得兰亭曲，一咏流觞已有名。"
    ]
  },
  {
    "id": "2e89e420a607201a4beed88f2e049038",
    "title": "鹧鸪天·其二十九孙入学，因作小集。景裴有作，次其韵",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "两塾弦歌日日春。不容坐席更凝尘。常思芳桂攀燕窦，未见童乌继子云。",
      "流庆泽，仰家尊。救荒阴德过于门。从师已是平原客，毛遂怀绷作弄孙。"
    ]
  },
  {
    "id": "2e89e420a607201a9f76bf7d746316ad",
    "title": "满江红·其二和徐守三月十六日",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "雨过春深，溪水涨、绿波溶溢。年年是、杨花吹絮，草茵凝碧。驹隙光阴身易老，槐安梦幻醒难觅。算六分、春色五分休，才留一。",
      "雁鹜静，文书毕。尘外趣，壶中日。喜兰亭修禊，郊坰忺出。合璧连珠同啸咏，怒猊渴骥尤清逸。酒酣时、梁上暗尘飞，无痕迹。"
    ]
  },
  {
    "id": "2e89e420a607201afdff51f337d6f9c7",
    "title": "满江红·其三答景卢",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "衰老贪春，春又老、尊罍交溢。凝目处、清漪拍岸，四山堆碧。白也论文情最厚，维摩示病心难觅。到盘洲、车骑太匆匆，觞浮一。",
      "春再见，官期毕。归路近，长安日。奉清时明诏，迭回更出。上殿风霜生颊齿，元龟献替图无逸。记而今、杖策过溪桥，留行迹。"
    ]
  },
  {
    "id": "2e89e420a607201a9f891df6b4880b4f",
    "title": "满江红·其四黄堂席上答太守",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "燕寝香凝，官事了、诗情充溢。归后院、花容争媚，柳眉添碧。老子胡床常自叹，轻裾长袖从何觅。探城楼、此际夜如何，更筹一。",
      "人已老，春将毕。临曲水，才旬日。快朝来雨过，鱼儿争出。淡酒一杯空酩酊，黄堂千骑真安逸。问朱轓、何日到丘园，联綦迹。"
    ]
  },
  {
    "id": "2e89e420a607201aee9c5399aeee76b3",
    "title": "满江红·其五席上答叶宪",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "百计留春，春不住、愁怀填溢。争如对、宝梳压鬓，翠环铺碧。紫绶金章都是梦，云庐花坞如何觅。劝金杯、浅笑傍宾筵，须均一。",
      "前夜月，新离毕。收歰雨，呈红日。荷主人情厚，五云齐出。一颗樱桃天付与，数声水调人飘逸。叹荒园、三月百花残，无踪迹。"
    ]
  },
  {
    "id": "2e89e420a607201a68672139001d7e4b",
    "title": "南歌子·其一雪中和景裴韵",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "闰岁饶光景，中旬始打春。拥炉看雪酒催人。梁上不曾飞落、去年尘。",
      "未暇巾车出，何妨举盏频。斜川日月已成陈。想得前村仙子、晚妆匀。"
    ]
  },
  {
    "id": "2e89e420a607201a0f72645bf2a69030",
    "title": "南歌子·其二呈叶宪",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "多病都缘老，寒阴可惜春。栽桃种竹怕因循。移转篮舆藤杖、未开门。",
      "真率须如约，安排欲效颦。莫将筝笛损精神。自有啼莺舞鹤、解随人。"
    ]
  },
  {
    "id": "2e89e420a607201aa1387d8ba0131fc0",
    "title": "南歌子·其三示景裴弟，时叶宪明日真率",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "顽健输村老，嬉游付后生。七旬才有五清明。须趁良辰美景、绕园行。",
      "云意将飞雪，天心未肯晴。难将性命作人情。只合拥炉清坐、阅医经。"
    ]
  },
  {
    "id": "2e89e420a607201a15e90cb323b92c28",
    "title": "南歌子·其四喜晴用前韵",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "住得如筛雪，方欣有脚春。谁云三尺不须循。若是诗僧月下、许敲门。",
      "钜竹多中断，残梅竞小颦。畦丁说与主林神。扫洒板桥前径、待吾人。"
    ]
  },
  {
    "id": "2e89e420a607201a4121a1da9eecacaa",
    "title": "好事近·席上用景裴咏黄海棠韵",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "睡足淡梳妆，喜见诗人元白。不学艳红妖紫，环花仙标格。",
      "须知玉骨本天然，不是借人力。准拟小春重看，望秋灰无射。"
    ]
  },
  {
    "id": "2e89e420a607201acc16d0a3d2c6345e",
    "title": "南歌子·其五示裴弟",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "强作千年调，难逾五度春。脊令继踵漫相循。休要关心药裹、也扃门。",
      "蕙帐银杯化，纱窗翠黛颦。烧香试问紫姑神。一岁四并三乐、几多人。"
    ]
  },
  {
    "id": "2e89e420a607201afde562557375d972",
    "title": "卜算子·太守席上作",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "五凤望中仙，五马人间贵。舞态歌声尽出群，乌鹊巡檐喜。",
      "昨夜值狂风，痛饮全无味。说与谯门漫打更，却怕催归骑。"
    ]
  },
  {
    "id": "2e89e420a607201afce35cc0dea74608",
    "title": "南歌子·其六寄景卢",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "南浦山罗列，东湖水渺弥。主人好客过当时。斗转参横时候、醉如泥。",
      "莫管莺声老，从它柳絮飞。野园春色别无奇。船上有花多酒、未须归。"
    ]
  },
  {
    "id": "2e89e420a607201ac1e2174dab22f322",
    "title": "满庭芳·辛丑春日作",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "华发苍头，年年更变，白雪轻犯双眉。六旬过四，七十古来稀。问柳寻花兴懒，拈筇杖、闲绕园池。尊中有，青州从事，无意唤琼彝。",
      "人生，何处乐，楼台院落，吹竹弹丝。奈壮怀销铄，病费医治。漫道琴弦绿绮，游鱼听、山水谁知。盘洲怨，盟鸥闲阔，瘗鹤立新碑。"
    ]
  },
  {
    "id": "2e89e420a607201a6081c70d38582758",
    "title": "满庭芳·其一酬徐守",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "风搅花间，雨悭柳下，人人懒拂愁眉。年荒省事，投辖井中稀。架上舞衣尘积，弦索断、筝雁差池。南柯梦，转头陈迹，饥鼠穴空彝。",
      "新年，官事少，秋蛇春蚓，重叠乌丝。更出奇花判，百病都治。报道行厨办也，乌鹊喜、龟鹤前知。更书近，鹓行浸远，长对去思碑。"
    ]
  },
  {
    "id": "2e89e420a607201a570d1c3fae958c7a",
    "title": "满庭芳·其二酬叶宪",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "殢酒销愁，逢场作戏，何曾择地伸眉。诗筒来往，如我与君稀。喜得青春有闰，添日月、款曲临池。洲盘有，山肴野蔌，安用设鸡彝。",
      "老来，空自笑，一头梳雪，两鬓吹丝。便常逢社饮，聋不堪治。曾就新年真率，花神报、蜂蝶皆知。东风恶，江梅欲尽，荐福莫轰碑。"
    ]
  },
  {
    "id": "2e89e420a607201a7aad8835c10fda37",
    "title": "满庭芳·其三和叶宪韵",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "柳径花台，熙熙春动，游人珥堕簪遗。枯藤到处，绿刺惹冠衣。雪后园林更好，琼作佩、香满横枝。巡檐久，留连一笑，不管午阴移。",
      "盘洲，今雅集，皇华飞盖，挥麈迟迟。觉龟鱼增价，草木生辉。梁上不教尘落，谈文字、酒散星稀。明年好，玉津随驾，回首记襟期。"
    ]
  },
  {
    "id": "2e89e420a607201a2814f88ece13369c",
    "title": "满庭芳·其四再赠叶宪",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "同病相怜，冻吟谁伴，漫怀举案齐眉。槐安梦境，一笑自来稀。未到斜川见雪，春欲半、尚压铜池。今思古，拊盆击筑，虿鼎闲夔彝。",
      "何时。天意解，并游花坞，旋扫蛛丝。对壶中闲日，冗牍休治。四坐同盟情话，飞玉麈、万事多知。杯盘省，浅斟随意，真率视前碑。"
    ]
  },
  {
    "id": "2e89e420a607201a742189b42178a58a",
    "title": "满庭芳·其五答景卢遣怀",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "蝴蝶梦魂，芭蕉身世，几人得到庞眉。十分如意，天赋古今稀。昼日猥叨三接，摩鹏翼、曾化鲲池。槐阴下，深惭房魏，那敢作封彝。",
      "雁行，争接翅，北门炬烛，西掖纶丝。幸归来半世，园路先治。渔唱樵歌不到，莺燕语、何畏人知。编花史，修篁千亩，封植具穹碑。"
    ]
  },
  {
    "id": "2e89e420a607201a363cadf8148a3f3b",
    "title": "满庭芳·其六酬赵泉",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "春入花畦，雪迷筠坞，柳梢未肯低眉。泥深路滑，车马往来稀。平地琼琚盈尺，冰冻解、檐水如池。皇华喜，增添泉货，不铸尚方彝。",
      "光阴，驹过隙，髭髯如戟，容易成丝。把诗盟长讲，酒病休治。两两垂螺舞彻，藏羌管、人已潜知。樯乌转，钱流地上，褒诏便刊碑。"
    ]
  },
  {
    "id": "2e89e420a607201ab27f3cc25beefa00",
    "title": "满庭芳·其七酬赵宪",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "当国无功，归田有分，四山浓抹烟眉。春云多变，清昼惠风稀。欲踵兰亭故事，溪水涨、簪盍鹅池。临修竹，一觞一咏，考古到辛彝。",
      "当时。龙衮侧，亲闻胪句，天语如丝。谩三年博士，局冗争治。底事绣衣留滞，青天瑞、奴隶皆知。迎归诏，鸾台凤阁，名记壁间碑。"
    ]
  },
  {
    "id": "2e89e420a607201aa66c9ee0ba91e19d",
    "title": "满庭芳·其八再作",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "草阁烟横，花蹊雨润，伤春谁画鸦眉。药囊未减，尊酒自然稀。堪叹云和挂壁，弦半绝、鼠啮龙池。投壶罢，凭阑玩古，罗列父丁彝。",
      "龟巢，添绿皱，残梅片片，新柳丝丝。恨风狂折竹，鹤病谁治。自信年衰景短，甘冷淡、应也天知。埙篪奏，清歌醉墨，一一上圭碑。"
    ]
  },
  {
    "id": "2e89e420a607201a5d4d867174a20c82",
    "title": "满庭芳·其九景卢有南昌之行，用韵惜别，兼简司马汉章",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "雨洗花林，春回柳岸，窗间列岫横眉。老来光景，生怕聚谈稀。何事扁舟西去，收杖屦、契阔鱼池。流觞近，诗筒暂歇，焉用虎文彝。",
      "良辰，怀旧事，海棠花下，笑摘垂丝。叹五年一别，万病难治。几处绣衣尘迹，歌舞地、乌鹊曾知。君今去，珠帘暮卷，山雨拂崇碑。"
    ]
  },
  {
    "id": "2e89e420a607201a45992bebadb2be8f",
    "title": "满庭芳·其一再作寄景卢",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "旧日盘洲，藏钩卜夜，松儿笑拣双眉。老人好静，此乐数年稀。尚记乘舟西溯，楼卷雪、曾到雷池。今非昔，畏寒闭户，弃掷夏商彝。",
      "入春，逾两月，轻烟非雾，细雨如丝。任风颓花架，不惮装治。想得醉吟滕阁，家园事、争解详知。归来好，猿惊鹤怨，孤负辋川碑。"
    ]
  },
  {
    "id": "2e89e420a607201aa336f30172b9b41c",
    "title": "望江南其一答徐守韵",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "嗟故岁，夏旱复秋阳。十雨五风皆定数，千方百计为灾伤。小郡怎禁当。",
      "劳拊字，惠露洽丁黄。田舍炊烟常蔽野，居民安堵不离乡。祖道免赍粮。"
    ]
  },
  {
    "id": "2e89e420a607201a8a3ba0852068f276",
    "title": "忆江南·其二再作",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "倾盖侣，古语诵邹阳。曲水一觞今意懒，阳关三叠重情伤。离恨落花当。",
      "人截镫，归骑莫仓黄。谁肯甘心迷簿领，不如袖手傲家乡。高枕熟黄粱。"
    ]
  },
  {
    "id": "2e89e420a607201a8e914844494a9e86",
    "title": "眼儿媚",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "瀛仙好客过当时。锦幌出蛾眉。体轻飞燕，歌欺樊素，压尽芳菲。",
      "花前一盼嫣然媚，滟滟举金卮。断肠狂客，只愁径醉，银漏催归。"
    ]
  },
  {
    "id": "2e89e420a607201a6cdce701e8ffc7b2",
    "title": "西江月·其一雪中",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "小室坐毡重叠，红炉兽炭交加。一卮村酒吸流霞。窗外寒威可怕。",
      "心在盘洲种柳，眼看密雪飞花。银杯缟带不随车。江上渔蓑难画。"
    ]
  },
  {
    "id": "2e89e420a607201a6d0734b4316a85a0",
    "title": "隆兴二年南郊鼓吹曲六州歌头",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "严更永，今夕是何年。玉衡正，钩陈灿，天宇起祥烟。协风应、江海安澜。重规仍叠矩，圣主乘乾。尧授舜、盛事光前。称寿玉卮边。三年亲祀，一阳回律，八乡承宇，觚陛紫为坛。仰天颜。斋居寂，诚心肃，礼容专。",
      "存钟石，约舆卫，五辂不求全。听金钥、虎旅无眠。俨千官。须期显。相嘉笾。一人俭德动天渊。费减大农钱。神示格，宗祧燕。人民悦，祉福正绵绵。"
    ]
  },
  {
    "id": "2e89e420a607201aabf2188b4f7d4960",
    "title": "西江月·其二再作",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "席上酒杯难减，鼎中药味频加。老人争得脸如霞。镜里衰容人怕。",
      "檐溜尽成冰柱，前村变却梅花。琼瑶破碎为行车。冻雀盈枝堪画。"
    ]
  },
  {
    "id": "2e89e420a607201a66d9ed097ffb3630",
    "title": "十二时慢",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "庭有燎，叠鼓鸣鼍。更问夜如何。信星彪列，天象森罗。虞旦閟宫毕，觞清庙，浆柘尊牺继猗那。嘉颂可同科。扈圣万肩摩。饬躬三宿，泰畤缛仪多。丘泽合，岳渎从曦娥。",
      "神光烛、云车风马，芝作盖，玉为珂。奉瑄成礼，燔柴竣事，休嘉砰，隐丹阙，湛恩波。共愿乾坤隤祉，边鄙投戈。覆盂连瀚海，洗甲挽天河。欣欣喜色，长遇六龙过。奏云和。三春荐嘉禾。"
    ]
  },
  {
    "id": "2e89e420a607201a332319a504a4d3d5",
    "title": "奉禋歌",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "吹葭缇籥气潜分。云采宜书壤效珍。长日至，一阳新。四时玉烛和匀。物欣欣。造化转洪钧。郊之祭，孤竹管，六变舞云门。自古严禋。牺牲具，粢盛洁，豆笾陈。衮龙陟降，币玉纷纶。",
      "彻高阍。灵之斿，神哉沛，排历昆仑。九歌毕，盈郊瞻槱燎，斗转参横将旦，天开地辟如春。清跸移轮。阗然鼓吹相闻。籋祥云。欢胪八陛，厘逆三神。圣矣吾君。华封祝、慈宫万寿，椒掖多男，六合同文。"
    ]
  },
  {
    "id": "2e89e420a607201ac32d88b19f73874c",
    "title": "降仙台",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "漏残柝静鸡声远，到高燎。入层霄。云裘蟠瑞霭，天步下嘉坛，旗旆飘摇。",
      "黄麾列仗貔貅整，气压江潮。导前从后盛官僚。玉佩间金貂。",
      "望扶桑，日渐高。阴霾霜雪，底处不潜消。辇路祥飙。",
      "披拂绛纱袍。云间瑞阙仰岧峣。播春泽、喜浃黎苗。",
      "礼成大庆，鳌三抃、受昕朝。"
    ]
  },
  {
    "id": "2e89e420a607201ab87bdd544a5c7abf",
    "title": "正宫导引",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "重华天子，长至奉神虞。九奏会轩朱。星晖云润东方晓，拜贶竹宫初。",
      "归来千乘护皇舆。瑞景集金铺。鸡竿高唱恩书下，惠露匝中区。"
    ]
  },
  {
    "id": "2e89e420a607201ae5ceef543604cdcb",
    "title": "渔家傲引/渔家傲",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "正月东风初解冻。渔人撒网波纹动。不识雕梁并绮栋。扁舟重。眠鸥浴雁相迎送。",
      "溪北画桥弯螮蝀。溪南古岸添青葑。长把鱼钱寻酒瓮。春一梦。起来拈笛成三弄。"
    ]
  },
  {
    "id": "2e89e420a607201ae5ceef5496a72563",
    "title": "渔家傲引/渔家傲",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "二月垂杨花糁地。荻芽迸绿春无际。细雨斜风浑不避。青笠底。三三两两鸣桹起。",
      "新妇矶边云接袂。女儿浦口山堆髻。一拥河豚千百尾。摇食指。城中虚却鱼虾市。"
    ]
  },
  {
    "id": "2e89e420a607201ae5ceef54232289fe",
    "title": "渔家傲引/渔家傲",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "三月愁霖多急雨。桃江绿浪迷洲渚。西塞山边飞白鹭。烟横素。一声欸乃山深处。",
      "红雨缤纷因水去。行行寻得神仙侣。楼阁五云心不住。分凤侣。重来翻恨花相误。"
    ]
  },
  {
    "id": "2e89e420a607201ae5ceef54be5e832a",
    "title": "渔家傲引/渔家傲",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "四月圆荷钱学铸。鳞鳞波暖鸳鸯语。无数燕雏来又去。鱼未取。钓丝直上蜻蜓聚。",
      "风弄碧漪摇岛屿。奇云蘸影千峰舞。骑马官人江上驻。天且暮。借舟送过沧波渡。"
    ]
  },
  {
    "id": "2e89e420a607201ae5ceef54eae302dc",
    "title": "渔家傲引/渔家傲",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "五月河中菱荇遍。丝纶欲下相萦绊。却掉船来芳草岸。呼侣伴。蓑衣不把金章换。",
      "碧落云高星烂烂。波心举网星光乱。跃出鲤鱼长尺半。回首看。孤灯一点风吹散。"
    ]
  },
  {
    "id": "2e89e420a607201ae5ceef54cd8be37a",
    "title": "渔家傲引/渔家傲",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "六月长江无暑气。怒涛漱壑侵沙觜。飐飐轻舟随浪起。何不畏。从来惯作风波计。",
      "别溆藕花舒锦绮。采莲三五谁家子。问我买鱼相调戏。飘芰制。笑声咭咭花香里。"
    ]
  },
  {
    "id": "2e89e420a607201ae5ceef546682b217",
    "title": "渔家傲引/渔家傲",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "七月凛秋飞叶响。长吟杳杳澄江上。秃尾槎头添一网。丝自纺。新炊菰饭更相饷。",
      "渡口青烟藏叠嶂。岸旁红蓼翻轻浪。鸂鶒沈浮双漾漾。闻鸣桨。高飞拍拍穿林莽。"
    ]
  },
  {
    "id": "2e89e420a607201ae5ceef542aaf24e9",
    "title": "渔家傲引/渔家傲",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "八月紫莼浮绿水。细鳞巨口鲈鱼美。画舫问渔篙暂舣。欣然喜。金齑顷刻尝珍味。",
      "涌雾驱云天似洗。静看星斗迎蟾桂。枕棹眠蓑清不睡。无名利。谁人分得逍遥意。"
    ]
  },
  {
    "id": "2e89e420a607201ae5ceef543458a7b7",
    "title": "渔家傲引/渔家傲",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "九月芦香霜旦旦。丹枫落尽吴江岸。长濑黄昏张蟹断。灯火乱。圆沙惊起行行雁。",
      "半夜系船桥北岸。三杯睡著无人唤。睡觉只疑桥不见。风已变。缆绳吹断船头转。"
    ]
  },
  {
    "id": "2e89e420a607201ae5ceef54e1285546",
    "title": "渔家傲引/渔家傲",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "十月橘洲长鼓枻。潇湘一片尘缨洗。斩得钓竿斑染泪。中夜里。时闻鼓瑟湘妃至。",
      "白发垂纶孙又子。得钱沽酒长长醉。小艇短篷真活计。家云水。更无王役并田税。"
    ]
  },
  {
    "id": "2e89e420a607201ae5ceef54cd179ed3",
    "title": "渔家傲引/渔家傲",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "子月水寒风又烈。巨鱼漏网成虚设。圉圉从它归丙穴。谋自拙。空归不管旁人说。",
      "昨夜醉眠西浦月。今宵独钓南溪雪。妻子一船衣百结。长欢悦。不知人世多离别。"
    ]
  },
  {
    "id": "2e89e420a607201ae5ceef540de73c70",
    "title": "渔家傲引/渔家傲",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "腊月行舟冰凿罅。潜鳞透暖偏堪射。岁岁年年篷作舍。三冬夜。牛衣自暖何须借。",
      "滕六晚来方命驾。千山绝影飞禽怕。江上雪如花片下。宜入画。一蓑披著归来也。"
    ]
  },
  {
    "id": "2e89e420a607201a2c21488a3c2cf35a",
    "title": "望海潮（题双岩堂）",
    "authorName": "洪适",
    "authorId": "2e89e420a607201a0eec27c497af4fb3",
    "dynasty": "宋",
    "content": [
      "重溟倒影，五芝含笑，神仙今古台州。山拥黄堂，烟披画戟，双岩瑞气长浮。前事记鳌头。有百年台榭，千室嬉游。墨宝凄凉，风凌雨蠹尽悠悠。",
      "规恢共仰贤侯。当政成五月，景对三秋。飞栋干云，虚檐受露，放怀不减南楼。宾燕奉觥筹。妙绮笺琼藻，声度歌喉。只恐棠阴成后，趣去侍凝旒。"
    ]
  },
  {
    "id": "2e89e420a60a7ba65c1daf6f91ce7975",
    "title": "失调名",
    "authorName": "王娇姿",
    "authorId": "2e89e420a60a7ba6d1457b72d1457b72",
    "dynasty": "宋",
    "content": [
      "兀自未归来。"
    ]
  },
  {
    "id": "2e89e420a617f09425eb6af76088bf26",
    "title": "清平乐",
    "authorName": "罗椅",
    "authorId": "2e89e420a617f094c8ba76c2d1457b72",
    "dynasty": "宋",
    "content": [
      "明虹收雨。两桨能吴语。人在江南荷叶浦。采得蘋花无数。",
      "梦中舞燕栖鸾。起来烟渚风湾。一点愁眉天末，凭谁刬却春山。"
    ]
  },
  {
    "id": "2e89e420a617f09499f007d2d36c31ae",
    "title": "八声甘州·孤山寒食",
    "authorName": "罗椅",
    "authorId": "2e89e420a617f094c8ba76c2d1457b72",
    "dynasty": "宋",
    "content": [
      "甚匆匆岁月，又人家、插柳记清明。正南北高峰，山传笑响，水泛箫声。吹散楼台烟雨，莺语碎春晴。何地无芳草，惟此青青。",
      "谁管孤山山下，任种梅竹冷，荐菊泉清。看人情如此，沉醉不须醒。问何时、樊川归去，叹故乡、七十五长亭。君知否，洞云溪竹，笑我飘零。"
    ]
  },
  {
    "id": "2e89e420a617f094ece5e199585df165",
    "title": "柳梢青",
    "authorName": "罗椅",
    "authorId": "2e89e420a617f094c8ba76c2d1457b72",
    "dynasty": "宋",
    "content": [
      "萼绿华身，小桃花扇，安石榴裙。子野闻歌，周郎顾曲，曾恼夫君。",
      "悠悠羁旅愁人。似飘零、青天断云。何处销魂，初三夜月，第四桥春。"
    ]
  },
  {
    "id": "2e89e420a617f094a6631786ca6737e6",
    "title": "更漏子",
    "authorName": "罗椅",
    "authorId": "2e89e420a617f094c8ba76c2d1457b72",
    "dynasty": "宋",
    "content": [
      "晚潮生，凉月细。一抹远山无蒂。收越棹，起吴樯。人间何限忙。",
      "石头城，西北角。杳杳天低鹘落。浑不似，此波光。清歌催夕阳。"
    ]
  },
  {
    "id": "2e89e420a68a0c5818477439c6ef9a58",
    "title": "春光好·其二感旧",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "心下事，不思量。自难忘。花底梦回春漠漠，恨偏长。",
      "闲日多少韶光。雕阑静、芳草池塘。风急落红留不住，又斜阳。"
    ]
  },
  {
    "id": "2e89e420a68a0c5825665b365f8df1a4",
    "title": "水龙吟",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "楚天千里无云，露华洗出秋容净。银蟾台榭，玉壶天地，参差桂影。鸳瓦寒生，画檐光射，碧梧金井。听韶华半夜，江梅三弄，风袅袅、良宵永。",
      "携手西园宴罢，下瑶台、醉魂初醒。吹箫仙子，骖鸾归路，一襟清兴。鳷鹊楼高，建章门迥，星河耿耿。看沧江潮上，丹枫叶落，浸关山冷。"
    ]
  },
  {
    "id": "2e89e420a68a0c580c5c2e7d3e0f846e",
    "title": "念奴娇",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "霁天湛碧，正新凉风露，冰壶清澈。河汉无声□□□，涌出银蟾孤绝。巘桂香飘，井梧影转，冷浸宫袍洁。西厢往事，一帘幽梦凄切。",
      "肠断楚峡云归，尊前无绪，只有愁如发。此夕姮娥应也恨，冷落琼楼金阙。禁漏迢迢，边鸿杳杳，密意凭谁说。阑干星汉，落梅三弄初阕。"
    ]
  },
  {
    "id": "2e89e420a68a0c589f1f4204f87557f3",
    "title": "念奴娇·席上赋林檎花",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "群花渐老，向晓来微雨，芳心初拆。拂掠娇红香旖旎，浑欲不胜春色。淡月梨花，新晴繁杏，装点成标格。风光都在，半开深院人寂。",
      "刚要买断东风，袅栾枝低映，舞茵歌席。记得当时曾共赏，玉人纤手轻摘。醉里妖饶，醒时风韵，比并堪端的。谁知憔悴，对花空恁思忆。"
    ]
  },
  {
    "id": "2e89e420a68a0c580d2afb26fbcbc76e",
    "title": "念奴娇·赏芍药",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "人生行乐，算一春欢赏，都来几日。绿暗红稀春已去，赢得星星头白。醉里狂歌，花前起舞，拚罚金杯百。淋漓宫锦，忍辜妖艳姿色。",
      "须信殿得韶光，只愁花谢，又作经年别。嫩紫娇红还解语，应为主人留客。月落乌啼，酒阑烛暗，离绪伤吴越。竹西歌吹，不堪老去重忆。"
    ]
  },
  {
    "id": "2e89e420a68a0c58de90869a17d696c1",
    "title": "念奴娇·余年十八寓符离，临行，作此词",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "媚容素态，比群花、赢了风流颜色。昵枕低帏销受得，□□轻怜深惜。怎望如今，瓶沈簪折，蓦地成疏隔。□□夕雨，甚时重见踪迹。",
      "门外暂泊兰舟，一行霜树，□一重山碧。泪眼相看争忍望，天际孤村寒驿。汴水无情，催人东去，去也添愁寂。鳞鸿方便，为人传个消息。"
    ]
  },
  {
    "id": "2e89e420a68a0c58ed0c56ecad8fa24a",
    "title": "瑞鹤仙",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "陡寒生翠幕。冻云垂，缤纷飞雪初落。萦风度池阁。",
      "袅馀妍，时趁舞腰纤弱。江天漠漠。认残梅、吹散画角。",
      "正貂裘乍怯，黄昏院宇，入檐飘泊。",
      "依约。银河迢递，种玉群仙，共骖鸾鹤。东君未觉。先春绽，万花萼。",
      "向尊前、已喜丰年呈瑞，人间何事最乐。拥笙歌、绣阁低帷，纵欢细酌。"
    ]
  },
  {
    "id": "2e89e420a68a0c58aaa03f13a0854158",
    "title": "倾杯乐·仙吕席上赏雪",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "锦帐寒添，画檐雀噪，冻云布野。望空际、瑶峰微吐，琼花初绽，江山如画。裁冰剪水装鸳瓦。杳旗亭路，依稀管弦台榭。倚小楼佳兴，一行珠帘不下。",
      "随缕板、歌声闲暇。傍翠袖云鬟、怜艳冶。似佯醉、不耐娇羞，浓欢旋学风雅。向暝色、双鸾舞罢。红兽暖、春生金斝。但殢饮，香雾卷、壶天不夜。"
    ]
  },
  {
    "id": "2e89e420a68a0c58edbdbd3d5d9da951",
    "title": "木兰花慢·长乐台晚望偶成",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "正枝头荔子，晚红皱、袅熏风。对碧瓦迷云，青山似浪，返照浮空。高台称吟眺处，□繁华、清胜两无穷。帘卷榕阴暮合，万家香霭溟蒙。",
      "年光冉冉逐飞鸿。叹雨迹云踪。渐暑退兰房，凉生象簟，知与谁同。临鸾晚妆初罢，怨清宵、好梦不相逢。看即天涯秋也，恨随一叶梧桐。"
    ]
  },
  {
    "id": "2e89e420a68a0c5883bb97f8c3e291fc",
    "title": "水调歌头·书怀",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "溪山多胜事，诗酒辨清游。主人为我，增葺台榭足凝眸。仿佛玉壶天地，隐见瀛洲风月，千首傲王侯。谁与共登眺，公子气横秋。",
      "记当年，曾共醉，庾公楼。一杯此际，重话前事逐东流。多谢兼金清唱，更拟重阳佳节，挼菊任扶头。但愿身长健，浮世拚悠悠。"
    ]
  },
  {
    "id": "2e89e420a68a0c5873f485368e33e763",
    "title": "水调歌头",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "图画上麟阁，莫使鬓先秋。壮年豪气，无奈黯黯阵云浮。常记青油幕下，一矢聊城飞去，谈笑静边头。勋业出无意，非为快恩雠。",
      "卷龙韬，随凤诏，与时谋。朱幡皂盖南下，聊试海山州。邂逅故人相见，俯仰浮生今古，蝼蚁共王侯。万事偶然耳，风月恣嬉游。"
    ]
  },
  {
    "id": "2e89e420a68a0c5827c1a57f11608543",
    "title": "水调歌头·和南剑薛倅",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "长乐富山水，杖屦足追游。故人千里，西望双剑黯回眸。多谢扁舟乘兴，慰我天涯羁思，何必羡封侯。暮雨疏帘卷，爽气飒如秋。",
      "送征鸿，浮大白，倚危楼。参横月落，耿耿河汉近人流。堪叹人生离合，后日征鞍西去，别语却从头。老矣江边路，清兴漫悠悠。"
    ]
  },
  {
    "id": "2e89e420a68a0c582c2d652aea4e0abc",
    "title": "醉蓬莱·侍宴德寿宫应制赋假山",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "向逍遥物外，造化工夫，做成幽致。杳霭壶天，映满空苍翠。耸秀峰峦，媚春花木，对玉阶金砌。方丈瀛洲，非烟非雾，恍移平地。",
      "况值良辰，宴游时候，日永风和，暮春天气。金母龟台，傍碧桃阴里。地久天长，父尧子舜，灿绮罗佳会。一部仙韶，九重鸾仗，年年同醉。"
    ]
  },
  {
    "id": "2e89e420a68a0c58dafaddacd6d1382a",
    "title": "满庭芳·赏牡丹",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "冶态轻盈，香风摇荡，画栏淑景初长。彩霞深处，明艳夺昭阳。试问沉香旧事，应劝我、莫负韶光。多情是，低徊顾影，云幕淡微凉。",
      "人间，春更好，一枝斜插，犹记疏狂。到如今潘鬓，暗点吴霜。乐事直须年少，何妨拚、一饮千觞。醺醺醉，壶天向晚，春思正悠扬。"
    ]
  },
  {
    "id": "2e89e420a68a0c5814cff78971a3c956",
    "title": "燕山亭·中秋诸王席上作",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "河汉风清，庭户夜凉，皓月澄秋时候。冰鉴乍开，跨海飞来，光掩满天星斗。四卷珠帘，渐移影、宝阶鸳甃。还又。看岁岁婵娟，向人依旧。",
      "朱邸高宴簪缨，正歌吹瑶台，舞翻宫袖。银管竞酬，棣萼相辉，风流古来谁有。玉笛横空，更听彻、裳霓三奏。难偶。拚醉倒、参横晓漏。"
    ]
  },
  {
    "id": "2e89e420a68a0c58966923371f99438d",
    "title": "燕山亭·杨廉访生日",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "玉立明光，才业冠伦，汉历方承休运。江左奏功，塞垒宣威，紫绶几垂金印。岁晚归来，望丹极、新清氛祲。忠愤。著挠节朋俦，便成嘉遁。",
      "千载云海茫茫，记举目新亭，壮怀难尽。蝴蝶梦惊，化鹤飞还，荣华等闲一瞬。七十尊前，算畴昔、都无可恨。休问。长占取、朱颜绿鬓。"
    ]
  },
  {
    "id": "2e89e420a68a0c58d8d7f3914602c7f0",
    "title": "沁园春·初冬夜坐闻淮上捷音次韵",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "更漏迢迢，乍寒天气，画烛对床。正井梧飘砌，边鸿度月，故人何处，水远山长。老去功名，年来情绪，宽尽寒衣销旧香。除非是，仗蛮笺象管，时伴吟窗。词章。",
      "莫话行藏。且喜见捷书来帝乡。看锐师云合，妖氛电扫，随堤宫柳，依旧成行。梦绕他年，青门紫陌，对酒花前歌正当。空成恨，奈潘郎两鬓，新点吴霜。"
    ]
  },
  {
    "id": "2e89e420a68a0c58cd94a2ade4dcb370",
    "title": "喜迁莺·福唐平荡海寇宴犒将士席上作",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "七闽形胜。镇南纪会府，山川交映。箫鼓喧天，绮罗盈市，不负四时风景。共喜太平无事，岂料潢池不逞。殄群丑，看一鼓雷奔，沧溟波静。",
      "指纵诗书帅，曾到凤池，密勿陪几政。暂淹筹帏，催分战舰，总出智谋先定。想见捷书初上，尽道臣贤主圣。正图旧，听重宣丹诏，归调金鼎。"
    ]
  },
  {
    "id": "2e89e420a68a0c580f30eca127e6243b",
    "title": "金人捧露盘·庚寅岁春奉使过京师感怀作",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "记神京、繁华地，旧游踪。正御沟、春水溶溶。平康巷陌，绣鞍金勒跃青骢。解衣沽酒醉弦管，柳绿花红。",
      "到如今、馀霜鬓，嗟前事、梦魂中。但寒烟、满目飞蓬。雕栏玉砌，空锁三十六离宫。塞笳惊起暮天雁，寂寞东风。"
    ]
  },
  {
    "id": "2e89e420a68a0c58c32a880bd5ee92c6",
    "title": "传言玉女",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "凤阙龙楼，清夜月华初照。万点星毬，护花梢寒峭。华胥梦里，老去欢情终少。花愁醉闷，总消除了。",
      "紫陌嬉游，不似少年怀抱。珠帘十里，听笙箫声杳。幽期密约，暗想浅颦轻笑。良时莫负，玉山频倒。"
    ]
  },
  {
    "id": "2e89e420a68a0c589c70a6d85a635be0",
    "title": "踏莎行",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "翠幄成阴，谁家帘幕。绮罗香拥处、觥筹错。清和将近，奈春寒更薄。高歌看簌簌、梁尘落。",
      "好景良辰，人生行乐。金杯无奈是、苦相虐。残红飞尽，袅垂杨轻弱。来岁断不负、莺花约。"
    ]
  },
  {
    "id": "2e89e420a68a0c5865b1530f00e2031d",
    "title": "眼儿媚·闺思",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "花近清明晚风寒。锦幄兽香残。醺醺醉里，匆匆相见，重听哀弹。",
      "春情入指莺声碎，危柱不胜弦。十分得意，一场轻梦，淡月阑干。"
    ]
  },
  {
    "id": "2e89e420a68a0c588e9148448992b1eb",
    "title": "眼儿媚",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "重劝离觞泪相看。寂寞上征鞍。临行欲话，风流心事，万绪千端。",
      "春光漫漫人千里，归梦绕长安。不堪向晚，孤城吹角，回首关山。"
    ]
  },
  {
    "id": "2e89e420a68a0c5821d0cc3c53fa31c1",
    "title": "蝶恋花·惜春",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "翠箔垂云香喷雾。年少疏狂，载酒寻芳路。多少惜花春意绪。劝人金盏歌金缕。",
      "桃李飘零风景暮。只有闲愁，不逐流年去。旧事而今谁共语。画楼空指行云处。"
    ]
  },
  {
    "id": "2e89e420a68a0c5871c3964e7df4fc33",
    "title": "蝶恋花·三月上巳应制",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "御柳风柔春正暖。紫殿朱楼，赫奕祥光远。十二玉龙迎凤辇。香腾锦绣闻弦管。",
      "扇却双鸾开宝宴。绿绕红围，宣劝金卮满，万岁千秋流宠眷。此身欲备昭阳燕。"
    ]
  },
  {
    "id": "2e89e420a68a0c589ec3757d982cf7a8",
    "title": "隔浦莲咏白莲",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "凉秋湖上过雨。作意回商素。暗绿翻轻盖，萧然姑射俦侣。妆脸宜淡伫。红衣妒。步袜淩波去。",
      "异香度。天教占断，风汀月浦烟渚。纤尘不到，梦绕玉壶清处。多少芳心待怨诉。无语。飞来一片鸥鹭。"
    ]
  },
  {
    "id": "2e89e420a68a0c583e136990410f17dd",
    "title": "浪淘沙·观潮作",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "一线海门来。雪喷云开。昆山移玉下瑶台。卷地西风吹不断，直到蓬莱。",
      "羯鼓噪春雷。鼍舞蛟回。歌楼鼓吹夕阳催。今古清愁流不尽，都一樽罍。"
    ]
  },
  {
    "id": "2e89e420a68a0c589416637852a5d965",
    "title": "蓦山溪·坤宁殿得旨次韵赋照水梅花",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "催花小雨，轻把香尘洒。帘卷水亭风，梅影转、夕阳初下。靓妆窥鉴，鸳甃湛清漪，浮暗麝，剪芳琼，消得连城价。",
      "玉楼十二，寒怯铢衣挂。曾是绿华仙，眷馀情、新词如画。花随人圣，须信世无双，腾凤吹，驻銮舆，堪与瑶池亚。"
    ]
  },
  {
    "id": "2e89e420a68a0c58cc24cdf78d3726e0",
    "title": "蓦山溪·暮秋赏梨花",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "凋红减翠，正是清秋杪。深院袅香风，看梨花、一枝开早。珑璁映面，依约认娇颦，天淡淡，月溶溶，春意知多少。",
      "清明池馆，芳信年年好。更向五侯家，把江梅、风光占了。休教寂寞，辜负向人心，檀板响，宝杯倾，潘鬓从他老。"
    ]
  },
  {
    "id": "2e89e420a68a0c58e6c708a95896c7d0",
    "title": "感皇恩·重到临安",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "依旧惜春心，花枝常好。只恐尊前被花笑。少年青鬓，耐得几番重到。旧欢重记省，如天杳。",
      "绮陌青门，斜阳芳草。今古销沈送人老。帝城春事，又是等闲来了。乱红随过雨，莺声悄。"
    ]
  },
  {
    "id": "2e89e420a68a0c585c99e7fb40bf49a6",
    "title": "阮郎归·上苑初夏侍宴，池上双飞新燕掠水而去，得旨赋之",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "柳阴庭馆占风光。呢喃清昼长。碧波新涨小池塘。双双蹴水忙。",
      "萍散漫，絮飘扬。轻盈体态狂。为怜流去落红香。衔将归画梁。"
    ]
  },
  {
    "id": "2e89e420a68a0c588d9bce1e3cc94da8",
    "title": "鹧鸪天·选德殿赏灯，先宴梅堂，侍两宫，沾醉口占",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "龙驭亲迎玉辇来。江梅枝上雪培堆。东风上苑春光到，更放金莲匝地开。",
      "腾凤吹，进瑶杯。两宫交劝正欢谐。父慈子孝从今数，准拟开筵一万回。"
    ]
  },
  {
    "id": "2e89e420a68a0c589dcd343758a01285",
    "title": "鹧鸪天·奉和伯可郎中席上见赠",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "桃李飘零春已深。可怜轻负惜花心。尊前赖有红千叠，窗外休惊绿满林。",
      "灯灼灼，醉沈沈。笙歌丛里酒频斟。留欢且莫匆匆去，怅望春归何处寻。"
    ]
  },
  {
    "id": "2e89e420a68a0c58d2a827ea5e528e5c",
    "title": "定风波·应制听琵琶作",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "捍拨金泥雅制新。紫檀槽映小腰身。娅姹雏莺相对语。欣睹。上林花底暖生春。",
      "飒飒胡沙飞指下。休讶。一般奇绝称精神。向道曲终多少意。须记。昭阳殿里旧承恩。"
    ]
  },
  {
    "id": "2e89e420a68a0c58f5a2bddcb8e5f5aa",
    "title": "定风波·赏牡丹席上走笔",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "上苑秾芳初雨晴。香风袅袅泛轩楹。犹记洛阳开小宴。娇面。粉光依约认倾城。",
      "流落江南重此会。相对。金蕉蘸甲十分倾。怕见人间春更好。向道。如今老去尚多情。"
    ]
  },
  {
    "id": "2e89e420a68a0c580eca867d2b44fb51",
    "title": "鹧鸪天·了堂净惠师示予寒食感怀二阕，因次其韵",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "每上春泥向晓乾。花间幽鸟舞姗姗。年华不管人将老，门外东风依旧寒。",
      "投簪易，息机难。鹿门归路不曾关。羡君早觉无生法，识破南柯一梦间。"
    ]
  },
  {
    "id": "2e89e420a68a0c580eca867d00752b49",
    "title": "鹧鸪天·了堂净惠师示予寒食感怀二阕，因次其韵",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "故乡寒食醉酡颜。秋千彩索眩斓斑。如今头上灰三斗，赢得疏慵到处闲。",
      "钟已动，漏将残。浮生犹恨别离难。镬汤转作清凉地，只在人心那样看。"
    ]
  },
  {
    "id": "2e89e420a68a0c58a9d404c8e529394a",
    "title": "定风波·题续宅江楼",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "极目秋光夕照开。潮头初自海门来。杳杳江天横一线。如练。疾驱千骑鼓声催。",
      "杰槛翠飞争徙倚。一行新雁去仍回。翠袖半空歌笑迥。低映。十分沉醉劝金杯。"
    ]
  },
  {
    "id": "2e89e420a68a0c58002b427fedcc27d3",
    "title": "定风波",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "天语丁宁对未央。少摅素志向荆襄。煊赫家声今不坠。英伟。风姿飒爽紫髯郎。",
      "别酒一杯君莫阻。烛前粉艳俨成行。领略大堤花好处。无绪。也应回首水云乡。"
    ]
  },
  {
    "id": "2e89e420a68a0c585bd2e3f905583107",
    "title": "南乡子·文叔开尊席上作",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "霜月晚云收。萧瑟西风满院秋。雅会难期嗟易散，迟留。把酒听歌且劝酬。",
      "万事拚悠悠。只有情亲意未休。后夜扁舟烟浪里，回头。叶叶丹枫总是愁。"
    ]
  },
  {
    "id": "2e89e420a68a0c582eabdb0f14255f02",
    "title": "忆秦娥",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "晴空碧。吴山染就丹青色。丹青色。西风摇落，可堪凄恻。",
      "世情冷暖君应识。鬓边各自侵寻白。侵寻白。江南江北，几时归得。"
    ]
  },
  {
    "id": "2e89e420a68a0c582eabdb0fb69b02f7",
    "title": "忆秦娥",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "西风节。碧云卷尽秋宵月。秋宵月。关河千里，照人离别。",
      "尊前俱是天涯客。那堪三载遥相忆。遥相忆。年光依旧，渐成华发。"
    ]
  },
  {
    "id": "2e89e420a68a0c58b34fe59fd308838d",
    "title": "忆秦娥·赏雪席上",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "暮云蹙。小亭带雪斟醽醁。斟醽醁。一声羌管，落梅蔌蔌。",
      "舞衣旋趁霓裳曲。倚阑相对人如玉。人如玉。锦屏罗幌，看成不足。"
    ]
  },
  {
    "id": "2e89e420a68a0c582eabdb0f7b851053",
    "title": "忆秦娥",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "正飞雪。园林一样梨花白。梨花白。画堂帘卷，暖生春色。",
      "嵇康转轴声幽噎。新来多病娇无力。娇无力。浅红转黛，自然标格。"
    ]
  },
  {
    "id": "2e89e420a68a0c58b26a131eef3f9ec8",
    "title": "忆秦娥·邯郸道上望丛台有感",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "风萧瑟。邯郸古道伤行客。伤行客。繁华一瞬，不堪思忆。",
      "丛台歌舞无消息。金尊玉管空陈迹。空陈迹。连天衰草，暮云凝碧。"
    ]
  },
  {
    "id": "2e89e420a68a0c58dca156d63e7c7cb7",
    "title": "鹊桥仙·同舍郎载酒见过，醉后作",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "菊花小摘，西风斜照，帘影轻笼暝色。玉尊侧倒莫辞空，□满座、宾朋弁侧。",
      "乡邦万里，北来年少，几个如今在得。扶头一任且留连，叹人世、光阴半百。"
    ]
  },
  {
    "id": "2e89e420a68a0c5825eb6af7d7185b1f",
    "title": "清平乐",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "松姿不老。独立蓬莱杪。风卷流苏香雾晓。又是江梅开了。",
      "丹青早画麒麟。貂蝉自属王门。闻道碧桃花绽，一枝枝祝千春。"
    ]
  },
  {
    "id": "2e89e420a68a0c58576594847d2778d5",
    "title": "长相思",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "清夜长。泛玉觞。照座江梅花正芳。风传细细香。",
      "围艳妆。留醉乡。一曲清歌声绕梁。尊前人断肠。"
    ]
  },
  {
    "id": "2e89e420a68a0c5871d812ed5fe1fe25",
    "title": "虞美人·中秋前两夜",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "芙蓉池畔都开遍。又是西风晚。霁天碧净暝云收。渐看一轮冰魄、冷悬秋。",
      "闽山层叠迷归路。把酒宽愁绪。旧欢新恨几凄凉。暗想瀛洲何处、梦悠扬。"
    ]
  },
  {
    "id": "2e89e420a68a0c584b83816c650e629a",
    "title": "采桑子·清明",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "清明池馆晴还雨，绿涨溶溶。花里游蜂。宿粉栖香锦绣中。",
      "玉箫声断人何处，依旧春风。万点愁红。乱逐烟波总向东。"
    ]
  },
  {
    "id": "2e89e420a68a0c58ce585e1af5866248",
    "title": "朝中措·赵知閤生日",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "画堂帘卷兽香浓。花上雪玲珑。平地十洲三岛，蟠桃已试春红。",
      "清朝旧德，仙姿难老，主眷方隆。烂醉笙歌丛里，年年先占春风。"
    ]
  },
  {
    "id": "2e89e420a68a0c588ef986ef0ca122db",
    "title": "朝中措·山父赏牡丹，酒半作",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "画堂栏槛占韶光。端不负年芳。依倚东风向晓，数行浓淡仙妆。",
      "停杯醉折，多情多恨，冶艳真香。只恐去为云雨，梦魂时恼襄王。"
    ]
  },
  {
    "id": "2e89e420a68a0c584b507b128e7b750b",
    "title": "朝中措",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "金沙架上日璁珑。浓绿衬轻红。花下两行红袖，直疑春在壶中。",
      "如今尚觉，惜花爱酒，依旧情浓。无限少年心绪，从教醉倒东风。"
    ]
  },
  {
    "id": "2e89e420a68a0c584b507b1209a9ccdd",
    "title": "朝中措",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "休论社燕与秋鸿。时节太匆匆。海上一番微雨，朱门浓绿阴中。",
      "主人情厚，金杯满泛，且共从容。莫问莺花俱老，今朝犹是春风。"
    ]
  },
  {
    "id": "2e89e420a68a0c584b507b129607aabb",
    "title": "朝中措",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "西湖南北旧游空。谁料一尊同。回首四年间事，浑如飞絮蒙蒙。",
      "林花谢了，明年春到。依旧芳容。惟有朱颜绿鬓，暗随流水常东。"
    ]
  },
  {
    "id": "2e89e420a68a0c589b8d48ad73694f4f",
    "title": "朝中措·席上赠南剑翟守",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "双溪楼上凭栏时。潋滟泛金卮。醉到闹花深处，歌声遏住云飞。",
      "风流太守，鸾台家世，玉鉴丰姿。行奉紫泥褒诏，要看击浪天池。"
    ]
  },
  {
    "id": "2e89e420a68a0c58f7b39dcf9bb4bc82",
    "title": "朝中措·维扬感怀",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "雕车南陌碾香尘。一梦尚如新。回首旧游何在，柳烟花雾迷春。",
      "如今霜鬓，愁停短棹，懒傍清尊。二十四桥风月，寻思只有消魂。"
    ]
  },
  {
    "id": "2e89e420a68a0c586d30580a857abafc",
    "title": "朝中措·同前代御带作",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "功名虽未压英游。一种旧风流。人世百年须到，如今七十春秋。",
      "当时帷幄，貂珰贵重，誉蔼朋俦。赢得尊前沉醉，浮华付去悠悠。"
    ]
  },
  {
    "id": "2e89e420a68a0c581b3afee90ade8815",
    "title": "南柯子·元夜书事",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "璧月窥红粉，金莲映彩山。东风丝管满长安。移下十洲三岛、在人间。",
      "两两人初散，厌厌夜向阑。倦妆残醉怯春寒。手撚玉梅无绪、倚阑干。"
    ]
  },
  {
    "id": "2e89e420a68a0c583e97885a66507d08",
    "title": "南柯子·次韵南剑赵倅",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "粉黛娉婷艳，芝兰笑语香。延平春色斗芬芳。不管清宵更漏、听霓裳。",
      "烛暗人方醉，杯传意更长。可堪羁客九回肠。萧瑟一檐风雨、过横塘。"
    ]
  },
  {
    "id": "2e89e420a68a0c58198cf87c38baaa38",
    "title": "南柯子·将出行，陆丈知府置酒，出姬侍，酒半索词",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "绿荫侵檐净，红榴照眼明。主人开宴出倾城。正是雨馀天气、暑风清。",
      "别酒殷勤竟，危弦要妙声。年年相见岂无情。后日暮云回首、奈乘行。"
    ]
  },
  {
    "id": "2e89e420a68a0c58c7167020863b1b95",
    "title": "南柯子",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "共禀阴阳数，谁知造化工。安闲百计总输公。掩映芙蓉花径、郡城东。",
      "风月三秋兴，尊罍一笑同。新词佳丽见情通。更唤雪儿、低唱慰衰容。"
    ]
  },
  {
    "id": "2e89e420a68a0c58139cb7dc141ac231",
    "title": "玉楼春·雪中无酒，清坐寒冷，承观使大尉与宾客酬唱谨和",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "江天暝色伤心目。冻鹊争投林下竹。四垂云幕一襟寒，片片飞花轻镂玉。",
      "美人试按新翻曲。点破舞裙春草绿。融尊侧倒也思量，清坐有人寒起粟。"
    ]
  },
  {
    "id": "2e89e420a68a0c584d0cde4cd7720ceb",
    "title": "江神子赠章邃道",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "故人情分转绸缪。小窗幽。话离愁。海阔天遥，鸿雁两悠悠。今日相逢谁较健，应怪我、鬓先秋。",
      "功名淅米在刀头。壮心休。弊貂裘。何事留欢，不竟漾扁舟。桃李春风将近也，如后会、醉青楼。"
    ]
  },
  {
    "id": "2e89e420a68a0c58d71f86403199fdfd",
    "title": "踏莎行·和材甫听弹琵琶作",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "凤翼双双，金泥细细。四弦斜抱拢纤指。紫檀香暖转春雷，嘈嘈切切声相继。",
      "弱柳腰肢，轻云情思。曲中多少风流事。红牙拍碎少年心，可怜辜负尊前意。"
    ]
  },
  {
    "id": "2e89e420a68a0c5882791341f64038b4",
    "title": "生查子",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "温柔乡内人，翠微阁中女。颜笑洛阳花，肌莹荆山玉。",
      "东君深有情，解与花为主。移傍楚峰居，容易为云雨。"
    ]
  },
  {
    "id": "2e89e420a68a0c58606d191eb5224726",
    "title": "青玉案",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "蒲葵佳节初经雨。正栏槛、薰风度。满泛香蒲斟醁醑。故人情厚，艳歌娇舞。总是留宾处。",
      "榴花照眼江天暮。醉里春情荡轻絮。岂止卷帘通一顾。今宵酒醒，一襟风露。梦指高唐去。"
    ]
  },
  {
    "id": "2e89e420a68a0c58606d191e52bebadc",
    "title": "青玉案",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "乘鸾影里冰轮度。秋空净、南楼暮。袅袅天风吹玉兔。今宵只在，旧时圆处。往事难重数。",
      "天涯几见新霜露。怎得朱颜旧如故。对酒临风慵作赋。蓝桥烟浪，故人千里，梦也无由做。"
    ]
  },
  {
    "id": "2e89e420a68a0c587dd2620f0fdcf2ba",
    "title": "菩萨蛮·次韵龙深甫春日即事",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "杏花寒食佳期近。一帘烟雨琴书润。砌下水潺潺。玉笙吹暮寒。",
      "阳台云易散。往事寻思懒。花底醉相扶。当时人在无。"
    ]
  },
  {
    "id": "2e89e420a68a0c589b02ba6d7eefe143",
    "title": "菩萨蛮",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "云烟漠漠秋容老。茅檐映水人家好。林叶未凋疏。远山横有无。",
      "平生耕钓事。若个安身是。劝君早归来。碧香新瓮开。"
    ]
  },
  {
    "id": "2e89e420a68a0c58ba49f1049792d516",
    "title": "西江月·元夕醉中走笔",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "焕烂莲灯高下，参差梅影横斜。凭栏一目尽天涯。雪月交辉清夜。",
      "莫惜柔荑劝酒，从教醉脸红霞。烂银宫阙对仙家。一段风光如画。"
    ]
  },
  {
    "id": "2e89e420a68a0c588d41f387384c564b",
    "title": "西江月",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "桂苑旋生凉思，银河左界秋高。纤尘不动湛清霄。皓月照人偏好。",
      "诗为情多却减，酒因愁里难销。一声羌管梦魂劳。可惜风光虚老。"
    ]
  },
  {
    "id": "2e89e420a68a0c588d41f387aacea306",
    "title": "西江月",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "醉伴三千珠履，如登十二琼楼。壶天澄爽露华秋。滟滟金波酾酒。",
      "罗扇不随恩在，佳时须要人酬。麒麟阁画为谁留。只见浮生白首。"
    ]
  },
  {
    "id": "2e89e420a68a0c585eca1cb63b2bc70d",
    "title": "绣带儿客路见梅",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "潇洒陇头春。取次一枝新。还是东风来也，犹作未归人。",
      "微月淡烟村。谩伫立、惆怅黄昏。暮寒香细，疏英几点，尽奈销魂。"
    ]
  },
  {
    "id": "2e89e420a68a0c58fee28b1f82f85ef2",
    "title": "卜算子·湖州砖墙吴氏女失身于土山张氏作妾",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "数尽万般花，不比梅花韵。雪压风欺恁地寒，刬地清香喷。",
      "半醉折归来，插向乌云鬓。不是愁人闷带花，花带愁人闷。"
    ]
  },
  {
    "id": "2e89e420a68a0c585caf9692f71ea29d",
    "title": "柳梢青·咏海棠",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "雨过风微。温泉浴倦，妃子妆迟。翠袖牵云，朱唇得酒，脸晕胭脂。",
      "年年海燕新归。怎奈向、黄昏恁时。倚遍琼干，烧残银烛，花又争知。"
    ]
  },
  {
    "id": "2e89e420a68a0c58fc153600e42a58ba",
    "title": "柳梢青·春祺锡宴",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "□杏堂前，清深窗外，宛似蓬瀛。珠翠分行，笙歌争奏，音韵清新。",
      "玉皇金母情亲。劝醁醑、更酬嗣君。地久天长，花朝月夕，天上长春。"
    ]
  },
  {
    "id": "2e89e420a68a0c58ece5e199d80a199f",
    "title": "柳梢青",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "小宴清秋。霎时见了，雨散云收。柳絮轻柔，梅花闲淡，宫院风流。",
      "空教梦绕青楼。待说个、相思又休。无奈情何，不来眼底，常在心头。"
    ]
  },
  {
    "id": "2e89e420a68a0c58804d9eaac8fdba09",
    "title": "醉落魄",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "情深恨切。忆伊诮没些休歇。百般做处百厮惬。管是前生，曾负你冤业。",
      "临岐不忍匆匆别。两行珠泪流红颊。关山渐远音书绝。一个心肠，两处对风月。"
    ]
  },
  {
    "id": "2e89e420a68a0c588ec6222e67bda226",
    "title": "鹊桥仙",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "娇波媚靥，尊前席上，只是寻常梳裹。温柔伶俐总天然，没半搯、教人看破。",
      "从来可恁，痴迷著相，百计消除不过。烟花不是不曾经，放不下、唯他一个。"
    ]
  },
  {
    "id": "2e89e420a68a0c5825eb6af71edaf189",
    "title": "清平乐",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "艳苞初拆。偏借东君力。上苑梨花风露湿。新染胭脂颜色。",
      "玉人小立帘栊。轻匀媚脸妆红。斜插一枝云鬓，看谁剩□春风。"
    ]
  },
  {
    "id": "2e89e420a68a0c587062abcb5f2b7905",
    "title": "诉衷情",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "闲窗静院漏声长。金鸭冷残香。几番梦回枕上，飞絮恨悠扬。",
      "身在此，意伊行。㬠思量。不言不语，几许闲情，月上回廊。"
    ]
  },
  {
    "id": "2e89e420a68a0c5883c8616a43083076",
    "title": "浣溪沙·樱桃",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "谷雨郊园喜弄晴。满林璀璨缀繁星。筠篮新采绛珠倾。",
      "樊素扇边歌未发，葛洪炉内药初成。金盘乳酪齿流冰。"
    ]
  },
  {
    "id": "2e89e420a68a0c582c92d94a6cdfe5c2",
    "title": "壶中天慢",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "素飙漾碧，看天衢稳送、一轮明月。翠水瀛壶人不到，比似世间秋别。玉手瑶笙，一时同色，小按霓裳叠。天津桥上，有人偷记新阕。",
      "当日谁幻银桥，阿瞒儿戏，一笑成痴绝。肯信群仙高宴处，移下水晶宫阙。云海尘清，山河影满，桂冷吹香雪。何劳玉斧，金瓯千古无缺。"
    ]
  },
  {
    "id": "2e89e420a68a0c580cb3f882cb68ea5d",
    "title": "浣溪沙·郑相席上赠舞者",
    "authorName": "曾觌",
    "authorId": "2e89e420a68a0c588f1d43626eb6e75f",
    "dynasty": "宋",
    "content": [
      "元是昭阳宫里人。惊鸿宛转掌中身。只疑飞过洞庭云。",
      "按彻凉州莲步紧，好花风袅一枝新。画堂香暖不胜春。"
    ]
  },
  {
    "id": "2e89e420a69b66cc9c70a6d8d445e27a",
    "title": "踏莎行",
    "authorName": "陈尧佐",
    "authorId": "2e89e420a69b66cc1ce927f81019c809",
    "dynasty": "宋",
    "content": [
      "二社良辰，千家庭院。翩翩又见新来燕。凤凰巢稳许为邻，潇湘烟暝来何晚。",
      "乱入红楼，低飞绿岸。画梁时拂歌尘散。为谁归去为谁来，主人恩重珠帘卷。"
    ]
  },
  {
    "id": "2e89e420a6c03b2b3c87fd59bdf490b8",
    "title": "青玉案·守岁",
    "authorName": "薛泳",
    "authorId": "2e89e420a6c03b2bd1457b72d1457b72",
    "dynasty": "宋",
    "content": [
      "一盘消夜江南果。吃果看书只清坐。罪过梅花料理我。一年心事，半生牢落，尽向今宵过。",
      "此身本是山中个。才出山来便希差。手种青松应是大。缚茅深处，抱琴归去，又是明年话。"
    ]
  },
  {
    "id": "2e89e420a6d8a1eea81f9633c318133e",
    "title": "忆秦娥·其四",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "楼阴缺，阑干影卧东厢月。东厢月，一天风露，杏花如雪。",
      "隔烟催漏金虬咽，罗帏黯淡灯花结。灯花结，片时春梦，江南天阔。"
    ]
  },
  {
    "id": "2e89e420a6d8a1ee6277cc9c3f79f435",
    "title": "眼儿媚·酣酣日脚紫烟浮",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "酣酣日脚紫烟浮，妍暖破轻裘。困人天色，醉人花气，午梦扶头。",
      "春慵恰似春塘水，一片縠纹愁。溶溶泄泄，东风无力，欲避还休。"
    ]
  },
  {
    "id": "2e89e420a6d8a1ee7fa68e39518c054e",
    "title": "霜天晓角·梅",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "晚晴风歇，一夜春威折。脉脉花疏天淡，云来去，数枝雪。",
      "胜绝，愁亦绝，此情谁共说。惟有两行低雁，知人倚画楼月。"
    ]
  },
  {
    "id": "2e89e420a6d8a1eeacb7c244b538136e",
    "title": "如梦令·罨画屏中客住",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "罨画屏中客住，水色山光无数。斜日满江声，何处撑来小渡。休去，休去，惊散一洲鸥鹭。"
    ]
  },
  {
    "id": "2e89e420a6d8a1ee7c523916b0dae4f3",
    "title": "鹊桥仙·七夕",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "双星良夜，耕慵织懒，应被群仙相妒。娟娟月姊满眉颦，更无奈、风姨吹雨。",
      "相逢草草，争如休见，重搅别离心绪。新欢不抵旧愁多，倒添了、新愁归去。"
    ]
  },
  {
    "id": "2e89e420a6d8a1eec3b3ae276ed6fa0d",
    "title": "减字木兰花·折残金菊",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "折残金菊，枨子香时新酒熟。谁伴芳尊，先问梅花借小春。",
      "道人破戒，染酒题诗金凤带。愁病相关，不似年时酒量宽。"
    ]
  },
  {
    "id": "2e89e420a6d8a1eea917fdd5a46507bf",
    "title": "三登乐·方帽冲寒",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "方帽冲寒，重检校、旧时农圃。荒三径、不知何许。但姑苏台下，有苍然平楚。人笑此翁，又来访古。",
      "况五湖、元自有，扁舟祖武。记沧洲、白鸥伴侣。叹年来、孤负了，一蓑烟雨。寂寞暮潮，唤回棹去。"
    ]
  },
  {
    "id": "2e89e420a6d8a1ee2a4c7e9d3359be4f",
    "title": "如梦令·两两莺啼何许",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "两两莺啼何许，寻遍绿阴浓处。天气润罗衣，病起却忺微暑。休雨，休雨，明日榴花端午。"
    ]
  },
  {
    "id": "2e89e420a6d8a1eef04e5ba400e36ec4",
    "title": "千秋岁·重到桃花坞",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "北城南埭。玉水方流汇。青樾里，红尘外。万桃春不老，双竹寒相对。回首处，满城明月曾同载。",
      "分散西园盖。消减东阳带。人事改，花源在。神仙虽可学，功行无过醉。新酒好，就船况有鱼堪买。"
    ]
  },
  {
    "id": "2e89e420a6d8a1eef031005a16046316",
    "title": "满江红·冬至",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "寒谷春生，熏叶气、玉筒吹谷。新阳后、便占新岁，吉云清穆。休把心情关药裹，但逢节序添诗轴。笑强颜、风物岂非痴，终非俗。",
      "清昼永，佳眠熟。门外事，何时足。且团栾同社，笑歌相属。着意调停云露酿，从头检举梅花曲。纵不能、将醉作生涯，休拘束。"
    ]
  },
  {
    "id": "2e89e420a6d8a1ee3afe29abab4e902a",
    "title": "满江红·罨画溪山",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "罨画溪山，行欲遍、风蒲还举。天渐远、水云初静，柁楼人语。月色波光看不定，玉虹横卧金鳞舞。看五湖、今夜只扁舟，追千古。",
      "怀往事，渔樵侣。曾共醉，松江渚。算今年依旧，一杯沧浦。宇宙此身元是客，不须怅望家何许。但中秋、时节好溪山，皆吾土。"
    ]
  },
  {
    "id": "2e89e420a6d8a1ee27fa50e6cd0a4e95",
    "title": "浣溪沙·烛下海棠",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "倾坐东风百媚生。万红无语笑逢迎。照妆醒睡蜡烟轻。",
      "采蝀横斜春不夜，绛霞浓淡月微明。梦中重到锦官城。"
    ]
  },
  {
    "id": "2e89e420a6d8a1eeba51eddd3c9cf88a",
    "title": "浣溪沙·其二",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "催下珠帘护绮丛。花枝红里烛枝红。烛光花影夜葱茏。",
      "锦地绣天香雾里，珠星璧月彩云中。人间别有几春风。"
    ]
  },
  {
    "id": "2e89e420a6d8a1ee69f974cc2849f7f8",
    "title": "浣溪沙·红锦障泥杏叶鞯",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "红锦障泥杏叶鞯。解鞍呼渡忆当年。马骄不肯上航船。",
      "茅店竹篱开席市，绛裙青袂斸姜田。临平风物故依然。"
    ]
  },
  {
    "id": "2e89e420a6d8a1ee3d62f23cc9a98448",
    "title": "浣溪沙·白玉堂前绿绮疏",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "白玉堂前绿绮疏。烛残歌罢困相扶。问人春思肯浓无。",
      "梦里粉香浮枕簟，觉来烟月满琴书。个侬情分更何如。"
    ]
  },
  {
    "id": "2e89e420a6d8a1ee2b30cbc6bf76cf7c",
    "title": "浣溪沙·新安驿席上留别",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "送尽残春更出游。风前踪迹似沙鸥。浅斟低唱小淹留。",
      "月见西楼清夜醉，雨添南浦绿波愁。有人无计恋行舟。"
    ]
  },
  {
    "id": "2e89e420a6d8a1ee51b1c53ac0cdb60b",
    "title": "浣溪沙·元夕后三日王文明席上",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "宝髻双双出绮丛。妆光梅影各春风。收灯时候却相逢。",
      "鱼子笺中词宛转，龙香拨上语玲珑。明朝车马莫西东。"
    ]
  },
  {
    "id": "2e89e420a6d8a1ee4334969f7048b0e3",
    "title": "蝶恋花",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "春涨一篙添水面。芳草鹅儿，绿满微风岸。画舫夷犹湾百转。横塘塔近依前远。",
      "江国多寒农事晚。村北村南，谷雨才耕遍。秀麦连冈桑叶贱。看看尝面收新茧。"
    ]
  },
  {
    "id": "2e89e420a6d8a1ee0cb8a792139556b4",
    "title": "朝中措·东风半夜度关山",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "东风半夜度关山。和雪到阑干。怪见梅梢未暖，情知柳眼犹寒。",
      "青丝菜甲，银泥饼饵，随分杯盘。已把宜春缕胜，更将长命题幡。"
    ]
  },
  {
    "id": "2e89e420a6d8a1eec2aaf934016757d4",
    "title": "朝中措·身闲身健是生涯",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "身闲身健是生涯。何况好年华。看了十分秋月，重阳更插黄花。",
      "消磨景物，瓦盆社酿，石鼎山茶。饱吃红莲香饭，侬家便是仙家。"
    ]
  },
  {
    "id": "2e89e420a6d8a1ee6e66198acfc8435e",
    "title": "朝中措·系船沽酒碧帘坊",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "系船沽酒碧帘坊。酒满胜鹅黄。醉后西园入梦，东风柳色花香。",
      "水浮天处，夕阳如锦，恰似鲈乡。中有忆人双泪，几时流到横塘。"
    ]
  },
  {
    "id": "2e89e420a6d8a1ee75e84b6732c9bb0f",
    "title": "朝中措·海棠如雪殿春馀",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "海棠如雪殿春馀。禽弄晚晴初。倦客长惭杜宇，佳辰且醉提壶。",
      "逍遥放浪，还他渔子，输与樵夫。一棹何时归去，扁舟终要江湖。"
    ]
  },
  {
    "id": "2e89e420a6d8a1ee588b7150c065f48d",
    "title": "朝中措·天容云意写秋光",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "天容云意写秋光。木叶半青黄。珍重西风祛暑，轻衫早怯新凉。",
      "故人情分，留连病客，孤负清觞。陌上千愁易散，尊前一笑难忘。"
    ]
  },
  {
    "id": "2e89e420a6d8a1ee3eaa127b4b8e8587",
    "title": "南歌子·槁项诗馀瘦",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "槁项诗馀瘦，愁肠酒后柔。晚凉团扇欲知秋。卧看明河银影、界天流。",
      "鹤警人初静，虫吟夜更幽。佳辰只合算花筹。除了一天风月、更何求。"
    ]
  },
  {
    "id": "2e89e420a6d8a1ee9376c195dc790427",
    "title": "南歌子·怅望梅花驿",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "怅望梅花驿，凝情杜若洲。香云低处有高楼，可惜高楼不近木兰舟。",
      "缄素双鱼远，题红片叶秋。欲凭江水寄离愁，江已东流那肯更西流。"
    ]
  },
  {
    "id": "2e89e420a6d8a1ee0c6b92f80b621541",
    "title": "南歌子·七夕",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "银渚盈盈渡，金风缓缓吹。晚香浮动五云飞。月姊妒人、颦尽一弯眉。",
      "短夜难留处，斜河欲淡时。半愁半喜是佳期。一度相逢、添得两相思。"
    ]
  },
  {
    "id": "2e89e420a6d8a1eed658c01f75c8c318",
    "title": "水调歌头·细数十年事",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "细数十年事，十处过中秋。今年新梦，忽到黄鹤旧山头。老子个中不浅，此会天教重见，今古一南楼。星汉淡无色，玉镜独空浮。",
      "敛秦烟，收楚雾，熨江流。关河离合，南北依旧照清愁。想见姮娥冷眼，应笑归来霜鬓，空敝黑貂裘。酾酒问蟾兔，肯去伴沧洲。"
    ]
  },
  {
    "id": "2e89e420a6d8a1eeb480e46eb3a1978c",
    "title": "水调歌头·燕山九日作",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "万里汉家使，双节照清秋。旧京行遍，中夜呼禹济黄流。寥落桑榆西北，无限太行紫翠，相伴过芦沟。岁晚客多病，风露冷貂裘。",
      "对重九，须烂醉，莫牢愁。黄花为我，一笑不管鬓霜羞。袖里天书咫尺，眼底关河百二，歌罢此生浮。惟有平安信，随雁到南州。"
    ]
  },
  {
    "id": "2e89e420a6d8a1ee56dc31da9bca7086",
    "title": "西江月·十月谁云春小",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "十月谁云春小，一年两见风娇。云英此夕度蓝桥。人意花枝都好。",
      "百媚朝天淡粉，六铢步月生绡。人间霜叶满庭皋，别有东风不老。"
    ]
  },
  {
    "id": "2e89e420a6d8a1eeee0d5a3f577519ea",
    "title": "西江月·北客开眉乐岁",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "北客开眉乐岁，东君着意华年。遮风藏雨晚云天。应怕杏梢红浅。",
      "不惜灯前放夜，从教雪后留寒。水晶帘箔万花钿。听彻南楼晓箭。"
    ]
  },
  {
    "id": "2e89e420a6d8a1ee3dcf618c7690dbec",
    "title": "宜男草",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "篱菊滩芦被霜后。袅长风、万重高柳。天为谁、展尽湖光渺渺，应为我、扁舟入手。",
      "橘中曾醉洞庭酒。辗云涛、挂帆南斗。追旧游、不减商山杳杳，犹有人、能相记否。"
    ]
  },
  {
    "id": "2e89e420a6d8a1ee3dcf618c13e0d675",
    "title": "宜男草",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "舍北烟霏舍南浪。雪倾篱、雨荒薇涨。问小桥、别后谁过，惟有迷鸟羁雌来往。",
      "重寻山水问无恙。扫柴荆、土花尘网。留小桃、先试光风，从此芝草琅玕日长。"
    ]
  },
  {
    "id": "2e89e420a6d8a1ee96941f7435629d9a",
    "title": "忆秦娥·其一",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "窗纱薄。日穿红幔催梳掠。催梳掠。新晴天气，画檐闻鹊。",
      "海棠逗晓都开却。小云先在阑干角。阑干角。杨花满地，夜来风恶。"
    ]
  },
  {
    "id": "2e89e420a6d8a1eef4b47635bc869270",
    "title": "忆秦娥·其二",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "珠帘狭。卷帘春院花围合。花围合。昼长人静，双双胡蝶。",
      "花前苦殢金蕉叶。瞢腾午睡扶头怯。扶头怯。闲愁无限，远山斜叠。"
    ]
  },
  {
    "id": "2e89e420a6d8a1eedbdc9f471215644b",
    "title": "忆秦娥·其三",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "香罗薄。带围宽尽无人觉。无人觉。东风日暮，一帘花落。",
      "西园空锁秋千索。帘垂帘卷闲池阁。闲池阁。黄昏香火，画楼吹角。"
    ]
  },
  {
    "id": "2e89e420a6d8a1ee9a3e11b016b9a08c",
    "title": "忆秦娥·其五",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "浮云集。轻雷隐隐初惊蛰。初惊蛰。鹁鸠鸣怒，绿杨风急。",
      "玉炉烟重香罗浥。拂墙浓杏燕支湿。燕支湿。花梢缺处，画楼人立。"
    ]
  },
  {
    "id": "2e89e420a6d8a1ee5d77bed0d898d390",
    "title": "惜分飞·易散浮云难再聚",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "易散浮云难再聚。遮莫相随百步。谁唤行人去。石湖烟浪渔樵侣。",
      "重别西楼肠断否。多少凄风苦雨。休梦江南路。路长梦短无寻处。"
    ]
  },
  {
    "id": "2e89e420a6d8a1eee6fd3e36067514b7",
    "title": "念奴娇·双峰叠障",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "双峰叠障，过天风海雨，无边空碧。月姊年年应好在，玉阙琼宫愁寂。谁唤痴云，一杯未尽，夜气寒无色。碧城凝望，高楼飘渺西北。",
      "肠断桂冷蟾孤，佳期如梦，又把阑干拍。雾鬓风鬟相借问，浮世几回今夕。圆缺晴阴，古今同恨，我更长为客。婵娟明夜，尊前谁念南陌。"
    ]
  },
  {
    "id": "2e89e420a6d8a1eeb0df2263d304f3fb",
    "title": "念奴娇·十年旧事",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "十年旧事，醉京花蜀酒，万葩千萼。一棹归来吴下看，俯仰心情今昨。强倚雕阑，羞簪雪鬓，老恐花枝觉。揩摩愁眼，雾中相对依约。",
      "闻道家宴团栾，光风转夜，月傍西楼落。打彻梁州春自远，不饮何时欢乐。沾惹天香，留连国艳，莫散灯前酌。袜尘生处，为君重赋河洛。"
    ]
  },
  {
    "id": "2e89e420a6d8a1ee0897d45bb5952ff8",
    "title": "念奴娇·吴波浮动",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "吴波浮动，看中流翻月，半江金碧。醉舞空明三万顷，不管姮娥愁寂。指点琼楼，凭虚有路，鲸背横东极。水云飘荡，阑干千丈无力。",
      "家世回首沧洲，烟波渔钓，有鸱夷仙迹。一笑闲身游物外，来访扁舟消息。天上今宵，人间此地，我是风前客。涛生残夜，鱼龙惊听横笛。"
    ]
  },
  {
    "id": "2e89e420a6d8a1eebb21e4569b073d4e",
    "title": "念奴娇·水乡霜落",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "水乡霜落，望西山一寸，修眉横碧。南浦潮生帆影去，日落天青江白。万里浮云，被风吹散，又被风吹积。尊前歌罢，满空凝淡寒色。",
      "人世会少离多，都来名利，似蝇头蝉翼。赢得长亭车马路，千古羁愁如织。我辈情钟，匆匆相见，一笑真难得。明年谁健，梦魂飘荡南北。"
    ]
  },
  {
    "id": "2e89e420a6d8a1ee032e08bbfde6842c",
    "title": "菩萨蛮·冰明玉润天然色",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "冰明玉润天然色，凄凉拼作西风客。不肯嫁东风，殷勤霜露中。",
      "绿窗梳洗晚，笑把玻璃盏。斜日上妆台，酒红和困来。"
    ]
  },
  {
    "id": "2e89e420a6d8a1eeb3dbd32cd615ffa0",
    "title": "惜分飞·南浦舟中与江西帅漕酌别，夜后忽大雪",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "画戟锦车皆雅故。箫鼓留连客住。南浦春波暮。难忘罗袜生尘处。",
      "明日船旗应不驻。且唱断肠新句。卷尽珠帘雨。雪花一夜随人去。"
    ]
  },
  {
    "id": "2e89e420a6d8a1ee11d7b65b45e42948",
    "title": "菩萨蛮·湘东驿",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "客行忽到湘东驿。明朝真是潇湘客。晴碧万重云。几时逢故人。",
      "江南如塞北。别后书难得。先自雁来稀。那堪春半时。"
    ]
  },
  {
    "id": "2e89e420a6d8a1eef75448aa726307e9",
    "title": "满江红·千古东流",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "千古东流，声卷地、云涛如屋。横浩渺、樯竿十丈，不胜帆腹。夜雨翻江春浦涨，船头鼓急风初熟。似当年、呼禹乱黄川，飞梭速。",
      "击楫誓，空惊俗。休拊髀，都生肉。任炎天冰海，一杯相属。荻笋蒌芽新入馔，鹍弦凤吹能翻曲。笑人间、何处似尊前，添银烛。"
    ]
  },
  {
    "id": "2e89e420a6d8a1ee415d41bddb668e40",
    "title": "谒金门",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "塘水碧。仍带曲尘颜色。泥泥縠纹无气力。东风如爱惜。",
      "恰似越来溪侧。也有一双鸂鶒。只欠柳丝千百尺。系船春弄笛。"
    ]
  },
  {
    "id": "2e89e420a6d8a1eea69e9276b3f90602",
    "title": "忆秦娥·寒食日湖南提举胡元高家席上闻琴",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "湘江碧。故人同作湘中客。湘中客。东风回雁，杏花寒食。",
      "温温月到蓝桥侧。醒心弦里春无极。春无极。明朝残梦，马嘶南陌。"
    ]
  },
  {
    "id": "2e89e420a6d8a1ee83ac59bb90428454",
    "title": "醉落魄·雪晴风作",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "雪晴风作。松梢片片轻鸥落。玉楼天半褰珠箔。一笛梅花，吹裂冻云幕。",
      "去年小猎漓山脚。弓刀湿遍犹横槊。今年翻怕貂裘薄。寒似去年，人比去年觉。"
    ]
  },
  {
    "id": "2e89e420a6d8a1eed904b6ad5e288d72",
    "title": "霜天晓角·少年豪纵",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "少年豪纵。袍锦团花凤。曾是京城游子，驰宝马、飞金鞚。",
      "旧游浑似梦。鬓点吴霜重。多少燕情莺意，都泻入、玻璃瓮。"
    ]
  },
  {
    "id": "2e89e420a6d8a1ee8093a0f320365358",
    "title": "菩萨蛮·寓直晚对内殿",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "彤楼鼓密催金钥。沈沈青琐重重幕。宣唤晚朝天。五云笼暝烟。",
      "风急东华路。暖扇遮微雨。香雾扑人衣。上林乌满枝。"
    ]
  },
  {
    "id": "2e89e420a6d8a1ee73f48536071aa1d7",
    "title": "水调歌头",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "万里吴船泊，归访菊篱秋。"
    ]
  },
  {
    "id": "2e89e420a6d8a1eefcc7c36292d957b1",
    "title": "醉落魄·栖乌飞绝",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "栖乌飞绝。绛河绿雾星明灭。烧香曳簟眠清樾。花久影吹笙，满地淡黄月。",
      "好风碎竹声如雪。昭华三弄临风咽。鬓丝撩乱纶巾折。凉满北窗，休共软红说。"
    ]
  },
  {
    "id": "2e89e420a6d8a1ee291665502490e24e",
    "title": "朝中措·长年心事寄林扃",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "长年心事寄林扃。尘鬓已星星。芳意不如水远，归心欲与云平。",
      "留连一醉，花残日永，雨后山明。从此量船载酒，莫教闲却春情。"
    ]
  },
  {
    "id": "2e89e420a6d8a1ee27087f9a0e5e69b8",
    "title": "水龙吟·寿留守",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "仙翁家在丛霄，五云八景来尘表。黄扉紫闼，化钧高妙，风霆挥扫。漠北寒烟，峤南和气，笑谈都了。自玉麟归去，金牛再款，却回首、人间少。",
      "天与丹台旧籍，笑苍生、祝公难老。春葩秋叶，暄寒易变，壶天长好。物外新闻，凤歌鸾翥，龙蟠虎绕。想如心高会，寒霜夜永，尽横参晓。"
    ]
  },
  {
    "id": "2e89e420a6d8a1ee2b3a489a1b036627",
    "title": "满江红·山绕西湖",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "山绕西湖，曾同泛、一篙春绿。重会面、未温往事，先翻新曲。劲柏乔松霜雪后，知心惟有孤生竹。对荒园、犹解两高歌，空惊俗。",
      "人更健，情逾熟。樱共柳，冰和玉。恐相逢如梦，夜阑添烛，别后书来空怅望，尊前酒到休拘束。笑箪瓢、未足已能狂，那堪足。"
    ]
  },
  {
    "id": "2e89e420a6d8a1ee3ea48a99ffc9486a",
    "title": "水调歌头·人日",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "元日至人日，未有不阴时。新年叶气，无处人物不熙熙。万岁声从天下，一札恩随春到，光采动天鸡。寿域遍寰海，直过雪山西。",
      "忆曾预，宣玉册，捧金卮。如今万里，魂梦空绕五云飞。想见大庭宫馆，重起三山楼观，双指赭黄衣。此会古无有，何止古来稀。"
    ]
  },
  {
    "id": "2e89e420a6d8a1ee967fa0dfbab62ca2",
    "title": "浣溪沙·江村道中",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "十里西畴熟稻香。槿花篱落竹丝长。垂垂山果挂青黄。",
      "浓雾知秋晨气润，薄云遮日午阴凉。不须飞盖护戎装。"
    ]
  },
  {
    "id": "2e89e420a6d8a1eef9ee33290b783c33",
    "title": "破阵子·祓禊",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "漂泊天隅佳节，追随花下群贤。只欠山阴修禊帖，却比兰亭有管弦。舞裙香未湔。",
      "泪竹斑中宿雨，折桐雪里蛮烟。唤起杜陵饥客恨，人在长安曲水边。碧云千叠山。"
    ]
  },
  {
    "id": "2e89e420a6d8a1ee495ec41abd05a80b",
    "title": "鹧鸪天·席上作",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "楼观青红倚快晴。惊看陆地涌蓬瀛。南园花影笙歌地，东岭松风鼓角声。",
      "山绕水，水萦城。柳边沙外古今情。坐中更有挥毫客，一段风流画不成。"
    ]
  },
  {
    "id": "2e89e420a6d8a1eefb861df515ef9132",
    "title": "念奴娇·浮生有几",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "浮生有几，叹欢娱常少，忧愁相属。富贵功名皆由命，何必区区仆仆。燕蝠尘中，鸡虫影里，见了还追逐。山间林下，几人真个幽独。",
      "谁似当年严君，故人龙衮，独抱羊裘宿。试把渔竿都掉了，百种千般拘束。两岸烟林，半溪山影，此处无荣辱。荒台遗像，至今嗟咏不足。"
    ]
  },
  {
    "id": "2e89e420a6d8a1ee74847860b07fe4df",
    "title": "水调歌头·万里筹边处",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "万里筹边处，形胜压坤维。恍然旧观重见，鸳瓦拂参旗。夜夜东山衔月，日日西山横雪，白羽弄空晖。人语半霄碧，惊倒路傍儿。",
      "分弓了，看剑罢，倚阑时。苍茫平楚无际，千古锁烟霏。野旷岷嶓江动，天阔崤函云拥，太白暝中低。老矣汉都护，却望玉关归。"
    ]
  },
  {
    "id": "2e89e420a6d8a1ee29aeb0d1fe21b977",
    "title": "鹧鸪天·仗下仪容笔下文",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "仗下仪容笔下文。天风驾鹤住仙真。榴花三日迎端午，蕉叶千春纪诞辰。",
      "经国志，立朝身。暂烦高手活吴民。明朝莫遣书丹篆，怕引新符刻玉麟。"
    ]
  },
  {
    "id": "2e89e420a6d8a1eec478f3d6dde65c5a",
    "title": "洞仙歌",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "碧城风物，有湖中天地。长笑羲娥不停轨。记蟠桃枝上，金母嗔尝，回首处，还又三千岁矣。",
      "料仙人拊顶，曾授长生，名在云琼赐书里。懒上郁萧台，应厌高寒，飘然下，赤城游戏。且山泽留连作臞仙，不要管蓬莱海中尘起。"
    ]
  },
  {
    "id": "2e89e420a6d8a1ee4944103a13a5eaac",
    "title": "木兰花慢·送郑伯昌",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "古人吾不见，君莫是、郑当时。更筑就山房，躬耕谷口，名动京师。诸公任他衮衮，与杜陵野老共襟期。有客至门先喜，得钱沽酒何疑。",
      "昔年连辔柳边归。陈迹恍难追。况种桃道士，看花才子，回首皆非。相逢故人问讯，道刘郎去久无诗。把作一场春梦，觉来莫要寻思。"
    ]
  },
  {
    "id": "2e89e420a6d8a1eee18713f02c93e337",
    "title": "西江月·樱笋园林绿暗",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "樱笋园林绿暗，槐榆院落清和，年年高会引笙歌，戏彩人随燕贺。",
      "一笑难逢身健，十分休惜颜酡。还将瓜枣送金荷，遍照金章满座。"
    ]
  },
  {
    "id": "2e89e420a6d8a1ee25a0ff5dc3dda9fb",
    "title": "临江仙·功行三千宜五福",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "功行三千宜五福，长生何假金丹。从教沧海又成田。琼枝春不老，璧月夜长妍。",
      "上界从来官府满，何妨游戏人间。年年强健到樽前。莫辞杯潋滟，君是酒中仙。"
    ]
  },
  {
    "id": "2e89e420a6d8a1ee5cf8270a9a3bf32d",
    "title": "鹧鸪天·绣户当年瑞气充",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "绣户当年瑞气充。紫阳驾鹤下天风。万山秀色浑钟尽，六月炎光一洗空。",
      "蕉叶满，彩衣重。刻符持节尽人雄。坐中金母欣馀庆，劝醉周公劝鲁公。"
    ]
  },
  {
    "id": "2e89e420a6d8a1eeb279b60acf7265e0",
    "title": "满江红·天气新晴",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "天气新晴，寻昨梦，池塘春早。雨过湔裙，水上柳丝风袅。却忆去年今日，桃花人面依前好。怪今年、酒量却添多，银杯小。",
      "谁劝我，玉山倒。催细抹，翻新调。渐金狎压锦，喷首云绕。笼柏飞来双翠袖，弓弯内样人间少。为留连、春色伴山翁，都休老。"
    ]
  },
  {
    "id": "2e89e420a6d8a1eeacfd20da8a5f1957",
    "title": "清平乐·降嵩储昴",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "降嵩储昴，仙驭一尘表。身佩安危人不老。化国风光长好。",
      "功名南北天涯，欢声蛮峤胡沙。草木何□□露，小春桃李都花。"
    ]
  },
  {
    "id": "2e89e420a6d8a1eeb7a437d478ab250b",
    "title": "清平乐·何须轻举",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "何须轻举，上界多官府。身似灵光长镇鲁。俯仰人间今古。",
      "雨馀帘卷江流，朱颜流映琼舟。不假岗陵□寿，西山低似西楼。"
    ]
  },
  {
    "id": "2e89e420a6d8a1ee09d6618ac353c17a",
    "title": "归州竹枝歌二首",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "东邻男儿得湘累，西舍女儿生汉妃。城郭如村莫相笑，人家伐阅似渠稀。"
    ]
  },
  {
    "id": "2e89e420a6d8a1ee09d6618ad173d610",
    "title": "归州竹枝歌二首",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "东岸艬船抛石门，西山炊烟连白云。竹篱茅舍作晚市，青盖黄旗称使君。"
    ]
  },
  {
    "id": "2e89e420a6d8a1ee09d1b543eacf5bae",
    "title": "夔州竹枝歌九首",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "五月五日岚气开，南门竞船争看来。云安酒浓曲米贱，家家扶得醉人回。"
    ]
  },
  {
    "id": "2e89e420a6d8a1ee09d1b5439f9130cd",
    "title": "夔州竹枝歌九首",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "赤甲白盐碧丛丛，半山人家草木风。榴花满山红似火，荔子天凉未肯红。"
    ]
  },
  {
    "id": "2e89e420a6d8a1ee09d1b543aefe3a64",
    "title": "夔州竹枝歌九首",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "新城果园连瀼西，枇杷压枝杏子肥。半青半黄朝出卖，日午买盐沽酒归。"
    ]
  },
  {
    "id": "2e89e420a6d8a1ee09d1b5433e40d149",
    "title": "夔州竹枝歌九首",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "瘿妇趁墟城里来，十十五五市南街。行人莫笑女粗丑，儿郎自与买银钗。"
    ]
  },
  {
    "id": "2e89e420a6d8a1ee09d1b54381a0d2a6",
    "title": "夔州竹枝歌九首",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "白头老媪篸红花，黑头女娘三髻丫。背上儿眠上山去，采桑已闲当采茶。"
    ]
  },
  {
    "id": "2e89e420a6d8a1ee09d1b543dca27ceb",
    "title": "夔州竹枝歌九首",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "百衲畬山青间红，粟茎成穗豆成丛。东屯平田粳米软，不到贫人饭甑中。"
    ]
  },
  {
    "id": "2e89e420a6d8a1ee09d1b54334326d49",
    "title": "夔州竹枝歌九首",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "白帝庙前无旧城，荒山野草古今情。只馀峡口一堆石，恰似人心未肯平。"
    ]
  },
  {
    "id": "2e89e420a6d8a1ee09d1b543f8632c32",
    "title": "夔州竹枝歌九首",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "滟滪如襆瞿唐深，鱼复阵图江水心。大昌盐船出巫峡，十日溯流无信音。"
    ]
  },
  {
    "id": "2e89e420a6d8a1ee09d1b543c71c3779",
    "title": "夔州竹枝歌九首",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "当筵女儿歌竹枝，一声三叠客忘归。万里桥边有船到，绣罗衣服生光辉。"
    ]
  },
  {
    "id": "2e89e420a6d8a1ee2ea3f3992c1b1506",
    "title": "步虚声白玉楼六首",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "珠霄境，却似化人宫。梵气弥罗融万象，玉楼十二倚清空，一片宝光中。"
    ]
  },
  {
    "id": "2e89e420a6d8a1ee2ea3f399f7716150",
    "title": "步虚声白玉楼六首",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "浮黎路，依约太微间。雪色宝阶千万丈，人间遥作白虹看，幢节度高寒。"
    ]
  },
  {
    "id": "2e89e420a6d8a1ee2ea3f399f108dfd4",
    "title": "步虚声白玉楼六首",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "罡风起，背负玉虚廷。九素烟中寒一色，扶阑四面是青冥，环拱万珠星。"
    ]
  },
  {
    "id": "2e89e420a6d8a1ee2ea3f399756b15e5",
    "title": "步虚声白玉楼六首",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "流铃响，龙驭籋云来。夹道骞华笼彩仗，红云扶辂辗天街，迎驾鹤毰毸。"
    ]
  },
  {
    "id": "2e89e420a6d8a1ee2ea3f39906d94609",
    "title": "步虚声白玉楼六首",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "钧天奏，流韵满空明。琪树玲珑珠网碎，仙风吹作步虚声，相和八鸾鸣。"
    ]
  },
  {
    "id": "2e89e420a6d8a1ee2ea3f399342c953b",
    "title": "步虚声白玉楼六首",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "楼阑外，辇道插非烟。闲上郁萧台上看，空歌来自始青天，扬袂揖飞仙。"
    ]
  },
  {
    "id": "2e89e420a6d8a1ee50a400076d6eaff3",
    "title": "临江仙·羽扇纶巾风袅袅",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "羽扇纶巾风袅袅，东厢月到蔷薇。新声谁唤出罗帏。龙须将笛绕，雁字入筝飞。",
      "陶写中年须个里，留连月扇云衣。周郎去后赏音稀。为君持酒听，那肯带春归。"
    ]
  },
  {
    "id": "2e89e420a6d8a1ee1c9177c048db1ad4",
    "title": "虞美人·红木樨",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "谁将击碎珊瑚玉，装上交枝粟。恰如娇小万琼妃，涂罢额黄嫌怕、污燕支。",
      "夜深未觉清香绝，风露溶溶月。满身花影弄凄凉，无限月和风露、一齐香。"
    ]
  },
  {
    "id": "2e89e420a6d8a1eefe27d255eec9c769",
    "title": "虞美人·落梅时节冰轮满",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "落梅时节冰轮满，何似中秋看。琼楼玉宇一般明，只为姮娥添了、万枝灯。",
      "锦江城下杯残后，还照鄞江酒。天东相见说天西，除却衰翁和月、更谁知。"
    ]
  },
  {
    "id": "2e89e420a6d8a1eef03aefbd2563f294",
    "title": "玉楼春·佳人无对甘幽独",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "佳人无对甘幽独，竹雨松风相澡浴。山深翠袖自生寒，夜久玉肌元不粟。",
      "却寻千树烟江曲，道骨仙风终绝俗。绛裙缟袂各朝元，只有散仙名萼绿。"
    ]
  },
  {
    "id": "2e89e420a6d8a1eead0ce6a5a5410171",
    "title": "浪淘沙令·黯淡养花天",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "黯淡养花天，小雨能悭。烟轻云薄有无间。官柳丝丝都绿遍，犹有春寒。",
      "空翠湿征鞍，马首千山。多情若是肯俱还。别有玉杯承露冷，留共君看。"
    ]
  },
  {
    "id": "2e89e420a6d8a1ee9d49d5163e1e4921",
    "title": "鹧鸪天·雪梅",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "压蕊拈须粉作团，疏香辛苦颤朝寒。须知风月寻常见，不似层层带雪看。",
      "春髻重，晓眉弯，一枝斜并缕金旛。酒红不解东风冻，惊怪钗头玉燕乾。"
    ]
  },
  {
    "id": "2e89e420a6d8a1ee9fc8bac1532e28c6",
    "title": "梦玉人引·送行人去",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "送行人去，犹追路、再相觅。天末交情，长是合堂同席。从此尊前，便顿然少个，江南羁客。不忍匆匆，少驻船梅驿。",
      "酒斟虽满，尚少如、别泪万千滴。欲语吞声，结心相对呜咽。灯火凄清，笙歌无颜色。从别后，尽相忘，算也难忘今夕。"
    ]
  },
  {
    "id": "2e89e420a6d8a1ee2dd2c01cb6490167",
    "title": "玉楼春·牡丹",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "云横水绕芳尘陌，一万重花春拍拍。蓝桥仙路不崎岖，醉舞狂歌容倦客。",
      "真香解语人倾国，知是紫云谁敢觅。满蹊桃李不能言，分付仙家君莫惜。"
    ]
  },
  {
    "id": "2e89e420a6d8a1ee6360b33da6c0ad83",
    "title": "念奴娇·和徐尉游口湖",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "湖山如画，系孤篷柳岸，莫惊鱼鸟。料峭春寒花未遍，先共疏梅索笑。一梦三年，松风依旧，萝月何曾老。邻家相问，这回真个归到。",
      "绿鬓新点吴霜，尊前强健，不怕衰翁号。赖有风流车马客，来觅香云花岛。似我粗豪，不通姓字，只要银瓶倒。奔名逐利，乱帆谁在天表。"
    ]
  },
  {
    "id": "2e89e420a6d8a1ee0a87f741591e75af",
    "title": "菩萨蛮·小轩今日开窗了",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "小轩今日开窗了，揉蓝染碧绿阶草。檐佩可怜风，杏梢烟雨红。",
      "飘零欢事少，鬓点吴霜早。天色不愁人，眼前无限春。"
    ]
  },
  {
    "id": "2e89e420a6d8a1eedadcee9f6538b040",
    "title": "临江仙·万事灰心犹薄宦",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "万事灰心犹薄宦，尘埃未免劳形。故人相见似河清。恰逢梅柳动，高兴逐春生。",
      "卜昼匆匆还卜夜，仍须月堕河倾。明年我去白鸥盟。金闺三玉树，好问紫霄程。"
    ]
  },
  {
    "id": "2e89e420a6d8a1ee666d02e4cbeab975",
    "title": "菩萨蛮·元夕立春",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "雪林一夜收寒了，东风恰向灯前到。今夕是何年，新春新月圆。",
      "绮丛香雾隔，犹记疏狂客。留取缕金旛，夜蛾相并看。"
    ]
  },
  {
    "id": "2e89e420a6d8a1ee13b5e570e8d6772f",
    "title": "鹧鸪天·嫩绿重重看得成",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "嫩绿重重看得成，曲栏幽槛小红英。酴醿架上蜂儿闹，杨柳行间燕子轻。",
      "春婉娩，客飘零，残花浅酒片时清。一杯且买明朝事，送了斜阳月又生。"
    ]
  },
  {
    "id": "2e89e420a6d8a1ee8b35c6d8c75234b8",
    "title": "虞美人·寄人觅梅",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "霜馀好探梅消息，日日溪桥侧。不如君有似梅人，歌里工颦妍笑、两眉春。",
      "疏枝冷蕊风情少，却称衰翁老。从教来作静中邻，冷淡无言无笑、也无颦。"
    ]
  },
  {
    "id": "2e89e420a6d8a1ee8501d2162c82110a",
    "title": "醉落魄·海棠",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "马蹄尘扑，春风得意笙歌逐。款门不问谁家竹，只拣红妆，高处烧银烛。",
      "碧鸡坊里花如屋，燕王宫下花成谷。不须悔唱关山曲，只为海棠，也合来西蜀。"
    ]
  },
  {
    "id": "2e89e420a6d8a1eef6bdab650618c318",
    "title": "虞美人·玉箫惊报同云重",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "玉箫惊报同云重，仍怪金瓶冻。清明将近雪花翻，不道海棠消瘦、柳丝寒。",
      "王孙沉醉狨毡幕，谁怕罗衣薄。烛灯香雾两厌厌，仿佛有人愁损、上眉尖。"
    ]
  },
  {
    "id": "2e89e420a6d8a1eef4adabfbb1f38a44",
    "title": "卜算子·云压小桥深",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "云压小桥深，月到重门静。冷蕊疏枝半不禁，更着横窗影。",
      "回首故园春，往事难重省。半夜清香入梦来，从此熏炉冷。"
    ]
  },
  {
    "id": "2e89e420a6d8a1ee2971bafbd1b59d85",
    "title": "卜算子·凉夜竹堂虚",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "凉夜竹堂虚，小睡匆匆醒。银漏无声月上阶，满地阑干影。",
      "何处最知秋，风在梧桐井。不惜骖鸾弄玉箫，露湿衣裳冷。"
    ]
  },
  {
    "id": "2e89e420a6d8a1eeecc221b6958c0e96",
    "title": "减字木兰花·波娇鬓袅",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "波娇鬓袅，中隐堂前人意好。不奈春何，拚却轻寒透薄罗。",
      "剪梅新曲，欲断还联三叠促。围坐风流，饶我尊前第一筹。"
    ]
  },
  {
    "id": "2e89e420a6d8a1ee617873c021815dd6",
    "title": "三登乐·今夕何朝",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "今夕何朝，披岫幌、云关重启。引冰壶、素空似洗。卷帘中、敧枕上，月星浮水。天镜夜明，半窗万里。",
      "盼庭柯、都老大，树犹如此。六年前、转头未几。唤邻翁、来话旧，同篘新蚁。秉烛夜阑，又疑梦里。"
    ]
  },
  {
    "id": "2e89e420a6d8a1ee4c908b617c454f99",
    "title": "三登乐·路转横塘",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "路转横塘，风卷地、水肥帆饱。眼双明、旷怀浩渺。问菟裘、无恙否，天教重到。木落雾收，故山更好。",
      "过溪门、休荡桨，恐惊鱼鸟。算年来、识翁者少。喜山林、踪迹在，何曾如扫。归鬓任霜，醉红未老。"
    ]
  },
  {
    "id": "2e89e420a6d8a1ee5c403bfa6560795f",
    "title": "好事近·云幕暗千山",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "云幕暗千山，肠断玉楼金阙。应是高唐小妇，妒姮娥清绝。",
      "夜凉不放酒杯寒，醉眼渐生缬。何待桂华相照，有人人如月。"
    ]
  },
  {
    "id": "2e89e420a6d8a1ee7b438e96488a021e",
    "title": "减字木兰花·枕书睡熟",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "枕书睡熟，珍重月明相伴宿。宝鸭金寒，香满围屏宛转山。",
      "鸡人声杳，瑶井玉绳相对晓。黯淡窗纱，却下风帘护烛花。"
    ]
  },
  {
    "id": "2e89e420a6d8a1ee2b67cafbda940f44",
    "title": "好事近·昨夜报春来",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "昨夜报春来，的皪岭梅开雪。携手玉人同赏，比看谁奇绝。",
      "阑干倚遍忆多情，怕角声呜咽。与折一枝斜戴，衬鬓云梳月。"
    ]
  },
  {
    "id": "2e89e420a6d8a1ee36d5888fbe70a8a7",
    "title": "减字木兰花·玉烟浮动",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "玉烟浮动，银阙三山连海冻。翠袖阑干，不怕楼高酒力寒。",
      "双松冻折，忽忆衰翁容易别。想见鸥边，压损年时小钓船。"
    ]
  },
  {
    "id": "2e89e420a6d8a1ee7e4bd9b93f20d75e",
    "title": "减字木兰花·腊前三白",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "腊前三白，春到西园还见雪。红紫花迟，借作东风万玉枝。",
      "归田计决，麦饭熟时应快活。身在高楼，心在山阴一叶舟。"
    ]
  },
  {
    "id": "2e89e420a6d8a1ee78747d073c68c23c",
    "title": "鹧鸪天·荡漾西湖采绿蘋",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "荡漾西湖采绿蘋，扬鞭南埭衮红尘。桃花暖日茸茸笑，杨柳光风浅浅颦。",
      "章贡水，郁孤云，多情争似桂江春。崔徽卷轴瑶姬梦，纵有相逢不是真。"
    ]
  },
  {
    "id": "2e89e420a6d8a1eebb60a61e482f4251",
    "title": "三登乐·一碧鳞鳞",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "一碧鳞鳞，横万里、天垂吴楚。四无人、橹声自语。向浮云、西下处，水村烟树。何处系船，暮涛涨浦。",
      "正江南、摇落后，好山无数。尽乘流、兴来便去。对青灯、独自叹，一生羁旅。敧枕梦寒，又还夜雨。"
    ]
  },
  {
    "id": "2e89e420a6d8a1ee1bdb22d83415041d",
    "title": "鹧鸪天·休舞银貂小契丹",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "休舞银貂小契丹，满堂宾客尽关山。从今袅袅盈盈处，谁复端端正正看。",
      "模泪易，写愁难。潇湘江上竹枝斑。碧云日暮无书寄，寥落烟中一雁寒。"
    ]
  },
  {
    "id": "2e89e420a6d8a1ee3bdc79b7d7d3ce59",
    "title": "醉落魄（元夕）",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "春城胜绝。暮林风舞催花发。垂云卷尽添空阔。吹上新年，美满十分月。",
      "红蕖影下勾丝抹。老来牵强随时节。无人知道心情别。惟有蛾儿，惊见鬓边雪。"
    ]
  },
  {
    "id": "2e89e420a6d8a1ee75cac7b1bacb8ff4",
    "title": "梦玉人引·共登临处",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "共登临处，飘风袂、倚空碧。雨卷云飞，长有桂娥看客。箫鼓生春，遍锦城如画，雪山无色。一梦才成，恍天涯南北。",
      "舞馀歌罢，料宣华、回首尽陈迹。万里秦吴，有情应问消息。我欲归耕，如何重来得。故人若望江南，且折梅花相忆。"
    ]
  },
  {
    "id": "2e89e420a6d8a1ee56513a3afbbdf92d",
    "title": "菩萨蛮·黄梅时节春萧索",
    "authorName": "范成大",
    "authorId": "2e89e420a6d8a1eeffeed84c9a3d4583",
    "dynasty": "宋",
    "content": [
      "黄梅时节春萧索，越罗香润吴纱薄。丝雨日昽明，柳梢红未晴。",
      "多愁多病后，不识曾中酒。愁病送春归，恰如中酒时。"
    ]
  },
  {
    "id": "2e89e420a6edadba7d7cf4123f7291f3",
    "title": "卜算子·送我出东门",
    "authorName": "美奴",
    "authorId": "2e89e420a6edadbad1457b72d1457b72",
    "dynasty": "宋",
    "content": [
      "送我出东门，乍别长安道。两岸垂杨锁暮烟，正是秋光老。",
      "一曲古《阳关》，莫惜金尊倒。君向潇湘我向秦，鱼雁何时到。"
    ]
  },
  {
    "id": "2e89e420a6edadbaa5798812d54fc716",
    "title": "如梦令·日暮马嘶人去",
    "authorName": "美奴",
    "authorId": "2e89e420a6edadbad1457b72d1457b72",
    "dynasty": "宋",
    "content": [
      "日暮马嘶人去，船逐清波东注。后夜最高楼，还肯思量人否。无绪，无绪，生怕黄昏疏雨。"
    ]
  },
  {
    "id": "2e89e420a7255bc57a0613b902f9d0e7",
    "title": "念奴娇·汉武巡朔方",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "茂陵仙客，算真是、天与雄才宏略。猎取天骄驰卫霍，如使鹰鹯驱雀。鏖战皋兰，犁庭龙碛，饮至行勋爵。中华疆盛，坐令夷狄衰弱。",
      "追想当日巡行，勒兵十万骑，横临边朔。亲总貔貅谈笑看，黠虏心惊胆落。寄语单于，两君相见，何苦逃沙漠。英风如在，卓然千古高著。"
    ]
  },
  {
    "id": "2e89e420a7255bc54f044e4f0486d6c2",
    "title": "水龙吟·其一",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "笑不知天命，明珠玉斗，漫撞令碎。"
    ]
  },
  {
    "id": "2e89e420a7255bc5c6c85bfd8a35dc01",
    "title": "水龙吟·其二光武战昆阳",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "汉家炎运中微，坐令闰位馀分据。南阳自有，真人膺历，龙翔虎步。初起昆城，旋驱乌合，块然当路。想莽军百万，旌旗千里，应道是、探囊取。",
      "豁达刘郎大度。对勍敌、安恬无惧。提兵夹击，声喧天壤，雷风借助。虎豹哀嗥，戈鋋委地，一时休去。早复收旧物，扫清氛祲，作中兴主。"
    ]
  },
  {
    "id": "2e89e420a7255bc586984cf3d3df8190",
    "title": "水龙吟·太宗临渭上",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "古来夷狄难驯，射飞择肉天骄子。唐家建国，北边雄盛，无如颉利。万马崩腾，皂旗毡帐，远临清渭。向郊原驰突，凭陵仓卒，知战守、难为计。",
      "须信君王神武。觇虏营、只从七骑。长弓大箭，据鞍诘问，单于非义。戈甲鲜明，旌麾光彩，六军随至。怅敌情震骇，鱼循鼠伏，请坚盟誓。"
    ]
  },
  {
    "id": "2e89e420a7255bc57f221ca65b042881",
    "title": "念奴娇·宪宗平淮西",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "晚唐姑息，有多少方镇，飞扬跋扈。淮蔡雄藩联四郡，千里公然旅拒。同恶相资，潜伤宰辅，谁敢分明语。媕婀群议，共云旄节应付。",
      "于穆天子英明，不疑不贰处，登庸裴度。往督全师威令使，擒贼功名归诉。半夜衔枚，满城深雪，忽已亡悬瓠。明堂坐治，中兴高映千古。"
    ]
  },
  {
    "id": "2e89e420a7255bc59f4956dd5e4ba1aa",
    "title": "雨霖铃·明皇幸西蜀",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "蛾眉修绿。正君王恩宠，曼舞丝竹。华清赐浴瑶甃，五家会处，花盈山谷。百里遗簪堕珥，尽宝钿珠玉。听突骑、鼙鼓声喧，寂寞霓裳羽衣曲。",
      "金舆还幸匆匆速。奈六军不发人争目。明眸皓齿难恋，肠断处、绣囊犹馥。剑阁峥嵘，何况铃声，带雨相续。谩留与、千古伤神，尽入生绡幅。"
    ]
  },
  {
    "id": "2e89e420a7255bc5b38bddb9bb997e94",
    "title": "喜迁莺·真宗幸澶渊",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "边城寒早。恣骄虏、远牧甘泉丰草。铁马嘶风，毡裘凌雪，坐使一方云扰。庙堂折冲无策，欲幸坤维江表。叱群议，赖寇公力挽，亲行天讨。",
      "缥缈。銮辂动，霓旌龙旆，遥指澶渊道。日照金戈，云随黄伞，径渡大河清晓。六军万姓呼舞，箭发敌酋难保。虏情慑，誓书来，从此年年修好。"
    ]
  },
  {
    "id": "2e89e420a7255bc517a3b6ef6e1377b6",
    "title": "永遇乐·秋夜有感",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "秋色方浓，好天凉夜，风雨初霁。缺月如钩，微云半掩，的烁星河碎。爽来轩户，凉生枕簟，夜永悄然无寐。起徘徊，凭栏凝伫，片时万情千意。",
      "江湖倦客，年来衰病，坐叹岁华空逝。往事成尘，新愁似锁，谁是知心底。五陵萧瑟，中原杳杳，但有满襟清泪。烛兰缸，呼童取酒，且图径醉。"
    ]
  },
  {
    "id": "2e89e420a7255bc5ec479d78c7ba196e",
    "title": "减字木兰花·其一读神仙传",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "茫茫云海。方丈蓬壶何处在。拟泛轻舟。一到金鳌背上游。",
      "琼楼珠室。千岁蟠桃初结实。月冷风清。试倩双成吸玉笙。"
    ]
  },
  {
    "id": "2e89e420a7255bc5a2d534f622753b63",
    "title": "减字木兰花",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "龟台金母。绀发芳容超夐古。绛节霓旌。青鸟传言若可凭。",
      "瑶池罢宴。零落碧桃香片片。八骏西巡。更有何人继后尘。"
    ]
  },
  {
    "id": "2e89e420a7255bc5a2d534f63a085334",
    "title": "减字木兰花",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "仙姝丽绝。被服红绡肤玉雪。火齐堆盘。常得杨妃带笑看。",
      "劳生重马。远贡长为千古话。林下甘芳。却准幽人餍饫尝。"
    ]
  },
  {
    "id": "2e89e420a7255bc55e016ef4ccc62101",
    "title": "望江南池阳道中",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "归去客，迂骑过江乡。茅店鸡声寒逗月，板桥人迹晓凝霜。一望楚天长。",
      "春信早，山路野梅香。映水酒帘斜扬日，隔林渔艇静鸣榔。杳杳下残阳。"
    ]
  },
  {
    "id": "2e89e420a7255bc55be0a27a6e30c681",
    "title": "水调歌头·其一同德久诸季小饮，出示所作，即席答之",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "律吕自相召，韶頀不难谐。致君泽物，古来何世不须才。幸可山林高卧，袖手何妨闲处，醇酒醉朋侪。千里故人驾，不怕物情猜。",
      "秋夜永，更秉烛，且衔杯。五年离索，谁谓谈笑豁幽怀。况我早衰多病，屏迹云山深处，俗客不曾来。此日扫花径，蓬户为君开。"
    ]
  },
  {
    "id": "2e89e420a7255bc58b8519d668309de7",
    "title": "念奴娇·中秋独坐",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "暮云四卷，淡星河、天影茫茫垂碧。皓月浮空，人尽道，端的清圆如璧。丹桂扶疏，银蟾依约，千古佳今夕。寒光委照，有人独坐秋色。",
      "怅念老子平生，粗令婚嫁了，超然闲适。误缚簪缨遭世故，空有当时胸臆。苒苒流年，春鸿秋燕，来往终何益。云山深处，这回真是休息。"
    ]
  },
  {
    "id": "2e89e420a7255bc516d96c769bee341a",
    "title": "水调歌头·其二与李致远、似之、张柔直会饮",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "如意始身退，此事古难谐。中年醉饮，多病闲去正当才。长爱兰亭公子，弋钓溪山娱适，甘旨及朋侪。衰疾卧江海，鸥鸟莫惊猜。",
      "酒初熟，招我友，共一杯。碧天云卷，高挂明月照人怀。我醉欲眠君去，醉醒君如有意，依旧抱琴来。尚有一壶酒，当复为君开。"
    ]
  },
  {
    "id": "2e89e420a7255bc5353046f1d4ea59a5",
    "title": "感皇恩",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "九日菊花迟，茱萸却早。嫩蕊浓香自妍好。一簪华发，只恐西风吹帽。细看还遍插，人忘老。",
      "千古此时，清欢多少。铁马台空但荒草。旅愁如海，须把金尊销了。暮天秋影碧，云如扫。"
    ]
  },
  {
    "id": "2e89e420a7255bc55010c0935663cc7b",
    "title": "水调歌头·其三似之、申伯、叔阳皆作，再次前韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "物我本虚幻，世事若俳谐。功名富贵，当得须是个般才。幸有山林云水，造物端如有意，分付与吾侪。寄语旧猿鹤，不用苦相猜。",
      "醉中适，一杯尽，复一杯。坐间有客，超诣言笑可忘怀。况是清风明月，如会幽人高意，千里自飞来。共笑陶彭泽，空对菊花开。"
    ]
  },
  {
    "id": "2e89e420a7255bc56dc987993b5e03af",
    "title": "渔家傲·九月将尽，菊花始有开者",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "木落霜清秋色霁。菊苞渐吐金英碎。佳节不随东去水。谁得会。黄花开日重阳至。",
      "三径旧栽烟水外。故园凝望空流泪。香色向人如有意。挼落蕊。金尊满满从教醉。"
    ]
  },
  {
    "id": "2e89e420a7255bc5773dddd112c95a9e",
    "title": "水调歌头·和李似之横山对月",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "秋杪暑方退，清若玉壶冰。高楼对月，天上宫殿不曾扃。散下凄然风露，影照江山如昼，浑觉俗缘轻。弋者欲何慕，鸿羽正冥冥。",
      "世间法，唯此事，最堪凭。太虚心量，聊假梨枣制颓龄。但使心安身健，静看草根泉际，吟蚓与飞萤。一坐小千劫，无念契无生。"
    ]
  },
  {
    "id": "2e89e420a7255bc521a5187783123014",
    "title": "感皇恩·枕上",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "西阁夜初寒，炉烟轻袅。竹枕绸衾素屏小。片时清梦，又被木鱼惊觉。半窗残月影，天将晓。",
      "幻境去来，胶胶扰扰。追想平生发孤笑。壮怀消散，尽付败荷衰草。个中还得趣，从他老。"
    ]
  },
  {
    "id": "2e89e420a7255bc5cddf8949edc5c9b7",
    "title": "西江月·赠友人家侍儿名莺莺者",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "意态何如涎涎，轻盈只恐飞飞。华堂偏傍主人栖。好与安巢稳戏。",
      "揽断楼中风月，且看掌上腰支。谪仙词赋少陵诗。万语千言总记。"
    ]
  },
  {
    "id": "2e89e420a7255bc57fa7129d964ca57f",
    "title": "苏武令",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "塞上风高，渔阳秋早。惆怅翠华音杳。驿使空驰，征鸿归尽，不寄双龙消耗。",
      "念白衣、金殿除恩，归黄阁、未成图报。谁信我、致主丹衷，伤时多故，未作救民方召。",
      "调鼎为霖，登坛作将，燕然即须平扫。拥精兵十万，横行沙漠，奉迎天表。"
    ]
  },
  {
    "id": "2e89e420a7255bc5128249f52a046a1a",
    "title": "望江南/忆江南",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "新雨足，一夜满南塘。粳稻向成初吐秀，芰荷虽败尚馀香。爽气入轩窗。",
      "澄霁后，远岫更青苍。两部蛙声鸣鼓吹，一天星月浸光芒。秋色陡凄凉。"
    ]
  },
  {
    "id": "2e89e420a7255bc5128249f5e58f86ee",
    "title": "望江南/忆江南",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "新月出，清影尚苍茫。学扇欲生青海上，如钩先挂碧霄傍。星斗焕文章。",
      "林下客，把酒浥孤光。斟酌嫦娥怜我老，故窥书幌照人床。此意自难忘。"
    ]
  },
  {
    "id": "2e89e420a7255bc5128249f560e2816b",
    "title": "望江南/忆江南",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "新酒熟，云液满香篘。溜溜清声归小瓮，温温玉色照瓷瓯。饮兴浩难收。",
      "嘉客至，一酌散千忧。顾我老方齐物论，与君同作醉乡游。万事总休休。"
    ]
  },
  {
    "id": "2e89e420a7255bc5128249f56b120b60",
    "title": "望江南/忆江南",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "云岭水，南北自分流。触目澜翻飞雪浪，赴溪盘屈转琼钩。呜咽不胜愁。",
      "归去客，征骑远闽州。路入江南春信未，日行北陆冷光浮。还揽旧貂裘。"
    ]
  },
  {
    "id": "2e89e420a7255bc5128249f583a510fa",
    "title": "望江南/忆江南",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "清昼永，幽致夏来多。远岸参差风扬柳，平湖清浅露翻荷。移棹钓烟波。",
      "凉一霎，飞雨洒轻蓑。满眼生涯千顷浪，放怀乐事一声歌。不醉欲如何。"
    ]
  },
  {
    "id": "2e89e420a7255bc5128249f5a1552512",
    "title": "望江南/忆江南",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "云棹远，南浦绿波春。日暖风和初解冻，饵香竿袅好垂纶。一钓得金鳞。",
      "风乍起，吹皱碧渊沦。红脍斫来龙更美，白醪酤得旨兼醇。一醉武陵人。"
    ]
  },
  {
    "id": "2e89e420a7255bc5128249f5d2252dd5",
    "title": "望江南/忆江南",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "新阁就，向日借清光。广厦生风非我志，小窗容膝正相当。聊此傲羲皇。",
      "狨尾拂，高挂木绳床。老病维摩谁问疾，散花天女为焚香。恰好细商量。"
    ]
  },
  {
    "id": "2e89e420a7255bc5128249f55e0f7bc0",
    "title": "望江南/忆江南",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "烟艇稳，浦溆正清秋。风细波平宜进楫，月明江静好沈钩。横笛起汀洲。",
      "鲈鳜美，新酿蚁醅浮。休问六朝兴废事，白蘋红蓼正凝愁。千古一渔舟。"
    ]
  },
  {
    "id": "2e89e420a7255bc5128249f55b242f41",
    "title": "望江南/忆江南",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "江上雪，独立钓渔翁。箬笠但闻冰散响，蓑衣时振玉花空。图画若为工。",
      "云水暮，归去远烟中。茅舍竹篱依小屿，缩鳊圆鲫入轻笼。欢笑有儿童。"
    ]
  },
  {
    "id": "2e89e420a7255bc50cb004e7fe80b27d",
    "title": "喜迁莺·其一自池阳泛舟",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "江天霜晓。对万顷雪浪，云涛弥渺。远岫参差，烟树微茫，阅尽往来人老。浅沙别浦极望，满目馀霞残照。暮云敛，放一轮明月，窥人怀抱。",
      "杳杳。千里恨，玉人一别，梦断无音耗。手捻江梅，枝头春信，欲寄算应难到。画船片帆浮碧，更值风高波浩。几时得向尊前，销却许多烦恼。"
    ]
  },
  {
    "id": "2e89e420a7255bc5ff2bcf0343d20d20",
    "title": "喜迁莺·晋师胜淝上",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "长江千里，限南北，雪浪云涛无际。天险难逾，人谋克壮，索虏岂能吞噬！阿坚百万南牧，倏忽长驱吾地。破强敌，在谢公处画，从容颐指。",
      "奇伟！淝水上，八千戈甲，结阵当蛇豕。鞭弭周旋，旌旗麾动，坐却北军风靡。夜闻数声鸣鹤，尽道王师将至。延晋祚，庇烝民，周雅何曾专美。"
    ]
  },
  {
    "id": "2e89e420a7255bc5d8efc2fe8a1fb993",
    "title": "六幺令·次韵和贺方回金陵怀古，鄱阳席上作",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "长江千里，烟淡水云阔。歌沉玉树，古寺空有疏钟发。六代兴亡如梦，苒苒惊时月。兵戈凌灭，豪华销尽，几见银蟾自圆缺。",
      "潮落潮生波渺，江树森如发。谁念迁客归来，老大伤名节。纵使岁寒途远，此志应难夺。高楼谁设，倚栏凝望，独立渔翁满江雪。"
    ]
  },
  {
    "id": "2e89e420a7255bc5b88f1c0de70b7acb",
    "title": "一剪梅",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "数点梅花玉雪娇。烟水篱边，兰袅青梢。横斜疏影月黄昏，谁使天香，暗淡飘飘。",
      "半醉佳人酒未消。宝髻偏时，插更斜袅。尊前还唱早梅词，琼醑何如，□□□□。"
    ]
  },
  {
    "id": "2e89e420a7255bc57c05042d4b03010f",
    "title": "六么令·次韵和贺方回金陵怀古鄱阳席上作",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "长江千里，烟淡水云阔。歌沉玉树，古寺空有疏钟发。六代兴亡如梦，苒苒惊时月。兵戈凌灭。豪华销尽，几见银蟾自圆缺。",
      "潮落潮生波渺，江树森如发。谁念迁客归来，老大伤名节。纵使岁寒途远，此志应难夺。高楼谁设。倚阑凝望，独立渔翁满江雪。"
    ]
  },
  {
    "id": "2e89e420a7255bc5d6d1500af0d7306c",
    "title": "江城子·去年九日在衡阳",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "去年九日在衡阳，满林霜，俯潇湘。回雁峰头，依约雁南翔。遥想茱萸方遍插，唯少我，一枝香。",
      "今年佳节幸相将，陟层冈，举华觞。地暖风和，犹未菊开黄。此会明年知健否，判酩酊，醉秋光。"
    ]
  },
  {
    "id": "2e89e420a7255bc536379f321ae7f3ec",
    "title": "丑奴儿·木犀",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "幽芳不为春光发，直待秋风，直待秋风，香比馀花分外浓。",
      "步摇金翠人如玉，吹动珑璁，吹动珑璁，恰似瑶台月下逢。"
    ]
  },
  {
    "id": "2e89e420a7501f4e7b96149c0a1271e5",
    "title": "一剪梅·舟过吴江",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "一片春愁待酒浇。江上舟摇，楼上帘招。秋娘渡与泰娘桥，风又飘飘，雨又萧萧。",
      "何日归家洗客袍？银字笙调，心字香烧。流光容易把人抛，红了樱桃，绿了芭蕉。"
    ]
  },
  {
    "id": "2e89e420a7501f4e9d8a7011e4a4b497",
    "title": "虞美人·听雨",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "少年听雨歌楼上，红烛昏罗帐。壮年听雨客舟中，江阔云低、断雁叫西风。",
      "而今听雨僧庐下，鬓已星星也。悲欢离合总无情，一任阶前、点滴到天明。"
    ]
  },
  {
    "id": "2e89e420a7501f4e0239961af5f131b5",
    "title": "大圣乐·陶成之生日",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "笙月凉边，翠翘双舞，寿仙曲破。更听得艳拍流星，慢唱寿词初了，群唱莲歌。主翁楼上披鹤氅，展一笑、微微红透涡。襟怀好，纵炎官驻伞，长是春和。",
      "千年鼻祖事业，记曾趁雷声飞快梭。但也曾三径，抚松采菊，随分吟哦。富贵云浮，荣华风过，淡处还他滋味多。休辞饮，有碧荷贮酒，深似金荷。"
    ]
  },
  {
    "id": "2e89e420a7501f4e8cc88115add74e3a",
    "title": "江城梅花引·荆溪阻雪",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "白鸥问我泊孤舟，是身留，是心留？心若留时，何事锁眉头？风拍小帘灯晕舞，对闲影，冷清清，忆旧游。",
      "旧游。旧游。今在否？花外楼，柳下舟。梦也梦也，梦不到，寒水空流。漠漠黄云，湿透木棉裘。都道无人愁似我，今夜雪，有梅花，似我愁。"
    ]
  },
  {
    "id": "2e89e420a7501f4e15975bdcf6c1808e",
    "title": "瑞鹤仙·乡城见月",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "绀烟迷雁迹，渐碎鼓零钟，街喧初息。风檠背寒壁，放冰蟾，飞到蛛丝帘隙。琼瑰暗泣，念乡关、霜华似织。漫将身化鹤归来，忘却旧游端的。",
      "欢极蓬壶蕖浸，花院梨溶，醉连春夕。柯云罢弈，樱桃在，梦难觅。劝清光、乍可幽窗相照，休照红楼夜笛。怕人间换谱《伊》《凉》，素娥未识。"
    ]
  },
  {
    "id": "2e89e420a7501f4efc56a781acc6b277",
    "title": "贺新郎",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "梦冷黄金屋，叹秦筝、斜鸿阵里，素弦尘扑。化作娇莺飞归去，犹认纱窗旧绿。正过雨、荆桃如菽。此恨难平君知否，似琼台、涌起弹棋局。消瘦影，嫌明烛。",
      "鸳楼碎泻东西玉，问芳踪、何时再展，翠钗难卜。待把宫眉横云样，描上生绡画幅，怕不是新来妆束。彩扇红牙今都在，恨无人、解听开元曲。空掩袖，倚寒竹。"
    ]
  },
  {
    "id": "2e89e420a7501f4efb482bf8b3ebc500",
    "title": "女冠子·元夕",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "蕙花香也，雪晴池馆如画。春风飞到，宝钗楼上，一片笙箫，琉璃光射。而今灯漫挂，不是暗尘明月，那时元夜。况年来、心懒意怯，羞与蛾儿争耍。",
      "江城人悄初更打，问繁华谁解，再向天公借？剔残红灺，但梦里隐隐，钿车罗帕。吴笺银粉砑，待把旧家风景，写成闲话。笑绿鬟邻女，倚窗犹唱，夕阳西下。"
    ]
  },
  {
    "id": "2e89e420a7501f4ebd6fb1c7f2b79a20",
    "title": "霜天晓角",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "人影窗纱，是谁来折花？折则从他折去，知折去、向谁家？",
      "檐牙，枝最佳。折时高折些。说与折花人道：须插向、鬓边斜。"
    ]
  },
  {
    "id": "2e89e420a7501f4e3705a7ce278959cd",
    "title": "洞仙歌·柳",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "枝枝叶叶，受东风调弄。便是莺穿也微动。自鹅黄千缕，数到飞绵，闲无事，谁管将春迎送。",
      "轻柔心性在，教得游人，酒舞花吟恣狂纵。更谁家鸾镜里，贪学纤蛾，移来傍、妆楼新种。总不道、江头锁清愁，正雨渺烟茫，翠阴如梦。"
    ]
  },
  {
    "id": "2e89e420a7501f4ebb11a1c4d78920f1",
    "title": "贺新郎·其一秋晓",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "渺渺啼鸦了。亘鱼天、寒生峭屿，五湖秋晓。竹几一灯人做梦，嘶马谁行古道。起搔首、窥星多少。月有微黄篱无影，挂牵牛、数朵青花小。秋太淡，添红枣。",
      "愁痕倚赖西风扫。被西风、翻催鬓鬒，与秋俱老。旧院隔霜帘不卷，金粉屏边醉倒。计无此、中年怀抱。万里江南吹箫恨，恨参差、白雁横天杪。烟未敛，楚山杳。"
    ]
  },
  {
    "id": "2e89e420a7501f4ecaf68c432ad40be2",
    "title": "贺新郎·其二约友三月旦饮",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "雁屿晴岚薄。倚层屏、千树高低，粉纤红弱。云隘东风藏不尽，吹艳生香万壑。又散入、汀蘅洲药。扰扰匆匆尘土面，看歌莺、舞燕逢春乐。人共物，知谁错。",
      "宝钗楼上围帘幕。小婵娟、双调弹筝，半霄鸾鹤。我辈中人无此分，琴思诗情当却。也胜似、愁横眉角。芳景三分才过二，便绿阴、门巷杨花落。沽斗酒，且同酌。"
    ]
  },
  {
    "id": "2e89e420a7501f4e57af412c96414705",
    "title": "贺新郎·其三吴江",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "浪涌孤亭起。是当年、蓬莱顶上，海风飘坠。帝遣江神长守护，八柱蛟龙缠尾。斗吐出、寒烟寒雨。昨夜鲸翻坤轴动，卷雕翚、掷向虚空里。但留得，绛虹住。",
      "五湖有客扁舟舣。怕群仙、重游到此，翠旌难驻。手拍阑干呼白鹭，为我殷勤寄语。奈鹭也、惊飞沙渚。星月一天云万壑，览茫茫、宇宙知何处。鼓双楫，浩歌去。"
    ]
  },
  {
    "id": "2e89e420a7501f4eb36f8f244981a56c",
    "title": "贺新郎·兵后寓吴",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "深阁帘垂绣。记家人、软语灯边，笑涡红透。万叠城头哀怨角，吹落霜花满袖。影厮伴、东奔西走。望断乡关知何处，羡寒鸦、到著黄昏后。一点点，归杨柳。",
      "相看只有山如旧。叹浮云、本是无心，也成苍狗。明日枯荷包冷饭，又过前头小阜。趁未发、且尝村酒。醉探枵囊毛锥在，问邻翁、要写牛经否。翁不应，但摇手。"
    ]
  },
  {
    "id": "2e89e420a7501f4e7d693d8e3948ed03",
    "title": "沁园春·其二次强云卿韵",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "结算平生，风流债负，请一笔句。盖攻性之兵，花围锦阵，毒身之鸩，笑齿歌喉。岂识吾儒，道中乐地，绝胜珠帘十里楼。迷因底，叹晴乾不去，待雨淋头。休休。",
      "著甚来由。硬铁汉从来气食牛。但只有千篇，好诗好曲，都无半点，闲闷闲愁。自古娇波，溺人多矣，试问还能溺我不。高抬眼，看牵丝傀儡，谁弄谁收。"
    ]
  },
  {
    "id": "2e89e420a7501f4e09add3a0ba9d955f",
    "title": "解连环·岳园牡丹",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "妒花风恶。吹青阴涨却，乱红池阁。驻媚景、别有仙葩，遍琼甃小台，翠油疏箔。旧日天香，记曾绕、玉奴弦萦。自长安路远，腻紫肥黄，但谱东洛。",
      "天津霁虹如昨。听鹃声度月，春又寥寞。散艳魄、飞入江南，转湖渺山茫，梦境难托。万叠花愁，正困倚、钩阑斜角。待携尊、醉歌醉舞，劝花自乐。"
    ]
  },
  {
    "id": "2e89e420a7501f4e61447346c4dd72ed",
    "title": "女冠子·竞渡",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "电旗飞舞。双双还又争渡。湘漓云外，独醒何在，翠药红蘅，芳菲如故。深衷全未语。不似素车白马，卷潮起怒。但悄然、千载旧迹，时有闲人吊古。",
      "生平惯受椒兰苦。甚魄沈寒浪，更被馋蛟妒。结琼纫璐。料贝阙隐隐，骑鲸烟雾。楚妃花倚暮。□□琼箫吹了，溯波同步。待月明洲渚，小留旌节，朗吟骚赋。"
    ]
  },
  {
    "id": "2e89e420a7501f4ef91537a3089d0bd2",
    "title": "永遇乐·绿阴",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "清逼池亭，润侵山阁，云气凝聚。未有蝉前，已无蝶后，花事随流水。西园支径，今朝重到，半碍醉筇吟袂。除非是、莺身瘦小，暗中引雏穿去。",
      "梅檐溜滴，风来吹断，放得斜阳一缕。玉子敲枰，香绡落剪，声度深几许。层层离恨，凄迷如此，点破谩烦轻絮。应难认、争春旧馆，倚红杏处。"
    ]
  },
  {
    "id": "2e89e420a7501f4e40d0233a12c45b8a",
    "title": "花心动·南塘元夕",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "春入南塘，粉梅花、盈盈倚风微笑。虹晕贯帘，星球攒巷，遍地宝光交照。涌金门外楼台影，参差浸、西湖波渺。暮天远，芙蓉万朵，是谁移到。",
      "鬒鬓双仙未老。陪玳席佳宾，暖香云绕。翠簨叩冰，银管嘘霜，瑞露满钟频釂。醉归深院重歌舞，雕盘转、珍珠红小。凤洲柳，丝丝淡烟弄晓。"
    ]
  },
  {
    "id": "2e89e420a7501f4e2774c17ecaaf7581",
    "title": "金盏子",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "练月萦窗，梦乍醒、黄花翠竹庭馆。心字夜香消，人孤另、双鹣被池羞看。拟待告诉天公，减秋声一半。无情雁。正用恁时飞来，叫云寻伴。",
      "犹记杏栊暖。银烛下、纤影卸佩款。春涡晕，红豆小，莺衣嫩，珠痕淡印芳汗。自从信误青骊，想笼莺停唤。风刀快，剪尽画檐梧桐，怎剪愁断。"
    ]
  },
  {
    "id": "2e89e420a7501f4eba2e60ab050b1c57",
    "title": "喜迁莺·暮春",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "游丝纤弱。谩着意绊春，春难凭托。水暖成纹，云晴生影，双燕又窥帘幕。露添牡丹新艳，风摆秋千闲索。对此景，动高歌一曲，何妨行乐。",
      "行乐。春正好，无奈绿窗，孤负敲棋约。锦幄调笙，银瓶索酒，争奈也曾迷著。自从发凋心倦，常倚钩阑斜角。翠深处，看悠悠几点，杨花飞落。"
    ]
  },
  {
    "id": "2e89e420a7501f4e046a5ca69d335817",
    "title": "昼锦堂荷花",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "染柳烟消，敲菰雨断，历历犹寄斜阳。掩冉玉妃芳袂，拥出灵场。倩他鸳鸯来寄语，驻君舴艋亦何妨。渔榔静，独奏棹歌，邀妃试酌清觞。",
      "湖上云渐暝，秋浩荡，鲜风支尽蝉粮。赠我非环非佩，万斛生香。半蜗茅屋归吹影，数螺苔石压波光。鸳鸯笑，何似且留双楫，翠隐红藏。"
    ]
  },
  {
    "id": "2e89e420a7501f4e77b5027083f9f959",
    "title": "水龙吟·效稼轩体招落梅之魂",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "醉兮琼瀣浮觞些。招兮遣巫阳些。君毋去此，飓风将起，天微黄些。野马尘埃，污君楚楚，白霓裳些。驾空兮云浪，茫洋东下，流君往、他方些。",
      "月满兮西厢些。叫云兮、笛凄凉些。归来为我，重倚蛟背，寒鳞苍些。俯视春红，浩然一笑，吐山香些。翠禽兮弄晓，招君未至，我心伤些。"
    ]
  },
  {
    "id": "2e89e420a7501f4eda1543f025695aa7",
    "title": "瑞鹤仙·红叶",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "缟霜霏霁雪。渐翠没凉痕，猩浮寒血。山窗梦凄切。短吟筇犹倚，莺边新樾。花魂未歇。似追惜、芳消艳灭。挽西风、再入柔柯，误染绀云成缬。",
      "休说。深题锦翰，浅泛琼漪，暗春曾泄。情条万结。依然是，未愁绝。最怜他，南苑空阶堆遍，人隔仙蓬怨别。锁芙蓉、小殿秋深，碎虫诉月。"
    ]
  },
  {
    "id": "2e89e420a7501f4e89b7e79fe15d9339",
    "title": "瑞鹤仙·寿东轩立冬前一日",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "玉霜生穗也。渺洲云翠痕，雁绳低也。层帘四垂也。锦堂寒早近，开炉时也。香风递也。是东篱、花深处也。料此花、伴我仙翁，未肯放秋归也。",
      "嬉也。缯波稳舫，镜月危楼，釂琼浆也。笼莺睡也。红妆旋、舞衣也。待纱灯客散，纱窗日上，便是严凝序也。换青毡、小帐围春，又还醉也。"
    ]
  },
  {
    "id": "2e89e420a7501f4ed598a29510952564",
    "title": "瑞鹤仙·友人买妾名雪香",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "素肌元是雪。向雪里带香，更添奇绝。梅花太孤洁。问梨花何似，风标难说。长洲漾楫。料鸳边、娇容乍折。对珠栊、自剪凉衣，爱把淡罗轻叠。",
      "清彻。螺心翠靥，龙吻琼涎，总成虚设。微微醉缬。窗灯晕，弄明灭。算银台高处，芳菲仙佩，步遍纤云万叶。觉来时、人在红帱，半廊界月。"
    ]
  },
  {
    "id": "2e89e420a7501f4e8d581d2cefdaec89",
    "title": "唐多令·寿东轩",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "秋碧泻晴湾。楼台云影闲。记仙家、元在蓬山。飞到雁峰尘更少，三万顷、玉无边。",
      "金盏倒垂莲。歌摇香雾鬟。任芙蓉、月转朱阑。天气已凉犹未冷，重九后、小春前。"
    ]
  },
  {
    "id": "2e89e420a7501f4ef30d84e77c5d034c",
    "title": "一剪梅·宿龙游朱氏楼",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "小巧楼台眼界宽。朝卷帘看，暮卷帘看。故乡一望一心酸，云又迷漫，水又迷漫。",
      "天不教人客梦安。昨夜春寒，今夜春寒。梨花月底两眉攒，敲遍阑干，拍遍阑干。"
    ]
  },
  {
    "id": "2e89e420a7501f4ea2469d2b0b9d8873",
    "title": "柳梢青·有谈旧娼潘氏",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "小饮微吟，残灯断雨，静户幽窗。几度花开，几番花谢，又到昏黄。",
      "潘娘不是潘郎。料应也、霜黏鬓旁。鹦鹉阑空，鸳鸯壶破，烟渺云茫。"
    ]
  },
  {
    "id": "2e89e420a7501f4e75d5f3bc03824cb7",
    "title": "阮郎归·客中思马迹山",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "雪飞灯背雁声低。寒生红被池。小屏风畔立多时。闲看番马儿。",
      "新揾泪，旧题诗。一般罗带垂。琼箫夜夜挟愁吹。梅花知不知。"
    ]
  },
  {
    "id": "2e89e420a7501f4e6736c4d08af52f56",
    "title": "金蕉叶·秋夜不寐",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "云褰翠幕。满天星碎珠迸索。孤蟾阑外，照我看看过转角。",
      "酒醒寒砧正作。待眠来、梦魂怕恶。枕屏那更，画了平沙断雁落。"
    ]
  },
  {
    "id": "2e89e420a7501f4e3911f92732d970ae",
    "title": "忆秦娥·阖闾",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "山无限。登山试望吴宫殿。",
      "吴宫殿。是藏深坞，是临清浅。"
    ]
  },
  {
    "id": "2e89e420a7501f4edc900b97f67b6600",
    "title": "昭君怨·卖花人",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "担子挑春虽小，白白红红都好。卖过巷东家、巷西家。",
      "帘外一声声叫，帘里鸦鬟入报。问道买梅花？买桃花？"
    ]
  },
  {
    "id": "2e89e420a7501f4e1ea17d890b32fe1b",
    "title": "如梦令·夜月溪篁鸾影",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "夜月溪篁鸾影。晓露岩花鹤顶。半世踏红尘，到底输他村景。村景。村景。樵斧耕蓑渔艇。"
    ]
  },
  {
    "id": "2e89e420a7501f4ea8af9d0fce20c396",
    "title": "白苎",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "正春晴，又春冷，云低欲落。琼苞未剖，早是东风作恶。旋安排、一双银蒜镇罗幕。幽壑。水生漪，皱嫩绿、潜鳞初跃。愔愔门巷，桃树红才约略。知甚时，霁华烘破青青萼。",
      "忆昨。□□□□，引蝶花边，近来重见，身学垂杨瘦削。问小翠眉山，为谁攒却。斜阳院宇，任蛛丝罥遍，玉筝弦索。户外惟闻，放剪刀声，深在妆阁。料想裁缝，白苎春衫薄。"
    ]
  },
  {
    "id": "2e89e420a7501f4e01ca382c17dea40b",
    "title": "蝶恋花·风莲",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "我爱荷花花最软。锦拶云挨，朵朵娇如颤。一阵微风来自远。红低欲蘸凉波浅。",
      "莫是羊家张静婉。抱月飘烟，舞得腰肢倦。偷把翠罗香被展。无眠却又频翻转。"
    ]
  },
  {
    "id": "2e89e420a7501f4e8a943637da6d3ed2",
    "title": "小重山",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "晴浦溶溶明断霞。楼台摇影处，是谁家。银红裙裥皱宫纱。风前坐，闲斗郁金芽。",
      "人散树啼鸦。粉团黏不住，旧繁华。双龙尾上月痕斜。而今照，冷淡白菱花。"
    ]
  },
  {
    "id": "2e89e420a7501f4e8a943637da4be612",
    "title": "小重山",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "曾伴芳卿锵佩环。西风吹梦断，堕人寰。假饶无分入雕阑。窥妆镜，也合小溪湾。",
      "此地有谁怜。斜阳牛卧处，牧童攀。劝花休苦恨天天。从来道，薄命是朱颜。"
    ]
  },
  {
    "id": "2e89e420a7501f4ecd47372405876588",
    "title": "虞美人·梳楼",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "丝丝杨柳丝丝雨，春在溟蒙处。楼儿忒小不藏愁，几度和云飞去、觅归舟。",
      "天怜客子乡关远，借与花消遣。海棠红近绿阑干，才卷朱帘却又、晚风寒。"
    ]
  },
  {
    "id": "2e89e420a7501f4e85171ae98b767457",
    "title": "南乡子·泊雁小汀洲",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "泊雁小汀洲，冷淡湔裙水漫秋。裙上唾花无觅处，重游，隔柳惟存月半钩。",
      "准拟架层楼，望得伊家见始休。还怕粉云天末起，悠悠，化作相思一片愁。"
    ]
  },
  {
    "id": "2e89e420a7501f4e6a0becd07d4c590a",
    "title": "南乡子·塘门元宵",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "翠幰夜游车，不到山边与水涯。随分纸灯三四盏，邻家，便做元宵好景夸。",
      "谁解倚梅花，思想灯球坠绛纱。旧说梦华犹未了，堪嗟，才百馀年又梦华。"
    ]
  },
  {
    "id": "2e89e420a7501f4ee9605435f72d1a6b",
    "title": "玉楼春·桃花湾马迹",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "秦人占得桃源地。说道花深堪避世。桃花湾内岂无花，吕政马来拦不住。",
      "明朝与子穿花去。去看霜蹄剜石处。茫茫秦事是耶非，万一问花花解语。"
    ]
  },
  {
    "id": "2e89e420a7501f4eaa7f889cfd7dd367",
    "title": "步蟾宫·木樨",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "绿华剪碎娇云瘦，剩妆点、菊前蓉后。娟娟月也染成香，又何况、纤罗襟袖。",
      "秋窗一夜西风骤，翠奁锁、琼珠花镂。人间富贵总腥膻，且和露、攀花三嗅。"
    ]
  },
  {
    "id": "2e89e420a7501f4e9c5a4e740b3c63fe",
    "title": "恋绣衾",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "茜金小袖花下行。过桥亭、倚树听莺。被柳线、低萦鬓，绀云垂、钗凤半横。",
      "红薇影转晴窗昼，漾兰心、未到绣絣。奈一点、春来恨，在青蛾、弯处又生。"
    ]
  },
  {
    "id": "2e89e420a7501f4e34aa301c6112ad12",
    "title": "步蟾宫·春景",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "玉窗掣锁香云涨，唤绿袖、低敲方响。流苏拂处字微讹，但斜倚、红梅一饷。",
      "蒙蒙月在帘衣上，做池馆、春阴模样。春阴模样不如晴，这催雪、曲儿休唱。"
    ]
  },
  {
    "id": "2e89e420a7501f4ecdc122d42018d931",
    "title": "燕归梁·凤莲",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "我梦唐宫春昼迟。正舞到、曳裾时。翠云队仗绛霞衣。慢腾腾、手双垂。",
      "忽然急鼓催将起，似彩凤、乱惊飞。梦回不见万琼妃。见荷花、被风吹。"
    ]
  },
  {
    "id": "2e89e420a7501f4e49cbde78a6777012",
    "title": "浪淘沙令·人爱晓妆鲜",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "人爱晓妆鲜，我爱妆残。翠钗扶住欲敧鬟。印了夜香无事也，月上凉天。",
      "新谱学筝难，愁涌蛾弯。一床衾浪未红翻。听得人催佯不睬，去洗珠钿。"
    ]
  },
  {
    "id": "2e89e420a7501f4ea5df835bbe78879d",
    "title": "步蟾宫·中秋",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "去年云掩冰轮皎，喜今岁、微阴俱扫。乾坤一片玉琉璃，怎算得、清光多少。",
      "无歌无酒痴顽老，对愁影、翻嫌分晓。天公元不负中秋，我自把、中秋误了。"
    ]
  },
  {
    "id": "2e89e420a7501f4e9f0fa71e4095d46a",
    "title": "浪淘沙令·重九",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "明露浴疏桐，秋满帘栊。掩琴无语意忡忡。掐破东窗窥皓月，早上芙蓉。",
      "前事渺茫中，烟水孤鸿。一尊重九又成空。不解吹愁吹帽落，恨杀西风。"
    ]
  },
  {
    "id": "2e89e420a7501f4e98cb191ac3292f8d",
    "title": "南乡子·黄葵",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "冷淡是秋花，更比秋花冷淡些。到处芙蓉供醉赏，从他，自有幽人处士夸。",
      "寂寞两三葩，昼日无风也带斜。一片西窗残照里，谁家，卷却湘裙薄薄纱。"
    ]
  },
  {
    "id": "2e89e420a7501f4ef872a0d4b70809f2",
    "title": "行香子·舟宿兰湾",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "红了樱桃。绿了芭蕉。送春归、客尚蓬飘。昨宵谷水，今夜兰皋。奈云溶溶，风淡淡，雨潇潇。",
      "银字笙调。心字香烧。料芳悰、乍整还凋。待将春恨，都付春潮。过窈娘堤，秋娘渡，泰娘桥。"
    ]
  },
  {
    "id": "2e89e420a7501f4e1dc9d456e2272bd7",
    "title": "粉蝶儿·残春",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "啼鴂声中，春光化成春梦。问东君、仗谁诗送。燕怜晴，莺爱暖，一窗芳哄。奈匆匆、催他柳绵狂纵。",
      "轻罗扇小，桐花又飞么凤。记寒吟、沁梅霜冻。古今□，人易老，莫闲双鞚。尚堪游、荼粉云香洞。"
    ]
  },
  {
    "id": "2e89e420a7501f4ed21907a22822014e",
    "title": "翠羽吟·响林王君本示予越调《小梅花引》，俾以飞仙步虚之意为其辞。予谓泛泛言仙，似乎寡味，越调之曲与梅花宜，罗浮梅花，真仙事也。演而成章，名《翠羽吟》",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "绀露浓。映素空。楼观峭玲珑。粉冻霁英，冷光摇荡古青松。半规黄昏淡月，梅气山影溟蒙。有丽人、步依修竹，萧然态若游龙。绡袂微皱水溶溶。",
      "仙茎清瀣，净洗斜红。劝我浮香桂酒，环佩暗解，声飞芳霭中。弄春弱柳垂丝，慢按翠舞娇童。醉不知何处，惊剪剪、凄紧霜风。梦醒寻痕访踪。但留残星挂穹。梅花未老，翠羽双吟，一片晓峰。"
    ]
  },
  {
    "id": "2e89e420a7501f4e9cef1a37391313bb",
    "title": "贺新郎·乡士以狂得罪，赋此饯行",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "甚矣君狂矣。想胸中、些儿磊磈，酒浇不去。据我看来何所似，一似韩家五鬼。又一似、杨家风子。怪鸟啾啾鸣未了，被天公、捉在樊笼里。这一错，铁难铸。",
      "濯溪雨涨荆溪水。送君归、斩蛟桥外，水光清处。世上恨无楼百尺，装着许多俊气。做弄得、栖栖如此。临别赠言朋友事，有殷勤、六字君听取。节饮食，慎言语。"
    ]
  },
  {
    "id": "2e89e420a7501f4ebdb7c9cfd908e86b",
    "title": "摸鱼儿·寿东轩",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "亸吟鞭、雁峰高处。曾游长寿仙府。年年长见瑶簪会，霞杪盖芝轻度。开绣户。笑万朵香红，剩染秋光素。清箫丽鼓。任滟玉杯深，鸾酣凤醉，犹未洞天暮。",
      "尘缘误。迷却桃源旧步。飞琼芳梦同赋。朝来闻道仙童宴，翘首翠房玄圃。云又雾。身恍到微茫，认得胎禽舞。遥汀近浦。便一苇渔航，撑烟载雨，归去伴寒鹭。"
    ]
  },
  {
    "id": "2e89e420a7501f4e70eabb0c7d00b06e",
    "title": "贺新郎·弹琵琶者",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "妾有琵琶谱。抱金槽、慢捻轻抛，柳梢莺妒。羽调六幺弹遍了，花底灵犀暗度。奈敲断、玉钗纤股。低画屏深朱户掩，卷西风、满地吹尘土。芳事往，蝶空诉。",
      "天天把妾芳心误。小楼东、隐约谁家，凤箫鼍鼓。泪点染衫双袖翠，修竹凄其又暮。背灯影、萧条情互。捐佩洲前裙步步，渺无边、一片相思苦。春去也，乱红舞。"
    ]
  },
  {
    "id": "2e89e420a7501f4e8e95e6c058b31b53",
    "title": "沁园春·寿岳君举",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "昔裴晋公，生甲辰岁，秉唐相钧。向东都治第，才娱老眼，北门建节，又绊闲身。燠馆花浓，凉台月淡，不记弓刀千骑尘。谁堪羡，羡南塘居士，做散仙人。",
      "南塘水向晴云。三百树凤洲杨柳春。有绿衣奏曲，金斜小雁，彩衣劝酒，玉跪双麟。前后同年，逸劳异趣，中立翻成雌甲辰。斯言也，是梅花说与，竹里山民。"
    ]
  },
  {
    "id": "2e89e420a7501f4e107f5b1130021cfb",
    "title": "贺新郎·其三题后院画像",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "绿堕云垂领。背琵琶、盈盈袖手，粉闲红靓。依约春游归来倦，又似春眠未醒。滟寒泚、低迷蓉影。莺带松声飞过也，柳窗深、尚记停针听。魂浩荡，孤芳景。",
      "金钗断股瓶沈井。问苏城、香销卷子，倩谁题咏。灯晕青红残醉在，小院屏昏帐暝。误瞋怪、眉心慵整。人道真真招得下，任千呼万唤无言应。空对此，泪花冷。"
    ]
  },
  {
    "id": "2e89e420a7501f4e5389a92e009c1c51",
    "title": "齐天乐·元夜阅梦华录",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "银蟾飞到觚棱外。娟娟下窥龙尾。电紫鞘轻，云红筤曲，雕玉舆穿灯底。峰缯岫绮。沸一簇人声，道随竿媚。侍女迎銮，燕娇莺姹炫珠翠。",
      "华胥仙梦未了，被天公澒洞，吹换尘世。淡柳湖山，浓花巷陌，惟说钱塘而已。回头汴水。望当日宸游，万□□□。但有寒芜，夜深青磷起。"
    ]
  },
  {
    "id": "2e89e420a7501f4e88e64288b85a1092",
    "title": "喜迁莺·金村阻风",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "风涛如此，被闲鸥诮我，君行良苦。槲叶深湾，芦窠窄港，小憩倦篙慵橹。壮年夜吹笛去，惊得鱼龙嗥舞。怅今老，但蓬窗紧掩，荒凉愁愫。",
      "别浦。云断处。低雁一绳，拦断家山路。佩玉无诗，飞霞乏序，满席快飙谁付。醉中几番重九，今度芳尊孤负。便晴否。怕明朝蝶冷，黄花秋圃。"
    ]
  },
  {
    "id": "2e89e420a7501f4e205faef9acdd055a",
    "title": "念奴娇·梦有奏方响而舞者",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "夜深清梦，到丛花深处，满襟冰雪。人在琼云方响乐，杳杳冲牙清绝。翠簨翔龙，金枞跃凤，不是蕤宾铁。凄锵仙调，风敲珠树新折。",
      "中有五色光开，参差帔影，对舞山香彻。雾阁云窗归去也，笑拥灵君旌节。六曲阑干，一声鹦鹉，霍地空花灭。梦回孤馆，秋笳霜外呜咽。"
    ]
  },
  {
    "id": "2e89e420a7501f4e42327c779ba61dbe",
    "title": "喜迁莺·晴天寥廓",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "晴天寥廓。被孤云画出，离愁消索。玉局弹棋，金钗剪烛，芳思可胜摇落。镜妆为慵迟晚，笙曲缘愁差错。倒纤指，□从头细数，年时同乐。",
      "寂寞。花院悄，昨夜醉眠，梦也难凭托。车角生时，马蹄方后，才始断伊漂泊。闷无半分消遣，春又一番担阁。倚阑久，奈东风忒冷，红绡单薄。"
    ]
  },
  {
    "id": "2e89e420a7501f4e267f477a48692a93",
    "title": "应天长·次清真韵",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "柳湖载酒，梅墅赊棋，东风袖里寒色。转眼翠笼池阁，含樱荐莺食。匆匆过、春是客。弄细雨、昼阴生寂。似琼花、谪下红裳，再返仙籍。",
      "无限倚阑愁，梦断云箫，鹊叫度青壁。漫有戏龙盘□，盈盈住花宅。骄骢马、嘶巷陌。户半掩、堕鞭无迹。但追想，白苎裁缝，灯下初识。"
    ]
  },
  {
    "id": "2e89e420a7501f4e447070df865da953",
    "title": "贺新郎·括杜诗",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "绝代幽人独。掩芳姿、深居何处，乱云深谷。自说关中良家子，零落聊依草木。世丧败、谁收骨肉。轻薄儿郎为夫婿，爱新人、窕窈颜如玉。千万事，风前烛。",
      "鸳鸯一旦成孤宿。最堪怜、新人欢笑，旧人哀哭。侍婢卖珠回来后，相与牵萝补屋。漫采得、柏枝盈掬。日暮山中天寒也，翠绡衣、薄甚肌生粟。空敛袖，倚修竹。"
    ]
  },
  {
    "id": "2e89e420a7501f4eeb922ad76acb7290",
    "title": "高阳台·江阴道中有怀",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "宛转怜香，徘徊顾影，临芳更倚苔身。多谢残英，飞来远远随人。回头却望晴檐下，等几番、小摘微薰。到而今、独袅鞭梢，笑不成春。",
      "愁吟未了烟林晓，有垂杨夹路，也为轻颦。今夜山窗，还□□绕梨云。行囊不是吴笺少，问倩谁、去写花真。待归时，叶底红肥，细雨如尘。"
    ]
  },
  {
    "id": "2e89e420a7501f4e9dc1e7216dc21af7",
    "title": "玉漏迟·寿东轩",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "客窗空翠杪。前生饮惯，长生琼醥。回首红尘，换了□花幰草。隔水神仙洞府，但只有、飞霞能到。谁信道。西风送我，还陪清啸。",
      "缥渺。柳侧双楼，正绣幕围春，露深烟悄。鱼尾停时，雪上鬒云犹少。醉傍芙蓉自语，愿来此、年年簪帽。青屿小。鹤立淡烟秋晓。"
    ]
  },
  {
    "id": "2e89e420a7501f4e3a50096a2ba73913",
    "title": "探春令",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "玉窗蝇字记春寒，满茸丝红处。画翠鸳、双展金蜩翅。未抵我、愁红腻。",
      "芳心一点天涯去。絮蒙蒙遮住。旧对花、弹阮纤琼指。为粉靥、空弹泪。"
    ]
  },
  {
    "id": "2e89e420a7501f4e01e05a09fe5702f3",
    "title": "玉漏迟·傅岩隐木如武林，纳浴堂徐氏女子于客楼。其归也，亦贮之所居楼上，而图西湖景于楼壁",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "翠鸳双穗冷。莺声唤转，春风芳景。花涌□香，此度徐妆偏称。水月仙人院宇，到处有、西湖如镜。烟岫暝。纤葱误指，莲峰篁岭。",
      "料想小阁初逢，正浪拍红猊，袖飞金饼。楼倚斜晖，暗把佳期重省。万种惺忪笑语，□一点、温柔情性。钗倦整。盈盈背灯娇影。"
    ]
  },
  {
    "id": "2e89e420a7501f4edf06afb11dada104",
    "title": "秋夜雨·秋夜",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "黄云水驿秋笳噎。吹人双鬓如雪。愁多无奈处，谩碎把、寒花轻绝。",
      "红云转入香心里，夜渐深、人语初歇。此际愁更别。雁落影、西窗斜月。"
    ]
  },
  {
    "id": "2e89e420a7501f4e810e6140b1a572d4",
    "title": "秋夜雨·蒋正夫令作春夏冬各一阕，次前韵",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "金衣露湿莺喉噎，春情不解分雪。宝筝弦断尽，但万缕、闲愁难绝。",
      "长红小白谁亭馆，过禁烟、弹指芳歇。今夜休要别，且醉宿、缃桃花月。"
    ]
  },
  {
    "id": "2e89e420a7501f4e8140fd75afeff3fa",
    "title": "柳梢青·游女",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "学唱新腔。秋千架上，钗股敲双。柳雨花风，翠松裙褶，红腻鞋帮。",
      "归来门掩银釭。淡月里、疏钟渐撞。娇欲人扶，醉嫌人问，斜倚楼窗。"
    ]
  },
  {
    "id": "2e89e420a7501f4efdb4af7ce5f24e8d",
    "title": "秋夜雨·髹车转急风如噎",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "髹车转急风如噎，冰丝松藕新雪。有人凉满袖，怕汗湿、红绡犹撅。",
      "三更梦断敲荷雨，细听来、疏点还歇。茉莉标致别，占断了、纱厨香月。"
    ]
  },
  {
    "id": "2e89e420a7501f4e1ed2dc1bad53626a",
    "title": "秋夜雨·红麟不暖瓶笙噎",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "红麟不暖瓶笙噎，炉灰一片晴雪。醉无香嗅醒，但手把、新橙闲撅。",
      "更深冻损梅花也，听画堂、箫鼓方歇。想是天气别，豫借与、春风三月。"
    ]
  },
  {
    "id": "2e89e420a7501f4e5ab97d7e9dc60d9d",
    "title": "少年游",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "梨边风紧雪难晴。千点照溪明。吹絮窗低，唾茸窗小，人隔翠阴行。",
      "而今白鸟横飞处，烟树渺乡城。两袖春寒，一襟春恨，斜日淡无情。"
    ]
  },
  {
    "id": "2e89e420a7501f4e5ab97d7ed7699689",
    "title": "少年游",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "枫林红透晚烟青，客思满鸥汀。二十年来，无家种竹，犹借竹为名。",
      "春风未了秋风到，老去万缘轻。只把平生，闲吟闲咏，谱作棹歌声。"
    ]
  },
  {
    "id": "2e89e420a7501f4e12bf3a1caeb1f51b",
    "title": "木兰花慢·冰",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "傍池阑倚遍，问山影、是谁偷。但鹭敛琼丝，鸳藏绣羽，碍浴妨浮。寒流。暗冲片响，似犀椎、带月静敲秋。因念凉荷院宇，粉丸曾泛金瓯。",
      "妆楼。晓涩翠罂油。倦鬓理还休。更有何意绪，怜他半夜，甁破梅愁。红裯。泪乾万点。待穿来、寄与薄情收。只恐东风未转，误人日望归舟。"
    ]
  },
  {
    "id": "2e89e420a7501f4e28768f64ee8c3ab1",
    "title": "声声慢·秋声",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "黄花深巷，红叶低窗，凄凉一片秋声。豆雨声来，中间夹带风声。疏疏二十五点，丽谯门、不锁更声。故人远，问谁摇玉佩，檐底铃声。",
      "彩角声吹月堕，渐连营马动，四起笳声。闪烁邻灯，灯前尚有砧声。知他诉愁到晓，碎哝哝、多少蛩声。诉未了，把一半、分与雁声。"
    ]
  },
  {
    "id": "2e89e420a7501f4ebd45a882a08600ba",
    "title": "春夏两相期·寿谢令人",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "听深深、谢家庭馆。东风对语双燕。似说朝来，天上婺星光现。金裁花诰紫泥香，绣裹藤舆红茵软。散蜡宫辉，行鳞厨品，至今人羡。",
      "西湖万柳如线。料月仙当此，小停飚辇。付与长年，教见海心波浅。萦云玉佩五侯门，洗雪华桐三春苑。慢拍调莺，急鼓催鸾，翠阴生院。"
    ]
  },
  {
    "id": "2e89e420a7501f4e67a74e5cd1685bda",
    "title": "尾犯·寒夜",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "夜倚读书床，敲碎唾壶，灯晕明灭。多事西风，把斋铃频掣。人共语、温温芋火，雁孤飞、萧萧桧雪。遍阑干外，万顷鱼天，未了予愁绝。",
      "鸡边长剑舞，念不到、此样豪杰。瘦骨棱棱，但凄其衾铁。是非梦、无痕堪记，似双瞳、缤纷翠缬。浩然心在，我逢着、梅花便说。"
    ]
  },
  {
    "id": "2e89e420a7501f4eff113d24a64fee68",
    "title": "满江红·一掬乡心",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "一掬乡心，付杳杳、露莎烟苇。来相伴、凄然客影，谢他穷鬼。新绿旧红春又老，少玄老白人生几。况无情、世故荡摩中，凋英伟。",
      "词场笔，行群蚁。战场胄，藏群虮。问何如清昼，倚藤凭棐。流水青山屋上下，束书壶酒船头尾。任垂涎、斗大印黄金，狂周顗。"
    ]
  },
  {
    "id": "2e89e420a7501f4e99c844d1e3f6efb7",
    "title": "风入松·戏人去妾",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "东风方到旧桃枝。仙梦已云迷。画阑红子摴蒱处，依然是、春昼帘垂。恨杀河东狮子，惊回海底鸥儿。",
      "寻芳小步莫嫌迟。此去却慵移。断肠不在分襟后，元来在、襟未分时。柳岸犹携素手，兰房早掩朱扉。"
    ]
  },
  {
    "id": "2e89e420a7501f4ec7c92a1046c60d7e",
    "title": "满江红·秋本无愁",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "秋本无愁，奈客里、秋偏岑寂。身老大、忺敲秦缶，懒移陶甓。万误曾因疏处起，一闲且向贫中觅。笑新来、多事是征鸿，声嘹呖。",
      "双户掩，孤灯剔。书束架，琴悬壁。笑人间无此，小窗幽阒。浪远微听葭叶响，雨残细数梧梢滴。正依稀、梦到故人家，谁横笛。"
    ]
  },
  {
    "id": "2e89e420a7501f4e147ee13ddb3429ed",
    "title": "解佩令·春",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "春晴也好。春阴也好。著些儿、春雨越好。春雨如丝，绣出花枝红袅。怎禁他、孟婆合皂。",
      "梅花风小。杏花风小。海棠风、蓦地寒峭。岁岁春光，被二十四风吹老。楝花风、尔且慢到。"
    ]
  },
  {
    "id": "2e89e420a7501f4ec18824be4f3cec4a",
    "title": "探芳信·菊",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "翠吟悄。似有人黄裳，孤伫埃表。渐老侵芳岁，识君恨不早。料应陶令吟魂在，凝此秋香妙。傲霜姿，尚想前身，倚窗馀傲。",
      "回首醉年少。控骏马蓉边，红亸茸帽。淡泊东篱，有谁肯、梦飞到。正襟三诵悠然句，聊遣花微笑。酒休赊，醒眼看花正好。"
    ]
  },
  {
    "id": "2e89e420a7501f4efc0d692cb7ec881c",
    "title": "念奴娇·寿薛稼堂",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "稼翁居士，有几多抱负，几多声價。玉立绣衣霄汉表，曾览八州风化。进退行藏，此时正要，一著高天下。黄埃扑面，不成也控羸马。",
      "人道云出无心，才离山后，岂是无心者。自古达官酣富贵，往往遭人描画。只有青门，种瓜闲客，千载传佳话。稼翁一笑，吾今亦爱吾稼。"
    ]
  },
  {
    "id": "2e89e420a7501f4e7aca3777b3434568",
    "title": "真珠帘·寿岳君选",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "书楼四面筠帘卷。微薰起，翠弄悬签丝软。楼上读书仙，对宝狻霏转。绣馆钗行云度影，滟寿觥、盈盈争劝。争劝。奈芸边事切，花中情浅。",
      "金奏未响昏蜩，早传言放却，舞衫歌扇。柳雨一窝凉，再展开湘卷。万颗蕖心琼珠辊，细滴与、银朱小砚。深院。待月满廊腰，玉笙又远。"
    ]
  },
  {
    "id": "2e89e420a7501f4e84ed5be3a6a2aace",
    "title": "木兰花慢·再赋",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "渺琉璃万顷，冷光射、夕阳洲。见败柳漂枝，残芦泛叶，欲去仍留。罗帱。少年梦里，正窥帘、月浸素肌柔。谁念衰翁自老，断髭冻得成虬。",
      "凝眸。一望绝飞鸥。宇宙正清幽。漫细敲紫砚，轻呵翠管，吟思难抽。飕飕。晚风又起，但时听、碎玉落檐头。多少梅花片脑，醉来误整香篝。"
    ]
  },
  {
    "id": "2e89e420a7501f4e4cb154266f481913",
    "title": "洞仙歌·对雨思友",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "世间何处，最难忘杯酒。惟是停云想亲友。此时无一盏，千种离愁，西风外，长伴枯荷衰柳。",
      "去年深夜语，倾倒书□，窗烛心悬小红豆。记得到门时，雨正萧萧，嗟今雨、此情非旧。待与子、相期采黄花，又未卜重阳，果能晴否。"
    ]
  },
  {
    "id": "2e89e420a7501f4eeea97bac3ff59b60",
    "title": "祝英台近·次韵",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "柳边楼，花下馆。低卷绣帘半。帘外天丝，扰扰似情乱。知他蛾绿纤眉，鹅黄小袖，在何处、闲游闲玩。",
      "最堪叹。筝面一寸尘深，玉柱网斜雁。谱字红蔫，剪烛记同看。几回传语东风，将愁吹去，怎奈向、东风不管。"
    ]
  },
  {
    "id": "2e89e420a7501f4edffb753330c769d9",
    "title": "最高楼·催春",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "新春景，明媚在何时。宜早不宜迟。软尘巷陌青油幰，重帘深院画罗衣。要些儿，晴日照，暖风吹。",
      "一片片、雪儿休要下。一点点、雨儿休要洒。才恁地，越愆期。悠悠下趁梅花到，匆匆枉带柳花飞。倩黄莺，将我语，报春归。"
    ]
  },
  {
    "id": "2e89e420a7501f4e6b81f46b04ca09f9",
    "title": "高阳台·送翠英",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "燕卷晴丝，蜂黏落絮，天教绾住闲愁。闲里清明，匆匆粉涩红羞。灯摇缥晕茸窗冷，语未阑、娥影分收。好伤情，春也难留，人也难留。",
      "芳尘满目悠悠。问萦云佩响，还绕谁楼。别酒才斟，从前心事都休。飞莺纵有风吹转，奈旧家、苑已成秋。莫思量，杨柳湾西，且棹吟舟。"
    ]
  },
  {
    "id": "2e89e420a7501f4ed07da6612c66dfaf",
    "title": "高阳台·闰元宵",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "桥尾星沈，街心尘敛，天公还把春饶。桂月黄昏，金丝柳换星摇。相逢小曲方嫌冷，便暖薰、珠络香飘。却怜他、隔岁芳期，枉费囊绡。",
      "人情终似娥儿舞，到颦翻宿粉，怎比初描。认得游踪，花骢不住嘶骄。梅梢一寸残红炬，喜尚堪、移照樱桃。醉醺醺，不记元宵，只道花朝。"
    ]
  },
  {
    "id": "2e89e420a7501f4e610beafe343b0254",
    "title": "高阳台·芙蓉",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "霞铄帘珠，云蒸篆玉，环楼婉婉飞铃。天上王郎，飙轮此地曾停。秋香不断台隍远，溢万丛、锦艳鲜明。事成尘，鸾凤箫中，空度歌声。",
      "臞翁一点清寒髓，惯餐英菊屿，饮露兰汀。透屋高红，新营小样花城。霜浓月淡三更梦，梦曼仙、来倚吟屏。共襟期，不是琼姬，不是芳卿。"
    ]
  },
  {
    "id": "2e89e420a7501f4e4cc14e07709f6dd9",
    "title": "绛都春·春愁怎画",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "春愁怎画。正莺背带雪，酴醿花谢。细雨院深，淡月廊斜重帘挂。归时记约烧灯夜。早拆尽、秋千红架。纵然归近，风光又是，翠阴初夏。娅姹。颦青泫白，恨玉佩罢舞，芳尘凝榭。几拟情人，付与兰香秋罗帕。知他堕策斜拢马。在底处、垂杨楼下。无言暗拥娇鬟，凤钗溜也。"
    ]
  },
  {
    "id": "2e89e420a76d8b263d3dcd162402b34a",
    "title": "过龙门",
    "authorName": "郑意娘",
    "authorId": "2e89e420a76d8b26d1457b72d1457b72",
    "dynasty": "宋",
    "content": [
      "尽日倚危阑。触目凄然。乘高望处是居延。忍听楼头吹画角，雪满长川。",
      "荏苒又经年。暗想南园。与民同乐五门前。僧院犹存宣政字，不见鳌山。"
    ]
  },
  {
    "id": "2e89e420a76d8b260afa196094d7c238",
    "title": "胜州令",
    "authorName": "郑意娘",
    "authorId": "2e89e420a76d8b26d1457b72d1457b72",
    "dynasty": "宋",
    "content": [
      "杏花正喷火。朦朦微雨，晓来初过。梦回听、乳莺调舌，紫燕竞穿帘幕。垂杨阴里，粉墙影出秋千索。对媚景，赢得双眉锁。翠鬟信任亸。谁更忺梳掠。追思向日，共个人、同携手，略无暂时抛躲。到今似、海角天涯，无由得见则个。番思往事上心，向他谁行诉。郤会旧欢，泪滴真珠颗。",
      "意中人未睹。觉凤帏冷落。都是俺嗏错。被他闲言伏语啜做。到此近、四五千里，为水远山遥阔。当初曾言，尽老更不重婚，却甚镇日，共人同欢乐。傅粉在那里，肯念人寂寞。终待把、云笺细写，把衷肠、尽总说破。问伊怎下得，怜新弃旧，顿乖盟约。可怜命掩黄泉，细寻思，都为他一个。你忒煞亏我。"
    ]
  },
  {
    "id": "2e89e420a76d8b26d6127407188f4547",
    "title": "好事近",
    "authorName": "郑意娘",
    "authorId": "2e89e420a76d8b26d1457b72d1457b72",
    "dynasty": "宋",
    "content": [
      "往事与谁论，无语暗弹泪血。何处最堪怜肠断，是黄昏时节。",
      "倚楼凝望又徘徊，谁解此情切。何计可同归雁，趁江南春色。"
    ]
  },
  {
    "id": "2e89e420a77223a2eb6072210c838e82",
    "title": "少年游·江南节物",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "江南节物，水昏云淡，飞雪满前村。千寻翠岭，一枝芳艳，迢递寄归人。",
      "寿阳妆罢，冰姿玉态，的的写天真。等闲风雨又纷纷，更忍向、笛中闻。"
    ]
  },
  {
    "id": "2e89e420a78687c34d1128513fd21c9b",
    "title": "庆清朝追和郑毅夫及第后作",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "晓日彤墀，春风黄伞，天颜咫尺清光。恩袍初赐，一时玉质金相。济济满廷鹓鹭，月卿映、日尹星郎。鸣鞘绕，锦鞯归路，醉舞醒狂。",
      "追随宝津琼苑，看穿花帽侧，拂柳鞭长。临流夹径，参差绿荫红芳。宴罢西城向晚，歌呼笑语溢平康。休相恼，争揭疏帘，半出新妆。"
    ]
  },
  {
    "id": "2e89e420a78687c31a3689b04ba0222c",
    "title": "蝶恋花·其一和张文伯魏园行春",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "春入花梢红欲半。水外绿杨，掩映笙歌院。霁日迟迟风扇暖。天光上下青浮岸。",
      "归去画楼烟暝晚。步拾梅英，点缀宫妆面。美目碧长眉翠浅。消魂正值回头看。"
    ]
  },
  {
    "id": "2e89e420a78687c306808271b415f245",
    "title": "蝶恋花·其二和张文伯上巳雨",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "檐溜潺潺朝复暮。燕子衔泥，穿幕来还去。素锦青袍知有处。花光草色迷汀渚。",
      "春不负人人自负。君看流觞，只恁良宵度。厌浥小桃如泣诉。东风莫漫飘红雨。"
    ]
  },
  {
    "id": "2e89e420a78687c3e30c43e20dd5358e",
    "title": "蝶恋花·其三",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "城上春旗催日暮。柳絮沾泥，花蕊随流去。记得前时行乐处。小桥水渌初平渚。",
      "玉子纹楸谁胜负。不道光阴，暗向闲中度。天若有情容我诉。春来底事多阴雨。"
    ]
  },
  {
    "id": "2e89e420a78687c3e30c43e233307f14",
    "title": "蝶恋花·其三",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "杏靥桃腮俱有腼。常避孤芳，独斗红深浅。犯雪凌霜芳意展。玉容似带春寒怨。",
      "分得数枝来小院。依倚铜瓶，标致能清远。淡月帘栊疏影转。骚人为尔柔肠断。"
    ]
  },
  {
    "id": "2e89e420a78687c372f0afd9fad8e2ad",
    "title": "蝶恋花·其四和王冲之木犀",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "庭院雨馀秋意晚。一阵风来，到处清香遍。把酒对花情不浅。花前敢避金杯满。",
      "薝卜酴醾虽惯见。常恨搀先，不是君徒伴。莫把龙涎轻斗远。流芳肯逐炉烟断。"
    ]
  },
  {
    "id": "2e89e420a78687c3da5d7290a4c58e25",
    "title": "蝶恋花·其五和张文伯海棠",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "碧雾暗消香篆半。花影穿帘，厌浥苍苔院。鸂鶒一双塘水暖。浮沉时近垂杨岸。",
      "雨过不知春事晚。但怪朱唇，得酒红潮面。野蔌山肴三四盏。携尊更向花前看。"
    ]
  },
  {
    "id": "2e89e420a78687c3a56482f660f1e8bb",
    "title": "蝶恋花·其六和鲁如晦园棋",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "玉子纹楸频较路。胜负等闲，休冶黄金注。黑白斑斑乌间鹭。明窗净几谁知处。",
      "逼剥声中人不语。见可知难，步武来还去。何日挂冠宫一亩。相从识取棋中趣。"
    ]
  },
  {
    "id": "2e89e420a78687c35a9c40c7fc46e01b",
    "title": "燕山亭·海棠",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "微雨斑斑，晕湿海棠，渐觉燕脂红褪。迟日短垣，娇怯和风，摇曳一成春困。玉软酴酥，扶不起、晚妆慵整。愁恨。对佳时媚景，可堪重省。",
      "曾约小桃新燕，有蜂媒蝶使，为传芳信。西蜀杜郎，东坡苏老，道也道应难尽。一朵风流，雅称且、凤翘云鬓。相映。眉拂黛、梅腮弄粉。"
    ]
  },
  {
    "id": "2e89e420a78687c3075b6836c8dabdea",
    "title": "蝶恋花·和鲁如晦梅花二首其七",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "曾向水边云外见。争似霜蕤，照映苍苔院。檀口半开金袅线。端相消得纶巾岸。",
      "点缀南枝红旋旋。准拟杯盘，日向花前宴。飞雪飘飘云不卷。何人览镜凭阑看。"
    ]
  },
  {
    "id": "2e89e420a78687c38453ecacf9f06995",
    "title": "风流子·和桐城魏宰",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "扁舟南浦岸，分携处、鸣佩忆珊珊。见十里长堤，数声啼鴂，至今清泪，襟袖斓斑。谁信道，沈腰成瘦减，潘鬓就衰残。漫把酒临风，看花对月，不言拄笏，无绪凭阑。",
      "相逢复相感，但凝情秋水，送恨春山。应念马催行色，泥溅征衫。况芳菲将过，红英婉娩，追随正乐，黄鸟间关。争得此心无著，浑似云闲。"
    ]
  }
]