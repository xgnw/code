[
  {
    "id": "4cf43776293040fc901f0a1b8c8db928",
    "title": "送杨少府赴选",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "大国置衡镜，准平天地心。",
      "群贤无邪人，朗鉴穷情深。",
      "吾君咏南风，衮冕弹鸣琴。",
      "时泰多美士，京国会缨簪。",
      "山苗落涧底，幽松出高岑。",
      "夫子有盛才，主司得球琳。",
      "流水非郑曲，前行遇知音。",
      "衣工剪绮绣，一误伤千金。",
      "何惜刀尺馀，不裁寒女衾。",
      "我非弹冠者，感别但开襟。",
      "空谷无白驹，贤人岂悲吟。",
      "大道安弃物，时来或招寻。",
      "尔见山吏部，当应无陆沈。"
    ]
  },
  {
    "id": "4cf43776293040fc187763f47ba546c2",
    "title": "对雪奉饯任城六父秩满归京",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "龙虎谢鞭策，鹓鸾不司晨。",
      "君看海上鹤，何似笼中鹑。",
      "独用天地心，浮云乃吾身。",
      "虽将簪组狎，若与烟霞亲。",
      "季父有英风，白眉超常伦。",
      "一官即梦寐，脱屐归西秦。",
      "窦公敞华筵，墨客尽来臻。",
      "燕歌落胡雁，郢曲回阳春。",
      "征马百度嘶，游车动行尘。",
      "踌躇未忍去，恋此四座人。",
      "饯离驻高驾，惜别空殷勤。",
      "何时竹林下，更与步兵邻。"
    ]
  },
  {
    "id": "4cf43776293040fcf7679136296085b2",
    "title": "鲁郡尧祠送吴五之琅琊",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "尧没三千岁，青松古庙存。",
      "送行奠桂酒，拜舞清心魂。",
      "日色促归人，连歌倒芳樽。",
      "马嘶俱醉起，分手更何言。"
    ]
  },
  {
    "id": "4cf43776293040fcb1e2be775f0a7091",
    "title": "鲁郡尧祠送窦明府薄华还西京",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "朝策犁眉騧，举鞭力不堪。强扶愁疾向何处，角巾微服尧祠南。",
      "长杨扫地不见日，石门喷作金沙潭。笑夸故人指绝境，山光水色青于蓝。",
      "庙中往往来击鼓，尧本无心尔何苦。门前长跪双石人，有女如花日歌舞。",
      "银鞍绣毂往复回，簸林蹶石鸣风雷。远烟空翠时明灭，白鸥历乱长飞雪。",
      "红泥亭子赤阑干，碧流环转青锦湍。深沈百丈洞海底，那知不有蛟龙蟠。",
      "君不见绿珠潭水流东海，绿珠红粉沈光彩。绿珠楼下花满园，今日曾无一枝在。",
      "昨夜秋声阊阖来，洞庭木落骚人哀。遂将三五少年辈，登高远望形神开。",
      "生前一笑轻九鼎，魏武何悲铜雀台。我歌白云倚窗牖，尔闻其声但挥手。",
      "长风吹月度海来，遥劝仙人一杯酒。酒中乐酣宵向分，举觞酹尧尧可闻。",
      "何不令皋繇拥彗横八极，直上青天挥浮云。",
      "高阳小饮真琐琐，山公酩酊何如我。竹林七子去道赊，兰亭雄笔安足夸。",
      "尧祠笑杀五湖水，至今憔悴空荷花。尔向西秦我东越，暂向瀛洲访金阙。",
      "蓝田太白若可期，为余扫洒石上月。"
    ]
  },
  {
    "id": "4cf43776293040fcf0b3a407279f49e7",
    "title": "金乡送韦八之西京",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "客自长安来，还归长安去。",
      "狂风吹我心，西挂咸阳树。",
      "此情不可道，此别何时遇。",
      "望望不见君，连山起烟雾。"
    ]
  },
  {
    "id": "4cf43776293040fc174e72dc930ac9d8",
    "title": "送薛九被谗去鲁",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "宋人不辨玉，鲁贱东家丘。",
      "我笑薛夫子，胡为两地游。",
      "黄金消众口，白璧竟难投。",
      "梧桐生蒺藜，绿竹乏佳实。",
      "凤凰宿谁家，遂与群鸡匹。",
      "田家养老马，穷士归其门。",
      "蛾眉笑躄者，宾客去平原。",
      "却斩美人首，三千还骏奔。",
      "毛公一挺剑，楚赵两相存。",
      "孟尝习狡兔，三窟赖冯谖。",
      "信陵夺兵符，为用侯生言。",
      "春申一何愚，刎首为李园。",
      "贤哉四公子，抚掌黄泉里。",
      "借问笑何人，笑人不好士。",
      "尔去且勿諠，桃李竟何言。",
      "沙丘无漂母，谁肯饭王孙。"
    ]
  },
  {
    "id": "4cf43776293040fc65be65c920f994b9",
    "title": "单父东楼秋夜送族弟沈之秦",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "尔从咸阳来，问我何劳苦。沐猴而冠不足言，身骑土牛滞东鲁。",
      "沈弟欲行凝弟留，孤飞一雁秦云秋。坐来黄叶落四五，北斗已挂西城楼。",
      "丝桐感人弦亦绝，满堂送君皆惜别。卷帘见月清兴来，疑是山阴夜中雪。",
      "明日斗酒别，惆怅清路尘。遥望长安日，不见长安人。",
      "长安宫阙九天上，此地曾经为近臣。一朝复一朝，发白心不改。",
      "屈原憔悴滞江潭，亭伯流离放辽海。折翮翻飞随转蓬，闻弦坠虚下霜空。",
      "圣朝久弃青云士，他日谁怜张长公。"
    ]
  },
  {
    "id": "4cf43776293040fccbb75fb588593bc7",
    "title": "送族弟凝至晏堌",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "雪满原野白，戎装出盘游。",
      "挥鞭布猎骑，四顾登高丘。",
      "兔起马足间，苍鹰下平畴。",
      "喧呼相驰逐，取乐销人忧。",
      "舍此戒禽荒，微声列齐讴。",
      "鸣鸡发晏堌，别雁惊涞沟。",
      "西行有东音，寄与长河流。"
    ]
  },
  {
    "id": "4cf43776293040fcc809ceb2d8b7d631",
    "title": "鲁城北郭曲腰桑下送张子还嵩阳",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "送别枯桑下，凋叶落半空。",
      "我行懵道远，尔独知天风。",
      "谁念张仲蔚，还依蒿与蓬。",
      "何时一杯酒，更与李膺同。"
    ]
  },
  {
    "id": "4cf43776293040fc06b6fc87476afd65",
    "title": "送鲁郡刘长史迁弘农长史",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "鲁国一杯水，难容横海鳞。",
      "仲尼且不敬，况乃寻常人。",
      "白玉换斗粟，黄金买尺薪。",
      "闭门木叶下，始觉秋非春。",
      "闻君向西迁，地即鼎湖邻。",
      "宝镜匣苍藓，丹经埋素尘。",
      "轩后上天时，攀龙遗小臣。",
      "及此留惠爱，庶几风化淳。",
      "鲁缟如白烟，五缣不成束。",
      "临行赠贫交，一尺重山岳。",
      "相国齐晏子，赠行不及言。",
      "托阴当树李，忘忧当树萱。",
      "他日见张禄，绨袍怀旧恩。"
    ]
  },
  {
    "id": "4cf43776293040fc17dc4e2fad5c204a",
    "title": "送族弟单父主簿凝摄宋城主簿至郭南月桥却回栖霞山留饮赠之",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "吾家青萍剑，操割有馀闲。",
      "往来纠二邑，此去何时还。",
      "鞍马月桥南，光辉岐路间。",
      "贤豪相追饯，却到栖霞山。",
      "群花散芳园，斗酒开离颜。",
      "乐酣相顾起，征马无由攀。"
    ]
  },
  {
    "id": "4cf43776293040fce52746b2fc313ef2",
    "title": "鲁郡东石门送杜二甫",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "醉别复几日，登临遍池台。",
      "何时石门路，重有金樽开。",
      "秋波落泗水，海色明徂徕。",
      "飞蓬各自远，且尽手中杯。"
    ]
  },
  {
    "id": "4cf43776293040fcf0be47d40ffec0bd",
    "title": "鲁郡尧祠送张十四游河北",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "猛虎伏尺草，虽藏难蔽身。",
      "有如张公子，肮脏在风尘。",
      "岂无横腰剑，屈彼淮阴人。",
      "击筑向北燕，燕歌易水滨。",
      "归来泰山上，当与尔为邻。"
    ]
  },
  {
    "id": "4cf43776293040fcd29f06e9f2e26a66",
    "title": "灞陵行送别",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "送君灞陵亭，灞水流浩浩。上有无花之古树，下有伤心之春草。",
      "我向秦人问路岐，云是王粲南登之古道。古道连绵走西京，紫阙落日浮云生。",
      "正当今夕断肠处，黄鹂愁绝不忍听。"
    ]
  },
  {
    "id": "4cf43776293040fc6a83da267ac763bc",
    "title": "送羽林陶将军",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "将军出使拥楼船，江上旌旗拂紫烟。",
      "万里横戈探虎穴，三杯拔剑舞龙泉。",
      "莫道词人无胆气，临行将赠绕朝鞭。"
    ]
  },
  {
    "id": "4cf43776293040fc158ae3161e3e1321",
    "title": "送程刘二侍郎兼独孤判官赴安西幕府",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "安西幕府多材雄，喧喧惟道三数公。",
      "绣衣貂裘明积雪，飞书走檄如飘风。",
      "朝辞明主出紫宫，银鞍送别金城空。",
      "天外飞霜下葱海，火旗云马生光彩。",
      "胡塞清尘几日归，汉家草绿遥相待。"
    ]
  },
  {
    "id": "4cf43776293040fc623a2327f2752655",
    "title": "送张遥之寿阳幕府",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "寿阳信天险，天险横荆关。",
      "苻坚百万众，遥阻八公山。",
      "不假筑长城，大贤在其间。",
      "战夫若熊虎，破敌有馀闲。",
      "张子勇且英，少轻卫霍孱。",
      "投躯紫髯将，千里望风颜。",
      "勖尔效才略，功成衣锦还。"
    ]
  },
  {
    "id": "4cf43776293040fcf90efd13c0337347",
    "title": "送裴十八图南归嵩山二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "何处可为别，长安青绮门。",
      "胡姬招素手，延客醉金樽。",
      "临当上马时，我独与君言。",
      "风吹芳兰折，日没鸟雀喧。",
      "举手指飞鸿，此情难具论。",
      "同归无早晚，颍水有清源。"
    ]
  },
  {
    "id": "4cf43776293040fcf90efd13b45f2196",
    "title": "送裴十八图南归嵩山二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "君思颍水绿，忽复归嵩岑。",
      "归时莫洗耳，为我洗其心。",
      "洗心得真情，洗耳徒买名。",
      "谢公终一起，相与济苍生。"
    ]
  },
  {
    "id": "4cf43776293040fc62be7a6aa62951fd",
    "title": "同王昌龄送族弟襄归桂阳二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "秦地见碧草，楚谣对清樽。",
      "把酒尔何思，鹧鸪啼南园。",
      "余欲罗浮隐，犹怀明主恩。",
      "踌躇紫宫恋，孤负沧洲言。",
      "终然无心云，海上同飞翻。",
      "相期乃不浅，幽桂有芳根。"
    ]
  },
  {
    "id": "4cf43776293040fc62be7a6a3a3559fb",
    "title": "同王昌龄送族弟襄归桂阳二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "尔家何在潇湘川，青莎白石长沙边。",
      "昨梦江花照江日，几枝正发东窗前。",
      "觉来欲往心悠然，魂随越鸟飞南天。",
      "秦云连山海相接，桂水横烟不可涉。",
      "送君此去令人愁，风帆茫茫隔河洲。",
      "春潭琼草绿可折，西寄长安明月楼。"
    ]
  },
  {
    "id": "4cf43776293040fc8436dffa4caeabf7",
    "title": "送于十八应四子举落第还嵩山",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "吾祖吹橐籥，天人信森罗。",
      "归根复太素，群动熙元和。",
      "炎炎四真人，摛辩若涛波。",
      "交流无时寂，杨墨日成科。",
      "夫子闻洛诵，夸才才固多。",
      "为金好踊跃，久客方蹉跎。",
      "道可束卖之，五宝溢山河。",
      "劝君还嵩丘，开酌盼庭柯。",
      "三花如未落，乘兴一来过。"
    ]
  },
  {
    "id": "4cf43776293040fca89544b651351e82",
    "title": "送别",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "寻阳五溪水，沿洄直入巫山里。胜境由来人共传，君到南中自称美。",
      "送君别有八月秋，飒飒芦花复益愁。云帆望远不相见，日暮长江空自流。"
    ]
  },
  {
    "id": "4cf43776293040fcb74fd5ec23867821",
    "title": "送族弟绾从军安西",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "汉家兵马乘北风，鼓行而西破犬戎。",
      "尔随汉将出门去，剪虏若草收奇功。",
      "君王按剑望边色，旄头已落胡天空。",
      "匈奴系头数应尽，明年应入蒲萄宫。"
    ]
  },
  {
    "id": "4cf43776293040fc75891afaa37e0f88",
    "title": "送张秀才从军",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "六驳食猛虎，耻从驽马群。",
      "一朝长鸣去，矫若龙行云。",
      "壮士怀远略，志存解世纷。",
      "周粟犹不顾，齐圭安肯分。",
      "抱剑辞高堂，将投崔冠军。",
      "长策扫河洛，宁亲归汝坟。",
      "当令千古后，麟阁著奇勋。"
    ]
  },
  {
    "id": "4cf43776293040fc2578392b9ccaaed1",
    "title": "送崔度还吴",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "幽燕沙雪地，万里尽黄云。",
      "朝吹归秋雁，南飞日几群。",
      "中有孤凤雏，哀鸣九天闻。",
      "我乃重此鸟，彩章五色分。",
      "胡为杂凡禽，雏鹜轻贱君。",
      "举手捧尔足，疾心若火焚。",
      "拂羽泪满面，送之吴江濆。",
      "去影忽不见，踌躇日将曛。"
    ]
  },
  {
    "id": "4cf43776293040fcaaf827d88e1ba3d9",
    "title": "送祝八之江东赋得浣纱石",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "西施越溪女，明艳光云海。",
      "未入吴王宫殿时，浣纱古石今犹在。",
      "桃李新开映古杏，菖蒲犹短出平沙。",
      "昔时红粉照流水，今日青苔覆落花。",
      "君去西秦适东越，碧山青江几超忽。",
      "若到天涯思故人，浣纱石上窥明月。"
    ]
  },
  {
    "id": "4cf43776293040fcf368d683584cb72c",
    "title": "送侯十一",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "朱亥已击晋，侯嬴尚隐身。",
      "时无魏公子，岂贵抱关人。",
      "余亦不火食，游梁同在陈。",
      "空馀湛卢剑，赠尔托交亲。"
    ]
  },
  {
    "id": "4cf43776293040fc3bbbf40a21fd2e56",
    "title": "鲁中送二从弟赴举之西京",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "鲁客向西笑，君门若梦中。",
      "霜凋逐臣发，日忆明光宫。",
      "复羡二龙去，才华冠世雄。",
      "平衢骋高足，逸翰凌长风。",
      "舞袖拂秋月，歌筵闻蚤鸿。",
      "送君日千里，良会何由同。"
    ]
  },
  {
    "id": "4cf43776293040fc82c3a5de11f12e2f",
    "title": "送长沙陈太守二首其一",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "长沙陈太守，逸气凌青松。",
      "英主赐五马，本是天池龙。",
      "湘水回九曲，衡山望五峰。",
      "荣君按节去，不及远相从。"
    ]
  },
  {
    "id": "4cf43776293040fc7724b663976270fa",
    "title": "送杨燕之东鲁",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "关西杨伯起，汉日旧称贤。",
      "四代三公族，清风播人天。",
      "夫子华阴居，开门对玉莲。",
      "何事历衡霍，云帆今始还。",
      "君坐稍解颜，为君歌此篇。",
      "我固侯门士，谬登圣主筵。",
      "一辞金华殿，蹭蹬长江边。",
      "二子鲁门东，别来已经年。",
      "因君此中去，不觉泪如泉。"
    ]
  },
  {
    "id": "4cf43776293040fc85910873937f06fa",
    "title": "送蔡山人",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "我本不弃世，世人自弃我。",
      "一乘无倪舟，八极纵远柂。",
      "燕客期跃马，唐生安敢讥。",
      "采珠勿惊龙，大道可暗归。",
      "故山有松月，迟尔玩清晖。"
    ]
  },
  {
    "id": "4cf43776293040fc484ad9800a973ec5",
    "title": "送萧三十一之鲁中兼问稚子伯禽",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "六月南风吹白沙，吴牛喘月气成霞。",
      "水国郁蒸不可处，时炎道远无行车。",
      "夫子如何涉江路，云帆袅袅金陵去。",
      "高堂倚门望伯鱼，鲁中正是趋庭处。",
      "我家寄在沙丘傍，三年不归空断肠。",
      "君行既识伯禽子，应驾小车骑白羊。"
    ]
  },
  {
    "id": "4cf43776293040fc2ec082346c0aba13",
    "title": "送杨山人归嵩山",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "我有万古宅，嵩阳玉女峰。",
      "长留一片月，挂在东溪松。",
      "尔去掇仙草，菖蒲花紫茸。",
      "岁晚或相访，青天骑白龙。"
    ]
  },
  {
    "id": "4cf43776293040fc8255a455e296298a",
    "title": "送殷淑三首其一",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "海水不可解，连江夜为潮。",
      "俄然蒲屿阔，岸去酒船遥。",
      "惜别耐取醉，鸣榔且长谣。",
      "天明尔当去，应便有风飘。"
    ]
  },
  {
    "id": "4cf43776293040fcea94852d87f8afe1",
    "title": "送岑徵君归鸣皋山",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "岑公相门子，雅望归安石。",
      "奕世皆夔龙，中台竟三拆。",
      "至人达机兆，高揖九州伯。",
      "奈何天地间，而作隐沦客。",
      "贵道能全真，潜辉卧幽邻。",
      "探元入窅默，观化游无垠。",
      "光武有天下，严陵为故人。",
      "虽登洛阳殿，不屈巢由身。",
      "余亦谢明主，今称偃蹇臣。",
      "登高览万古，思与广成邻。",
      "蹈海宁受赏，还山非问津。",
      "西来一摇扇，共拂元规尘。"
    ]
  },
  {
    "id": "4cf43776293040fcc273e367731bf2b6",
    "title": "送范山人归泰山",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "鲁客抱白鹤，别余往泰山。",
      "初行若片云，杳在青崖间。",
      "高高至天门，日观近可攀。",
      "云山望不及，此去何时还。"
    ]
  },
  {
    "id": "4cf43776293040fced228de5d7dd0256",
    "title": "江上送女道士褚三清游南岳",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "吴江女道士，头戴莲花巾。",
      "霓衣不湿雨，特异阳台云。",
      "足下远游履，凌波生素尘。",
      "寻仙向南岳，应见魏夫人。"
    ]
  },
  {
    "id": "4cf43776293040fc7ce8911f3605caf9",
    "title": "送舍弟",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "吾家白额驹，远别临东道。他日相思一梦君，应得池塘生春草。"
    ]
  },
  {
    "id": "4cf43776293040fcda347895b1ccfa61",
    "title": "送张秀才谒高中丞",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "秦帝沦玉镜，留侯降氛氲。",
      "感激黄石老，经过沧海君。",
      "壮士挥金槌，报雠六国闻。",
      "智勇冠终古，萧陈难与群。",
      "两龙争斗时，天地动风云。",
      "酒酣舞长剑，仓卒解汉纷。",
      "宇宙初倒悬，鸿沟势将分。",
      "英谋信奇绝，夫子扬清芬。",
      "胡月入紫微，三光乱天文。",
      "高公镇淮海，谈笑却妖氛。",
      "采尔幕中画，戡难光殊勋。",
      "我无燕霜感，玉石俱烧焚。",
      "但洒一行泪，临岐竟何云。"
    ]
  },
  {
    "id": "4cf43776293040fcac82fa392ac9343e",
    "title": "寻阳送弟昌峒鄱阳司马作",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "桑落洲渚连，沧江无云烟。",
      "浔阳非剡水，忽见子猷船。",
      "飘然欲相近，来迟杳若仙。",
      "人乘海上月，帆落湖中天。",
      "一睹无二诺，朝欢更胜昨。",
      "尔则吾惠连，吾非尔康乐。",
      "朱绂白银章，上官佐鄱阳。",
      "松门拂中道，石镜回清光。",
      "摇扇及于越，水亭风气凉。",
      "与尔期此亭，期在秋月满。",
      "时过或未来，两乡心已断。",
      "吴山对楚岸，彭蠡当中州。",
      "相思定如此，有穷尽年愁。"
    ]
  },
  {
    "id": "4cf43776293040fc1c2166bbe450ad43",
    "title": "饯校书叔云",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "少年费白日，歌笑矜朱颜。",
      "不知忽已老，喜见春风还。",
      "惜别且为欢，裴回桃李间。",
      "看花饮美酒，听鸟临晴山。",
      "向晚竹林寂，无人空闭关。"
    ]
  },
  {
    "id": "4cf43776293040fc8e98eebdafc0a5f7",
    "title": "同吴王送杜秀芝赴举入京",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "秀才何翩翩，王许回也贤。",
      "暂别庐江守，将游京兆天。",
      "秋山宜落日，秀水出寒烟。",
      "欲折一枝桂，还来雁沼前。"
    ]
  },
  {
    "id": "4cf43776293040fcbb446f15a0d5af9a",
    "title": "洞庭醉后送绛州吕使君果",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "昔别若梦中，天涯忽相逢。",
      "洞庭破秋月，纵酒开愁容。",
      "赠剑刻玉字，延平两蛟龙。",
      "送君不尽意，书及雁回峰。"
    ]
  },
  {
    "id": "4cf43776293040fcc8864d511fd5dbe7",
    "title": "与诸公送陈郎将归衡阳",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "衡山苍苍入紫冥，下看南极老人星。",
      "回飙吹散五峰雪，往往飞花落洞庭。",
      "气清岳秀有如此，郎将一家拖金紫。",
      "门前食客乱浮云，世人皆比孟尝君。",
      "江上送行无白璧，临歧惆怅若为分。"
    ]
  },
  {
    "id": "4cf43776293040fc793ac383ba67f68a",
    "title": "送赵判官赴黔府中丞叔幕",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "廓落青云心，交结黄金尽。",
      "富贵翻相忘，令人忽自哂。",
      "蹭蹬鬓毛斑，盛时难再还。",
      "巨源咄石生，何事马蹄间。",
      "绿萝长不厌，却欲还东山。",
      "君为鲁曾子，拜揖高堂里。",
      "叔继赵平原，偏承明主恩。",
      "风霜推独坐，旌节镇雄藩。",
      "虎士秉金钺，蛾眉开玉樽。",
      "才高幕下去，义重林中言。",
      "水宿五溪月，霜啼三峡猿。",
      "东风春草绿，江上候归轩。"
    ]
  },
  {
    "id": "4cf43776293040fc479a835fc4889e84",
    "title": "江夏送友人",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "雪点翠云裘，送君黄鹤楼。",
      "黄鹤振玉羽，西飞帝王州。",
      "凤无琅玕实，何以赠远游。",
      "裴回相顾影，泪下汉江流。"
    ]
  },
  {
    "id": "4cf43776293040fcaf0ca0b5d8211330",
    "title": "送郤昂谪巴中",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "瑶草寒不死，移植沧江滨。",
      "东风洒雨露，会入天地春。",
      "予若洞庭叶，随波送逐臣。",
      "思归未可得，书此谢情人。"
    ]
  },
  {
    "id": "4cf43776293040fcfcdbf3522b790843",
    "title": "江西送友人之罗浮",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "桂水分五岭，衡山朝九疑。",
      "乡关渺安西，流浪将何之。",
      "素色愁明湖，秋渚晦寒姿。",
      "畴昔紫芳意，已过黄发期。",
      "君王纵疏散，云壑借巢夷。",
      "尔去之罗浮，我还憩峨眉。",
      "中阔道万里，霞月遥相思。",
      "如寻楚狂子，琼树有芳枝。"
    ]
  },
  {
    "id": "4cf43776293040fc31f21ae366483d4c",
    "title": "宣城送刘副使入秦",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "君即刘越石，雄豪冠当时。",
      "凄清横吹曲，慷慨扶风词。",
      "虎啸俟腾跃，鸡鸣遭乱离。",
      "千金市骏马，万里逐王师。",
      "结交楼烦将，侍从羽林儿。",
      "统兵捍吴越，豺虎不敢窥。",
      "大勋竟莫叙，已过秋风吹。",
      "秉钺有季公，凛然负英姿。",
      "寄深且戎幕，望重必台司。",
      "感激一然诺，纵横两无疑。",
      "伏奏归北阙，鸣驺忽西驰。",
      "列将咸出祖，英僚惜分离。",
      "斗酒满四筵，歌啸宛溪湄。",
      "君携东山妓，我咏北门诗。",
      "贵贱交不易，恐伤中园葵。",
      "昔赠紫骝驹，今倾白玉卮。",
      "同欢万斛酒，未足解相思。",
      "此别又千里，秦吴渺天涯。",
      "月明关山苦，水剧陇头悲。",
      "借问几时还，春风入黄池。",
      "无令长相忆，折断绿杨枝。"
    ]
  },
  {
    "id": "4cf43776293040fc045134d0d990031f",
    "title": "泾川送族弟錞",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "泾川三百里，若耶羞见之。",
      "锦石照碧山，两边白鹭鸶。",
      "佳境千万曲，客行无歇时。",
      "上有琴高水，下有陵阳祠。",
      "仙人不见我，明月空相知。",
      "问我何事来，卢敖结幽期。",
      "蓬山振雄笔，绣服挥清词。",
      "江湖发秀色，草木含荣滋。",
      "置酒送惠连，吾家称白眉。",
      "愧无海峤作，敢阙河梁诗。",
      "见尔复几朝，俄然告将离。",
      "中流漾彩鹢，列岸丛金羁。",
      "叹息苍梧凤，分栖琼树枝。",
      "清晨各飞去，飘落天南垂。",
      "望极落日尽，秋深暝猿悲。",
      "寄情与流水，但有长相思。"
    ]
  },
  {
    "id": "4cf43776293040fc447800cdbf0b090a",
    "title": "五松山送殷淑",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "秀色发江左，风流奈若何。",
      "仲文了不还，独立扬清波。",
      "载酒五松山，颓然白云歌。",
      "中天度落月，万里遥相过。",
      "抚酒惜此月，流光畏蹉跎。",
      "明日别离去，连峰郁嵯峨。"
    ]
  },
  {
    "id": "4cf43776293040fc3651935a0f5aef56",
    "title": "送崔氏昆季之金陵",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "放歌倚东楼，行子期晓发。",
      "秋风渡江来，吹落山上月。",
      "主人出美酒，灭烛延清光。",
      "二崔向金陵，安得不尽觞。",
      "水客弄归棹，云帆卷轻霜。",
      "扁舟敬亭下，五两先飘扬。",
      "峡石入水花，碧流日更长。",
      "思君无岁月，西笑阻河梁。"
    ]
  },
  {
    "id": "4cf43776293040fcaec1bc083328ccf3",
    "title": "登黄山凌歊台送族弟溧阳尉济充泛舟赴华阴",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "鸾乃凤之族，翱翔紫云霓。",
      "文章辉五色，双在琼树栖。",
      "一朝各飞去，凤与鸾俱啼。",
      "炎赫五月中，朱曦烁河堤。",
      "尔从泛舟役，使我心魂悽。",
      "秦地无碧草，南云喧鼓鼙。",
      "君王减玉膳，早起思鸣鸡。",
      "漕引救关辅，疲人免涂泥。",
      "宰相作霖雨，农夫得耕犁。",
      "静者伏草间，群才满金闺。",
      "空手无壮士，穷居使人低。",
      "送君登黄山，长啸倚天梯。",
      "小舟若凫雁，大舟若鲸鲵。",
      "开帆散长风，舒卷与云齐。",
      "日入牛渚晦，苍然夕烟迷。",
      "相思定何许，杳在洛阳西。"
    ]
  },
  {
    "id": "4cf43776293040fcf5d9b01fe67f172e",
    "title": "酬谈少府",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "一尉居倏忽，梅生有仙骨。",
      "三事或可羞，匈奴哂千秋。",
      "壮士屈黄绶，浪迹寄沧洲。",
      "昨观荆岘作，如从云汉游。",
      "老夫当暮矣，蹀足惧骅骝。"
    ]
  },
  {
    "id": "4cf43776293040fc2fda609bfc1af468",
    "title": "酬宇文少府见赠桃竹书筒",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "桃竹书筒绮绣文，良工巧妙称绝群。",
      "灵心圆映三江月，彩质叠成五色云。",
      "中藏宝诀峨眉去，千里提携长忆君。"
    ]
  },
  {
    "id": "4cf43776293040fc86c25401967d78a4",
    "title": "五月东鲁行答汶上君",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "五月梅始黄，蚕凋桑柘空。",
      "鲁人重织作，机杼鸣帘栊。",
      "顾余不及仕，学剑来山东。",
      "举鞭访前途，获笑汶上翁。",
      "下愚忽壮士，未足论穷通。",
      "我以一箭书，能取聊城功。",
      "终然不受赏，羞与时人同。",
      "西归去直道，落日昏阴虹。",
      "此去尔勿言，甘心为转蓬。"
    ]
  },
  {
    "id": "4cf43776293040fcf50e89e99ff81f65",
    "title": "早秋单父南楼酬窦公衡",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "白露见日灭，红颜随霜凋。别君若俯仰，春芳辞秋条。",
      "泰山嵯峨夏云在，疑是白波涨东海。散为飞雨川上来，遥帷却卷清浮埃。",
      "知君独坐青轩下，此时结念同所怀。",
      "我闭南楼看道书，幽帘清寂在仙居。曾无好事来相访，赖尔高文一起予。"
    ]
  },
  {
    "id": "4cf43776293040fce217b0a7e2d607d5",
    "title": "酬张司马赠墨",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "上党碧松烟，夷陵丹砂末。兰麝凝珍墨，精光乃堪掇。",
      "黄头奴子双鸦鬟，锦囊养之怀袖间。今日赠予兰亭去，兴来洒笔会稽山。"
    ]
  },
  {
    "id": "4cf43776293040fcdb1651c13070dd6c",
    "title": "答长安崔少府叔封游终南翠微寺太宗皇帝金沙泉见寄",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "河伯见海若，傲然夸秋水。",
      "小物昧远图，宁知通方士。",
      "多君紫霄意，独往苍山里。",
      "地古寒云深，岩高长风起。",
      "初登翠微岭，复憩金沙泉。",
      "践苔朝霜滑，弄波夕月圆。",
      "饮彼石下流，结萝宿溪烟。",
      "鼎湖梦渌水，龙驾空茫然。",
      "早行子午关，却登山路远。",
      "拂琴听霜猿，灭烛乃星饭。",
      "人烟无明异，鸟道绝往返。",
      "攀厓倒青天，下视白日晚。",
      "既过石门隐，还唱石潭歌。",
      "涉雪搴紫芳，濯缨想清波。",
      "此人不可见，此地君自过。",
      "为余谢风泉，其如幽意何。"
    ]
  },
  {
    "id": "4cf43776293040fc5c9c29afb7a95fe6",
    "title": "酬崔五郎中",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "朔云横高天，万里起秋色。",
      "壮士心飞扬，落日空叹息。",
      "长啸出原野，凛然寒风生。",
      "幸遭圣明时，功业犹未成。",
      "奈何怀良图，郁悒独愁坐。",
      "杖策寻英豪，立谈乃知我。",
      "崔公生民秀，缅邈青云姿。",
      "制作参造化，托讽含神祇。",
      "海岳尚可倾，吐诺终不移。",
      "是时霜飙寒，逸兴临华池。",
      "起舞拂长剑，四座皆扬眉。",
      "因得穷欢情，赠我以新诗。",
      "又结汗漫期，九垓远相待。",
      "举身憩蓬壶，濯足弄沧海。",
      "从此凌倒景，一去无时还。",
      "朝游明光宫，暮入阊阖关。",
      "但得长把袂，何必嵩丘山。"
    ]
  },
  {
    "id": "4cf43776293040fc00cf6d6d3a89f6cd",
    "title": "以诗代书答元丹丘",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "青鸟海上来，今朝发何处。",
      "口衔云锦字，与我忽飞去。",
      "鸟去凌紫烟，书留绮窗前。",
      "开缄方一笑，乃是故人传。",
      "故人深相勖，忆我劳心曲。",
      "离居在咸阳，三见秦草绿。",
      "置书双袂间，引领不暂闲。",
      "长望杳难见，浮云横远山。"
    ]
  },
  {
    "id": "4cf43776293040fc7d533e1f30e00662",
    "title": "金门答苏秀才",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "君还石门日，朱火始改木。",
      "春草如有情，山中尚含绿。",
      "折芳愧遥忆，永路当自勖。",
      "远见故人心，平生以此足。",
      "巨海纳百川，麟阁多才贤。",
      "献书入金阙，酌醴奉琼筵。",
      "屡忝白云唱，恭闻黄竹篇。",
      "恩光照拙薄，云汉希腾迁。",
      "铭鼎倘云逐，扁丹方渺然。",
      "我留在金门，君去卧丹壑。",
      "未果三山期，遥欣一丘乐。",
      "玄珠寄象罔，赤水非寥廓。",
      "愿狎东海鸥，共营西山药。",
      "栖岩君寂灭，处世余龙蠖。",
      "良辰不同赏，永日应闲居。",
      "鸟吟檐间树，花落窗下书。",
      "缘溪见绿筱，隔岫窥红蕖。",
      "采薇行笑歌，眷我情何已。",
      "月出石镜间，松鸣风琴里。",
      "得心自虚妙，外物空颓靡。",
      "身世如两忘，从君老烟水。"
    ]
  },
  {
    "id": "4cf43776293040fc4e8a1c8029576bf1",
    "title": "酬坊州王司马与阎正字对雪见赠",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "游子东南来，自宛适京国。",
      "飘然无心云，倏忽复西北。",
      "访戴昔未偶，寻嵇此相得。",
      "愁颜发新欢，终宴叙前识。",
      "阎公汉庭旧，沈郁富才力。",
      "价重铜龙楼，声高重门侧。",
      "宁期此相遇，华馆陪游息。",
      "积雪明远峰，寒城锁春色。",
      "主人苍生望，假我青云翼。",
      "风水如见资，投竿佐皇极。"
    ]
  },
  {
    "id": "4cf43776293040fc3bbd59401a2fb1f5",
    "title": "酬中都小吏携斗酒双鱼于逆旅见赠",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "鲁酒若琥珀，汶鱼紫锦鳞。山东豪吏有俊气，手携此物赠远人。",
      "意气相倾两相顾，斗酒双鱼表情素。双鳃呀呷鳍鬣张，蹳刺银盘欲飞去。",
      "呼儿拂几霜刃挥，红肌花落白雪霏。为君下箸一餐饱，醉著金鞍上马归。"
    ]
  },
  {
    "id": "4cf43776293040fc6503c99ef8afa07a",
    "title": "酬张卿夜宿南陵见赠",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "月出鲁城东，明如天上雪。",
      "鲁女惊莎鸡，鸣机应秋节。",
      "当君相思夜，火落金风高。",
      "河汉挂户牖，欲济无轻舠。",
      "我昔辞林丘，云龙忽相见。",
      "客星动太微，朝去洛阳殿。",
      "尔来得茂彦，七叶仕汉馀。",
      "身为下邳客，家有圯桥书。",
      "傅说未梦时，终当起岩野。",
      "万古骑辰星，光辉照天下。",
      "与君各未遇，长策委蒿莱。",
      "宝刀隐玉匣，锈涩空莓苔。",
      "遂令世上愚，轻我土与灰。",
      "一朝攀龙去，蛙黾安在哉？",
      "故山定有酒，与尔倾金罍。"
    ]
  },
  {
    "id": "4cf43776293040fc75412cafe5e8e71d",
    "title": "酬岑勋见寻就元丹丘对酒相待以诗见招",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "黄鹤东南来，寄书写心曲。",
      "倚松开其缄，忆我肠断续。",
      "不以千里遥，命驾来相招。",
      "中逢元丹丘，登岭宴碧霄。",
      "对酒忽思我，长啸临清飙。",
      "蹇予未相知，茫茫绿云垂。",
      "俄然素书及，解此长渴饥。",
      "策马望山月，途穷造阶墀。",
      "喜兹一会面，若睹琼树枝。",
      "忆君我远来，我欢方速至。",
      "开颜酌美酒，乐极忽成醉。",
      "我情既不浅，君意方亦深。",
      "相知两相得，一顾轻千金。",
      "且向山客笑，与君论素心。"
    ]
  },
  {
    "id": "4cf43776293040fc2a7cb0218a0203fe",
    "title": "答从弟幼成过西园见赠",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "一身自潇洒，万物何嚣諠。",
      "拙薄谢明时，栖闲归故园。",
      "二季过旧壑，四邻驰华轩。",
      "衣剑照松宇，宾徒光石门。",
      "山童荐珍果，野老开芳樽。",
      "上陈樵渔事，下叙农圃言。",
      "昨来荷花满，今见兰苕繁。",
      "一笑复一歌，不知夕景昏。",
      "醉罢同所乐，此情难具论。"
    ]
  },
  {
    "id": "4cf43776293040fc4ca77a29eb0f1f4a",
    "title": "酬王补阙惠翼庄庙宋丞泚赠别",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "学道三千春，自言羲和人。",
      "轩盖宛若梦，云松长相亲。",
      "偶将二公合，复与三山邻。",
      "喜结海上契，自为天外宾。",
      "鸾翮我先铩，龙性君莫驯。",
      "朴散不尚古，时讹皆失真。",
      "勿踏荒溪坡，朅来浩然津。",
      "薜带何辞楚，桃源堪避秦。",
      "世迫且离别，心在期隐沦。",
      "酬赠非炯诫，永言铭佩绅。"
    ]
  },
  {
    "id": "4cf43776293040fcedb069b26f4226ad",
    "title": "酬裴侍御对雨感时见赠",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "雨色秋来寒，风严清江爽。",
      "孤高绣衣人，潇洒青霞赏。",
      "平生多感激，忠义非外奖。",
      "祸连积怨生，事及徂川往。",
      "楚邦有壮士，鄢郢翻扫荡。",
      "申包哭秦庭，泣血将安仰。",
      "鞭尸辱已及，堂上罗宿莽。",
      "颇似今之人，蟊贼陷忠谠。",
      "渺然一水隔，何由税归鞅。",
      "日夕听猿怨，怀贤盈梦想。"
    ]
  },
  {
    "id": "4cf43776293040fce46b73be50f5f6ea",
    "title": "玩月金陵城西孙楚酒楼达曙歌吹日晚乘醉著紫绮裘乌纱巾与酒客数人棹歌秦淮往石头访崔四侍御",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "昨玩西城月，青天垂玉钩。",
      "朝沽金陵酒，歌吹孙楚楼。",
      "忽忆绣衣人，乘船往石头。",
      "草裹乌纱巾，倒被紫绮裘。",
      "两岸拍手笑，疑是王子猷。",
      "酒客十数公，崩腾醉中流。",
      "谑浪棹海客，喧呼傲阳侯。",
      "半道逢吴姬，卷帘出揶揄。",
      "我忆君到此，不知狂与羞。",
      "一月一见君，三杯便回桡。",
      "舍舟共连袂，行上南渡桥。",
      "兴发歌绿水，秦客为之摇。",
      "鸡鸣复相招，清宴逸云霄。",
      "赠我数百字，字字凌风飙。",
      "系之衣裘上，相忆每长谣。"
    ]
  },
  {
    "id": "4cf43776293040fc4ffb387948dd7428",
    "title": "答族侄僧中孚赠玉泉仙人掌茶",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "常闻玉泉山，山洞多乳窟。",
      "仙鼠如白鸦，倒悬清溪月。",
      "茗生此中石，玉泉流不歇。",
      "根柯洒芳津，采服润肌骨。",
      "丛老卷绿叶，枝枝相接连。",
      "曝成仙人掌，似拍洪崖肩。",
      "举世未见之，其名定谁传。",
      "宗英乃禅伯，投赠有佳篇。",
      "清镜烛无盐，顾惭西子妍。",
      "朝坐有馀兴，长吟播诸天。"
    ]
  },
  {
    "id": "4cf43776293040fcc67987e79fa3905e",
    "title": "酬裴侍御留岫师弹琴见寄",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "君同鲍明远，邀彼休上人。",
      "鼓琴乱白雪，秋变江上春。",
      "瑶草绿未衰，攀翻寄情亲。",
      "相思两不见，流泪空盈巾。"
    ]
  },
  {
    "id": "4cf43776293040fcb7f223771c33f76f",
    "title": "张相公出镇荆州寻除太子詹事余时流夜郎行至江夏与张公去千里公因太府丞王昔使车寄罗衣二事及五月五日赠余诗余答以此诗",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "张衡殊不乐，应有四愁诗。",
      "惭君锦绣段，赠我慰相思。",
      "鸿鹄复矫翼，凤凰忆故池。",
      "荣乐一如此，商山老紫芝。"
    ]
  },
  {
    "id": "4cf43776293040fc9b4ef19088d3e47f",
    "title": "醉后答丁十八以诗讥余捶碎黄鹤楼",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "黄鹤高楼已槌碎，黄鹤仙人无所依。",
      "黄鹤上天诉玉帝，却放黄鹤江南归。",
      "神明太守再雕饰，新图粉壁还芳菲。",
      "一州笑我为狂客，少年往往来相讥。",
      "君平帘下谁家子，云是辽东丁令威。",
      "作诗调我惊逸兴，白云绕笔窗前飞。",
      "待取明朝酒醒罢，与君烂漫寻春晖。"
    ]
  },
  {
    "id": "4cf43776293040fce32c583167f2e3c3",
    "title": "答裴侍御先行至石头驿以书见招期月满泛洞庭",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "君至石头驿，寄书黄鹤楼。",
      "开缄识远意，速此南行舟。",
      "风水无定准，湍波或滞留。",
      "忆昨新月生，西檐若琼钩。",
      "今来何所似，破镜悬清秋。",
      "恨不三五明，平湖泛澄流。",
      "此欢竟莫遂，狂杀王子猷。",
      "巴陵定遥远，持赠解人忧。"
    ]
  },
  {
    "id": "4cf43776293040fc2f9ca231f48c91aa",
    "title": "答高山人兼呈权顾二侯",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "虹霓掩天光，哲后起康济。",
      "应运生夔龙，开元扫氛翳。",
      "太微廓金镜，端拱清遐裔。",
      "轻尘集嵩岳，虚点盛明意。",
      "谬挥紫泥诏，献纳青云际。",
      "谗惑英主心，恩疏佞臣计。",
      "仿徨庭阙下，叹息光阴逝。",
      "未作仲宣诗，先流贾生涕。",
      "挂帆秋江上，不为云罗制。",
      "山海向东倾，百川无尽势。",
      "我于鸱夷子，相去千馀岁。",
      "运阔英达稀，同风遥执袂。",
      "登舻望远水，忽见沧浪枻。",
      "高士何处来，虚舟渺安系。",
      "衣貌本淳古，文章多佳丽。",
      "延引故乡人，风义未沦替。",
      "顾侯达语默，权子识通蔽。",
      "曾是无心云，俱为此留滞。",
      "双萍易飘转，独鹤思凌厉。",
      "明晨去潇湘，共谒苍梧帝。"
    ]
  },
  {
    "id": "4cf43776293040fc3ac2cf495e6c9399",
    "title": "答杜秀才五松见赠",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "昔献长杨赋，天开云雨欢。当时待诏承明里，皆道扬雄才可观。",
      "敕赐飞龙二天马，黄金络头白玉鞍。浮云蔽日去不返，总为秋风摧紫兰。",
      "角巾东出商山道，采秀行歌咏芝草。路逢园绮笑向人，两君解来一何好。",
      "闻道金陵龙虎盘，还同谢朓望长安。千峰夹水向秋浦，五松名山当夏寒。",
      "铜井炎炉歊九天，赫如铸鼎荆山前。陶公瞿铄呵赤电，回禄睢盱扬紫烟。",
      "此中岂是久留处，便欲烧丹从列仙。爱听松风且高卧，飕飕吹尽炎氛过。",
      "登崖独立望九州，阳春欲奏谁相和。闻君往年游锦城，章仇尚书倒屣迎。",
      "飞笺洛绎奏明主，天书降问回恩荣。肮脏不能就圭组，至今空扬高蹈名。",
      "夫子工文绝世奇，五松新作天下推。吾非谢尚邀彦伯，异代风流各一时。",
      "一时相逢乐在今，袖拂白云开素琴，弹为三峡流泉音。",
      "从兹一别武陵去，去后桃花春水深。"
    ]
  },
  {
    "id": "4cf43776293040fc4fea87c855bf7a61",
    "title": "至陵阳山登天柱石酬韩侍御见招隐黄山",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "韩众骑白鹿，西往华山中。",
      "玉女千馀人，相随在云空。",
      "见我传秘诀，精诚与天通。",
      "何意到陵阳，游目送飞鸿。",
      "天子昔避狄，与君亦乘骢。",
      "拥兵五陵下，长策遏胡戎。",
      "时泰解绣衣，脱身若飞蓬。",
      "鸾凤翻羽翼，啄粟坐樊笼。",
      "海鹤一笑之，思归向辽东。",
      "黄山过石柱，巘崿上攒丛。",
      "因巢翠玉树，忽见浮丘公。",
      "又引王子乔，吹笙舞松风。",
      "朗咏紫霞篇，请开蕊珠宫。",
      "步纲绕碧落，倚树招青童。",
      "何日可携手，遗形入无穷。"
    ]
  },
  {
    "id": "4cf43776293040fccd3eece5faf21839",
    "title": "酬崔十五见招",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "尔有鸟迹书，相招琴溪饮。",
      "手迹尺素中，如天落云锦。",
      "读罢向空笑，疑君在我前。",
      "长吟字不灭，怀袖且三年。"
    ]
  },
  {
    "id": "4cf43776293040fcce20bb62fa28816b",
    "title": "答王十二寒夜独酌有怀",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "昨夜吴中雪，子猷佳兴发。",
      "万里浮云卷碧山，青天中道流孤月。",
      "孤月沧浪河汉清，北斗错落长庚明。",
      "怀余对酒夜霜白，玉床金井水峥嵘。",
      "人生飘忽百年内，且须酣畅万古情。",
      "君不能狸膏金距学斗鸡，坐令鼻息吹虹霓。",
      "君不能学哥舒横行青海夜带刀，西屠石堡取紫袍。",
      "吟诗作赋北窗里，万言不直一杯水。",
      "世人闻此皆掉头，有如东风射马耳。",
      "鱼目亦笑我，请与明月同。",
      "骅骝拳局不能食，蹇驴得志鸣春风。",
      "折杨皇华合流俗，晋君听琴枉清角。",
      "巴人谁肯和阳春，楚地由来贱奇璞。",
      "黄金散尽交不成，白首为儒身被轻。",
      "一谈一笑失颜色，苍蝇贝锦喧谤声。",
      "曾参岂是杀人者，谗言三及慈母惊。",
      "与君论心握君手，荣辱于余亦何有。",
      "孔圣犹闻伤凤麟，董龙更是何鸡狗。",
      "一生傲岸苦不谐，恩疏媒劳志多乖。",
      "严陵高揖汉天子，何必长剑拄颐事玉阶。",
      "达亦不足贵，穷亦不足悲。",
      "韩信羞将绛灌比，祢衡耻逐屠沽儿。",
      "君不见李北海，英风豪气今何在？",
      "君不见裴尚书，土坟三尺蒿棘居。",
      "少年早欲五湖去，见此弥将钟鼎疏。"
    ]
  },
  {
    "id": "4cf43776293040fca2d0e3fb1f74f050",
    "title": "游南阳白水登石激作",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "朝涉白水源，暂与人俗疏。",
      "岛屿佳境色，江天涵清虚。",
      "目送去海云，心闲游川鱼。",
      "长歌尽落日，乘月归田庐。"
    ]
  },
  {
    "id": "4cf43776293040fc0c9b3c11e52b37cb",
    "title": "游南阳清泠泉",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "惜彼落日暮，爱此寒泉清。",
      "西辉逐流水，荡漾游子情。",
      "空歌望云月，曲尽长松声。"
    ]
  },
  {
    "id": "4cf43776293040fc193362454c203986",
    "title": "寻鲁城北范居士失道落苍耳中见范置酒摘苍耳作",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "雁度秋色远，日静无云时。",
      "客心不自得，浩漫将何之。",
      "忽忆范野人，闲园养幽姿。",
      "茫然起逸兴，但恐行来迟。",
      "城壕失往路，马首迷荒陂。",
      "不惜翠云裘，遂为苍耳欺。",
      "入门且一笑，把臂君为谁。",
      "酒客爱秋蔬，山盘荐霜梨。",
      "他筵不下箸，此席忘朝饥。",
      "酸枣垂北郭，寒瓜蔓东篱。",
      "还倾四五酌，自咏猛虎词。",
      "近作十日欢，远为千载期。",
      "风流自簸荡，谑浪偏相宜。",
      "酣来上马去，却笑高阳池。"
    ]
  },
  {
    "id": "4cf43776293040fcdb18f6c4e3aaf21f",
    "title": "东鲁门泛舟二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "日落沙明天倒开，波摇石动水萦回。",
      "轻舟泛月寻溪转，疑是山隐雪后来。"
    ]
  },
  {
    "id": "4cf43776293040fcdb18f6c406d4aa39",
    "title": "东鲁门泛舟二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "水作青龙盘石堤，桃花夹岸鲁门西。",
      "若教月下乘舟去，何啻风流到剡溪。"
    ]
  },
  {
    "id": "4cf43776293040fc506a552deda44cf2",
    "title": "秋猎孟诸夜归置酒单父东楼观妓",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "倾晖速短炬，走海无停川。",
      "冀餐圆丘草，欲以还颓年。",
      "此事不可得，微生若浮烟。",
      "骏发跨名驹，雕弓控鸣弦。",
      "鹰豪鲁草白，狐兔多肥鲜。",
      "邀遮相驰逐，遂出城东田。",
      "一扫四野空，喧呼鞍马前。",
      "归来献所获，炮炙宜霜天。",
      "出舞两美人，飘飖若云仙。",
      "留欢不知疲，清晓方来旋。"
    ]
  },
  {
    "id": "4cf43776293040fc29e2afe894891d95",
    "title": "游泰山六首·其一",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "四月上泰山，石屏御道开。",
      "六龙过万壑，涧谷随萦回。",
      "马迹绕碧峰，于今满青苔。",
      "飞流洒绝巘，水急松声哀。",
      "北眺崿嶂奇，倾崖向东摧。",
      "洞门闭石扇，地底兴云雷。",
      "登高望蓬瀛，想象金银台。",
      "天门一长啸，万里清风来。",
      "玉女四五人，飘飖下九垓。",
      "含笑引素手，遗我流霞杯。",
      "稽首再拜之，自愧非仙才。",
      "旷然小宇宙，弃世何悠哉。"
    ]
  },
  {
    "id": "4cf43776293040fc48baa09b78d6a8d8",
    "title": "游泰山六首·其二",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "清晓骑白鹿，直上天门山。",
      "山际逢羽人，方瞳好容颜。",
      "扪萝欲就语，却掩青云关。",
      "遗我鸟迹书，飘然落岩间。",
      "其字乃上古，读之了不闲。",
      "感此三叹息，从师方未还。"
    ]
  },
  {
    "id": "4cf43776293040fc0579b1b963510fbc",
    "title": "游泰山六首·其三",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "平明登日观，举手开云关。",
      "精神四飞扬，如出天地间。",
      "黄河从西来，窈窕入远山。",
      "凭崖揽八极，目尽长空闲。",
      "偶然值青童，绿发双云鬟。",
      "笑我晚学仙，蹉跎凋朱颜。",
      "踌躇忽不见，浩荡难追攀。"
    ]
  },
  {
    "id": "4cf43776293040fcb9d3d3a24906f521",
    "title": "游泰山六首·其四",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "清斋三千日，裂素写道经。",
      "吟诵有所得，众神卫我形。",
      "云行信长风，飒若羽翼生。",
      "攀崖上日观，伏槛窥东溟。",
      "海色动远山，天鸡已先鸣。",
      "银台出倒景，白浪翻长鲸。",
      "安得不死药，高飞向蓬瀛。"
    ]
  },
  {
    "id": "4cf43776293040fc48e32d3975a0e3fa",
    "title": "游泰山六首·其五",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "日观东北倾，两崖夹双石。",
      "海水落眼前，天光遥空碧。",
      "千峰争攒聚，万壑绝凌历。",
      "缅彼鹤上仙，去无云中迹。",
      "长松入云汉，远望不盈尺。",
      "山花异人间，五月雪中白。",
      "终当遇安期，于此鍊玉液。"
    ]
  },
  {
    "id": "4cf43776293040fc781127a0c2b646e2",
    "title": "游泰山六首·其六",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "朝饮王母池，暝投天门关。",
      "独抱绿绮琴，夜行青山间。",
      "山明月露白，夜静松风歇。",
      "仙人游碧峰，处处笙歌发。",
      "寂静娱清晖，玉真连翠微。",
      "想象鸾凤舞，飘飖龙虎衣。",
      "扪天摘匏瓜，恍惚不忆归。",
      "举手弄清浅，误攀织女机。",
      "明晨坐相失，但见五云飞。"
    ]
  },
  {
    "id": "4cf43776293040fc185e80a9d9c2e6fa",
    "title": "携妓登梁王栖霞山孟氏桃园中",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "碧草已满地，柳与梅争春。谢公自有东山妓，金屏笑坐如花人。",
      "今日非昨日，明日还复来。白发对绿酒，强歌心已摧。",
      "君不见梁王池上月，昔照梁王樽酒中。梁王已去明月在，黄鹂愁醉啼春风。",
      "分明感激眼前事，莫惜醉卧桃园东。"
    ]
  },
  {
    "id": "4cf43776293040fc5a5b0efb3b83a90a",
    "title": "与从侄杭州刺史良游天竺寺",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "挂席凌蓬丘，观涛憩樟楼。",
      "三山动逸兴，五马同遨游。",
      "天竺森在眼，松风飒惊秋。",
      "览云测变化，弄水穷清幽。",
      "叠嶂隔遥海，当轩写归流。",
      "诗成傲云月，佳趣满吴洲。"
    ]
  },
  {
    "id": "4cf43776293040fce24e4e9fbce0d915",
    "title": "同友人舟行游台越作",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "楚臣伤江枫，谢客拾海月。",
      "怀沙去潇湘，挂席泛溟渤。",
      "蹇予访前迹，独往造穷发。",
      "古人不可攀，去若浮云没。",
      "愿言弄倒景，从此鍊真骨。",
      "华顶窥绝溟，蓬壶望超忽。",
      "不知青春度，但怪绿芳歇。",
      "空持钓鳌心，从此谢魏阙。"
    ]
  },
  {
    "id": "4cf43776293040fcee3332674be58d12",
    "title": "朝下过卢郎中叙旧游",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "君登金华省，我入银台门。",
      "幸遇圣明主，俱承云雨恩。",
      "复此休浣时，闲为畴昔言。",
      "却话山海事，宛然林壑存。",
      "明湖思晓月，叠嶂忆清猿。",
      "何由返初服，田野醉芳樽。"
    ]
  },
  {
    "id": "4cf43776293040fc718417c00afeeeff",
    "title": "邯郸南亭观妓",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "歌鼓燕赵儿，魏姝弄鸣丝。",
      "粉色艳日彩，舞袖拂花枝。",
      "把酒顾美人，请歌邯郸词。",
      "清筝何缭绕，度曲绿云垂。",
      "平原君安在，科斗生古池。",
      "座客三千人，于今知有谁。",
      "我辈不作乐，但为后代悲。"
    ]
  },
  {
    "id": "4cf43776293040fc710ce9d5ecedb5e1",
    "title": "春陪商州裴使君游石娥溪",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "裴公有仙标，拔俗数千丈。",
      "澹荡沧洲云，飘飖紫霞想。",
      "剖竹商洛间，政成心已闲。",
      "萧条出世表，冥寂闭玄关。",
      "我来属芳节，解榻时相悦。",
      "褰帷对云峰，扬袂指松雪。",
      "暂出东城边，遂游西岩前。",
      "横天耸翠壁，喷壑鸣红泉。",
      "寻幽殊未歇，爱此春光发。",
      "溪傍饶名花，石上有好月。",
      "命驾归去来，露华生翠苔。",
      "淹留惜将晚，复听清猿哀。",
      "清猿断人肠，游子思故乡。",
      "明发首东路，此欢焉可忘。"
    ]
  },
  {
    "id": "4cf43776293040fcd48c4aad3bf1faed",
    "title": "春日陪杨江宁及诸官宴北湖感古作",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "昔闻颜光禄，攀龙宴京湖。",
      "楼船入天镜，帐殿开云衢。",
      "君王歌大风，如乐丰沛都。",
      "延年献佳作，邈与诗人俱。",
      "我来不及此，独立钟山孤。",
      "杨宰穆清风，芳声腾海隅。",
      "英僚满四座，粲若琼林敷。",
      "鹢首弄倒景，蛾眉缀明珠。",
      "新弦采梨园，古舞娇吴歈。",
      "曲度绕云汉，听者皆欢娱。",
      "鸡栖何嘈嘈，沿月沸笙竽。",
      "古之帝宫苑，今乃人樵苏。",
      "感此劝一觞，愿君覆瓢壶。",
      "荣盛当作乐，无令后贤吁。"
    ]
  },
  {
    "id": "4cf43776293040fcd9f51bf62fdeba15",
    "title": "宴郑参卿山池",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "尔恐碧草晚，我畏朱颜移。",
      "愁看杨花飞，置酒正相宜。",
      "歌声送落日，舞影回清池。",
      "今夕不尽杯，留欢更邀谁。"
    ]
  },
  {
    "id": "4cf43776293040fc2c39bfc84462c5d8",
    "title": "游谢氏山亭",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "沦老卧江海，再欢天地清。",
      "病闲久寂寞，岁物徒芬荣。",
      "借君西池游，聊以散我情。",
      "扫雪松下去，扪萝石道行。",
      "谢公池塘上，春草飒已生。",
      "花枝拂人来，山鸟向我鸣。",
      "田家有美酒，落日与之倾。",
      "醉罢弄归月，遥欣稚子迎。"
    ]
  },
  {
    "id": "4cf43776293040fc79cade0ae047132d",
    "title": "金陵凤凰台置酒",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "置酒延落景，金陵凤凰台。",
      "长波写万古，心与云俱开。",
      "借问往昔时，凤凰为谁来。",
      "凤凰去已久，正当今日回。",
      "明君越羲轩，天老坐三台。",
      "豪士无所用，弹弦醉金罍。",
      "东风吹山花，安可不尽杯。",
      "六帝没幽草，深宫冥绿苔。",
      "置酒勿复道，歌钟但相催。"
    ]
  },
  {
    "id": "4cf43776293040fc7ea275441afd6c49",
    "title": "与周刚清溪玉镜潭宴别",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "康乐上官去，永嘉游石门。",
      "江亭有孤屿，千载迹犹存。",
      "我来游秋浦，三入桃陂源。",
      "千峰照积雪，万壑尽啼猿。",
      "兴与谢公合，文因周子论。",
      "扫厓去落叶，席月开清樽。",
      "溪当大楼南，溪水正南奔。",
      "回作玉镜潭，澄明洗心魂。",
      "此中得佳境，可以绝嚣喧。",
      "清夜方归来，酣歌出平原。",
      "别后经此地，为余谢兰荪。"
    ]
  },
  {
    "id": "4cf43776293040fc62f296cdcd817fc6",
    "title": "游秋浦白笴陂二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "何处夜行好，月明白笴陂。",
      "山光摇积雪，猿影挂寒枝。",
      "但恐佳景晚，小令归棹移。",
      "人来有清兴，及此有相思。"
    ]
  },
  {
    "id": "4cf43776293040fc62f296cd56a436a4",
    "title": "游秋浦白笴陂二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "白笴夜长啸，爽然溪谷寒。",
      "鱼龙动陂水，处处生波澜。",
      "天借一明月，飞来碧云端。",
      "故乡不可见，肠断正西看。"
    ]
  },
  {
    "id": "4cf43776293040fc8e6fbc696c17fcd7",
    "title": "在水军宴韦司马楼船观妓",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "摇曳帆在空，清流顺归风。",
      "诗因鼓吹发，酒为剑歌雄。",
      "对舞青楼妓，双鬟白玉童。",
      "行云且莫去，留醉楚王宫。"
    ]
  },
  {
    "id": "4cf43776293040fcf7a77fcab3e2dc3d",
    "title": "泛沔州城南郎官湖",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "张公多逸兴，共泛沔城隅。",
      "当时秋月好，不减武昌都。",
      "四座醉清光，为欢古来无。",
      "郎官爱此水，因号郎官湖。",
      "风流若未减，名与此山俱。"
    ]
  },
  {
    "id": "4cf43776293040fc93f7e5bc8c4db9f3",
    "title": "夜泛洞庭寻裴侍御清酌",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "日晚湘水绿，孤舟无端倪。",
      "明湖涨秋月，独泛巴陵西。",
      "过憩裴逸人，岩居陵丹梯。",
      "抱琴出深竹，为我弹鹍鸡。",
      "曲尽酒亦倾，北窗醉如泥。",
      "人生且行乐，何必组与圭。"
    ]
  },
  {
    "id": "4cf43776293040fc5cbf4ebc99f0ae99",
    "title": "楚江黄龙矶南宴杨执戟治楼",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "五月入五洲，碧山对青楼。",
      "故人杨执戟，春赏楚江流。",
      "一见醉漂月，三杯歌棹讴。",
      "桂枝攀不尽，他日更相求。"
    ]
  },
  {
    "id": "4cf43776293040fcac7b225c6758d144",
    "title": "与南陵常赞府游五松山",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "安石泛溟渤，独啸长风还。",
      "逸韵动海上，高情出人间。",
      "灵异可并迹，澹然与世闲。",
      "我来五松下，置酒穷跻攀。",
      "徵古绝遗老，因名五松山。",
      "五松何清幽，胜境美沃州。",
      "萧飒鸣洞壑，终年风雨秋。",
      "响入百泉去，听如三峡流。",
      "剪竹扫天花，且从傲吏游。",
      "龙堂若可憩，吾欲归精修。"
    ]
  },
  {
    "id": "4cf43776293040fc3217708004ae9571",
    "title": "宣城青溪",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "青溪胜桐庐，水木有佳色。",
      "山貌日高古，石容天倾侧。",
      "彩鸟昔未名，白猿初相识。",
      "不见同怀人，对之空叹息。"
    ]
  },
  {
    "id": "4cf43776293040fc0feb32a6f98bfd7f",
    "title": "游水西简郑明府",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "天宫水西寺，云锦照东郭。",
      "清湍鸣回溪，绿水绕飞阁。",
      "凉风日潇洒，幽客时憩泊。",
      "五月思貂裘，谓言秋霜落。",
      "石萝引古蔓，岸笋开新箨。",
      "吟玩空复情，相思尔佳作。",
      "郑公诗人秀，逸韵宏寥廓。",
      "何当一来游，惬我雪山诺。"
    ]
  },
  {
    "id": "4cf43776293040fc0fc8616ad55ebd38",
    "title": "九日登山",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "渊明归去来，不与世相逐。",
      "为无杯中物，遂偶本州牧。",
      "因招白衣人，笑酌黄花菊。",
      "我来不得意，虚过重阳时。",
      "题舆何俊发，遂结城南期。",
      "筑土按响山，俯临宛水湄。",
      "胡人叫玉笛，越女弹霜丝。",
      "自作英王胄，斯乐不可窥。",
      "赤鲤涌琴高，白龟道冯夷。",
      "灵仙如仿佛，奠酹遥相知。",
      "古来登高人，今复几人在。",
      "沧洲违宿诺，明日犹可待。",
      "连山似惊波，合沓出溟海。",
      "扬袂挥四座，酩酊安所知。",
      "齐歌送清扬，起舞乱参差。",
      "宾随落叶散，帽逐秋风吹。",
      "别后登此台，愿言长相思。"
    ]
  },
  {
    "id": "4cf43776293040fc631e9b30702e9597",
    "title": "九日",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "今日云景好，水绿秋山明。",
      "携壶酌流霞，搴菊泛寒荣。",
      "地远松石古，风扬弦管清。",
      "窥觞照欢颜，独笑还自倾。",
      "落帽醉山月，空歌怀友生。"
    ]
  },
  {
    "id": "4cf43776293040fc03cfe2d328c06f95",
    "title": "陪族叔当涂宰游化城寺升公清风亭",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "化城若化出，金榜天宫开。",
      "疑是海上云，飞空结楼台。",
      "升公湖上秀，粲然有辩才。",
      "济人不利己，立俗无嫌猜。",
      "了见水中月，青莲出尘埃。",
      "闲居清风亭，左右清风来。",
      "当暑阴广殿，太阳为裴回。",
      "茗酌待幽客，珍盘荐雕梅。",
      "飞文何洒落，万象为之摧。",
      "季父拥鸣琴，德声布云雷。",
      "虽游道林室，亦举陶潜杯。",
      "清乐动诸天，长松自吟哀。",
      "留欢若可尽，劫石乃成灰。"
    ]
  },
  {
    "id": "4cf43776293040fc1ae785f23893d71c",
    "title": "登锦城散花楼",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "日照锦城头，朝光散花楼。",
      "金窗夹绣户，珠箔悬银钩。",
      "飞梯绿云中，极目散我忧。",
      "暮雨向三峡，春江绕双流。",
      "今来一登望，如上九天游。"
    ]
  },
  {
    "id": "4cf43776293040fc399e591e0e340be2",
    "title": "登峨眉山",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "蜀国多仙山，峨眉邈难匹。",
      "周流试登览，绝怪安可息。",
      "青冥倚天开，彩错疑画出。",
      "泠然紫霞赏，果得锦囊术。",
      "云间吟琼箫，石上弄宝瑟。",
      "平生有微尚，欢笑自此毕。",
      "烟容如在颜，尘累忽相失。",
      "傥逢骑羊子，携手凌白日。"
    ]
  },
  {
    "id": "4cf43776293040fc93c4b74bbc644466",
    "title": "大庭库",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "朝登大庭库，云物何苍然。",
      "莫辨陈郑火，空霾邹鲁烟。",
      "我来寻梓慎，观化入寥天。",
      "古木朔气多，松风如五弦。",
      "帝图终冥没，叹息满山川。"
    ]
  },
  {
    "id": "4cf43776293040fc476caec090a9f366",
    "title": "登单父陶少府半月台",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "陶公有逸兴，不与常人俱。",
      "筑台像半月，回向高城隅。",
      "置酒望白云，商飙起寒梧。",
      "秋山入远海，桑柘罗平芜。",
      "水色渌且明，令人思镜湖。",
      "终当过江去，爱此暂踟蹰。"
    ]
  },
  {
    "id": "4cf43776293040fc7ff129c210ba249a",
    "title": "天台晓望",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "天台邻四明，华顶高百越。",
      "门标赤城霞，楼栖沧岛月。",
      "凭高登远览，直下见溟渤。",
      "云垂大鹏翻，波动巨鳌没。",
      "风潮争汹涌，神怪何翕忽。",
      "观奇迹无倪，好道心不歇。",
      "攀条摘朱实，服药炼金骨。",
      "安得生羽毛，千春卧蓬阙。"
    ]
  },
  {
    "id": "4cf43776293040fc8008f1b4faf0fc6b",
    "title": "早望海霞边",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "四明三千里，朝起赤城霞。",
      "日出红光散，分辉照雪厓。",
      "一餐咽琼液，五内发金沙。",
      "举手何所待，青龙白虎车。"
    ]
  },
  {
    "id": "4cf43776293040fcfd18110656431cc6",
    "title": "焦山望寥山",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "石壁望松寥，宛然在碧霄。",
      "安得五彩虹，驾天作长桥。",
      "仙人如爱我，举手来相招。"
    ]
  },
  {
    "id": "4cf43776293040fc98171fef22fd1aa7",
    "title": "登太白峰",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "西上太白峰，夕阳穷登攀。",
      "太白与我语，为我开天关。",
      "愿乘泠风去，直出浮云间。",
      "举手可近月，前行若无山。",
      "一别武功去，何时复见还。"
    ]
  },
  {
    "id": "4cf43776293040fc649b01edc6c836aa",
    "title": "登邯郸洪波台置酒观发兵",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "我把两赤羽，来游燕赵间。",
      "天狼正可射，感激无时闲。",
      "观兵洪波台，倚剑望玉关。",
      "请缨不系越，且向燕然山。",
      "风引龙虎旗，歌钟昔追攀。",
      "击筑落高月，投壶破愁颜。",
      "遥知百战胜，定扫鬼方还。"
    ]
  },
  {
    "id": "4cf43776293040fc2a13bc217d3762b2",
    "title": "登金陵冶城西北谢安墩",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "晋室昔横溃，永嘉遂南奔。",
      "沙尘何茫茫，龙虎斗朝昏。",
      "胡马风汉草，天骄蹙中原。",
      "哲匠感颓运，云鹏忽飞翻。",
      "组练照楚国，旌旗连海门。",
      "西秦百万众，戈甲如云屯。",
      "投鞭可填江，一扫不足论。",
      "皇运有返正，丑虏无遗魂。",
      "谈笑遏横流，苍生望斯存。",
      "冶城访古迹，犹有谢安墩。",
      "凭览周地险，高标绝人喧。",
      "想像东山姿，缅怀右军言。",
      "梧桐识嘉树，蕙草留芳根。",
      "白鹭映春洲，青龙见朝暾。",
      "地古云物在，台倾禾黍繁。",
      "我来酌清波，于此树名园。",
      "功成拂衣去，归入武陵源。"
    ]
  },
  {
    "id": "4cf43776293040fc0d24a8ba01350a1a",
    "title": "登梅冈望金陵赠族侄高座寺僧中孚",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "钟山抱金陵，霸气昔腾发。",
      "天开帝王居，海色照宫阙。",
      "群峰如逐鹿，奔走相驰突。",
      "江水九道来，云端遥明没。",
      "时迁大运去，龙虎势休歇。",
      "我来属天清，登览穷楚越。",
      "吾宗挺禅伯，特秀鸾凤骨。",
      "众星罗青天，明者独有月。",
      "冥居顺生理，草木不剪伐。",
      "烟窗引蔷薇，石壁老野蕨。",
      "吴风谢安屐，白足傲履袜。",
      "几宿一下山，萧然忘干谒。",
      "谈经演金偈，降鹤舞海雪。",
      "时闻天香来，了与世事绝。",
      "佳游不可得，春风惜远别。",
      "赋诗留岩屏，千载庶不灭。"
    ]
  },
  {
    "id": "4cf43776293040fc2a1a75311e2fecf6",
    "title": "望庐山瀑布水二首其一",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "西登香炉峰，南见瀑布水。",
      "挂流三百丈，喷壑数十里。",
      "歘如飞电来，隐若白虹起。",
      "初惊河汉落，半洒云天里。",
      "仰观势转雄，壮哉造化功。",
      "海风吹不断，江月照还空。",
      "空中乱潨射，左右洗青壁。",
      "飞珠散轻霞，流沫沸穹石。",
      "而我乐名山，对之心益闲。",
      "无论漱琼液，还得洗尘颜。",
      "且谐宿所好，永愿辞人间。"
    ]
  },
  {
    "id": "4cf43776293040fcd7706d38b9ea3867",
    "title": "江上望皖公山",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "奇峰出奇云，秀木含秀气。",
      "清宴皖公山，巉绝称人意。",
      "独游沧江上，终日淡无味。",
      "但爱兹岭高，何由讨灵异。",
      "默然遥相许，欲往心莫遂。",
      "待吾还丹成，投迹归此地。"
    ]
  },
  {
    "id": "4cf43776293040fcd45d975338520e18",
    "title": "望黄鹤楼",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "东望黄鹤山，雄雄半空出。",
      "四面生白云，中峰倚红日。",
      "岩峦行穹跨，峰嶂亦冥密。",
      "颇闻列仙人，于此学飞术。",
      "一朝向蓬海，千载空石室。",
      "金灶生烟埃，玉潭秘清谧。",
      "地古遗草木，庭寒老芝术。",
      "蹇予羡攀跻，因欲保闲逸。",
      "观奇遍诸岳，兹岭不可匹。",
      "结心寄青松，永悟客情毕。"
    ]
  },
  {
    "id": "4cf43776293040fcfeeddbde6133f354",
    "title": "鹦鹉洲",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "鹦鹉来过吴江水，江上洲传鹦鹉名。",
      "鹦鹉西飞陇山去，芳洲之树何青青。",
      "烟开兰叶香风暖，岸夹桃花锦浪生。",
      "迁客此时徒极目，长洲孤月向谁明。"
    ]
  },
  {
    "id": "4cf43776293040fce0f5db32f299709d",
    "title": "九日登巴陵置酒望洞庭水军",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "九日天气清，登高无秋云。",
      "造化辟川岳，了然楚汉分。",
      "长风鼓横波，合沓蹙龙文。",
      "忆昔传游豫，楼船壮横汾。",
      "今兹讨鲸鲵，旌旆何缤纷。",
      "白羽落酒樽，洞庭罗三军。",
      "黄花不掇手，战鼓遥相闻。",
      "剑舞转颓阳，当时日停曛。",
      "酣歌激壮士，可以摧妖氛。",
      "龌龊东篱下，渊明不足群。"
    ]
  },
  {
    "id": "4cf43776293040fca87fe85d65c6db92",
    "title": "秋登巴陵望洞庭",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "清晨登巴陵，周览无不极。",
      "明湖映天光，彻底见秋色。",
      "秋色何苍然，际海俱澄鲜。",
      "山青灭远树，水绿无寒烟。",
      "来帆出江中，去鸟向日边。",
      "风清长沙浦，山空云梦田。",
      "瞻光惜颓发，阅水悲徂年。",
      "北渚既荡漾，东流自潺湲。",
      "郢人唱白雪，越女歌采莲。",
      "听此更肠断，凭厓泪如泉。"
    ]
  },
  {
    "id": "4cf43776293040fc2590c845023592af",
    "title": "挂席江上待月有怀",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "待月月未出，望江江自流。",
      "倏忽城西郭，青天悬玉钩。",
      "素华虽可揽，清景不可游。",
      "耿耿金波里，空瞻鳷鹊楼。"
    ]
  },
  {
    "id": "4cf43776293040fc502e065a4aaf07b5",
    "title": "望木瓜山",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "早起见日出，暮见栖鸟还。",
      "客心自酸楚，况对木瓜山。"
    ]
  },
  {
    "id": "4cf43776293040fc2c227ff8e96d7a33",
    "title": "登敬亭北二小山余时送客逢崔侍御并登此地",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "送客谢亭北，逢君纵酒还。",
      "屈盘戏白马，大笑上青山。",
      "回鞭指长安，西日落秦关。",
      "帝乡三千里，杳在碧云间。"
    ]
  },
  {
    "id": "4cf43776293040fc9014031c7532c2ff",
    "title": "登广武古战场怀古",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "秦鹿奔野草，逐之若飞蓬。",
      "项王气盖世，紫电明双瞳。",
      "呼吸八千人，横行起江东。",
      "赤精斩白帝，叱咤入关中。",
      "两龙不并跃，五纬与天同。",
      "楚灭无英图，汉兴有成功。",
      "按剑清八极，归酣歌大风。",
      "伊昔临广武，连兵决雌雄。",
      "分我一杯羹，太皇乃汝翁。",
      "战争有古迹，壁垒颓层穹。",
      "猛虎啸洞壑，饥鹰鸣秋空。",
      "翔云列晓阵，杀气赫长虹。",
      "拨乱属豪圣，俗儒安可通。",
      "沈湎呼竖子，狂言非至公。",
      "抚掌黄河曲，嗤嗤阮嗣宗。"
    ]
  },
  {
    "id": "4cf43776293040fca869a6eb469089f4",
    "title": "安州应城玉女汤作",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "神女殁幽境，汤池流大川。",
      "阴阳结炎炭，造化开灵泉。",
      "地底烁朱火，沙傍歊素烟。",
      "沸珠跃明月，皎镜函空天。",
      "气浮兰芳满，色涨桃花然。",
      "精览万殊入，潜行七泽连。",
      "愈疾功莫尚，变盈道乃全。",
      "濯濯气清泚，晞发弄潺湲。",
      "散下楚王国，分浇宋玉田。",
      "可以奉巡幸，奈何隔穷偏。",
      "独随朝宗水，赴海输微涓。"
    ]
  },
  {
    "id": "4cf43776293040fce9540c933542153d",
    "title": "之广陵宿常二南郭幽居",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "绿水接柴门，有如桃花源。",
      "忘忧或假草，满院罗丛萱。",
      "暝色湖上来，微雨飞南轩。",
      "故人宿茅宇，夕鸟栖杨园。",
      "还惜诗酒别，深为江海言。",
      "明朝广陵道，独忆此倾樽。"
    ]
  },
  {
    "id": "4cf43776293040fc66475d6d2dec42a9",
    "title": "下途归石门旧居",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "吴山高，越水清，握手无言伤别情。",
      "将欲辞君挂帆去，离魂不散烟郊树。",
      "此心郁怅谁能论，有愧叨承国士恩。",
      "云物共倾三月酒，岁时同饯五侯门。",
      "羡君素书尝满案，含丹照白霞色烂。",
      "余尝学道穷冥筌，梦中往往游仙山。",
      "何当脱屣谢时去，壶中别有日月天。",
      "俯仰人间易凋朽，钟峰五云在轩牖。",
      "惜别愁窥玉女窗，归来笑把洪厓手。",
      "隐居寺，隐居山，陶公鍊液栖其间。",
      "灵神闭气昔登攀，恬然但觉心绪闲。",
      "数人不知几甲子，昨夜犹带冰霜颜。",
      "我离虽则岁物改，如今了然失所在。",
      "别君莫道不尽欢，悬知乐客遥相待。",
      "石门流水遍桃花，我亦曾到秦人家。",
      "不知何处得鸡豕，就中仍见繁桑麻。",
      "翛然远与世事间，装鸾驾鹤又复远。",
      "何必长从七贵游，劳生徒聚万金产。",
      "挹君去，长相思，云游雨散从此辞。",
      "欲知怅别心易苦，向暮春风杨柳丝。"
    ]
  },
  {
    "id": "4cf43776293040fc1aee4480a89530f2",
    "title": "奔亡道中五首其五",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "淼淼望湖水，青青芦叶齐。",
      "归心落何处，日没大江西。",
      "歇马傍春草，欲行远道迷。",
      "谁忍子规鸟，连声向我啼。"
    ]
  },
  {
    "id": "4cf43776293040fcea74eb35fabf8fb1",
    "title": "郢门秋怀",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "郢门一为客，巴月三成弦。",
      "朔风正摇落，行子愁归旋。",
      "杳杳山外日，茫茫江上天。",
      "人迷洞庭水，雁度潇湘烟。",
      "清旷谐宿好，缁磷及此年。",
      "百龄何荡漾，万化相推迁。",
      "空谒苍梧帝，徒寻溟海仙。",
      "已闻蓬海浅，岂见三桃圆。",
      "倚剑增浩叹，扪襟还自怜。",
      "终当游五湖，濯足沧浪泉。"
    ]
  },
  {
    "id": "4cf43776293040fc6144740e01fba995",
    "title": "荆门浮舟望蜀江",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "春水月峡来，浮舟望安极。",
      "正是桃花流，依然锦江色。",
      "江色绿且明，茫茫与天平。",
      "逶迤巴山尽，摇曳楚云行。",
      "雪照聚沙雁，花飞出谷莺。",
      "芳洲却已转，碧树森森迎。",
      "流目浦烟夕，扬帆海月生。",
      "江陵识遥火，应到渚宫城。"
    ]
  },
  {
    "id": "4cf43776293040fcd1264cc18b06e1f4",
    "title": "上三峡",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "巫山夹青天，巴水流若兹。",
      "巴水忽可尽，青天无到时。",
      "三朝上黄牛，三暮行太迟。",
      "三朝又三暮，不觉鬓成丝。"
    ]
  },
  {
    "id": "4cf43776293040fc1992d9bf00e9619e",
    "title": "自巴东舟行经瞿唐峡登巫山最高峰晚还题壁",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "江行几千里，海月十五圆。",
      "始经瞿唐峡，遂步巫山巅。",
      "巫山高不穷，巴国尽所历。",
      "日边攀垂萝，霞外倚穹石。",
      "飞步凌绝顶，极目无纤烟。",
      "却顾失舟壑，仰观临青天。",
      "青天若可扪，银汉去安在。",
      "望云知苍梧，记水辨瀛海。",
      "周游孤光晚，历览幽意多。",
      "积雪照空谷，悲风鸣森柯。",
      "归途行欲曛，佳趣尚未歇。",
      "江寒早啼猿，松暝已吐月。",
      "月色何悠悠，清猿响啾啾。",
      "辞山不忍听，挥策还孤舟。"
    ]
  },
  {
    "id": "4cf43776293040fc98a5ace0946036b9",
    "title": "江行寄远",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "刳木出吴楚，危槎百馀尺。",
      "疾风吹片帆，日暮千里隔。",
      "别时酒犹在，已为异乡客。",
      "思君不可得，愁见江水碧。"
    ]
  },
  {
    "id": "4cf43776293040fc2fb639c6ee4dbf73",
    "title": "下泾县陵阳溪至涩滩",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "涩滩鸣嘈嘈，两山足猿猱。",
      "白波若卷雪，侧足不容舠。",
      "渔子与舟人，撑折万张篙。"
    ]
  },
  {
    "id": "4cf43776293040fc38fba544c1c2f30c",
    "title": "下陵阳沿高溪三门六刺滩",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "三门横峻滩，六刺走波澜。",
      "石惊虎伏起，水状龙萦盘。",
      "何惭七里濑，使我欲垂竿。"
    ]
  },
  {
    "id": "4cf43776293040fc4ddf484512889e5d",
    "title": "夜泊黄山闻殷十四吴吟",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "昨夜谁为吴会吟，风生万壑振空林。",
      "龙惊不敢水中卧，猿啸时闻岩下音。",
      "我宿黄山碧溪月，听之却罢松间琴。",
      "朝来果是沧洲逸，酤酒醍盘饭霜栗。",
      "半酣更发江海声，客愁顿向杯中失。"
    ]
  },
  {
    "id": "4cf43776293040fc7fe864d2f280238d",
    "title": "宿虾湖",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "鸡鸣发黄山，暝投虾湖宿。",
      "白雨映寒山，森森似银竹。",
      "提携采铅客，结荷水边沐。",
      "半夜四天开，星河烂人目。",
      "明晨大楼去，冈陇多屈伏。",
      "当与持斧翁，前溪伐云木。"
    ]
  },
  {
    "id": "4cf43776293040fc3a9941ccb5aae648",
    "title": "王右军",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "右军本清真，潇洒出风尘。",
      "山阴过羽客，爱此好鹅宾。",
      "扫素写道经，笔精妙入神。",
      "书罢笼鹅去，何曾别主人。"
    ]
  },
  {
    "id": "4cf43776293040fc290071995005f2f2",
    "title": "上元夫人",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "上元谁夫人，偏得王母娇。",
      "嵯峨三角髻，馀发散垂腰。",
      "裘披青毛锦，身著赤霜袍。",
      "手提嬴女儿，闲与凤吹箫。",
      "眉语两自笑，忽然随风飘。"
    ]
  },
  {
    "id": "4cf43776293040fc6343bd1f544ece35",
    "title": "商山四皓",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "白发四老人，昂藏南山侧。",
      "偃卧松雪间，冥翳不可识。",
      "云窗拂青霭，石壁横翠色。",
      "龙虎方战争，于焉自休息。",
      "秦人失金镜，汉祖升紫极。",
      "阴虹浊太阳，前星遂沦匿。",
      "一行佐明圣，倏起生羽翼。",
      "功成身不居，舒卷在胸臆。",
      "窅冥合元化，茫昧信难测。",
      "飞声塞天衢，万古仰遗则。"
    ]
  },
  {
    "id": "4cf43776293040fc4efc62f503e846bc",
    "title": "岘山怀古",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "访古登岘首，凭高眺襄中。",
      "天清远峰出，水落寒沙空。",
      "弄珠见游女，醉酒怀山公。",
      "感叹发秋兴，长松鸣夜风。"
    ]
  },
  {
    "id": "4cf43776293040fc01abf66587ef2283",
    "title": "苏武",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "苏武在匈奴，十年持汉节。",
      "白雁上林飞，空传一书札。",
      "牧羊边地苦，落日归心绝。",
      "渴饮月窟冰，饥餐天上雪。",
      "东还沙塞远，北怆河梁别。",
      "泣把李陵衣，相看泪成血。"
    ]
  },
  {
    "id": "4cf43776293040fc4e52e33b41c76fea",
    "title": "经下邳圯桥怀张子房",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "子房未虎啸，破产不为家。",
      "沧海得壮士，椎秦博浪沙。",
      "报韩虽不成，天地皆振动。",
      "潜匿游下邳，岂曰非智勇。",
      "我来圯桥上，怀古钦英风。",
      "惟见碧流水，曾无黄石公。",
      "叹息此人去，萧条徐泗空。"
    ]
  },
  {
    "id": "4cf43776293040fcdfcac2c7f0d8b761",
    "title": "秋夜板桥浦泛月独酌怀谢朓",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "天上何所有，迢迢白玉绳。",
      "斜低建章阙，耿耿对金陵。",
      "汉水旧如练，霜江夜清澄。",
      "长川泻落月，洲渚晓寒凝。",
      "独酌板桥浦，古人谁可徵。",
      "玄晖难再得，洒酒气填膺。"
    ]
  },
  {
    "id": "4cf43776293040fc2dff19b8f42af816",
    "title": "入彭蠡经松门观石镜缅怀谢康乐题诗书游览之志",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "谢公之彭蠡，因此游松门。",
      "余方窥石镜，兼得穷江源。",
      "将欲继风雅，岂徒清心魂。",
      "前赏逾所见，后来道空存。",
      "况属临泛美，而无洲渚喧。",
      "漾水向东去，漳流直南奔。",
      "空蒙三川夕，回合千里昏。",
      "青桂隐遥月，绿枫鸣愁猿。",
      "水碧或可采，金精秘莫论。",
      "吾将学仙去，冀与琴高言。"
    ]
  },
  {
    "id": "4cf43776293040fc09fc96a48c032b3a",
    "title": "望鹦鹉洲怀祢衡",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "魏帝营八极，蚁观一祢衡。",
      "黄祖斗筲人，杀之受恶名。",
      "吴江赋鹦鹉，落笔超群英。",
      "锵锵振金玉，句句欲飞鸣。",
      "鸷鹗啄孤凤，千春伤我情。",
      "五岳起方寸，隐然讵可平。",
      "才高竟何施，寡识冒天刑。",
      "至今芳洲上，兰蕙不忍生。"
    ]
  },
  {
    "id": "4cf43776293040fc0de18b9de013fbe5",
    "title": "金陵白杨十字巷",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "白杨十字巷，北夹湖沟道。",
      "不见吴时人，空生唐年草。",
      "天地有反覆，宫城尽倾倒。",
      "六帝馀古丘，樵苏泣遗老。"
    ]
  },
  {
    "id": "4cf43776293040fc944204ebb92a9030",
    "title": "纪南陵题五松山",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "圣达有去就，潜光愚其德。",
      "鱼与龙同池，龙去鱼不测。",
      "当时版筑辈，岂知傅说情。",
      "一朝和殷羹，光气为列星。",
      "伊尹生空桑，捐庖佐皇极。",
      "桐宫放太甲，摄政无愧色。",
      "三年帝道明，委质终辅翼。",
      "旷哉至人心，万古可为则。",
      "时命或大缪，仲尼将奈何。",
      "鸾凤忽覆巢，麒麟不来过。",
      "龟山蔽鲁国，有斧且无柯。",
      "归来归去来，宵济越洪波。"
    ]
  },
  {
    "id": "4cf43776293040fc9c00a11ab371ec67",
    "title": "姑孰十咏桓公井",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "桓公名已古，废井曾未竭。",
      "石甃冷苍苔，寒泉湛孤月。",
      "秋来桐暂落，春至桃还发。",
      "路远人罕窥，谁能见清彻。"
    ]
  },
  {
    "id": "4cf43776293040fc34da0ca6c8d28d85",
    "title": "与元丹丘方城寺谈玄作",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "茫茫大梦中，惟我独先觉。",
      "腾转风火来，假合作容貌。",
      "灭除昏疑尽，领略入精要。",
      "澄虑观此身，因得通寂照。",
      "朗悟前后际，始知金仙妙。",
      "幸逢禅居人，酌玉坐相召。",
      "彼我俱若丧，云山岂殊调。",
      "清风生虚空，明月见谈笑。",
      "怡然青莲宫，永愿姿游眺。"
    ]
  },
  {
    "id": "4cf43776293040fc1d6978ebcc698c30",
    "title": "寻高凤石门山中元丹丘",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "寻幽无前期，乘兴不觉远。",
      "苍厓渺难涉，白日忽欲晚。",
      "未穷三四山，已历千万转。",
      "寂寂闻猿愁，行行见云收。",
      "高松来好月，空谷宜清秋。",
      "溪深古雪在，石断寒泉流。",
      "峰峦秀中天，登眺不可尽。",
      "丹丘遥相呼，顾我忽而哂。",
      "遂造穷谷间，始知静者闲。",
      "留欢达永夜，清晓方言还。"
    ]
  },
  {
    "id": "4cf43776293040fc91a9f9e9682a501b",
    "title": "安州般若水阁纳凉喜遇薛员外乂",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "翛然金园赏，远近含晴光。",
      "楼台成海气，草木皆天香。",
      "忽逢青云士，共解丹霞裳。",
      "水退池上热，风生松下凉。",
      "吞讨破万象，搴窥临众芳。",
      "而我遗有漏，与君用无方。",
      "心垢都已灭，永言题禅房。"
    ]
  },
  {
    "id": "4cf43776293040fcee27941d41f2868e",
    "title": "春归终南山松龛旧隐",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "我来南山阳，事事不异昔。",
      "却寻溪中水，还望岩下石。",
      "蔷薇缘东窗，女萝绕北壁。",
      "别来能几日，草木长数尺。",
      "且复命酒樽，独酌陶永夕。"
    ]
  },
  {
    "id": "4cf43776293040fca1d8640bc0b64a42",
    "title": "冬夜醉宿龙门觉起言志",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "醉来脱宝剑，旅憩高堂眠。",
      "中夜忽惊觉，起立明灯前。",
      "开轩聊直望，晓雪河冰壮。",
      "哀哀歌苦寒，郁郁独惆怅。",
      "傅说版筑臣，李斯鹰犬人。",
      "歘起匡社稷，宁复长艰辛。",
      "而我胡为者，叹息龙门下。",
      "富贵未可期，殷忧向谁写。",
      "去去泪满襟，举声梁甫吟。",
      "青云当自致，何必求知音。"
    ]
  },
  {
    "id": "4cf43776293040fc5d993e191ffc6201",
    "title": "寻山僧不遇作",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "石径入丹壑，松门闭青苔。",
      "闲阶有鸟迹，禅室无人开。",
      "窥窗见白拂，挂壁生尘埃。",
      "使我空叹息，欲去仍裴回。",
      "香云遍山起，花雨从天来。",
      "已有空乐好，况闻青猿哀。",
      "了然绝世事，此地方悠哉。"
    ]
  },
  {
    "id": "4cf43776293040fcf7bf2d84a3604b6f",
    "title": "过汪氏别业二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "游山谁可游，子明与浮丘。",
      "叠岭碍河汉，连峰横斗牛。",
      "汪生面北阜，池馆清且幽。",
      "我来感意气，捶炰列珍羞。",
      "扫石待归月，开池涨寒流。",
      "酒酣益爽气，为乐不知秋。"
    ]
  },
  {
    "id": "4cf43776293040fcf7bf2d84f6664240",
    "title": "过汪氏别业二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "畴昔未识君，知君好贤才。",
      "随山起馆宇，凿石营池台。",
      "星火五月中，景风从南来。",
      "数枝石榴发，一丈荷花开。",
      "恨不当此时，相过醉金罍。",
      "我行值木落，月苦清猿哀。",
      "永夜达五更，吴歈送琼杯。",
      "酒酣欲起舞，四座歌相催。",
      "日出远海明，轩车且裴回。",
      "更游龙潭去，枕石拂莓苔。"
    ]
  },
  {
    "id": "4cf43776293040fce8750eb27e51aff3",
    "title": "待酒不至",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "玉壶系青丝，沽酒来何迟。",
      "山花向我笑，正好衔杯时。",
      "晚酌东窗下，流莺复在兹。",
      "春风与醉客，今日乃相宜。"
    ]
  },
  {
    "id": "4cf43776293040fcfe843acca72482ce",
    "title": "独酌",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "春草如有意，罗生玉堂阴。",
      "东风吹愁来，白发坐相侵。",
      "独酌劝孤影，闲歌面芳林。",
      "长松尔何知，萧瑟为谁吟。",
      "手舞石上月，膝横花间琴。",
      "过此一壶外，悠悠非我心。"
    ]
  },
  {
    "id": "4cf43776293040fcd18e503cc921aa24",
    "title": "友人会宿",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "涤荡千古愁，留连百壶饮。",
      "良宵宜清谈，皓月未能寝。",
      "醉来卧空山，天地即衾枕。"
    ]
  },
  {
    "id": "4cf43776293040fc0f6d6d4042456039",
    "title": "春日独酌二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "东风扇淑气，水木荣春晖。",
      "白日照绿草，落花散且飞。",
      "孤云还空山，众鸟各已归。",
      "彼物皆有托，吾生独无依。",
      "对此石上月，长醉歌芳菲。"
    ]
  },
  {
    "id": "4cf43776293040fc0f6d6d4034c258b7",
    "title": "春日独酌二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "我有紫霞想，缅怀沧洲间。",
      "思对一壶酒，澹然万事闲。",
      "横琴倚高松，把酒望远山。",
      "长空去鸟没，落日孤云还。",
      "但恐光景晚，宿昔成秋颜。"
    ]
  },
  {
    "id": "4cf43776293040fce67d4d6cd7c0e524",
    "title": "金陵江上遇蓬池隐者",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "心爱名山游，身随名山远。",
      "罗浮麻姑台，此去或未返。",
      "遇君蓬池隐，就我石上饭。",
      "空言不成欢，强笑惜日晚。",
      "绿水向雁门，黄云蔽龙山。",
      "叹息两客鸟，裴回吴越间。",
      "共语一执手，留连夜将久。",
      "解我紫绮裘，且换金陵酒。",
      "酒来笑复歌，兴酣乐事多。",
      "水影弄月色，清光奈愁何。",
      "明晨挂帆席，离恨满沧波。"
    ]
  },
  {
    "id": "4cf43776293040fc7a53bde0088f3e4c",
    "title": "日夕山中忽然有怀",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "久卧青山云，遂为青山客。",
      "山深云更好，赏弄终日夕。",
      "月衔楼间峰，泉漱阶下石。",
      "素心自此得，真趣非外惜。",
      "鼯啼桂方秋，风灭籁归寂。",
      "缅思洪厓术，欲往沧海隔。",
      "云车来何迟，抚几空叹息。"
    ]
  },
  {
    "id": "4cf43776293040fc48dd007201bcf1be",
    "title": "春日醉起言志",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "处世若大梦，胡为劳其生。",
      "所以终日醉，颓然卧前楹。",
      "觉来盼庭前，一鸟花间鸣。",
      "借问此何时，春风语流莺。",
      "感之欲叹息，对酒还自倾。",
      "浩歌待明月，曲尽已忘情。"
    ]
  },
  {
    "id": "4cf43776293040fc73575a6e42d5ef3f",
    "title": "庐山东林寺夜怀",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "我寻青莲宇，独往谢城阙。",
      "霜清东林钟，水白虎溪月。",
      "天香生虚空，天乐鸣不歇。",
      "宴坐寂不动，大千入毫发。",
      "湛然冥真心，旷劫断出没。"
    ]
  },
  {
    "id": "4cf43776293040fc3d0acd5cb3f212f9",
    "title": "嘲王历阳不肯饮酒",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "地白风色寒，雪花大如手。",
      "笑杀陶渊明，不饮杯中酒。",
      "浪抚一张琴，虚栽五株柳。",
      "空负头上巾，吾于尔何有。"
    ]
  },
  {
    "id": "4cf43776293040fcc3cae59969605176",
    "title": "忆崔郎中宗之游南阳遗吾孔子琴抚之潸然感旧",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "昔在南阳城，唯餐独山蕨。",
      "忆与崔宗之，白水弄素月。",
      "时过菊潭上，纵酒无休歇。",
      "泛此黄金花，颓然清歌发。",
      "一朝摧玉树，生死殊飘忽。",
      "留我孔子琴，琴存人已殁。",
      "谁传广陵散，但哭邙山骨。",
      "泉户何时明，长扫狐兔窟。"
    ]
  },
  {
    "id": "4cf43776293040fc732a4c905d507274",
    "title": "望月有怀",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "清泉映疏松，不知几千古。",
      "寒月摇清波，流光入窗户。",
      "对此空长吟，思君意何深。",
      "无因见安道，兴尽愁人心。"
    ]
  },
  {
    "id": "4cf43776293040fcfdf4fdebe17cf501",
    "title": "对酒忆贺监二首其二",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "狂客归四明，山阴道士迎。",
      "敕赐镜湖水，为君台沼荣。",
      "人亡馀故宅，空有荷花生。",
      "念此杳如梦，凄然伤我情。"
    ]
  },
  {
    "id": "4cf43776293040fc7dd6b26878bfa2bf",
    "title": "春滞沅湘有怀山中",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "沅湘春色还，风暖烟草绿。",
      "古之伤心人，于此肠断续。",
      "予非怀沙客，但美采菱曲。",
      "所愿归东山，寸心于此足。"
    ]
  },
  {
    "id": "4cf43776293040fc98a4d81d70a5d7a1",
    "title": "落日忆山中",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "雨后烟景绿，晴天散馀霞。",
      "东风随春归，发我枝上花。",
      "花落时欲暮，见此令人嗟。",
      "愿游名山去，学道飞丹砂。"
    ]
  },
  {
    "id": "4cf43776293040fce92b2db4912eaf8c",
    "title": "忆秋浦桃花旧游时窜夜郎",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "桃花春水生，白石今出没。",
      "摇荡女萝枝，半摇青天月。",
      "不知旧行径，初拳几枝蕨。",
      "三载夜郎还，于兹炼金骨。"
    ]
  },
  {
    "id": "4cf43776293040fce041e675b430ca3a",
    "title": "越中秋怀",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "越水绕碧山，周回数千里。",
      "乃是天镜中，分明画相似。",
      "爱此从冥搜，永怀临湍游。",
      "一为沧波客，十见红蕖秋。",
      "观涛壮天险，望海令人愁。",
      "路遐迫西照，岁晚悲东流。",
      "何必探禹穴，逝将归蓬丘。",
      "不然五湖上，亦可乘扁舟。"
    ]
  },
  {
    "id": "4cf43776293040fc25df755777d1e1ae",
    "title": "效古二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "朝入天苑中，谒帝蓬莱宫。",
      "青山映辇道，碧树摇苍空。",
      "谬题金闺籍，得与银台通。",
      "待诏奉明主，抽毫颂清风。",
      "归时落日晚，躞蹀浮云骢。",
      "人马本无意，飞驰自豪雄。",
      "入门紫鸳鸯，金井双梧桐。",
      "清歌弦古曲，美酒沽新丰。",
      "快意且为乐，列筵坐群公。",
      "光景不可留，生世如转蓬。",
      "早达胜晚遇，羞比垂钓翁。"
    ]
  },
  {
    "id": "4cf43776293040fc25df7557bf55572c",
    "title": "效古二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "自古有秀色，西施与东邻。",
      "蛾眉不可妒，况乃效其颦。",
      "所以尹婕妤，羞见邢夫人。",
      "低头不出气，塞默少精神。",
      "寄语无盐子，如君何足珍。"
    ]
  },
  {
    "id": "4cf43776293040fc724ed23144f2d4a7",
    "title": "拟古十二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "青天何历历，明星如白石。",
      "黄姑与织女，相去不盈尺。",
      "银河无鹊桥，非时将安适。",
      "闺人理纨素，游子悲行役。",
      "瓶冰知冬寒，霜露欺远客。",
      "客似秋叶飞，飘飖不言归。",
      "别后罗带长，愁宽去时衣。",
      "乘月托宵梦，因之寄金徽。"
    ]
  },
  {
    "id": "4cf43776293040fc724ed231c4cf7e76",
    "title": "拟古十二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "高楼入青天，下有白玉堂。",
      "明月看欲堕，当窗悬清光。",
      "遥夜一美人，罗衣沾秋霜。",
      "含情弄柔瑟，弹作陌上桑。",
      "弦声何激烈，风卷绕飞梁。",
      "行人皆踯躅，栖鸟起回翔。",
      "但写妾意苦，莫辞此曲伤。",
      "愿逢同心者，飞作紫鸳鸯。"
    ]
  },
  {
    "id": "4cf43776293040fc724ed23114cf9cc6",
    "title": "拟古十二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "长绳难系日，自古共悲辛。",
      "黄金高北斗，不惜买阳春。",
      "石火无留光，还如世中人。",
      "即事已如梦，后来我谁身。",
      "提壶莫辞贫，取酒会四邻。",
      "仙人殊恍惚，未若醉中真。"
    ]
  },
  {
    "id": "4cf43776293040fc724ed23143b41f73",
    "title": "拟古十二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "清都绿玉树，灼烁瑶台春。",
      "攀花弄秀色，远赠天仙人。",
      "香风送紫蕊，直到扶桑津。",
      "取掇世上艳，所贵心之珍。",
      "相思传一笑，聊欲示情亲。"
    ]
  },
  {
    "id": "4cf43776293040fc724ed23139442a94",
    "title": "拟古十二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "今日风日好，明日恐不如。",
      "春风笑于人，何乃愁自居。",
      "吹箫舞彩凤，酌醴鲙神鱼。",
      "千金买一醉，取乐不求馀。",
      "达士遗天地，东门有二疏。",
      "愚夫同瓦石，有才知卷舒。",
      "无事坐悲苦，块然涸辙鱼。"
    ]
  },
  {
    "id": "4cf43776293040fc724ed231dba166ab",
    "title": "拟古十二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "运速天地闭，胡风结飞霜。",
      "百草死冬月，六龙颓西荒。",
      "太白出东方，彗星扬精光。",
      "鸳鸯非越鸟，何为眷南翔。",
      "惟昔鹰将犬，今为侯与王。",
      "得水成蛟龙，争池夺凤凰。",
      "北斗不酌酒，南箕空簸扬。"
    ]
  },
  {
    "id": "4cf43776293040fc724ed23100fb43c2",
    "title": "拟古十二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "世路今太行，回车竟何托。",
      "万族皆凋枯，遂无少可乐。",
      "旷野多白骨，幽魂共销铄。",
      "荣贵当及时，春华宜照灼。",
      "人非昆山玉，安得长璀错。",
      "身没期不朽，荣名在麟阁。"
    ]
  },
  {
    "id": "4cf43776293040fc724ed231772fb237",
    "title": "拟古十二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "月色不可扫，客愁不可道。",
      "玉露生秋衣，流萤飞百草。",
      "日月终销毁，天地同枯槁。",
      "蟪蛄啼青松，安见此树老。",
      "金丹宁误俗，昧者难精讨。",
      "尔非千岁翁，多恨去世早。",
      "饮酒入玉壶，藏身以为宝。"
    ]
  },
  {
    "id": "4cf43776293040fc724ed2314701f07a",
    "title": "拟古十二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "生者为过客，死者为归人。",
      "天地一逆旅，同悲万古尘。",
      "月兔空捣药，扶桑已成薪。",
      "白骨寂无言，青松岂知春。",
      "前后更叹息，浮荣安足珍。"
    ]
  },
  {
    "id": "4cf43776293040fc724ed2314416244c",
    "title": "拟古十二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "仙人骑彩凤，昨下阆风岑。",
      "海水三清浅，桃源一见寻。",
      "遗我绿玉杯，兼之紫琼琴。",
      "杯以倾美酒，琴以闲素心。",
      "二物非世有，何论珠与金。",
      "琴弹松里风，杯劝天上月。",
      "风月长相知，世人何倏忽。"
    ]
  },
  {
    "id": "4cf43776293040fc724ed231d14a64c6",
    "title": "拟古十二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "涉江弄秋水，爱此荷花鲜。",
      "攀荷弄其珠，荡漾不成圆。",
      "佳人彩云里，欲赠隔远天。",
      "相思无由见，怅望凉风前。"
    ]
  },
  {
    "id": "4cf43776293040fc724ed23110804c77",
    "title": "拟古十二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "去去复去去，辞君还忆君。",
      "汉水既殊流，楚山亦此分。",
      "人生难称意，岂得长为群。",
      "越燕喜海日，燕鸿思朔云。",
      "别久容华晚，琅玕不能饭。",
      "日落知天昏，梦长觉道远。",
      "望夫登高山，化石竟不返。"
    ]
  },
  {
    "id": "4cf43776293040fc2817326affabff7c",
    "title": "感兴六首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "瑶姬天帝女，精彩化朝云。",
      "宛转入宵梦，无心向楚君。",
      "锦衾抱秋月，绮席空兰芬。",
      "茫昧竟谁测，虚传宋玉文。"
    ]
  },
  {
    "id": "4cf43776293040fc2817326a41b90383",
    "title": "感兴六首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "洛浦有宓妃，飘飖雪争飞。",
      "轻云拂素月，了可见清辉。",
      "解佩欲西去，含情讵相违。",
      "香尘动罗袜，绿水不沾衣。",
      "陈王徒作赋，神女岂同归。",
      "好色伤大雅，多为世所讥。"
    ]
  },
  {
    "id": "4cf43776293040fc2817326a9654a424",
    "title": "感兴六首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "裂素持作书，将寄万里怀。",
      "眷眷待远信，竟岁无人来。",
      "征鸿务随阳，又不为我栖。",
      "委之在深箧，蠹鱼坏其题。",
      "何如投水中，流落他人开。",
      "不惜他人开，但恐生是非。"
    ]
  },
  {
    "id": "4cf43776293040fc2817326aaba84aaa",
    "title": "感兴六首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "十五游神仙，仙游未曾歇。",
      "吹笙坐松风，泛瑟窥海月。",
      "西山玉童子，使我炼金骨。",
      "欲逐黄鹤飞，相呼向蓬阙。"
    ]
  },
  {
    "id": "4cf43776293040fc2817326af8e3b762",
    "title": "感兴六首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "西国有美女，结楼青云端。",
      "蛾眉艳晓月，一笑倾城欢。",
      "高节不可夺，炯心如凝丹。",
      "常恐彩色晚，不为人所观。",
      "安得配君子，共乘双飞鸾。"
    ]
  },
  {
    "id": "4cf43776293040fc2817326aab3f82b4",
    "title": "感兴六首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "嘉谷隐丰草，草深苗且稀。",
      "农夫既不异，孤穗将安归。",
      "常恐委畴陇，忽与秋蓬飞。",
      "乌得荐宗庙，为君生光辉。"
    ]
  },
  {
    "id": "4cf43776293040fc341748a546f59347",
    "title": "寓言三首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "周公负斧扆，成王何夔夔。",
      "武王昔不豫，剪爪投河湄。",
      "贤圣遇谗慝，不免人君疑。",
      "天风拔大木，禾黍咸伤萎。",
      "管蔡扇苍蝇，公赋鸱鸮诗。",
      "金縢若不启，忠信谁明之。"
    ]
  },
  {
    "id": "4cf43776293040fc341748a54367e858",
    "title": "寓言三首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "摇裔双彩凤，婉娈三青禽。",
      "往还瑶台里，鸣舞玉山岑。",
      "以欢秦娥意，复得王母心。",
      "区区精卫鸟，衔木空哀吟。"
    ]
  },
  {
    "id": "4cf43776293040fc341748a562383654",
    "title": "寓言三首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "长安春色归，先入青门道。",
      "绿杨不自持，从风欲倾倒。",
      "海燕还秦宫，双飞入帘栊。",
      "相思不相见，托梦辽城东。"
    ]
  },
  {
    "id": "4cf43776293040fc10e94fc1bd9be861",
    "title": "秋夕旅怀",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "凉风度秋海，吹我乡思飞。",
      "连山去无际，流水何时归。",
      "目极浮云色，心断明月晖。",
      "芳草歇柔艳，白露催寒衣。",
      "梦长银汉落，觉罢天星稀。",
      "含悲想旧国，泣下谁能挥。"
    ]
  },
  {
    "id": "4cf43776293040fccaab0e6769a115ab",
    "title": "感遇四首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "吾爱王子晋，得道伊洛滨。",
      "金骨既不毁，玉颜长自春。",
      "可怜浮丘公，猗靡与情亲。",
      "举首白日间，分明谢时人。",
      "二仙去已远，梦想空殷勤。"
    ]
  },
  {
    "id": "4cf43776293040fccaab0e670e9f68c0",
    "title": "感遇四首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "昔余闻姮娥，窃药驻云发。",
      "不自娇玉颜，方希炼金骨。",
      "飞去身莫返，含笑坐明月。",
      "紫宫夸蛾眉，随手会凋歇。"
    ]
  },
  {
    "id": "4cf43776293040fccaab0e67d8d3712f",
    "title": "感遇四首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "宋玉事楚王，立身本高洁。",
      "巫山赋彩云，郢路歌白雪。",
      "举国莫能和，巴人皆卷舌。",
      "一感登徒言，恩情遂中绝。"
    ]
  },
  {
    "id": "4cf43776293040fc24e778ce4f739048",
    "title": "翰林读书言怀呈集贤",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "晨趋紫禁中，夕待金门诏。",
      "观书散遗帙，探古穷至妙。",
      "片言苟会心，掩卷忽而笑。",
      "青蝇易相点，白雪难同调。",
      "本是疏散人，屡贻褊促诮。",
      "云天属清朗，林壑忆游眺。",
      "或时清风来，闲倚栏下啸。",
      "严光桐庐溪，谢客临海峤。",
      "功成谢人间，从此一投钓。"
    ]
  },
  {
    "id": "4cf43776293040fce3b7031ffc7e1db6",
    "title": "寻阳紫极宫感秋作",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "何处闻秋声，翛翛北窗竹。",
      "回薄万古心，揽之不盈掬。",
      "静坐观众妙，浩然媚幽独。",
      "白云南山来，就我檐下宿。",
      "懒从唐生决，羞访季主卜。",
      "四十九年非，一往不可复。",
      "野情转萧洒，世道有翻覆。",
      "陶令归去来，田家酒应熟。"
    ]
  },
  {
    "id": "4cf43776293040fc3051fb0dd43c009a",
    "title": "江上秋怀",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "餐霞卧旧壑，散发谢远游。",
      "山蝉号枯桑，始复知天秋。",
      "朔雁别海裔，越燕辞江楼。",
      "飒飒风卷沙，茫茫雾萦洲。",
      "黄云结暮色，白水扬寒流。",
      "恻怆心自悲，潺湲泪难收。",
      "蘅兰方萧瑟，长叹令人愁。"
    ]
  },
  {
    "id": "4cf43776293040fc206ea97854a0d321",
    "title": "秋夕书怀",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "北风吹海雁，南渡落寒声。",
      "感此潇湘客，凄其流浪情。",
      "海怀结沧洲，霞想游赤城。",
      "始探蓬壶事，旋觉天地轻。",
      "澹然吟高秋，闲卧瞻太清。",
      "萝月掩空幕，松霜结前楹。",
      "灭见息群动，猎微穷至精。",
      "桃花有源水，可以保吾生。"
    ]
  },
  {
    "id": "4cf43776293040fc3c6534bdec3a90b8",
    "title": "避地司空原言怀",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "南风昔不竞，豪圣思经纶。",
      "刘琨与祖逖，起舞鸡鸣晨。",
      "虽有匡济心，终为乐祸人。",
      "我则异于是，潜光皖水滨。",
      "卜筑司空原，北将天柱邻。",
      "雪霁万里月，云开九江春。",
      "俟乎泰阶平，然后托微身。",
      "倾家事金鼎，年貌可长新。",
      "所愿得此道，终然保清真。",
      "弄景奔日驭，攀星戏河津。",
      "一随王乔去，长年玉天宾。"
    ]
  },
  {
    "id": "4cf43776293040fcdaace32801c4732b",
    "title": "万愤词投魏郎中",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "海水渤潏，人罹鲸鲵。蓊胡沙而四塞，始滔天于燕齐。",
      "何六龙之浩荡，迁白日于秦西。九土星分，嗷嗷栖栖。",
      "南冠君子，呼天而啼。恋高堂而掩泣，泪血地而成泥。",
      "狱户春而不草，独幽怨而沈迷。兄九江兮弟三峡，悲羽化之难齐。",
      "穆陵关北愁爱子，豫章天南隔老妻。一门骨肉散百草，遇难不复相提携。",
      "树榛拔桂，囚鸾宠鸡。舜昔授禹，伯成耕犁。德自此衰，吾将安栖。",
      "好我者恤我，不好我者何忍临危而相挤。子胥鸱夷，彭越醢醯。",
      "自古豪烈，胡为此繄。苍苍之天，高乎视低。如其听卑，脱我牢狴。",
      "傥辨美玉，君收白圭。"
    ]
  },
  {
    "id": "4cf43776293040fcd4a5a8c74d6a1b39",
    "title": "荆州贼平临洞庭言怀作",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "修蛇横洞庭，吞象临江岛。",
      "积骨成巴陵，遗言闻楚老。",
      "水穷三苗国，地窄三湘道。",
      "岁晏天峥嵘，时危人枯槁。",
      "思归阻丧乱，去国伤怀抱。",
      "郢路方丘墟，章华亦倾倒。",
      "风悲猿啸苦，木落鸿飞早。",
      "日隐西赤沙，月明东城草。",
      "关河望已绝，氛雾行当扫。",
      "长叫天可闻，吾将问苍昊。"
    ]
  },
  {
    "id": "4cf43776293040fc190fea049bc3a35c",
    "title": "览镜书怀",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "得道无古今，失道还衰老。",
      "自笑镜中人，白发如霜草。",
      "扪心空叹息，问影何枯槁。",
      "桃李竟何言，终成南山皓。"
    ]
  },
  {
    "id": "4cf43776293040fcb111a3ca170940e1",
    "title": "江南春怀",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "青春几何时，黄鸟鸣不歇。",
      "天涯失乡路，江外老华发。",
      "心飞秦塞云，影滞楚关月。",
      "身世殊烂漫，田园久芜没。",
      "岁晏何所从，长歌谢金阙。"
    ]
  },
  {
    "id": "4cf43776293040fc04a2cb0b210a044d",
    "title": "鲁东门观刈蒲",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "鲁国寒事早，初霜刈渚蒲。",
      "挥镰若转月，拂水生连珠。",
      "此草最可珍，何必贵龙须。",
      "织作玉床席，欣承清夜娱。",
      "罗衣能再拂，不畏素尘芜。"
    ]
  },
  {
    "id": "4cf43776293040fc969afafe4d7cca10",
    "title": "咏邻女东窗海石榴",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "鲁女东窗下，海榴世所稀。",
      "珊瑚映绿水，未足比光辉。",
      "清香随风发，落日好鸟归。",
      "愿为东南枝，低举拂罗衣。",
      "无由共攀折，引领望金扉。"
    ]
  },
  {
    "id": "4cf43776293040fc2c53ec4d232ef1cd",
    "title": "南轩松",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "南轩有孤松，柯叶自绵幂。",
      "清风无闲时，潇洒终日夕。",
      "阴生古苔绿，色染秋烟碧。",
      "何当凌云霄，直上数千尺。"
    ]
  },
  {
    "id": "4cf43776293040fcb5bd4be67e838d9b",
    "title": "观博平王志安少府山水粉图",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "粉壁为空天，丹青状江海。游云不知归，日见白鸥在。",
      "博平真人王志安，沉吟至此愿挂冠。松溪石磴带秋色，愁客思归坐晓寒。"
    ]
  },
  {
    "id": "4cf43776293040fc381bced8df29fc5a",
    "title": "观元丹丘坐巫山屏风",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "昔游三峡见巫山，见画巫山宛相似。",
      "疑是天边十二峰，飞入君家彩屏里。",
      "寒松萧瑟如有声，阳台微茫如有情。",
      "锦衾瑶席何寂寂，楚王神女徒盈盈。",
      "高咫尺，如千里，翠屏丹崖灿如绮。",
      "苍苍远树围荆门，历历行舟泛巴水。",
      "水石潺湲万壑分，烟光草色俱氛氲。",
      "溪花笑日何年发，江客听猿几岁闻。",
      "使人对此心缅邈，疑入嵩丘梦彩云。"
    ]
  },
  {
    "id": "4cf43776293040fc3884571b0467f2a6",
    "title": "求崔山人百丈崖瀑布图",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "百丈素崖裂，四山丹壁开。",
      "龙潭中喷射，昼夜生风雷。",
      "但见瀑泉落，如潨云汉来。",
      "闻君写真图，岛屿备萦回。",
      "石黛刷幽草，曾青泽古苔。",
      "幽缄傥相传，何必向天台。"
    ]
  },
  {
    "id": "4cf43776293040fce5756c6c16568e02",
    "title": "茔禅师房观山海图",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "真僧闭精宇，灭迹含达观。",
      "列嶂图云山，攒峰入霄汉。",
      "丹崖森在目，清昼疑卷幔。",
      "蓬壶来轩窗，瀛海入几案。",
      "烟涛争喷薄，岛屿相凌乱。",
      "征帆飘空中，瀑水洒天半。",
      "峥嵘若可陟，想像徒盈叹。",
      "杳与真心冥，遂谐静者玩。",
      "如登赤城里，揭步沧洲畔。",
      "即事能娱人，从兹得消散。"
    ]
  },
  {
    "id": "4cf43776293040fc07d39901579a7bd2",
    "title": "咏槿",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "园花笑芳年，池草艳春色。",
      "犹不如槿花，婵娟玉阶侧。",
      "芬荣何夭促，零落在瞬息。",
      "岂若琼树枝，终岁长翕赩。"
    ]
  },
  {
    "id": "4cf43776293040fc0baf15ff56cf8c53",
    "title": "咏桂",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "世人种桃李，皆在金张门。",
      "攀折争捷径，及此春风暄。",
      "一朝天霜下，荣耀难久存。",
      "安知南山桂，绿叶垂芳根。",
      "清阴亦可托，何惜树君园。"
    ]
  },
  {
    "id": "4cf43776293040fca048badbde67849b",
    "title": "南奔书怀",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "遥夜何漫漫，空歌白石烂。",
      "宁戚未匡齐，陈平终佐汉。",
      "搀抢扫河洛，直割鸿沟半。",
      "历数方未迁，云雷屡多难。",
      "天人秉旄钺，虎竹光藩翰。",
      "侍笔黄金台，传觞青玉案。",
      "不因秋风起，自有思归叹。",
      "主将动谗疑，王师忽离叛。",
      "自来白沙上，鼓噪丹阳岸。",
      "宾御如浮云，从风各消散。",
      "舟中指可掬，城上骸争爨。",
      "草草出近关，行行昧前算。",
      "南奔剧星火，北寇无涯畔。",
      "顾乏七宝鞭，留连道傍玩。",
      "太白夜食昴，长虹日中贯。",
      "秦赵兴天兵，茫茫九州乱。",
      "感遇明主恩，颇高祖逖言。",
      "过江誓流水，志在清中原。",
      "拔剑击前柱，悲歌难重论。"
    ]
  },
  {
    "id": "4cf43776293040fcb5be6008eaa9ca79",
    "title": "题随州紫阳先生壁",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "神农好长生，风俗久已成。",
      "复闻紫阳客，早署丹台名。",
      "喘息餐妙气，步虚吟真声。",
      "道与古仙合，心将元化并。",
      "楼疑出蓬海，鹤似飞玉京。",
      "松雪窗外晓，池水阶下明。",
      "忽耽笙歌乐，颇失轩冕情。",
      "终愿惠金液，提携凌太清。"
    ]
  },
  {
    "id": "4cf43776293040fc56eab86ef973f205",
    "title": "题元丹丘山居",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "故人栖东山，自爱丘壑美。",
      "青春卧空林，白日犹不起。",
      "松风清襟袖，石潭洗心耳。",
      "羡君无纷喧，高枕碧霞里。"
    ]
  },
  {
    "id": "4cf43776293040fc23973e7526e34d11",
    "title": "题元丹丘颍阳山居",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "仙游渡颍水，访隐同元君。",
      "忽遗苍生望，独与洪崖群。",
      "卜地初晦迹，兴言且成文。",
      "却顾北山断，前瞻南岭分。",
      "遥通汝海月，不隔嵩丘云。",
      "之子合逸趣，而我钦清芬。",
      "举迹倚松石，谈笑迷朝曛。",
      "益愿狎青鸟，拂衣栖江濆。"
    ]
  },
  {
    "id": "4cf43776293040fc039e8781b9353257",
    "title": "题瓜州新河饯族叔舍人贲",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "齐公凿新河，万古流不绝。",
      "丰功利生人，天地同朽灭。",
      "两桥对双阁，芳树有行列。",
      "爱此如甘棠，谁云敢攀折。",
      "吴关倚此固，天险自兹设。",
      "海水落斗门，湖平见沙汭。",
      "我行送季父，弭棹徒流悦。",
      "杨花满江来，疑是龙山雪。",
      "惜此林下兴，怆为山阳别。",
      "瞻望清路尘，归来空寂灭。"
    ]
  },
  {
    "id": "4cf43776293040fc6a223dcfcd8a667a",
    "title": "洗脚亭",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "白道向姑熟，洪亭临道傍。",
      "前有昔时井，下有五丈床。",
      "樵女洗素足，行人歇金装。",
      "西望白鹭洲，芦花似朝霜。",
      "送君此时去，回首泪成行。"
    ]
  },
  {
    "id": "4cf43776293040fc38e010f0b94073e9",
    "title": "题金陵王处士水亭",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "王子耽玄言，贤豪多在门。",
      "好鹅寻道士，爱竹啸名园。",
      "树色老荒苑，池光荡华轩。",
      "此堂见明月，更忆陆平原。",
      "扫拭青玉簟，为余置金尊。",
      "醉罢欲归去，花枝宿鸟喧。",
      "何时复来此，再得洗嚣烦。"
    ]
  },
  {
    "id": "4cf43776293040fc43af2c9de2ece626",
    "title": "题嵩山逸人元丹丘山居",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "家本紫云山，道风未沦落。",
      "沈怀丹丘志，冲赏归寂寞。",
      "朅来游闽荒，扪涉穷禹凿。",
      "夤缘泛潮海，偃蹇陟庐霍。",
      "凭雷蹑天窗，弄影憩霞阁。",
      "且欣登眺美，颇惬隐沦诺。",
      "三山旷幽期，四岳聊所托。",
      "故人契嵩颖，高义炳丹雘。",
      "灭迹遗纷嚣，终言本峰壑。",
      "自矜林湍好，不羡朝市乐。",
      "偶与真意并，顿觉世情薄。",
      "尔能折芳桂，吾亦采兰若。",
      "拙妻好乘鸾，娇女爱飞鹤。",
      "提携访神仙，从此炼金药。"
    ]
  },
  {
    "id": "4cf43776293040fc7c3b079d4bce699b",
    "title": "嘲鲁儒",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "鲁叟谈五经，白发死章句。",
      "问以经济策，茫如坠烟雾。",
      "足著远游履，首戴方山巾。",
      "缓步从直道，未行先起尘。",
      "秦家丞相府，不重褒衣人。",
      "君非叔孙通，与我本殊伦。",
      "时事且未达，归耕汶水滨。"
    ]
  },
  {
    "id": "4cf43776293040fc315b928b17bd3da5",
    "title": "惧谗",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "二桃杀三士，讵假剑如霜。",
      "众女妒蛾眉，双花竞春芳。",
      "魏姝信郑袖，掩袂对怀王。",
      "一惑巧言子，朱颜成死伤。",
      "行将泣团扇，戚戚愁人肠。"
    ]
  },
  {
    "id": "4cf43776293040fc98bed9546d397087",
    "title": "嵩山采菖蒲者",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "神仙多古貌，双耳下垂肩。",
      "嵩岳逢汉武，疑是九疑仙。",
      "我来采菖蒲，服食可延年。",
      "言终忽不见，灭影入云烟。",
      "喻帝竟莫悟，终归茂陵田。"
    ]
  },
  {
    "id": "4cf43776293040fcd01baf754bec12a2",
    "title": "金陵听韩侍御吹笛",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "韩公吹玉笛，倜傥流英音。",
      "风吹绕钟山，万壑皆龙吟。",
      "王子停凤管，师襄掩瑶琴。",
      "馀韵度江去，天涯安可寻。"
    ]
  },
  {
    "id": "4cf43776293040fc7275780c01c34756",
    "title": "白田马上闻莺",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "黄鹂啄紫椹，五月鸣桑枝。",
      "我行不记日，误作阳春时。",
      "蚕老客未归，白田已缫丝。",
      "驱马又前去，扪心空自悲。"
    ]
  },
  {
    "id": "4cf43776293040fc35cab22860243271",
    "title": "杂诗",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "白日与明月，昼夜尚不闲。",
      "况尔悠悠人，安得久世间。",
      "传闻海水上，乃有蓬莱山。",
      "玉树生绿叶，灵仙每登攀。",
      "一食驻玄发，再食留红颜。",
      "吾欲从此去，去之无时还。"
    ]
  },
  {
    "id": "4cf43776293040fc174e6c31b5529cae",
    "title": "寄远十一首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "三鸟别王母，衔书来见过。",
      "肠断若剪弦，其如愁思何。",
      "遥知玉窗里，纤手弄云和。",
      "奏曲有深意，青松交女萝。",
      "写水山井中，同泉岂殊波。",
      "秦心与楚恨，皎皎为谁多。"
    ]
  },
  {
    "id": "4cf43776293040fc174e6c31d0a9a1be",
    "title": "寄远十一首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "青楼何所在，乃在碧云中。",
      "宝镜挂秋水，罗衣轻春风。",
      "新妆坐落日，怅望金屏空。",
      "念此送短书，愿因双飞鸿。"
    ]
  },
  {
    "id": "4cf43776293040fc174e6c3168e15fbe",
    "title": "寄远十一首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "本作一行书，殷勤道相忆。",
      "一行复一行，满纸情何极。",
      "瑶台有黄鹤，为报青楼人。",
      "朱颜凋落尽，白发一何新。",
      "自知未应还，离居经三春。",
      "桃李今若为，当窗发光彩。",
      "莫使香风飘，留与红芳待。"
    ]
  },
  {
    "id": "4cf43776293040fc174e6c319a74e6e7",
    "title": "寄远十一首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "玉箸落春镜，坐愁湖阳水。",
      "闻与阴丽华，风烟接邻里。",
      "青春已复过，白日忽相催。",
      "但恐荷花晚，令人意已摧。",
      "相思不惜梦，日夜向阳台。"
    ]
  },
  {
    "id": "4cf43776293040fc174e6c3199b4c6b3",
    "title": "寄远十一首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "远忆巫山阳，花明渌江暖。",
      "踌躇未得往，泪向南云满。",
      "春风复无情，吹我梦魂断。",
      "不见眼中人，天长音信短。"
    ]
  },
  {
    "id": "4cf43776293040fc174e6c310e9de3eb",
    "title": "寄远十一首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "阳台隔楚水，春草生黄河。",
      "相思无日夜，浩荡若流波。",
      "流波向海去，欲见终无因。",
      "遥将一点泪，远寄如花人。"
    ]
  },
  {
    "id": "4cf43776293040fc174e6c31c5bd7886",
    "title": "寄远十一首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "妾在舂陵东，君居汉江岛。",
      "一日望花光，往来成白道。",
      "一为云雨别，此地生秋草。",
      "秋草秋蛾飞，相思愁落晖。",
      "何由一相见，灭烛解罗衣。"
    ]
  },
  {
    "id": "4cf43776293040fc174e6c3141b7cea3",
    "title": "寄远十一首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "忆昨东园桃李红碧枝，与君此时初别离。金瓶落井无消息，令人行叹复坐思。",
      "坐思行叹成楚越，春风玉颜畏销歇。碧窗纷纷下落花，青楼寂寂空明月。",
      "两不见，但相思，空留锦字表心素，至今缄愁不忍窥。"
    ]
  },
  {
    "id": "4cf43776293040fc174e6c317d09d86a",
    "title": "寄远十一首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "鲁缟如玉霜，笔题月氏书。",
      "寄书白鹦鹉，西海慰离居。",
      "行数虽不多，字字有委曲。",
      "天末如见之，开缄泪相续。",
      "泪尽恨转深，千里同此心。",
      "相思千万里，一书值千金。"
    ]
  },
  {
    "id": "4cf43776293040fc174e6c317d195ae7",
    "title": "寄远十一首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "爱君芙蓉婵娟之艳色，色可餐兮难再得。怜君冰玉清迥之明心，情不极兮意已深。",
      "朝共琅玕之绮食，夜同鸳鸯之锦衾。恩情婉娈忽为别，使人莫错乱愁心。",
      "乱愁心，涕如雪，寒灯厌梦魂欲绝。觉来相思生白发，盈盈汉水若可越。",
      "可惜凌波步罗袜，美人美人兮归去来，莫作朝云暮雨兮飞阳台。"
    ]
  },
  {
    "id": "4cf43776293040fca265b36399eb63f6",
    "title": "代赠远",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "妾本洛阳人，狂夫幽燕客。",
      "渴饮易水波，由来多感激。",
      "胡马西北驰，香騣摇绿丝。",
      "鸣鞭从此去，逐虏荡边陲。",
      "昔去有好言，不言久离别。",
      "燕支多美女，走马轻风雪。",
      "见此不记人，恩情云雨绝。",
      "啼流玉箸尽，坐恨金闺切。",
      "织锦作短书，肠随回文结。",
      "相思欲有寄，恐君不见察。",
      "焚之扬其灰，手迹自此灭。"
    ]
  },
  {
    "id": "4cf43776293040fc60925fd25ad9f7a7",
    "title": "闺情",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "流水去绝国，浮云辞故关。",
      "水或恋前浦，云犹归旧山。",
      "恨君流沙去，弃妾渔阳间。",
      "玉箸夜垂流，双双落朱颜。",
      "黄鸟坐相悲，绿杨谁更攀。",
      "织锦心草草，挑灯泪斑斑。",
      "窥镜不自识，况乃狂夫还。"
    ]
  },
  {
    "id": "4cf43776293040fc0c60bb56828cce50",
    "title": "代别情人",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "清水本不动，桃花发岸傍。",
      "桃花弄水色，波荡摇春光。",
      "我悦子容艳，子倾我文章。",
      "风吹绿琴去，曲度紫鸳鸯。",
      "昔作一水鱼，今成两枝鸟。",
      "哀哀长鸡鸣，夜夜达五晓。",
      "起折相思树，归赠知寸心。",
      "覆水不可收，行云难重寻。",
      "天涯有度鸟，莫绝瑶华音。"
    ]
  },
  {
    "id": "4cf43776293040fc4b1903bc7abe8ceb",
    "title": "代秋情",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "几日相别离，门前生稆葵。",
      "寒蝉聒梧桐，日夕长鸣悲。",
      "白露湿萤火，清霜凌兔丝。",
      "空掩紫罗袂，长啼无尽时。"
    ]
  },
  {
    "id": "4cf43776293040fc1dd0e64935ebff2f",
    "title": "对酒",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "蒲萄酒，金叵罗，吴姬十五细马驮。",
      "青黛画眉红锦靴，道字不正娇唱歌。",
      "玳瑁筵中怀里醉，芙蓉帐底奈君何。"
    ]
  },
  {
    "id": "4cf43776293040fc0ba4cdd4d32d89e8",
    "title": "怨情",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "新人如花虽可宠，故人似玉由来重。",
      "花性飘扬不自持，玉心皎洁终不移。",
      "故人昔新今尚故，还见新人有故时。",
      "请看陈后黄金屋，寂寂珠帘生网丝。"
    ]
  },
  {
    "id": "4cf43776293040fcdd8fda51dc1b40a4",
    "title": "湖边采莲妇",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "小姑织白纻，未解将人语。",
      "大嫂采芙蓉，溪湖千万重。",
      "长兄行不在，莫使外人逢。",
      "愿学秋胡妇，贞心比古松。"
    ]
  },
  {
    "id": "4cf43776293040fc118a3a96bef7b540",
    "title": "代寄情楚词体",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "君不来兮，徒蓄怨积思而孤吟。云阳一去已远，隔巫山绿水之沈沈。",
      "留馀香兮染绣被，夜欲寝兮愁人心。朝驰余马于青楼，恍若空而夷犹。",
      "浮云深兮不得语，却惆怅而怀忧。使青鸟兮衔书，恨独宿兮伤离居。",
      "何无情而雨绝，梦虽往而交疏。横流涕而长嗟，折芳洲之瑶华。",
      "送飞鸟以极目，怨夕阳之西斜。愿为连根同死之秋草，不作飞空之落花。"
    ]
  },
  {
    "id": "4cf43776293040fc39a6ece34d3d0014",
    "title": "学古思边",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "衔悲上陇首，肠断不见君。",
      "流水若有情，幽哀从此分。",
      "苍茫愁边色，惆怅落日曛。",
      "山外接远天，天际复有云。",
      "白雁从中来，飞鸣苦难闻。",
      "足系一书札，寄言难离群。",
      "离群心断绝，十见花成雪。",
      "胡地无春晖，征人行不归。",
      "相思杳如梦，珠泪湿罗衣。"
    ]
  },
  {
    "id": "4cf43776293040fc568dc4354c117a22",
    "title": "思边",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "去年何时君别妾，南园绿草飞蝴蝶。",
      "今岁何时妾忆君，西山白雪暗晴云。",
      "玉关去此三千里，欲寄音书那可闻。"
    ]
  },
  {
    "id": "4cf43776293040fcf778897124d82378",
    "title": "代美人愁镜二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "明明金鹊镜，了了玉台前。",
      "拂拭交冰月，光辉何清圆。",
      "红颜老昨日，白发多去年。",
      "铅粉坐相误，照来空凄然。"
    ]
  },
  {
    "id": "4cf43776293040fcf778897125855e23",
    "title": "代美人愁镜二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "美人赠此盘龙之宝镜，烛我金缕之罗衣。时将红袖拂明月，为惜普照之馀晖。",
      "影中金鹊飞不灭，台下青鸾思独绝。稿砧一别若箭弦，去有日，来无年。",
      "狂风吹却妾心断，玉箸并堕菱花前。"
    ]
  },
  {
    "id": "4cf43776293040fc669f8d4b37009091",
    "title": "秋浦寄内",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "我今寻阳去，辞家千里馀。",
      "结荷倦水宿，却寄大雷书。",
      "虽不同辛苦，怆离各自居。",
      "我自入秋浦，三年北信疏。",
      "红颜愁落尽，白发不能除。",
      "有客自梁苑，手携五色鱼。",
      "开鱼得锦字，归问我何如。",
      "江山虽道阻，意合不为殊。"
    ]
  },
  {
    "id": "4cf43776293040fc45aca1e792849f9e",
    "title": "自代内赠",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "宝刀截流水，无有断绝时。",
      "妾意逐君行，缠绵亦如之。",
      "别来门前草，秋巷春转碧。",
      "扫尽更还生，萋萋满行迹。",
      "鸣凤始相得，雄惊雌各飞。",
      "游云落何山，一往不见归。",
      "估客发大楼，知君在秋浦。",
      "梁苑空锦衾，阳台梦行雨。",
      "妾家三作相，失势去西秦。",
      "犹有旧歌管，凄清闻四邻。",
      "曲度入紫云，啼无眼中人。",
      "妾似井底桃，开花向谁笑。",
      "君如天上月，不肯一回照。",
      "窥镜不自识，别多憔悴深。",
      "安得秦吉了，为人道寸心。"
    ]
  },
  {
    "id": "4cf43776293040fca292ace391f48317",
    "title": "秋浦感主人归燕寄内",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "霜凋楚关木，始知杀气严。",
      "寥寥金天廓，婉婉绿红潜。",
      "胡燕别主人，双双语前檐。",
      "三飞四回顾，欲去复相瞻。",
      "岂不恋华屋，终然谢珠帘。",
      "我不及此鸟，远行岁已淹。",
      "寄书道中叹，泪下不能缄。"
    ]
  },
  {
    "id": "4cf43776293040fcc045dc1a74c19093",
    "title": "送内寻庐山女道士李腾空二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "君寻腾空子，应到碧山家。",
      "水舂云母碓，风扫石楠花。",
      "若爱幽居好，相邀弄紫霞。"
    ]
  },
  {
    "id": "4cf43776293040fcc045dc1ad7423034",
    "title": "送内寻庐山女道士李腾空二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "多君相门女，学道爱神仙。",
      "素手掬青霭，罗衣曳紫烟。",
      "一往屏风叠，乘鸾着玉鞭。"
    ]
  },
  {
    "id": "4cf43776293040fcae61e778da5f73b7",
    "title": "在浔阳非所寄内",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "闻难知恸哭，行啼入府中。",
      "多君同蔡琰，流泪请曹公。",
      "知登吴章岭，昔与死无分。",
      "崎岖行石道，外折入青云。",
      "相见若悲歌，哀声那可闻。"
    ]
  },
  {
    "id": "4cf43776293040fcca7b3da891356e56",
    "title": "示金陵子",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "金陵城东谁家子，窃听琴声碧窗里。",
      "落花一片天上来，随人直渡西江水。",
      "楚歌吴语娇不成，似能未能最有情。",
      "谢公正要东山妓，携手林泉处处行。"
    ]
  },
  {
    "id": "4cf43776293040fc4e01d9ff3559bcae",
    "title": "出妓金陵子呈卢六四首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "安石东山三十春，傲然携妓出风尘。",
      "楼中见我金陵子，何似阳台云雨人。"
    ]
  },
  {
    "id": "4cf43776293040fc4e01d9ffbe4e35cf",
    "title": "出妓金陵子呈卢六四首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "南国新丰酒，东山小妓歌。",
      "对君君不乐，花月奈愁何。"
    ]
  },
  {
    "id": "4cf43776293040fc4e01d9ff819aacbb",
    "title": "出妓金陵子呈卢六四首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "东道烟霞主，西江诗酒筵。",
      "相逢不觉醉，日堕历阳川。"
    ]
  },
  {
    "id": "4cf43776293040fc4e01d9ff24a96945",
    "title": "出妓金陵子呈卢六四首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "小妓金陵歌楚声，家僮丹砂学凤鸣。",
      "我亦为君饮清酒，君心不肯向人倾。"
    ]
  },
  {
    "id": "4cf43776293040fc600eaf3e20a156ca",
    "title": "自溧水道哭王炎三首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "白杨双行行，白马悲路傍。",
      "晨兴见晓月，更似发云阳。",
      "溧水通吴关，逝川去未央。",
      "故人万化尽，闭骨茅山冈。",
      "天上坠玉棺，泉中掩龙章。",
      "名飞日月上，义与风云翔。",
      "逸气竟莫展，英图俄夭伤。",
      "楚国一老人，来嗟龚胜亡。",
      "有言不可道，雪泣忆兰芳。"
    ]
  },
  {
    "id": "4cf43776293040fc600eaf3eb00706fa",
    "title": "自溧水道哭王炎三首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "王公希代宝，弃世一何早。吊死不及哀，殡宫已秋草。",
      "悲来欲脱剑，挂向何枝好。哭向茅山虽未摧，一生泪尽丹阳道。"
    ]
  },
  {
    "id": "4cf43776293040fc6bc8e8f15d8ab095",
    "title": "鞠歌行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "丽莫似汉宫妃，谦莫似黄家女。黄女持谦齿发高，汉妃恃丽天庭去。",
      "人生容德不自保，圣人安用推天道。君不见蔡泽嵌枯诡怪之形状，大言直取秦丞相。",
      "又不见田千秋才智不出人，一朝富贵如有神。二侯行事在方册，泣麟老人终困厄。",
      "夜光抱恨良叹悲，日月逝矣吾何之。"
    ]
  },
  {
    "id": "4cf43776293040fc26f93ecc9456c1b2",
    "title": "邹衍谷",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "燕谷无暖气，穷岩闭严阴。",
      "邹子一吹律，能回天地心。"
    ]
  },
  {
    "id": "4cf43776293040fcad07c0156f4461c6",
    "title": "杂言用投丹阳知己兼奉宣慰判官",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "客从昆仑来，遗我双玉璞。云是古之得道者西王母食之馀，食之可以凌太虚。",
      "受之颇谓绝今昔，求识江淮人犹乎比石。如今虽在卞和手，□□正憔悴。",
      "了了知之亦何益，恭闻士有调相如。始从镐京还，复欲镐京去。",
      "能上秦王殿，何时回光一相眄。欲投君，保君年，幸君持取无弃捐。",
      "无弃捐，服之与君俱神仙。"
    ]
  },
  {
    "id": "4cf43776293040fcf044b224161b0950",
    "title": "观鱼潭",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "观鱼碧潭上，木落潭水清。",
      "日暮紫鳞跃，圆波处处生。",
      "凉烟浮竹尽，秋月照沙明。",
      "何必沧浪去，兹焉可濯缨。"
    ]
  },
  {
    "id": "4cf43776293040fccdb1a06128493cfb",
    "title": "自广平乘醉走马六十里至邯郸登城楼览古书怀",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "醉骑白花马，西走邯郸城。",
      "扬鞭动柳色，写鞚春风生。",
      "入郭登高楼，山川与云平。",
      "深宫翳绿草，万事伤人情。",
      "相如章华巅，猛气折秦嬴。",
      "两虎不可斗，廉公终负荆。",
      "提携裤中儿，杵臼及程婴。",
      "立孤就白刃，必死耀丹诚。",
      "平原三千客，谈笑尽豪英。",
      "毛君能颖脱，二国且同盟。",
      "皆为黄泉土，使我涕纵横。",
      "磊磊石子冈，萧萧白杨声。",
      "诸贤没此地，碑版有残铭。",
      "太古共今时，由来互哀荣。",
      "伤哉何足道，感激仰空名。",
      "赵俗爱长剑，文儒少逢迎。",
      "闲从博陵游，畅饮雪朝酲。",
      "歌酣易水动，鼓震丛台倾。",
      "日落把烛归，凌晨向燕京。",
      "方陈五饵策，一使胡尘清。"
    ]
  },
  {
    "id": "4cf43776293040fcaea9a2bad14ffe92",
    "title": "宣州长史弟昭赠余琴溪中双舞鹤诗以见志",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "令弟佐宣城，赠余琴溪鹤。",
      "谓言天涯雪，忽向窗前落。",
      "白玉为毛衣，黄金不肯博。",
      "背风振六翮，对舞临山阁。",
      "顾我如有情，长鸣似相托。",
      "何当驾此物，与尔腾寥廓。"
    ]
  },
  {
    "id": "4cf43776293040fc98ef28b11d2d519d",
    "title": "题舒州司空山瀑布",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "断崖如削瓜，岚光破崖绿。",
      "天河从中来，白云涨川谷。",
      "玉案赤文字，世眼不可读。",
      "摄身凌青霄，松风拂我足。"
    ]
  },
  {
    "id": "4cf43776293040fcace7d1fbc066d684",
    "title": "金陵新亭",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "金陵风景好，豪士集新亭。",
      "举目山河异，偏伤周顗情。",
      "四坐楚囚悲，不忧社稷倾。",
      "王公何慷慨，千载仰雄名。"
    ]
  },
  {
    "id": "4cf43776293040fc5a10f97ab7a11f43",
    "title": "上清宝鼎诗",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "我居清空表，君处红埃中。",
      "仙人持玉尺，废君多少才。",
      "玉尺不可尽，君才无时休。"
    ]
  },
  {
    "id": "4cf43776293040fc5a10f97af3ad2dc3",
    "title": "上清宝鼎诗",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "咽服十二环，奄有仙人房。",
      "暮骑紫麟去，海气侵肌凉。",
      "赠我累累珠，靡靡明月光。"
    ]
  },
  {
    "id": "4cf43776293040fc116d259a838e5eea",
    "title": "戏赠杜甫",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "饭颗山头逢杜甫，顶戴笠子日卓午。",
      "借问别来太瘦生，总为从前作诗苦。"
    ]
  },
  {
    "id": "4cf43776293040fc1ce14db2be32743d",
    "title": "上清宝鼎诗二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "朝披梦泽云，笠钓青茫茫。",
      "寻丝得双鲤，中有三元章。",
      "篆字若丹蛇，逸势如飞翔。",
      "归来问天老，奥义不可量。",
      "金刀割青素，灵文烂煌煌。",
      "咽服十二环，奄见仙人房。",
      "暮跨紫鳞去，海气侵肌凉。",
      "龙子善变化，化作梅花妆。",
      "赠我累累珠，靡靡明月光。",
      "劝我穿绛缕，系作裙间裆。",
      "挹子以携去，谈笑闻遗香。"
    ]
  },
  {
    "id": "4cf43776293040fc1ce14db2c6e89238",
    "title": "上清宝鼎诗二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "人生烛上花，光灭巧妍尽。",
      "春风绕树头，日与化工进。",
      "只知雨露贪，不闻零落尽。",
      "我昔飞骨时，惨见当涂坟。",
      "青松霭朝霞，缥缈山丁村。",
      "既死明月魄，无复玻璃魂。",
      "念此一脱洒，长啸祭昆仑。",
      "醉著鸾皇衣，星斗俯可扪。"
    ]
  },
  {
    "id": "4cf43776293040fc32f9c52f5390fbd0",
    "title": "改九子山为九华山联句",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "妙有分二气，灵山开九华。",
      "层标遏迟日，半壁明朝霞。",
      "积雪曜阴壑，飞流喷阳崖。",
      "青莹玉树色，缥缈羽人家。"
    ]
  },
  {
    "id": "4cf43776293040fc43322341e7ff7e9b",
    "title": "庭前晚花开",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "西王母桃种我家，三千阳春始一花。",
      "结实苦迟为人笑，攀折唧唧长咨嗟。"
    ]
  },
  {
    "id": "4cf43776293040fc2ddc3247c1846ed7",
    "title": "鸣雁行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "胡雁鸣，辞燕山，昨发委羽朝度关。一一衔芦枝，南飞散落天地间。",
      "连行接翼往复还，客居烟波寄湘吴。凌霜触雪毛体枯，畏逢矰缴惊相呼。",
      "闻弦虚坠良可吁，君更弹射何为乎。"
    ]
  },
  {
    "id": "4cf43776293040fce586a8c6919304eb",
    "title": "小桃源",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "黟县小桃源，烟霞百里间。",
      "地多灵草木，人尚古衣冠。",
      "市向晡前散，山经夜后寒。"
    ]
  },
  {
    "id": "4cf43776293040fc5b0fd3efa72e0748",
    "title": "日出东南隅行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "秦楼出佳丽，正值朝日光。",
      "陌头能驻马，花处复添香。"
    ]
  },
  {
    "id": "4cf43776293040fc85319d6c6b54196b",
    "title": "兴唐寺",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "天台国清寺，天下称四绝。",
      "我来举唐游，于中更无别。",
      "蘖木划断云，高峰顶积雪。",
      "槛外一条溪，几回流碎月。"
    ]
  },
  {
    "id": "4cf43776293040fc218a5fc176549eca",
    "title": "地藏菩萨赞",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "本心若虚空，清净无一物。",
      "焚荡淫怒痴，圆寂了见佛。",
      "五彩图圣像，悟真非妄传。",
      "扫雪万病尽，爽然清凉天。",
      "赞此功德海，永为旷代宣。"
    ]
  },
  {
    "id": "4cf43776293040fc6f526c13db4210fe",
    "title": "南陵五松山别荀七",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "君即颍水荀，何惭许郡宾。",
      "相逢太史奏，应是聚宝人。",
      "玉隐且在石，兰枯还见春。",
      "俄成万里别，立德贵清真。"
    ]
  },
  {
    "id": "4cf43776293040fccbe4b3d9b517cfaa",
    "title": "殷十一赠栗冈砚",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "殷侯三玄士，赠我栗冈砚。",
      "洒染中山毫，光映吴门练。",
      "天寒水不冻，日用心不倦。",
      "携此临墨池，还如对君面。"
    ]
  },
  {
    "id": "4cf43776293040fc06bba90e93e6da3d",
    "title": "宿无相寺",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "头陀悬万仞，远眺望华峰。",
      "聊借金沙水，洗开九芙蓉。",
      "烟岚随遍览，踏屐走双龙。",
      "明日登高去，山僧孰与从？",
      "禅床今暂歇，枕月卧青松。",
      "更尽闻呼鸟，恍来报晓钟。"
    ]
  },
  {
    "id": "4cf43776293040fceafeb0d37b846d44",
    "title": "暖酒",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "热暖将来镔铁文，暂时不动聚白云。",
      "拨却白云见青天，掇头里许便成仙。"
    ]
  },
  {
    "id": "4cf43776293040fcbd3252251a4e87cf",
    "title": "摩多楼子",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "从戎向边北，远行辞密亲。",
      "借问阴山侯，还知塞上人。"
    ]
  },
  {
    "id": "4cf43776293040fcd46c0f4b3085d0d5",
    "title": "题楼山石笋",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "石笋如卓笔，县之山之巅。",
      "谁为不平者，与之书青天。"
    ]
  },
  {
    "id": "4cf43776293040fc643e50240ca684d2",
    "title": "上崔相百忧章",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "共公赫怒，天维中摧。",
      "鲲鲸喷荡，扬涛起雷。",
      "鱼龙陷人，成此祸胎。",
      "火焚昆山，玉石相磓。",
      "仰希霖雨，洒宝炎煨。",
      "箭发石开，戈挥日回。",
      "邹衍恸哭，燕霜飒来。",
      "微诚不感，犹絷夏台。",
      "苍鹰搏攫，丹棘崔嵬。",
      "豪圣凋枯，王风伤哀。",
      "斯文未丧，东岳岂颓。",
      "穆逃楚难，邹脱吴灾。",
      "见机苦迟，二公所咍。",
      "骥不骤进，麟何来哉。",
      "星离一门，草掷二孩。",
      "万愤结习，忧从中催。",
      "金瑟玉壶，尽为愁媒。",
      "举酒太息，泣血盈杯。",
      "台星再朗，天纲重恢。",
      "屈法申恩，弃瑕取材。",
      "冶长非罪，尼父无猜。",
      "覆盆傥举，应照寒灰。"
    ]
  },
  {
    "id": "4cf43776293040fc4383389e218301aa",
    "title": "杂曲歌辞·远别离",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "远别离，古有皇英之二女，乃在洞庭之南，潇湘之浦。",
      "海水直下万里深，谁人不言此离苦。日惨惨兮云冥冥，猩猩啼烟兮鬼啸雨。",
      "我纵言之将何补，皇穹窃恐不照余之忠诚。云凭凭兮欲吼怒，尧舜当之亦禅禹。",
      "君失臣兮龙为鱼，权归臣兮鼠变虎。或言尧幽囚，舜野死。",
      "九疑联绵皆相似，重瞳孤坟竟何是。帝子泣兮绿云间，随风波兮去无还。",
      "恸哭兮远望，见苍梧之深山。苍梧山崩湘水绝，竹上之泪乃可灭。"
    ]
  },
  {
    "id": "4cf43776293040fc2ba4f6ee083ee269",
    "title": "公无渡河",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "黄河西来决昆仑，咆哮万里触龙门。波滔天，尧咨嗟。大禹理百川，儿啼不窥家。",
      "杀湍湮洪水，九州始蚕麻。其害乃去，茫然风沙。被发之叟狂而痴，清晨临流欲奚为。",
      "旁人不惜妻止之，公无渡河苦渡之。虎可搏，河难凭，公果溺死流海湄。",
      "有长鲸白齿若雪山，公乎公乎挂罥于其间，箜篌所悲竟不还。"
    ]
  },
  {
    "id": "4cf43776293040fc55a2e45bfb0445b0",
    "title": "战城南",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "去年战桑干源，今年战葱河道。",
      "洗兵条支海上波，放马天山雪中草。",
      "万里长征战，三军尽衰老。",
      "匈奴以杀戮为耕作，古来唯见白骨黄沙田。",
      "秦家筑城避胡处，汉家还有烽火然。",
      "烽火然不息，征战无已时。",
      "野战格斗死，败马号鸣向天悲。",
      "乌鸢啄人肠，衔飞上挂枯树枝。",
      "士卒涂草莽，将军空尔为。",
      "乃知兵者是凶器，圣人不得已而用之。"
    ]
  },
  {
    "id": "4cf43776293040fcf3aca79d24cccfae",
    "title": "夜坐吟",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "冬夜夜寒觉夜长，沉吟久坐坐北堂。冰合井泉月入闺，金缸青凝照悲啼。",
      "金缸灭，啼转多。掩妾泪，听君歌。歌有声，妾有情。",
      "情声合，两无违。一语不入意，从君万曲梁尘飞。"
    ]
  },
  {
    "id": "4cf43776293040fcacf05bac88f6e478",
    "title": "箜篌谣",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "攀天莫登龙，走山莫骑虎。贵贱结交心不移，唯有严陵及光武。",
      "周公称大圣，管蔡宁相容。汉谣一斗粟，不与淮南舂。",
      "兄弟尚路人，吾心安所从。他人方寸间，山海几千重。",
      "轻言托朋友，对面九疑峰。开花必早落，桃李不如松。",
      "管鲍久已死，何人继其踪。"
    ]
  },
  {
    "id": "4cf43776293040fc373d7c36500bde36",
    "title": "有所思",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "我思仙人乃在碧海之东隅，海寒多天风，白波连山倒蓬壶。",
      "长鲸喷涌不可涉，抚心茫茫泪如珠。西来青鸟东飞去，愿寄一书谢麻姑。"
    ]
  },
  {
    "id": "4cf43776293040fc446300bc4c2e8823",
    "title": "杂歌谣辞临江王节士歌",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "洞庭白波木叶稀，燕鸿始入吴云飞。吴云寒，燕鸿苦，风号沙宿潇湘浦。",
      "节士悲秋泪如雨，白日当天心。照之可以事明主，壮士愤，雄风生。",
      "安得倚天剑，跨海斩长鲸。"
    ]
  },
  {
    "id": "4cf43776293040fc3ec2e0a5401ddcfe",
    "title": "独不见",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "白马谁家子，黄龙边塞儿。",
      "天山三丈雪，岂是远行时。",
      "春蕙忽秋草，莎鸡鸣西池。",
      "风摧寒棕响，月入霜闺悲。",
      "忆与君别年，种桃齐蛾眉。",
      "桃今百馀尺，花落成枯枝。",
      "终然独不见，流泪空自知。"
    ]
  },
  {
    "id": "4cf43776293040fc064bb87c4a9ab416",
    "title": "君子有所思行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "紫阁连终南，青冥天倪色。",
      "凭崖望咸阳，宫阙罗北极。",
      "万井惊画出，九衢如弦直。",
      "渭水银河清，横天流不息。",
      "朝野盛文物，衣冠何翕赩。",
      "厩马散连山，军容威绝域。",
      "伊皋运元化，卫霍输筋力。",
      "歌钟乐未休，荣去老还逼。",
      "圆光过满缺，太阳移中昃。",
      "不散东海金，何争西飞匿。",
      "无作牛山悲，恻怆泪沾臆。"
    ]
  },
  {
    "id": "4cf43776293040fc0e5f68ebfefc2d6b",
    "title": "秦女休行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "西门秦氏女，秀色如琼花。",
      "手挥白杨刀，清昼杀雠家。",
      "罗袖洒赤血，英气凌紫霞。",
      "直上西山去，关吏相邀遮。",
      "婿为燕国王，身被诏狱加。",
      "犯刑若履虎，不畏落爪牙。",
      "素颈未及断，摧眉伏泥沙。",
      "金鸡忽放赦，大辟得宽赊。",
      "何惭聂政姊，万古共惊嗟。"
    ]
  },
  {
    "id": "4cf43776293040fc89fdc37316e3f59c",
    "title": "杂曲歌辞邯郸才人嫁为厮养卒妇",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "妾本崇台女，扬蛾入丹阙。",
      "自倚颜如花，宁知有凋歇。",
      "一辞玉阶下，去若朝云没。",
      "每忆邯郸城，深宫梦秋月。",
      "君王不可见，惆怅至明发。"
    ]
  },
  {
    "id": "4cf43776293040fc01ab058ad19b8d84",
    "title": "空城雀",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "嗷嗷空城雀，身计何戚促。",
      "本与鹪鹩群，不随凤凰族。",
      "提携四黄口，饮乳未尝足。",
      "食君糠秕馀，尝恐乌鸢逐。",
      "耻涉太行险，羞营覆车粟。",
      "天命有定端，守分绝所欲。"
    ]
  },
  {
    "id": "4cf43776293040fc697c950e66c7a2d6",
    "title": "杂曲歌辞少年子",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "青云年少子，挟弹章台左。",
      "鞍马四边开，突如流星过。",
      "金丸落飞鸟，夜入琼楼卧。",
      "夷齐是何人，独守西山饿。"
    ]
  },
  {
    "id": "4cf43776293040fcb0db75cb71fe9682",
    "title": "杂曲歌辞醉公子",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "昨日东楼醉，还应倒接䍦。",
      "阿谁扶上马，不省下楼时。"
    ]
  },
  {
    "id": "4cf43776293040fcbf0d0c795229cdda",
    "title": "豫章行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "胡风吹代马，北拥鲁阳关。",
      "吴兵照海雪，西讨何时还？",
      "半渡上辽津，黄云惨无颜。",
      "老母与子别，呼天野草间。",
      "白马绕旌旗，悲鸣相追攀。",
      "白杨秋月苦，早落豫章山。",
      "本为休明人，斩虏素不闲。",
      "岂惜战斗死，为君扫凶顽。",
      "精感石没羽，岂忘惮险艰。",
      "楼船若鲸飞，波荡落星湾。",
      "此曲不可奏，三军鬓成斑。"
    ]
  },
  {
    "id": "4cf43776293040fcd142bcb8d2f99f32",
    "title": "相和歌辞相逢行二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "相逢红尘内，高揖黄金鞭。",
      "万户垂杨里，君家阿那边。"
    ]
  },
  {
    "id": "4cf43776293040fce86afe7f53253655",
    "title": "相和歌辞来日大难",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "来日一身，携粮负薪。道长食尽，苦口焦唇。今日醉饱，乐过千春。",
      "仙人相存，诱我远学。海陵三山，陆憩五岳。乘龙上三天，飞目瞻两角。",
      "授以神药，金丹满握。蟪蛄蒙恩，深愧短促。",
      "思填东海，彊衔一木。道重天地，轩师广成。蝉翼九五，以求长生。",
      "下士大笑，如苍蝇声。"
    ]
  },
  {
    "id": "4cf43776293040fc9359068e3f95e9e2",
    "title": "上留田行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "行至上留田，孤坟何峥嵘。",
      "积此万古恨，春草不复生。",
      "悲风四边来，肠断白杨声。",
      "借问谁家地，埋没蒿里茔。",
      "古老向余言，言是上留田，蓬科马鬣今已平。",
      "昔之弟死兄不葬，他人于此举铭旌。",
      "一鸟死，百鸟鸣。一兽走，百兽惊。",
      "桓山之禽别离苦，欲去回翔不能征。",
      "田氏仓卒骨肉分，青天白日摧紫荆。",
      "交柯之木本同形，东枝憔悴西枝荣。",
      "无心之物尚如此，参商胡乃寻天兵。",
      "孤竹延陵，让国扬名。",
      "高风缅邈，颓波激清。",
      "尺布之谣，塞耳不能听。"
    ]
  },
  {
    "id": "4cf43776293040fcdcd6ca17b8c38c0c",
    "title": "相和歌辞门有车马客行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "门有车马客，金鞍曜朱轮。谓从丹霄落，乃是故乡亲。",
      "呼儿扫中堂，坐客论悲辛。对酒两不饮，停觞泪盈巾。",
      "叹我万里游，飘飖三十春。空谈霸王略，紫绶不挂身。",
      "雄剑藏玉匣，阴符生素尘。廓落无所合，流离湘水滨。",
      "借问宗党间，多为泉下人。生苦百战役，死托万鬼邻。",
      "北风扬胡沙，埋翳周与秦。大运且如此，苍穹宁匪仁。",
      "恻怆竟何道？存亡任大钧。"
    ]
  },
  {
    "id": "4cf43776293040fc7ce10885891a7bde",
    "title": "白头吟",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "锦水东北流，波荡双鸳鸯。",
      "雄巢汉宫树，雌弄秦草芳。",
      "宁同万死碎绮翼，不忍云间两分张。",
      "此时阿娇正娇妒，独坐长门愁日暮。",
      "但愿君恩顾妾深，岂惜黄金买词赋。",
      "相如作赋得黄金，丈夫好新多异心。",
      "一朝将聘茂陵女，文君因赠白头吟。",
      "东流不作西归水，落花辞条归故林。",
      "兔丝固无情，随风任倾倒。",
      "谁使女萝枝，而来强萦抱。",
      "两草犹一心，人心不如草。",
      "莫卷龙须席，从他生网丝。",
      "且留琥珀枕，或有梦来时。",
      "覆水再收岂满杯，弃妾已去难重回。",
      "古来得意不相负，只今惟见青陵台。"
    ]
  },
  {
    "id": "4cf43776293040fc5c036c69439ae91a",
    "title": "相和歌辞白头吟二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "锦水东流碧，波荡双鸳鸯。雄巢汉宫树，雌弄秦草芳。",
      "相如去蜀谒武帝，赤车驷马生辉光。一朝再览大人作，万乘忽欲凌云翔。",
      "闻道阿娇失恩宠，千金买赋要君王。相如不忆贫贱日，官高金多聘私室。",
      "茂陵姝子皆见求，文君欢爱从此毕。泪如双泉水，行堕紫罗襟。",
      "五起鸡三唱，清晨白头吟。长吁不整绿云鬓，仰诉青天哀怨深。",
      "城崩杞梁妻，谁道土无心。东流不作西归水，落花辞枝羞故林。",
      "头上玉燕钗，是妾嫁时物。赠君表相思，罗袖幸时拂。",
      "莫卷龙须席，从他生网丝。且留琥珀枕，还有梦来时。",
      "鹔鹴裘在锦屏上，自君一挂无由披。妾有秦楼镜，照心胜照井。",
      "愿持照新人，双对可怜影。覆水却收不满杯，相如还谢文君回。",
      "古来得意不相负，只今惟有青陵台。"
    ]
  },
  {
    "id": "4cf43776293040fc9169dcd7603f610b",
    "title": "相和歌辞长门怨二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "天回北斗挂西楼，金屋无人萤火流。",
      "月光欲到长门殿，别作深宫一段愁。"
    ]
  },
  {
    "id": "4cf43776293040fc9169dcd7ff00b5a4",
    "title": "相和歌辞长门怨二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "桂殿长愁不记春，黄金四屋起秋尘。",
      "夜悬明镜青天上，独照长门宫里人。"
    ]
  },
  {
    "id": "4cf43776293040fc831f836176e263d6",
    "title": "相和歌辞·胡无人行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "严风吹霜海草雕，筋干精坚胡马骄。",
      "汉家战士三十万，将军兼领霍嫖姚。",
      "流星白羽腰间插，剑花秋莲光出匣。",
      "天兵照雪下玉关，虏箭如沙射金甲。",
      "云龙风虎尽交回，太白入月敌可摧。",
      "敌可摧，旄头灭，履胡之肠涉胡血。",
      "悬胡青天上，埋胡紫塞旁。",
      "胡无人，汉道昌，陛下之寿三千霜。",
      "但歌大风云飞扬，安得猛士兮守四方。",
      "胡无人，汉道昌。"
    ]
  },
  {
    "id": "4cf43776293040fcc1e7aab2e3bd5662",
    "title": "丁督护歌",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "云阳上征去，两岸饶商贾。",
      "吴牛喘月时，拖船一何苦。",
      "水浊不可饮，壶浆半成土。",
      "一唱都护歌，心摧泪如雨。",
      "万人凿盘石，无由达江浒。",
      "君看石芒砀，掩泪悲千古。"
    ]
  },
  {
    "id": "4cf43776293040fc305ecd06ffae259d",
    "title": "乌夜啼",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "黄云城边乌欲栖，归飞哑哑枝上啼。",
      "机中织锦秦川女，碧纱如烟隔窗语。",
      "停梭怅然忆远人，独宿孤房泪如雨。"
    ]
  },
  {
    "id": "4cf43776293040fc2b7ce78386d50f8e",
    "title": "相和歌辞·乌栖曲",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "姑苏台上乌栖时，吴王宫里醉西施。吴歌楚舞欢未毕，青山犹衔半边日。",
      "银箭金壶漏水多，起看秋月坠江波，东方渐高奈乐何。"
    ]
  },
  {
    "id": "4cf43776293040fc91c910a2093d2159",
    "title": "相和歌辞估客乐",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "海客乘天风，将船远行役。",
      "譬如云中鸟，一去无踪迹。"
    ]
  },
  {
    "id": "4cf43776293040fc58cc79d746aafa6d",
    "title": "大堤曲",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "汉水临襄阳，花开大堤暖。",
      "佳期大堤下，泪向南云满。",
      "春风复无情，吹我梦魂散。",
      "不见眼中人，天长音信断。"
    ]
  },
  {
    "id": "4cf43776293040fc9d195137ecf29ef1",
    "title": "杨叛儿",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "君歌杨叛儿，妾劝新丰酒。",
      "何许最关人，乌啼白门柳。",
      "乌啼隐杨花，君醉留妾家。",
      "博山炉中沉香火，双烟一气凌紫霞。"
    ]
  },
  {
    "id": "4cf43776293040fcb76df65ae04c70a8",
    "title": "相和歌辞采莲曲",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "若耶溪边采莲女，笑隔荷花共人语。",
      "日照新妆水底明，风飘香袖空中举。",
      "岸上谁家游冶郎，三三五五映垂杨。",
      "紫骝嘶入落花去，见此踟蹰空断肠。"
    ]
  },
  {
    "id": "4cf43776293040fc4f8fb569f299fac8",
    "title": "相和歌辞凤吹笙曲",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "仙人十五爱吹笙，学得昆丘彩凤鸣。",
      "始闻鍊气餐金液，复道朝天赴玉京。",
      "玉京迢迢几千里，凤笙去去无边已。",
      "欲叹离声发绛唇，更嗟别调流纤指。",
      "此时惜别讵堪闻，此地相看未忍分。",
      "重吟真曲和清吹，却奏仙歌响绿云。",
      "绿云紫气向函关，访道应寻缑氏山。",
      "莫学吹笙王子晋，一遇浮丘断不还。"
    ]
  },
  {
    "id": "4cf43776293040fce73dac90529a7485",
    "title": "相和歌辞阳春歌",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "长安白日照春空，绿杨结烟桑袅风。披香殿前花始红，流芳发色绣户中。",
      "绣户中，相经过。飞燕皇后轻身舞，紫宫夫人绝世歌。",
      "圣君三万六千日，岁岁年年奈乐何。"
    ]
  },
  {
    "id": "4cf43776293040fc3d9dcfcfa510513d",
    "title": "相和歌辞凤凰曲",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "嬴女吹玉箫，吟弄天上春。",
      "青鸾不独去，更有携手人。",
      "影灭彩云断，遗声落西秦。"
    ]
  },
  {
    "id": "4cf43776293040fcd8c7ff2ee64fcf7b",
    "title": "相和歌辞君道曲",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "大君若天覆，广运无不至。轩后爪牙常先太山稽，如心之使臂。",
      "小白鸿翼于夷吾，刘葛鱼水本无二。土扶可成墙，积德为厚地。"
    ]
  },
  {
    "id": "4cf43776293040fc8edb2864077ca2be",
    "title": "舞曲歌辞·独漉篇",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "独漉水中泥，水浊不见月。",
      "不见月尚可，水深行人没。",
      "越鸟从南来，胡鹰亦北度。",
      "我欲弯弓向天射，惜其中道失归路。",
      "落叶别树，飘零随风。",
      "客无所托，悲与此同。",
      "罗帷舒卷，似有人开。",
      "明月直入，无心可猜。",
      "雄剑挂壁，时时龙鸣。",
      "不断犀象，绣涩苔生。",
      "国耻未雪，何由成名。",
      "神鹰梦泽，不顾鸱鸢。",
      "为君一击，抟鹏九天。"
    ]
  },
  {
    "id": "4cf43776293040fced63f4a0780a6036",
    "title": "舞曲歌辞白纻辞三首其二",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "月寒江清夜沈沈，美人一笑千黄金。垂罗舞縠扬哀音，郢中白雪且莫吟，子夜吴歌动君心。",
      "动君心，冀君赏。愿作天池双鸳鸯，一朝飞去青云上。"
    ]
  },
  {
    "id": "4cf43776293040fced63f4a0c265a3c9",
    "title": "舞曲歌辞白纻辞三首其二",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "吴刀剪彩缝舞衣，明妆丽服夺春辉。扬眉转袖若雪飞，倾城独立世所稀。",
      "激楚结风醉忘归，高堂月落烛已微，玉钗挂缨君莫违。"
    ]
  },
  {
    "id": "4cf43776293040fc5cbe036fe8038a24",
    "title": "琴曲歌辞双燕离",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "双燕复双燕，双飞令人羡。玉楼珠阁不独栖，金窗绣户长相见。",
      "柏梁失火去，因入吴王宫。吴宫又焚荡，雏尽巢亦空。",
      "憔悴一身在，孀雌忆故雄。双飞难再得，伤我寸心中。"
    ]
  },
  {
    "id": "4cf43776293040fc212eb1ac38cfcf20",
    "title": "秋思",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "春阳如昨日，碧树鸣黄鹂。",
      "芜然蕙草暮，飒尔凉风吹。",
      "天秋木叶下，月冷莎鸡悲。",
      "坐愁群芳歇，白露凋华滋。"
    ]
  },
  {
    "id": "4cf43776293040fce28f4008ce79c85c",
    "title": "琴曲歌辞秋思二首（其二）",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "阏氏黄叶落，妾望白登台。",
      "月出碧云断，蝉声秋色来。",
      "胡兵沙塞合，汉使玉关回。",
      "征客无归日，空悲蕙草摧。"
    ]
  },
  {
    "id": "4cf43776293040fc73b5b069808d8fa0",
    "title": "飞龙引二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "【其一】",
      "黄帝铸鼎于荆山，炼丹砂。",
      "丹砂成黄金，骑龙飞上太清家。",
      "云愁海思令人嗟，宫中彩女颜如花。",
      "飘然挥手凌紫霞，从风纵体登鸾车。",
      "登鸾车，侍轩辕，遨游青天中，其乐不可言。",
      "【其二】",
      "鼎湖流水清且闲，轩辕去时有弓剑，古人传道留其间。",
      "后宫婵娟多花颜，乘鸾飞烟亦不还，骑龙攀天造天关。",
      "造天关，闻天语，长云河车载玉女。",
      "载玉女，过紫皇，紫皇乃赐白兔所捣之药方，后天而老凋三光。",
      "下视瑶池见王母，蛾眉萧飒如秋霜。"
    ]
  },
  {
    "id": "4cf43776293040fc4cd624d8f67813b4",
    "title": "琴曲歌辞飞龙引二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "鼎湖流水清且闲，轩辕去时有弓剑。古人传道留其间，后宫婵娟多花颜。",
      "乘鸾飞烟亦不还，骑龙攀天造天关。造天关，闻天语，长云河车载玉女。",
      "载玉女，过紫皇，紫皇乃赐白兔所捣之药，后天而老凋三光。",
      "下视瑶池见王母，蛾眉萧飒如秋霜。"
    ]
  },
  {
    "id": "4cf43776293040fc1114984b7bb8adca",
    "title": "山人劝酒",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "苍苍云松，落落绮皓。",
      "春风尔来为阿谁，蝴蝶忽然满芳草。",
      "秀眉霜雪颜桃花，骨青髓绿长美好。",
      "称是秦时避世人，劝酒相欢不知老。",
      "各守麋鹿志，耻随龙虎争。",
      "欻起佐太子，汉王乃复惊。",
      "顾谓戚夫人，彼翁羽翼成。",
      "归来商山下，泛若云无情。",
      "举觞酹巢由，洗耳何独清。",
      "浩歌望嵩岳，意气还相倾。"
    ]
  },
  {
    "id": "4cf43776293040fc4ece0f1897d3995b",
    "title": "出自蓟北门行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "虏阵横北荒，胡星曜精芒。",
      "羽书速惊电，烽火昼连光。",
      "虎竹救边急，戎车森已行。",
      "明主不安席，按剑心飞扬。",
      "推毂出猛将，连旗登战场。",
      "兵威冲绝漠，杀气凌穹苍。",
      "列卒赤山下，开营紫塞傍。",
      "途冬沙风紧，旌旗飒凋伤。",
      "画角悲海月，征衣卷天霜。",
      "挥刃斩楼兰，弯弓射贤王。",
      "单于一平荡，种落自奔亡。",
      "收功报天子，行歌归咸阳。"
    ]
  },
  {
    "id": "4cf43776293040fc20990ba8009c1211",
    "title": "杂曲歌辞悲歌",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "悲来乎，悲来乎！主人有酒且莫斟，听我一曲悲来吟。",
      "悲来不吟还不笑，天下无人知我心。君有数斗酒，我有三尺琴。",
      "琴鸣酒乐两相得，一杯不啻千钧金。悲来乎，悲来乎！",
      "天虽长，地虽久，金玉满堂应不守。富贵百年能几何？",
      "死生一度人皆有。孤猿坐啼坟上月，且须一尽杯中酒。",
      "悲来乎，悲来乎！凤鸟不至河无图，微子去之箕子奴。",
      "汉帝不忆李将军，楚王放却屈大夫。悲来乎，悲来乎！",
      "秦家李斯早追悔，虚名拨向身之外。范子何曾爱五湖，功成名遂身自退。",
      "剑是一夫用，书能知姓名。惠施不肯干万乘，卜式未必穷一经。",
      "还须黑头取方伯，莫谩白首为儒生。"
    ]
  },
  {
    "id": "4cf43776293040fc6b8d716124cc4f88",
    "title": "妾薄命",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "汉帝重阿娇，贮之黄金屋。",
      "咳唾落九天，随风生珠玉。",
      "宠极爱还歇，妒深情却疏。",
      "长门一步地，不肯暂回车。",
      "雨落不上天，水覆难再收。",
      "君情与妾意，各自东西流。",
      "昔日芙蓉花，今成断根草。",
      "以色事他人，能得几时好。"
    ]
  },
  {
    "id": "4cf43776293040fc5842f49ed4f98bb9",
    "title": "杂曲歌辞白马篇",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "龙马花雪毛，金鞍五陵豪。",
      "秋霜切玉剑，落日明珠袍。",
      "斗鸡事万乘，轩盖一何高。",
      "弓摧宜山虎，手接泰山猱。",
      "酒后竞风彩，三杯弄宝刀。",
      "杀人如剪草，剧孟同游遨。",
      "发愤去函谷，从军向临洮。",
      "叱咤万战场，匈奴尽波涛。",
      "归来使酒气，未肯拜萧曹。",
      "羞入原宪室，荒径隐蓬蒿。"
    ]
  },
  {
    "id": "4cf43776293040fc3ba1ac698e717c59",
    "title": "北风行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "烛龙栖寒门，光曜犹旦开。",
      "日月照之何不及此，",
      "惟有北风号怒天上来。",
      "燕山雪花大如席，片片吹落轩辕台。",
      "幽州思妇十二月，停歌罢笑双蛾摧。",
      "倚门望行人，念君长城苦寒良可哀。",
      "别时提剑救边去，遗此虎文金髀钗。",
      "中有一双白羽箭，蜘蛛结网生尘埃。",
      "箭空在，人今战死不复回。",
      "不忍见此物，焚之已成灰。",
      "黄河捧土尚可塞，北风雨雪恨难裁。"
    ]
  },
  {
    "id": "4cf43776293040fc8fed23f83d465553",
    "title": "杂曲歌辞·春日行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "深宫高楼入紫清，金作蛟龙盘绣楹。",
      "佳人当窗弄白日，弦将手语弹鸣筝。",
      "春风吹落君王耳，此曲乃是升天行。",
      "因出天池泛蓬瀛，楼船蹙沓波浪惊。",
      "三千双蛾献歌笑，挝钟考鼓宫殿倾。",
      "万姓聚舞歌太平，我无为，人自宁。",
      "三十六帝欲相迎，仙人飘翩下云軿。",
      "帝不去，留镐京。",
      "安能为轩辕，独往入窅冥。",
      "小臣拜献南山寿，陛下万古垂鸿名。"
    ]
  },
  {
    "id": "4cf43776293040fc59ecbbb254f69135",
    "title": "杂曲歌辞·前有一尊酒行二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "【其一】",
      "春风东来忽相过，金尊渌酒生微波。",
      "落花纷纷稍觉多，美人欲醉朱颜酡。",
      "青轩桃李能几何？流光欺人忽蹉跎。",
      "君起舞，日西夕，当年意气不肯倾，白发如丝叹何益。",
      "【其二】",
      "琴奏龙门之绿桐，玉壶美酒清若空。",
      "催弦拂柱与君饮，看朱成碧颜始红。",
      "胡姬貌如花，当炉笑春风。",
      "笑春风，舞罗衣，君今不醉欲安归。"
    ]
  },
  {
    "id": "4cf43776293040fced30389bd4269cb0",
    "title": "杂曲歌辞·少年行（三首）",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "【其一】",
      "击筑饮美酒，剑歌易水湄。",
      "经过燕太子，结托并州儿。",
      "少年负壮气，奋烈自有时。",
      "因声鲁句践，争情勿相欺。",
      "【其二】",
      "五陵年少金市东，银鞍白马度春风。",
      "落花踏尽游何处？笑入胡姬酒肆中。",
      "【其三】",
      "君不见淮南少年游侠客，白日毬猎夜拥掷。",
      "呼卢百万终不惜，报雠千里如咫尺。",
      "少年游侠好经过，浑身装束皆绮罗。",
      "蕙兰相随喧妓女，风光去处满笙歌。",
      "骄矜自言不可有，侠士堂中养来久。",
      "好鞍好马乞与人，十千五千旋沽酒。",
      "赤心用尽为知己，黄金不惜栽桃李。",
      "桃李栽来几度春，一回花落一回新。",
      "府县尽为门下客，王侯皆是平交人。",
      "男儿百年且乐命，何须徇书受贫病。",
      "男儿百年且荣身，何须徇节甘风尘。",
      "衣冠半是征战士，穷儒浪作林泉民。",
      "遮莫枝根长百丈，不如当代多还往。",
      "遮莫姻亲连帝城，不如当身自簪缨。",
      "看取富贵眼前者，何用悠悠身后名。"
    ]
  },
  {
    "id": "4cf43776293040fcb62a100862367c63",
    "title": "杂曲歌辞长相思三首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "日色已尽花含烟，月明欲素愁不眠。赵瑟初停凤凰柱，蜀琴欲奏鸳鸯弦。",
      "此曲有意无人传，愿随春风寄燕然，忆君迢迢隔青天。",
      "昔日横波目，今成流泪泉。不信妾肠断，归来看取明镜前。"
    ]
  },
  {
    "id": "4cf43776293040fc915e1ac06a23737d",
    "title": "千里思",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "李陵没胡沙，苏武还汉家。",
      "迢迢五原关，朔雪乱边花。",
      "一去隔绝域，思归但长嗟。",
      "鸿雁向西北，飞书报天涯。"
    ]
  },
  {
    "id": "4cf43776293040fc630af422edf380dd",
    "title": "杂曲歌辞行路难三首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "有耳莫洗颍川水，有口莫食首阳蕨。含光混世贵无名，何用孤高比云月。",
      "吾观自古贤达人，功成不退皆殒身。子胥既弃吴江上，屈原终投湘水滨。",
      "陆机才多岂自保，李斯税驾苦不早。",
      "华亭鹤唳讵可闻，上蔡苍鹰何足道？君不见吴中张翰称达士，秋风忽忆江东行。",
      "且乐生前一杯酒，何须身后千载名。"
    ]
  },
  {
    "id": "4cf43776293040fc6d75882b4d0221a7",
    "title": "久别离",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "别来几春未还家，玉窗五见樱桃花。",
      "况有锦字书，开缄使人嗟。",
      "至此肠断彼心绝。",
      "云鬟绿鬓罢梳结，愁如回飙乱白雪。",
      "去年寄书报阳台，今年寄书重相催。",
      "东风兮东风，为我吹行云使西来。",
      "待来竟不来，落花寂寂委青苔。"
    ]
  },
  {
    "id": "4cf43776293040fc30db0cc35a0b293c",
    "title": "杂曲歌辞·荆州乐",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "白帝城边足风波，",
      "瞿塘五月谁敢过。",
      "荆州麦熟茧成蛾，",
      "缫丝忆君头绪多，",
      "拨穀飞鸣奈妾何。"
    ]
  },
  {
    "id": "4cf43776293040fc142e55eaf7a36263",
    "title": "于阗采花",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "于阗采花人，自言花相似。",
      "明妃一朝西入胡，胡中美女多羞死。",
      "乃知汉地多名姝，胡中无花可方比。",
      "丹青能令丑者妍，无盐翻在深宫里。",
      "自古妒蛾眉，胡沙埋皓齿。"
    ]
  },
  {
    "id": "4cf43776293040fc46cbf2f886013625",
    "title": "杂曲歌辞枯鱼过河泣",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "白龙改常服，偶被豫且制。",
      "谁使尔为鱼，徒劳诉天帝。",
      "作书报鲸鲵，勿恃风涛势。",
      "涛落归泥沙，翻遭蝼蚁噬。",
      "万乘慎出入，柏人以为诫。"
    ]
  },
  {
    "id": "4cf43776293040fcfc1ba7ce9416a6c4",
    "title": "杂曲歌辞发白马",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "将军发白马，旌节渡黄河。",
      "箫鼓聒川岳，沧溟涌洪波。",
      "武安有振瓦，易水无寒歌。",
      "铁骑若雪山，饮流涸滹沱。",
      "扬兵猎月窟，转战略朝那。",
      "倚剑登燕然，边峰列嵯峨。",
      "萧条万里外，耕作五原多。",
      "一扫清大漠，包虎戢金戈。"
    ]
  },
  {
    "id": "4cf43776293040fcb78a115afd88a01a",
    "title": "杂曲歌辞结袜子",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "燕南壮士吴门豪，筑中置铅鱼隐刀。",
      "感君恩重许君命，泰山一掷轻鸿毛。"
    ]
  },
  {
    "id": "4cf43776293040fc97cdb4330a3e704d",
    "title": "杂曲歌辞沐浴子",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "沐芳莫弹冠，浴兰莫振衣。",
      "处世忌太洁，志人贵藏辉。",
      "沧浪有钓叟，吾与尔同归。"
    ]
  },
  {
    "id": "4cf43776293040fcdc9b2ae114358d6a",
    "title": "树中草",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "鸟衔野田草，误入枯桑里。",
      "客土植危根，逢春犹不死。",
      "草木虽无情，因依尚可生。",
      "如何同枝叶，各自有枯荣。"
    ]
  },
  {
    "id": "4cf43776293040fc42a916b32a560b30",
    "title": "杂曲歌辞高句丽",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "金花折风帽，白马小迟回。",
      "翩翩舞广袖，似鸟海东来。"
    ]
  },
  {
    "id": "4cf43776293040fc55a2e45b2961cc4c",
    "title": "战城南",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "战地何昏昏，战士如群蚁。",
      "气重日轮红，血染蓬蒿紫。",
      "乌乌衔人肉，食闷飞不起。",
      "昨日城上人，今日城下鬼。",
      "旗色如罗星，鼙声殊未已。",
      "妾家夫与儿，俱在鼙声里。"
    ]
  },
  {
    "id": "4cf43776293040fcebcb505ced949abc",
    "title": "杂歌谣辞·中山孺子妾歌",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "中山孺子妾，特以色见珍。",
      "虽不如延年妹，亦是当时绝世人。",
      "桃李出深井，花艳惊上春。",
      "一贵复一贱，关天岂由身。",
      "芙蓉老秋霜，团扇羞网尘。",
      "戚姬髡剪入舂市，万古共悲辛。"
    ]
  },
  {
    "id": "4cf43776293040fccbe1c8d2f8633baa",
    "title": "司马将军歌",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "狂风吹古月，窃弄章华台。北落明星动光彩，南征猛将如云雷。",
      "手中电曳倚天剑，直斩长鲸海水开。我见楼船壮心目，颇似龙骧下三蜀。",
      "扬兵习战张虎旗，江中白浪如银屋。身居玉帐临河魁，紫髯若戟冠崔嵬。",
      "细柳开营揖天子，始知灞上为婴孩。羌笛横吹阿亸回，向月楼中吹落梅。",
      "将军自起舞长剑，壮士呼声动九垓。功成献凯见明主，丹青画像麒麟台。"
    ]
  },
  {
    "id": "4cf43776293040fce019203ade7ed570",
    "title": "杂歌谣辞襄阳曲",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "襄阳行乐处，歌舞白铜鞮。",
      "江城回渌水，花月使人迷。"
    ]
  },
  {
    "id": "4cf43776293040fce019203a68ba11ed",
    "title": "杂歌谣辞襄阳曲",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "山公醉酒时，酩酊襄阳下。",
      "头上白接䍦，倒著还骑马。"
    ]
  },
  {
    "id": "4cf43776293040fce019203a27e165d7",
    "title": "杂歌谣辞襄阳曲",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "岘山临汉江，水渌沙如雪。",
      "上有堕泪碑，青苔久磨灭。"
    ]
  },
  {
    "id": "4cf43776293040fce019203aa0be26a8",
    "title": "杂歌谣辞襄阳曲",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "且醉习家池，莫看堕泪碑。",
      "山公欲上马，笑杀襄阳儿。"
    ]
  },
  {
    "id": "4cf43776293040fcb4ee681a943f164f",
    "title": "杂曲歌辞夜坐吟",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "踏踏马头谁见过，眼看北斗直天河。西风罗幕生翠波，铅华笑妾颦青蛾。",
      "为君起唱长相思，帘外严霜皆倒飞。明星烂烂东方陲，红霞稍出东南涯，陆郎去矣乘斑骓。"
    ]
  },
  {
    "id": "4cf43776293040fcd39feb5e7920c46f",
    "title": "洛阳陌",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "白玉谁家郎，回车渡天津。",
      "看花东陌上，惊动洛阳人。"
    ]
  },
  {
    "id": "4cf43776293040fc60b9e37a1661349d",
    "title": "阳春歌",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "长安白日照春空，绿杨结烟垂袅风。",
      "披香殿前花始红，流芳发色绣户中。",
      "绣户中，相经过。",
      "飞燕皇后轻身舞，紫宫夫人绝世歌。",
      "圣君三万六千日，岁岁年年奈乐何。"
    ]
  },
  {
    "id": "4cf43776293040fc9eece6fe642fa4d5",
    "title": "紫骝马",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "紫骝行且嘶，双翻碧玉蹄。",
      "临流不肯渡，似惜锦障泥。",
      "白雪关山远，黄云海戍迷。",
      "挥鞭万里去，安得念春闺。"
    ]
  },
  {
    "id": "4cf43776293040fc48dd0072d6d3140a",
    "title": "春日醉起言志",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "处世若大梦，胡为劳其生？",
      "所以终日醉，颓然卧前楹。",
      "觉来眄庭前，一鸟花间鸣。",
      "借问此何时？春风语流莺。",
      "感之欲叹息，对酒还自倾。",
      "浩歌待明月，曲尽已忘情。"
    ]
  },
  {
    "id": "4cf43776293040fc74cae89796e23036",
    "title": "梁园吟",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "我浮黄河去京阙，挂席欲进波连山。",
      "天长水阔厌远涉，访古始及平台间。",
      "平台为客忧思多，对酒遂作梁园歌。",
      "却忆蓬池阮公咏，因吟“渌水扬洪波”。",
      "洪波浩荡迷旧国，路远西归安可得！",
      "人生达命岂暇愁，且饮美酒登高楼。",
      "平头奴子摇大扇，五月不热疑清秋。",
      "玉盘杨梅为君设，吴盐如花皎白雪。",
      "持盐把酒但饮之，莫学夷齐事高洁。",
      "昔人豪贵信陵君，今人耕种信陵坟。",
      "荒城虚照碧山月，古木尽入苍梧云。",
      "梁王宫阙今安在？枚马先归不相待。",
      "舞影歌声散绿池，空馀汴水东流海。",
      "沉吟此事泪满衣，黄金买醉未能归。",
      "连呼五白行六博，分曹赌酒酣驰晖。",
      "歌且谣，意方远。",
      "东山高卧时起来，欲济苍生未应晚。"
    ]
  },
  {
    "id": "4cf43776293040fc886858e2be16e6d7",
    "title": "日出入行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "日出东方隈，似从地底来。",
      "历天又入海，六龙所舍安在哉？",
      "其始与终古不息，人非元气，安得与之久徘徊？",
      "草不谢荣于春风，木不怨落于秋天。",
      "谁挥鞭策驱四运？万物兴歇皆自然。",
      "羲和！羲和！汝奚汩没于荒淫之波？",
      "鲁阳何德，驻景挥戈？",
      "逆道违天，矫诬实多。",
      "吾将囊括大块，浩然与溟涬同科！"
    ]
  },
  {
    "id": "4cf43776293040fcedc471d601d5beff",
    "title": "江夏别宋之悌",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "楚水清若空，遥将碧海通。",
      "人分千里外，兴在一杯中。",
      "谷鸟吟晴日，江猿啸晚风。",
      "平生不下泪，于此泣无穷。"
    ]
  },
  {
    "id": "4cf43776293040fc2500b0b4095f3416",
    "title": "上阳台帖",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "山高水长，物象千万。",
      "非有老笔，清壮可穷。",
      "十八日，上阳台书，太白。"
    ]
  },
  {
    "id": "4cf43776293040fca137e35d55914f3b",
    "title": "广陵赠别",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "玉瓶沽美酒，数里送君还。",
      "系马垂杨下，衔杯大道间。",
      "天边看渌水，海上见青山。",
      "兴罢各分袂，何须醉别颜。"
    ]
  },
  {
    "id": "4cf43776293040fc162a3468ccb59c61",
    "title": "送友人入蜀",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "见说蚕丛路，崎岖不易行。",
      "山从人面起，云傍马头生。",
      "芳树笼秦栈，春流绕蜀城。",
      "升沉应已定，不必问君平。"
    ]
  },
  {
    "id": "4cf43776293040fca29588de86be68bf",
    "title": "咏苎萝山",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "西施越溪女，出自苎萝山。",
      "秀色掩今古，荷花羞玉颜。",
      "浣纱弄碧水，自与清波闲。",
      "皓齿信难开，沉吟碧云间。",
      "勾践徵绝艳，扬蛾入吴关。",
      "提携馆娃宫，杳渺讵可攀。",
      "一破夫差国，千秋竟不还。"
    ]
  },
  {
    "id": "4cf43776293040fcc4bf51e0a3c1e987",
    "title": "短歌行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "白日何短短，百年苦易满。",
      "苍穹浩茫茫，万劫太极长。",
      "麻姑垂两鬓，一半已成霜。",
      "天公见玉女，大笑亿千场。",
      "吾欲揽六龙，回车挂扶桑。",
      "北斗酌美酒，劝龙各一觞。",
      "富贵非所愿，与人驻颜光。"
    ]
  },
  {
    "id": "4cf43776293040fcfa269562fda386d0",
    "title": "忆东山二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "【其一】",
      "不向东山久，蔷薇几度花。",
      "白云还自散，明月落谁家。",
      "【其二】",
      "我今携谢妓，长啸绝人群。",
      "欲报东山客，开关扫白云。"
    ]
  },
  {
    "id": "4cf43776293040fc78ab717f50f4a11c",
    "title": "劳劳亭",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "天下伤心处，劳劳送客亭。",
      "春风知别苦，不遣柳条青。"
    ]
  },
  {
    "id": "4cf43776293040fca7b932d98a99a2fe",
    "title": "夜下征虏亭",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "船下广陵去，月明征虏亭。",
      "山花如绣颊，江火似流萤。"
    ]
  },
  {
    "id": "4cf43776293040fc3cf365ec9300141d",
    "title": "相和歌辞·从军行二首·其一",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "百战沙场碎铁衣，城南已合数重围。",
      "突营射杀呼延将，独领残兵千骑归。"
    ]
  },
  {
    "id": "4cf43776293040fce54a8b0be465072d",
    "title": "相和歌辞·从军行二首·其二",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "从军玉门道，逐虏金微山。",
      "笛奏梅花曲，刀开明月环。",
      "鼓声鸣海上，兵气拥云间。",
      "愿斩单于首，长驱静铁关。"
    ]
  },
  {
    "id": "4cf43776293040fc2f53f87fc2ab9f01",
    "title": "紫藤树",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "紫藤挂云木，花蔓宜阳春。",
      "密叶隐歌鸟，香风留美人。"
    ]
  },
  {
    "id": "4cf43776293040fc3550692c2fd074b3",
    "title": "冬日归旧山",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "未洗染尘缨，归来芳草平。",
      "一条藤径绿，万点雪峰晴。",
      "地冷叶先尽，谷寒云不行。",
      "嫩篁侵舍密，古树倒江横。",
      "白犬离村吠，苍苔壁上生。",
      "穿厨孤雉过，临屋旧猿鸣。",
      "木落禽巢在，篱疏兽路成。",
      "拂床苍鼠走，倒箧素鱼惊。",
      "洗砚修良策，敲松拟素贞。",
      "此时重一去，去合到三清。"
    ]
  },
  {
    "id": "4cf43776293040fc3b1e01b8607ad1d7",
    "title": "留别龚处士",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "龚子栖闲地，都无人世喧。",
      "柳深陶令宅，竹暗辟疆园。",
      "我去黄牛峡，遥愁白帝猿。",
      "赠君卷葹草，心断竟何言。"
    ]
  },
  {
    "id": "4cf43776293040fca75b96305eaf14b1",
    "title": "西岳云台歌送丹丘子",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "西岳峥嵘何壮哉，黄河如丝天际来。",
      "黄河万里触山动，盘涡毂转秦地雷。",
      "荣光休气纷五彩，千年一清圣人在。",
      "巨灵咆哮擘两山，洪波喷箭射东海。",
      "三峰却立如欲摧，翠崖丹谷高掌开。",
      "白帝金精运元气，石作莲花云作台。",
      "云台阁道连窈冥，中有不死丹丘生。",
      "明星玉女备洒扫，麻姑搔背指爪轻。",
      "我皇手把天地户，丹丘谈天与天语。",
      "九重出入生光辉，东来蓬莱复西归。",
      "玉浆傥惠故人饮，骑二茅龙上天飞。"
    ]
  },
  {
    "id": "4cf43776293040fceafd06f666cd6f70",
    "title": "玉壶吟",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "烈士击玉壶，壮心惜暮年。",
      "三杯拂剑舞秋月，忽然高咏涕泗涟。",
      "凤凰初下紫泥诏，谒帝称觞登御筵。",
      "揄扬九重万乘主，谑浪赤墀青琐贤。",
      "朝天数换飞龙马，敕赐珊瑚白玉鞭。",
      "世人不识东方朔，大隐金门是谪仙。",
      "西施宜笑复宜颦，醜女效之徒累身。",
      "君王虽爱蛾眉好，无奈宫中妒杀人。"
    ]
  },
  {
    "id": "4cf43776293040fc52910c05757572d3",
    "title": "别储邕之剡中",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "借问剡中道，东南指越乡。",
      "舟从广陵去，水入会稽长。",
      "竹色溪下绿，荷花镜里香。",
      "辞君向天姥，拂石卧秋霜。"
    ]
  },
  {
    "id": "4cf43776293040fc1f1dbb76941be052",
    "title": "观放白鹰二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "【其一】",
      "八月边风高，胡鹰白锦毛。",
      "孤飞一片雪，百里见秋毫。",
      "【其二】",
      "寒冬十二月，苍鹰八九毛。",
      "寄言燕雀莫相啅，自有云霄万里高。"
    ]
  },
  {
    "id": "4cf43776293040fc7a82f77ad8f29a67",
    "title": "上之回",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "三十六离宫，楼台与天通。",
      "阁道步行月，美人愁烟空。",
      "恩疏宠不及，桃李伤春风。",
      "淫乐意何极，金舆向回中。",
      "万乘出黄道，千旗扬彩虹。",
      "前军细柳北，后骑甘泉东。",
      "岂问渭川老，宁邀襄野童。",
      "但慕瑶池宴，归来乐未穷。"
    ]
  },
  {
    "id": "4cf43776293040fcfba2f85e606ca280",
    "title": "君马黄",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "君马黄，我马白。",
      "马色虽不同，人心本无隔。",
      "共作游冶盘，双行洛阳陌。",
      "长剑既照曜，高冠何赩赫。",
      "各有千金裘，俱为五侯客。",
      "猛虎落陷阱，壮夫时屈厄。",
      "相知在急难，独好亦何益。"
    ]
  },
  {
    "id": "4cf43776293040fc1135796be87e93bd",
    "title": "折杨柳",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "垂杨拂绿水，摇艳东风年。",
      "花明玉关雪，叶暖金窗烟。",
      "美人结长想，相对心凄然。",
      "攀条折春色，远寄龙庭前。"
    ]
  },
  {
    "id": "4cf43776293040fc517ddccfdd209caa",
    "title": "陌上桑",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "美女渭桥东，春还事蚕作。",
      "五马如飞龙，青丝结金络。",
      "不知谁家子，调笑来相谑。",
      "妾本秦罗敷，玉颜艳名都。",
      "绿条映素手，采桑向城隅。",
      "使君且不顾，况复论秋胡。",
      "寒螀爱碧草，鸣凤栖青梧。",
      "托心自有处，但怪傍人愚。",
      "徒令白日暮，高驾空踟蹰。"
    ]
  },
  {
    "id": "4cf43776293040fc7ef4dff043afa622",
    "title": "长歌行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "桃李待日开，荣华照当年。",
      "东风动百物，草木尽欲言。",
      "枯枝无丑叶，涸水吐清泉。",
      "大力运天地，羲和无停鞭。",
      "功名不早著，竹帛将何宣。",
      "桃李务青春，谁能贳白日。",
      "富贵与神仙，蹉跎成两失。",
      "金石犹销铄，风霜无久质。",
      "畏落日月后，强欢歌与酒。",
      "秋霜不惜人，倏忽侵蒲柳。"
    ]
  },
  {
    "id": "4cf43776293040fc883e1916f9ed0eb9",
    "title": "猛虎行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "朝作猛虎行，暮作猛虎吟。",
      "肠断非关陇头水，泪下不为雍门琴。",
      "旌旗缤纷两河道，战鼓惊山欲倾倒。",
      "秦人半作燕地囚，胡马翻衔洛阳草。",
      "一输一失关下兵，朝降夕叛幽蓟城。",
      "巨鳌未斩海水动，鱼龙奔走安得宁。",
      "颇似楚汉时，翻覆无定止。",
      "朝过博浪沙，暮入淮阴市。",
      "张良未遇韩信贫，刘项存亡在两臣。",
      "暂到下邳受兵略，来投漂母作主人。",
      "贤哲栖栖古如此，今时亦弃青云士。",
      "有策不敢犯龙鳞，窜身南国避胡尘。",
      "宝书长剑挂高阁，金鞍骏马散故人。",
      "昨日方为宣城客，掣铃交通二千石。",
      "有时六博快壮心，绕床三匝呼一掷。",
      "楚人每道张旭奇，心藏风云世莫知。",
      "三吴邦伯多顾盼，四海雄侠皆相推。",
      "萧曹曾作沛中吏，攀龙附凤当有时。",
      "溧阳酒楼三月春，杨花漠漠愁杀人。",
      "胡人绿眼吹玉笛，吴歌白纻飞梁尘。",
      "丈夫相见且为乐，槌牛挝鼓会众宾。",
      "我从此去钓东海，得鱼笑寄情相亲。"
    ]
  },
  {
    "id": "4cf43776293040fc6bc8e8f1ebb50a3f",
    "title": "鞠歌行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "玉不自言如桃李，鱼目笑之卞和耻。",
      "楚国青蝇何太多，连城白璧遭谗毁。",
      "荆山长号泣血人，忠臣死为刖足鬼。",
      "听曲知甯戚，夷吾因小妻。",
      "秦穆五羊皮，买死百里奚。",
      "洗拂青云上，当时贱如泥。",
      "朝歌鼓刀叟，虎变磻溪中。",
      "一举钓六合，遂荒营丘东。",
      "平生渭水曲，谁识此老翁。",
      "奈何今之人，双目送飞鸿。"
    ]
  },
  {
    "id": "4cf43776293040fc20c22033783a2d0a",
    "title": "门有车马客行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "门有车马宾，金鞍曜朱轮。",
      "谓从丹霄落，乃是故乡亲。",
      "呼儿扫中堂，坐客论悲辛。",
      "对酒两不饮，停觞泪盈巾。",
      "叹我万里游，飘飘三十春。",
      "空谈帝王略，紫绶不挂身。",
      "雄剑藏玉匣，阴符生素尘。",
      "廓落无所合，流离湘水滨。",
      "借问宗党间，多为泉下人。",
      "生苦百战役，死托万鬼邻。",
      "北风扬胡沙，埋翳周与秦。",
      "大运且如此，苍穹宁匪仁。",
      "恻怆竟何道，存亡任大钧。"
    ]
  },
  {
    "id": "4cf43776293040fc1ded963a67948206",
    "title": "王昭君二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "汉家秦地月，流影照明妃。",
      "一上玉关道，天涯去不归。",
      "汉月还从东海出，明妃西嫁无来日。",
      "燕支长寒雪作花，蛾眉憔悴没胡沙。",
      "生乏黄金枉图画，死留青冢使人嗟。",
      "昭君拂玉鞍，上马啼红颊。",
      "今日汉宫人，明朝胡地妾。"
    ]
  },
  {
    "id": "4cf43776293040fcee754c58f44b7ba8",
    "title": "采莲曲",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "若耶溪傍采莲女，笑隔荷花共人语。",
      "日照新妆水底明，风飘香袂空中举。",
      "岸上谁家游冶郎，三三五五映垂杨。",
      "紫骝嘶入落花去，见此踟蹰空断肠。"
    ]
  },
  {
    "id": "4cf43776293040fcc1dcd9d89c9eab94",
    "title": "发白马",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "将军发白马，旌节度黄河。",
      "箫鼓聒川岳，沧溟涌涛波。",
      "武安有振瓦，易水无寒歌。",
      "铁骑若雪山，饮流涸滹沱。",
      "扬兵猎月窟，转战略朝那。",
      "倚剑登燕然，边烽列嵯峨。",
      "萧条万里外，耕作五原多。",
      "一扫清大漠，包虎戢金戈。"
    ]
  },
  {
    "id": "4cf43776293040fc5c184bb0fe103572",
    "title": "秦女卷衣",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "天子居未央，妾侍卷衣裳。",
      "顾无紫宫宠，敢拂黄金床。",
      "水至亦不去，熊来尚可当。",
      "微身奉日月，飘若萤之光。",
      "愿君采葑菲，无以下体妨。"
    ]
  },
  {
    "id": "4cf43776293040fcd1cd2d06e395a877",
    "title": "长干行二首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "【其一】",
      "妾发初覆额，折花门前剧。",
      "郎骑竹马来，绕床弄青梅。",
      "同居长干里，两小无嫌猜。",
      "十四为君妇，羞颜未尝开。",
      "低头向暗壁，千唤不一回。",
      "十五始展眉，愿同尘与灰。",
      "常存抱柱信，岂上望夫台。",
      "十六君远行，瞿塘滟滪堆。",
      "五月不可触，猿声天上哀。",
      "门前迟行迹，一一生绿苔。",
      "苔深不能扫，落叶秋风早。",
      "八月蝴蝶黄，双飞西园草。",
      "感此伤妾心，坐愁红颜老。",
      "早晚下三巴，预将书报家。",
      "相迎不道远，直至长风沙。",
      "【其二】",
      "忆妾深闺里，烟尘不曾识。",
      "嫁与长干人，沙头候风色。",
      "五月南风兴，思君下巴陵。",
      "八月西风起，想君发扬子。",
      "去来悲如何，见少别离多。",
      "湘潭几日到，妾梦越风波。",
      "昨夜狂风度，吹折江头树。",
      "淼淼暗无边，行人在何处。",
      "北客真王公，朱衣满江中。",
      "日暮来投宿，数朝不肯东。",
      "好乘浮云骢，佳期兰渚东。",
      "鸳鸯绿浦上，翡翠锦屏中。",
      "自怜十五馀，颜色桃李红。",
      "那作商人妇，愁水复愁风。"
    ]
  },
  {
    "id": "4cf43776293040fcd592e1c903fc191c",
    "title": "结客少年场行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "紫燕黄金瞳，啾啾摇绿騣。",
      "平明相驰逐，结客洛门东。",
      "少年学剑术，凌轹白猿公。",
      "珠袍曳锦带，匕首插吴鸿。",
      "由来万夫勇，挟此生雄风。",
      "托交从剧孟，买醉入新丰。",
      "笑尽一杯酒，杀人都市中。",
      "羞道易水寒，从令日贯虹。",
      "燕丹事不立，虚没秦帝宫。",
      "舞阳死灰人，安可与成功。"
    ]
  },
  {
    "id": "4cf43776293040fc5f7225b2473b31d8",
    "title": "横江词六首",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "【一】",
      "人道横江好，侬道横江恶。",
      "一风三日吹倒山，白浪高于瓦官阁。",
      "【二】",
      "海潮南去过浔阳，牛渚由来险马当。",
      "横江欲渡风波恶，一水牵愁万里长。",
      "【三】",
      "横江西望阻西秦，汉水东连扬子津。",
      "白浪如山那可渡，狂风愁杀峭帆人。",
      "【四】",
      "海神来过恶风回，浪打天门石壁开。",
      "浙江八月何如此？涛似连山喷雪来！",
      "【五】",
      "横江馆前津吏迎，向余东指海云生。",
      "郎今欲渡缘何事？如此风波不可行！",
      "【六】",
      "月晕天风雾不开，海鲸东蹙百川回。",
      "惊波一起三山动，公无渡河归去来。"
    ]
  },
  {
    "id": "4cf43776293040fc008c87bcb786101f",
    "title": "月夜金陵怀古",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "苍苍金陵月，空悬帝王州。",
      "天文列宿在，霸业大江流。",
      "绿水绝驰道，青松摧古丘。",
      "台倾鳷鹊观，宫没凤凰楼。",
      "别殿悲清暑，芳园罢乐游。",
      "一闻歌玉树，萧瑟后庭秋。"
    ]
  },
  {
    "id": "4cf43776293040fc36b495559bc91487",
    "title": "捣衣篇",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "闺里佳人年十馀，颦蛾对影恨离居。",
      "忽逢江上春归燕，衔得云中尺素书。",
      "玉手开缄长叹息，征夫犹戍交河北。",
      "万里交河水北流，愿为双燕泛中洲。",
      "君边云拥青丝骑，妾处苔生红粉楼。",
      "楼上春风日将歇，谁能揽镜看愁发。",
      "晓吹员管随落花，夜捣戎衣向明月。",
      "明月高高刻漏长，真珠帘箔掩兰堂。",
      "横垂宝幄同心结，半拂琼筵苏合香。",
      "琼筵宝幄连枝锦，灯烛荧荧照孤寝。",
      "有便凭将金剪刀，为君留下相思枕。",
      "摘尽庭兰不见君，红巾拭泪生氤氲。",
      "明年若更征边塞，愿作阳台一段云。"
    ]
  },
  {
    "id": "4cf43776293040fce37d63504d1a7856",
    "title": "杜陵绝句",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "南登杜陵上，北望五陵间。",
      "秋水明落日，流光灭远山。"
    ]
  },
  {
    "id": "4cf43776293040fc2f5e2c30950469d3",
    "title": "鸣皋歌送岑徵君",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "若有人兮思鸣皋，阻积雪兮心烦劳。",
      "洪河凌竞不可以径度，冰龙鳞兮难容舠。",
      "邈仙山之峻极兮，闻天籁之嘈嘈。",
      "霜厓缟皓以合沓兮，若长风扇海涌沧溟之波涛。",
      "玄猿绿罴，舔舕崟岌。",
      "危柯振石，骇胆慄魄，群呼而相号。",
      "峰峥嵘以路绝，挂星辰于岩㟼。",
      "送君之归兮，动鸣皋之新作。",
      "交鼓吹兮弹丝，觞清泠之池阁。",
      "君不行兮何待，若反顾之黄鹤。",
      "扫梁园之群英，振大雅于东洛。",
      "巾征轩兮历阻折，寻幽居兮越巘崿。",
      "盘白石兮坐素月，琴松风兮寂万壑。",
      "望不见兮心氛氲，萝冥冥兮霰纷纷。",
      "水横洞以下渌，波小声而上闻。",
      "虎啸谷而生风，龙藏溪而吐云。",
      "寡鹤清唳，饥鼯颦呻。",
      "魂独处此幽默兮，愀空山而愁人。",
      "鸡聚族以争食，凤孤飞而无邻。",
      "蝘蜓嘲龙，鱼目混珍。",
      "嫫母衣锦，西施负薪。",
      "若使巢由桎梏于轩冕兮，亦奚异乎夔龙蹩躠于风尘。",
      "哭何苦而救楚，笑何夸而却秦。",
      "吾诚不能学二子沽名矫节以耀世兮，固将弃天地而遗身。",
      "白鸥兮飞来，长与君兮相亲。"
    ]
  },
  {
    "id": "4cf43776293040fc64010fafa49b1909",
    "title": "送储邕之武昌",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "黄鹤西楼月，长江万里情。",
      "春风三十度，空忆武昌城。",
      "送尔难为别，衔杯惜未倾。",
      "湖连张乐地，山逐泛舟行。",
      "诺为楚人重，诗传谢朓清。",
      "沧浪吾有曲，寄入櫂歌声。"
    ]
  },
  {
    "id": "4cf43776293040fcd3e0ee0467e366a2",
    "title": "相和歌辞·北上行",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "北上何所苦，北上缘太行。",
      "磴道盘且峻，巉岩凌穹苍。",
      "马足蹶侧石，车轮摧高冈。",
      "沙尘接幽州，烽火连朔方。",
      "杀气毒剑戟，严风裂衣裳。",
      "奔鲸夹黄河，凿齿屯洛阳。",
      "前行无归日，返顾思旧乡。",
      "惨戚冰雪里，悲号绝中肠。",
      "尺布不掩体，皮肤剧枯桑。",
      "汲水涧谷阻，采薪陇坂长。",
      "猛虎又掉尾，磨牙皓秋霜。",
      "草木不可餐，饥饮零露浆。",
      "叹此北上苦，停骖为之伤。",
      "何日王道平？开颜睹天光。"
    ]
  },
  {
    "id": "4cf43776293040fcc182f4c32c7744d3",
    "title": "初出金门寻王侍御不遇咏壁上鹦鹉",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "落羽辞金殿，孤鸣咤绣衣。",
      "能言终见弃，还向陇西飞。"
    ]
  },
  {
    "id": "4cf43776293040fc234570737c044de4",
    "title": "白鹭鸶",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "白鹭下秋水，孤飞如坠霜。",
      "心闲且未去，独立沙洲傍。"
    ]
  },
  {
    "id": "4cf43776293040fcadf94bde28c8f99c",
    "title": "秋浦清溪雪夜对酒客有唱山鹧鸪者",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "披君貂襜褕，对君白玉壶。",
      "雪花酒上灭，顿觉夜寒无。",
      "客有桂阳至，能吟山鹧鸪。",
      "清风动窗竹，越鸟起相呼。",
      "持此足为乐，何烦笙与竽。"
    ]
  },
  {
    "id": "4cf43776293040fc66395bdf4bff96b6",
    "title": "古风·其十九",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "西上莲花山，迢迢见明星。",
      "素手把芙蓉，虚步蹑太清。",
      "霓裳曳广带，飘拂升天行。",
      "邀我登云台，高揖卫叔卿。",
      "恍恍与之去，驾鸿凌紫冥。",
      "俯视洛阳川，茫茫走胡兵。",
      "流血涂野草，豺狼尽冠缨。"
    ]
  },
  {
    "id": "4cf43776293040fcd7d646588649b5d8",
    "title": "春景",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "门对鹤溪流水，云连雁宕仙家。",
      "谁解幽人幽意，惯看山鸟山花。"
    ]
  },
  {
    "id": "4cf43776293040fc826c621de6c113b4",
    "title": "赠江油尉厅",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "岚光深院里，傍砌水泠泠。",
      "野燕巢官舍，溪云入古厅。",
      "日斜孤吏过，帘卷乱峰青。",
      "五色神仙尉，焚香读道经。"
    ]
  },
  {
    "id": "4cf43776293040fc418f295211e2c7fc",
    "title": "别山僧",
    "authorName": "李白",
    "authorId": "4cf43776293040fcb4a5289506997f04",
    "dynasty": "唐",
    "content": [
      "何处名僧到水西，乘舟弄月宿泾溪。",
      "平明别我上山去，手携金策踏云梯。",
      "腾身转觉三天近，举足回看万岭低。",
      "谑浪肯居支遁下，风流还与远公齐。",
      "此度别离何日见，相思一夜暝猿啼。"
    ]
  },
  {
    "id": "4cf4377629349c5b1fc50b07bf08c40a",
    "title": "杨岐山",
    "authorName": "刘廓",
    "authorId": "4cf4377629349c5bd1457b72d1457b72",
    "dynasty": "唐",
    "content": [
      "千峰围古寺，深处敞楼台。",
      "景异寻常处，人须特达来。",
      "松杉寒更茂，岚霭昼还开。",
      "欲续丰碑语，含毫恨不才。"
    ]
  },
  {
    "id": "4cf437762955dbc49f6283b372a5bfd8",
    "title": "游仙窟诗别文成",
    "authorName": "崔五嫂",
    "authorId": "4cf437762955dbc4d1457b72d1457b72",
    "dynasty": "唐",
    "content": [
      "此时经一去，谁知隔几年。",
      "双凫伤别绪，独鹤惨离弦。",
      "怨起移酲后，愁生落醉前。",
      "若使人心密，莫惜马蹄穿。"
    ]
  },
  {
    "id": "4cf437762955dbc49485fce7ea1631f2",
    "title": "游仙窟诗游后园",
    "authorName": "崔五嫂",
    "authorId": "4cf437762955dbc4d1457b72d1457b72",
    "dynasty": "唐",
    "content": [
      "极目游芳苑，相将对花林。",
      "露净山光出，池鲜树影沈。",
      "落花时泛酒，歌鸟或鸣琴。",
      "是时日将夕，携樽就树阴。"
    ]
  },
  {
    "id": "4cf437762970ed498cf9a24bfec31217",
    "title": "除夜书情",
    "authorName": "周弘亮",
    "authorId": "4cf437762970ed49d1457b72d1457b72",
    "dynasty": "唐",
    "content": [
      "何处风尘岁，云阳古驿前。",
      "三冬不再稔，晓日又明年。",
      "春入江南柳，寒归塞北天。",
      "还伤知候客，花景对韦编。"
    ]
  },
  {
    "id": "4cf437762970ed49b1533ef0f64ca0d8",
    "title": "故乡除夜",
    "authorName": "周弘亮",
    "authorId": "4cf437762970ed49d1457b72d1457b72",
    "dynasty": "唐",
    "content": [
      "三百六十日云终，故乡还与异乡同。",
      "非唯律变情堪恨，抑亦才疏命未通。",
      "何处夜歌销腊酒，谁家高烛候春风。",
      "诗成始欲吟将看，早是去年牵课中。"
    ]
  },
  {
    "id": "4cf437762970ed498714b966e39426a4",
    "title": "曲江亭望慈恩寺杏园花发",
    "authorName": "周弘亮",
    "authorId": "4cf437762970ed49d1457b72d1457b72",
    "dynasty": "唐",
    "content": [
      "江亭闲望处，远近见秦源。",
      "古寺迟春景，新花发杏园。",
      "萼中轻蕊密，枝上素姿繁。",
      "拂雨云初起，含风雪欲翻。",
      "容辉明十地，香气遍千门。",
      "愿莫随桃李，芳菲不为言。"
    ]
  },
  {
    "id": "4cf43776297b3a936844f626f6da7628",
    "title": "临行献李尚书",
    "authorName": "崔紫云",
    "authorId": "4cf43776297b3a93d1457b72d1457b72",
    "dynasty": "唐",
    "content": [
      "从来学制斐然诗，不料霜台御史知。",
      "忽见便教随命去，恋恩肠断出门时。"
    ]
  },
  {
    "id": "4cf4377629a5cd685972dddcbe8136e8",
    "title": "怀素上人草书歌",
    "authorName": "朱逵",
    "authorId": "4cf4377629a5cd68d1457b72d1457b72",
    "dynasty": "唐",
    "content": [
      "几年出家通宿命，一朝却忆临池圣。",
      "转腕摧锋增崛崎，秋毫茧纸常相随。",
      "衡阳客舍来相访，连饮百杯神转王。",
      "忽闻风里度飞泉，纸落纷纷如跕鸢。",
      "形容脱略真如助，心思周游在何处。",
      "笔下惟看激电流，字成只畏盘龙去。",
      "怪状崩腾若转蓬，飞丝历乱如回风。",
      "长松老死倚云壁，蹙浪相翻惊海鸿。",
      "于今年少尚如此，历睹远代无伦比。",
      "妙绝当动鬼神泣，崔蔡幽魂更心死。"
    ]
  },
  {
    "id": "4cf4377629b90dcfaf673a499f695038",
    "title": "登石伞峰",
    "authorName": "卫中行",
    "authorId": "4cf4377629b90dcfd1457b72ce78d1da",
    "dynasty": "唐",
    "content": [
      "威凤昔未起，兹山嘉气深。",
      "逶迤抱川阜，萝茑方沈沈。",
      "龙节稍岩径，星轩伴幽寻。",
      "尝闻谢公事，今嘉昭旷心。",
      "绝顶上巍峨，秋晨好登临。",
      "芦洲辨微色，天籁闻虚吟。",
      "支策睇归湖，舒情凝远岑。",
      "徘徊绕灵伞，登坐延芳襟。",
      "溪路锁重扃，松门交翠阴。",
      "贞姿在空谷，瑞色仍栖林。",
      "晚霭覆回汀，轻桡环碧浔。",
      "探奇幸陪唱，愿继咸池音。"
    ]
  },
  {
    "id": "4cf4377629c2b4ff36c924343ffcfa44",
    "title": "柱上诗",
    "authorName": "巴陵馆鬼",
    "authorId": "4cf4377629c2b4ffd1457b72d1457b72",
    "dynasty": "唐",
    "content": [
      "爷娘送我青枫根，不记青枫几回落。",
      "当时手刺衣上花，今日为灰不堪著。"
    ]
  },
  {
    "id": "4cf4377629eab65b5e267c5b782b497e",
    "title": "送孙舍人归湘州",
    "authorName": "梁陟",
    "authorId": "4cf4377629eab65bd1457b72d1457b72",
    "dynasty": "唐",
    "content": [
      "盛才倾世重，清论满朝归。",
      "作隼他年计，为鸳此日飞。",
      "比肩移日近，抗首出郊畿。",
      "为报清漳水，分明照锦衣。"
    ]
  },
  {
    "id": "4cf4377629fa464f4683156b4891e079",
    "title": "江南弄",
    "authorName": "芮挺章",
    "authorId": "4cf4377629fa464fd1457b72d1457b72",
    "dynasty": "唐",
    "content": [
      "春江可怜事，最在美人家。",
      "鹦鹉能言鸟，芙蓉巧笑花。",
      "地衔金作埒，水抱玉为沙。",
      "薄晚青丝骑，长鞭赴狭斜。"
    ]
  },
  {
    "id": "4cf4377629fa464fc1eefc5ca8712d89",
    "title": "少年行",
    "authorName": "芮挺章",
    "authorId": "4cf4377629fa464fd1457b72d1457b72",
    "dynasty": "唐",
    "content": [
      "任气称张放，衔恩在少年。",
      "玉阶朝就日，金屋夜升天。",
      "轩骑青云际，笙歌绿水边。",
      "建章明月好，留醉伴风烟。"
    ]
  },
  {
    "id": "4cf437762a4426e92c6b34c60f4d3c7f",
    "title": "秋夕寓居精舍书事",
    "authorName": "卢汝弼",
    "authorId": "4cf437762a4426e9d1457b72d1457b72",
    "dynasty": "唐",
    "content": [
      "叶满苔阶杵满城，此中多恨恨难平。",
      "疏檐看织蟏蛸网，暗隙愁听蟋蟀声。",
      "醉卧欲抛羁客思，梦归偏动故乡情。",
      "觉来独步长廊下，半夜西风吹月明。"
    ]
  },
  {
    "id": "4cf437762a4426e9f2d3771b6beeb1f5",
    "title": "闻雁",
    "authorName": "卢汝弼",
    "authorId": "4cf437762a4426e9d1457b72d1457b72",
    "dynasty": "唐",
    "content": [
      "秋风萧瑟静埃氛，边雁迎风响咽群。",
      "瀚海应嫌霜下早，湘川偏爱草初薰。",
      "芦洲宿处依沙岸，榆塞飞时度晚云。",
      "何处最添羁客恨，竹窗残月酒醒闻。"
    ]
  },
  {
    "id": "4cf437762a4426e9c6b43b12955f565f",
    "title": "鸳鸯",
    "authorName": "卢汝弼",
    "authorId": "4cf437762a4426e9d1457b72d1457b72",
    "dynasty": "唐",
    "content": [
      "双浮双浴傍苔矶，蓼浦兰皋绣帐帏。",
      "长羡鹭鸶能洁白，不随鸂鶒斗毛衣。",
      "霞侵绿渚香衾暖，楼倚青云殿瓦飞。",
      "应笑随阳沙漠雁，洞庭烟暖又思归。"
    ]
  },
  {
    "id": "4cf437762a4426e9085c8285b4dacd15",
    "title": "和李秀才边庭四时怨",
    "authorName": "卢汝弼",
    "authorId": "4cf437762a4426e9d1457b72d1457b72",
    "dynasty": "唐",
    "content": [
      "春风昨夜到榆关，故国烟花想已残。",
      "少妇不知归不得，朝朝应上望夫山。"
    ]
  },
  {
    "id": "4cf437762a4426e9085c8285691441c5",
    "title": "和李秀才边庭四时怨",
    "authorName": "卢汝弼",
    "authorId": "4cf437762a4426e9d1457b72d1457b72",
    "dynasty": "唐",
    "content": [
      "卢龙塞外草初肥，雁乳平芜晓不飞。",
      "乡国近来音信断，至今犹自着寒衣。"
    ]
  },
  {
    "id": "4cf437762a4426e9085c82854ca54637",
    "title": "和李秀才边庭四时怨",
    "authorName": "卢汝弼",
    "authorId": "4cf437762a4426e9d1457b72d1457b72",
    "dynasty": "唐",
    "content": [
      "八月霜飞柳半黄，蓬根吹断雁南翔。",
      "陇头流水关山月，泣上龙堆望故乡。"
    ]
  },
  {
    "id": "4cf437762a4426e9085c82850c52035e",
    "title": "和李秀才边庭四时怨",
    "authorName": "卢汝弼",
    "authorId": "4cf437762a4426e9d1457b72d1457b72",
    "dynasty": "唐",
    "content": [
      "朔风吹雪透刀瘢，饮马长城窟更寒。",
      "半夜火来知有敌，一时齐保贺兰山。"
    ]
  },
  {
    "id": "4cf437762a4426e940d382c802f566fb",
    "title": "杂曲歌辞妾薄命",
    "authorName": "卢汝弼",
    "authorId": "4cf437762a4426e9d1457b72d1457b72",
    "dynasty": "唐",
    "content": [
      "君恩已断尽成空，追想娇欢恨莫穷。",
      "长为蕣花光晓日，谁知团扇送秋风。",
      "黄金买赋心徒切，清路飞尘信莫通。",
      "闲凭玉栏思旧事，几回春暮泣残红。"
    ]
  },
  {
    "id": "4cf437762a49560bec55df8a0479d1b2",
    "title": "相和歌辞·子夜冬歌",
    "authorName": "薛耀",
    "authorId": "4cf437762a49560bd1457b72d1457b72",
    "dynasty": "唐",
    "content": [
      "朔风扣群木，岩霜凋百草。",
      "借问月中人，安得长不老。"
    ]
  },
  {
    "id": "4cf437762a5b30cbb428d6a24300d785",
    "title": "题壁",
    "authorName": "成真人",
    "authorId": "4cf437762a5b30cbd1457b72d1457b72",
    "dynasty": "唐",
    "content": [
      "蜀路南行，燕师北至。本拟白日升天，且看黑龙饮渭。"
    ]
  },
  {
    "id": "4cf437762a9cd02bdaa41e95886aa8eb",
    "title": "梦崔嘏妻诗",
    "authorName": "国邵南",
    "authorId": "4cf437762a9cd02bd1457b72d1457b72",
    "dynasty": "唐",
    "content": [
      "莫以真留妾，从他理管弦。",
      "容华难久驻，知得几多年。"
    ]
  },
  {
    "id": "4cf437762aaaeab8252543a8abb5481a",
    "title": "赋得玉水记方流",
    "authorName": "郑俞",
    "authorId": "4cf437762aaaeab8d1457b72d1457b72",
    "dynasty": "唐",
    "content": [
      "积水綦文动，因知玉产幽。",
      "如天涵素色，侔地引方流。",
      "潜润滋云起，荧华射浪浮。",
      "鱼龙泉不夜，草木岸无秋。",
      "璧沼宁堪比，瑶池讵可俦。",
      "若非悬坐测，谁复寄冥搜。"
    ]
  },
  {
    "id": "4cf437762ad9cc17f302fdbca5099a8c",
    "title": "召拜御史大夫赠袁天纲",
    "authorName": "杜淹",
    "authorId": "4cf437762ad9cc17d1457b72d1457b72",
    "dynasty": "唐",
    "content": [
      "伊吕深可慕，松乔定是虚。",
      "系风终不得，脱屣欲安如。",
      "且珍纨素美，当与薜萝疏。",
      "既逢杨得意，非复久闲居。"
    ]
  },
  {
    "id": "4cf437762ad9cc175d55ee32d62f1f5b",
    "title": "咏寒食斗鸡应秦王教",
    "authorName": "杜淹",
    "authorId": "4cf437762ad9cc17d1457b72d1457b72",
    "dynasty": "唐",
    "content": [
      "寒食东郊道，扬鞲竞出笼。",
      "花冠初照日，芥羽正生风。",
      "顾敌知心勇，先鸣觉气雄。",
      "长翘频扫阵，利爪屡通中。",
      "飞毛遍绿野，洒血渍芳丛。",
      "虽然百战胜，会自不论功。"
    ]
  },
  {
    "id": "4cf437762ad9cc175920718ced76436f",
    "title": "寄赠齐公",
    "authorName": "杜淹",
    "authorId": "4cf437762ad9cc17d1457b72d1457b72",
    "dynasty": "唐",
    "content": [
      "冠盖游梁日，诗书问志年。",
      "佩兰长坂上，攀桂小山前。",
      "结交澹若水，履道直如弦。",
      "此欢终未极，于兹独播迁。",
      "赭衣登蜀道，白首别秦川。",
      "泪随沟水逝，心逐晓旌悬。",
      "去去逾千里，悠悠隔九天。",
      "郊野间长薄，城阙隐凝烟。",
      "关门共月对，山路与云连。",
      "此时寸心里，难用尺书传。"
    ]
  },
  {
    "id": "4cf437762adb3a64fd1823c37843c38e",
    "title": "答孙玄照",
    "authorName": "王仙仙",
    "authorId": "4cf437762adb3a64d1457b72d1457b72",
    "dynasty": "唐",
    "content": [
      "鸳鸯相见不相随，笼里笼前整羽衣。",
      "但得他时人放去，水中长作一双飞。"
    ]
  },
  {
    "id": "4cf437762adb3a649c3e46772c7bf247",
    "title": "孙玄照琴中歌赠王仙仙",
    "authorName": "王仙仙",
    "authorId": "4cf437762adb3a64d1457b72d1457b72",
    "dynasty": "唐",
    "content": [
      "相如曾作凤兮吟，昔被文君会此音。",
      "今日孤鸾还独语，痛哉仙子不弹琴。"
    ]
  },
  {
    "id": "4cf437762afb90864c8bab78f0b7e4e0",
    "title": "窃李义府诗",
    "authorName": "张怀庆",
    "authorId": "4cf437762afb9086d1457b72d1457b72",
    "dynasty": "唐",
    "content": [
      "生情镂月为歌扇，出性裁云作舞衣。",
      "照镜自怜回雪影，来时好取洛川归。"
    ]
  },
  {
    "id": "4cf437762b0a9092586d2773b2f9c414",
    "title": "东峰亭各赋一物得阴崖竹",
    "authorName": "袁邕",
    "authorId": "4cf437762b0a9092d1457b72d1457b72",
    "dynasty": "唐",
    "content": [
      "终岁寒苔色，寂寥幽思深。",
      "朝歌犹夕岚，日永流清阴。",
      "龙钟负烟雪，自有凌云心。"
    ]
  },
  {
    "id": "4cf437762b1c9ae61e0cc3cfa12e53dc",
    "title": "山亭怀古",
    "authorName": "张弘靖",
    "authorId": "4cf437762b1c9ae62ca65f58677e0972",
    "dynasty": "唐",
    "content": [
      "丛石依古城，悬泉洒清池。",
      "高低袤丈内，衡霍相蔽亏。",
      "归田竟何因，为郡岂所宜。",
      "谁能辨人野，寄适聊在斯。"
    ]
  },
  {
    "id": "4cf437762b1da5e88edd6281d9c29a93",
    "title": "送贺秘监归会稽诗",
    "authorName": "魏盈",
    "authorId": "4cf437762b1da5e8d1457b72d1457b72",
    "dynasty": "唐",
    "content": [
      "东门挂冠处，西汉祖筵开。",
      "乃是黄庭老，言辞丹阙来。",
      "方称四皓德，更仰二疏才。",
      "今日青溪路，何时谒帝回。"
    ]
  },
  {
    "id": "4cf437762b4729931fc32d3e361f3408",
    "title": "横吹曲辞·出塞",
    "authorName": "窦威",
    "authorId": "4cf437762b472993d1457b72d1457b72",
    "dynasty": "唐",
    "content": [
      "匈奴屡不平，汉将欲纵横。",
      "看云方结阵，却月始连营。",
      "潜军度马邑，扬旆掩龙城。",
      "会勒燕然石，方传车骑名。"
    ]
  },
  {
    "id": "4cf437762b60a5fa8a46d877b20d8f67",
    "title": "赠别二首",
    "authorName": "柳郴",
    "authorId": "4cf437762b60a5fad1457b72d1457b72",
    "dynasty": "唐",
    "content": [
      "江浦程千里，离尊泪数行。",
      "无论吴与楚，俱是客他乡。"
    ]
  },
  {
    "id": "4cf437762b60a5fa8a46d877e49d86b3",
    "title": "赠别二首",
    "authorName": "柳郴",
    "authorId": "4cf437762b60a5fad1457b72d1457b72",
    "dynasty": "唐",
    "content": [
      "何处最悲辛，长亭临古津。",
      "往来舟楫路，前后别离人。"
    ]
  },
  {
    "id": "4cf437762b7b56bff11dc3676e5b8105",
    "title": "郊庙歌辞享惠昭太子庙乐章登歌",
    "authorName": "杜羔",
    "authorId": "4cf437762b7b56bfd1457b72d1457b72",
    "dynasty": "唐",
    "content": [
      "因心克孝，位震遗芬。",
      "宾天道茂，轸怀气分。",
      "发祇乃祀，咳叹如闻。",
      "二歌斯升，以咏德薰。"
    ]
  },
  {
    "id": "4cf437762b8aaaaef8f7bf74d7e63e39",
    "title": "寄欧阳詹",
    "authorName": "太原妓",
    "authorId": "4cf437762b8aaaaed1457b72d1457b72",
    "dynasty": "唐",
    "content": [
      "自从别后减容光，半是思郎半恨郎。",
      "欲识旧来云髻样，为奴开取缕金箱。"
    ]
  },
  {
    "id": "4cf437762b8fa75153b28fe91dde8428",
    "title": "立春日晓望三素云",
    "authorName": "李季何",
    "authorId": "4cf437762b8fa751d1457b72d1457b72",
    "dynasty": "唐",
    "content": [
      "霭霭青春曙，飞仙驾五云。",
      "浮轮初缥缈，承盖下氤氲。",
      "薄影随风度，殊容向日分。",
      "羽毛纷共远，环佩杳犹闻。",
      "静合烟霞色，遥将鸾鹤群。",
      "年年瞻此节，应许从元君。"
    ]
  },
  {
    "id": "4cf437762bb4eabd7aa06d6578e6a790",
    "title": "谑池亳二州宾佐兼寄宣武军掌书记李昼",
    "authorName": "张鲁封",
    "authorId": "4cf437762bb4eabdd1457b72d1457b72",
    "dynasty": "唐",
    "content": [
      "杜叟学仙轻蕙质，韦公事佛畏青娥。",
      "乐营却是闲人管，两地风情日渐多。"
    ]
  },
  {
    "id": "4cf437762bc1a11b1a3e302a783f8abb",
    "title": "冬至夜郡斋宴别前华阴卢主簿",
    "authorName": "张登",
    "authorId": "4cf437762bc1a11bd1457b721905aeda",
    "dynasty": "唐",
    "content": [
      "虎宿方冬至，鸡人积夜筹。",
      "相逢一尊酒，共结两乡愁。",
      "王俭花为府，卢谌幄内璆。",
      "明朝更临水，怅望岭南流。"
    ]
  },
  {
    "id": "4cf437762bc1a11b2120f341701ef1ba",
    "title": "仲秋夜郡内西亭对月",
    "authorName": "张登",
    "authorId": "4cf437762bc1a11bd1457b721905aeda",
    "dynasty": "唐",
    "content": [
      "天高月满影悠悠，一夜炎荒并觉秋。",
      "气与露清凝众草，色如霜白怯轻裘。",
      "高临华宇还知隙，静映长江不共流。",
      "囗直西倾河汉曙，遗风犹想武昌楼。"
    ]
  },
  {
    "id": "4cf437762bc1a11b7e150a45de010cd0",
    "title": "小雪日戏题绝句",
    "authorName": "张登",
    "authorId": "4cf437762bc1a11bd1457b721905aeda",
    "dynasty": "唐",
    "content": [
      "甲子徒推小雪天，刺梧犹绿槿花然。",
      "融和长养无时歇，却是炎洲雨露偏。"
    ]
  },
  {
    "id": "4cf437762bc1a11b4cb0737668fa1a1e",
    "title": "招客游寺",
    "authorName": "张登",
    "authorId": "4cf437762bc1a11bd1457b721905aeda",
    "dynasty": "唐",
    "content": [
      "江城吏散卷春阴，山寺鸣钟隔雨深。",
      "招取遗民赴僧社，竹堂分坐静看心。"
    ]
  },
  {
    "id": "4cf437762bc1a11b5931888e900efc1c",
    "title": "上巳泛舟得迟字",
    "authorName": "张登",
    "authorId": "4cf437762bc1a11bd1457b721905aeda",
    "dynasty": "唐",
    "content": [
      "令节推元巳，天涯喜有期。",
      "初筵临泛地，旧俗祓禳时。",
      "枉渚潮新上，残春日正迟。",
      "竹枝游女曲，桃叶渡江词。",
      "风鹢今方退，沙鸥亦未疑。",
      "且同山简醉，倒载莫褰帷。"
    ]
  },
  {
    "id": "4cf437762bc1a11b71b5fbd7d73473e9",
    "title": "送王主簿游南海",
    "authorName": "张登",
    "authorId": "4cf437762bc1a11bd1457b721905aeda",
    "dynasty": "唐",
    "content": [
      "平生推久要，留滞共三年。",
      "明日东南路，穷荒雾露天。",
      "旷怀常寄酒，素业不言钱。",
      "道在贫非病，时来丑亦妍。",
      "过山乘蜡屐，涉海附楼船。",
      "行矣无为恨，宗门有大贤。"
    ]
  },
  {
    "id": "4cf437762bc1a11b098fc2fa4de74fd5",
    "title": "重阳宴集同用寒字",
    "authorName": "张登",
    "authorId": "4cf437762bc1a11bd1457b721905aeda",
    "dynasty": "唐",
    "content": [
      "锡宴逢佳节，穷荒亦共欢。",
      "恩深百日泽，雨借九秋寒。",
      "望气人谣洽，临风客以难。",
      "座移山色在，杯尽菊香残。",
      "欲识投醪遍，应从落帽看。",
      "还宵须命烛，举首谢三官。"
    ]
  },
  {
    "id": "4cf437762be8307ba24316174abcbd19",
    "title": "湘口送友人",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "中流欲暮见湘烟，岸苇无穷接楚田。",
      "去雁远冲云梦雪，离人独上洞庭船。",
      "风波尽日依山转，星汉通霄向水悬。",
      "零落梅花过残腊，故园归醉及新年。"
    ]
  },
  {
    "id": "4cf437762be8307bd668e825a49b3a09",
    "title": "中秋对月",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "秋分一夜停，阴魄最晶荧。",
      "好是生沧海，徐看历杳冥。",
      "层空疑洗色，万怪想潜形。",
      "他夕无相类，晨鸡不可听。"
    ]
  },
  {
    "id": "4cf437762be8307b67368d22e255379a",
    "title": "春原早望",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "一忝乡书荐，长安未得回。",
      "年光逐渭水，春色上秦台。",
      "燕掠平芜去，人冲细雨来。",
      "东风生故里，又过几花开。"
    ]
  },
  {
    "id": "4cf437762be8307b3df20a293cbd0e2b",
    "title": "夏日",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "贵宅多嘉树，先秋有好风。",
      "情闲离阙下，梦野在山中。",
      "露色浮寒瓦，萤光堕暗丛。",
      "听吟丽句尽，河汉任西东。"
    ]
  },
  {
    "id": "4cf437762be8307b54efc3868de26238",
    "title": "过嵩阴隐者",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "当门看少室，倚杖复披衣。",
      "每日醒还醉，无人是与非。",
      "架书抽读乱，庭果摘尝稀。",
      "独有江南客，思家未得归。"
    ]
  },
  {
    "id": "4cf437762be8307b484793296d3a7bd4",
    "title": "留别山家",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "闲门不易求，半月在林丘。",
      "已与山水别，难为花木留。",
      "孤怀归静夜，远会隔高秋。",
      "莫道无言去，冥心在重游。"
    ]
  },
  {
    "id": "4cf437762be8307b888d3e63db9dae52",
    "title": "送人游吴",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "楚田开雪后，草色与君看。",
      "积水浮春气，深山滞雨寒。",
      "毗陵孤月出，建业一钟残。",
      "为把乡书去，因收别泪难。"
    ]
  },
  {
    "id": "4cf437762be8307b0c0734ae3a2f0479",
    "title": "东渭桥晚眺",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "秦地有吴洲，千樯渭曲头。",
      "人当返照立，水彻故乡流。",
      "落第春难过，穷途日易愁。",
      "谁知桥上思，万里在江楼。"
    ]
  },
  {
    "id": "4cf437762be8307b57ed859007724ca5",
    "title": "送延陵韦少府",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "延陵称贵邑，季子有高踪。",
      "古迹传多代，仙山管几峰。",
      "微泉声小雨，异木色深冬。",
      "去毕三年秩，新诗箧不容。"
    ]
  },
  {
    "id": "4cf437762be8307b8a5c97c8b8a650ad",
    "title": "淮南送友人归沧州",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "风色忽西转，坐为千里分。",
      "高帆背楚落，寒日逆淮曛。",
      "断烧缘乔木，盘雕隐片云。",
      "乡关百战地，归去始休军。"
    ]
  },
  {
    "id": "4cf437762be8307be4d272ef690c040e",
    "title": "夏日题周至友人书斋",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "修竹齐高树，书斋竹树中。",
      "四时无夏气，三伏有秋风。",
      "黑处巢幽鸟，阴来叫候虫。",
      "窗西太白雪，万仞在遥空。"
    ]
  },
  {
    "id": "4cf437762be8307bf62f3d6b9494fe65",
    "title": "寻山",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "一径入双崖，初疑有几家。",
      "行穷人不见，坐久日空斜。",
      "石上生灵草，泉中落异花。",
      "终须结茅屋，向此学餐霞。"
    ]
  },
  {
    "id": "4cf437762be8307b05dae22dee531141",
    "title": "送元遂上人归钱唐",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "白衣游帝乡，已得事空王。",
      "却返湖山寺，高禅水月房。",
      "雨中过岳黑，秋后宿船凉。",
      "回顾秦人语，他生会别方。"
    ]
  },
  {
    "id": "4cf437762be8307b9eff2f572fe9ea1d",
    "title": "贻友人喻坦之",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "从容心自切，饮水胜衔杯。",
      "共在山中长，相随阙下来。",
      "修身空有道，取事各无媒。",
      "不信升平代，终遗草泽才。"
    ]
  },
  {
    "id": "4cf437762be8307ba7517eedd9e98096",
    "title": "送友人往振武",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "风沙遥见说，道路替君愁。",
      "碛夜星垂地，云明火上楼。",
      "征鸿辞塞雪，战马识边秋。",
      "不共将军语，何因有去留。"
    ]
  },
  {
    "id": "4cf437762be8307b5d7df9bab2432dfe",
    "title": "赋得长城斑竹杖",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "秦兴版筑时，剪伐不知谁。",
      "异代馀根在，幽人得手持。",
      "细看生古意，闲倚动边思。",
      "莫作鸠形并，空将鹤发期。"
    ]
  },
  {
    "id": "4cf437762be8307bd36c4df51fbf1ab9",
    "title": "送德清喻明府",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "棹返霅溪云，仍参旧使君。",
      "州传多古迹，县记是新文。",
      "水栅横舟闭，湖田立木分。",
      "但如诗思苦，为政即超群。"
    ]
  },
  {
    "id": "4cf437762be8307b0b1ecc1c4be1c8b7",
    "title": "送薛能少府任周至",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "不才甘下第，君子蹇何重。",
      "相送昆明岸，同看太白峰。",
      "数瓢留顷刻，残照迫从容。",
      "好去烟霞县，仙人有旧踪。"
    ]
  },
  {
    "id": "4cf437762be8307be1dc38dfc0832759",
    "title": "送许寿下第归东山",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "吾君设礼闱，谁合学忘机。",
      "却是高人起，难为下第归。",
      "出关心纵野，避世事终稀。",
      "莫更今秋夕，相思望少微。"
    ]
  },
  {
    "id": "4cf437762be8307b13cf8064005da311",
    "title": "冬夜酬范秘书",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "九衢行一匝，不敢入他门。",
      "累日无馀事，通宵得至言。",
      "命嗟清世蹇，春觉闰冬暄。",
      "翻覆吟佳句，何酬国士恩。"
    ]
  },
  {
    "id": "4cf437762be8307b4b8c9d9c6b5b6809",
    "title": "送陆肱尉江夏",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "如何执简去，便作挂帆期。",
      "泽国三春早，江天落日迟。",
      "县人齐候处，洲鸟欲飞时。",
      "免褐方三十，青云岂白髭。"
    ]
  },
  {
    "id": "4cf437762be8307bbba08e07ceea39df",
    "title": "汉上送人西归",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "几作西归梦，因为怆别心。",
      "野衔天去尽，山夹汉来深。",
      "叠浪翻残照，高帆引片阴。",
      "空留相赠句，毕我白头吟。"
    ]
  },
  {
    "id": "4cf437762be8307bb465c71108c3e0de",
    "title": "自黔中东归旅次淮上",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "行旅本同愁，黔吴复阻修。",
      "半年方中路，穷节到孤舟。",
      "夕霭垂阴野，晨光动积流。",
      "家山一夜梦，便是昔年游。"
    ]
  },
  {
    "id": "4cf437762be8307bc915b2527ec082a7",
    "title": "江夏春感旧",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "东风出海门，处处动林园。",
      "泽国雪霜少，沙汀花木繁。",
      "暖鱼依水浅，晴雁入空翻。",
      "何处阳和力，生萍不驻根。"
    ]
  },
  {
    "id": "4cf437762be8307b9775c91354766b2b",
    "title": "眉州别李使君",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "回首雪峰前，朱门心杳然。",
      "离人自呜咽，流水莫潺湲。",
      "毒草通蛮徼，秋林近漏天。",
      "一生从此去，五字有谁怜。"
    ]
  },
  {
    "id": "4cf437762be8307b0f085c4000777c27",
    "title": "送许棠及第归宣州",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "高科终自致，志业信如神。",
      "待得逢公道，由来合贵身。",
      "秋归方觉好，旧梦始知真。",
      "更想青山宅，谁为后主人。"
    ]
  },
  {
    "id": "4cf437762be8307b81dcd2bda9f19466",
    "title": "黔中罢职将泛江东",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "黔中初罢职，薄俸亦无残。",
      "举目乡关远，携家旅食难。",
      "野梅将雪竞，江月与沙寒。",
      "两鬓愁应白，何劳把镜看。"
    ]
  },
  {
    "id": "4cf437762be8307b901b1b63f717eafc",
    "title": "长安书事寄所知",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "帝里本无名，端居有道情。",
      "睡魂春梦断，书兴晚窗明。",
      "老拟归何处，闲应过此生。",
      "江湖终一日，拜别便东行。"
    ]
  },
  {
    "id": "4cf437762be8307b68b643c4f4c75ae8",
    "title": "酬姚覃",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "不见又相招，何曾诉寂寥。",
      "醉眠春草长，吟坐夜灯销。",
      "泪堕思山切，身归转路遥。",
      "年年送别处，杨柳少垂条。"
    ]
  },
  {
    "id": "4cf437762be8307b4b59550a5e830395",
    "title": "春日鄜州赠裴居言",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "虽将身佐幕，出入似闲居。",
      "草色长相待，山情信不疏。",
      "灯前春睡足，酒后夜寒馀。",
      "笔砚时时近，终非署簿书。"
    ]
  },
  {
    "id": "4cf437762be8307b892d8bda1b1b762e",
    "title": "送于生入蜀",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "家吴闻入蜀，道路颇乖离。",
      "一第何多难，都城可少知。",
      "江山非久适，命数未终奇。",
      "况又将冤抱，经春杜魄随。"
    ]
  },
  {
    "id": "4cf437762be8307b65fdef4144a0c891",
    "title": "送许棠归泾县作尉",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "青桂复青袍，一归荣一高。",
      "县人齐下拜，邑宰共分曹。",
      "绕郭看秧插，寻街听茧缫。",
      "封侯万里者，燕颔乃徒劳。"
    ]
  },
  {
    "id": "4cf437762be8307b8c63c650197d07dc",
    "title": "友人话别",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "论交虽不蚤，话别且相亲。",
      "除却栖禅客，谁非南陌人。",
      "半生都返性，终老拟安贫。",
      "愿入白云社，高眠自致身。"
    ]
  },
  {
    "id": "4cf437762be8307b5f2a3818ad62e834",
    "title": "山居",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "欲出穷吾道，东西自未能。",
      "卷书唯对鹤，开画独留僧。",
      "落叶和云扫，秋山共月登。",
      "何年石上水，夜夜滴高层。"
    ]
  },
  {
    "id": "4cf437762be8307b36115a710ddf4d3e",
    "title": "寄范郎中",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "藜杖山中出，吟诗对范家。",
      "相知从海峤，寄食向京华。",
      "名宦成何报，清眸未纵赊。",
      "临邛梦来往，雨雪满褒斜。"
    ]
  },
  {
    "id": "4cf437762be8307b902a3ab51b528cbb",
    "title": "书怀",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "宦途从不问，身事觉无差。",
      "华发初生女，沧洲未有家。",
      "却闲思洞穴，终老旷桑麻。",
      "别访栖禅侣，相期语劫沙。"
    ]
  },
  {
    "id": "4cf437762be8307b8f28a63993324c7f",
    "title": "越中行",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "越国临沧海，芳洲复暮晴。",
      "湖通诸浦白，日隐乱峰明。",
      "野宿多无定，闲游免有情。",
      "天台闻不远，终到石桥行。"
    ]
  },
  {
    "id": "4cf437762be8307be8f73da3d2a38bb4",
    "title": "春日南游寄浙东许同年",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "孤帆处处宿，不问是谁家。",
      "南国平芜远，东风细雨斜。",
      "旅怀多寄酒，寒意欲留花。",
      "更想前途去，茫茫沧海涯。"
    ]
  },
  {
    "id": "4cf437762be8307b25580ad0691c6978",
    "title": "明州江亭夜别段秀才",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "离亭向水开，时候复蒸梅。",
      "霹雳灯烛灭，蒹葭风雨来。",
      "京关虽共语，海峤不同回。",
      "莫为莼鲈美，天涯滞尔才。"
    ]
  },
  {
    "id": "4cf437762be8307b6b0f6deb773bee5d",
    "title": "临岐留别相知",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "百岁竟何事，一身长远游。",
      "行行将近老，处处不离愁。",
      "世路多相取，权门不自投。",
      "难为此时别，欲别愿人留。"
    ]
  },
  {
    "id": "4cf437762be8307b8a543153085a9211",
    "title": "鄂渚湖上即事",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "杜门聊自适，湖水在窗间。",
      "纵得沧洲去，无过白日闲。",
      "多慵空好道，少贱早凋颜。",
      "独有东山月，依依自往还。"
    ]
  },
  {
    "id": "4cf437762be8307b60576ce25798e17c",
    "title": "辞夏口崔尚书",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "一饭仍难受，依仁况一年。",
      "终期身可报，不拟骨空镌。",
      "城晚风高角，江春浪起船。",
      "同来栖止地，独去塞鸿前。"
    ]
  },
  {
    "id": "4cf437762be8307bc3859d3019998811",
    "title": "送友人之扬州",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "一别长安后，晨征便信鸡。",
      "河声入峡急，地势出关低。",
      "绿树丛垓下，青芜阔楚西。",
      "路长知不恶，随处得诗题。"
    ]
  },
  {
    "id": "4cf437762be8307b5f0bcc61d1650cfb",
    "title": "过四皓庙",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "东西南北人，高迹自相亲。",
      "天下已归汉，山中犹避秦。",
      "龙楼曾作客，鹤氅不为臣。",
      "独有千年后，青青庙木春。"
    ]
  },
  {
    "id": "4cf437762be8307b3642598c4a706325",
    "title": "陕下怀归",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "故园何处在，零落五湖东。",
      "日暮无来客，天寒有去鸿。",
      "大河冰彻塞，高岳雪连空。",
      "独夜悬归思，迢迢永漏中。"
    ]
  },
  {
    "id": "4cf437762be8307b16623389f4ae4ae0",
    "title": "送徐处士归江南",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "行行野雪薄，寒气日通春。",
      "故国又芳草，沧江终白身。",
      "游归花落满，睡起鸟啼新。",
      "莫惜闲书札，西来问旅人。"
    ]
  },
  {
    "id": "4cf437762be8307b99e994319c60e941",
    "title": "鄜州留别王从事",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "相识未十日，相知如十年。",
      "从来易离别，此去忽留连。",
      "路险行冲雨，山高度隔天。",
      "难终清夜坐，更听说安边。"
    ]
  },
  {
    "id": "4cf437762be8307b7e97c5f7a0488729",
    "title": "长安夜怀",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "匹马西游日，从吴又转荆。",
      "风雷几夜坐，山水半年行。",
      "梦永秋灯灭，吟馀晓露明。",
      "良时不我与，白发向秦生。"
    ]
  },
  {
    "id": "4cf437762be8307b7b60224a4ffe7ef6",
    "title": "冬夜山中寻友",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "何人山雪夜，相访不相思。",
      "若得长闲日，应无暂到时。",
      "叶寒凋欲尽，泉冻落还迟。",
      "即此天明去，重来未有期。"
    ]
  },
  {
    "id": "4cf437762be8307b5d2d21d6104f103b",
    "title": "送刘山人归洞庭",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "君逐云山去，人间又绝踪。",
      "半湖乘早月，中路入疏钟。",
      "秋尽草虫急，夜深山雨重。",
      "平生心未已，岂得更相从。"
    ]
  },
  {
    "id": "4cf437762be8307bfe635306a7065204",
    "title": "古意",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "白马游何处，青楼日正长。",
      "凤箫抛旧曲，鸾镜懒新妆。",
      "玄鸟深巢静，飞花入户香。",
      "虽非窦滔妇，锦字已成章。"
    ]
  },
  {
    "id": "4cf437762be8307b5ea2d72524dc7da4",
    "title": "避暑",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "当暑忆归林，陶家借柳阴。",
      "蝉从初伏噪，客向晚凉吟。",
      "白日欺玄鬓，沧江负素心。",
      "神仙倘有术，引我出幽岑。"
    ]
  },
  {
    "id": "4cf437762be8307b17ffe0ead90367b7",
    "title": "送吴秘书归杭州",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "为客得从容，官清料复重。",
      "海崖归有业，天目近何峰。",
      "是处通春棹，无村不夜舂。",
      "马卿夸贵达，还说返临邛。"
    ]
  },
  {
    "id": "4cf437762be8307be457077e20e7d195",
    "title": "八月上峡",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "万里巴江水，秋来满峡流。",
      "乱山无陆路，行客在孤舟。",
      "汹汹滩声急，冥冥树色愁。",
      "免为三不吊，已白一生头。"
    ]
  },
  {
    "id": "4cf437762be8307b28d873306f8a906b",
    "title": "送狄明府赴九江",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "字人修祖德，清白定闻传。",
      "匹马从秦去，孤帆入楚悬。",
      "关中寒食雨，湖上暑衣天。",
      "四考兼重请，相知住几年。"
    ]
  },
  {
    "id": "4cf437762be8307bd7eb3aac948da30d",
    "title": "陕下投姚谏议",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "旧业在东鄙，西游从楚荆。",
      "风雷几夜坐，山水半年行。",
      "梦永秋灯灭，吟孤晓露明。",
      "前心若不遂，有耻却归耕。"
    ]
  },
  {
    "id": "4cf437762be8307b893f154eb4647cca",
    "title": "关东逢薛能",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "何处不相思，相逢还有时。",
      "交心如到老，会面未为迟。",
      "苦学缘明代，劳生欲白髭。",
      "唯君一度别，便似见无期。"
    ]
  },
  {
    "id": "4cf437762be8307b5fb80ee435652798",
    "title": "富春赠孙璐",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "天柱与天目，曾栖绝顶房。",
      "青云求禄晚，白日坐家长。",
      "井气通潮信，窗风引海凉。",
      "平生诗称在，老达亦何妨。"
    ]
  },
  {
    "id": "4cf437762be8307b2c5c23bcdbe04da2",
    "title": "送友人游蜀",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "东堂虽不捷，西去复何愁。",
      "蜀马知归路，巴山似旧游。",
      "星临剑阁动，花落锦江流。",
      "鼓吹青林下，时闻祭武侯。"
    ]
  },
  {
    "id": "4cf437762be8307b09b31922fffbaf9d",
    "title": "夏日周至郊居寄姚少府",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "古木有清阴，寒泉有下深。",
      "蝉从初伏噪，客向晚凉吟。",
      "白日欺玄鬓，沧江负素心。",
      "甚思中夜话，何路许相寻。"
    ]
  },
  {
    "id": "4cf437762be8307b48032ca48c134229",
    "title": "送胡休处士归湘江",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "见说湘江切，长愁有去时。",
      "江湖秋涉远，雷雨夜眠迟。",
      "旧业多归兴，空山尽老期。",
      "天寒一瓢酒，落日醉留谁。"
    ]
  },
  {
    "id": "4cf437762be8307b794d054a2e0c0e4b",
    "title": "峡州送清彻上人归浙西",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "风涛几千里，归路半乘舟。",
      "此地难相遇，何人更共游。",
      "坐经嵩顶夏，行值洛阳秋。",
      "到寺安禅夕，江云满石楼。"
    ]
  },
  {
    "id": "4cf437762be8307b4e8a679f9329754d",
    "title": "送僧入天台",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "一锡随缘赴，天台又去登。",
      "长亭旧别路，落日独行僧。",
      "夜烧山何处，秋帆浪几层。",
      "他时授巾拂，莫为老无能。"
    ]
  },
  {
    "id": "4cf437762be8307b1c784d1924ed775d",
    "title": "回山后寄范酂先辈",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "高楼会月夜，北雁向南分。",
      "留住经春雪，辞来见夏云。",
      "遥空江不极，绝顶日难曛。",
      "一与山僧坐，无因得议文。"
    ]
  },
  {
    "id": "4cf437762be8307be0bb375f19f661dc",
    "title": "长安送友人东归",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "白社思归处，青门见去人。",
      "乡遥茂苑树，路入广陵尘。",
      "海日潮浮晓，湖山雪露春。",
      "犹期来帝里，未是得闲人。"
    ]
  },
  {
    "id": "4cf437762be8307b257a1a78245d22aa",
    "title": "深秋过源宗上人房",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "到日值摇落，相留山舍空。",
      "微寒生夜半，积雨向秋终。",
      "度讲多来雁，经禅少候虫。",
      "方从听话后，不省在愁中。"
    ]
  },
  {
    "id": "4cf437762be8307b09875ab540c13269",
    "title": "秋日登山阁",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "苍苍山阁晚，杳杳隙尘秋。",
      "偶上多时立，翻成尽日愁。",
      "草平连邑动，河满逐江流。",
      "下视穷边路，行人在陇头。"
    ]
  },
  {
    "id": "4cf437762be8307b842e653bc555d80d",
    "title": "秋宿慈恩寺遂上人院",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "满阁终南色，清宵独倚栏。",
      "风高斜汉动，叶下曲江寒。",
      "帝里求名老，空门见性难。",
      "吾师无一事，不似在长安。"
    ]
  },
  {
    "id": "4cf437762be8307b3f58a92014d71bd8",
    "title": "题栖霞寺庆上人院",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "居与鸟巢邻，日将巢鸟亲。",
      "多生从此性，久集得无身。",
      "树老风终夜，山寒雪见春。",
      "不知诸祖后，传印是何人。"
    ]
  },
  {
    "id": "4cf437762be8307b1810c6009658fd3b",
    "title": "送友人入",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "天际蜀门开，西看举别杯。",
      "何人不异礼，上客自怀才。",
      "夜涧青林发，秋江渌水来。",
      "临邛行乐处，莫到白头回。"
    ]
  },
  {
    "id": "4cf437762be8307bddbd9451ef3f8ca3",
    "title": "赠同官苏明府",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "山中畿内邑，别觉大夫清。",
      "簿领分王事，官资寄野情。",
      "闲斋无狱讼，隐几向泉声。",
      "从此朝天路，门前是去程。"
    ]
  },
  {
    "id": "4cf437762be8307bd3964c28fb0d5dba",
    "title": "送厉图南往荆州觐伯",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "云水入荆湘，古来鱼鸟乡。",
      "故关重隔远，春日独行长。",
      "山溜含清韵，江雷吐夜光。",
      "郡中词客会，游子更升堂。"
    ]
  },
  {
    "id": "4cf437762be8307bb979792f7a5df6a2",
    "title": "山中夜坐",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "归家来几夜，倏忽觉秋残。",
      "月满方塘白，风依老树寒。",
      "戏鱼重跃定，惊鸟却栖难。",
      "为有门前路，吾生不得安。"
    ]
  },
  {
    "id": "4cf437762be8307b719512df0945a815",
    "title": "送台州唐兴陈明府",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "见说海西隅，山川与俗殊。",
      "宦游如不到，仙分即应无。",
      "瀑布当公署，天台是县图。",
      "遥知为吏去，有术字茕孤。"
    ]
  },
  {
    "id": "4cf437762be8307b797b92a28109f93f",
    "title": "夏日过友人檀溪别业",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "暑天宜野宅，林籁爽泠泠。",
      "沙月邀开户，岩风助扫庭。",
      "鹭栖依绿筱，鱼跃出清萍。",
      "客抱方如醉，因来得暂醒。"
    ]
  },
  {
    "id": "4cf437762be8307b02e8706bf34b6cd0",
    "title": "自江上入关",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "尽室寄沧洲，孤帆独溯流。",
      "天涯心似梦，江上雨兼秋。",
      "文字为人弃，田园被债收。",
      "此名如不得，何处拟将休。"
    ]
  },
  {
    "id": "4cf437762be8307b840ff36ea3081159",
    "title": "冬夜和范秘书宿秘省中作",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "每日得闲吟，清曹阙下深。",
      "因知遥夜坐，别有远山心。",
      "芸细书中气，松疏雪后阴。",
      "归时高兴足，还复插朝簪。"
    ]
  },
  {
    "id": "4cf437762be8307be9fcb2ea7d639a22",
    "title": "送友人游太原",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "孤帆几日悬，楚客思飘然。",
      "水宿南湖夜，山离旧国年。",
      "秋风高送雁，寒雨入停蝉。",
      "此去勤书札，时常中路传。"
    ]
  },
  {
    "id": "4cf437762be8307bcc4660ba1e8ee460",
    "title": "江上居寄山中客",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "山后与山前，相思隔叫猿。",
      "残云收树末，返照落江源。",
      "苦雨秋涛涨，狂风野火翻。",
      "朝来卖药客，遇我达无言。"
    ]
  },
  {
    "id": "4cf437762be8307ba9e85a07d814f313",
    "title": "送张郎中赴睦州",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "青山复渌水，想入富春西。",
      "夹岸清猿去，中流白日低。",
      "美兼华省出，荣共故乡齐。",
      "贱子遥攀送，归心逐马蹄。"
    ]
  },
  {
    "id": "4cf437762be8307b6ea076700e50f59e",
    "title": "送鄂渚韦尚书赴镇",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "夏口本吴头，重城据上游。",
      "戈船转江汉，风月宿汀洲。",
      "执宪倾民望，衔恩赴主忧。",
      "谁知旧寮属，攀饯泪仍流。"
    ]
  },
  {
    "id": "4cf437762be8307bb3a7c31968c498ab",
    "title": "送崔侍御书记赴山北座主尚书招辟",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "书记向丘门，旌幢夹谷尊。",
      "从来游幕意，此去并酬恩。",
      "雁叫嫌冰合，骢嘶喜雪繁。",
      "同为入室士，不觉别销魂。"
    ]
  },
  {
    "id": "4cf437762be8307bee01c935f5b74b2d",
    "title": "入朝遇雪",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "霜鬓持霜简，朝天向雪天。",
      "玉阶初辨色，琼树乍相鲜。",
      "密翳空难曙，盈徵瑞不愆。",
      "谁为洛阳客，是日更高眠。"
    ]
  },
  {
    "id": "4cf437762be8307b2bb7e07a61dcc0f4",
    "title": "勉力",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "日月不并照，升沉俱有时。",
      "自媒徒欲速，孤立却宜迟。",
      "尽力唯求己，公心任遇谁。",
      "人间不得意，半是鬓先衰。"
    ]
  },
  {
    "id": "4cf437762be8307bd6dcf63079979ebd",
    "title": "郊居寄友人",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "林色树还曛，何时得见君。",
      "独居度永日，相去远浮云。",
      "故疾随秋至，离怀觉夜分。",
      "蛩声非自苦，偏是旅人闻。"
    ]
  },
  {
    "id": "4cf437762be8307b11b27c3887bb63da",
    "title": "送陆肱归吴兴",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "雪后江上去，风光故国新。",
      "清浑天气晓，绿动浪花春。",
      "劝酒提壶鸟，乘舟震泽人。",
      "谁知沧海月，取桂却来秦。"
    ]
  },
  {
    "id": "4cf437762be8307b912106cc77b51cb7",
    "title": "暮秋重过山僧院",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "却接良宵坐，明河几转流。",
      "安禅逢小暑，抱疾入高秋。",
      "静室闻玄理，深山可白头。",
      "朝朝献林果，亦欲学猕猴。"
    ]
  },
  {
    "id": "4cf437762be8307b6975793b0d4f20e5",
    "title": "送新安少府",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "南浮虽六月，风水已秋凉。",
      "日乱看江树，身飞逐楚樯。",
      "后期谁可定，临别语空长。",
      "远宦须清苦，幽兰贵独芳。"
    ]
  },
  {
    "id": "4cf437762be8307b053350f93936f5f9",
    "title": "送人归吴",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "何人不归去，君去是闲人。",
      "帝里求相识，山家即近邻。",
      "交情吾道可，离思柳条新。",
      "未饮青门酒，先如醉梦身。"
    ]
  },
  {
    "id": "4cf437762be8307b950c8f0844db2c44",
    "title": "送姚评事",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "儒服从戎去，须知胜事全。",
      "使君开幕日，天子偃戈年。",
      "风雨依嵩岭，桑麻接楚田。",
      "新诗随过客，旋满洛阳传。"
    ]
  },
  {
    "id": "4cf437762be8307be6d6f121987105d5",
    "title": "题栖云寺立上人院",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "是法从生有，修持历劫尘。",
      "独居岩下室，长似定中身。",
      "树老风终夜，山寒雪见春。",
      "不知诸祖后，传印是何人。"
    ]
  },
  {
    "id": "4cf437762be8307b037d4efd3df7f230",
    "title": "黔中罢职过峡州题田使君北楼",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "巴中初去日，已遇使君留。",
      "及得寻东道，还陪上北楼。",
      "江冲巫峡出，樯过洛宫收。",
      "好是从戎罢，看山觉自由。"
    ]
  },
  {
    "id": "4cf437762be8307bd8ff5292971a7986",
    "title": "江上送从兄群玉校书东游",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "逍遥蓬阁吏，才子复诗流。",
      "坟籍因穷览，江湖却纵游。",
      "眠波听戍鼓，饭浦约鱼舟。",
      "处处迎高密，先应扫郡楼。"
    ]
  },
  {
    "id": "4cf437762be8307b76c51d2380dbfe9f",
    "title": "宛陵东峰亭与友人话别",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "坐举天涯目，停杯语日晡。",
      "修篁齐迥槛，列岫限平芜。",
      "乱水通三楚，归帆挂五湖。",
      "不知从此去，何处是前途。"
    ]
  },
  {
    "id": "4cf437762be8307b0bf2373be29b6244",
    "title": "华山寻隐者",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "自入华山居，关东相见疏。",
      "瓢中谁寄酒，叶上我留书。",
      "巢鸟寒栖尽，潭泉暮冻馀。",
      "长闻得药力，此说又何如。"
    ]
  },
  {
    "id": "4cf437762be8307b7c297444d4b6a756",
    "title": "题荐福寺僧栖白上人院",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "空门有才子，得道亦吟诗。",
      "内殿频徵入，孤峰久作期。",
      "高名何代比，密行几生持。",
      "长爱乔松院，清凉坐夏时。"
    ]
  },
  {
    "id": "4cf437762be8307bb3af65603d10b0a6",
    "title": "游四明山刘樊二真人祠题山下孙氏居",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "久在仙坛下，全家是地仙。",
      "池塘来乳洞，禾黍接芝田。",
      "起看青山足，还倾白酒眠。",
      "不知尘世事，双鬓逐流年。"
    ]
  },
  {
    "id": "4cf437762be8307b174ff4d2e07e01bf",
    "title": "和太学赵鸿博士归蔡中",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "得禄从高第，还乡见后生。",
      "田园休问主，词赋已垂名。",
      "扫壁前题出，开窗旧景清。",
      "遥知贤太守，致席日邀迎。"
    ]
  },
  {
    "id": "4cf437762be8307b595a7a111831d749",
    "title": "送寿昌曹明府",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "惠人须宰邑，为政贵通经。",
      "却用清琴理，犹嫌薄俗听。",
      "涨江晴渐渌，春峤烧还青。",
      "若宿严陵濑，谁当是客星。"
    ]
  },
  {
    "id": "4cf437762be8307b79228a54c09a974d",
    "title": "哭贾岛",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "秦楼吟苦夜，南望只悲君。",
      "一宦终遐徼，千山隔旅坟。",
      "恨声流蜀魄，冤气入湘云。",
      "无限风骚句，时来日夜闻。"
    ]
  },
  {
    "id": "4cf437762be8307b9e37666753ddacb2",
    "title": "送薛能赴镇徐方",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "列土人间盛，彭门属九州。",
      "山河天设险，礼乐牧分忧。",
      "皎日为明信，清风占早秋。",
      "虽同郤縠举，郤縠不封侯。"
    ]
  },
  {
    "id": "4cf437762be8307bb55a86763f97f919",
    "title": "送凤翔范书记",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "西京无暑气，夏景似清秋。",
      "天府来相辟，高人去自由。",
      "江山通蜀国，日月近神州。",
      "若共将军语，河兰地未收。"
    ]
  },
  {
    "id": "4cf437762be8307bdad6b2a86890c8e5",
    "title": "岐山逢陕下故人",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "三秦一会面，二陕久分携。",
      "共忆黄河北，相留白日西。",
      "寄来书少达，别后梦多迷。",
      "早晚期于此，看花听鸟啼。"
    ]
  },
  {
    "id": "4cf437762be8307be81e599a8c39d3ec",
    "title": "送友人陆肱往太原",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "并州非故国，君去复寻谁。",
      "猃狁方为寇，嫖姚正用师。",
      "戍烟来自号，边雪下无时。",
      "更想经绵上，应逢禁火期。"
    ]
  },
  {
    "id": "4cf437762be8307bb0968c72faae11b5",
    "title": "赠李将军",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "吾宗偏好武，汉代将家流。",
      "走马辞中禁，屯军向渭州。",
      "天心待破虏，阵面许封侯。",
      "却得河源水，方应洗国雠。"
    ]
  },
  {
    "id": "4cf437762be8307b459f9e03949241ad",
    "title": "送友人喻坦之归睦州",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "归心常共知，归路不相随。",
      "彼此无依倚，东西又别离。",
      "山花含雨湿，江树近潮欹。",
      "莫恋渔樵兴，生涯各有为。"
    ]
  },
  {
    "id": "4cf437762be8307bd7f2c1352ee2fe2b",
    "title": "寻华阳隐者",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "闲却白云居，行踪出去初。",
      "窗中聊取笔，架上独留书。",
      "日背林光冷，潭澄岳影虚。",
      "长闻得药力，此说复何如。"
    ]
  },
  {
    "id": "4cf437762be8307b6996fc9a01ea387f",
    "title": "长安即事",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "岂得有书名，徒为老帝京。",
      "关中秋气早，雨后夜凉生。",
      "沧海身终泛，青门梦已行。",
      "秦人纵相识，多少别离情。"
    ]
  },
  {
    "id": "4cf437762be8307bf6d55395e2982fc4",
    "title": "送友人游塞北",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "朔野正秋风，前程见碛鸿。",
      "日西身独远，山转路无穷。",
      "树隔高关断，沙连大漠空。",
      "君看河外将，早晚拟平戎。"
    ]
  },
  {
    "id": "4cf437762be8307b1d6291529dd55a25",
    "title": "陕府上姚中丞",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "关东领藩镇，阙下授旌旄。",
      "觅句秋吟苦，酬恩夜坐劳。",
      "天开吹角出，木落上楼高。",
      "闲话钱塘郡，半年听海潮。"
    ]
  },
  {
    "id": "4cf437762be8307b722ad5d5f4531587",
    "title": "送供奉喻鍊师归天目山",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "承恩虽内殿，得道本深山。",
      "举世相看老，孤峰独自还。",
      "溪来青壁里，路在白云间。",
      "绝顶无人住，双峰是旧关。"
    ]
  },
  {
    "id": "4cf437762be8307b3f8792a7b3c35927",
    "title": "送侯郎中任新定二首",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "为郎非白头，作牧授沧洲。",
      "江界乘潮入，山川值胜游。",
      "暑气随转扇，凉月傍开楼。",
      "便欲归田里，抛官逐隐侯。"
    ]
  },
  {
    "id": "4cf437762be8307b3f8792a7d91635c2",
    "title": "送侯郎中任新定二首",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "罢郎东出守，半路得浮舟。",
      "大旆行当夏，桐江到未秋。",
      "云闲分岛寺，涛静见沙鸥。",
      "谁伴临清景，吟诗上郡楼。"
    ]
  },
  {
    "id": "4cf437762be8307b3d4a6ff78aba6f2c",
    "title": "暮秋宿清源上人院",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "野客愁来日，山房木落中。",
      "微风生夜半，积雨向秋终。",
      "证道方离法，安禅不住空。",
      "迷途将觉路，语默见西东。"
    ]
  },
  {
    "id": "4cf437762be8307bdab876f7bdfecd55",
    "title": "秋夜宿重本上人院",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "却忆凉堂坐，明河几度流。",
      "安禅逢小暑，抱疾入高秋。",
      "水国曾重讲，云林半旧游。",
      "此来看月落，还似道相求。"
    ]
  },
  {
    "id": "4cf437762be8307b9a0bcf37771809be",
    "title": "赠立规上人",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "竹向空斋合，无僧在四邻。",
      "去云离坐石，斜月到禅身。",
      "树老风终夜，山寒雪见春。",
      "不知诸祖后，传印是何人。"
    ]
  },
  {
    "id": "4cf437762be8307b9b0f10d84e44df6f",
    "title": "苏州寒食日送人归觐",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "江城寒食下，花木惨离魂。",
      "几宿投山寺，孤帆过海门。",
      "□声泼火雨，柳色禁烟村。",
      "定看堂高后，斑衣灭泪痕。"
    ]
  },
  {
    "id": "4cf437762be8307b5d2d21d67be55ba9",
    "title": "送刘山人归洞庭",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "却共孤云去，高眠最上峰。",
      "半湖乘早月，中路入疏钟。",
      "秋尽虫声急，夜深山雨重。",
      "当时同隐者，分得几株松。"
    ]
  },
  {
    "id": "4cf437762be8307b0e2709c2c4cb73e9",
    "title": "鄂州头陀寺上方",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "高寺上方无不见，天涯行客思迢迢。",
      "西江帆挂东风急，夏口城衔楚塞遥。",
      "沙渚渔归多湿网，桑林蚕后尽空条。",
      "感时叹物寻僧话，惟向禅心得寂寥。"
    ]
  },
  {
    "id": "4cf437762be8307bf83e78209fce4c7f",
    "title": "寄远",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "槐欲成阴分袂时，君期十日复金扉。",
      "槐今落叶已将尽，君向远乡犹未归。",
      "化石早曾闻节妇，沈湘何必独灵妃。",
      "须知此意同生死，不学他人空寄衣。"
    ]
  },
  {
    "id": "4cf437762be8307bc1920a8ee027673e",
    "title": "题张司马别墅",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "庭前树尽手中栽，先后花分几番开。",
      "巢鸟恋雏惊不起，野人思酒去还来。",
      "自抛官与青山近，谁讶身为白发催。",
      "门外寻常行乐处，重重履迹在莓苔。"
    ]
  },
  {
    "id": "4cf437762be8307b6996fc9abb2725c6",
    "title": "长安即事",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "长遇豪家不敢过，此身谁与取高科。",
      "故园久绝书来后，南国空看雁去多。",
      "中夜永怀听叠漏，先秋归梦涉层波。",
      "愁人白发自生早，我独少年能几何。"
    ]
  },
  {
    "id": "4cf437762be8307b6277585ce53f75bd",
    "title": "汉上逢同年崔八",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "去岁曾游帝里春，杏花开过各离秦。",
      "偶先托质逢知己，独未还家作旅人。",
      "世上路岐何缭绕，空中光景自逡巡。",
      "一回相见一回别，能得几时年少身。"
    ]
  },
  {
    "id": "4cf437762be8307b93732cbb6e4f6227",
    "title": "五月一日蒙替本官不得随例入关感怀献送相公",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "五月倾朝谒紫宸，一朝无分在清尘。",
      "含香已去星郎位，衣锦惟思婺女邻。",
      "折狱也曾为俗吏，劝农元本是耕人。",
      "知将何事酬公道，只养生灵似养身。"
    ]
  },
  {
    "id": "4cf437762be8307b7e56b9f799cae708",
    "title": "送边将",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "防秋戎马恐来奔，诏发将军出雁门。",
      "遥领短兵登陇首，独横长剑向河源。",
      "悠扬落日黄云动，苍莽阴风白草翻。",
      "若纵干戈更深入，应闻收得到昆仑。"
    ]
  },
  {
    "id": "4cf437762be8307b784045ace3aa8bab",
    "title": "太和公主还宫",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "天骄发使犯边尘，汉将推功遂夺亲。",
      "离乱应无初去貌，死生难有却回身。",
      "禁花半老曾攀树，宫女多非旧识人。",
      "重上凤楼追故事，几多愁思向青春。"
    ]
  },
  {
    "id": "4cf437762be8307b3e4fd1265f835696",
    "title": "将赴黔州先寄本府中丞",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "八月瞿塘到底翻，孤舟上得已销魂。",
      "幕中职罢犹趋府，阙下官成未谢恩。",
      "丹嶂耸空无过鸟，青林覆水有垂猿。",
      "感知肺腑终难说，从此辞归便扫门。"
    ]
  },
  {
    "id": "4cf437762be8307b210acd6c6f61b3c5",
    "title": "和友人下第北游感怀",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "圣代为儒可致身，谁知又别五陵春。",
      "青门独出空归鸟，紫陌相逢尽醉人。",
      "江岛去寻垂钓远，塞山来见举头频。",
      "且须共漉边城酒，何必陶家有白纶。"
    ]
  },
  {
    "id": "4cf437762be8307bcebdf067d8443480",
    "title": "乐游原春望",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "五陵佳气晚氛氲，霸业雄图势自分。",
      "秦地山河连楚塞，汉家宫殿入青云。",
      "未央树色春中见，长乐钟声月下闻。",
      "无那杨华起愁思，满天飘落雪纷纷。"
    ]
  },
  {
    "id": "4cf437762be8307b83ed3375c763165c",
    "title": "黄雀行",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "欲窃高仓集御河，翩翩疑渡畏秋波。",
      "朱宫晚树侵莺语，画阁香帘夺燕窠。",
      "疏影暗栖寒露重，空城饥噪暮烟多。",
      "谁令不解高飞去，破宅荒庭有网罗。"
    ]
  },
  {
    "id": "4cf437762be8307b5a76320238ebb9f3",
    "title": "长安寓居寄柏侍郎",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "霜轻两鬓欲相侵，愁绪无端不可寻。",
      "秦女红妆空觅伴，郢郎白雪少知音。",
      "长亭古木春光老，太华青烟晚更深。",
      "独向灞陵东北望，一封书寄万重心。"
    ]
  },
  {
    "id": "4cf437762be8307bdc4e690e603b266f",
    "title": "春日思归",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "春情不断若连环，一夕思归鬓欲斑。",
      "壮志未酬三尺剑，故乡空隔万重山。",
      "音书断绝干戈后，亲友相逢梦寐间。",
      "却羡浮云与飞鸟，因风吹去又吹还。"
    ]
  },
  {
    "id": "4cf437762be8307bc7a1ba47b7a30495",
    "title": "朔中即事",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "关门南北杂戎夷，草木秋来即出师。",
      "落日风沙长暝早，穷冬雨雪转春迟。",
      "山头堠火孤明后，星外行人四绝时。",
      "自古边功何不立，汉家中外自相疑。"
    ]
  },
  {
    "id": "4cf437762be8307b5a14758eff75c32d",
    "title": "感怀献门下相公",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "谁云郎选不由诗，上相怜才积有时。",
      "却是龙钟到门晚，终非稽古致身迟。",
      "谋将郡印归难遂，读著家书坐欲痴。",
      "日望南宫看列宿，迢迢婺女与乡比。"
    ]
  },
  {
    "id": "4cf437762be8307b71985a43d1ed9d6d",
    "title": "赠长城庾将军",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "初年三十拜将军，近代英雄独未闻。",
      "向国报恩心比石，辞天作镇气凌云。",
      "逆风走马貂裘卷，望塞悬弧雁阵分。",
      "定拥节麾从此去，安西大破犬戎群。"
    ]
  },
  {
    "id": "4cf437762be8307b364812c1fe048b7f",
    "title": "浙东献郑大夫",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "圣主东忧涨海滨，思移副相倚陶钧。",
      "楼台独坐江山月，舟楫先行泽国春。",
      "遥想万家开户外，近闻群盗窜诸邻。",
      "几时入去调元化，天下同为尧舜人。"
    ]
  },
  {
    "id": "4cf437762be8307bdc189e91c8dc577f",
    "title": "镜湖夜泊有怀",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "广水遥堤利物功，因思太守惠无穷。",
      "自从版筑兴农隙，长与耕耘致岁丰。",
      "涨接星津流荡漾，宽浮云岫动虚空。",
      "想当战国开时有，范蠡扁舟只此中。"
    ]
  },
  {
    "id": "4cf437762be8307b23eac5387de1bfe7",
    "title": "宣州献从叔大夫",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "清时选地任贤明，从此观风辍尹京。",
      "日月天中辞洛邑，云山江上领宣城。",
      "万家闾井俱安寝，千里农桑竟起耕。",
      "闻说圣朝同汉代，已愁徵入拜公卿。"
    ]
  },
  {
    "id": "4cf437762be8307b5b6b42f877bba616",
    "title": "贺同年翰林从叔舍人知制诰",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "仙禁何人蹑近踪，孔门先选得真龙。",
      "别居云路抛三省，专掌天书在九重。",
      "五色毫挥成涣汗，百寮班下独从容。",
      "芳年贵盛谁为比，郁郁青青岳顶松。"
    ]
  },
  {
    "id": "4cf437762be8307b45b50fffc5660e8d",
    "title": "即席送许□之曹南省兄",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "梅烂荷圆六月天，归帆高背虎丘烟。",
      "到时自见成行雁，别处休听满树蝉。",
      "卖剑为赊吴市酒，携家犹借洞庭船。",
      "待看春榜来江外，名占蓬莱第几仙。"
    ]
  },
  {
    "id": "4cf437762be8307bc70b800ce70c7061",
    "title": "送罗著作两浙按狱",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "使印星车适旧游，陶潜今日在瀛洲。",
      "科条尽晓三千罪，囹圄应空十二州。",
      "旧绶有香笼驿马，皇华无暇狎沙鸥。",
      "归来重过姑苏郡，莫忘题名在虎丘。"
    ]
  },
  {
    "id": "4cf437762be8307bdaeb39a96265cde4",
    "title": "游蜀回简友人",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "别来十二月，去到漏天边。",
      "不是因逢闰，还应是隔年。"
    ]
  },
  {
    "id": "4cf437762be8307b26e3562c2f3e2b88",
    "title": "闻北虏入灵州二首",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "河冰一夜合，虏骑入灵州。",
      "岁岁徵兵去，难防塞草秋。"
    ]
  },
  {
    "id": "4cf437762be8307b26e3562c38a75b03",
    "title": "闻北虏入灵州二首",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "见说灵州战，沙中血未干。",
      "将军日告急，走马向长安。"
    ]
  },
  {
    "id": "4cf437762be8307b0fd6f0bece6d2ca6",
    "title": "送友人下第归感怀",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "帝里春无意，归山对物华。",
      "即应来日去，九陌踏槐花。"
    ]
  },
  {
    "id": "4cf437762be8307be4057e8c97cf0f3e",
    "title": "赠桂林友人",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "君家桂林住，日伐桂枝炊。",
      "何事东堂树，年年待一枝。"
    ]
  },
  {
    "id": "4cf437762be8307bdcef421beb168d2e",
    "title": "长安感怀",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "一第知何日，全家待此身。",
      "空将灞陵酒，酌送向东人。"
    ]
  },
  {
    "id": "4cf437762be8307bb34c4ad874f9cef1",
    "title": "题长孙桐树",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "一去龙门侧，千年凤影移。",
      "空馀剪圭处，无复在孙枝。"
    ]
  },
  {
    "id": "4cf437762be8307bc88bbd85a19d0c17",
    "title": "春闺怨",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "红妆女儿灯下羞，画眉夫婿陇西头。",
      "自怨愁容长照镜，悔教征戍觅封侯。"
    ]
  },
  {
    "id": "4cf437762be8307b06482f9e034033e3",
    "title": "吴门别主人",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "早晚更看吴苑月，小斋长忆落西窗。",
      "不知明夜谁家见，应照离人隔楚江。"
    ]
  },
  {
    "id": "4cf437762be8307b00f6633c94b8388a",
    "title": "自黔中归新安",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "朝过春关辞北阙，暮参戎幕向南巴。",
      "却将仙桂东归去，江月相随直到家。"
    ]
  },
  {
    "id": "4cf437762be8307bd0fdc06906a41653",
    "title": "奉和郑薰相公",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "三四株松匝草亭，便成彭泽柳为名。",
      "莲峰隐去难辞阙，浐水朝回与出城。"
    ]
  },
  {
    "id": "4cf437762be8307b2e2736fa957e85c3",
    "title": "及第后还家过岘岭",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "魏驮山前一朵花，岭西更有几千家。",
      "石斑鱼鲊香冲鼻，浅水沙田饭绕牙。"
    ]
  },
  {
    "id": "4cf437762be8307b2ed9c2ebe0a66d2b",
    "title": "春日旅舍",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "未识东西南北路，青春白日坐销难。",
      "如何一别故园后，五度花开五处看。"
    ]
  },
  {
    "id": "4cf437762be8307b252330a3df051bdc",
    "title": "过长江伤贾岛",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "忽从一宦远流离，无罪无人子细知。",
      "到得长江闻杜宇，想君魂魄也相随。"
    ]
  },
  {
    "id": "4cf437762be8307b59af200a7360f112",
    "title": "自遣",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "永拟东归把钓丝，将行忽起半心疑。",
      "青云道是不平地，还有平人上得时。"
    ]
  },
  {
    "id": "4cf437762be8307babe8524a3a650b7f",
    "title": "寄曹邺",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "终南山是枕前云，禁鼓无因晓夜闻。",
      "朝客秋来不朝日，曲江西岸去寻君。"
    ]
  },
  {
    "id": "4cf437762be8307ba6e072b57bdf8e7c",
    "title": "述怀",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "望月疑无得桂缘，春天又待到秋天。",
      "杏花开与槐花落，愁去愁来过几年。"
    ]
  },
  {
    "id": "4cf437762be8307bef429e64edfc373b",
    "title": "客洛酬刘驾",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "浮世总应相送老，共君偏更远行多。",
      "此回不似前回别，听尽离歌逐棹歌。"
    ]
  },
  {
    "id": "4cf437762be8307b9fca5d9f57387243",
    "title": "题钓台障子",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "君家尽是我家山，严子前台枕古湾。",
      "却把钓竿终不可，几时入海得鱼还。"
    ]
  },
  {
    "id": "4cf437762be8307bf33613b1449c4e19",
    "title": "题阳山顾炼师草堂",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "若到当时上升处，长生何事后无人。",
      "前峰自去种松子，坐见年来取茯神。"
    ]
  },
  {
    "id": "4cf437762be8307b1047c3151cf5b144",
    "title": "闻金吾妓唱梁州",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "闻君一曲古梁州，惊起黄云塞上愁。",
      "秦女树前花正发，北风吹落满城秋。"
    ]
  },
  {
    "id": "4cf437762be8307bc0009530e1dc407e",
    "title": "送太学吴康仁及第南归",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "因为太学选，志业彻春闱。",
      "首领诸生出，先登上第归。",
      "一荣犹未已，具庆且应稀。",
      "纵马行青草，临岐脱白衣。",
      "家遥楚国寄，帆对汉山飞。",
      "知己盈华省，看君再发机。"
    ]
  },
  {
    "id": "4cf437762be8307bb11e21015f188987",
    "title": "陕州题河上亭",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "岸拥洪流急，亭开清兴长。",
      "当轩河草晚，入坐水风凉。",
      "独鸟惊来客，孤云触去樯。",
      "秋声和远雨，暮色带微阳。",
      "浪静澄窗影，沙阴发簟光。",
      "逍遥每尽日，谁识爱沧浪。"
    ]
  },
  {
    "id": "4cf437762be8307b6ed7e8df9fd03f5f",
    "title": "留题姚氏山斋",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "未厌栖林趣，犹怀济世才。",
      "闲眠知道在，高步会时来。",
      "露滴从添砚，蝉吟便送杯。",
      "乱书离缥帙，迸笋出苔莓。",
      "异果因僧摘，幽窗为燕开。",
      "春游何处尽，欲别几迟回。"
    ]
  },
  {
    "id": "4cf437762be8307bc95d9fcdc8f22548",
    "title": "长安书怀投知己",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "所学近雕虫，知难谒至公。",
      "徒随众人后，拟老一生中。",
      "间岁家书到，经荒世业空。",
      "心悬沧海断，梦与白云通。",
      "玉漏声连北，银河气极东。",
      "关门迢递月，禁苑寂寥鸿。",
      "地广身难束，时平道独穷。",
      "萧条苔长雨，淅沥叶危风。",
      "久愧干朝客，多惭别钓翁。",
      "因依非不忝，延荐况曾蒙。",
      "与善应无替，垂恩本有终。",
      "霜天摇落日，莫使逐孤蓬。"
    ]
  },
  {
    "id": "4cf437762be8307b1e4140c65a5f1b73",
    "title": "送姚侍御充渭北掌书记",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "北境烽烟急，南山战伐频。",
      "抚绥初易帅，参画尽须人。",
      "书记才偏称，朝廷意更亲。",
      "绣衣行李日，绮陌别离尘。",
      "报国将临虏，之藩不离秦。",
      "豸冠严在首，雄笔健随身。",
      "饮马河声暮，休兵塞色春。",
      "败亡仍暴骨，冤哭可伤神。",
      "上策何当用，边情此是真。",
      "雕阴曾久客，拜送欲沾巾。"
    ]
  },
  {
    "id": "4cf437762be8307b0cd70278b69f6299",
    "title": "长安书情投知己",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "陕服因诗句，从容已半年。",
      "一从归阙下，罕得到门前。",
      "每候朝轩出，常看列宿悬。",
      "重投期见奖，数首果蒙传。",
      "转觉功宜倍，兼令住更坚。",
      "都忘春暂醉，少省夜曾眠。",
      "烦暑灯谁读，孤云业自专。",
      "精华搜未竭，骚雅琢须全。",
      "此事勤虽过，他谋拙莫先。",
      "槐街劳白日，桂路在青天。",
      "取第殊无序，还乡可有缘。",
      "旅情长越鸟，秋思几秦蝉。",
      "月色千楼满，砧声万井连。",
      "江山阻迢递，时节暗推迁。",
      "道即穷通守，才应始末怜。",
      "书绅相戒语，藏箧赠行篇。",
      "致主当齐圣，为郎本是仙。",
      "人心期际会，凤翼许迁延。",
      "毕竟良图在，何妨逸性便。",
      "幽斋中寝觉，珍木正阴圆。",
      "隐几闲瞻夜，临云兴渺然。",
      "五陵供丽景，六义动花笺。",
      "倘与潜生翼，宁非助化权。",
      "免教垂素发，归种海隅田。"
    ]
  },
  {
    "id": "4cf437762be8307bafeee51b8c619d96",
    "title": "府试丹浦非乐战",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "自古为君道，垂衣致理难。",
      "怀仁须去杀，用武即胜残。",
      "毒帜诛方及，兵临衅可观。",
      "居来彭蠡固，战罢洞庭宽。",
      "雪国知天远，霜林是血丹。",
      "吾皇则尧典，薄伐至桑干。"
    ]
  },
  {
    "id": "4cf437762be8307bfcc74b6d154e68a7",
    "title": "府试风雨闻鸡",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "不为风雨变，鸡德一何贞。",
      "在暗长先觉，临晨即自鸣。",
      "阴霾方见信，顷刻讵移声。",
      "向晦如相警，知时似独清。",
      "萧萧和断漏，喔喔报重城。",
      "欲识诗人兴，中含君子情。"
    ]
  },
  {
    "id": "4cf437762be8307b69413d3a398c578a",
    "title": "府试观兰亭图",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "往会人何处，遗踪事可观。",
      "林亭今日在，草木古春残。",
      "笔想吟中驻，杯疑饮后乾。",
      "向青穿峻岭，当白认回湍。",
      "月影窗间夜，湖光枕上寒。",
      "不知诗酒客，谁更慕前欢。"
    ]
  },
  {
    "id": "4cf437762be8307bef522b80d8ff600d",
    "title": "府试老人星见",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "良宵出户庭，极目向青冥。",
      "海内逢康日，天边见寿星。",
      "临空遥的的，竟晓独荧荧。",
      "春后先依景，秋来忽近丁。",
      "垂休临有道，作瑞掩前经。",
      "岂比周王梦，徒言得九龄。"
    ]
  },
  {
    "id": "4cf437762be8307ba40d9cf9ca503977",
    "title": "省试振鹭",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "有鸟生江浦，霜华作羽翰。",
      "君臣将比洁，朝野共相欢。",
      "月影林梢下，冰光水际残。",
      "翻飞时共乐，饮啄道皆安。",
      "迥翥宜高咏，群栖入静看。",
      "由来鸳鹭侣，济济列千官。"
    ]
  },
  {
    "id": "4cf437762be8307b311454aa6eaa91fa",
    "title": "寄辛明府",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "何处无苛政，东南有子男。",
      "细将朝客说，须是邑人谙。",
      "别业空经稔，归田独未甘。",
      "目凝烟积树，心贮月明潭。",
      "晓鼓愁方乱，春山睡正酣。",
      "不任啼鸟思，乡社欲桑蚕。"
    ]
  },
  {
    "id": "4cf437762be8307badeab007a54e1a51",
    "title": "苑中题友人林亭",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "井邑藏嵓穴，幽栖趣若何。",
      "春篁抽笋密，夏鸟杂雏多。",
      "坐有清风至，林无暑气过。",
      "乱书还就叶，真饮不听歌。",
      "片影明红藓，斜阴映绿萝。",
      "雄文终可惜，莫更弃高科。"
    ]
  },
  {
    "id": "4cf437762be8307ba08a3cc81bf89f03",
    "title": "投京兆府试官任文学先辈",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "高兴每论诗，非才独见推。",
      "应当明试日，不比暗投时。",
      "出口人皆信，操心自可知。",
      "孤单虽有托，际会别无期。",
      "取舍知由己，穷通断在兹。",
      "贱身何足数，公道自难欺。",
      "泽国违甘旨，渔舟积梦思。",
      "长安未归去，为倚鉴妍媸。"
    ]
  },
  {
    "id": "4cf437762be8307be0a402d2339a10da",
    "title": "之任建安渌溪亭偶作二首",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "入境当春务，农蚕事正殷。",
      "逢溪难饮马，度岭更劳人。",
      "想取烝黎泰，无过赋敛均。",
      "不知成政后，谁是得为邻。"
    ]
  },
  {
    "id": "4cf437762be8307be0a402d2fa970cf2",
    "title": "之任建安渌溪亭偶作二首",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "维舟绿溪岸，绕郡白云峰。",
      "将幕连山起，人家向水重。",
      "短才无独见，长策未相逢。",
      "所幸分尧理，烝民悉可封。"
    ]
  },
  {
    "id": "4cf437762be8307bf20f7bf7c3915848",
    "title": "下第后屏居书怀寄张侍御",
    "authorName": "李频",
    "authorId": "4cf437762be8307bf0adc88367d16d00",
    "dynasty": "唐",
    "content": [
      "刖足岂一生，良工隔千里。",
      "故山彭泽上，归梦向汾水。",
      "低催神气尽，僮仆心亦耻。",
      "未达谁不知，达者多忘此。",
      "行年忽已壮，去老年更几。",
      "功名如不彰，身殁岂为鬼。",
      "才看芳草歇，即叹凉风起。",
      "骢马未来朝，嘶声尚在耳。"
    ]
  },
  {
    "id": "4cf437762bfc6a63926d66ee9492fba4",
    "title": "赠别唐太师道袭",
    "authorName": "蜀高祖王建",
    "authorId": "4cf437762bfc6a634dfde126a6dfa190",
    "dynasty": "唐",
    "content": [
      "丱岁便将为肘腋，二纪何曾离一日。",
      "更深犹尚立案前，敷奏柔和不伤物。",
      "今朝荣贵慰我心，双旌引向重城出。",
      "褒斜旧地委勋贤，从此生灵永泰息。"
    ]
  },
  {
    "id": "4cf437762c255c3f8874fbf044cb3c66",
    "title": "贻常夷诗",
    "authorName": "朱均",
    "authorId": "4cf437762c255c3fd1457b72d1457b72",
    "dynasty": "唐",
    "content": [
      "平生游城郭，殂没委荒榛。",
      "自我辞人世，不知秋与春。",
      "牛羊久来牧，松柏几成薪。",
      "分绝车马好，甘随狐兔群。",
      "何处清风至，君子幸为邻。",
      "烈烈盛名德，依依伫良宾。",
      "千年何旦暮，一室动人神。",
      "乔木如在望，通衢良易遵。",
      "高门傥无隔，向与析龙津。"
    ]
  },
  {
    "id": "4cf437762c2c3781f2b3cb71e93ee24d",
    "title": "送韦生酒",
    "authorName": "鲍家四弦",
    "authorId": "4cf437762c2c3781d1457b72d1457b72",
    "dynasty": "唐",
    "content": [
      "白露湿庭砌，皓月临前轩。",
      "此时去留恨，含思独无言。"
    ]
  },
  {
    "id": "4cf437762c2c378125591c4be9c57cf6",
    "title": "送鲍生酒",
    "authorName": "鲍家四弦",
    "authorId": "4cf437762c2c3781d1457b72d1457b72",
    "dynasty": "唐",
    "content": [
      "风飐荷珠难暂圆，多情信有短姻缘。",
      "西楼今夜三更月，还照离人泣断弦。"
    ]
  },
  {
    "id": "4cf437762c3bbb410295899672febefe",
    "title": "陇头水",
    "authorName": "员半千",
    "authorId": "4cf437762c3bbb412335090750c3d761",
    "dynasty": "唐",
    "content": [
      "路出金河道，山连玉塞门。",
      "旌旗云里度，杨柳曲中喧。",
      "喋血多壮胆，裹革无怯魂。",
      "严霜敛曙色，大明辞朝暾。",
      "尘销营卒垒，沙静都尉垣。",
      "雾卷白山出，风吹黄叶翻。",
      "将军献凯入，万里绝河源。"
    ]
  },
  {
    "id": "4cf437762c3bbb41a377e37c6a727fea",
    "title": "陇右途中遭非语",
    "authorName": "员半千",
    "authorId": "4cf437762c3bbb412335090750c3d761",
    "dynasty": "唐",
    "content": [
      "赵有两毛遂，鲁闻二曾参。",
      "慈母犹且惑，况在行路心。",
      "冠冕无丑士，贿赂成知己。",
      "名利我所无，清浊谁见理。",
      "敝服空逢春，缓带不著身。",
      "出游非怀璧，何忧乎忌人。",
      "正须自保爱，振衣出世尘。"
    ]
  },
  {
    "id": "4cf437762c3bbb41221c29092f8f921a",
    "title": "郊庙歌辞",
    "authorName": "员半千",
    "authorId": "4cf437762c3bbb412335090750c3d761",
    "dynasty": "唐",
    "content": [
      "孝享云毕，维彻有章。",
      "云感玄羽，风悽素商。",
      "瞻望神座，祗恋匪遑。",
      "礼终乐阕，肃雍锵锵。"
    ]
  },
  {
    "id": "4cf437762c5f50af438b1bc1dafc17f8",
    "title": "奉和敕赐公主镜",
    "authorName": "席豫",
    "authorId": "4cf437762c5f50affccb3cdce49b8b40",
    "dynasty": "唐",
    "content": [
      "令节颁龙镜，仙辉下凤台。",
      "含灵万象入，写照百花开。",
      "色与皇明散，光随圣泽来。",
      "妍媸冰鉴里，从此愧非才。"
    ]
  },
  {
    "id": "4cf437762c5f50afdf2d4f4d639b4386",
    "title": "江行纪事二首",
    "authorName": "席豫",
    "authorId": "4cf437762c5f50affccb3cdce49b8b40",
    "dynasty": "唐",
    "content": [
      "飘飖任舟楫，回合傍江津。",
      "后浦情犹在，前山赏更新。",
      "树深烟幂幂，滩浅石磷磷。",
      "川路南行远，淹留惜此辰。"
    ]
  },
  {
    "id": "4cf437762c5f50afdf2d4f4ddf3d26ef",
    "title": "江行纪事二首",
    "authorName": "席豫",
    "authorId": "4cf437762c5f50affccb3cdce49b8b40",
    "dynasty": "唐",
    "content": [
      "江汛春风势，山楼曙月辉。",
      "猿攀紫岩饮，鸟拂清潭飞。",
      "古树崩沙岸，新苔覆石矶。",
      "津途赏无限，征客暂忘归。"
    ]
  },
  {
    "id": "4cf437762c5f50af92edfcc45905b65e",
    "title": "蒲津迎驾",
    "authorName": "席豫",
    "authorId": "4cf437762c5f50affccb3cdce49b8b40",
    "dynasty": "唐",
    "content": [
      "回銮下蒲坂，飞旆指秦京。",
      "雒上黄云送，关中紫气迎。",
      "霞朝看马色，月晓听鸡鸣。",
      "防拒连山险，长桥压水平。",
      "省方知化洽，察俗觉时清。",
      "天下长无事，空馀襟带名。"
    ]
  },
  {
    "id": "4cf437762c5f50afa62aff1ffc3fc427",
    "title": "奉和圣制答张说南出雀鼠谷",
    "authorName": "席豫",
    "authorId": "4cf437762c5f50affccb3cdce49b8b40",
    "dynasty": "唐",
    "content": [
      "鸣銮初幸代，旋盖欲横汾。",
      "山尽千旗出，郊平五校分。",
      "前林已暄景，后壑尚寒氛。",
      "风送箫韶曲，花铺黼黻文。",
      "盐梅推上宰，礼乐统中军。",
      "献赋纡天札，飘飖飞白云。"
    ]
  },
  {
    "id": "4cf437762c5f50af6af648343da35166",
    "title": "奉和圣制送张说巡边",
    "authorName": "席豫",
    "authorId": "4cf437762c5f50affccb3cdce49b8b40",
    "dynasty": "唐",
    "content": [
      "圣主重兵权，分符属大贤。",
      "中军仍执政，丞相复巡边。",
      "翕习戎装动，张皇庙略宣。",
      "朝荣承睿札，野饯转行旃。",
      "亭障东缘海，沙场北际天。",
      "春冬见岩雪，朝夕候烽烟。",
      "已勒封山记，犹闻遣戍篇。",
      "五营将月合，八阵与云连。",
      "经略图方远，怀柔道更全。",
      "归来画麟阁，蔼蔼武功传。"
    ]
  },
  {
    "id": "4cf437762c5f50af8edd6281c0669e45",
    "title": "送贺秘监归会稽诗",
    "authorName": "席豫",
    "authorId": "4cf437762c5f50affccb3cdce49b8b40",
    "dynasty": "唐",
    "content": [
      "南山四皓德，东海二疏名。",
      "功遂知身退，心微觉道成。",
      "霓裳明主赐，鹤驾列仙迎。",
      "诏饯出中野，朋欢留上京。",
      "灞桥春水溢，稽岭白云生。",
      "此去三千里，那堪长别情。"
    ]
  },
  {
    "id": "4cf437762cb68a5397d52d6f1d87311f",
    "title": "登长安慈恩寺塔",
    "authorName": "卢宗回",
    "authorId": "4cf437762cb68a53d1457b72d1457b72",
    "dynasty": "唐",
    "content": [
      "东方晓日上翔鸾，西转苍龙拂露盘。",
      "渭水寒光摇藻井，玉峰晴色上朱阑。",
      "九重宫阙参差见，百二山河表里观。",
      "暂辍去蓬悲不定，一凭金界望长安。"
    ]
  },
  {
    "id": "4cf437762cc14003448bf0b0db84c9b0",
    "title": "春泛若耶溪",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "幽意无断绝，此去随所偶。",
      "晚风吹行舟，花路入溪口。",
      "际夜转西壑，隔山望南斗。",
      "潭烟飞溶溶，林月低向后。",
      "生事且弥漫，愿为持竿叟。"
    ]
  },
  {
    "id": "4cf437762cc14003295df690f4e2a02a",
    "title": "冬夜寓居寄储太祝",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "自为洛阳客，夫子吾知音。",
      "尽义能下士，时人无此心。",
      "奈何离居夜，巢鸟悲空林。",
      "愁坐至月上，复闻南邻砧。"
    ]
  },
  {
    "id": "4cf437762cc140033dfa0efd303c7439",
    "title": "送储十二还庄城",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "西坂何缭绕，青林问子家。",
      "天寒噪野雀，日晚度城鸦。",
      "寂历道傍树，曈昽原上霞。",
      "兹情不可说，长恨隐沦赊。"
    ]
  },
  {
    "id": "4cf437762cc14003e1b740a7bb4ec23d",
    "title": "送章彝下第",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "长安渭桥路，行客别时心。",
      "献赋温泉毕，无媒魏阙深。",
      "黄莺啼就马，白日暗归林。",
      "三十名未立，君还惜寸阴。"
    ]
  },
  {
    "id": "4cf437762cc1400328fa1c827ebdd52f",
    "title": "送崔员外黔中监选",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "持衡出帝畿，星指夜郎飞。",
      "神女云迎马，荆门雨湿衣。",
      "听猿收泪罢，系雁待书稀。",
      "蛮貊虽殊俗，知君肝胆微。"
    ]
  },
  {
    "id": "4cf437762cc1400373c5c5f85b39ab22",
    "title": "送贾恒明府兼寄温张二司户",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "越客新安别，秦人旧国情。",
      "舟乘晚风便，月带上潮平。",
      "花路西施石，云峰句践城。",
      "明州报两掾，相忆二毛生。"
    ]
  },
  {
    "id": "4cf437762cc1400396331d6606267de7",
    "title": "送宋秀才",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "冠古积荣盛，当时数戟门。",
      "旧交丞相子，继世五侯孙。",
      "长剑倚天外，短书盈万言。",
      "秋风一送别，江上黯消魂。"
    ]
  },
  {
    "id": "4cf437762cc1400365304266286768d6",
    "title": "送平判官入秦",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "谪远自安命，三年已忘归。",
      "同声愿执手，驿骑到门扉。",
      "云是帝乡去，军书谒紫微。",
      "曾为金马客，向日泪沾衣。"
    ]
  },
  {
    "id": "4cf437762cc140036e6aef28a3f5e8dc",
    "title": "送郑务拜伯父",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "名公作逐臣，驱马拂行尘。",
      "旧国问郧子，劳歌过郢人。",
      "一川花送客，二月柳宜春。",
      "奉料竹林兴，宽怀此别晨。"
    ]
  },
  {
    "id": "4cf437762cc14003bdd9c298369be9c8",
    "title": "题招隐寺绚公房",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "开士度人久，空岩花雾深。",
      "徒知燕坐处，不见有为心。",
      "兰若门对壑，田家路隔林。",
      "还言证法性，归去比黄金。"
    ]
  },
  {
    "id": "4cf437762cc14003a8819d48d74ec7de",
    "title": "宿太平观",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "夕到玉京寝，窅冥云汉低。",
      "魂交仙室蝶，曙听羽人鸡。",
      "滴沥花上露，清泠松下溪。",
      "明当访真隐，挥手入无倪。"
    ]
  },
  {
    "id": "4cf437762cc14003bedd339d5a711c7f",
    "title": "题灵隐寺山顶禅院",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "招提此山顶，下界不相闻。",
      "塔影挂清汉，钟声和白云。",
      "观空静室掩，行道众香焚。",
      "且驻西来驾，人天日未曛。"
    ]
  },
  {
    "id": "4cf437762cc14003e0e0fb8dea3e49de",
    "title": "若耶溪逢孔九",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "相逢此溪曲，胜托在烟霞。",
      "潭影竹间动，岩阴檐外斜。",
      "人言上皇代，犬吠武陵家。",
      "借问淹留日，春风满若耶。"
    ]
  },
  {
    "id": "4cf437762cc14003e4be1b6c1158a4ab",
    "title": "宿龙兴寺",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "香刹夜忘归，松青古殿扉。",
      "灯明方丈室，珠系比丘衣。",
      "白日传心静，青莲喻法微。",
      "天花落不尽，处处鸟衔飞。"
    ]
  },
  {
    "id": "4cf437762cc14003627eadc376c58242",
    "title": "题沈东美员外山池",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "仙郎偏好道，凿沼象瀛洲。",
      "鱼乐随情性，船行任去留。",
      "秦人辨鸡犬，尧日识巢由。",
      "归客衡门外，仍怜返景幽。"
    ]
  },
  {
    "id": "4cf437762cc1400379fc781b75e3cdac",
    "title": "茅山洞口",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "华阳仙洞口，半岭拂云看。",
      "窈窕穿苔壁，差池对石坛。",
      "方随地脉转，稍觉水晶寒。",
      "未果变金骨，归来兹路难。"
    ]
  },
  {
    "id": "4cf437762cc14003127166ae314c169c",
    "title": "过方尊师院",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "羽客北山寻，草堂松径深。",
      "养神宗示法，得道不知心。",
      "洞户逢双履，寥天有一琴。",
      "更登玄圃上，仍种杏成林。"
    ]
  },
  {
    "id": "4cf437762cc140039572e921ef4b6b47",
    "title": "祇园寺",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "宝坊求往迹，神理驻沿洄。",
      "雁塔酬前愿，王身更后来。",
      "加持将暝合，朗悟豁然开。",
      "两世分明见，馀生复几哉。"
    ]
  },
  {
    "id": "4cf437762cc14003ed616662c03cb523",
    "title": "满公房",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "世界莲花藏，行人香火缘。",
      "灯王照不尽，中夜寂相传。"
    ]
  },
  {
    "id": "4cf437762cc14003b843e314ac2f4bb9",
    "title": "过融上人兰若",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "山头禅室挂僧衣，窗外无人溪鸟飞。",
      "黄昏半在下山路，却听钟声连翠微。"
    ]
  },
  {
    "id": "4cf437762cc14003896c801da321aafa",
    "title": "题鹤林寺",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "道林隐形胜，向背临层霄。",
      "松覆山殿冷，花藏溪路遥。",
      "珊珊宝幡挂，焰焰明灯烧。",
      "迟日半空谷，春风连上潮。",
      "少凭水木兴，暂令身心调。",
      "愿谢携手客，兹山禅诵饶。"
    ]
  },
  {
    "id": "4cf437762cc1400369f82fdd5506b793",
    "title": "登天竺寺",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "郡有化城最，西穷叠嶂深。",
      "松门当涧口，石路在峰心。",
      "幽见夕阳霁，高逢暮雨阴。",
      "佛身瞻绀发，宝地践黄金。",
      "云向竹溪尽，月从花洞临。",
      "因物成真悟，遗世在兹岑。"
    ]
  },
  {
    "id": "4cf437762cc1400370c275ba613bb044",
    "title": "题栖霞寺",
    "authorName": "綦毋潜",
    "authorId": "4cf437762cc14003d1457b72d1457b72",
    "dynasty": "唐",
    "content": [
      "南山势回合，灵境依此住。",
      "殿转云崖阴，僧探石泉度。",
      "龙蛇争翕习，神鬼皆密护。",
      "万壑奔道场，群峰向双树。",
      "天花飞不著，水月白成路。",
      "今日观身我，归心复何处。"
    ]
  },
  {
    "id": "4cf437762cc591e41c5a5fec8737318a",
    "title": "府尹王侍郎准制拜岳因状嵩高灵胜寄呈三十韵",
    "authorName": "尉迟汾",
    "authorId": "4cf437762cc591e4d1457b72d1457b72",
    "dynasty": "唐",
    "content": [
      "雄雄天之中，峻极闻维嵩。",
      "作镇盛标格，出云为雨风。",
      "瑞时物不疠，顺泽年多丰。",
      "加高冠四方，视秩居三公。",
      "明朝虔昭报，颁祀岁严恭。",
      "署祝纡御札，诏贤导宸衷。",
      "皇皇三川守，馨德清明躬。",
      "肃徒奉兰沐，竟夕玉华东。",
      "星汉耿斋户，松泉寒寿宫。",
      "具修谅蠲吉，曙色犹葱曚。",
      "端仪大圭立，兴俯声玲珑。",
      "挹瓒椒桂馥，奏金岩壑空。",
      "灵歆若有答，仿佛传祝工。",
      "卒事不遑偃，胜奇纷四丛。",
      "朝霞破灵嶂，错落间苍红。",
      "动息形似蚁，玄黄气如笼。",
      "奔倾千万状，群岳安比崇。",
      "日月襟袖捧，人天道路通。",
      "冥搜必殚竭，跻览忘崎穹。",
      "踏翠遍诸刹，趣绵步难终。",
      "浮丘仙袂接，谢公屐齿穷。",
      "龙潭应下瞰，九曲当骇容。",
      "龙门计东豁，三台有何踪。",
      "金象语奚应，玉人光想融。",
      "瑶浆与石髓，清骨宜遭逢。",
      "况是降神处，迹惟申甫同。",
      "周翰已洽论，伊衡亦期功。",
      "诚富东山兴，须陟中台庸。",
      "勉促旋騑軨，未可恋云松。",
      "散材事即异，期为卜一峰。"
    ]
  },
  {
    "id": "4cf437762cd95dfe779f7b68e4a6ad95",
    "title": "春思",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "莺啼燕语报新年，马邑龙堆路几千。",
      "家住层城临汉苑，心随明月到胡天。",
      "机中锦字论长恨，楼上花枝笑独眠。",
      "为问元戎窦车骑，何时返旆勒燕然。"
    ]
  },
  {
    "id": "4cf437762cd95dfe6e9cf38ff6adbb0a",
    "title": "巫山峡",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "巫峡见巴东，迢迢出半空。",
      "云藏神女馆，雨到楚王宫。",
      "朝暮泉声落，寒暄树色同。",
      "清猿不可听，偏在九秋中。"
    ]
  },
  {
    "id": "4cf437762cd95dfef7f52f16741a18ee",
    "title": "长安路",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "长安九城路，戚里五侯家。",
      "结束趋平乐，联翩抵狭斜。",
      "高楼临远水，复道出繁花。",
      "唯见相如宅，蓬门度岁华。"
    ]
  },
  {
    "id": "4cf437762cd95dfe3ac5ac15f231cb5a",
    "title": "送朱逸人",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "时人多不见，出入五湖间。",
      "寄酒全吾道，移家爱远山。",
      "更看秋草暮，欲共白云还。",
      "虽在风尘裹，陶潜身自闲。"
    ]
  },
  {
    "id": "4cf437762cd95dfe61eda30ddd33fc16",
    "title": "西陵寄灵一上人",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "西陵遇风处，自古是通津。",
      "终日空江上，云山若待人。",
      "汀洲寒事早，鱼鸟兴情新。",
      "回望山阴路，心中有所亲。"
    ]
  },
  {
    "id": "4cf437762cd95dfe974d4bb60e391ce2",
    "title": "独孤中丞筵陪饯韦君赴升州",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "中司龙节贵，上客虎符新。",
      "地控吴襟带，才高汉缙绅。",
      "泛舟应度腊，入境便行春。",
      "处处歌来暮，长江建业人。"
    ]
  },
  {
    "id": "4cf437762cd95dfe18c64e5a144e9d8c",
    "title": "酬李郎中侍御秋夜登福州城楼见寄",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "辛勤万里道，萧索九秋残。",
      "月照闽中夜，天凝海上寒。",
      "王程无地远，主意在人安。",
      "遥寄登楼作，空知行路难。"
    ]
  },
  {
    "id": "4cf437762cd95dfe026c08a481b048cf",
    "title": "同李司直诸公暑夜南馀",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "何处多明月，津亭暑夜深。",
      "烟霞不可望，云树更沈沈。",
      "好是吴中隐，仍为洛下吟。",
      "微官朝复夕，牵强亦何心。"
    ]
  },
  {
    "id": "4cf437762cd95dfe43d3fa17cb5de46f",
    "title": "赠普门上人",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "支公身欲老，长在沃州多。",
      "慧力堪传教，禅功久伏魔。",
      "山云随坐夏，江草伴头陀。",
      "借问回心后，贤愚去几何。"
    ]
  },
  {
    "id": "4cf437762cd95dfea7a88ec2057097d6",
    "title": "与诸公同登无锡北楼",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "秋兴因危堞，归心过远山。",
      "风霜征雁早，江海旅人闲。",
      "驿树寒仍密，渔舟晚自还。",
      "仲宣何所赋，只叹在荆蛮。"
    ]
  },
  {
    "id": "4cf437762cd95dfef356b04b1fb76179",
    "title": "同李苏州伤美人",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "玉佩石榴裙，当年嫁使君。",
      "专房犹见宠，倾国众皆闻。",
      "歌舞常无对，幽明忽此分。",
      "阳台千万里，何处作朝云。"
    ]
  },
  {
    "id": "4cf437762cd95dfefe8a97bd102d2726",
    "title": "题魏仲光淮山所居",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "人群不相见，乃在白云间。",
      "问我将何适，羡君今独闲。",
      "朝朝汲淮水，暮暮上龟山。",
      "幸已安贫定，当从鬓发斑。"
    ]
  },
  {
    "id": "4cf437762cd95dfea3e9ce186cf41a41",
    "title": "送顾苌",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "由来山水客，复道向新安。",
      "半是乘潮便，全非行路难。",
      "晨装林月在，野饭浦沙寒。",
      "严子千年后，何人钓旧滩。"
    ]
  },
  {
    "id": "4cf437762cd95dfecfab62f536ee151a",
    "title": "落第后东游留别",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "功成方自得，何事学干求。",
      "果以浮名误，深贻达士羞。",
      "九江连涨海，万里任虚舟。",
      "岁晚同怀客，相思波上鸥。"
    ]
  },
  {
    "id": "4cf437762cd95dfea18975975db0d6bf",
    "title": "寄刘八山中",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "东皋若近远，苦雨隔还期。",
      "闺岁风霜晚，山田收穫迟。",
      "茅檐燕去后，樵路菊黄时。",
      "平子游都久，知君坐见嗤。"
    ]
  },
  {
    "id": "4cf437762cd95dfed9f5e7e92b25f2dd",
    "title": "九日寄郑丰",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "重阳秋已晚，千里信仍稀。",
      "何处登高望，知君正忆归。",
      "还当采时菊，定未授寒衣。",
      "欲识离居恨，郊园正掩扉。"
    ]
  },
  {
    "id": "4cf437762cd95dfea729419631a31209",
    "title": "刘方平西斋对雪",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "对酒闲斋晚，开轩腊雪时。",
      "花飘疑节候，色净润帘帷。",
      "委树寒枝弱，萦空去雁迟。",
      "自然堪访戴，无复四愁诗。"
    ]
  },
  {
    "id": "4cf437762cd95dfeb5b642905264c22b",
    "title": "福先寺寻湛然寺主不见",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "寂然空伫立，往往报疏钟。",
      "高馆谁留客，东南二室峰。",
      "川原通霁色，田野变春容。",
      "惆怅层城暮，犹言归路逢。"
    ]
  },
  {
    "id": "4cf437762cd95dfe62091c7cca138deb",
    "title": "秋夜寄所思",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "寂寞坐遥夜，清风何处来？",
      "天高散骑省，月冷建章台。",
      "邻笛哀声急，城砧朔气催。",
      "芙蓉已委绝，谁复可为媒。"
    ]
  },
  {
    "id": "4cf437762cd95dfe44757684ab35714c",
    "title": "赋得郢路悲猿",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "悲猿何处发，郢路第三声。",
      "远客知秋暮，空山益夜清。",
      "啾啾深众木，噭噭入孤城。",
      "坐觉盈心耳，翛然适楚情。"
    ]
  },
  {
    "id": "4cf437762cd95dfeeffc3c426c1f0139",
    "title": "清明日青龙寺上方赋得多字",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "上方偏可适，季月况堪过。",
      "远近水声至，东西山色多。",
      "夕阳留径草，新叶变庭柯。",
      "已度清明节，春秋如客何。"
    ]
  },
  {
    "id": "4cf437762cd95dfeadb1c4686f3ea6a8",
    "title": "赠恭顺皇后挽歌",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "徂谢年方久，哀荣事独稀。",
      "虽殊百两迓，同是九泉归。",
      "诏使归金策，神人送玉衣。",
      "空山竟不从，宁肯学湘妃。"
    ]
  },
  {
    "id": "4cf437762cd95dfebd3c61be126d65ba",
    "title": "寄郑二侍御归新郑无碍寺所居",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "何事休官早，归来作郑人。",
      "云山随伴侣，伏腊见乡亲。",
      "南亩无三径，东林寄一身。",
      "谁当便静者，莫使甑生尘。"
    ]
  },
  {
    "id": "4cf437762cd95dfe754efc72c5786bab",
    "title": "送庐",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "无论行远近，归向旧烟林。",
      "寥落人家少，青冥鸟道深。",
      "白云长满目，芳草自知心。",
      "山色连东海，相思何处寻。"
    ]
  },
  {
    "id": "4cf437762cd95dfe42fc68d37a1d2473",
    "title": "送荣别驾赴华州",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "直到群峰下，应无累日程。",
      "高车入郡舍，流水出关城。",
      "草色田家迥，槐阴府吏迎。",
      "还将海沂咏，籍甚汉公卿。"
    ]
  },
  {
    "id": "4cf437762cd95dfe52c815745dcb9bf8",
    "title": "送常大夫加散骑常侍赴朔方",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "故垒烟尘后，新军河塞间。",
      "金貂宠汉将，玉节度萧关。",
      "澶漫沙中雪，依稀汉口山。",
      "人知窦车骑，计日勒铭还。"
    ]
  },
  {
    "id": "4cf437762cd95dfef8e99413cd0837b5",
    "title": "送柳八员外赴江西",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "岐路穷无极，长江九派分。",
      "行人随旅雁，楚树入湘云。",
      "久在征南役，何殊蓟北勋。",
      "离心不可问，岁暮雪纷纷。"
    ]
  },
  {
    "id": "4cf437762cd95dfe1ce9f9618ffb8f02",
    "title": "又送陆潜夫茅山寻友",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "登山自补屐，访友不赍粮。",
      "坐啸青枫晚，行吟白日长。",
      "人烟隔水见，草气入林香。",
      "谁作招寻侣，清斋宿紫阳。"
    ]
  },
  {
    "id": "4cf437762cd95dfe2526a15e2bdedf22",
    "title": "送卢郎中使君赴京",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "三年期上国，万里自东溟。",
      "曲盖遵长道，油幢憩短亭。",
      "楚云山隐隐，淮雨草青青。",
      "康乐多新兴，题诗纪所经。"
    ]
  },
  {
    "id": "4cf437762cd95dfe382a6ce98b0b9434",
    "title": "送郑员外入茅山居",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "但见全家去，宁知几日还。",
      "白云迎谷口，流水出人间。",
      "冠冕情遗世，神仙事满山。",
      "其中应有物，岂贵一身闲。"
    ]
  },
  {
    "id": "4cf437762cd95dfec6cb1758e73c1884",
    "title": "送志弥师往淮南",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "已能持律藏，复去礼禅亭。",
      "长老偏摩顶，时流尚诵经。",
      "独行寒野旷，旅宿远山青。",
      "眷属空相望，鸿飞已杳冥。"
    ]
  },
  {
    "id": "4cf437762cd95dfe9be1113eaab83303",
    "title": "谢韦大夫柳栽",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "本在胡笳曲，今从汉将营。",
      "浓阴方待庇，弱植岂无情。",
      "比雪花应吐，藏乌叶未成。",
      "五株蒙远赐，应使号先生。"
    ]
  },
  {
    "id": "4cf437762cd95dfeba5c80bada83464e",
    "title": "寄刘方平大谷田家",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "故山闻独往，樵路忆相从。",
      "冰结泉声绝，霜清野翠浓。",
      "篱边颍阳道，竹外少姨峰。",
      "日夕田家务，寒烟隔几重。"
    ]
  },
  {
    "id": "4cf437762cd95dfe59ac81279c3ae207",
    "title": "送田济之扬州赴选",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "家贫不自给，求禄为荒年。",
      "调补无高位，卑栖屈此贤。",
      "江山欲霜雪，吴楚接风烟。",
      "相去诚非远，离心亦渺然。"
    ]
  },
  {
    "id": "4cf437762cd95dfeeb5e7ec0afafebae",
    "title": "雨雪",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "风沙悲久戍，雨雪更劳师。",
      "绝漠无人境，将军苦战时。",
      "山川迷向背，氛雾失旌旗。",
      "徒念天涯隔，中人芳草期。"
    ]
  },
  {
    "id": "4cf437762cd95dfedf6dcb99e151890c",
    "title": "送刘兵曹还陇山居",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "离堂徒宴语，行子但悲辛。",
      "虽是还家路，终为陇上人。",
      "先秋雪已满，近夏草初新。",
      "唯有闻羌笛，梅花曲里春。"
    ]
  },
  {
    "id": "4cf437762cd95dfe51a45a0315ea6500",
    "title": "同裴少府安居寺对雨",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "共结寻真会，还当退食初。",
      "炉烟云气合，林叶雨声馀。",
      "溽暑销珍簟，浮凉入绮疏。",
      "归心从念远，怀此复何如。"
    ]
  },
  {
    "id": "4cf437762cd95dfeec2712ed4b2160eb",
    "title": "送元晟",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "深山秋事早，君去复何如。",
      "裛露收新稼，迎寒葺旧庐。",
      "题诗即招隐，作赋是闲居。",
      "别后空相忆，嵇康懒寄书。"
    ]
  },
  {
    "id": "4cf437762cd95dfe70c502fbf67a8681",
    "title": "送康判官往新安赋得江路西南永",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "不向新安去，那知江路长。",
      "猿声比庐霍，水色胜潇湘。",
      "驿树收残雨，渔家带夕阳。",
      "何须愁旅泊，使者有辉光。"
    ]
  },
  {
    "id": "4cf437762cd95dfef13f394ec0528262",
    "title": "宿洞灵观",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "孤烟灵洞远，积雪满山寒。",
      "松柏凌高殿，莓苔封古坛。",
      "客来清夜久，仙去白云残。",
      "明日开金箓，焚香更沐兰。"
    ]
  },
  {
    "id": "4cf437762cd95dfe297e055056b64081",
    "title": "酬卢十一过宿",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "乞还方未遂，日夕望云林。",
      "况复逢春草，何劳问此心。",
      "闭门公务散，枉策故情深。",
      "遥夜他乡酒，同君梁甫吟。"
    ]
  },
  {
    "id": "4cf437762cd95dfeaeee56dc9b6511eb",
    "title": "奉和对雪",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "春雪偏当夜，暄风却变寒。",
      "庭深不复扫，城晓更宜看。",
      "命酒闲令酌，披蓑晚未冠。",
      "连营鼓角动，忽似战桑干。"
    ]
  },
  {
    "id": "4cf437762cd95dfe70c71f0fdb31c757",
    "title": "送萧献士",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "惆怅烟郊晚，依然此送君。",
      "长河隔旅梦，浮客伴孤云。",
      "淇上春山直，黎阳大道分。",
      "西陵倘一吊，应有士衡文。"
    ]
  },
  {
    "id": "4cf437762cd95dfe532d93b85064fe6e",
    "title": "卖药人处得南阳朱山人书",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "卖药何为者，逃名市井居。",
      "唯通远山信，因致逸人书。",
      "已报还丹效，全将世事疏。",
      "秋风景溪里，萧散寄樵渔。"
    ]
  },
  {
    "id": "4cf437762cd95dfedf1648f94d25fee1",
    "title": "送裴员外往",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "分务江南远，留欢幕下荣。",
      "枫林萦楚塞，水驿到湓城。",
      "岸草知春晚，沙禽好夜惊。",
      "风帆几泊处，处处暮潮清。"
    ]
  },
  {
    "id": "4cf437762cd95dfe4fba545a31ecf34b",
    "title": "奉和王相公早春登徐州城",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "落日凭危堞，春风似故乡。",
      "川流通楚塞，山色绕徐方。",
      "壁垒依寒草，旌旗动夕阳。",
      "元戎资上策，南亩起耕桑。"
    ]
  },
  {
    "id": "4cf437762cd95dfee83de7ff95d9efa4",
    "title": "奉和对山僧",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "吏散重门掩，僧来闭阁闲。",
      "远心驰北阙，春兴寄东山。",
      "草长风光里，莺喧静默间。",
      "芳辰不可住，惆怅暮禽还。"
    ]
  },
  {
    "id": "4cf437762cd95dfe18af06444a7e1970",
    "title": "奉和待勤照上人不至",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "东洛居贤相，南方待本师。",
      "旌麾俨欲动，杯锡杳仍迟。",
      "积雪迷何处，惊风泊几时。",
      "大臣能护法，况有故山期。"
    ]
  },
  {
    "id": "4cf437762cd95dfe9c823956897577ab",
    "title": "奉和汉祖庙下之作",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "古庙风烟积，春城车骑过。",
      "方修汉祖祀，更使沛童歌。",
      "寝帐巢禽出，香烟水雾和。",
      "神心降福处，应在故乡多。"
    ]
  },
  {
    "id": "4cf437762cd95dfef7e548f86dce3661",
    "title": "和朝郎中扬子玩雪寄山阴严维",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "凝阴晦长箔，积雪满通川。",
      "征客寒犹去，愁人昼更眠。",
      "谢家兴咏日，汉将出师年。",
      "闻有招寻兴，随君访戴船。"
    ]
  },
  {
    "id": "4cf437762cd95dfe8aec5df9eb1b5db2",
    "title": "归渡洛水",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "暝色赴春愁，归人南渡头。",
      "渚烟空翠合，滩月碎光流。",
      "澧浦饶芳草，沧浪有钓舟。",
      "谁知放歌客，此意正悠悠。"
    ]
  },
  {
    "id": "4cf437762cd95dfe27cf914c7f3c4794",
    "title": "酬崔侍御期籍道士不至兼寄",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "一心求妙道，几岁候真师。",
      "丹灶今何在，白云无定期。",
      "昆仑烟景绝，汗漫往还迟。",
      "君但焚香待，人间到有时。"
    ]
  },
  {
    "id": "4cf437762cd95dfe21200895c9a8f636",
    "title": "徐州送丘侍御之越",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "时鸟催春色，离人惜岁华。",
      "远山随拥传，芳草引还家。",
      "北固潮当阔，西陵路稍斜。",
      "纵令寒食过，犹有镜中花。"
    ]
  },
  {
    "id": "4cf437762cd95dfe0501647c905c1b1b",
    "title": "送延",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "延陵初罢讲，建业去随缘。",
      "翻译推多学，坛场最少年。",
      "浣衣逢野水，乞食向人烟。",
      "遍礼南朝寺，焚香古像前。"
    ]
  },
  {
    "id": "4cf437762cd95dfefeac9a8fdf748cde",
    "title": "赋得海边树",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "历历缘荒岸，溟溟入远天。",
      "每同沙草发，长共水云连。",
      "摇落潮风早，离披海雨偏。",
      "故伤游子意，多在客舟前。"
    ]
  },
  {
    "id": "4cf437762cd95dfe808a345551828352",
    "title": "题昭上人房",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "沃州传教后，百衲老空林。",
      "虑尽朝昏磬，禅随坐卧心。",
      "鹤飞湖草迥，门闭野云深。",
      "地与天台接，中峰早晚寻。"
    ]
  },
  {
    "id": "4cf437762cd95dfe8b8af03835c98c7a",
    "title": "送李使君赴抚州",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "远送临川守，还同康乐侯。",
      "岁时徒改易，今古接风流。",
      "五马嘶长道，双旌向本州。",
      "乡心寄西北，应上郡城楼。"
    ]
  },
  {
    "id": "4cf437762cd95dfe4cbf53fc5b5bac48",
    "title": "同樊润州游郡东山",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "北固多陈迹，东山复盛游。",
      "铙声发大道，草色引行驺。",
      "此地何时有，长江自古流。",
      "频随公府步，南客寄徐州。"
    ]
  },
  {
    "id": "4cf437762cd95dfe77603c6b63811294",
    "title": "酬裴补阙吴寺见寻",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "东林初结构，已有晚钟声。",
      "窗户背流水，房廊半架城。",
      "远山重叠见，芳草浅深生。",
      "每与君携手，多烦长老迎。"
    ]
  },
  {
    "id": "4cf437762cd95dfed88d38b2bf7c68cc",
    "title": "题竹扇赠别",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "湘竹殊堪制，齐纨且未工。",
      "幸亲芳袖日，尤带旧林风。",
      "掩笑歌筵里，传书卧阁中。",
      "竟将为别赠，宁与合欢同。"
    ]
  },
  {
    "id": "4cf437762cd95dfee083501ee55556e3",
    "title": "归阳羡兼送刘八长卿",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "湖上孤帆别，江南谪宦归。",
      "前程愁更远，临水泪沾衣。",
      "云梦春山遍，潇湘过客稀。",
      "武陵招我隐，岁晚闭柴扉。"
    ]
  },
  {
    "id": "4cf437762cd95dfe7423bc7be8dc0dbc",
    "title": "逢庄纳因赠",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "世故还相见，天涯共向东。",
      "春归江海上，人老别离中。",
      "郡吏名何晚，沙鸥道自同。",
      "甘泉须早献，且莫叹飘蓬。"
    ]
  },
  {
    "id": "4cf437762cd95dfeb979cb6f0a30a596",
    "title": "送普门上人",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "花宫难久别，道者忆千灯。",
      "残雪入林路，深山归寺僧。",
      "日光依嫩草，泉响滴春冰。",
      "何用求方便，看心是一乘。"
    ]
  },
  {
    "id": "4cf437762cd95dfef75161915d748614",
    "title": "送令狐明府",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "行当腊候晚，共惜岁阴残。",
      "闻道巴山远，如何蜀路难。",
      "荒林藏积雪，乱石起惊湍。",
      "君有亲人术，应令劳者安。"
    ]
  },
  {
    "id": "4cf437762cd95dfe7f6c53fa934eca8f",
    "title": "送从侄栖闲律师",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "能知出世法，讵有在家心。",
      "南院开门送，东山策杖寻。",
      "经年期故里，及夏到空林。",
      "念远长劳望，朝朝草色深。"
    ]
  },
  {
    "id": "4cf437762cd95dfe4061907881aff0cc",
    "title": "顺心上人山池",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "南荣对庐{馮/廾}，宴坐日于斯。",
      "细草汀洲色，轻风杨柳枝。",
      "磬声催暮鸟，泉影入春池。",
      "则异人间世，唯当幽客知。"
    ]
  },
  {
    "id": "4cf437762cd95dfe0ed27f579dab4356",
    "title": "三月三日义兴李明府后亭泛舟",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "江南烟景复如何，闻道新亭更可过。",
      "处处蓺兰春浦绿，萋萋藉草远山多。",
      "壶觞须就陶彭泽，时俗犹传晋永和。",
      "更使轻桡徐转去，微风落日水增波。"
    ]
  },
  {
    "id": "4cf437762cd95dfeddabafb0e86ac84c",
    "title": "送李录事",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "北人南去雪纷纷，雁叫汀沙不可闻。",
      "积水长天随远客，荒城极浦足寒云。",
      "山从建业千峰出，江至浔阳九派分。",
      "借问督邮才弱冠，府中年少不如君。"
    ]
  },
  {
    "id": "4cf437762cd95dfe30ced8d22f384a8c",
    "title": "玄元观送李源",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "此去那知道路遥，寒原紫府上迢迢。",
      "莫辞别酒和琼液，乍唱离歌和凤箫。",
      "远水东流浮落景，缭垣西转失行镳。",
      "华山秦塞长相忆，无使音尘顿寂寥。"
    ]
  },
  {
    "id": "4cf437762cd95dfea32087a50da3131c",
    "title": "送钱唐路少府赴制举",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "公车待诏赴长安，客里新正阻旧欢。",
      "迟日未能销野雪，晴花偏自犯江寒。",
      "东溟道路通秦塞，北阙威仪识汉官。",
      "共许郤诜工射策，恩荣请向一枝看。"
    ]
  },
  {
    "id": "4cf437762cd95dfe3fd83b9805ba7161",
    "title": "秋日东郊",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "闲看秋水心无事，卧对寒松手自栽。",
      "庐岳高僧留偈别，茅山道士寄书来。",
      "燕知社日辞巢去，菊为重阳冒雨开。",
      "浅薄将何称献纳，临岐终日自迟回。"
    ]
  },
  {
    "id": "4cf437762cd95dfedd28a5d5660e2f8e",
    "title": "酬张二仓曹扬子所居见寄兼呈韩郎中",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "孤云独鹤自悠悠，别后经年尚泊舟。",
      "渔父置词相借问，郎官能赋许依投。",
      "折芳远寄三春草，乘兴闲看万里流。",
      "莫怪杜门频乞假，不堪扶病拜龙楼。"
    ]
  },
  {
    "id": "4cf437762cd95dfe61e8fd627745ff02",
    "title": "使往",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "榛草荒凉村落空，驱驰卒岁亦何功。",
      "蒹葭曙色苍苍远，蟋蟀秋声处处同。",
      "乡路遥知淮浦外，故人多在楚云东。",
      "日夕烟霜那可道，寿阳西去水无穷。"
    ]
  },
  {
    "id": "4cf437762cd95dfe4d219bebf073e584",
    "title": "同温丹",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "高楼独立思依依，极浦遥山合翠微。",
      "江客不堪频北顾，塞鸿何事复南飞。",
      "丹阳古渡寒烟积，瓜步空洲远树稀。",
      "闻道王师犹转战，谁能谈笑解重围。"
    ]
  },
  {
    "id": "4cf437762cd95dfea96159d78c5e61ad",
    "title": "宿淮阴南楼酬常伯能",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "淮阴日落上南楼，乔木荒城古渡头。",
      "浦外野风初入户，窗中海月早知秋。",
      "沧波一望通千里，画角三声起百忧。",
      "伫立分宵绝来客，烦君步屐忽相求。"
    ]
  },
  {
    "id": "4cf437762cd95dfe57c27a79086dea99",
    "title": "酬李补阙",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "十年归客但心伤，三径无人已自荒。",
      "夕宿灵台伴烟月，晨趋建礼逐衣裳。",
      "偶因麋鹿随丰草，谬荷鸳鸾借末行。",
      "纵有谏书犹未献，春风拂地日空长。"
    ]
  },
  {
    "id": "4cf437762cd95dfeec086dc82812271a",
    "title": "送崔使君赴寿州",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "列郡专城分国忧，彤幨皂盖古诸侯。",
      "仲华遇主年犹少，公瑾论兵位已酬。",
      "草色青青宜建隼，蝉声处处杂鸣驺。",
      "千里相思如可见，淮南木落早惊秋。"
    ]
  },
  {
    "id": "4cf437762cd95dfea8b1ddeab5189d8d",
    "title": "馆陶李丞旧居",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "盛名天下挹馀芳，弃置终身不拜郎。",
      "词藻世传平子赋，园林人比郑公乡。",
      "门前坠叶浮秋水，篱外寒皋带夕阳。",
      "日日青松成古木，只应来者为心伤。"
    ]
  },
  {
    "id": "4cf437762cd95dfe51d4d5a8a75c5650",
    "title": "彭祖井",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "上公旌节在徐方，旧井莓苔近寝堂。",
      "访古因知彭祖宅，得仙何必葛洪乡。",
      "清虚不共春池竟，盥漱偏宜夏日长。",
      "闻道延年如玉液，欲将调鼎献明光。"
    ]
  },
  {
    "id": "4cf437762cd95dfe9d68459fc4e0a09d",
    "title": "送张道士归茅山谒李尊师",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "向山独有一人行，近洞应逢双鹤迎。",
      "尝以素书传弟子，还因白石号先生。",
      "无穷杏树行时种，几许芝田向月耕。",
      "师事少君年岁久，欲随旄节往层城。"
    ]
  },
  {
    "id": "4cf437762cd95dfe38933a6d2ff4d65a",
    "title": "招隐寺送阎",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "离别那逢秋气悲，东林更作上方期。",
      "共知客路浮云外，暂爱僧房坠叶时。",
      "长江九派人归少，寒岭千重雁度迟。",
      "借问浔阳在何处，每看潮落一相思。"
    ]
  },
  {
    "id": "4cf437762cd95dfe852f9eb3aa856352",
    "title": "送孔巢父赴河南军",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "江城相送阻烟波，况复新秋一雁过。",
      "闻道全师征北虏，更言诸将会南河。",
      "边心杳杳乡人绝，塞草青青战马多。",
      "共许陈琳工奏记，知君名宦未蹉跎。"
    ]
  },
  {
    "id": "4cf437762cd95dfef55da9f7a9372bce",
    "title": "李二侍御丹阳东去新亭",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "姑苏东望海陵间，几度裁书信未还。",
      "长在府中持白简，岂知天畔有青山。",
      "人归极浦寒流广，雁下平芜秋野闲。",
      "旧日新亭更携手，他乡风景亦相关。"
    ]
  },
  {
    "id": "4cf437762cd95dfecb47eaa34257c8ef",
    "title": "同诸公有怀绝句",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "旧国迷江树，他乡近海门。",
      "移家南渡久，童稚解方言。"
    ]
  },
  {
    "id": "4cf437762cd95dfec3bfe3b37a992598",
    "title": "题画帐二首山水",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "桂水饶枫杉，荆南足烟雨。",
      "犹疑黛色中，复是雒阳岨。"
    ]
  },
  {
    "id": "4cf437762cd95dfea478d6295163d725",
    "title": "题画帐二首远帆",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "朝见巴江客，暮见巴江客。",
      "云帆傥暂停，中路阳台夕。"
    ]
  },
  {
    "id": "4cf437762cd95dfeaeee5430daf47af0",
    "title": "渡汝水向太和山",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "落日事搴陟，西南投一峰。",
      "诚知秋水浅，但怯无人踪。"
    ]
  },
  {
    "id": "4cf437762cd95dfe0b0140002ace8295",
    "title": "秋怨",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "长信多秋气，昭阳借月华。",
      "那堪闭永巷，闻道选良家。"
    ]
  },
  {
    "id": "4cf437762cd95dfef266c2566735c11b",
    "title": "山中五咏远山",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "少室尽西峰，鸣皋隐南面。",
      "柴门纵复关，终日窗中见。"
    ]
  },
  {
    "id": "4cf437762cd95dfe9494a1135a73f5ce",
    "title": "山中五咏南涧",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "上路各乘轩，高明尽鸣玉。",
      "宁知涧下人，自爱轻波渌。"
    ]
  },
  {
    "id": "4cf437762cd95dfe5d7a923abeb70831",
    "title": "山中五咏春早",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "草遍颍阳山，花开武陵水。",
      "春色既已同，人心亦相似。"
    ]
  },
  {
    "id": "4cf437762cd95dfe54e7ac1b3beec7a4",
    "title": "山中五咏山馆",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "山馆长寂寂，闲云朝夕来。",
      "空庭复何有，落日照青苔。"
    ]
  },
  {
    "id": "4cf437762cd95dfe541f97a5aaa50285",
    "title": "同张侍御咏兴宁寺经藏院海石榴花",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "嫩叶生初茂，残花少更鲜。",
      "结根龙藏侧，故欲并青莲。"
    ]
  },
  {
    "id": "4cf437762cd95dfe8b2e363f4f082436",
    "title": "送王司直",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "西塞云山远，东风道路长。",
      "人心胜潮水，相送过浔阳。"
    ]
  },
  {
    "id": "4cf437762cd95dfe3a16d530e205b6d8",
    "title": "婕妤春怨",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "花枝出建章，凤管发昭阳。",
      "借问承恩者，双蛾几许长。"
    ]
  },
  {
    "id": "4cf437762cd95dfe85fbb85936ba1eb2",
    "title": "题卢十一所居",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "春风来几日，先入辟疆园。",
      "身外无馀事，闲吟昼闭门。"
    ]
  },
  {
    "id": "4cf437762cd95dfe40eb97bb55c27879",
    "title": "山中",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "湘水风日满，楚山朝夕空。",
      "连峰虽已见，犹念长云中。"
    ]
  },
  {
    "id": "4cf437762cd95dfe7a9c78beb2805fc6",
    "title": "病中对石竹花",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "散点空阶下，闲凝细雨中。",
      "那能久相伴，嗟尔殢秋风。"
    ]
  },
  {
    "id": "4cf437762cd95dfea11670a844e14df6",
    "title": "送王翁信还剡中旧居",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "海岸耕残雪，溪沙钓夕阳。",
      "客中何所有，春草渐看长。"
    ]
  },
  {
    "id": "4cf437762cd95dfe39b5a5ce1f887c49",
    "title": "赋长道一绝送陆邃潜夫",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "高山迥欲登，远水深难渡。",
      "杳杳复漫漫，行人别家去。"
    ]
  },
  {
    "id": "4cf437762cd95dfe55dab3cd5c9d6f50",
    "title": "杨氏林亭探得古槎",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "千年古貌多，八月秋涛晚。",
      "偶被主人留，那知来近远。"
    ]
  },
  {
    "id": "4cf437762cd95dfe93e61f4cf307aa39",
    "title": "和王给事",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "巧解逢人笑，还能乱蝶飞。",
      "春时风入户，几片落朝衣。"
    ]
  },
  {
    "id": "4cf437762cd95dfe80d61da1e7447200",
    "title": "送陆鸿渐赴越",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "行随新树深，梦隔重江远。",
      "迢递风日间，苍茫洲渚晚。"
    ]
  },
  {
    "id": "4cf437762cd95dfe60e18536ec978921",
    "title": "鲁",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "凄凄游子若飘蓬，明月清樽只暂同。",
      "南望千山如黛色，愁君客路在其中。"
    ]
  },
  {
    "id": "4cf437762cd95dfeaee1888af17a82ac",
    "title": "送谢十二",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "四牡驱驰千里馀，越山稠叠海林疏。",
      "不辞终日离家远，应为刘公一纸书。"
    ]
  },
  {
    "id": "4cf437762cd95dfef4594225747ab2ff",
    "title": "同李万晚望南岳寺怀普门上人",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "释子身心无垢纷，独将衣钵去人群。",
      "相思晚望松林寺，唯有钟声出白云。"
    ]
  },
  {
    "id": "4cf437762cd95dfe41cdaf7f455fc13c",
    "title": "赴李",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "君家南郭白云连，正待情人弄石泉。",
      "月照烟花迷客路，苍苍何处是伊川。"
    ]
  },
  {
    "id": "4cf437762cd95dfe673db99b8aa554d3",
    "title": "重阳日酬李观",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "不见白衣来送酒，但令黄菊自开花。",
      "愁看日晚良辰过，步步行寻陶令家。"
    ]
  },
  {
    "id": "4cf437762cd95dfefd6528c510e3e9d8",
    "title": "寄权器",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "露湿青芜时欲晚，水流黄叶意无穷。",
      "节近重阳念归否，眼前篱菊带秋风。"
    ]
  },
  {
    "id": "4cf437762cd95dfe01ffc0df4eaf0331",
    "title": "韦中丞西厅海榴",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "海花争让候榴花，犯雪先开内史家。",
      "末客朝朝铃阁下，从公步履玩年华。"
    ]
  },
  {
    "id": "4cf437762cd95dfea3d898cf05e2767e",
    "title": "舟中送李观",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "江南近别亦依依，山晚川长客伴稀。",
      "独坐相思计行日，出门临水望君归。"
    ]
  },
  {
    "id": "4cf437762cd95dfe406993562bb2fe53",
    "title": "题陈胜林园",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "闭门不肯偶时人，荒竹闲园莫厌贫。",
      "腊后春风能几日？",
      "家中芳草自相亲。"
    ]
  },
  {
    "id": "4cf437762cd95dfe88d548d313990428",
    "title": "酬张二仲彝",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "吴洲见芳草，楚客动归心。",
      "屈宋乡山古，荆衡烟雨深。",
      "艰难十载别，羁旅四愁侵。",
      "澧月通沅水，湘云入桂林。",
      "已看生白发，当为乏黄金。",
      "江海时相见，唯闻梁甫吟。"
    ]
  },
  {
    "id": "4cf437762cd95dfe0c1f71c68813ae58",
    "title": "答张諲刘方平兼呈贺兰广",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "野性难驯狎，荒郊自闭门。",
      "心闲同海鸟，日夕恋山村。",
      "屡枉琼瑶赠，如今道术存。",
      "远峰时振策，春雨耐香源。",
      "复有故人在，宁闻庐鹊喧。",
      "青青草色绿，终是待王孙。"
    ]
  },
  {
    "id": "4cf437762cd95dfeb7f8f2d177971814",
    "title": "酬包评事壁画山水见寄",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "一官知所傲，本意在云泉。",
      "濡翰生新兴，群峰忽眼前。",
      "黛中分远近，笔下起风烟。",
      "岩翠深樵路，湖光出钓船。",
      "寒侵赤城顶，日照武陵川。",
      "若览名山志，仍闻招隐篇。",
      "遂令江海客，惆怅忆闲田。"
    ]
  },
  {
    "id": "4cf437762cd95dfe6a41317a4f34aba1",
    "title": "赠郑山人",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "白首沧洲客，陶然得此生。",
      "庞公采药去，莱氏与妻行。",
      "乍见还州里，全非隐姓名。",
      "枉帆临海峤，贳酒秣陵城。",
      "伐木吴山晓，持竿越水清。",
      "家人恣贫贱，物外任衰荣。",
      "忽尔辞林壑，高歌至上京。",
      "避喧心已惯，念远梦频成。",
      "石路寒花发，江田腊雪明。",
      "玄纁倘有命，何以遂躬耕。"
    ]
  },
  {
    "id": "4cf437762cd95dfe7f8b535728c006b6",
    "title": "河南郑少尹城南亭送郑判官还河东",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "使臣怀饯席，亚尹有前溪。",
      "客是仙舟里，途从御苑西。",
      "泉声喧暗竹，草色引长堤。",
      "故绛青山在，新田绿树齐。",
      "天秋闻别鹄，关晓待鸣鸡。",
      "应叹沈冥者，年年津路迷。"
    ]
  },
  {
    "id": "4cf437762cd95dfe5cdebc256c1a9028",
    "title": "登玄元庙",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "古庙川原迥，重门禁籞连。",
      "海童纷翠盖，羽客事琼筵。",
      "御路分疏柳，离宫出苑田。",
      "兴新无向背，望久辨山川。",
      "物外将遗老，区中誓绝缘。",
      "函关若远近，紫气独依然。"
    ]
  },
  {
    "id": "4cf437762cd95dfee919efe741aedbcf",
    "title": "冬夜集赋得寒漏",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "清冬洛阳客，寒漏建章台。",
      "出禁因风彻，萦窗共月来。",
      "偏将残濑杂，乍与远鸿哀。",
      "遥夜重城警，流年滴水催。",
      "闲斋堪坐听，况有故人杯。"
    ]
  },
  {
    "id": "4cf437762cd95dfeb9871429dfaa25d4",
    "title": "和郑少尹祭中岳寺北访萧居士越上方",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "肃寺祠灵境，寻真到隐居。",
      "夤缘幽谷远，萧散白云馀。",
      "晚节持僧律，他年著道书。",
      "海边曾狎鸟，濠上正观鱼。",
      "寂静求无相，淳和睹太初。",
      "一峰绵岁月，万性任盈虚。",
      "篱隔溪钟度，窗临涧木疏。",
      "谢公怀旧壑，回驾复何如。"
    ]
  },
  {
    "id": "4cf437762cd95dfe84ab0f1d834d0cd9",
    "title": "适荆州途次南阳赠何明府",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "千里独游日，有怀谁与同。",
      "言过细阳令，一遇郎陵公。",
      "清节迈多士，斯文传古风。",
      "闾阎知俗变，原野识年丰。",
      "吾道方在此，前程殊未穷。",
      "江天经岘北，客思满巴东。",
      "梦渚夕愁远，山丘晴望通。",
      "应嗟出处异，流荡楚云中。"
    ]
  },
  {
    "id": "4cf437762cd95dfe43b17502b68470ef",
    "title": "寄江东李判官",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "远怀不可道，历稔倦离忧。",
      "洛下闻新雁，江南想暮秋。",
      "澄清佐八使，纲纪案诸侯。",
      "地识吴平久，才当晋用求。",
      "时贤几殂谢，摛藻继风流。",
      "更有西陵作，还成北固游。",
      "归途限尺牍，王事在扁舟。",
      "山色临湖尽，猿声入梦愁。"
    ]
  },
  {
    "id": "4cf437762cd95dfed6f42a525fd4847f",
    "title": "送从弟豫贬远州",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "何事成迁客，思归不见乡。",
      "游吴经万里，吊屈过三湘。",
      "水与荆巫接，山通鄢郢长。",
      "名嗟黄绶系，才是白眉良。",
      "独结南枝恨，应思北雁行。",
      "忧来沽楚酒，玄鬓莫凝霜。"
    ]
  },
  {
    "id": "4cf437762cd95dfeae0e4483cd088341",
    "title": "赋得荆溪夜湍送蒋逸人归义兴山",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "惊湍流不极，夜度识云岑。",
      "长带溪沙浅，时因山雨深。",
      "方同七里路，更遂五湖心。",
      "揭厉朝将夕，潺湲古至今。",
      "花源君若许，虽远亦相寻。"
    ]
  },
  {
    "id": "4cf437762cd95dfe88d071df56d0cae0",
    "title": "太常魏博士远出贼庭江外相逢因叙其事",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "烽火惊戎塞，豺狼犯帝畿。",
      "川原无稼穑，日月翳光辉。",
      "里社枌榆毁，宫城骑吏非。",
      "群生被惨毒，杂虏耀轻肥。",
      "多士从芳饵，唯君识祸机。",
      "心同合浦叶，命寄首阳薇。",
      "耻作纤鳞喣，方随高鸟飞。",
      "山经商岭出，水泛汉池归。",
      "离别霜凝鬓，逢迎泪迸衣。",
      "京华长路绝，江海故人稀。",
      "秉节身常苦，求仁志不违。",
      "只应穷野外，耕种且相依。"
    ]
  },
  {
    "id": "4cf437762cd95dfe082f466aa54a28ac",
    "title": "上礼部杨侍郎",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "郢匠抡材日，辕轮必尽呈。",
      "敢言当一干，徒欲隶诸生。",
      "末学惭邹鲁，深仁录弟兄。",
      "馀波知可挹，弱植更求荣。",
      "绩愧他年败，功期此日成。",
      "方因旧桃李，犹冀载飞鸣。",
      "道浅犹怀分，时移但自惊。",
      "关门惊暮节，林壑废春耕。",
      "十里嵩峰近，千秋颍水清。",
      "烟花迷戍谷，墟落接阳城。",
      "渺默思乡梦，迟回知己情。",
      "劳歌终此曲，还是苦辛行。"
    ]
  },
  {
    "id": "4cf437762cd95dfeb069a735c0761508",
    "title": "宿严维宅送包七",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "江湖同避地，分手自依依。",
      "尽室今为客，经秋空念归。",
      "岁储无别墅，寒服羡邻机。",
      "草色村桥晚，蝉声江树稀。",
      "夜凉宜共醉，时难惜相违。",
      "何事随阳侣，汀洲忽背飞。"
    ]
  },
  {
    "id": "4cf437762cd95dfe050a54f032a68cfd",
    "title": "见诸姬学玉台体",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "艳唱召燕姬，清弦待卢女。",
      "由来道姓秦，谁不知家楚。",
      "传杯见目成，结带明心许。",
      "宁辞玉辇迎，自堪金屋贮。",
      "朝朝作行云，襄王迷处所。"
    ]
  },
  {
    "id": "4cf437762cd95dfe635686edd2672764",
    "title": "送李万州赴饶州觐省",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "前程观拜庆，旧馆惜招携。",
      "荀氏风流远，胡家清白齐。",
      "川回吴岫失，塞阔楚云低。",
      "举目亲鱼鸟，惊心怯鼓鼙。",
      "人稀渔浦外，滩浅定山西。",
      "无限青青草，王孙去不迷。"
    ]
  },
  {
    "id": "4cf437762cd95dfe53d304b50a61ab46",
    "title": "送归中丞使新罗",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "诏使殊方远，朝仪旧典行。",
      "浮天无尽处，望日计前程。",
      "暂喜孤山出，长愁积水平。",
      "野风飘叠鼓，海雨湿危旌。",
      "异俗知文教，通儒有令名。",
      "还将大戴礼，方外授诸生。"
    ]
  },
  {
    "id": "4cf437762cd95dfe4e4e4976b791a358",
    "title": "刘侍御朝命许停官归侍",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "孟孙唯问孝，莱子复辞官。",
      "幸遂温凊愿，其甘稼穑难。",
      "采芝供上药，拾槿奉晨餐。",
      "栋里云藏雨，山中暑带寒。",
      "非时应有笋，闲地尽生兰。",
      "赐告承优诏，长筵永日欢。"
    ]
  },
  {
    "id": "4cf437762cd95dfeef6ef3d808ea6f30",
    "title": "夜集张諲所居",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "江南成久客，门馆日萧条。",
      "惟有图书在，多伤鬓发凋。",
      "诸生陪讲诵，稚子给渔樵。",
      "虚室寒灯静，空阶落叶飘。",
      "沧洲自有趣，谁道隐须招。"
    ]
  },
  {
    "id": "4cf437762cd95dfee32d00e6aa2750b4",
    "title": "祭张公洞二首",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "尧心知稼穑，精意绕山川。",
      "风雨神只今，笙镛诏命传。",
      "沐兰只扫地，酌桂伫灵仙。",
      "拂雾陈金策，焚香拜玉筵。"
    ]
  },
  {
    "id": "4cf437762cd95dfee32d00e6c5922942",
    "title": "祭张公洞二首",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "云开小有洞，日出大罗天。",
      "三鸟随王母，双童翊子先。",
      "何时种桃核，几度看桑田。",
      "倏忽烟霞散，空岩骑吏旋。"
    ]
  },
  {
    "id": "4cf437762cd95dfe656962c14d89541c",
    "title": "与张补阙王鍊师自徐方清路同舟南下于台头寺留别赵员外裴补阙同赋杂题一首",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "朝朝春事晚，泛泛行舟远。",
      "淮海思无穷，悠扬烟景中。",
      "幸将仙子去，复与故人同。",
      "高枕随流水，轻帆任远风。",
      "钟声野寺迥，草色故城空。",
      "送别高台上，裴回共惆怅。",
      "悬知白日斜，定是犹相望。"
    ]
  },
  {
    "id": "4cf437762cd95dfe4f9e2403c23cf955",
    "title": "送王绪剡中",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "不见关山去，何时到郯中。",
      "已闻成竹木，更道长儿童。",
      "篱落云常聚，村墟水自通。",
      "朝朝忆玄度，非是对清风。"
    ]
  },
  {
    "id": "4cf437762cd95dfee468a698ffb396af",
    "title": "杂言湖山歌送许鸣谦",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "湖中之山兮波上青，桂飒飒兮雨冥冥。君归兮春早，满山兮碧草。",
      "晨舂暮汲兮心何求，涧户岩扉兮身自老。东岭西峰兮同白云，鸡鸣犬吠兮时相闻。",
      "幽芳媚景兮当嘉月，践石扪萝兮恣超忽。空山寂寂兮颍阳人，旦夕孤云随一身。"
    ]
  },
  {
    "id": "4cf437762cd95dfe49dbbe1125814ffc",
    "title": "杂言迎神词二首迎神",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "启庭户，列芳鲜，目眇眇，心绵绵，因风托雨降琼筵。",
      "纷下拜，屡加笾，人心望岁祈丰年。"
    ]
  },
  {
    "id": "4cf437762cd95dfe49dbbe11c8552612",
    "title": "杂言迎神词二首迎神",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "露沾衣，月隐壁，气凄凄，人寂寂，风回雨度虚瑶席。",
      "来无声，去无迹，神心降和福远客。"
    ]
  },
  {
    "id": "4cf437762cd95dfe5383989aed040601",
    "title": "屏风上各赋一物得携琴客",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "不是向空林，应当就磐石。",
      "白云知隐处，芳草迷行迹。",
      "如何只役心，见尔携琴客。"
    ]
  },
  {
    "id": "4cf437762cd95dfe82084490d141b4ce",
    "title": "江草歌送卢判官",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "江皋兮春早，江上兮芳草。杂蘼芜兮杜蘅，作丛秀兮欲罗生。",
      "被遥隰兮经长衍，雨中深兮烟中浅。",
      "目眇眇兮增愁，步迟迟兮堪搴。澧之浦兮湘之滨，思夫君兮送美人。",
      "吴洲曲兮楚乡路，远孤城兮依独戎。新月能分裛露时，夕阳照见连天处。",
      "问君行迈将何之，淹泊沿洄风日迟。处处汀洲有芳草，王孙讵肯念归期。"
    ]
  },
  {
    "id": "4cf437762cd95dfe3e7b5205db971170",
    "title": "杂言月洲歌送赵冽还襄阳",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "汉之广矣中有洲，洲如月兮水环流。流聒聒兮湍与濑，草青青兮春更秋。",
      "苦竹林，香枫树，樵子罛师几家住。万山飞雨一川来，巴客归船傍洲去。",
      "归人不可迟，芳杜满洲时。无限风烟皆自悲，莫辞贫贱阻心期。",
      "家住洲头定近远，朝泛轻桡暮当返。不能随尔卧芳洲，自念天机一何浅。"
    ]
  },
  {
    "id": "4cf437762cd95dfe73636660ac787303",
    "title": "沣水送郑鄠县读书",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "麦秋中夏凉风起，送君西郊及沣水。",
      "孤烟远树动离心，隔岸江流若千里。",
      "早年江海谢浮名，此路云山惬尔情。",
      "上古全经皆在口，秦人如见济南生。"
    ]
  },
  {
    "id": "4cf437762cd95dfecc829aeb4bd9edc4",
    "title": "登山歌",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "青山前，青山后，登高望两处。两处今何有？烟景满川原，离人堪白首。"
    ]
  },
  {
    "id": "4cf437762cd95dfe916e24cba18a1ae3",
    "title": "杂言无锡惠山寺流泉歌",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "寺有泉兮泉在山，锵金鸣玉兮长潺潺。作潭镜兮澄寺内，泛岩花兮到人间。",
      "土膏脉动知春早，隈隩阴深长苔草。处处萦回石磴喧，朝朝盥漱山僧老。",
      "僧自老，松自新，流活活，无冬春。任疏凿兮与汲引，若有意兮山中人。",
      "偏依佛界通仙境，明灭玲珑媚林岭。宛如太室临九潭，讵减天台望三井。",
      "我来结绶未经秋，已厌微官忆旧游。且复迟回犹未去，此心只为灵泉留。"
    ]
  },
  {
    "id": "4cf437762cd95dfeaf5ce3bc02bae794",
    "title": "寄刘方平",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "坐忆山中人，穷栖事南亩。",
      "烟霞相亲外，墟落今何有。",
      "潘郎作赋年，陶令辞官后。",
      "达生遗自适，良愿固无负。",
      "田取颍水流，树入阳城口。",
      "岁暮忧思盈，离居不堪久。"
    ]
  },
  {
    "id": "4cf437762cd95dfee46d4447a1298d61",
    "title": "曾东游以诗寄之",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "出郭离言多，回车始知远。",
      "寂然层城暮，更念前山转。",
      "总辔越成皋，浮舟背梁苑。",
      "朝朝劳延首，往住若在眼。",
      "落日孤云还，边愁迷楚关。",
      "如何溆花发，复对游子颜。",
      "古寺杉栝里，连樯洲渚间。",
      "烟生海西岸，云见吴南山。",
      "惊风扫芦荻，翻浪连天白。",
      "正是扬帆时，偏逢江上客。",
      "由来许佳句，况乃惬所适。",
      "嵯峨天姥峰，翠色春更碧。",
      "气凄湖上雨，月净剡中夕。",
      "钓艇或相逢，江蓠又堪摘。",
      "迢迢始宁墅，芜没谢公宅。",
      "朱槿列摧墉，苍苔遍幽石。",
      "顾予任疏懒，期尔振羽翮。",
      "沧洲未可行，须售金门策。"
    ]
  },
  {
    "id": "4cf437762cd95dfe8ecfd5598e1438bd",
    "title": "山中五咏门柳",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "接影武昌城，分行汉南道。",
      "何事闲门外，空对青山老。"
    ]
  },
  {
    "id": "4cf437762cd95dfe3cfe6a4cb1273332",
    "title": "送包佶赋得天津桥",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "洛阳岁暮作征客，囗囗囗囗囗囗囗。",
      "相望依然一水间，相思已如千年隔。",
      "晴烟霁景满天津，凤阁龙楼映水滨。",
      "岂无朝夕轩车度，其奈相逢非所亲。",
      "巩树甘陵愁远道，他乡一望人堪老。",
      "君报还期在早春，桥边日日看芳草。"
    ]
  },
  {
    "id": "4cf437762cd95dfe87758bd17d73158e",
    "title": "崔十四宅各赋一物得檐柳",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "官渡老风烟，浔阳媚云日。",
      "汉将营前见，胡笳曲中出。",
      "复在此檐端，垂阴仲长室。"
    ]
  },
  {
    "id": "4cf437762cd95dfec4aeecf2b8e63785",
    "title": "送段明府",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "遥夜此何其，霜空残杳霭。",
      "方嗟异乡别，暂是同公会。",
      "海林秋更疏，野水寒犹大。",
      "离人转吴岫，旅雁从燕塞。",
      "日夕望前期，劳心白云外。"
    ]
  },
  {
    "id": "4cf437762cd95dfec8ecd69405934bb1",
    "title": "题裴二十一新园",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "东郭访先生，西郊寻隐路。",
      "久为江南客，自有云阳树。",
      "已得闲园心，不知公府步。",
      "开门白日晚，倚杖青山暮。",
      "果熟任霜封，篱疏从水度。",
      "穷年无牵缀，往事惜沦误。",
      "唯见耦耕人，朝朝自来去。"
    ]
  },
  {
    "id": "4cf437762cd95dfed68a3c91ecc68735",
    "title": "寄高云",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "南徐风日好，怅望毗陵道。",
      "毗陵有故人，一见恨无因。",
      "独恋青山久，唯令白发新。",
      "每嫌持手板，时见著头巾。",
      "烟景临寒食，农桑接仲春。",
      "家贫仍嗜酒，生事今何有。",
      "芳草遍江南，劳心忆携手。"
    ]
  },
  {
    "id": "4cf437762cd95dfead0644b76f55dfdd",
    "title": "送张南史",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "马卿工词赋，位下年将暮。",
      "谢客爱云山，家贫身不闲。",
      "风波杳未极，几处逢相识。",
      "富贵人皆变，谁能念贫贱。",
      "岸有经霜草，林有故年枝。",
      "俱应待春色，独使客心悲。"
    ]
  },
  {
    "id": "4cf437762cd95dfe652a2ae73a86c6b3",
    "title": "刘方平壁画山",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "墨妙无前，性生笔先。",
      "回溪已失，远嶂犹连。",
      "侧径樵客，长林野烟。",
      "青峰之外，何处云天。"
    ]
  },
  {
    "id": "4cf437762cd95dfef464702721131ab9",
    "title": "小江怀灵一上人",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "江上年年春早，津头日日人行。",
      "借问山阴远近，犹闻薄暮钟声。"
    ]
  },
  {
    "id": "4cf437762cd95dfe5e41f9a5f9838737",
    "title": "送郑二之茅山",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "水流绝涧终日，草长深山暮春。",
      "犬吠鸡鸣几处，条桑种杏何人。"
    ]
  },
  {
    "id": "4cf437762cd95dfe68fc0c1bbce924d0",
    "title": "问李二司直所居云山",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "门外水流何处，天边树绕谁家。",
      "山色东西多少，朝朝几度云遮。"
    ]
  },
  {
    "id": "4cf437762cd95dfe1fc32d3e529d98c1",
    "title": "横吹曲辞·出塞",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "吹角出塞门，前瞻即胡地。",
      "三军尽回首，皆洒望乡泪。",
      "转念关山长，行看风景异。",
      "由来征戍客，各负轻生义。"
    ]
  },
  {
    "id": "4cf437762cd95dfeb1a8931bb37be20e",
    "title": "题高云客舍",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "孤兴日自深，浮云非所仰。",
      "窗中西城峻，树外东川广。",
      "晏起簪葛巾，闲吟倚藜杖。",
      "阮公道在醉，庄子生常养。",
      "五柳转扶疏，千峰恣来往。",
      "清秋香粳穫，白露寒菜长。",
      "吴国滞风烟，平陵延梦想。",
      "时人趋缨弁，高鸟违罗网。",
      "世事徒乱纷，吾心方浩荡。",
      "唯将山与水，处处谐真赏。"
    ]
  },
  {
    "id": "4cf437762cd95dfe365619e5ab63f166",
    "title": "送魏十六还苏州",
    "authorName": "皇甫冉",
    "authorId": "4cf437762cd95dfe50c3d761b7ee6f5f",
    "dynasty": "唐",
    "content": [
      "秋夜深深北送君，阴虫切切不堪闻。",
      "归舟明日毗陵道，回首姑苏是白云。"
    ]
  },
  {
    "id": "4cf437762ce297fe815cc4daed812cb1",
    "title": "暗投明珠",
    "authorName": "苑䛆",
    "authorId": "4cf437762ce297fed1457b72d1457b72",
    "dynasty": "唐",
    "content": [
      "至宝欣怀日，良兹岂可俦。",
      "神光非易鉴，夜色信难投。",
      "错落珍寰宇，圆明隔浅流。",
      "精灵辞合浦，素彩耀神州。",
      "抱影希人识，承时望帝求。",
      "谁言按剑者，猜忌却生雠。"
    ]
  },
  {
    "id": "4cf437762cf706eea48b23bbafe4710b",
    "title": "赠李商隐",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "羽翼恣抟扶，山河使笔驱。",
      "月疏吟夜桂，龙失咏春珠。",
      "草细盘金勒，花繁倒玉壶。",
      "徒嗟好章句，无力致前途。"
    ]
  },
  {
    "id": "4cf437762cf706ee3abfaa787d3982ca",
    "title": "元日即事",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "敛板贺交亲，称觞讵有巡。",
      "年光悲掷旧，景色喜呈新。",
      "水柳烟中重，山梅雪后真。",
      "不知将白发，何以度青春。"
    ]
  },
  {
    "id": "4cf437762cf706ee1c0b9f0140ef700a",
    "title": "送贾岛往金州谒姚员外",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "山光与水色，独往此中深。",
      "溪沥椒花气，岩盘漆叶阴。",
      "潇湘终共去，巫峡羡先寻。",
      "几夕江楼月，玄晖伴静吟。"
    ]
  },
  {
    "id": "4cf437762cf706eead91ebb01b835038",
    "title": "送友人罢举归蜀",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "憔悴满衣尘，风光岂属身。",
      "卖琴红粟贵，看镜白髭新。",
      "栈畔谁高步，巴边自问津。",
      "悽然莫滴血，杜宇正哀春。"
    ]
  },
  {
    "id": "4cf437762cf706eec2aa84edac1c7209",
    "title": "送卫尉之延陵",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "草木正花时，交亲触雨辞。",
      "一官之任远，尽室出城迟。",
      "乳滴茅君洞，鸦鸣季子祠。",
      "想知佐理暇，日有咏怀诗。"
    ]
  },
  {
    "id": "4cf437762cf706ee0cb0315dbe6e02d4",
    "title": "送越州高录事",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "官曹权纪纲，行李半舟航。",
      "浦溆潮来广，川源鸟去长。",
      "笋成稽岭岸，莲发镜湖香。",
      "泽国还之任，鲈鱼浪得尝。"
    ]
  },
  {
    "id": "4cf437762cf706ee57b93793b20dc38a",
    "title": "送潘咸",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "时时赍破囊，访我息闲坊。",
      "煮雪问茶味，当风看雁行。",
      "心齐山鹿逸，句敌柳花狂。",
      "坚苦今如此，前程岂渺茫。"
    ]
  },
  {
    "id": "4cf437762cf706eeb77f9e5d88437bda",
    "title": "送友人下第归宁",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "紫阁雪未尽，杏园花亦寒。",
      "灞西辞旧友，楚外忆新安。",
      "细雨猿啼蘖，微阳鹭起滩。",
      "旋应赴秋贡，讵得久承欢。"
    ]
  },
  {
    "id": "4cf437762cf706eec875027fb59fe539",
    "title": "游北山寺",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "烟冈影畔寺，游步此时孤。",
      "庭静众药在，鹤闲双桧枯。",
      "蓝峰露秋院，灞水入春厨。",
      "便可栖心迹，如何返旧途。"
    ]
  },
  {
    "id": "4cf437762cf706ee0a3c295c64e3abb0",
    "title": "冬日题无可上人院",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "入户道心生，茶间踏叶行。",
      "泻风瓶水涩，承露鹤巢轻。",
      "阁北长河气，窗东一桧声。",
      "诗言与禅味，语默此皆清。"
    ]
  },
  {
    "id": "4cf437762cf706ee2fa148bd8a1d1d74",
    "title": "游云际寺",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "涧壑吼风雷，香门绝顶开。",
      "阁寒僧不下，钟定虎常来。",
      "鸟啄林稍果，鼯跳竹里苔。",
      "心源无一事，尘界拟休回。"
    ]
  },
  {
    "id": "4cf437762cf706ee3d769c54b0ae9d55",
    "title": "题翠微寺",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "沿溪又涉巅，始喜入前轩。",
      "钟度鸟沈壑，殿扃云湿幡。",
      "凉泉堕众石，古木彻疏猿。",
      "月上僧阶近，斯游岂易言。"
    ]
  },
  {
    "id": "4cf437762cf706ee20b5693128a637f8",
    "title": "广德官舍二松",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "杨公休簿领，二木日坚牢。",
      "直甚彰吾节，清终庇尔曹。",
      "幽阴月里细，冷树雪中高。",
      "谁见干霄后，枝飘白鹤毛。"
    ]
  },
  {
    "id": "4cf437762cf706ee22fb11ccbda111c3",
    "title": "浴马",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "解控复收鞭，长津动细涟。",
      "空蹄沈绿玉，阔臆没连钱。",
      "沫漩桥声下，嘶盘柳影边。",
      "常闻畯龙性，固与白波便。"
    ]
  },
  {
    "id": "4cf437762cf706eea43499e8576f197d",
    "title": "和段学士南亭春日对雨",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "晨飞晚未休，兰阁客吟愁。",
      "萧飒柳边挂，萦纡花底流。",
      "声繁乍离籁，洒急不成沤。",
      "经夕江湖思，烟波一钓舟。"
    ]
  },
  {
    "id": "4cf437762cf706ee902a3ab584a4d4a9",
    "title": "书怀",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "只是守琴书，僧中独寓居。",
      "心唯务鹤静，分合与名疏。",
      "暮雨啼螀次，凉风落木初。",
      "家山太湖渌，归去复何如。"
    ]
  },
  {
    "id": "4cf437762cf706ee21c8b818329d7d03",
    "title": "一公房",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "幽深谁掩关，清净自多闲。",
      "一雨收众木，孤云生远山。",
      "花萎绿苔上，鸽乳翠楼间。",
      "岚霭燃香夕，容听半偈还。"
    ]
  },
  {
    "id": "4cf437762cf706ee5f34b42d58cc5149",
    "title": "晚次临泾",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "路入犬羊群，城寒雉堞曛。",
      "居人只尚武，过客谩投文。",
      "马怯奔浑水，雕沈莽苍云。",
      "沙田积蒿艾，竟夕见烧焚。"
    ]
  },
  {
    "id": "4cf437762cf706eed893ee2601365777",
    "title": "王母祠前写望",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "云霞千古事，桃李旧花颜。",
      "芳信沈青鸟，空祠掩暮山。",
      "香传一座暗，柳匝万家闲。",
      "那复伤神所，河昏落日间。"
    ]
  },
  {
    "id": "4cf437762cf706ee3f093dfce44e60e6",
    "title": "游暖泉精舍",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "坞木殿前空，山河泽国同。",
      "鸟闲沙影上，泉落树阴中。",
      "缆舸蒲花水，萦幡柳絮风。",
      "翛然方寸地，何事更悲蓬。"
    ]
  },
  {
    "id": "4cf437762cf706ee3ba2d52f12140994",
    "title": "上高侍御",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "旧隐白云峰，生涯落叶同。",
      "关河一栖旅，杨柳十东风。",
      "迹处龙钟内，声居汨没中。",
      "酬恩若有地，宁止杀微躬。"
    ]
  },
  {
    "id": "4cf437762cf706eeb7b8621a086946b5",
    "title": "冬夜宿余正字静恭里闲居",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "每来多便宿，不负白云言。",
      "古木朔风动，寒城疏雪翻。",
      "微灯悬刻漏，旧梦返湘沅。",
      "先是琴边起，知为阁务繁。"
    ]
  },
  {
    "id": "4cf437762cf706ee57c89503a1f15d2f",
    "title": "得子侄书",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "远书来阮巷，阙下见江东。",
      "不得经史力，枉抛耕稼功。",
      "雁天霞脚雨，渔夜苇条风。",
      "无复琴杯兴，开怀向尔同。"
    ]
  },
  {
    "id": "4cf437762cf706ee806722b937106252",
    "title": "献知己",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "亦忝受恩身，当殊投刺新。",
      "竟蒙分玉石，终不离埃尘。",
      "大谷非无暖，幽枝自未春。",
      "昏昏过朝夕，应念苦吟人。"
    ]
  },
  {
    "id": "4cf437762cf706ee73bd080111c11c84",
    "title": "赠张濆处士",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "露白覆棋宵，林青读易朝。",
      "道高天子问，名重四方招。",
      "许鹤归华顶，期僧过石桥。",
      "虽然在京国，心迹自逍遥。"
    ]
  },
  {
    "id": "4cf437762cf706ee5f923a0a89674c0d",
    "title": "送友人南中访旧知",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "春尽大方游，思君便白头。",
      "地蒸川有毒，天暖树无秋。",
      "水急三巴险，猿分五岭愁。",
      "为缘知己分，南国必淹留。"
    ]
  },
  {
    "id": "4cf437762cf706ee4978931f9225871c",
    "title": "玄都观李尊师",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "藓帻翠髯公，存思古观空。",
      "晓坛柽叶露，晴圃柳花风。",
      "寿已将椿并，棋难见局终。",
      "何当与高鹤，飞去海光中。"
    ]
  },
  {
    "id": "4cf437762cf706ee4d09d818ef6cc3c4",
    "title": "暮冬书怀呈友人",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "空为梁甫吟，谁竟是知音。",
      "风雪生寒夜，乡园来旧心。",
      "沧江孤棹迥，白阁一钟深。",
      "君子久忘我，此怀甘自沈。"
    ]
  },
  {
    "id": "4cf437762cf706eef0acb1d1da75872f",
    "title": "樊川寒食",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "新松□绿草，古柏翳黄沙。",
      "佩珂客惊鸟，绮罗人间花。",
      "蹙尘南北马，碾石去来车。",
      "川晚悲风动，坟前碎纸斜。"
    ]
  },
  {
    "id": "4cf437762cf706ee70a4fd9f6891833b",
    "title": "晚思",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "鹤下紫阁云，沈沈翠微雨。",
      "独坐正无言，孤庄一声杵。"
    ]
  },
  {
    "id": "4cf437762cf706ee2e7b45e22903d165",
    "title": "赠空禅师",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "虎见修行久，松知夏腊高。",
      "寒堂坐风雨，瞑目尚波涛。"
    ]
  },
  {
    "id": "4cf437762cf706ee36f27956811d5124",
    "title": "西山寒日逢韦侍御",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "獬豸霜中貌，龙钟病后颜。",
      "惨伤此身事，风雪动江山。"
    ]
  },
  {
    "id": "4cf437762cf706ee82bca137d4bdf9fc",
    "title": "题禅院",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "无花地亦香，有鹤松多直。",
      "向此奚必孤，山僧尽相识。"
    ]
  },
  {
    "id": "4cf437762cf706ee634a8e0bcd8f58ee",
    "title": "惊秋",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "莺啭才间关，蝉鸣旋萧屑。",
      "如何两鬓毛，不作千枝雪。"
    ]
  },
  {
    "id": "4cf437762cf706ee2d5d508198759680",
    "title": "经刘校书墓",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "远冢松回曲渚风，一官闻是校书终。",
      "霜情月思今何在，零落人间策子中。"
    ]
  },
  {
    "id": "4cf437762cf706eea2264a47170d4bcb",
    "title": "蒋处士宅喜闲公至",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "绝杯夏别螺江渡，单钵春过处士斋。",
      "尝茗议空经不夜，照花明月影侵阶。"
    ]
  },
  {
    "id": "4cf437762cf706ee6313361a13af6b4d",
    "title": "早秋寺居酬张侍御六韵见寄",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "六十上清冥，晓缄东越藤。",
      "山光紫衣陟，寺影白云凝。",
      "湿叶起寒鸟，深林惊古僧。",
      "微风窗静展，细雨阁吟登。",
      "清韵岳磬远，佳音湖水澄。",
      "却思前所献，何以豸冠称。"
    ]
  },
  {
    "id": "4cf437762cf706ee09fd1f81336df5c2",
    "title": "和段学士对雪",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "盈尺知丰稔，开窗对酒壶。",
      "飘当大野匝，洒到急流无。",
      "密际西风尽，凝间朔气扶。",
      "乾摧鸟栖蘖，冷射夜残垆。",
      "赞月澄斜汉，兼沙搅北湖。",
      "惭于郢客坐，一此调巴歈。"
    ]
  },
  {
    "id": "4cf437762cf706ee924f4533be4f3941",
    "title": "监试夜雨滴空阶",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "霎霎复凄凄，飘松又洒槐。",
      "气蒙蛛网槛，声叠藓花阶。",
      "古壁青灯动，深庭湿叶埋。",
      "徐垂旧夗瓦，竞历小茅斋。",
      "冷与阴虫间，清将玉漏谐。",
      "病身唯展转，谁见此时怀。"
    ]
  },
  {
    "id": "4cf437762cf706ee40f429cd05a1e550",
    "title": "春雨如膏",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "幂幂敛轻尘，蒙蒙湿野春。",
      "细光添柳重，幽点溅花匀。",
      "惨淡游丝景，阴沈落絮辰。",
      "回低飞蝶翅，寒滴语禽身。",
      "洒岳摧馀雪，吹江叠远蘋。",
      "东城与西陌，晴后趣何新。"
    ]
  },
  {
    "id": "4cf437762cf706ee9fdcb1889a21cafd",
    "title": "酬王檀见寄",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "驰心栖杳冥，何物比清冷。",
      "夜月照巫峡，秋风吹洞庭。",
      "酬难尘鬓皓，坐久壁灯青。",
      "竟晚苍山咏，乔枝有鹤听。"
    ]
  },
  {
    "id": "4cf437762cf706ee6342b7a194fb7a88",
    "title": "感遇",
    "authorName": "喻凫",
    "authorId": "4cf437762cf706eed1457b72d1457b72",
    "dynasty": "唐",
    "content": [
      "江乡十年别，京国累日同。",
      "在客几多事，俱付酒杯中。"
    ]
  },
  {
    "id": "4cf437762d0af133c4fccd8d65d63147",
    "title": "雪",
    "authorName": "王烈",
    "authorId": "4cf437762d0af133d1457b72d1457b72",
    "dynasty": "唐",
    "content": [
      "雪飞当梦蝶，风度几惊人。",
      "半夜一窗晓，平明千树春。",
      "花园应失路，白屋忽为邻。",
      "散入仙厨里，还如云母尘。"
    ]
  },
  {
    "id": "4cf437762d0af13327cc041be19cab40",
    "title": "酬崔峒",
    "authorName": "王烈",
    "authorId": "4cf437762d0af133d1457b72d1457b72",
    "dynasty": "唐",
    "content": [
      "徇世甘长往，逢时忝一官。",
      "欲朝青琐去，羞向白云看。",
      "荣宠无心易，艰危抗节难。",
      "思君写怀抱，非敢和幽兰。"
    ]
  },
  {
    "id": "4cf437762d0af1335f0244c7a139a681",
    "title": "塞上曲二首",
    "authorName": "王烈",
    "authorId": "4cf437762d0af133d1457b72d1457b72",
    "dynasty": "唐",
    "content": [
      "红颜岁岁老金微，砂碛年年卧铁衣。",
      "白草城中春不入，黄花戍上雁长飞。"
    ]
  },
  {
    "id": "4cf437762d0af1335f0244c7f463772f",
    "title": "塞上曲二首",
    "authorName": "王烈",
    "authorId": "4cf437762d0af133d1457b72d1457b72",
    "dynasty": "唐",
    "content": [
      "孤城夕对戍楼闲，回合青冥万仞山。",
      "明镜不须生白发，风沙自解老红颜。"
    ]
  },
  {
    "id": "4cf437762d0af1332481d7c4b4494db0",
    "title": "行路难",
    "authorName": "王烈",
    "authorId": "4cf437762d0af133d1457b72d1457b72",
    "dynasty": "唐",
    "content": [
      "行客满长路，路长良足哀。",
      "白日持角弓，射人而取财。",
      "千金谁家子，纷纷死黄埃。",
      "见者不敢言，言者不得回。",
      "家人各望归，岂知长不来。"
    ]
  },
  {
    "id": "4cf437762d40ecafd98f8b81f5683df4",
    "title": "爱妾换马",
    "authorName": "法宣",
    "authorId": "4cf437762d40ecafd1457b72d1457b72",
    "dynasty": "唐",
    "content": [
      "朱鬣饰金镳，红妆束素腰。",
      "似云来躞蹀，如雪去飘飖。",
      "桃花含浅汗，柳叶带馀娇。",
      "骋光将独立，双绝不俱标。"
    ]
  },
  {
    "id": "4cf437762d40ecaf45126f7d072cbf3f",
    "title": "和赵王观妓",
    "authorName": "法宣",
    "authorId": "4cf437762d40ecafd1457b72d1457b72",
    "dynasty": "唐",
    "content": [
      "桂山留上客，兰室命妖饶。",
      "城中画广黛，宫里束纤腰。",
      "舞袖风前举，歌声扇后娇。",
      "周郎不须顾，今日管弦调。"
    ]
  },
  {
    "id": "4cf437762d4669b0c892f73357127ebc",
    "title": "送薛大入洛",
    "authorName": "房元阳",
    "authorId": "4cf437762d4669b0d1457b72d1457b72",
    "dynasty": "唐",
    "content": [
      "惊年嗟未极，别绪复相依。",
      "雁随春北度，人共水东归。",
      "夜月临轩尽，残灯入晓微。",
      "哀怨一罢曲，幽桂徒芳菲。"
    ]
  },
  {
    "id": "4cf437762d4669b0e4dc15677e75c1b1",
    "title": "秋夜弹棋鼓琴歌",
    "authorName": "房元阳",
    "authorId": "4cf437762d4669b0d1457b72d1457b72",
    "dynasty": "唐",
    "content": [
      "流月泛艳兮露色团，拂孤□兮弄清弦。幽态窈窕兮断复连，惊风中路兮迢流年。",
      "浮荣轻薄兮欲何贤，流商激楚兮不能宣。"
    ]
  },
  {
    "id": "4cf437762d84b3e8af673a499b16ecf2",
    "title": "登石伞峰",
    "authorName": "王承邺",
    "authorId": "4cf437762d84b3e8d1457b72d1457b72",
    "dynasty": "唐",
    "content": [
      "作镇得良牧，抚戎惭匪仁。",
      "每观龚黄化，煦物如阳春。",
      "政简似多暇，游从邀众宾。",
      "鸣驺镜水畔，舍棹耶溪津。",
      "偶兹逢胜境，顿觉离嚣尘。",
      "丞相筑室在，季方结庐新。",
      "登临经绝顶，瞩眺怡心神。",
      "金章照玉伞，龙节陵松鳞。",
      "笙歌入中流，声角闻城闉。",
      "更吟琼瑶篇，愿言书诸绅。"
    ]
  },
  {
    "id": "4cf437762d97c388c91e62f5a3727f10",
    "title": "开缄怨",
    "authorName": "朱琳",
    "authorId": "4cf437762d97c388d1457b72d1457b72",
    "dynasty": "唐",
    "content": [
      "夫婿边庭久，幽闺恨几重。",
      "玉琴知别日，金镜识愁容。",
      "懒寄云中服，慵开海上封。",
      "年年得衣惯，且试莫裁缝。"
    ]
  },
  {
    "id": "4cf437762d9bb82a413b10cc07cb9544",
    "title": "谢银工",
    "authorName": "薛昭纬",
    "authorId": "4cf437762d9bb82ad1457b72d1457b72",
    "dynasty": "唐",
    "content": [
      "一楪毡根数十皴，盘中犹更有红鳞。",
      "早知文字多辛苦，悔不当初学冶银。"
    ]
  },
  {
    "id": "4cf437762d9bb82ad2d08d2d580557e4",
    "title": "华州榜寄诸门生",
    "authorName": "薛昭纬",
    "authorId": "4cf437762d9bb82ad1457b72d1457b72",
    "dynasty": "唐",
    "content": [
      "时君过听委平衡，粉署华灯到晓明。开卷固难窥浩汗，执衡空欲慕公平。",
      "机云笔舌临文健，沈宋章篇发咏清。自笑观光辉。"
    ]
  },
  {
    "id": "4cf437762d9bf2c226c22564ee5e18de",
    "title": "失题",
    "authorName": "孙处玄",
    "authorId": "4cf437762d9bf2c2d1457b72d1457b72",
    "dynasty": "唐",
    "content": [
      "汉家轻壮士，无状杀彭王。",
      "一遇风尘起，令谁守四方。"
    ]
  },
  {
    "id": "4cf437762d9e46cac8ff2f76bca07078",
    "title": "赋得行不由径",
    "authorName": "封孟绅",
    "authorId": "4cf437762d9e46cad1457b72d1457b72",
    "dynasty": "唐",
    "content": [
      "欲速意何成，康庄欲砥平。",
      "天衢皆利往，吾道泰方行。",
      "不复由莱径，无由见蒋生。",
      "三条遵广达，九轨尚安贞。",
      "紫陌悠悠去，芳尘步步清。",
      "澹台千载后，公正有遗名。"
    ]
  },
  {
    "id": "4cf437762da2d6576e0d5454e0394f9e",
    "title": "招玉川子咏新文",
    "authorName": "徐希仁",
    "authorId": "4cf437762da2d657d1457b72d1457b72",
    "dynasty": "唐",
    "content": [
      "清气宿我心，结为清泠音。",
      "一夜吟不足，君来相和吟。"
    ]
  },
  {
    "id": "4cf437762da45efda0fffb57bbca7708",
    "title": "命妓盛小丛歌饯崔侍御还阙",
    "authorName": "李讷",
    "authorId": "4cf437762da45efdd1457b72d1457b72",
    "dynasty": "唐",
    "content": [
      "绣衣奔命去情多，南国佳人敛翠娥。",
      "曾向教坊听国乐，为君重唱盛丛歌。"
    ]
  },
  {
    "id": "4cf437762dafd4b81dbf8bcf52a4490d",
    "title": "赋得风动万年枝",
    "authorName": "樊阳源",
    "authorId": "4cf437762dafd4b8d1457b72d1457b72",
    "dynasty": "唐",
    "content": [
      "珍木罗前殿，乘春任好风。",
      "振柯方袅袅，舒叶乍蒙蒙。",
      "影动丹墀上，声传紫禁中。",
      "离披偏向日，凌乱半分空。",
      "轻拂祥烟散，低摇翠色同。",
      "长令占天眷，四气借全功。"
    ]
  },
  {
    "id": "4cf437762de6959a7d26e605df3a3d2d",
    "title": "奉和九日幸临渭亭登高应制得亭字",
    "authorName": "杨廉",
    "authorId": "4cf437762de6959ad1457b72d1457b72",
    "dynasty": "唐",
    "content": [
      "远目瞰秦坰，重阳坐灞亭。",
      "既开黄菊酒，还降紫微星。",
      "箫鼓谙仙曲，山河入画屏。",
      "幸兹陪宴喜，无以效丹青。"
    ]
  },
  {
    "id": "4cf437762de6959ae2b23371574339e3",
    "title": "奉和九月九日登慈恩寺浮图应制",
    "authorName": "杨廉",
    "authorId": "4cf437762de6959ad1457b72d1457b72",
    "dynasty": "唐",
    "content": [
      "万乘临真境，重阳眺远空。",
      "慈云浮雁塔，定水映龙宫。",
      "宝铎含飙响，仙轮带日红。",
      "天文将瑞色，辉焕满寰中。"
    ]
  },
  {
    "id": "4cf437762e0da1d7988ef551db5cc5ae",
    "title": "和张相公太原山亭怀古诗",
    "authorName": "陆瀍",
    "authorId": "4cf437762e0da1d7d1457b72d1457b72",
    "dynasty": "唐",
    "content": [
      "激水泻飞瀑，寄怀良在兹。",
      "如何谢安石，要结东山期。",
      "入座兰蕙馥，当轩松桂滋。",
      "于焉悟幽道，境寂心自怡。"
    ]
  },
  {
    "id": "4cf437762e14091311e4e16069ad8d9f",
    "title": "秋夜怀友",
    "authorName": "马吉甫",
    "authorId": "4cf437762e140913d1457b72d1457b72",
    "dynasty": "唐",
    "content": [
      "故人在天末，空庭明月时。",
      "白云劳寤寐，芳树歇华滋。",
      "蟋蟀鸣秋草，蜘蛛弄晓丝。",
      "菊花应可泛，留兴待□□。"
    ]
  },
  {
    "id": "4cf437762e140913d4f3352625c517b2",
    "title": "秋晴过李三山池",
    "authorName": "马吉甫",
    "authorId": "4cf437762e140913d1457b72d1457b72",
    "dynasty": "唐",
    "content": [
      "山游□未狎，朝隐遂为群。",
      "地僻烟霞异，心闲出处分。",
      "褰开弄晴景，披拂喜朝闻。",
      "野兴浮黄菊，林栖卧白云。",
      "窥临苔壁古，歌啸竹亭曛。",
      "回想幽岩路，知予复解纷。"
    ]
  },
  {
    "id": "4cf437762e149c8eabc3caa533b37721",
    "title": "菩提偈（其三）",
    "authorName": "惠能",
    "authorId": "4cf437762e149c8e4c27cea807c5807d",
    "dynasty": "唐",
    "content": [
      "菩提本无树，明镜亦非台。",
      "本来无一物，何处惹尘埃。"
    ]
  },
  {
    "id": "4cf437762e149c8e9d8519dd93d7e582",
    "title": "菩提偈（其四）",
    "authorName": "惠能",
    "authorId": "4cf437762e149c8e4c27cea807c5807d",
    "dynasty": "唐",
    "content": [
      "菩提只向心觅，何劳向外求玄？",
      "听说依此修行，西方只在目前！"
    ]
  },
  {
    "id": "4cf437762e149c8e0bec92a0aebd620a",
    "title": "菩提偈",
    "authorName": "惠能",
    "authorId": "4cf437762e149c8e4c27cea807c5807d",
    "dynasty": "唐",
    "content": [
      "菩提本无树，明镜亦非台。",
      "佛性常清净，何处有尘埃！",
      "心是菩提树，身为明镜台。",
      "明镜本清净，何处染尘埃！",
      "菩提本无树，明镜亦非台。",
      "本来无一物，何处惹尘埃！",
      "菩提只向心觅，何劳向外求玄？",
      "听说依此修行，西方只在目前！"
    ]
  },
  {
    "id": "4cf437762e190d9a5f57e7de00e8dc46",
    "title": "哀求法汉僧",
    "authorName": "慧超",
    "authorId": "4cf437762e190d9ad1457b72d1457b72",
    "dynasty": "唐",
    "content": [
      "故里灯无主，他方宝树摧。",
      "神灵去何处，玉貌已成灰。",
      "忆想哀情切，悲君愿不随。",
      "孰知乡国路，空见白云归。"
    ]
  },
  {
    "id": "4cf437762e190d9a71b1dd0d02a22f15",
    "title": "南天路言怀",
    "authorName": "慧超",
    "authorId": "4cf437762e190d9ad1457b72d1457b72",
    "dynasty": "唐",
    "content": [
      "月夜瞻{日阝}路，浮云飒飒归。减书参去便，风急不听回。",
      "我国天岸北，他邦地角西。日南无有雁，谁为向林飞。"
    ]
  },
  {
    "id": "4cf437762e190d9ad8a3f65fb6d220b3",
    "title": "摩诃罗国娑般檀寺述志",
    "authorName": "慧超",
    "authorId": "4cf437762e190d9ad1457b72d1457b72",
    "dynasty": "唐",
    "content": [
      "不虑菩提远，焉将鹿苑遥。",
      "只愁悬路险，非意业风飘。",
      "八塔难诚见，参著经劫烧。",
      "何其人愿满，目睹在今朝。"
    ]
  },
  {
    "id": "4cf437762e1bb5f26af5952e9c75f4fd",
    "title": "七老会诗",
    "authorName": "胡杲",
    "authorId": "4cf437762e1bb5f2d1457b72d1457b72",
    "dynasty": "唐",
    "content": [
      "闲居同会在三春，大抵愚年最出群。",
      "霜鬓不嫌杯酒兴，白头仍爱玉炉熏。",
      "裴回玩柳心犹健，老大看花意却勤。",
      "凿落满斟判酩酊，香囊高挂任氤氲。",
      "搜神得句题红叶，望景长吟对白云。",
      "今日交情何不替？",
      "齐年同事圣明君。"
    ]
  },
  {
    "id": "4cf437762e556afb5617cd286acc455c",
    "title": "郊庙歌辞享太庙乐章宣宗室舞",
    "authorName": "夏侯孜",
    "authorId": "4cf437762e556afbd1457b72d1457b72",
    "dynasty": "唐",
    "content": [
      "于铄令主，圣祚重昌。",
      "兴起教义，申明典章。",
      "俗尚素朴，人皆乐康。",
      "积德可报，流庆无疆。"
    ]
  },
  {
    "id": "4cf437762e56472bfefa8ce9773a5429",
    "title": "凌朝浮江旅思",
    "authorName": "韦承庆",
    "authorId": "4cf437762e56472bd1457b72d1457b72",
    "dynasty": "唐",
    "content": [
      "天晴上初日，春水送孤舟。",
      "山远疑无树，潮平似不流。",
      "岸花开且落，江鸟没还浮。",
      "羁望伤千里，长歌遣四愁。"
    ]
  },
  {
    "id": "4cf437762e56472b9c5c0d4e896c1077",
    "title": "寒食应制",
    "authorName": "韦承庆",
    "authorId": "4cf437762e56472bd1457b72d1457b72",
    "dynasty": "唐",
    "content": [
      "凤城春色晚，龙禁早晖通。",
      "旧火收槐燧，馀寒入桂宫。",
      "莺啼正隐叶，鸡斗始开笼。",
      "蔼蔼瑶山满，仙歌始乐风。"
    ]
  },
  {
    "id": "4cf437762e56472b87cf42b32b62ded2",
    "title": "南中咏雁",
    "authorName": "韦承庆",
    "authorId": "4cf437762e56472bd1457b72d1457b72",
    "dynasty": "唐",
    "content": [
      "万里人南去，三春雁北飞。",
      "不知何岁月，得与尔同归？"
    ]
  },
  {
    "id": "4cf437762e56472b35c914086cb349ef",
    "title": "直中书省",
    "authorName": "韦承庆",
    "authorId": "4cf437762e56472bd1457b72d1457b72",
    "dynasty": "唐",
    "content": [
      "清切凤皇池，扶疏鸡树枝。",
      "唯应集鸾鹭，何为宿羁雌。",
      "大造乾坤辟，深恩雨露垂。",
      "昆蚑皆含养，驽骀亦驱驰。",
      "木偶翻为用，芝泥忽滥窥。",
      "九思空自勉，五字本无施。",
      "徒喜逢千载，何阶答二仪。",
      "萤光向日尽，蚊力负山疲。",
      "禁宇庭除阔，闲宵钟箭移。",
      "暗花临户发，残月下帘欹。",
      "白发随年改，丹心为主披。",
      "命将时共泰，言与行俱危。",
      "寄谢巢由客，尧年正在斯。"
    ]
  },
  {
    "id": "4cf437762e56472bdefda683e9ce2d07",
    "title": "横吹曲辞·折杨柳",
    "authorName": "韦承庆",
    "authorId": "4cf437762e56472bd1457b72d1457b72",
    "dynasty": "唐",
    "content": [
      "万里边城地，三春杨柳节。",
      "叶似镜中眉，花如关外雪。",
      "征人远乡思，倡妇高楼别。",
      "不忍掷年华，含情寄攀折。"
    ]
  },
  {
    "id": "4cf437762e645b84bd42bee0bd63f8b3",
    "title": "书任生案",
    "authorName": "嵩山女",
    "authorId": "4cf437762e645b84d1457b72d1457b72",
    "dynasty": "唐",
    "content": [
      "我本籍上清，谪居游五岳。",
      "以君无俗累，来劝神仙学。"
    ]
  },
  {
    "id": "4cf437762e645b84bd42bee0332a5f1f",
    "title": "书任生案",
    "authorName": "嵩山女",
    "authorId": "4cf437762e645b84d1457b72d1457b72",
    "dynasty": "唐",
    "content": [
      "葛洪还有妇，王母亦有夫。",
      "神仙尽灵匹，君意合何如。"
    ]
  },
  {
    "id": "4cf437762e645b845113c96f62b05e2b",
    "title": "临去书赠",
    "authorName": "嵩山女",
    "authorId": "4cf437762e645b84d1457b72d1457b72",
    "dynasty": "唐",
    "content": [
      "君子既执迷，无由达情素。",
      "明月海山上，秋风独归去。"
    ]
  },
  {
    "id": "4cf437762e6548534ae4b049df88da14",
    "title": "奉和圣制过温汤",
    "authorName": "郑义真",
    "authorId": "4cf437762e654853d1457b72d1457b72",
    "dynasty": "唐",
    "content": [
      "洛川方驻跸，丰野暂停銮。",
      "汤泉恒独涌，温谷岂知寒。",
      "漏鼓依岩畔，相风出树端。",
      "岭烟遥聚草，山月迥临鞍。",
      "日用诚多幸，天文遂仰观。"
    ]
  },
  {
    "id": "4cf437762e7f0d2b2f878d0a625b03ad",
    "title": "送苏尚书赴益州",
    "authorName": "郑惟忠",
    "authorId": "4cf437762e7f0d2bd1457b72c8ed21db",
    "dynasty": "唐",
    "content": [
      "离忧将岁尽，归望逐春来。",
      "庭花如有意，留艳待人开。"
    ]
  },
  {
    "id": "4cf437762e7f0d2ba5829fc36ea79e26",
    "title": "古石之歌",
    "authorName": "郑惟忠",
    "authorId": "4cf437762e7f0d2bd1457b72c8ed21db",
    "dynasty": "唐",
    "content": [
      "江东藏瑞简，济北蕴兵书。若非平固湖中雁，定是昆明池里鱼。"
    ]
  },
  {
    "id": "4cf437762e92d630db31e3a5b653b6d8",
    "title": "离思·其四",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "曾经沧海难为水，除却巫山不是云。",
      "取次花丛懒回顾，半缘修道半缘君。"
    ]
  },
  {
    "id": "4cf437762e92d63000b99759e94d6e78",
    "title": "遣悲怀（其一）",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "谢公最小偏怜女，自嫁黔娄百事乖。",
      "顾我无衣搜荩箧，泥他沽酒拔金钗。",
      "野蔬充膳甘长藿，落叶添薪仰古槐。",
      "今日俸钱过十万，与君营奠复营斋。"
    ]
  },
  {
    "id": "4cf437762e92d6309cc6d8a8b4356dec",
    "title": "遣悲怀（其二）",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "昔日戏言身后意，今朝都到眼前来。",
      "衣裳已施行看尽，针线犹存未忍开。",
      "尚想旧情怜婢仆，也曾因梦送钱财。",
      "诚知此恨人人有，贫贱夫妻百事哀。"
    ]
  },
  {
    "id": "4cf437762e92d6307ecd0bbdc8ad0fa1",
    "title": "遣悲怀（其三）",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "闲坐悲君亦自悲，百年都是几多时。",
      "邓攸无子寻知命，潘岳悼亡犹费词。",
      "同穴窅冥何所望，他生缘会更难期。",
      "惟将终夜常开眼，报答平生未展眉。"
    ]
  },
  {
    "id": "4cf437762e92d6307ae50b5fda62172c",
    "title": "行宫",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "寥落古行宫，宫花寂寞红。",
      "白头宫女在，闲坐说玄宗。"
    ]
  },
  {
    "id": "4cf437762e92d6308fa94f5c1bc91b6e",
    "title": "菊花",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "秋丛绕舍似陶家，遍绕篱边日渐斜。",
      "不是花中偏爱菊，此花开尽更无花。"
    ]
  },
  {
    "id": "4cf437762e92d63021a0a35abbe3439e",
    "title": "春分投简阳明洞天作",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "中分春一半，今日半春徂。",
      "老惜光阴甚，慵牵兴绪孤。",
      "偶成投秘简，聊得泛平湖。",
      "郡邑移仙界，山川展画图。",
      "旌旗遮屿浦，士女满闉闍。",
      "似木吴儿劲，如花越女姝。",
      "牛侬惊力直，蚕妾笑睢盱。",
      "怪我携章甫，嘲人托鹧鸪。",
      "闾阎随地胜，风俗与华殊。",
      "跣足沿流妇，丫头避役奴。",
      "雕题虽少有，鸡卜尚多巫。",
      "乡味尤珍蛤，家神爱事乌。",
      "舟船通海峤，田种绕城隅。",
      "栉比千艘合，袈裟万顷铺。",
      "亥茶阗小市，渔父隔深芦。",
      "日脚斜穿浪，云根远曳蒲。",
      "凝风花气度，新雨草芽苏。",
      "粉坏梅辞萼，红含杏缀珠。",
      "薅余秧渐长，烧后葑犹枯。",
      "绿綟高悬柳，青钱密辫榆。",
      "驯鸥眠浅濑，惊雉迸平芜。",
      "水静王余见，山空谢豹呼。",
      "燕狂捎蛱蝶，螟挂集蒲卢。",
      "浅碧鹤新卵，深黄鹅嫩雏。",
      "村扉以白板，寺壁耀赪糊。",
      "禹庙才离郭，陈庄恰半途。",
      "石帆何峭峣，龙瑞本萦纡。",
      "穴为探符坼，潭因失箭刳。",
      "堤形弯熨斗，峰势踊香炉。",
      "幢盖迎三洞，烟霞贮一壶。",
      "桃枝蟠复直，桑树亚还扶。",
      "鳖解称从事，松堪作大夫。",
      "荣光飘殿阁，虚籁合笙竽。",
      "庭狎仙翁鹿，池游县令凫。",
      "君心除健羡，扣寂入虚无。",
      "冈蹋翻星纪，章飞动帝枢。",
      "东皇提白日，北斗下玄都。",
      "骑吏裙皆紫，科车幰尽朱。",
      "地侯鞭社伯，海若跨天吴。",
      "雾喷雷公怒，烟扬灶鬼趋。",
      "投壶怜玉女，噀饭笑麻姑。",
      "果实经千岁，衣裳重六铢。",
      "琼杯传素液，金匕进雕胡。",
      "掌里承来露，柈中钓得鲈。",
      "菌生悲局促，柯烂觉须臾。",
      "稊米休言圣，醯鸡益伏愚。",
      "鼓鼙催暝色，簪组缚微躯。",
      "遂别真徒侣，还来世路衢。",
      "题诗叹城郭，挥手谢妻孥。",
      "幸有桃源近，全家肯去无。"
    ]
  },
  {
    "id": "4cf437762e92d6309bd4ca23ea74b4e9",
    "title": "咏廿四气诗·小暑六月节",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "倏忽温风至，因循小暑来。",
      "竹喧先觉雨，山暗已闻雷。",
      "户牖深青霭，阶庭长绿苔。",
      "鹰鹯新习学，蟋蟀莫相催。"
    ]
  },
  {
    "id": "4cf437762e92d6308bfd3a4f25111e1a",
    "title": "赋得九月尽",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "霜降三旬后，蓂馀一叶秋。",
      "玄阴迎落日，凉魄尽残钩。",
      "半夜灰移琯，明朝帝御裘。",
      "潘安过今夕，休咏赋中愁。"
    ]
  },
  {
    "id": "4cf437762e92d630fd09562a4849f8a8",
    "title": "咏廿四气诗·小寒十二月节",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "小寒连大吕，欢鹊垒新巢。",
      "拾食寻河曲，衔紫绕树梢。",
      "霜鹰近北首，雊雉隐藂茅。",
      "莫怪严凝切，春冬正月交。"
    ]
  },
  {
    "id": "4cf437762e92d630cdffef55b4dd3fea",
    "title": "咏廿四气诗·大寒十二月中",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "腊酒自盈樽，金炉兽炭温。",
      "大寒宜近火，无事莫开门。",
      "冬与春交替，星周月讵存？",
      "明朝换新律，梅柳待阳春。"
    ]
  },
  {
    "id": "4cf437762e92d6306c862a955c239987",
    "title": "闻乐天授江州司马",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "残灯无焰影幢幢，此夕闻君谪九江。",
      "垂死病中惊坐起，暗风吹雨入寒窗。"
    ]
  },
  {
    "id": "4cf437762e92d6303a48a3dba5118a25",
    "title": "说剑",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "吾友有宝剑，密之如密友。",
      "我实胶漆交，中堂共杯酒。",
      "酒酣肝胆露，恨不眼前剖。",
      "高唱荆卿歌，乱击相如缶。",
      "更击复更唱，更酌亦更寿。",
      "白虹坐上飞，青蛇匣中吼。",
      "我闻音响异，疑是干将偶。",
      "为君再拜言，神物可见不。",
      "君言我所重，我自为君取。",
      "迎箧已焚香，近鞘先泽手。",
      "徐抽寸寸刃，渐屈弯弯肘。",
      "杀杀霜在锋，团团月临纽。",
      "逡巡潜虬跃，郁律惊左右。",
      "霆电满室光，蛟龙绕身走。",
      "我为捧之泣，此剑别来久。",
      "铸时菫山破，藏在松桂朽。",
      "幽匣狱底埋，神人水心守。",
      "本是稽泥淬，果非雷焕有。",
      "我欲评剑功，愿君良听受。",
      "剑可剸犀兕，剑可切琼玖。",
      "剑决天外云，剑冲日中斗。",
      "剑隳妖蛇腹，剑拂佞臣首。",
      "太古初断鳌，武王亲击纣。",
      "燕丹卷地图，陈平绾花绶。",
      "曾被桂树枝，寒光射林薮。",
      "曾经铸农器，利用剪稂莠。",
      "神物终变化，复为龙牝牡。",
      "晋末武库烧，脱然排户牖。",
      "为欲扫群胡，散作弥天帚。",
      "自兹失所往，豪英共为诟。",
      "今复谁人铸，挺然千载后。",
      "既非古风胡，无乃近鵶九。",
      "自我与君游，平生益自负。",
      "况擎宝剑出，重以雄心扣。",
      "此剑何太奇，此心何太厚。",
      "劝君慎所用，所用无或苟。",
      "潜将辟魑魅，勿但防妾妇。",
      "留斩泓下蛟，莫试街中狗。",
      "君今困泥滓，我亦坌尘垢。",
      "俗耳惊大言，逢人少开口。"
    ]
  },
  {
    "id": "4cf437762e92d630c72b859470b068b9",
    "title": "咏廿四气诗·大暑六月中",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "大暑三秋近，林钟九夏移。",
      "桂轮开子夜，萤火照空时。",
      "菰果邀儒客，菰蒲长墨池。",
      "绛纱浑卷上，经史待风吹。"
    ]
  },
  {
    "id": "4cf437762e92d630fd23d9508e7e43ff",
    "title": "咏廿四气诗·小雪十月中",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "莫怪虹无影，如今小雪时。",
      "阴阳依上下，寒暑喜分离。",
      "满月光天汉，长风响树枝。",
      "横琴对渌醑，犹自敛愁眉。"
    ]
  },
  {
    "id": "4cf437762e92d63059b637715c277650",
    "title": "咏廿四气诗·小满四月中",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "小满气全时，如何靡草衰。",
      "田家私黍稷，方伯问蚕丝。",
      "杏麦修镰钐，錋𦬔竖棘篱。",
      "向来看苦菜，独秀也何为？"
    ]
  },
  {
    "id": "4cf437762e92d630458d674eee24a48b",
    "title": "咏廿四气诗·处暑七月中",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "向来鹰祭鸟，渐觉白藏深。",
      "叶下空惊吹，天高不见心。",
      "气收禾黍熟，风静草虫吟。",
      "缓酌樽中酒，容调膝上琴。"
    ]
  },
  {
    "id": "4cf437762e92d6309b10b96960d52eec",
    "title": "咏廿四气诗·立冬十月节",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "霜降向人寒，轻冰渌水漫。",
      "蟾将纤影出，雁带几行残。",
      "田种收藏了，衣裘制造看。",
      "野鸡投水日，化蜃不将难。"
    ]
  },
  {
    "id": "4cf437762e92d6304993048ae2d02df3",
    "title": "咏廿四气诗·立春正月节",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "春冬移律吕，天地换星霜。",
      "间泮游鱼跃，和风待柳芳。",
      "早梅迎雨水，残雪怯朝阳。",
      "万物含新意，同欢圣日长。"
    ]
  },
  {
    "id": "4cf437762e92d6308c1eaaad0afb6261",
    "title": "咏廿四气诗·立夏四月节",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "欲知春与夏，仲吕启朱明。",
      "蚯蚓谁教出，王菰自合生。",
      "帘蚕呈茧样，林鸟哺雏声。",
      "渐觉云峰好，徐徐带雨行。"
    ]
  },
  {
    "id": "4cf437762e92d6305552a93d7c114441",
    "title": "咏廿四气诗·芒种五月节",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "芒种看今日，螗螂应节生。",
      "彤云高下影，鴳鸟往来声。",
      "渌沼莲花放，炎风暑雨晴。",
      "相逢问蚕麦，幸得称人情。"
    ]
  },
  {
    "id": "4cf437762e92d63016d623ce982bdc99",
    "title": "咏廿四气诗·谷雨三月中",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "谷雨春光晓，山川黛色青。",
      "叶间鸣戴胜，泽水长浮萍。",
      "暖屋生蚕蚁，喧风引麦葶。",
      "鸣鸠徒拂羽，信矣不堪听。"
    ]
  },
  {
    "id": "4cf437762e92d630d747b9142ef1b5f7",
    "title": "咏廿四气诗·雨水正月中",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "雨水洗春容，平田已见龙。",
      "祭鱼盈浦屿，归雁捧山峰。",
      "云色轻还重，风光淡又浓。",
      "向春入二月，花色影重重。"
    ]
  },
  {
    "id": "4cf437762e92d630d33217ca918e2aaf",
    "title": "咏廿四气诗·春分二月中",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "二气莫交争，春分雨处行。",
      "雨来看电影，云过听雷声。",
      "山色连天碧，林花向日明。",
      "梁间玄鸟语，欲似解人情。"
    ]
  },
  {
    "id": "4cf437762e92d630389142a8eff9b7b9",
    "title": "咏廿四气诗·惊蛰二月节",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "阳气初惊蛰，韶光大地周。",
      "桃花开蜀锦，鹰老化春鸠。",
      "时候争催迫，萌芽互矩修。",
      "人间务生事，耕种满田畴。"
    ]
  },
  {
    "id": "4cf437762e92d630210bbfb8a72027a6",
    "title": "咏廿四气诗·清明三月节",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "清明来向晚，山渌正光华。",
      "杨柳先飞絮，梧桐续放花。",
      "鴽声知化鼠，虹影指天涯。",
      "已识风云意，宁愁雨谷赊。"
    ]
  },
  {
    "id": "4cf437762e92d630df349c07aa7cca61",
    "title": "咏廿四气诗·寒露九月节",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "寒露惊秋晚，朝看菊渐黄。",
      "千家风扫叶，万里雁随阳。",
      "化蛤悲群鸟，收田畏早霜。",
      "因知松柏志，冬夏色苍苍。"
    ]
  },
  {
    "id": "4cf437762e92d630bd68b35d2c8dd914",
    "title": "咏廿四气诗·霜降九月中",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "风卷清云尽，空天万里霜。",
      "野豺先祭月，仙菊遇重阳。",
      "秋色悲疏木，鸿鸣忆故乡。",
      "谁知一樽酒，能使百秋亡。"
    ]
  },
  {
    "id": "4cf437762e92d6307aff53a3687eec00",
    "title": "咏廿四气诗·大雪十一月节",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "积阴成大雪，看处乱霏霏。",
      "玉管鸣寒夜，披书晓绛帷。",
      "黄钟随气改，鴳鸟不鸣时。",
      "何限苍生类，依依惜暮晖。"
    ]
  },
  {
    "id": "4cf437762e92d6303455c8d463177f69",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "巴蛇千种毒，其最鼻褰蛇。",
      "掉舌翻红燄，盘身蹙白花。",
      "喷人竖毛发，饮浪沸泥沙。",
      "欲学叔敖瘗，其如多似麻。"
    ]
  },
  {
    "id": "4cf437762e92d6303455c8d403996026",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "越岭南滨海，武都西隐戎。",
      "雄黄假名石，鷣鸟远难笼。",
      "讵有隳肠计，应无破脑功。",
      "巴山昼昏黑，妖雾毒蒙蒙。"
    ]
  },
  {
    "id": "4cf437762e92d6303455c8d4351e4efe",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "汉帝斩蛇剑，晋时烧上天。",
      "自兹繁巨蟒，往往寿千年。",
      "白昼遮长道，青溪蒸毒烟。",
      "战龙苍海外，平地血浮船。"
    ]
  },
  {
    "id": "4cf437762e92d6303455c8d4eeb0a2e7",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "巴蛇蟠窟穴，穴下有巢蜂。",
      "近树禽垂翅，依原兽绝踪。",
      "微遭断手足，厚毒破心胸。",
      "昔甚招魂句，那知眼自逢。"
    ]
  },
  {
    "id": "4cf437762e92d6303455c8d455d8e8a6",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "梨笑清都月，蜂游紫殿春。",
      "构脾分部伍，嚼蕊奉君亲。",
      "翅羽颇同类，心神固异伦。",
      "安知人世里，不有噬人人？"
    ]
  },
  {
    "id": "4cf437762e92d6303455c8d4914f25fd",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "兰蕙本同畹，蜂蛇亦杂居。",
      "害心俱毒螫，妖燄两吹嘘。",
      "雷蛰吞噬止，枯焚巢穴除。",
      "可怜相济恶，勿谓祸无馀。"
    ]
  },
  {
    "id": "4cf437762e92d6303455c8d44871e2f6",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "蜘蛛天下足，巴蜀就中多。",
      "缝隙容长踦，虚空织横罗。",
      "萦缠伤竹柏，吞噬及虫蛾。",
      "为送佳人喜，珠栊无奈何。"
    ]
  },
  {
    "id": "4cf437762e92d6303455c8d4a4e03377",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "网密将求食，丝斜误著人。",
      "因依方纪绪，挂罥遂容身。",
      "截道蝉冠碍，漫天玉露频。",
      "儿童怜小巧，渐欲及车轮。"
    ]
  },
  {
    "id": "4cf437762e92d6303455c8d4a19a26ef",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "稚子怜圆网，佳人祝喜丝。",
      "那知缘暗隙，忽被啮柔肌。",
      "毒腠攻犹易，焚心疗恐迟。",
      "看看长祅绪，和扁欲涟洏。"
    ]
  },
  {
    "id": "4cf437762e92d6303455c8d45f636be6",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "蚁子生无处，偏因湿处生。",
      "阴霪烦扰攘，拾粒苦嘤𧭈。",
      "床上主人病，耳中虚藏鸣。",
      "雷霆翻不省，闻汝作牛声。"
    ]
  },
  {
    "id": "4cf437762e92d6303455c8d4aee60e3b",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "时术功虽细，年深祸亦成。",
      "攻穿漏江海，噆食困蛟鲸。",
      "敢惮榱𣡵蠹，深藏柱石倾。",
      "寄言持重者，微物莫全轻。"
    ]
  },
  {
    "id": "4cf437762e92d6303455c8d4b2f5e1d8",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "攘攘终朝见，悠悠卒岁疑。",
      "讵能分牝牡，焉得有蝝蚳。",
      "徙市竟何意，生涯都几时。",
      "巢由或逢我，应似我相期。"
    ]
  },
  {
    "id": "4cf437762e92d6303455c8d4c194c150",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "蟆子微于蚋，朝繁夜则无。",
      "毫端生羽翼，针喙噆肌肤。",
      "暗毒应难免，羸形日渐枯。",
      "将身远相就，不敢恨非辜。"
    ]
  },
  {
    "id": "4cf437762e92d6303455c8d4ca2fec09",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "晦景权藏毒，明时敢噬人。",
      "不劳生诟怒，祗足助酸辛。",
      "隼眦看无物，蛇躯庇有鳞。",
      "天方刍狗我，甘与尔相亲。"
    ]
  },
  {
    "id": "4cf437762e92d6303455c8d4e14f0d0f",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "有口深堪异，趋时讵可量。",
      "谁令通鼻息，何故辨馨香。",
      "沈水来沧海，崇兰泛露光。",
      "那能枉焚爇，尔众我微茫。"
    ]
  },
  {
    "id": "4cf437762e92d6303455c8d4386a0e27",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "可叹浮尘子，纤埃喻此微。",
      "宁论隔纱幌，并解透绵衣。",
      "有毒能成痏，无声不见飞。",
      "病来双眼暗，何计辨雰霏。"
    ]
  },
  {
    "id": "4cf437762e92d6303455c8d452e2edd5",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "乍可巢蚊睫，胡为附蟒鳞。",
      "已微于蠢蠢，仍害及仁人。",
      "动植皆分命，毫芒亦是身。",
      "哀哉此幽物，生死敌浮尘。"
    ]
  },
  {
    "id": "4cf437762e92d6303455c8d4da1fe503",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "但觉皮肤憯，安知琐细来。",
      "因风吹薄雾，向日误轻埃。",
      "暗啮堪销骨，潜飞有祸胎。",
      "然无防备处，留待雪霜摧。"
    ]
  },
  {
    "id": "4cf437762e92d6303455c8d488874a15",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "阴深山有瘴，湿垫草多虻。",
      "众噬锥刀毒，群飞风雨声。",
      "汗粘疮痏痛，日曝苦辛行。",
      "饱尔蛆残腹，安知天地情。"
    ]
  },
  {
    "id": "4cf437762e92d6303455c8d4c3c01b62",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "千山溪沸石，六月火烧云。",
      "自顾生无类，那堪毒有群。",
      "搏牛皮若截，噬马血成文。",
      "蹄角尚如此，肌肤安可云。"
    ]
  },
  {
    "id": "4cf437762e92d6303455c8d4dc2a3a44",
    "title": "虫豸诗巴蛇三首其一",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "辛螫终非久，炎凉本递兴。",
      "秋风自天落，夏蘖与霜澄。",
      "一镜开潭面，千锋露石棱。",
      "气平虫豸死，云路好攀登。"
    ]
  },
  {
    "id": "4cf437762e92d630754090dbf996a750",
    "title": "楚歌十首",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "楚人千万户，生死系时君。",
      "当璧便为嗣，贤愚安可分。",
      "干戈长浩浩，篡乱亦纷纷。",
      "纵有明在下，区区何足云。"
    ]
  },
  {
    "id": "4cf437762e92d630754090db5f0ae0d9",
    "title": "楚歌十首",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "陶虞事已远，尼父独将明。",
      "潜穴龙无位，幽林兰自生。",
      "楚王谋授邑，此意复中倾。",
      "未别子西语，纵来何所成。"
    ]
  },
  {
    "id": "4cf437762e92d630754090dbfc736ab6",
    "title": "楚歌十首",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "平王渐昏惑，无极转承恩。",
      "子建犹相贰，伍奢安得存。",
      "生居宫雉閟，死葬寝园尊。",
      "岂料奔吴士，鞭尸郢市门。"
    ]
  },
  {
    "id": "4cf437762e92d630754090dbda3ca4fe",
    "title": "楚歌十首",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "惧盈因邓曼，罢猎为樊姬。",
      "盛德留金石，清风鉴薄帷。",
      "襄王忽妖梦，宋玉复淫辞。",
      "万事捐宫馆，空山云雨期。"
    ]
  },
  {
    "id": "4cf437762e92d630754090dbb77c6138",
    "title": "楚歌十首",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "宜僚南市住，未省食人恩。",
      "临难忽相感，解纷宁用言。",
      "何如晋夷甫，坐占紫微垣。",
      "看著五胡乱，清谈空自尊。"
    ]
  },
  {
    "id": "4cf437762e92d630754090db7516a61a",
    "title": "楚歌十首",
    "authorName": "元稹",
    "authorId": "4cf437762e92d63067d96d45e0ec453e",
    "dynasty": "唐",
    "content": [
      "谁恃王深宠，谁为楚上卿。",
      "包胥心独许，连夜哭秦兵。",
      "千乘徒虚尔，一夫安可轻。",
      "殷勤聘名士，莫但倚方城。"
    ]
  }
]