[
  {
    "id": "4cf43776fa8af482c70f695cc6757b80",
    "title": "哭僧",
    "authorName": "清尚",
    "authorId": "4cf43776fa8af482d1457b72d1457b72",
    "dynasty": "唐",
    "content": [
      "道力自超然，身亡同坐禅。",
      "水流元在海，月落不离天。",
      "溪白葬时雪，风香焚处烟。",
      "世人频下泪，不见我师玄。"
    ]
  },
  {
    "id": "4cf43776fa9fe1ce7202dabfee9394c4",
    "title": "赠张珽",
    "authorName": "郑适",
    "authorId": "4cf43776fa9fe1ced1457b72d1457b72",
    "dynasty": "唐",
    "content": [
      "昔为吟风啸月人，今为吟风啸月身。",
      "冢坏路边吟啸罢，安知今日又劳神。"
    ]
  },
  {
    "id": "4cf43776faa10ecacdb9aba561ba30d2",
    "title": "戏语",
    "authorName": "成辅端",
    "authorId": "4cf43776faa10ecad1457b72dc568979",
    "dynasty": "唐",
    "content": [
      "秦地城池二百年，何期如此贱田园。",
      "一顷麦苗硕伍米，三间堂屋二千钱。"
    ]
  },
  {
    "id": "4cf43776face77a2ebb6a0b373343e26",
    "title": "上浙东孟尚书",
    "authorName": "孔颙",
    "authorId": "4cf43776face77a2d1457b72d1457b72",
    "dynasty": "唐",
    "content": [
      "有个将军不得名，唯教健卒喝书生。",
      "尚书近日清如镜，天子官街不许行。"
    ]
  },
  {
    "id": "4cf43776fae88e67eb907fdc00ba1618",
    "title": "杭州秋日别故友",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "相见又相别，大江秋水深。",
      "悲欢一世事，去住两乡心。",
      "淅沥篱下叶，凄清阶上琴。",
      "独随孤棹去，何处更同衾。"
    ]
  },
  {
    "id": "4cf43776fae88e67dc3344ade383e75b",
    "title": "代别后梦别",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "别中还梦别，悲后更生悲。",
      "觉梦俱千里，追随难再期。",
      "翻思梦里苦，却恨觉来迟。",
      "纵是非真事，何妨梦会时。"
    ]
  },
  {
    "id": "4cf43776fae88e6725dce88272cd694b",
    "title": "山行经村径",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "一径有人迹，到来唯数家。",
      "依稀听机杼，寂历看桑麻。",
      "雨湿渡头草，风吹坟上花。",
      "却驱羸马去，数点归林鸦。"
    ]
  },
  {
    "id": "4cf43776fae88e67e9eaebae27b00ca2",
    "title": "寻山家",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "独访山家歇还涉，茅屋斜连隔松叶。",
      "主人闻语未开门，绕篱野菜飞黄蝶。"
    ]
  },
  {
    "id": "4cf43776fae88e6790e0e9602c935576",
    "title": "拟古咏河边枯树",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "野火烧枝水洗根，数围孤树半心存。",
      "应是无机承雨露，却将春色寄苔痕。"
    ]
  },
  {
    "id": "4cf43776fae88e674ca2e3770acd4a43",
    "title": "别友人",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "愁多不忍醒时别，想极还寻静处行。",
      "谁遣同衾又分手，不如行路本无情。"
    ]
  },
  {
    "id": "4cf43776fae88e673cc354d2e9772d82",
    "title": "伤故人歌妓",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "愁脸无红衣满尘，万家门户不容身。",
      "曾将一笑君前去，误杀几多回顾人。"
    ]
  },
  {
    "id": "4cf43776fae88e67e8d4d5665a22299f",
    "title": "南中客舍对雨送故人归北",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "猿声啾啾雁声苦，卷帘相对愁不语。",
      "几年客吴君在楚，况送君归我犹阻。",
      "家书作得不忍封，北风吹断阶前雨。"
    ]
  },
  {
    "id": "4cf43776fae88e67f8ec728c8f63ecdb",
    "title": "对镜吟",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "忆昔逢君新纳娉，青铜铸出千年镜。",
      "意怜光彩固无瑕，义比恩情永相映。",
      "每将鉴面兼鉴心，鉴来不辍情逾深。",
      "君非结心空结带，结处尚新恩已背。",
      "开帘览镜悲难语，对面相看孟门阻。",
      "掩匣徒惭双凤飞，悬台欲效孤鸾舞。",
      "昔日照来人共许，今朝照罢自生疑。",
      "镜上有尘犹可淬，君恩讵肯无回时。"
    ]
  },
  {
    "id": "4cf43776fae88e67cbb3e241057fbad1",
    "title": "山行书事",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "日落风䬘䬘，驱车行远郊。",
      "中心有所悲，古墓穿黄茅。",
      "茅中狐兔窠，四面乌鸢巢。",
      "鬼火时独出，人烟不相交。",
      "行行近破村，一径欹还坳。",
      "迎霜听蟋蟀，向月看蟏蛸。",
      "翁喜客来至，客来羞厨庖。",
      "浊醪夸泼蚁，时果仍新苞。",
      "相劝对寒灯，呼儿爇枯梢。",
      "性朴颇近古，其言无斗筲。",
      "忧欢世上并，岁月途中抛。",
      "谁知问津客，空作扬雄嘲。"
    ]
  },
  {
    "id": "4cf43776fae88e67486ef492a5e98c90",
    "title": "古宫怨",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "窗前好树名玫瑰，去年花落今年开。",
      "无情春色尚识返，君心忽断何时来。",
      "忆昔妆成候仙仗，宫璅玲珑日新上。",
      "拊心却笑西子颦，掩鼻谁忧郑姬谤。",
      "草染文章衣下履，花黏甲乙床前帐。",
      "三千玉貌休自夸，十二金钗独相向。",
      "盛衰倾夺欲何如，娇爱翻悲逐佞谀。",
      "重远岂能惭沼鹄，弃前方见泣船鱼。",
      "看笼不记薰龙脑，咏扇空曾秃鼠须。",
      "始喜类萝新托柏，终伤如荠却甘荼。",
      "院深独开还独闭，鹦鹉惊飞苔覆地。",
      "满箱旧赐前日衣，渍枕新垂夜来泪。",
      "痕多开镜照还悲，绿髻青蛾尚未衰。",
      "莫道新缣长绝比，犹逢故剑会相追。"
    ]
  },
  {
    "id": "4cf43776fae88e675f2a381879ba53c0",
    "title": "山居",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "看书爱幽寂，结宇青冥间。",
      "飞泉引风听，古桂和云攀。",
      "地深草木稠，境静鱼鸟闲。",
      "阴气晚出谷，朝光先照山。",
      "有时独杖藜，入夜犹启关。",
      "星昏归鸟过，火出樵童还。",
      "神体自和适，不是离人寰。"
    ]
  },
  {
    "id": "4cf43776fae88e672ac8635e2e8a8d08",
    "title": "楚州盐𡏖古墙望海",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "混沌本冥冥，泄为洪川流。",
      "雄哉大造化，万古横中州。",
      "我从西北来，登高望蓬丘。",
      "阴晴乍开合，天地相沈浮。",
      "长风卷繁云，日出扶桑头。",
      "水净露鲛室，烟销凝蜃楼。",
      "时来会云翔，道蹇即津游。",
      "明发促归轸，沧波非宿谋。"
    ]
  },
  {
    "id": "4cf43776fae88e67df0cc046620b4141",
    "title": "闻韦驸马使君迁拜台州",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "溟藩轸帝忧，见说初鸣驺。",
      "德胜祸先戢，情闲思自流。",
      "蚕殷桑柘空，廪实雀鼠稠。",
      "谏虎昔赐骏，安人将问牛。",
      "曾陪后乘光，共逐平津游。",
      "旌旆拥追赏，歌钟催献酬。",
      "音徽一寂寥，贵贱双沈浮。",
      "北郭乏中崖，东方称上头。",
      "跻山望百城，目尽增遐愁。",
      "海逼日月近，天高星汉秋。",
      "无阶异渐鸿，有志惭驯鸥。",
      "终期促孤棹，暂访天台幽。"
    ]
  },
  {
    "id": "4cf43776fae88e679a50cccc6327497a",
    "title": "山居雨霁即事",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "结茅苍岭下，自与喧卑隔。",
      "况值雷雨晴，郊原转岑寂。",
      "出门看反照，绕屋残溜滴。",
      "古路绝人行，荒陂响蝼蝈。",
      "篱崩瓜豆蔓，圃壤牛羊迹。",
      "断续古祠鸦，高低远村笛。",
      "喜闻东皋润，欲往未通屐。",
      "杖策试危桥，攀萝瞰苔壁。",
      "邻翁夜相访，缓酌聊跂石。",
      "新月出污尊，浮云在中舄。",
      "常隳腐儒操，谬习经邦画。",
      "有待时未知，非关慕沮溺。"
    ]
  },
  {
    "id": "4cf43776fae88e6740d4347a8bbb04f1",
    "title": "秋日登山",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "逐胜不怯寒，秋山闲独登。",
      "依稀小径通，深处逢来僧。",
      "侧石拥寒溜，欹松悬古藤。",
      "明书问知友，兴咏将谁能。"
    ]
  },
  {
    "id": "4cf43776fae88e6773033e97738f66e3",
    "title": "横吹曲辞关山月",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "凄凄还切切，戍客多离别。何处最伤心？关山见秋月。",
      "关月竟如何？由来远近过。始经玄兔塞，终绕白狼河。",
      "忽忆秦楼妇，流光应共有。已得并蛾眉，还知揽纤手。",
      "去岁照同行，比翼复连形。今宵照独立，顾影自茕茕。",
      "馀晖渐西落，夜夜看如昨。借问映旌旗，何如鉴帷幕。",
      "拂晓朔风悲，蓬惊雁不飞。几时征戍罢，还向月中归。"
    ]
  },
  {
    "id": "4cf43776fae88e67efb266d6ca78ef9f",
    "title": "相和歌辞陇西行",
    "authorName": "长孙佐辅",
    "authorId": "4cf43776fae88e67d1457b72d1457b72",
    "dynasty": "唐",
    "content": [
      "阴云凝朔气，陇上正飞雪。",
      "四月草不生，北风劲如切。",
      "朝来羽书急，夜救长城窟。",
      "道隘行不前，相呼抱鞍歇。",
      "人寒指欲堕，马冻蹄亦裂。",
      "射雁旋充饥，斧冰还止渴。",
      "宁辞解围斗，但恐乘疲没。",
      "早晚边候空，归来养羸卒。"
    ]
  },
  {
    "id": "4cf43776faeb5f6f2e5ea7ad16c12927",
    "title": "赞马氏子",
    "authorName": "粲和尚",
    "authorId": "4cf43776faeb5f6fd1457b72d1457b72",
    "dynasty": "唐",
    "content": [
      "丰姿窈窕鬓欲斜，赚煞郎君念法华。",
      "一把骨头挑去后，不知明月落谁家。"
    ]
  },
  {
    "id": "4cf43776fb01719ca9da6e9f13b75528",
    "title": "送友人游东川",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "食尽须分散，将行几愿留。",
      "春兼三月闰，人拟半年游。",
      "风俗同吴地，山川拥梓州。",
      "思君登栈道，猿啸始应愁。"
    ]
  },
  {
    "id": "4cf43776fb01719c12592323ec78a8c1",
    "title": "题樟亭驿楼",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "危槛倚山城，风帆槛外行。",
      "日生沧海赤，潮落浙江清。",
      "秋晚遥峰出，沙乾细草平。",
      "西陵烟树色，长见伍员情。"
    ]
  },
  {
    "id": "4cf43776fb01719c7563bad8114dfbc2",
    "title": "大梁送友人东游",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "自古东西路，舟车此地分。",
      "河声梁苑夜，草色楚田曛。",
      "雁已多南去，蝉犹在此闻。",
      "圣朝无谏猎，何计谒明君。"
    ]
  },
  {
    "id": "4cf43776fb01719c2c5c23bc777e2b69",
    "title": "送友人游蜀",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "为儒早得名，为客不忧程。",
      "春尽离丹阙，花繁到锦城。",
      "雪消巴水涨，日上剑关明。",
      "预想回来树，秋蝉已数声。"
    ]
  },
  {
    "id": "4cf43776fb01719ce5940db96edd331b",
    "title": "留别友人书斋",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "相见不相暌，一留日已西。",
      "轩凉庭木大，巷僻鸟巢低。",
      "背俗修琴谱，思家话药畦。",
      "卜邻期太华，同上上方梯。"
    ]
  },
  {
    "id": "4cf43776fb01719c898de71966e6ae64",
    "title": "题耿处士林亭",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "身向闲中老，生涯本豁然。",
      "草堂山水下，渔艇鸟花边。",
      "窥井猿兼鹿，啼林鸟杂蝉。",
      "何时人事了，依此亦高眠。"
    ]
  },
  {
    "id": "4cf43776fb01719c39bc81b8b64eba85",
    "title": "商于逢友人",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "行役何时了，年年骨肉分。",
      "春风来汉棹，雪路入商云。",
      "水险溪难定，林寒鸟异群。",
      "相逢聊坐石，啼狖语中闻。"
    ]
  },
  {
    "id": "4cf43776fb01719c3a6c8fb376ddd033",
    "title": "灞上逢故人",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "花落杏园枝，驱车问路岐。",
      "人情谁可会，身事自堪疑。",
      "岳雨狂雷送，溪槎涨水吹。",
      "家山如此景，几处不相随。"
    ]
  },
  {
    "id": "4cf43776fb01719c13bf5c06703e89b0",
    "title": "发浙江",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "岛屿遍含烟，烟中济大川。",
      "山城犹转漏，沙浦已摇船。",
      "海曙霞浮日，江遥水合天。",
      "此时空阔思，翻想涉穷边。"
    ]
  },
  {
    "id": "4cf43776fb01719ca88aa37b6f60aca5",
    "title": "晚泊旴𣅿",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "广苇夹深流，萧萧到海秋。",
      "宿船横月浦，惊鸟绕霜洲。",
      "云湿淮南树，笳清泗水楼。",
      "徒悬乡国思，羁迹尚东游。"
    ]
  },
  {
    "id": "4cf43776fb01719c8fa1050b58783cf4",
    "title": "归江南",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "归日值江春，看花过楚津。",
      "草晴虫网遍，沙晓浪痕新。",
      "莲叶初浮水，鸥雏已狎人。",
      "渔心惭未遂，空厌路岐尘。"
    ]
  },
  {
    "id": "4cf43776fb01719c4f6e6209cf15f3f4",
    "title": "代北言怀",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "困马榆关北，那堪落景催。",
      "路行沙不绝，风与雪兼来。",
      "草得春犹白，鸿侵夏始回。",
      "行人莫远入，戍角有馀哀。"
    ]
  },
  {
    "id": "4cf43776fb01719cd9bd96500bc66166",
    "title": "春游曲江",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "误入杏花尘，晴江一看春。",
      "菰蒲虽似越，骨肉且非秦。",
      "曲岸藏翘鹭，垂杨拂跃鳞。",
      "徒怜汀草色，未是醉眠人。"
    ]
  },
  {
    "id": "4cf43776fb01719c055439e882e1e7ac",
    "title": "和范秘书宿省中作",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "清省宜寒夜，仙才称独吟。",
      "钟来宫转漏，月过閤移阴。",
      "鹤避灯前尽，芸高幄外深。",
      "想知因此兴，暂动忆山心。"
    ]
  },
  {
    "id": "4cf43776fb01719c2fa187a7d148e825",
    "title": "寄华阴姚少府",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "泰华当公署，为官兴可知。",
      "砚和青霭冻，帘对白云垂。",
      "峻掌光浮日，危莲影入池。",
      "料于三考内，应惜德音移。"
    ]
  },
  {
    "id": "4cf43776fb01719c004a36923df896b8",
    "title": "路泊富春寄友人",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "江钟寒夕微，江鸟望巢飞。",
      "木落山城出，潮生海棹归。",
      "独吟霜岛月，谁寄雪天衣。",
      "此别三千里，关西信更稀。"
    ]
  },
  {
    "id": "4cf43776fb01719c66259a57e41c570d",
    "title": "陈情献中丞",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "孤拙竟何营，徒希折桂名。",
      "始终谁肯荐，得失自难明。",
      "贡乏雄文献，归无瘠土耕。",
      "沧江长发梦，紫陌久惭行。",
      "意纵求知切，才惟惧鉴精。",
      "五言非琢玉，十载看迁莺。",
      "取进心甘钝，伤嗟骨每惊。",
      "尘襟痕积泪，客鬓白新茎。",
      "顾盼身堪教，吹嘘羽觉生。",
      "依门情转切，荷德力须倾。",
      "奖善犹怜贡，垂恩必不轻。",
      "从兹便提挈，云路自生荣。"
    ]
  },
  {
    "id": "4cf43776fb01719c2bd030752324991a",
    "title": "长安雪后",
    "authorName": "喻坦之",
    "authorId": "4cf43776fb01719cd1457b72d1457b72",
    "dynasty": "唐",
    "content": [
      "碧落云收尽，天涯雪霁时。",
      "草开当井地，树折带巢枝。",
      "野渡滋寒麦，高泉涨禁池。",
      "遥分丹阙出，回对上林宜。",
      "宿片攀檐取，凝花就砌窥。",
      "气凌禽翅束，冻入马蹄危。",
      "北想连沙漠，南思极海涯。",
      "冷光兼素彩，向暮朔风吹。"
    ]
  },
  {
    "id": "4cf43776fb16a74e1544b1235e79ed71",
    "title": "雷塘",
    "authorName": "徐振",
    "authorId": "4cf43776fb16a74ed1457b72d1457b72",
    "dynasty": "唐",
    "content": [
      "九重城阙悲凉尽，一聚园林怨恨长。",
      "花忆所为犹自笑，草知无道更应荒。",
      "诗名占得风流在，酒兴催教运祚亡。",
      "若问皇天惆怅事，只应斜日照雷塘。"
    ]
  },
  {
    "id": "4cf43776fb16a74efe635306255a404a",
    "title": "古意",
    "authorName": "徐振",
    "authorId": "4cf43776fb16a74ed1457b72d1457b72",
    "dynasty": "唐",
    "content": [
      "扰扰都城晓又昏，六街车马五侯门。",
      "箕山渭水空明月，可是巢由绝子孙。"
    ]
  },
  {
    "id": "4cf43776fba7dacb40e537bbe871a56d",
    "title": "秋晚同友人闲步",
    "authorName": "薛瑩",
    "authorId": "4cf43776fba7dacbd1457b72d1457b72",
    "dynasty": "唐",
    "content": [
      "藉草与行莎，相看日未斜。",
      "断崖分鸟道，疏树见人家。",
      "望远临孤石，吟馀落片霞。",
      "野情看不足，归路思犹赊。"
    ]
  },
  {
    "id": "4cf43776fba7dacb2d6a13d42a1ae07c",
    "title": "宿仙都观阴王二君修道处",
    "authorName": "薛瑩",
    "authorId": "4cf43776fba7dacbd1457b72d1457b72",
    "dynasty": "唐",
    "content": [
      "十载别仙峰，峰前千古踪。",
      "阴王修道处，云雪满高松。",
      "洞口风雷异，池心星汉重。",
      "明朝下山去，片月落残钟。"
    ]
  },
  {
    "id": "4cf43776fba7dacbaa968cb0deccfa9c",
    "title": "宿东岩寺晓起",
    "authorName": "薛瑩",
    "authorId": "4cf43776fba7dacbd1457b72d1457b72",
    "dynasty": "唐",
    "content": [
      "野寺寒塘晓，游人一梦分。",
      "钟残数树月，僧起半岩云。",
      "宿鸟惊初见，幽泉落不闻。",
      "吟馀凭前槛，红叶下纷纷。"
    ]
  },
  {
    "id": "4cf43776fba7dacb8d434b2efe354d6a",
    "title": "十日菊",
    "authorName": "薛瑩",
    "authorId": "4cf43776fba7dacbd1457b72d1457b72",
    "dynasty": "唐",
    "content": [
      "昨日尊前折，万人酣晓香。",
      "今朝篱下见，满地委残阳。",
      "得失片时痛，荣枯一岁伤。",
      "未将同腐草，犹更有重霜。"
    ]
  },
  {
    "id": "4cf43776fba7dacba65905b346c61fb8",
    "title": "秋日湖上",
    "authorName": "薛瑩",
    "authorId": "4cf43776fba7dacbd1457b72d1457b72",
    "dynasty": "唐",
    "appreciation": "这是一首湖上怀古的作品，它反映出了一种世事浮沉的消极思想。\n这首诗开头一句写出了诗人秋日泛舟闲游时间、地点，言简意赅；紧接着一句道出了太湖上的景致，同时也烘托出诗人的心境。这两句既写景，又抒情，情由景生，景带情思，情景交融。尤其一个“愁”字，直抒胸臆，点出了诗人抑郁的情怀。崔颢有诗《黄鹤楼》中一句，“日暮乡关何处是，烟波江上使人愁。”同样是日薄西山，同样是迷离烟波，虽然诗人所想的不相同，但其心境是相同的。\n“浮沉千古事，谁与问东流”两句是这首诗的题旨所在，意思是千百年不断发生的事都有随着太湖上的水面浮浮沉沉，俱随着湖水向东流去。太湖历来是兵家必争之地，然而，此日的湖波依旧，往日的是是非非，恩恩怨怨却是灰飞烟灭。“尔曹身与名俱灭，不废长江万古流”。名利争夺、打打杀杀都随着历史的车轮销为匿迹。唯一不变的，只是那一道江水，作为历史的见证，作者在这里告诫世人要跳出名利，淡漠名利，淡泊一生，因为“是非成败转头空”。作者用低精神财富的笔调，委婉地道出名利的虚无，既有了道家的出仕思想，又表达了作者的清风明月般的胸怀。\n春秋时吴国和越国，是相邻的两个诸侯国，都在今江苏、浙江一带，同太湖有着密切的联系。因此，诗人泛舟湖上，秋风萧瑟，落日烟波，触目所见，处处皆可生愁。然身临此境，最易令人发生感慨的，自然是历史上吴越争霸的故事了。当时吴被灭亡而越称霸，都已成为往事陈迹，所以说是“浮沉千古事”，早已付诸东流，没有谁来问了。全诗流露出诗人对现实无可奈何的心情。\n《秋日湖上》这首诗浅易近人，文情并茂，诗人既点出了世事如白驹过隙，变幻莫测的原理，也道出了对人生价值观的思考及探索。千百年来人们对它议论不一。此诗的妙处在于要言不烦，寥寥数语就将今与古、虚与实、景与情融合起来，古今一概，寓虚于实，情景不分。",
    "content": [
      "落日五湖游，烟波处处愁。",
      "沈浮千古事，谁与问东流。"
    ],
    "translation": "落日时分畅游于太湖之上，湖面烟波浩渺，让人觉得处处充满忧愁。\n千年以来的历史正如这湖中水浪一样浮浮沉沉，谁会关心那些繁冗沉寂的事情呢？",
    "annotation": [
      "五湖：指江苏的太湖。",
      "浮沉：指国家的兴亡治乱。"
    ]
  },
  {
    "id": "4cf43776fba7dacbcbbc839e983435e9",
    "title": "江山闲望",
    "authorName": "薛瑩",
    "authorId": "4cf43776fba7dacbd1457b72d1457b72",
    "dynasty": "唐",
    "content": [
      "渺渺无穷尽，风涛几日平。",
      "年光与人事，东去一声声。"
    ]
  },
  {
    "id": "4cf43776fba7dacb26af857f62dff2a8",
    "title": "访武陵道者不遇",
    "authorName": "薛瑩",
    "authorId": "4cf43776fba7dacbd1457b72d1457b72",
    "dynasty": "唐",
    "content": [
      "花发鸟仍啼，行行路欲迷。",
      "二真无问处，虚度武陵溪。"
    ]
  },
  {
    "id": "4cf43776fba7dacb5e49d48d97d0443c",
    "title": "寄旧山隐侣",
    "authorName": "薛瑩",
    "authorId": "4cf43776fba7dacbd1457b72d1457b72",
    "dynasty": "唐",
    "content": [
      "旧山诸隐沦，身在苦无身。",
      "莫锁白云路，白云多误人。"
    ]
  },
  {
    "id": "4cf43776fba7dacb580c377fa585125b",
    "title": "羡僧",
    "authorName": "薛瑩",
    "authorId": "4cf43776fba7dacbd1457b72d1457b72",
    "dynasty": "唐",
    "content": [
      "处世曾无著，生前事尽非。",
      "一瓶兼一衲，南北去如归。"
    ]
  },
  {
    "id": "4cf43776fba7dacbc768ebe933dab3dd",
    "title": "锦",
    "authorName": "薛瑩",
    "authorId": "4cf43776fba7dacbd1457b72d1457b72",
    "dynasty": "唐",
    "content": [
      "轧轧弄寒机，功多力渐微。",
      "惟忧机上锦，不称舞人衣。"
    ]
  },
  {
    "id": "4cf43776fba7dacb1379e03bdf3f592c",
    "title": "中秋月",
    "authorName": "薛瑩",
    "authorId": "4cf43776fba7dacbd1457b72d1457b72",
    "dynasty": "唐",
    "content": [
      "三十六旬盈复缺，百年堪喜又堪伤。",
      "劝君莫惜登楼望，云放婵娟不久长。"
    ]
  },
  {
    "id": "4cf43776fbe8493dad8ddf4cdb29554a",
    "title": "咏柳二首其一",
    "authorName": "顾云",
    "authorId": "4cf43776fbe8493dd1457b72d1457b72",
    "dynasty": "唐",
    "content": [
      "带露含烟处处垂，绽黄摇绿嫩参差。",
      "长堤未见风飘絮，广陌初怜日映丝。",
      "斜傍画筵偷舞态，低临妆阁学愁眉。",
      "离亭不放到春暮，折尽拂檐千万枝。"
    ]
  },
  {
    "id": "4cf43776fbe8493d8507f48c588f7ee9",
    "title": "咏柳二首其二",
    "authorName": "顾云",
    "authorId": "4cf43776fbe8493dd1457b72d1457b72",
    "dynasty": "唐",
    "content": [
      "闲花野草总争新，眉皱丝乾独不匀。",
      "乞取东风残气力，莫教虚度一年春。"
    ]
  },
  {
    "id": "4cf43776fbe8493db11f7d4f1347d955",
    "title": "华清词",
    "authorName": "顾云",
    "authorId": "4cf43776fbe8493dd1457b72d1457b72",
    "dynasty": "唐",
    "content": [
      "祥云皓鹤盘碧空，乔松稍稍韵微风。绛节影来，朱幡响丁东。",
      "相公清斋朝蕊宫，太上符箓龙蛇踪。散花天女侍香童，隔烟遥望见云水。",
      "弹璈吹凤清珑珑，丹砂黄金世可度。愿启一言告仙翁，道门弟子山中客。",
      "长向山中礼空碧，九色真龙上汉时，愿把霓幢引烟策。"
    ]
  },
  {
    "id": "4cf43776fbe8493d4dcd88d17f793b37",
    "title": "天威行",
    "authorName": "顾云",
    "authorId": "4cf43776fbe8493dd1457b72d1457b72",
    "dynasty": "唐",
    "content": [
      "蛮岭高，蛮海阔，去舸回艘投此歇。",
      "一夜舟人得梦间，草草相呼一时发。",
      "飓风忽起云颠狂，波涛摆掣鱼龙僵。",
      "海神怕急上岸走，山燕股慄入石藏。",
      "金蛇飞状霍闪过，白日倒挂银绳长。",
      "轰轰砢砢雷车转，霹雳一声天地战。",
      "风定云开始望看，万里青山分两片。",
      "车遥遥，马阗阗，平如砥，直如弦。",
      "云南八国万部落，皆知此路来朝天。",
      "耿恭拜出井底水，广利刺开山上泉。",
      "若论终古济物意，二将之功皆小焉。"
    ]
  },
  {
    "id": "4cf43776fbe8493d96a790498f0b894e",
    "title": "筑城篇",
    "authorName": "顾云",
    "authorId": "4cf43776fbe8493dd1457b72d1457b72",
    "dynasty": "唐",
    "content": [
      "三十六里西川地，围绕城郭峨天横。",
      "一家人率一口甓，版筑才兴城已成。",
      "役夫登登无倦色，馔饱觞酣方暂息。",
      "不假神龟出指踪，尽凭心匠为筹画。",
      "画阁团团真铁瓮，堵阔巉岩齐石壁。",
      "风吹四面旌旗动，火焰相烧满天赤。",
      "散花楼晚挂残虹，濯锦秋江澄倒碧。",
      "西川父老贺子孙，从兹始是中华人。"
    ]
  },
  {
    "id": "4cf43776fbe8493df0d4aa46eb370772",
    "title": "苏君厅观韩干马障歌",
    "authorName": "顾云",
    "authorId": "4cf43776fbe8493dd1457b72d1457b72",
    "dynasty": "唐",
    "content": [
      "杜甫歌诗吟不足，可怜曹霸丹青曲。直言弟子韩干马，画马无骨但有肉。",
      "今日披图见笔迹，始知甫也真凡目。秦王学士居武功，六印名家声价雄。",
      "乃孙屈迹宁百里，好奇学古有祖风。竹厅斜日弈棋散，延我直入书斋中。",
      "屹然六幅古屏上，歘见胡人牵入天厩之神龙。麟鬐凤臆真相似，秋竹惨惨披两耳。",
      "轻匀杏蕊糁皮毛，细撚银丝插騣尾。思量动步应千里，谁见初离渥洼水。",
      "眼前只欠燕雪飞，蹄下如闻朔风起。朱崖谪掾从亡殁，更有何人鉴奇物。",
      "当时若遇燕昭王，肯把千金买枯骨。"
    ]
  },
  {
    "id": "4cf43776fbe8493d3d758648947683ea",
    "title": "苔歌",
    "authorName": "顾云",
    "authorId": "4cf43776fbe8493dd1457b72d1457b72",
    "dynasty": "唐",
    "content": [
      "槛前溪夺秋空色，百丈潭心数砂砾。松筠条条长碧苔，苔色碧于溪水碧。",
      "波回梳开孔雀尾，根细贴著盘陀石。拨浪轻拈出少时，一髻浓烟三四尺。",
      "山光日华乱相射，静缕兰鬐匀襞积。试把临流抖擞看，琉璃珠子泪双滴。",
      "如看玉女洗头处，解破云鬟收未得。即是仙宫欲制六铢衣，染丝未倩鲛人织。",
      "采之不敢盈筐箧，苦怕龙神河伯惜。琼苏玉盐烂漫煮，咽入丹田续灵液。",
      "会待功成插翅飞，蓬莱顶上寻仙客。"
    ]
  },
  {
    "id": "4cf43776fbe8493dba66bdd348878e2b",
    "title": "池阳醉歌赠匡庐处士姚岩杰",
    "authorName": "顾云",
    "authorId": "4cf43776fbe8493dd1457b72d1457b72",
    "dynasty": "唐",
    "content": [
      "九华太守行春罢，高绛红筵压花榭。",
      "四面繁英拂槛开，帖雪团霞坠枝亚。",
      "空中焰若烧蓝天，万里滑静无纤烟。",
      "弦索紧快管声脆，急曲碎拍声相连。",
      "主人怜才多倾兴，许客酣歌露真性。",
      "春酎香浓枝盏黏，一醉有时三日病。",
      "鼋潭鳞粉解不去，鸦岭蕊花浇不醒。",
      "肺枯似著炉鞲煽，脑热如遭锤凿钉。",
      "蒙溪先生梁公孙，忽然示我十轴文。",
      "展开一卷读一首，四顾特地无涯垠。",
      "又开一轴读一帙，酒病豁若风驱云。",
      "文锋斡破造化窟，心刃掘出兴亡根。",
      "经疾史恙万片恨，墨炙笔针如有神。",
      "呵叱潘陆鄙琐屑，提挈扬孟归孔门。",
      "时时说及开元理，家风飒飒吹人耳。",
      "吴兢纂出升平源，十事分明铺在纸。",
      "裔孙才业今如此，谁人为奏明天子。",
      "銮驾何当猎左冯，神鹰一掷望千里。",
      "戏操狂翰涴蛮笺，傍人莫笑我率然。"
    ]
  },
  {
    "id": "4cf43776fc109e02b961ab33a8144103",
    "title": "咏琴",
    "authorName": "刘允济",
    "authorId": "4cf43776fc109e02d1457b72d1457b72",
    "dynasty": "唐",
    "content": [
      "昔在龙门侧，谁想凤鸣时。",
      "雕琢今为器，宫商不自持。",
      "巴人缓疏节，楚客弄繁丝。",
      "欲作高张引，翻成下调悲。"
    ]
  },
  {
    "id": "4cf43776fc109e020ba4cdd490122c75",
    "title": "怨情",
    "authorName": "刘允济",
    "authorId": "4cf43776fc109e02d1457b72d1457b72",
    "dynasty": "唐",
    "content": [
      "玉关芳信断，兰闺锦字新。",
      "愁来好自抑，念切已含颦。",
      "虚牖风惊梦，空床月厌人。",
      "归期倘可促，勿度柳园春。"
    ]
  },
  {
    "id": "4cf43776fc109e0266532dfd736261f5",
    "title": "见道边死人",
    "authorName": "刘允济",
    "authorId": "4cf43776fc109e02d1457b72d1457b72",
    "dynasty": "唐",
    "content": [
      "凄凉徒见日，冥寞讵知年。",
      "魂兮不可问，应为直如弦。"
    ]
  },
  {
    "id": "4cf43776fc109e025d241d67df4bceaa",
    "title": "经庐岳回望江州想洛川有作",
    "authorName": "刘允济",
    "authorId": "4cf43776fc109e02d1457b72d1457b72",
    "dynasty": "唐",
    "content": [
      "龟山帝始营，龙门禹初凿。",
      "出入经变化，俯仰凭寥廓。",
      "未若兹山功，连延并巫霍。",
      "东北疏艮象，西南距坤络。",
      "宏阜自郁盘，高标复回薄。",
      "势入柴桑渚，阴开彭蠡壑。",
      "九江杳无际，七泽纷相错。",
      "云雨散吴会，风波腾鄬鄀。",
      "迹随造化久，利与乾坤博。",
      "肸蚃精气通，纷纶潜怪作。",
      "石渠忽见践，金房安可托。",
      "地入天子都，岩有仙人药。",
      "二门几迢遰，三宫何倏爚。",
      "咫尺穷杳冥，跬步皆恬漠。",
      "仙才惊羽翰，幽居静龙蠖。",
      "明牧振雄词，棣华殊灼灼。",
      "盛业匡西夏，深谋赞禹亳。",
      "黄云覆鼎飞，绛气横川跃。",
      "佐历符贤运，人期茂天爵。",
      "礼乐富垂髫，诗书成舞勺。",
      "清辉靖岩电，利器腾霜锷。",
      "游圣挹衢尊，邻畿恭木铎。",
      "岩仞包武侯，波澜控文若。",
      "旋闻刈薪楚，遽睹升葵藿。",
      "稷契序揆图，良平公辅略。",
      "重地资出守，英藩谅求瘼。",
      "豫章观伟材，江州访灵崿。",
      "阳岫晓氛氲，阴崖暮萧索。",
      "潜伏屡黥奔，雄飞更鸷搏。",
      "惊𤢹透烟霞，腾猿乱枝格。",
      "故园有归梦，他山飞赏乐。",
      "帝乡徒可游，湟涧终旅泊。",
      "景物观淮海，云霄望河洛。",
      "城阙紫微星，图书玄扈阁。",
      "神功多粉缋，元气犹斟酌。",
      "丞相下南宫，将军趋北落。",
      "横簪并附蝉，列鼎俱调鹤。",
      "四郊时迷路，五月先投龠。",
      "池榭宣琼管，风花乱珠箔。",
      "旧游劳梦寐，新知无悦乐。",
      "天寒欲赠言，岁暮期交约。",
      "夜琴清玉柱，秋灰变缇幕。",
      "风云动翰林，宫徵调文籥。",
      "言泉激为浪，思绪飞成缴。",
      "千里辉珠玑，五采含丹雘。",
      "钟鼓旋惊鴳，瑾瑜俄抵鹊。",
      "窃价惭庸怠，叨声逾寂莫。",
      "长望限南溟，居然翳东郭。"
    ]
  },
  {
    "id": "4cf43776fc946442ca86aca6dc2e42e7",
    "title": "阮公体",
    "authorName": "徐晶",
    "authorId": "4cf43776fc946442d1457b72d1457b72",
    "dynasty": "唐",
    "content": [
      "秦王按剑怒，发卒戍龙沙。",
      "雄图尚未毕，海内已纷拿。",
      "黄尘暗天起，白日敛精华。",
      "唯见长城外，僵尸如乱麻。"
    ]
  },
  {
    "id": "4cf43776fc946442481d5496fc927cc1",
    "title": "同蔡孚五亭咏",
    "authorName": "徐晶",
    "authorId": "4cf43776fc946442d1457b72d1457b72",
    "dynasty": "唐",
    "content": [
      "章奏中京罢，云泉别业归。",
      "拂琴铺野席，牵柳挂朝衣。",
      "翡翠巢书幌，鸳鸯立钓矶。",
      "幽栖可怜处，春事满林扉。"
    ]
  },
  {
    "id": "4cf43776fc946442c86bfeda4f8bcded",
    "title": "蔡起居山亭",
    "authorName": "徐晶",
    "authorId": "4cf43776fc946442d1457b72d1457b72",
    "dynasty": "唐",
    "content": [
      "文史归休日，栖闲卧草亭。",
      "蔷薇一架紫，石竹数重青。",
      "垂露和仙药，烧香诵道经。",
      "莫将山水弄，持与世人听。"
    ]
  },
  {
    "id": "4cf43776fc946442eec0dda7cd1184dd",
    "title": "送友人尉蜀中",
    "authorName": "徐晶",
    "authorId": "4cf43776fc946442d1457b72d1457b72",
    "dynasty": "唐",
    "content": [
      "故友汉中尉，请为西蜀吟。",
      "人家多种橘，风土爱弹琴。",
      "水向昆明阔，山连大夏深。",
      "理闲无别事，时寄一登临。"
    ]
  },
  {
    "id": "4cf43776fc946442a677abf7b0d21177",
    "title": "赠温驸马汝阳王",
    "authorName": "徐晶",
    "authorId": "4cf43776fc946442d1457b72d1457b72",
    "dynasty": "唐",
    "content": [
      "畴昔承馀论，文章幸滥推。",
      "夜陪银汉赏，朝奉桂山词。",
      "梁邸调歌日，秦楼按舞时。",
      "登高频作赋，体物屡为诗。",
      "连骑长楸下，浮觞曲水湄。",
      "北堂留上客，南陌送佳期。",
      "忆昨陪临泛，于今阻宴私。",
      "再看冬雪满，三见夏花滋。",
      "都尉朝青阁，淮王侍紫墀。",
      "宁知倦游者，华发老京师。"
    ]
  },
  {
    "id": "4cf43776fc95bcf4b001fd7a1d6d81aa",
    "title": "李泌庭黑石诗",
    "authorName": "隐者",
    "authorId": "4cf43776fc95bcf4d1457b72d1457b72",
    "dynasty": "唐",
    "content": [
      "神真鍊形年未足，化为我子功相续。",
      "丞相瘗之刻玄玉，仙路何长死何促。"
    ]
  },
  {
    "id": "4cf43776fcb5402f5840e4f01664c1fe",
    "title": "黔中书事",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "万事非京国，千山拥丽谯。",
      "佩刀看日晒，赐马傍江调。",
      "言语多重译，壶觞每独谣。",
      "沿流如著翅，不敢问归桡。"
    ]
  },
  {
    "id": "4cf43776fcb5402f77da9ce2ec14d869",
    "title": "贞元末东院尝接事今西川武相公于兹三周谬领中宪徘徊厅宇多获文篇夏日即事因寄四韵",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "重轩深似谷，列柏镇含烟。",
      "境绝苍蝇到，风生白雪前。",
      "弹冠惊迹近，专席感恩偏。",
      "霄汉朝来下，油幢路几千。"
    ]
  },
  {
    "id": "4cf43776fcb5402fe22fcfc9969f2eca",
    "title": "北地",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "何事到容州，临池照白头。",
      "兴随年已往，愁与水长流。",
      "黾勉思逋客，辛勤悔饭牛。",
      "诗人亦何意，树草欲忘忧。"
    ]
  },
  {
    "id": "4cf43776fcb5402fad66e43505634e75",
    "title": "雨后月下寄怀羊二十七资州",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "夕霁凉飙至，翛然心赏谐。",
      "清光松上月，虚白郡中斋。",
      "置酒平生在，开衿愿见乖。",
      "殷勤寄双鲤，梦想入君怀。"
    ]
  },
  {
    "id": "4cf43776fcb5402f391b93fd1f6be42a",
    "title": "草堂夜坐",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "匣中三尺剑，天上少微星。",
      "勿谓相去远，壮心曾不停。"
    ]
  },
  {
    "id": "4cf43776fcb5402f04727e837bb590ae",
    "title": "经潼关赠宇文十",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "古有弓旌礼，今徵草泽臣。",
      "方同白衣见，不是弃繻人。"
    ]
  },
  {
    "id": "4cf43776fcb5402f3978a39bcacc70e4",
    "title": "观画鹤",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "华亭不相识，卫国复谁知。",
      "怅望冲天羽，甘心任画师。"
    ]
  },
  {
    "id": "4cf43776fcb5402f4510ddb79af8dcb2",
    "title": "晚自台中归永宁里南望山色怅然有怀呈上右司十一兄",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "白发侵侵生有涯，青襟曾爱紫河车。",
      "自怜悟主难归去，马上看山恐到家。"
    ]
  },
  {
    "id": "4cf43776fcb5402fb2ac3e385173d2f0",
    "title": "中牟县经鲁公庙",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "青史编名在箧中，故林遗庙揖仁风。",
      "还将文字如颜色，暂下蒲车为鲁公。"
    ]
  },
  {
    "id": "4cf43776fcb5402fa169616cae8a1ea7",
    "title": "初入谏司喜家室至",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "一旦悲欢见孟光，十年辛苦伴沧浪。",
      "不知笔砚缘封事，犹问佣书日几行。"
    ]
  },
  {
    "id": "4cf43776fcb5402fdb1fbac5ef5266ad",
    "title": "春雨",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "昨日偷闲看花了，今朝多雨奈人何。",
      "人间尽似逢花雨，莫爱芳菲湿绮罗。"
    ]
  },
  {
    "id": "4cf43776fcb5402f825b6dfc02d16505",
    "title": "送内弟袁德师",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "南渡登州即水仙，西垣有客思悠然。",
      "因君相问为官意，不卖毗陵负郭田。"
    ]
  },
  {
    "id": "4cf43776fcb5402f4a3484b4b9d607bf",
    "title": "赠刘大兄院长",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "万年枝下昔同趋，三事行中半已无。",
      "路自长沙忽相见，共惊双鬓别来殊。"
    ]
  },
  {
    "id": "4cf43776fcb5402f5b1dc2120f3e810a",
    "title": "假日寻花",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "武陵缘源不可到，河阳带县讵堪夸。",
      "枝枝如雪南关外，一日休闲尽属花。"
    ]
  },
  {
    "id": "4cf43776fcb5402fd52ab9eed82fb6fd",
    "title": "自京将赴黔南",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "风雨荆州二月天，问人初雇峡中船。",
      "西南一望云和水，犹道黔南有四千。"
    ]
  },
  {
    "id": "4cf43776fcb5402ffa9603d87389ed63",
    "title": "东山月下怀友人",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "东山多乔木，月午始苍苍。",
      "虽殊碧海状，爱此青苔光。",
      "高下灭华烛，参差启洞房。",
      "佳人梦馀思，宝瑟愁应商。",
      "皎洁殊未已，沉吟限一方。",
      "宦情哂鸡口，世路倦羊肠。",
      "彼美金石分，眷言兰桂芳。",
      "清晖讵同夕，耿耿但相望。"
    ]
  },
  {
    "id": "4cf43776fcb5402f20682e69d1067336",
    "title": "雪中遇直",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "寒光凝雪彩，限直居粉闱。",
      "恍疑白云上，乍觉金印非。",
      "树色霭虚空，琴声谐素徽。",
      "明晨阻通籍，独卧挂朝衣。"
    ]
  },
  {
    "id": "4cf43776fcb5402f2ebbd63806b9f7a0",
    "title": "时兴",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "夙心旷何许，日暮依林薄。",
      "流水不待人，孤云时映鹤。",
      "蒙蒙千万花，曷为神仙药。",
      "不遇烂柯叟，报非旧城郭。"
    ]
  },
  {
    "id": "4cf43776fcb5402f87039a732a024815",
    "title": "题剑",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "丈夫得宝剑，束发曾书绅。",
      "嗟吁一朝遇，愿言千载邻。",
      "心许留家树，辞直断佞臣。",
      "焉能为绕指，拂拭试时人。"
    ]
  },
  {
    "id": "4cf43776fcb5402fd9a9ba3b5842311c",
    "title": "冬日晓思寄杨二十七鍊师",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "雨霜地如雪，松桂青参差。",
      "鹤警晨光上，步出南轩时。",
      "所遇各有适，我怀亦自怡。",
      "愿言缄素封，昨夜梦琼枝。"
    ]
  },
  {
    "id": "4cf43776fcb5402fb6e3917107537126",
    "title": "奉酬西川武相公晨兴赠友见示之作",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "碧树分晓色，宿雨弄清光。",
      "犹闻子规啼，独念一声长。",
      "眷眷轸芳思，依依寄远方。",
      "情同如兰臭，惠比返魂香。",
      "新什惊变雅，古瑟代沈湘。",
      "殷勤见知己，掩抑绕中肠。",
      "隙驷不我待，路人易相忘。",
      "孤老空许国，幽报期苍苍。"
    ]
  },
  {
    "id": "4cf43776fcb5402f2b608fe3cb55e248",
    "title": "晨游昌师院",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "深庭芳草浓，晓井山泉溢。",
      "林馥乱沈烟，石润侵经室。",
      "幽岩鸟飞静，晴岭云归密。",
      "壁藓凝苍华，竹阴满晴日。",
      "生期半宵梦，忧绪仍非一。",
      "若无高世心，安能此终毕。"
    ]
  },
  {
    "id": "4cf43776fcb5402fc79d4bf69d779f0c",
    "title": "同王晦伯朱遐景宿慧山寺",
    "authorName": "窦群",
    "authorId": "4cf43776fcb5402f2ca65f5896b9bff0",
    "dynasty": "唐",
    "content": [
      "共访青山寺，曾隐南朝人。",
      "问古松桂老，开襟言笑新。",
      "步移月亦出，水映石磷磷。",
      "予洗肠中酒，君濯缨上尘。",
      "皓彩入幽抱，清气逼苍旻。",
      "信此澹忘归，淹留冰玉邻。"
    ]
  },
  {
    "id": "4cf43776fd237c01e14446589db5d33e",
    "title": "过琴溪",
    "authorName": "杜伟",
    "authorId": "4cf43776fd237c01d1457b72d1457b72",
    "dynasty": "唐",
    "content": [
      "州府谪宦居，邑城摄官涖。",
      "悠悠泾川适，佳期此相迟。",
      "灵溪知几曲，曲曲各殊致。",
      "仙岭多巉颜，前峰特超类。",
      "穹崇势旁倒，山客下无地。",
      "洞穴盘龙蛇，空岩隐魑魅。",
      "蘋开秋水绿，竹动寒山翠。",
      "远嶂数瀑悬，疏林一猿坠。",
      "依然弹素弦，流我望乡泪。",
      "席上红泉飞，樽前白云至。",
      "中山是隐居，缅想故心醉。",
      "忽睹邢武辞，聆其金石备。",
      "神交十载得，良愿三人遂。"
    ]
  },
  {
    "id": "4cf43776fd2b0337f4f9a23acc36953d",
    "title": "咏破帘",
    "authorName": "乔氏",
    "authorId": "4cf43776fd2b0337d1457b72d1457b72",
    "dynasty": "唐",
    "content": [
      "已漏风声罢，绳持也不禁。",
      "一从经落后，无复有贞心。"
    ]
  },
  {
    "id": "4cf43776fdb39fc7bce77b9b7cd43eec",
    "title": "哭林杰",
    "authorName": "郑立之",
    "authorId": "4cf43776fdb39fc7d1457b72d1457b72",
    "dynasty": "唐",
    "content": [
      "才高未及贾生年，何事孤魂逐逝川。",
      "萤聚帐中人已去，鹤离台上月空圆。"
    ]
  },
  {
    "id": "4cf43776fdc1cf93b47143edf88341ac",
    "title": "野居池上看月",
    "authorName": "姚系",
    "authorId": "4cf43776fdc1cf93d1457b72d1457b72",
    "dynasty": "唐",
    "content": [
      "悠然云间月，复此照池塘。",
      "泫露苍茫湿，沈波澹滟光。",
      "应门当未曙，歌吹满昭阳。",
      "远近徒伤目，清辉霭自长。"
    ]
  },
  {
    "id": "4cf43776fdc1cf93ff9f91eb640c2df0",
    "title": "庭柳",
    "authorName": "姚系",
    "authorId": "4cf43776fdc1cf93d1457b72d1457b72",
    "dynasty": "唐",
    "content": [
      "袅袅柳杨枝，当轩杂佩垂。",
      "交阴总共密，分条各自宜。",
      "因依似永久，揽结更伤离。",
      "爱此阳春色，秋风莫遽吹。"
    ]
  },
  {
    "id": "4cf43776fdc1cf93ce8ffd21a5e81f8a",
    "title": "五老峰大明观赠隐者",
    "authorName": "姚系",
    "authorId": "4cf43776fdc1cf93d1457b72d1457b72",
    "dynasty": "唐",
    "content": [
      "云观此山北，与君携手稀。",
      "林端涉横水，洞口入斜晖。",
      "颇觉鸾鹤迩，忽为烟雾飞。",
      "故人清和客，默会琴心微。",
      "丹术幸可授，青龙当未归。",
      "悠悠平生意，此日复相违。"
    ]
  },
  {
    "id": "4cf43776fdc1cf93bcec984e3715a99d",
    "title": "秋夕会友",
    "authorName": "姚系",
    "authorId": "4cf43776fdc1cf93d1457b72d1457b72",
    "dynasty": "唐",
    "content": [
      "倦客易相失，欢游无良辰。",
      "忽然一夕间，稍慰阖家贫。",
      "白露下庭梧，孤琴始悲辛。",
      "回风入幽草，虫响满四邻。",
      "会遇更何时，持杯重殷勤。"
    ]
  },
  {
    "id": "4cf43776fdc1cf9373dd6787e4966c26",
    "title": "荆山独往",
    "authorName": "姚系",
    "authorId": "4cf43776fdc1cf93d1457b72d1457b72",
    "dynasty": "唐",
    "content": [
      "宿昔山水上，抱琴独踯躅。",
      "山远去难穷，琴悲多断续。",
      "岩重丹阳树，泉咽闻阴谷。",
      "时下白云中，淹留秋水曲。",
      "秋水石栏深，潺湲如喷玉。",
      "杂芳被阴岸，坠露方消绿。",
      "恣此平生怀，独游还自足。"
    ]
  },
  {
    "id": "4cf43776fdc1cf9333790141aade5a1b",
    "title": "送周愿判官归岭南",
    "authorName": "姚系",
    "authorId": "4cf43776fdc1cf93d1457b72d1457b72",
    "dynasty": "唐",
    "content": [
      "早蝉望秋鸣，夜琴怨离声。",
      "眇然多异感，值子江山行。",
      "由来重义人，感激事纵横。",
      "往复念遐阻，淹留慕平生。",
      "晨奔九衢饯，暮始万里程。",
      "山驿风月榭，海门烟霞城。",
      "易绡泉源近，拾翠沙溆明。",
      "兰蕙一为赠，贫交空复情。"
    ]
  },
  {
    "id": "4cf43776fdc1cf935f83efa44bd78300",
    "title": "送陆浑主簿赵宗儒之任",
    "authorName": "姚系",
    "authorId": "4cf43776fdc1cf93d1457b72d1457b72",
    "dynasty": "唐",
    "content": [
      "山中眇然意，此意乃平生。",
      "常日望鸣皋，遥对洛阳城。",
      "故人吏为隐，怀此若蓬瀛。",
      "夕气冒岩上，晨流泻岸明。",
      "存亡区中事，影响羽人情。",
      "溪寂值猿下，云归闻鹤声。",
      "及兹春始暮，花葛正明荣。",
      "会有携手日，悠悠去无程。"
    ]
  },
  {
    "id": "4cf43776fdc1cf935e263696e2defe25",
    "title": "杨参军庄送宇文邈",
    "authorName": "姚系",
    "authorId": "4cf43776fdc1cf93d1457b72d1457b72",
    "dynasty": "唐",
    "content": [
      "秋云冒原隰，野鸟满林声。",
      "爱此田舍事，稽君车马程。",
      "离堂惨不喧，脉脉复盈盈。",
      "兰叶一经霜，香销为赠轻。",
      "灯光耿方寂，虫思隐馀清。",
      "相望忽无际，如含江海情。"
    ]
  },
  {
    "id": "4cf43776fdc1cf9361c13a5319acf4a5",
    "title": "京西遇旧识兼送往陇西",
    "authorName": "姚系",
    "authorId": "4cf43776fdc1cf93d1457b72d1457b72",
    "dynasty": "唐",
    "content": [
      "蝉鸣一何急，日暮秋风树。",
      "即此不胜愁，陇阴人更去。",
      "相逢与相失，共是亡羊路。"
    ]
  },
  {
    "id": "4cf43776fdc1cf93f4a951c00307f262",
    "title": "杂曲歌辞古离别",
    "authorName": "姚系",
    "authorId": "4cf43776fdc1cf93d1457b72d1457b72",
    "dynasty": "唐",
    "content": [
      "凉风已袅袅，露重木兰枝。",
      "独上高楼望，行人远不知。",
      "轻寒入洞户，明月满秋池。",
      "燕去鸿方至，年年是别离。"
    ]
  },
  {
    "id": "4cf43776fdc96f2a84ad9398b83450c2",
    "title": "立秋日",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "商风动叶初，萧索一贫居。",
      "老性容茶少，羸肌与簟疏。",
      "旧醅难重漉，新菜未胜锄。",
      "才薄无潘兴，便便画偃庐。"
    ]
  },
  {
    "id": "4cf43776fdc96f2a28a5fbd1f03c3f1a",
    "title": "林中独醒",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "晚来林沼静，独坐间瓢尊。",
      "向己非前迹，齐心欲不言。",
      "微凉生乱筱，轻馥起孤萱。",
      "未得浑无事，瓜田草正繁。"
    ]
  },
  {
    "id": "4cf43776fdc96f2a40bedab7f2e46273",
    "title": "江陵客舍留别樊尚书",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "信陵门馆下，多病有归思。",
      "坠履忘情后，寒灰更湿时。",
      "委栏芳蕙晚，凭几雪髫垂。",
      "明日秋关外，单车风雨随。"
    ]
  },
  {
    "id": "4cf43776fdc96f2afb6a759a300b3291",
    "title": "别落花",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "风艳霏霏去，羁人处处游。",
      "明年纵相见，不在此枝头。"
    ]
  },
  {
    "id": "4cf43776fdc96f2a903f34db22e4847c",
    "title": "竹里梅",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "竹里梅花相并枝，梅花正发竹枝垂。",
      "风吹总向竹枝上，直似王家雪下时。"
    ]
  },
  {
    "id": "4cf43776fdc96f2a96809bfb44f38c0d",
    "title": "过春秋峡",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "峭壁苍苍苔色新，无风晴景自胜春。",
      "不知何树幽崖里，腊月开花似北人。"
    ]
  },
  {
    "id": "4cf43776fdc96f2a0a4267bd86870a7b",
    "title": "登甘露台",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "偶至无尘空翠间，雨花甘露境闲闲。",
      "身心未寂终为累，非想天中独退还。"
    ]
  },
  {
    "id": "4cf43776fdc96f2a709208932e9680eb",
    "title": "夜泊润州江口",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "秋江欲起白头波，贾客瞻风无渡河。",
      "千船火绝寒宵半，独听钟声觉寺多。"
    ]
  },
  {
    "id": "4cf43776fdc96f2af723e5e2f11521d4",
    "title": "看山木瓜花二首",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "裛露凝氛紫艳新，千般婉娜不胜春。",
      "年年此树花开日，出尽丹阳郭里人。"
    ]
  },
  {
    "id": "4cf43776fdc96f2af723e5e2368b7698",
    "title": "看山木瓜花二首",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "柔枝湿艳亚朱栏，暂作庭芳便欲残。",
      "深藏数片将归去，红缕金针绣取看。"
    ]
  },
  {
    "id": "4cf43776fdc96f2a1168ced687e4acdd",
    "title": "题十三弟竹园",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "绕屋扶疏耸翠茎，苔滋粉漾有幽情。",
      "丹阳万户春光静，独自君家秋雨声。"
    ]
  },
  {
    "id": "4cf43776fdc96f2aeab457ad0e3a080e",
    "title": "岁暮题杨录事江亭",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "垂丝蜀客涕濡衣，岁尽长沙未得归。",
      "肠断锦帆风日好，可怜桐鸟出花飞。"
    ]
  },
  {
    "id": "4cf43776fdc96f2af4a8179c46c914e6",
    "title": "冬日峡中旅泊",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "霜月明明雪复残，孤舟夜泊使君滩。",
      "一声钟出远山里，暗想雪窗僧起寒。"
    ]
  },
  {
    "id": "4cf43776fdc96f2a4f136ad1cc1967d6",
    "title": "泊花石浦",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "旧业丛台废苑东，几年为梗复为蓬。",
      "杜鹃啼断回家梦，半在邯郸驿树中。"
    ]
  },
  {
    "id": "4cf43776fdc96f2a94a901056694b8ab",
    "title": "闻崔倚旅葬",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "远客那能返故庐，苍梧埋骨痛何如。",
      "他时亲戚空相忆，席上同悲一纸书。"
    ]
  },
  {
    "id": "4cf43776fdc96f2ad023c15b828a5249",
    "title": "赋蕃子牧马",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "碛净山高见极边，孤烽引上一条烟。",
      "蕃落多晴尘扰扰，天军猎到鸊鹈泉。"
    ]
  },
  {
    "id": "4cf43776fdc96f2a98920d4c59c4599b",
    "title": "牧马泉",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "平沙漫漫马悠悠，弓箭闲抛郊水头。",
      "鼠毛衣里取羌笛，吹向秋天眉眼愁。"
    ]
  },
  {
    "id": "4cf43776fdc96f2af31ddaaacda539f6",
    "title": "越井台望",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "独立阳台望广州，更添羁客异乡愁。",
      "晚潮未至早潮落，井邑暂依沙上头。"
    ]
  },
  {
    "id": "4cf43776fdc96f2afffb31e1f0534a1b",
    "title": "扶病春亭",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "强梳稀发著纶巾，舍杖空行试病身。",
      "花间自欲裴回立，稚子牵衣不许人。"
    ]
  },
  {
    "id": "4cf43776fdc96f2ad80edcb217b667b9",
    "title": "赠童尼",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "旧时艳质如明玉，今日空心是冷灰。",
      "料得襄王惆怅极，更无云雨到阳台。"
    ]
  },
  {
    "id": "4cf43776fdc96f2a5c237cd3aa7f57f9",
    "title": "读故友于君集",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "大底从头总是悲，就中偏怆筑城词。",
      "依然想得初成日，寄出秋山与我时。"
    ]
  },
  {
    "id": "4cf43776fdc96f2a73e8a7eb2ea315ad",
    "title": "病僧二首",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "竺国乡程算不回，病中衣锡遍浮埃。",
      "如今汉地诸经本，自过流沙远背来。"
    ]
  },
  {
    "id": "4cf43776fdc96f2a73e8a7ebcc7edfc6",
    "title": "病僧二首",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "空林衰病卧多时，白发从成数寸丝。",
      "西行却过流沙日，枕上寥寥心独知。"
    ]
  },
  {
    "id": "4cf43776fdc96f2a895c45afb0024927",
    "title": "右军墨池",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "永嘉人事尽归空，逸少遗居蔓草中。",
      "至今池水涵馀墨，犹共诸泉色不同。"
    ]
  },
  {
    "id": "4cf43776fdc96f2afc126930628ba343",
    "title": "送僧归山",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "楚俗翻花自送迎，密人来往岂知情。",
      "夜行独自寒山寺，雪径泠泠金锡声。"
    ]
  },
  {
    "id": "4cf43776fdc96f2ac6212583798f4771",
    "title": "弼公院问病",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "一头细发两分丝，卧见芭蕉白露滋。",
      "欲令居士身无病，直待众生苦尽时。"
    ]
  },
  {
    "id": "4cf43776fdc96f2ab432baee2812775e",
    "title": "惜花",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "年少共怜含露色，老人偏惜委尘红。",
      "如何遂得心中事，每要花时不厌风。"
    ]
  },
  {
    "id": "4cf43776fdc96f2a27d53720994a78f8",
    "title": "代胡僧留别",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "此地缘疏语未通，归时老病去无穷。",
      "定知不彻南天竺，死在条支阴碛中。"
    ]
  },
  {
    "id": "4cf43776fdc96f2a42650543d6e45921",
    "title": "桂江逢王使君旅榇归",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "故人丹旐出南威，少妇随丧哭渐归。",
      "遥想北原新垄上，日寒光浅水松稀。"
    ]
  },
  {
    "id": "4cf43776fdc96f2af1182ceeec16450e",
    "title": "玉京词",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "绝景寥寥日更迟，人间甲子不同时。",
      "未知樵客终何得，归后无家是看棋。"
    ]
  },
  {
    "id": "4cf43776fdc96f2a489fdf4d28fbc0aa",
    "title": "春游曲",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "花颔红騣一何偏，绿槐香陌欲朝天。",
      "仍嫌众里娇行疾，傍𩍐深藏白玉鞭。"
    ]
  },
  {
    "id": "4cf43776fdc96f2a489fdf4df0c7020e",
    "title": "春游曲",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "喷沫团香小桂条，玉鞭兼赐霍嫖姚。",
      "弄影便从天禁出，碧蹄声碎五门桥。"
    ]
  },
  {
    "id": "4cf43776fdc96f2a32ecd804c41991da",
    "title": "题茅山仙台药院",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "扰扰浮生外，华阳一洞春。",
      "道书金字小，仙圃玉苗新。",
      "芝草迎飞燕，桃花笑俗人。",
      "楼台争耸汉，鸡犬亦嫌秦。",
      "愿得青芽散，长年驻此身。"
    ]
  },
  {
    "id": "4cf43776fdc96f2a34167fd7b2002d71",
    "title": "广州王园寺伏日即事寄北中亲友",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "南越逢初伏，东林度一朝。",
      "曲池煎畏景，高阁绝微飙。",
      "竹簟移先洒，蒲葵破复摇。",
      "地偏毛瘴近，山毒火威饶。",
      "裛汗絺如濯，亲床枕并烧。",
      "堕枝伤翠羽，萎叶惜红蕉。",
      "且困流金炽，难成独酌谣。",
      "望霖窥润础，思吹候生条。",
      "旅恨生乌浒，乡心系洛桥。",
      "谁怜在炎客，一夕壮容销。"
    ]
  },
  {
    "id": "4cf43776fdc96f2af88ce662178bf9e4",
    "title": "苦妇词",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "地远易骄崇，用刑匪精研。",
      "哀哉苦妇身，夫死百殃缠。",
      "草草催出门，衣堕发披肩。",
      "独随军吏行，当夕余欲迁。",
      "来时已厌生，到此自不全。",
      "临江卧黄砂，二子死在边。",
      "气哕不发声，背头血涓涓。",
      "有时强为言，只是尤青天。",
      "稿蓐无一枝，冷气两悬悬。",
      "穷荒夷教卑，骨肉病弃捐。",
      "况非本族音，肌露谁为怜。",
      "事痛感行宾，住得贪程船。",
      "必当负严法，岂有胎孕篇。",
      "游畋复释麛，羔兔尚免鹯。",
      "何处摈逐深，一罪三见颠。",
      "校尉勋望重，幕府才且贤。",
      "兰裙间珠履，食玉处花筵。",
      "但勿轻所暗，莫虑无人焉。"
    ]
  },
  {
    "id": "4cf43776fdc96f2a9e0d4063b4805049",
    "title": "与孟郊洛北野泉上煎茶",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "粉细越笋芽，野煎寒溪滨。",
      "恐乖灵草性，触事皆手亲。",
      "敲石取鲜火，撇泉避腥鳞。",
      "荧荧爨风铛，拾得坠巢薪。",
      "洁色既爽别，浮氲亦殷勤。",
      "以兹委曲静，求得正味真。",
      "宛如摘山时，自歠指下春。",
      "湘瓷泛轻花，涤尽昏渴神。",
      "此游惬醒趣，可以话高人。"
    ]
  },
  {
    "id": "4cf43776fdc96f2aad826eb644d726f6",
    "title": "七夕歌",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "星寥寥兮月细轮，佳期可想兮不可亲。云衣香薄妆态新，彩軿悠悠度天津。",
      "玉幌相逢夜将极，妖红惨黛生愁色。寂寞低容入旧机，歇著金梭思往夕。",
      "人间不见因谁知，万家闺艳求此时。碧空露重彩盘湿，花上乞得蜘蛛丝。"
    ]
  },
  {
    "id": "4cf43776fdc96f2ae228b1252da99fdf",
    "title": "送婆罗门归本国",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "刹利王孙字迦摄，竹锥横写叱萝叶。",
      "遥知汉地未有经，手牵白马绕天行。",
      "龟兹碛西胡雪黑，大师冻死来不得。",
      "地尽年深始到船，海里更行三十国。",
      "行多耳断金环落，冉冉悠悠不停脚。",
      "马死经留却去时，往来应尽一生期。",
      "出漠独行人绝处，碛西天漏雨丝丝。"
    ]
  },
  {
    "id": "4cf43776fdc96f2a46000a7ae082e8dd",
    "title": "潇湘游",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "夷女采山蕉，缉纱浸江水。野花满髻妆色新，闲歌欸乃深峡里。",
      "欸乃知从何处生，当时泣舜肠断声。翠华寂寞婵娟没，野筱空馀红泪情。",
      "青烟冥冥覆杉桂，崖壁凌天风雨细。昔人幽恨此地遗，绿芳红艳含怨姿。",
      "清猿未尽鼯鼠切，泪水流到湘妃祠。北人莫作潇湘游，九疑云入苍梧愁。"
    ]
  },
  {
    "id": "4cf43776fdc96f2ace86f556995bb7ba",
    "title": "放萤怨",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "放萤去，不须留，聚时年少今白头。",
      "架中科斗万馀卷，一字千回重照见。",
      "青云杳渺不可亲，开囊欲放增馀怨。",
      "且逍遥，还酩酊，仲舒漫不窥园井。",
      "那将寂寞老病身，更就微虫借光影。",
      "欲放时，泪沾裳，冲篱落，千点光。"
    ]
  },
  {
    "id": "4cf43776fdc96f2aca732f9801355404",
    "title": "观绳伎",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "泰陵遗乐何最珍，彩绳冉冉天仙人。",
      "广场寒食风日好，百夫伐鼓锦臂新。",
      "银画青绡抹云发，高处绮罗香更切。",
      "重肩接立三四层，著屐背行仍应节。",
      "两边丸剑渐相迎，侧身交步何轻盈。",
      "闪然欲落却收得，万人肉上寒毛生。",
      "危机险势无不有，倒挂纤腰学垂柳。",
      "下来一一芙蓉姿，粉薄钿稀态转奇。",
      "坐中还有沾巾者，曾见先皇初教时。"
    ]
  },
  {
    "id": "4cf43776fdc96f2a8be34d50949134a9",
    "title": "买",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "杜陵村人不田穑，入谷经溪复缘壁。",
      "每至南山草木春，即向侯家取金碧。",
      "幽艳凝华春景曙，林夫移得将何处。",
      "蝶惜芳丛送下山，寻断孤香始回去。",
      "豪少居连鳷鹊东，千金使买一株红。",
      "院多花少栽未得，零落绿娥纤指中。",
      "咸阳亲戚长安里，无限将金买花子。",
      "浇红湿绿千万家，青丝玉轳声哑哑。"
    ]
  },
  {
    "id": "4cf43776fdc96f2a93115963b6d92c26",
    "title": "王中丞宅夜观舞胡腾",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "石国胡儿人见少，蹲舞尊前急如鸟。",
      "织成蕃帽虚顶尖，细氎胡衫双袖小。",
      "手中抛下蒲萄盏，西顾忽思乡路远。",
      "跳身转毂宝带鸣，弄脚缤纷锦靴软。",
      "四座无言皆瞪目，横笛琵琶遍头促。",
      "乱腾新毯雪朱毛，傍拂轻花下红烛。",
      "酒阑舞罢丝管绝，木槿花西见残月。"
    ]
  },
  {
    "id": "4cf43776fdc96f2abcee899e0e465a39",
    "title": "春过赵墟",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "下马邯郸陌头歇，寂寥崩隧临车辙。",
      "古柏重生枝亦乾，馀燎见风幽燄灭。",
      "白蒿微发紫槿新，行人感此复悲春。"
    ]
  },
  {
    "id": "4cf43776fdc96f2af606e70da60a1c45",
    "title": "初下东周赠孟郊",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "鹤老身更卬，龟死壳亦灵。",
      "正信非外沿，终始全本情。",
      "童子不戏尘，积书就岩扃。",
      "身著木叶衣，养鹿兼牸耕。",
      "偶随下山云，荏苒失故程。",
      "渐入机险中，危思难太行。",
      "十发九缕丝，悠然东周城。",
      "言词野麋态，出口多累形。",
      "因依汉元寮，未思羁细轻。",
      "冷灶助新热，静砧与寒声。",
      "断蓬在门栏，岂当桃李荣。",
      "寄食若蠹虫，侵损利微生。",
      "固非拙为强，懦劣外疗并。",
      "素坚冰蘖心，洁持保坚贞。",
      "修文返正风，刊字齐古经。",
      "惭将衰末分，高栖喧世名。"
    ]
  },
  {
    "id": "4cf43776fdc96f2abe72b1596ecfd59e",
    "title": "偶题",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "迟日新妆游冶娘，盈盈彩艇白莲塘。",
      "掬水远湿岸边郎，红绡缕中玉钏光。"
    ]
  },
  {
    "id": "4cf43776fdc96f2a27bb88be0d9a6eda",
    "title": "葛巾歌",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "一片白葛巾，潜夫自能结。篱边折枯蒿，聊用簪华发。",
      "有时醉倒长松侧，酒醒不见心还忆。谷鸟衔将却趁来，野风吹去还寻得。",
      "十年紫竹溪南住，迹同玄豹依深雾。草堂窗底漉春醅，山寺门前逢暮雨。",
      "临汝袁郎得相见，闲云引到东阳县。鲁性将他类此身，还拈野物赠傍人。",
      "空留棁杖犊鼻裈，蒙蒙烟雨归山村。"
    ]
  },
  {
    "id": "4cf43776fdc96f2ad387262281758342",
    "title": "北原情三首",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "错莫天色愁，挽歌出重闉。",
      "谁家白网车，送客入幽尘。",
      "铭旌下官道，葬舆去辚辚。",
      "萧条黄蒿中，奠酒花翠新。",
      "米雪晚霏微，墓成悄无人。",
      "乌鸢下空地，烟火残荒榛。",
      "生人更多苦，入户事盈身。",
      "营营日易深，却到不得频。",
      "寂寥孤隧头，草绿棠梨春。"
    ]
  },
  {
    "id": "4cf43776fdc96f2ad3872622b05a4d7f",
    "title": "北原情三首",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "洛阳城北山，古今葬冥客。",
      "聚骨朽成泥，此山土多白。",
      "近来送葬人，亦去闻归声。",
      "岂能车轮疾，渐是墓侵城。",
      "城中人不绝，哀挽相次行。",
      "莫非北邙后，重向洛城生。"
    ]
  },
  {
    "id": "4cf43776fdc96f2ad3872622d36c4312",
    "title": "北原情三首",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "卜地起孤坟，全家送葬去。",
      "归来却到时，不复重知处。",
      "叠叠葬相续，土乾草已绿。",
      "列纸泻壶浆，空向春云哭。"
    ]
  },
  {
    "id": "4cf43776fdc96f2a7441f3c9ecf3de18",
    "title": "乐府杂词三首",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "紫禁梨花飞雪毛，春风丝管翠楼高。",
      "城里万家闻不见，君王试舞郑樱桃。"
    ]
  },
  {
    "id": "4cf43776fdc96f2a7441f3c9e105ee7e",
    "title": "乐府杂词三首",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "蝉鬓红冠粉黛轻，云和新教羽衣成。",
      "月光如雪金阶上，迸却颇梨义甲声。"
    ]
  },
  {
    "id": "4cf43776fdc96f2a7441f3c9c44262d4",
    "title": "乐府杂词三首",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "不耐檐前红槿枝，薄妆春寝觉仍迟。",
      "梦中无限风流事，夫婿多情亦未知。"
    ]
  },
  {
    "id": "4cf43776fdc96f2aaa00dbd42477cfef",
    "title": "相和歌辞长门怨",
    "authorName": "刘言史",
    "authorId": "4cf43776fdc96f2ad1457b7281e74d67",
    "dynasty": "唐",
    "content": [
      "独坐炉边结夜愁，暂时恩去亦难留。",
      "手持金箸垂红泪，乱拨寒灰不举头。"
    ]
  },
  {
    "id": "4cf43776fdcc1388701a183ed7018553",
    "title": "日暖万年枝",
    "authorName": "郑师贞",
    "authorId": "4cf43776fdcc1388d1457b72d1457b72",
    "dynasty": "唐",
    "content": [
      "禁树敷荣早，偏将丽日宜。",
      "光摇连北阙，影泛满南枝。",
      "得地方知照，逢时异赫曦。",
      "叶和盈数积，根是永年移。",
      "宵露犹残润，薰风更共吹。",
      "馀晖诚可托，况近凤凰池。"
    ]
  },
  {
    "id": "4cf43776fdf810a2e654fdcbefec4c65",
    "title": "宫怨二首",
    "authorName": "柯崇",
    "authorId": "4cf43776fdf810a2d1457b72d1457b72",
    "dynasty": "唐",
    "content": [
      "尘满金炉不炷香，黄昏独自立重廊。",
      "笙歌何处承恩宠，一一随风入上阳。"
    ]
  },
  {
    "id": "4cf43776fdf810a2e654fdcbfb5115cd",
    "title": "宫怨二首",
    "authorName": "柯崇",
    "authorId": "4cf43776fdf810a2d1457b72d1457b72",
    "dynasty": "唐",
    "content": [
      "长门槐柳半萧疏，玉辇沉思恨有馀。",
      "红泪旋销倾国态，黄金谁为达相如。"
    ]
  },
  {
    "id": "4cf43776fdfc9d984ceff3e0cd66e785",
    "title": "送司功入京",
    "authorName": "曲崇裕",
    "authorId": "4cf43776fdfc9d98d1457b72d1457b72",
    "dynasty": "唐",
    "content": [
      "崇裕有幸会，得遇明流行。",
      "司士向京去，旷野哭声哀。"
    ]
  },
  {
    "id": "4cf43776fe1b66d055f8a135f91d8bbc",
    "title": "新成安乐宫",
    "authorName": "陈子良",
    "authorId": "4cf43776fe1b66d0d1457b72d1457b72",
    "dynasty": "唐",
    "content": [
      "春色照兰宫，秦女坐窗中。",
      "柳叶来眉上，桃花落脸红。",
      "拂尘开扇匣，卷帐却薰笼。",
      "衫薄偏憎日，裙轻更畏风。"
    ]
  },
  {
    "id": "4cf43776fe1b66d0d766477d0cbd4e17",
    "title": "夏晚寻于政世置酒赋韵",
    "authorName": "陈子良",
    "authorId": "4cf43776fe1b66d0d1457b72d1457b72",
    "dynasty": "唐",
    "content": [
      "聊从嘉遁所，酌醴共抽簪。",
      "以兹山水地，留连风月心。",
      "长榆落照尽，高柳暮蝉吟。",
      "一返桃源路，别后难追寻。"
    ]
  },
  {
    "id": "4cf43776fe1b66d081e166cc91cf47ed",
    "title": "入蜀秋夜宿江渚",
    "authorName": "陈子良",
    "authorId": "4cf43776fe1b66d0d1457b72d1457b72",
    "dynasty": "唐",
    "content": [
      "我行逢日暮，弭棹独维舟。",
      "水雾一边起，风林两岸秋。",
      "山阴黑断碛，月影素寒流。",
      "故乡千里外，何以慰羁愁。"
    ]
  },
  {
    "id": "4cf43776fe1b66d02e97aa1a63a7e1be",
    "title": "赋得妓",
    "authorName": "陈子良",
    "authorId": "4cf43776fe1b66d0d1457b72d1457b72",
    "dynasty": "唐",
    "content": [
      "金谷多欢宴，佳丽正芳菲。",
      "流霞席上满，回雪掌中飞。",
      "明月临歌扇，行云接舞衣。",
      "何必桃将李，别有待春晖。"
    ]
  },
  {
    "id": "4cf43776fe1b66d05f309a008c9fb1d3",
    "title": "酬萧侍中春园听妓",
    "authorName": "陈子良",
    "authorId": "4cf43776fe1b66d0d1457b72d1457b72",
    "dynasty": "唐",
    "content": [
      "微雨散芳菲，中园照落晖。",
      "红树摇歌扇，绿珠飘舞衣。",
      "繁弦调对酒，杂引动思归。",
      "愁人当此夕，羞见落花飞。"
    ]
  },
  {
    "id": "4cf43776fe1b66d0a539b18723ad72a1",
    "title": "于塞北春日思归",
    "authorName": "陈子良",
    "authorId": "4cf43776fe1b66d0d1457b72d1457b72",
    "dynasty": "唐",
    "content": [
      "我家吴会青山远，他乡关塞白云深。",
      "为许羁愁长下泪，那堪春色更伤心。",
      "惊鸟屡飞恒失侣，落花一去不归林。",
      "如何此日嗟迟暮，悲来还作白头吟。"
    ]
  },
  {
    "id": "4cf43776fe1b66d0a89544b681f3af66",
    "title": "送别",
    "authorName": "陈子良",
    "authorId": "4cf43776fe1b66d0d1457b72d1457b72",
    "dynasty": "唐",
    "content": [
      "落叶聚还散，征禽去不归。",
      "以我穷途泣，沾君出塞衣。"
    ]
  },
  {
    "id": "4cf43776fe1b66d0b5f062e318ddfd68",
    "title": "七夕看新妇隔巷停车",
    "authorName": "陈子良",
    "authorId": "4cf43776fe1b66d0d1457b72d1457b72",
    "dynasty": "唐",
    "content": [
      "隔巷遥停幰，非复为来迟。",
      "只言更尚浅，未是渡河时。"
    ]
  },
  {
    "id": "4cf43776fe1b66d0f590de052db9e9ec",
    "title": "咏春雪",
    "authorName": "陈子良",
    "authorId": "4cf43776fe1b66d0d1457b72d1457b72",
    "dynasty": "唐",
    "content": [
      "光映妆楼月，花承歌扇风。",
      "欲妒梅将柳，故落早春中。"
    ]
  },
  {
    "id": "4cf43776fe1b66d030515d2f5ffa049e",
    "title": "游侠篇",
    "authorName": "陈子良",
    "authorId": "4cf43776fe1b66d0d1457b72d1457b72",
    "dynasty": "唐",
    "content": [
      "洛阳丽春色，游侠骋轻肥。",
      "水逐车轮转，尘随马足飞。",
      "云影遥临盖，花气近薰衣。",
      "东郊斗鸡罢，南皮射雉归。",
      "日暮河桥上，扬鞭惜晚晖。"
    ]
  },
  {
    "id": "4cf43776fe1b66d00fd39ff0d587bfe5",
    "title": "春晚看群公朝还人为八韵",
    "authorName": "陈子良",
    "authorId": "4cf43776fe1b66d0d1457b72d1457b72",
    "dynasty": "唐",
    "content": [
      "游子惜春暮，策杖出蒿莱。",
      "正直康庄晚，群公谒帝回。",
      "履度南宫至，车从北阙来。",
      "珂影傍明月，笳声动落梅。",
      "迎风采旄转，照日绶花开。",
      "红尘掩鹤盖，翠柳拂龙媒。",
      "绮云临舞阁，丹霞薄吹台。",
      "轻肥宁所羡，未若反山隈。"
    ]
  },
  {
    "id": "4cf43776fe1b66d0cb11a4afed8916a1",
    "title": "赞德上越国公杨素",
    "authorName": "陈子良",
    "authorId": "4cf43776fe1b66d0d1457b72d1457b72",
    "dynasty": "唐",
    "content": [
      "君侯称上宰，命世挺才英。",
      "本超骐骥足，复蕴风云情。",
      "摅藻掞锦绮，育德润瑶琼。",
      "已踵四知举，非无三杰名。",
      "济世同舟楫，匡政本阿衡。",
      "雍容入青锁，肃穆侍丹楹。",
      "桂宫擅鸣佩，槐路独飞缨。",
      "高门罗虎戟，绮阁丽雕甍。",
      "金樽酌湛湛，歌扇掩盈盈。",
      "匈奴轶燕蓟，烽火照幽并。",
      "天子名薄伐，受脤事专征。",
      "七德播雄略，十万骋行兵。",
      "雁行蔽虏甸，鱼贯出长城。",
      "交河方饮马，瀚海盛扬旌。",
      "拔剑倚天外，蒙犀辉日精。",
      "弯弧穿伏石，挥戈斩大鲸。",
      "鼓鼙朝作气，刁斗夜偏鸣。",
      "六郡多壮士，三边岂足平。",
      "岭云朝合阵，山月夜临营。",
      "胡尘暗马色，芳树动笳声。",
      "关云未尽散，塞雾常自生。",
      "川长蔓草绿，峰迥杂花明。",
      "小人愧王氏，雕文惭马卿。",
      "滥此叨书记，何以谢过荣。",
      "高山徒仰止，终是恨才轻。"
    ]
  },
  {
    "id": "4cf43776fe1b66d097ac11b52387ff71",
    "title": "乐府杂曲鼓吹曲辞上之回",
    "authorName": "陈子良",
    "authorId": "4cf43776fe1b66d0d1457b72d1457b72",
    "dynasty": "唐",
    "content": [
      "承平重游乐，诏跸上之回。",
      "属车响流水，清笳转落梅。",
      "岭云盖道转，岩花映绶开。",
      "下辇便高宴，何如在瑶台。"
    ]
  },
  {
    "id": "4cf43776fe228d40e2b23371be9affe5",
    "title": "奉和九月九日登慈恩寺浮图应制",
    "authorName": "曲瞻",
    "authorId": "4cf43776fe228d40d1457b72d1457b72",
    "dynasty": "唐",
    "content": [
      "扈跸游玄地，陪仙瞰紫微。",
      "似迈铢衣劫，将同羽化飞。",
      "雕戈秋日丽，宝剑晓霜霏。",
      "献觞乘菊序，长愿奉天晖。"
    ]
  },
  {
    "id": "4cf43776fe2ca453b58680e2d3928842",
    "title": "和白敏中圣德和平致兹休运岁终功就合咏盛明呈上",
    "authorName": "魏扶",
    "authorId": "4cf43776fe2ca453d1457b721efa39bc",
    "dynasty": "唐",
    "content": [
      "萧关新复旧山川，古戍秦原景象鲜。",
      "戎虏乞降归惠化，皇威渐被慑腥膻。",
      "穹庐远戍烟尘灭，神武光扬竹帛传。",
      "左衽尽知歌帝泽，从兹不更备三边。"
    ]
  },
  {
    "id": "4cf43776fe2ca453f498c56ed3144b6a",
    "title": "贡院题",
    "authorName": "魏扶",
    "authorId": "4cf43776fe2ca453d1457b721efa39bc",
    "dynasty": "唐",
    "content": [
      "梧桐叶落满庭阴，锁闭朱门试院深。",
      "曾是昔年辛苦地，不将今日负初心。"
    ]
  },
  {
    "id": "4cf43776fe32ebe2a46e84496a1133f0",
    "title": "禁中春松",
    "authorName": "常沂",
    "authorId": "4cf43776fe32ebe2d1457b72d1457b72",
    "dynasty": "唐",
    "content": [
      "映殿松偏好，森森列禁中。",
      "攒柯沾圣泽，疏盖引皇风。",
      "晚色连秦苑，春香满汉宫。",
      "操将金石固，材与直臣同。",
      "翠影宜青琐，苍枝秀碧空。",
      "还知沐天眷，千载更葱茏。"
    ]
  },
  {
    "id": "4cf43776fe497d9a01df8a5fbfb02a53",
    "title": "望终南春雪",
    "authorName": "李子卿",
    "authorId": "4cf43776fe497d9ad1457b72d1457b72",
    "dynasty": "唐",
    "content": [
      "山势抱西秦，初年瑞雪频。",
      "色摇鹑野霁，影落凤城春。",
      "辉耀银峰逼，晶明玉树亲。",
      "尚寒由气劲，不夜为光新。",
      "荆岫全疑近，昆丘宛合邻。",
      "馀辉傥可借，回照读书人。"
    ]
  },
  {
    "id": "4cf43776fe497d9a53021b00b33b7cda",
    "title": "垂白之老击壤歌",
    "authorName": "李子卿",
    "authorId": "4cf43776fe497d9ad1457b72d1457b72",
    "dynasty": "唐",
    "content": [
      "功成作乐兮帝力则那，乐正崇德兮雅颂则多，云门之典兮大吕之歌，金石节奏兮丝竹骈罗，天地已正兮神人以和，两阶舞羽兮三边止戈，击壤鼓腹兮不识其他。",
      "客有献成功之颂，九重深兮其若何！"
    ]
  },
  {
    "id": "4cf43776fe497d9a86d92e0312714d08",
    "title": "授衣歌",
    "authorName": "李子卿",
    "authorId": "4cf43776fe497d9ad1457b72d1457b72",
    "dynasty": "唐",
    "content": [
      "天之高兮无不覆，君之大兮无不祐。生人殖物，既庶且富。",
      "尔在于时，尔茅于昼。霜始降兮女工就，岁时穷兮寒衣授。"
    ]
  },
  {
    "id": "4cf43776fe4eaaa0988f7ccb5561c4bc",
    "title": "题幽栖观",
    "authorName": "许坚",
    "authorId": "4cf43776fe4eaaa0d1457b72d1457b72",
    "dynasty": "唐",
    "content": [
      "仙翁上升去，丹井寄晴壑。",
      "山色接天台，湖光照寥廓。",
      "玉洞绝无人，老桧犹栖鹤。",
      "我欲掣青蛇，他时冲碧落。"
    ]
  },
  {
    "id": "4cf43776fe4eaaa07978e90a25a207f5",
    "title": "题简寂观",
    "authorName": "许坚",
    "authorId": "4cf43776fe4eaaa0d1457b72d1457b72",
    "dynasty": "唐",
    "content": [
      "尝恨真风千载隐，洞天还得恣游遨。",
      "松楸古迹一坛静，鸾鹤不来青汉高。",
      "茅氏井寒丹亦化，玄宗碑断梦曾劳。",
      "分明有个长生路，不向红尘白二毛。"
    ]
  },
  {
    "id": "4cf43776fe4eaaa0457ff33975e3cadf",
    "title": "题义门胡氏华林书院",
    "authorName": "许坚",
    "authorId": "4cf43776fe4eaaa0d1457b72d1457b72",
    "dynasty": "唐",
    "content": [
      "尽说灵踪妨画图，幽奇高尚义群居。",
      "山林总是神仙隐，礼乐爰修周孔书。",
      "解驾十年惟壮士，担簦千里结名庐。",
      "功成霄汉非常事，对此那堪不我欺。"
    ]
  },
  {
    "id": "4cf43776fe4eaaa019f770a7aef314e8",
    "title": "题茅山观",
    "authorName": "许坚",
    "authorId": "4cf43776fe4eaaa0d1457b72d1457b72",
    "dynasty": "唐",
    "content": [
      "常恨清风千载郁，洞天令得恣游遨。",
      "松楸古色玉坛静，鸾鹤不来青汉高。",
      "茅氏井寒丹已化，玄宗碑断梦仍劳。",
      "分明有个长生路，休向红尘叹二毛。"
    ]
  },
  {
    "id": "4cf43776fe4eaaa0ef5d1208662194a1",
    "title": "戢兵山",
    "authorName": "许坚",
    "authorId": "4cf43776fe4eaaa0d1457b72d1457b72",
    "dynasty": "唐",
    "content": [
      "石鼓高悬蕴大音，白云峰顶始铺金。",
      "能来斯地鼓斯鼓，尽达曹溪圣祖心。"
    ]
  },
  {
    "id": "4cf43776fe4eaaa0e700918cb036dc95",
    "title": "题扇",
    "authorName": "许坚",
    "authorId": "4cf43776fe4eaaa0d1457b72d1457b72",
    "dynasty": "唐",
    "content": [
      "哦吟但写胸中妙，饮酒能忘身后名。",
      "但愿长闲有诗酒，一溪风月共清明。"
    ]
  },
  {
    "id": "4cf43776fe4eaaa0dfbb218053b6f4e1",
    "title": "登游齐山",
    "authorName": "许坚",
    "authorId": "4cf43776fe4eaaa0d1457b72d1457b72",
    "dynasty": "唐",
    "content": [
      "星使南驰入楚重，此山偏得驻行踪。",
      "落花满地月华冷，寂寞旧山三四峰。"
    ]
  },
  {
    "id": "4cf43776fe4eaaa090f2cf6ced39876e",
    "title": "上舍人徐铉",
    "authorName": "许坚",
    "authorId": "4cf43776fe4eaaa0d1457b72d1457b72",
    "dynasty": "唐",
    "content": [
      "几宵烟月锁楼台，欲寄侯门荐下才。",
      "满面尘埃人不识，谩随流水出山来。"
    ]
  },
  {
    "id": "4cf43776fe4eaaa03b57dc5756d5816d",
    "title": "游溧阳下山寺",
    "authorName": "许坚",
    "authorId": "4cf43776fe4eaaa0d1457b72d1457b72",
    "dynasty": "唐",
    "content": [
      "地枕吴溪与越峰，前朝恩锡灵泉额。",
      "竹林晴见雁塔高，石室曾栖几禅伯。",
      "荒碑字没秋苔深，古池香泛荷花白。",
      "客有经年说别林，落日啼猿情脉脉。"
    ]
  },
  {
    "id": "4cf43776fe5cfbbd7132368613df3378",
    "title": "咏傅岩监祠",
    "authorName": "梁载言",
    "authorId": "4cf43776fe5cfbbdd1457b72d1457b72",
    "dynasty": "唐",
    "content": [
      "闻道监中霤，初言是大祠。",
      "很傍索传马，偬动出安徽。",
      "卫司无帟幕，供膳乏鲜肥。",
      "形容消瘦尽，空往复空归。"
    ]
  },
  {
    "id": "4cf43776fe6cad390b03b03cdae465f9",
    "title": "经太华",
    "authorName": "卫光一",
    "authorId": "4cf43776fe6cad39d1457b72d1457b72",
    "dynasty": "唐",
    "content": [
      "太华五千寻，重岩合沓起。",
      "势飞白云外，影倒黄河里。",
      "上有千莲叶，服之久不死。",
      "山高采难得，叹息徒仰止。"
    ]
  },
  {
    "id": "4cf43776fe71d8f836582231bdc29549",
    "title": "秋夜宴徐四山亭",
    "authorName": "杨齐悊",
    "authorId": "4cf43776fe71d8f8d1457b72d1457b72",
    "dynasty": "唐",
    "content": [
      "卷言北山岑，非谓靡远寻。",
      "庭际有幽石，自然保遐心。",
      "月池下凉彩，风竹来清音。",
      "樽酒古人意，苍苍寒露深。"
    ]
  },
  {
    "id": "4cf43776fe8721fb07f7bbc184304d9d",
    "title": "嘲染家",
    "authorName": "柳逢",
    "authorId": "4cf43776fe8721fbd1457b72d1457b72",
    "dynasty": "唐",
    "content": [
      "紫绿终朝染，因何不识非。",
      "莆田竹木贵，背负十柴归。"
    ]
  },
  {
    "id": "4cf43776fe9cfa36384b15fe5b23e019",
    "title": "初日照凤楼",
    "authorName": "李虞仲",
    "authorId": "4cf43776fe9cfa36e57c6b95ab88b157",
    "dynasty": "唐",
    "content": [
      "旭日烟云殿，朝阳烛帝居。",
      "断霞生峻宇，通阁丽晴虚。",
      "流彩连朱槛，腾辉照绮疏。",
      "曈昽晨景里，明灭晓光初。",
      "户牖仙山近，轩楹凤翼舒。",
      "还如王母过，遥度五云车。"
    ]
  },
  {
    "id": "4cf43776fede8812a9207a05a1147df0",
    "title": "梦中诗",
    "authorName": "卢献卿",
    "authorId": "4cf43776fede8812d1457b72d9c5d217",
    "dynasty": "唐",
    "content": [
      "卜筑郊原古，青山无四邻。",
      "扶疏绕屋树，寂寞独归人。"
    ]
  },
  {
    "id": "4cf43776feef400465e59838aff932df",
    "title": "石季伦金谷园",
    "authorName": "许尧佐",
    "authorId": "4cf43776feef4004d1457b72d1457b72",
    "dynasty": "唐",
    "content": [
      "石氏遗文在，凄凉见故园。",
      "轻风思奏乐，衰草忆行轩。",
      "舞榭苍苔掩，歌台落叶繁。",
      "断云归旧壑，流水咽新源。",
      "曲沼残烟敛，丛篁宿鸟喧。",
      "唯馀池上月，犹似对金尊。"
    ]
  },
  {
    "id": "4cf43776ff2547df221c2909a76b9bff",
    "title": "郊庙歌辞",
    "authorName": "郭子仪",
    "authorId": "4cf43776ff2547df8a0e11417143d7fb",
    "dynasty": "唐",
    "content": [
      "于赫皇祖，昭明有融。",
      "惟文之德，惟武之功。",
      "河海静谧，车书混同。",
      "虔恭孝飨，穆穆玄风。"
    ]
  },
  {
    "id": "4cf43776ff2547df177fa87f3a5c5b11",
    "title": "郊庙歌辞享太庙乐章保大舞",
    "authorName": "郭子仪",
    "authorId": "4cf43776ff2547df8a0e11417143d7fb",
    "dynasty": "唐",
    "content": [
      "于穆文考，圣神昭章。",
      "肃勺群慝，含光远方。",
      "万物茂遂，九夷宾王。",
      "愔愔云韶，德音不忘。"
    ]
  },
  {
    "id": "4cf43776ff2cdb6614b00f65cffa5f81",
    "title": "九日幸临渭亭登高应制得开字",
    "authorName": "卢藏用",
    "authorId": "4cf43776ff2cdb66d1457b724cdaaa97",
    "dynasty": "唐",
    "content": [
      "上月重阳满，中天万乘来。",
      "萸依佩里发，菊向酒边开。",
      "圣泽烟云动，宸文象纬回。",
      "小臣无以答，愿奉亿千杯。"
    ]
  },
  {
    "id": "4cf43776ff2cdb66e2b23371e5b93d64",
    "title": "奉和九月九日登慈恩寺浮图应制",
    "authorName": "卢藏用",
    "authorId": "4cf43776ff2cdb66d1457b724cdaaa97",
    "dynasty": "唐",
    "content": [
      "化塔龙山起，中天凤辇迂。",
      "彩旒牵画刹，杂佩冒香萸。",
      "宝叶擎千座，金英渍百盂。",
      "秋云飘圣藻，霄极捧连珠。"
    ]
  },
  {
    "id": "4cf43776ff2cdb66ea8677c9e77b5945",
    "title": "饯唐州高使君赴任",
    "authorName": "卢藏用",
    "authorId": "4cf43776ff2cdb66d1457b724cdaaa97",
    "dynasty": "唐",
    "content": [
      "饯酒临丰树，褰帷出鲁阳。",
      "蕙兰春已晚，桐柏路犹长。",
      "祖逖方城镇，安期外氏乡。",
      "从来二千石，天子命唯良。"
    ]
  },
  {
    "id": "4cf43776ff2cdb66c78e48c69c97d60e",
    "title": "饯许州宋司马赴任",
    "authorName": "卢藏用",
    "authorId": "4cf43776ff2cdb66d1457b724cdaaa97",
    "dynasty": "唐",
    "content": [
      "国为休徵选，舆因仲举题。",
      "山川襄野隔，朋酒灞亭暌。",
      "零雨征轩骛，秋风别骥嘶。",
      "骊歌一曲罢，愁望正凄凄。"
    ]
  },
  {
    "id": "4cf43776ff2cdb664d3df48912201574",
    "title": "奉和立春游苑迎春应制",
    "authorName": "卢藏用",
    "authorId": "4cf43776ff2cdb66d1457b724cdaaa97",
    "dynasty": "唐",
    "content": [
      "天游龙辇驻城闉，上苑迟光晚更新。",
      "瑶台半入黄山路，玉槛傍临玄霸津。",
      "梅香欲待歌前落，兰气先过酒上春。",
      "幸预柏台称献寿，愿陪千亩及农晨。"
    ]
  },
  {
    "id": "4cf43776ff2cdb66ab7cfdbfbc2325b7",
    "title": "奉和幸安乐公主山庄应制",
    "authorName": "卢藏用",
    "authorId": "4cf43776ff2cdb66d1457b724cdaaa97",
    "dynasty": "唐",
    "content": [
      "皇女璚台天汉浔，星桥月宇构山林。",
      "飞萝半拂银题影，瀑布环流玉砌阴。",
      "菊浦香随鹦鹉泛，箫楼韵逐凤凰吟。",
      "瑶池驻跸恩方久，璧月无文兴转深。"
    ]
  },
  {
    "id": "4cf43776ff2cdb6602151753e2b07269",
    "title": "夜宴安乐公主宅",
    "authorName": "卢藏用",
    "authorId": "4cf43776ff2cdb66d1457b724cdaaa97",
    "dynasty": "唐",
    "content": [
      "侯家主第一时新，上席华年不惜春。",
      "珠釭缀日那知夜，玉斝流霞畏底晨。"
    ]
  },
  {
    "id": "4cf43776ff2cdb666a502bf7989f59a2",
    "title": "宋主簿鸣皋梦赵六予未及报而陈子云亡今",
    "authorName": "卢藏用",
    "authorId": "4cf43776ff2cdb66d1457b724cdaaa97",
    "dynasty": "唐",
    "content": [
      "暮川罕停波，朝云无留色。",
      "故人琴与诗，可存不可识。",
      "识心尚可亲，琴诗非故人。",
      "鸣皋初梦赵，蜀国已悲陈。",
      "感化伤沦灭，魂交惜未申。",
      "冥期失幽报，兹理复今晨。",
      "前嗟成后泣，已矣将何及。",
      "旧感与新悲，虚怀酬昔时。",
      "赵侯鸿宝气，独负青云姿。",
      "群有含妙识，众象悬清机。",
      "雄谈尽物变，精义解人颐。",
      "在阴既独善，幽跃自为疑。",
      "踠彼千里足，伤哉一尉欺。",
      "陈生富清理，卓荦兼文史。",
      "思缛巫山云，调逸岷江水。",
      "铿锵哀忠义，感激怀知己。",
      "负剑登蓟门，孤游入燕市。",
      "浩歌去京国，归守西山趾。",
      "幽居探元化，立言见千祀。",
      "埋没经济情，良图竟云已。",
      "坐忆平生游，十载怀嵩丘。",
      "题书满古壁，采药遍岩幽。",
      "子微化金鼎，仙笙不可求。",
      "荣哉宋与陆，名宦美中州。",
      "存亡一暌阻，岐路方悠悠。",
      "自予事山海，及兹人世改。",
      "传闻当世荣，皆入古人名。",
      "无复平原赋，空馀邻笛声。",
      "泣对西州使，悲访北邙茔。",
      "新坟蔓宿草，旧阙毁残铭。",
      "为君成此曲，因言寄友生。",
      "默语无穷事，凋伤共此情。"
    ]
  },
  {
    "id": "4cf43776ff35685e60a6876766b916ac",
    "title": "永嘉证道歌",
    "authorName": "玄觉",
    "authorId": "4cf43776ff35685efae0b27cd14220ee",
    "dynasty": "唐",
    "content": [
      "君不见，绝学无为闲道人，不除妄想不求真。无明实性即佛性，幻化空身即法身。",
      "法身觉了无一物，本源自性天真佛。五阴浮云空去来，三毒水泡空出没。",
      "证实相，无人法，刹那灭却阿鼻业。若将妄语诳众生，自招拔舌尘沙劫。",
      "顿觉了，如来禅，六度万行体中圆。梦里明明有六趣，觉后空空无大千。",
      "无罪福，无损益，寂灭性中莫问觅。比来尘镜未曾磨，今日分明须剖析。",
      "谁无念？谁无生？若实无生无不生。唤取机关木人问，求佛施功早晚成。",
      "放四大，莫把提，寂灭性中随饮啄。诸行无常一切空，即是如来大圆觉。",
      "决定说，表真僧，有人不许任情徵。直截根源佛所叩，摘叶寻枝我不能。",
      "摩尼珠，人不识，如来藏里亲收得。六般神用空不空，一颗圆光色非色。",
      "净五眼，得五力，唯证乃知难可测。镜里看形见不片，水中捉月争拈得。",
      "常独行，常独步，达者同游涅槃路。调古神清风自高，貌悴骨刚人不顾。",
      "穷释子，口称贫，实是身贫道不贫。贫则身常披缕褐，道则心藏无价珍。",
      "无价珍，用无尽，利物应机终不吝。三身四智体中圆，八解六通心地印。",
      "上士一决一切了，中下多闻多不信。但自怀中解垢衣，谁能向外夸精进。",
      "从他谤，任他非，把火烧天徒自疲。我闻恰似饮甘露，销融顿入不思议。",
      "观恶言，是功德，此即成吾善知识。不因讪谤成冤亲，何表无生慈忍力。",
      "宗亦通，说亦通，定慧圆明不滞空。非但我今独达了，恒沙诸佛体皆同。",
      "师子吼，无畏说，百兽闻之皆脑裂。香象奔波失却威，天龙寂听生欣悦。",
      "游江海，涉山川，寻师访道为参禅。自从认得曹溪路，了知生死不相关。",
      "行亦禅，坐亦禅，语默动静体安然。纵遇锋刀常坦坦，假饶毒药也闲闲。",
      "我师得见然灯佛，多劫曾为忍辱仙。几回生，几回死，生死悠悠无定止。",
      "自从顿悟了无生，于诸荣辱何忧喜。入深山，住兰若，岑崟幽邃长松下。",
      "优游静坐野僧家，阒寂安居实萧洒。觉即了，不施功，一切有为法不同。",
      "住相布施生天福，犹如仰箭射虚空。势力尽，箭还坠，招得来生不如意。",
      "争似无为实相门，一超直入如来地。但得本，莫愁末，如净琉璃含宝月。",
      "既能解此如意珠，自利利他终不竭。江月照，松风吹，永夜清宵何所为？",
      "佛印戒珠心地印，雾露云霞体上衣。降龙钵，解虎锡，两股金环鸣历历。",
      "不是标形虚事持，如来宝杖亲踪迹。不求真，不断妄，了知二法空无相。",
      "无相无空无不空，即是如来真实相。心镜明，鉴无碍，廓然莹彻周沙界。",
      "万象森罗影现中，一颗圆光非内外。豁达空，拨因果，漭漭荡荡招殃祸。",
      "弃有著空病亦然，还如避溺而投火。舍妄心，取真理，取舍之心成巧伪。",
      "学人不了用修行，深成认贼将为子。损法财，灭功德，莫不由斯心意识。",
      "是以禅门了却心，顿入无生知见力。大丈夫，秉慧剑，般若锋兮金刚燄。",
      "非但能摧外道心，早曾落却天魔胆。震法雷，击法鼓，布慈云兮洒甘露。",
      "龙象蹴蹋润无边，三乘五戒皆惺悟。雪山肥腻更无杂，纯出醍醐我常纳。",
      "一性圆通一切性，一法遍含一切法。一月普现一切水，一切水月一月摄。",
      "诸佛法身入我性，我性还共如来合。一地俱足一切地，非色非心非行业。",
      "弹指圆成八万门，刹那灭却阿鼻业。一切数句非数句，与吾灵觉何交涉。",
      "不可毁，不可赞，体若虚空勿涯岸。不离当处常湛然，觅则知君不可见。",
      "取不得，舍不得，不可得中只么得。默时说，说时默，大施门开无壅塞。",
      "有人问我解何宗，报道摩诃般若力。或是或非人不识，逆行顺行天莫测。",
      "吾早曾经多劫修，不是等闲相诳惑。建法幢，立宗旨，明明佛敕曹溪是。",
      "第一迦叶首传灯，二十八代西天记。法东流，入此土，菩提达摩为初祖。",
      "六代传衣天下闻，后人得道何穷数。真不立，妄本空，有无俱遣不空空。",
      "二十空门元不著，一性如来体自同。心是根，法是尘，两种犹如镜上痕。",
      "痕垢尽除光始现，心法双忘性即真。嗟末法，恶时世，众生福薄难调制。",
      "去圣远兮邪见深，魔强法弱多怨害。问说如来顿教门，恨不灭除令瓦碎。",
      "作在心，殃在身，不须冤诉更尤人。欲得不招无闲业，莫谤如来正法轮。",
      "旃檀林，无杂树，郁密深沈师子住。境静林间独自游，走兽飞禽皆远去。",
      "师子儿，众随后，三岁便能大哮吼。若是野干随法王，百年妖怪虚开口。",
      "圆顿教，勿人情，有疑不决直须争。不是山僧逞人我，修行恐落断常坑。",
      "非不非，是不是，差之毫厘失千里。是即龙女顿成佛，非即善星生陷坠。",
      "吾早年来积学问，亦曾讨疏寻经论。分别名相不知休，入海算沙徒自困。",
      "却被如来苦诃责，数他珍宝有何益。从来蹭蹬觉虚行，多年枉作风尘客。",
      "种性邪，错知解，不达如来圆顿制。二乘精进勿道心，外道聪明无智慧。",
      "亦愚痴，亦小騃，空拳指上生实解。执指为月枉施功，根境法中虚捏怪。",
      "不见一法即如来，方得名为观自在。了即业障本来空，未了应须偿夙债。",
      "饥逢玉膳不餐，病遇医王争得差。在欲行禅知见力，火中生莲终不坏。",
      "勇施犯重悟无生，早时成佛于今在。师子吼，无畏说，深嗟懵懂顽皮靼。",
      "只知犯重障菩提，不见如来开秘诀。有二比丘犯淫杀，波离萤光增罪结。",
      "维摩大士顿除疑，犹如赫日销霜雪。不思议，解脱力，妙用恒沙也无极。",
      "四事供养敢辞劳，万两黄金亦销得。粉骨碎身未足酬，一句了然超百亿。",
      "法中王，最高胜，河沙如来同共证。我今解此如意珠，信受之者皆相应。",
      "了了见，无一物，亦无人，亦无佛。大千沙界海中沤，一切圣贤如电拂。",
      "假使铁轮顶上旋，定慧圆明终不失。日可冷，月可热，众魔不能坏真说。",
      "象驾峥嵘谩进途，谁见螗螂能拒辙。大象不游于兔径，大悟不拘于小节。",
      "莫将管见诳苍苍，未了吾今为君决。"
    ]
  },
  {
    "id": "4cf43776ff73a059f6f243a93d95036b",
    "title": "题孙棨诗后",
    "authorName": "王福娘",
    "authorId": "4cf43776ff73a059d1457b72d1457b72",
    "dynasty": "唐",
    "content": [
      "苦把文章邀劝人，吟看好个语言新。",
      "虽然不及相如赋，也直黄金一二斤。"
    ]
  },
  {
    "id": "4cf43776ff73a059f2e2fd4ac0dfe131",
    "title": "问棨",
    "authorName": "王福娘",
    "authorId": "4cf43776ff73a059d1457b72d1457b72",
    "dynasty": "唐",
    "content": [
      "日日悲伤未有图，懒将心事话凡夫。",
      "非同覆水应收得，只问仙郎有意无。"
    ]
  },
  {
    "id": "4cf43776ff73a059d27d478655aab59a",
    "title": "谢棨",
    "authorName": "王福娘",
    "authorId": "4cf43776ff73a059d1457b72d1457b72",
    "dynasty": "唐",
    "content": [
      "久赋恩情欲托身，已将心事再三陈。",
      "泥莲既没移栽分，今日分离莫恨人。"
    ]
  },
  {
    "id": "4cf43776ffc04dfe5d30cea2670c2c07",
    "title": "郊庙歌辞享龙池乐章第十章",
    "authorName": "裴璀",
    "authorId": "4cf43776ffc04dfed1457b72d1457b72",
    "dynasty": "唐",
    "content": [
      "乾坤启圣吐龙泉，泉水年年胜一年。",
      "始看鱼跃方成海，即睹龙飞利在天。",
      "洲渚遥将银汉接，楼台直与紫微连。",
      "休气荣光常不散，悬知此地是神仙。"
    ]
  }
]