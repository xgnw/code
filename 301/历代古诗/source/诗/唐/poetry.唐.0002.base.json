[
  {
    "id": "4cf43776078fd0ecd88cf32cb9ec4b6b",
    "title": "喜喻凫至",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "欲出心还懒，闲吟绕寝床。",
      "道书虫食尽，酒律客偷将。",
      "愁至为多病，贫来减得狂。",
      "见君何所似，如热得清凉。"
    ]
  },
  {
    "id": "4cf43776078fd0ec44347952957e99b3",
    "title": "喜雍陶秋夜访宿",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "晓立侍炉烟，夜归蓬荜眠。",
      "露华明菊上，萤影灭灯前。",
      "清漏和砧叠，栖禽与叶连。",
      "高人来此宿，为似在山颠。"
    ]
  },
  {
    "id": "4cf43776078fd0ecba3e721872ed93b9",
    "title": "喜贾岛雨中访宿",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "雨里难逢客，闲吟不复眠。",
      "虫声秋并起，林色夜相连。",
      "爱酒此生里，趋朝未老前。",
      "终须携手去，沧海棹鱼船。"
    ]
  },
  {
    "id": "4cf43776078fd0ecbe82a6d24a49514c",
    "title": "喜马戴冬夜见过期无可上人不至其一",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "客来初夜里，药酒自开封。",
      "老渐多归思，贫惟长病容。",
      "苦寒灯焰细，近晓鼓声重。",
      "僧可还相舍，深居闭古松。"
    ]
  },
  {
    "id": "4cf43776078fd0ec0f10e46a1ef7a0bf",
    "title": "寻僧不遇",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "入门愁自散，不假见僧翁。",
      "花落煎茶水，松生醒酒风。",
      "拂床寻古画，拔刺看新丛。",
      "别有游人见，多疑住此中。"
    ]
  },
  {
    "id": "4cf43776078fd0ec78adf92e854f8f56",
    "title": "种苇",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "欲种数茎苇，出门来往频。",
      "近陂收本土，选地问幽人。",
      "静看唯思长，初移未觉匀。",
      "坐中寻竹客，将去更逡巡。"
    ]
  },
  {
    "id": "4cf43776078fd0ec336e176d66560d0d",
    "title": "郡中冬夜闻蛩",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "秋蛩声尚在，切切起苍苔。",
      "久是忘情者，今还有事来。",
      "微霜风稍静，圆月雾初开。",
      "此思谁能遣，应须执酒杯。"
    ]
  },
  {
    "id": "4cf43776078fd0ecd88ecc4013198642",
    "title": "闻蝉寄贾岛",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "秋来吟更苦，半咽半随风。",
      "禅客心应乱，愁人耳愿聋。",
      "雨晴烟树里，日晚古城中。",
      "远思应难尽，谁当与我同。"
    ]
  },
  {
    "id": "4cf43776078fd0ec64ffe9bf84951c13",
    "title": "剑器词三首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "圣朝能用将，破敌速如神。",
      "掉剑龙缠臂，开旗火满身。",
      "积尸川没岸，流血野无尘。",
      "今日当场舞，应知是战人。"
    ]
  },
  {
    "id": "4cf43776078fd0ec64ffe9bf90c1397e",
    "title": "剑器词三首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "昼渡黄河水，将军险用师。",
      "雪光偏著甲，风力不禁旗。",
      "阵变龙蛇活，军雄鼓角知。",
      "今朝重起舞，记得战酣时。"
    ]
  },
  {
    "id": "4cf43776078fd0ec64ffe9bf93ccf40a",
    "title": "剑器词三首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "破虏行千里，三军意气粗。",
      "展旗遮日黑，驱马饮河枯。",
      "邻境求兵略，皇恩索阵图。",
      "元和太平乐，自古恐应无。"
    ]
  },
  {
    "id": "4cf43776078fd0ec7e3749e76c0ad899",
    "title": "从军乐",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "每日寻兵籍，经年别酒徒。",
      "眼疼长不校，肺病且还无。",
      "僮仆惊衣窄，亲情觉语粗。",
      "几时得归去，依旧作山夫。"
    ]
  },
  {
    "id": "4cf43776078fd0ec7e3749e7683c036b",
    "title": "从军乐",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "朝朝十指痛，唯署点兵符。",
      "贫贱依前在，颠狂一半无。",
      "身惭山友弃，胆赖酒杯扶。",
      "谁道从军乐，年来镊白须。"
    ]
  },
  {
    "id": "4cf43776078fd0ecbe165aa7daf4f384",
    "title": "敬宗皇帝挽词三首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "从谏停东幸，垂衣宝历昌。",
      "汉昭登位少，周代卜年长。",
      "彩仗三清路，麻衣万国丧。",
      "玄宫今一闭，终古柏苍苍。"
    ]
  },
  {
    "id": "4cf43776078fd0ecbe165aa736bd8055",
    "title": "敬宗皇帝挽词三首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "晚色启重扉，旌旗路渐移。",
      "荆山鼎成日，湘浦竹斑时。",
      "臣子终身感，山园七月期。",
      "金茎看尚在，承露复何为。"
    ]
  },
  {
    "id": "4cf43776078fd0ecbe165aa7c186084c",
    "title": "敬宗皇帝挽词三首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "紫陌起仙飙，川原共寂寥。",
      "灵輴万国护，仪殿百神朝。",
      "漏滴秋风路，笳吟灞水桥。",
      "微臣空感咽，踊绝觉天遥。"
    ]
  },
  {
    "id": "4cf43776078fd0ec1146888abfc98a53",
    "title": "文宗皇帝挽词三首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "垂拱开成化，愔愔雅乐全。",
      "千官方就日，四海忽无天。",
      "尧舜非传子，殷周但卜年。",
      "圣功青史外，刊石在陵前。"
    ]
  },
  {
    "id": "4cf43776078fd0ec1146888a8684c800",
    "title": "文宗皇帝挽词三首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "代以无为理，车书万国同。",
      "继兄还付弟，授圣悉推公。",
      "云雾疑无日，笳箫别起风。",
      "金茎难复见，寒露落空中。"
    ]
  },
  {
    "id": "4cf43776078fd0ec1146888a072f5001",
    "title": "文宗皇帝挽词三首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "龙归攀不得，髯在侍臣边。",
      "彻奠新阡起，登山吉从全。",
      "关河佳气散，夷夏哭声连。",
      "寂寞玄宫闭，朝昏千万年。"
    ]
  },
  {
    "id": "4cf43776078fd0ec6abf5a730b3434d4",
    "title": "庄恪太子挽词二首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "晓漏启严城，宫臣缟素行。",
      "灵仪先卤簿，新谥在铭旌。",
      "云晦郊原色，风连霰雪声。",
      "凄凉望苑路，春草即应生。"
    ]
  },
  {
    "id": "4cf43776078fd0ec6abf5a73c552bc82",
    "title": "庄恪太子挽词二首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "寒日青宫闭，玄堂渭水滨。",
      "华夷笺乍绝，凶吉礼空新。",
      "薤露歌连哭，泉扉夜作晨。",
      "吹笙今一去，千古在逡巡。"
    ]
  },
  {
    "id": "4cf43776078fd0ec71b427ed5fcc2d54",
    "title": "哭费拾遗徵君",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "服儒师道旨，粝食卧中林。",
      "谁识先生事，无身是本心。",
      "空山流水远，故国白云深。",
      "日夕谁来哭，唯应猿鸟吟。"
    ]
  },
  {
    "id": "4cf43776078fd0ec3da20183bff05e53",
    "title": "哭砚山孙道士",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "修短皆由命，暗怀师出尘。",
      "岂知修道者，难免不亡身。",
      "永秘黄庭诀，高悬漉酒巾。",
      "可怜白犬子，闲吠远行人。"
    ]
  },
  {
    "id": "4cf43776078fd0ec02b9b3b947b56b6f",
    "title": "哭贾岛二首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "白日西边没，沧波东去流。",
      "名虽千古在，身已一生休。",
      "岂料文章远，那知瑞草秋。",
      "曾闻有书剑，应是别人收。"
    ]
  },
  {
    "id": "4cf43776078fd0ec02b9b3b9abe9b232",
    "title": "哭贾岛二首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "杳杳黄泉下，嗟君向此行。",
      "有名传后世，无子过今生。",
      "新墓松三尺，空阶月二更。",
      "从今旧诗卷，人觅写应争。"
    ]
  },
  {
    "id": "4cf43776078fd0ece5304b7a28d9cdaf",
    "title": "喜览泾州卢侍御诗卷",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "新诗十九首，丽格出青冥。",
      "得处神应骇，成时力尽停。",
      "正愁闻更喜，沉醉见还醒。",
      "自是天才健，非关笔砚灵。"
    ]
  },
  {
    "id": "4cf43776078fd0ec963184ae981e2f2e",
    "title": "喜览裴中丞诗卷",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "新诗盈道路，清韵似敲金。",
      "调格江山峻，功夫日月深。",
      "蜀笺方入写，越客始消吟。",
      "后辈难知处，朝朝枉用心。"
    ]
  },
  {
    "id": "4cf43776078fd0ec6ced49bb0609a112",
    "title": "下第",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "枉为乡里举，射鹄艺浑疏。",
      "归路羞人问，春城赁舍居。",
      "闭门辞杂客，开箧读生书。",
      "以此投知己，还因胜自馀。"
    ]
  },
  {
    "id": "4cf43776078fd0ec1262a1a7e6338acd",
    "title": "得舍弟书",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "亲戚多离散，三年独在城。",
      "贫居深稳卧，晚学爱闲名。",
      "小弟有书至，异乡无地行。",
      "悲欢相并起，何处说心情。"
    ]
  },
  {
    "id": "4cf43776078fd0ec5ea4764bf6e39119",
    "title": "病僧",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "三年病不出，苔藓满藤鞋。",
      "倚壁看经坐，闻钟吃药斋。",
      "茶烟熏杀竹，檐雨滴穿阶。",
      "无暇频相访，秋风寂寞怀。"
    ]
  },
  {
    "id": "4cf43776078fd0eca3487de5ac4acaf2",
    "title": "塞下曲",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "碛露黄云下，凝寒鼓不鸣。",
      "战须移死地，军讳杀降兵。",
      "印马秋遮虏，蒸沙夜筑城。",
      "旧乡归不得，都尉负功名。"
    ]
  },
  {
    "id": "4cf43776078fd0ec4ca77db2e12f91f5",
    "title": "闲居",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "日日门长闭，邻家亦懒过。",
      "头风春饮苦，眼晕夜书多。",
      "幽鸟偏栖竹，凡人笑种莎。",
      "近来难得酒，无计奈愁何。"
    ]
  },
  {
    "id": "4cf43776078fd0ec6da602c69cbce9f5",
    "title": "送刘禹锡郎中赴苏州",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "三十年来天下名，衔恩东守阖闾城。",
      "初经咸谷眠山驿，渐入梁园问水程。",
      "霁日满江寒浪静，春风绕郭白蘋生。",
      "虎丘野寺吴中少，谁伴吟诗月里行。"
    ]
  },
  {
    "id": "4cf43776078fd0ec6da602c621478d3d",
    "title": "送刘禹锡郎中赴苏州",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "州城全是故吴宫，香径难寻古藓中。",
      "云水计程千里远，轩车送别九衢空。",
      "鹤声高下听无尽，潮色朝昏望不同。",
      "太守吟诗人自理，小斋闲卧白蘋风。"
    ]
  },
  {
    "id": "4cf43776078fd0ecc2d3f8fec5c2a6fa",
    "title": "送崔约下第归扬州",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "满座诗人吟送酒，离城此会亦应稀。",
      "春风下第时称屈，秋卷呈亲自束归。",
      "日晚山花当马落，天阴水鸟傍船飞。",
      "江边道路多苔藓，尘土无由得上衣。"
    ]
  },
  {
    "id": "4cf43776078fd0ec5f3a174c94ad203d",
    "title": "送河中杨少府宴崔驸马宅",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "凤凰楼下醉醺醺，晚出东门蝉渐闻。",
      "不使乡人治驿路，却将家累宿山云。",
      "闲时采药随僧去，每月请钱共客分。",
      "县吏若非三载满，自知无计更寻君。"
    ]
  },
  {
    "id": "4cf43776078fd0ec3de6e0f4c78e590e",
    "title": "送文著上人游越",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "水石随缘岂计程，东吴相遇别西京。",
      "夜禅月下袈裟湿，晓上山巅锡杖鸣。",
      "念我为官应易老，羡师依佛学无生。",
      "越中多有前朝寺，处处铁钟石磬声。"
    ]
  },
  {
    "id": "4cf43776078fd0ecc5973823f225908e",
    "title": "送无可上人游越",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "清晨相访立门前，麻履方袍一少年。",
      "懒读经文求作佛，愿攻诗句觅升仙。",
      "芳春山影花连寺，独夜潮声月满船。",
      "今日送行偏惜别，共师文字有因缘。"
    ]
  },
  {
    "id": "4cf43776078fd0ec1b88576630c59dcc",
    "title": "送崔郎中赴常州",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "贵是鸰原在紫微，荣逢知己领黄扉。",
      "人间盛事今全得，江上政声复欲归。",
      "风起满城山果落，雨馀穿宅水禽飞。",
      "昔年尝作毗陵客，石峭泉清天下稀。"
    ]
  },
  {
    "id": "4cf43776078fd0ec43c8c38d98d34312",
    "title": "送林使君赴邵州",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "诏书飞下五云间，才子分符不等闲。",
      "驿路算程多是水，州图管地少于山。",
      "江头斑竹寻应遍，洞里丹砂自采还。",
      "清净化人人自理，终朝无事更相关。"
    ]
  },
  {
    "id": "4cf43776078fd0ec8a66a0becfd95324",
    "title": "送别友人",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "独向山中觅紫芝，山人勾引住多时。",
      "摘花浸酒春愁尽，烧竹煎茶夜卧迟。",
      "泉落林梢多碎滴，松生石底足旁枝。",
      "明朝却欲归城市，问我来期总不知。"
    ]
  },
  {
    "id": "4cf43776078fd0ec1a5ca053b3c42836",
    "title": "送饶州张使君",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "鄱阳胜事闻难比，千里连连是稻畦。",
      "山寺去时通水路，郡图开处是诗题。",
      "化行应免农人困，庭静惟多野鹤栖。",
      "饮罢春明门外别，萧条驿路夕阳低。"
    ]
  },
  {
    "id": "4cf43776078fd0eca3fcf7d8cdd280e6",
    "title": "送盛秀才赴举",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "重重吴越浙江潮，刺史何门始得消。",
      "五字州人唯有此，四邻风景合相饶。",
      "橘村篱落香潜度，竹寺虚空翠自飘。",
      "君去九衢须说我，病成疏懒懒趋朝。"
    ]
  },
  {
    "id": "4cf43776078fd0ec2207cd18a783d867",
    "title": "送僧贞实归杭州天竺",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "石桥寺里最清凉，闻说茆庵寄上方。",
      "林外猿声连院磬，月中潮色到禅床。",
      "他生念我身何在，此世唯师性亦忘。",
      "九陌相逢千里别，青山重叠树苍苍。"
    ]
  },
  {
    "id": "4cf43776078fd0ec0ea4a711dd1239cc",
    "title": "送源中丞赴新罗",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "赤墀赐对使殊方，官重霜台紫绶光。",
      "玉节在船清海怪，金函开诏拜夷王。",
      "云晴渐觉山川异，风便那知道路长。",
      "谁得似君将雨露，海东万里洒扶桑。"
    ]
  },
  {
    "id": "4cf43776078fd0ec534089310f3d096c",
    "title": "送陈倜",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "荆州胜事众皆闻，幕下今朝又得君。",
      "才子何须藉科第，男儿终久要功勋。",
      "江村竹树多于草，山路尘埃半是云。",
      "新什定知饶景思，不应一向赋从军。"
    ]
  },
  {
    "id": "4cf43776078fd0ec5faa783b7ddb0cef",
    "title": "送独孤焕评事赴丰州",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "东门携酒送廷评，结束从军塞上行。",
      "深碛路移唯马觉，断蓬风起与雕平。",
      "烟生远戍侵云色，冰叠黄河长雪声。",
      "须凿燕然山上石，登科记里是闲名。"
    ]
  },
  {
    "id": "4cf43776078fd0ec1a60792b4eee6489",
    "title": "惜别",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "酒阑歌罢更迟留，携手思量凭翠楼。",
      "桃李容华犹叹月，风流才器亦悲秋。",
      "光阴不觉朝昏过，岐路无穷早晚休。",
      "似把剪刀裁别恨，两人分得一般愁。"
    ]
  },
  {
    "id": "4cf43776078fd0ec3d81debb41616d97",
    "title": "欲别",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "山川重叠远茫茫，欲别先忧别恨长。",
      "红芍药花虽共醉，绿蘼芜影又分将。",
      "鸳鸯有路高低去，鸿雁南飞一两行。",
      "惆怅与君烟景迥，不知何日到潇湘。"
    ]
  },
  {
    "id": "4cf43776078fd0ec549ebccb4747386c",
    "title": "冬夜书事寄两省阁老",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "天寒渐觉雁声疏，新月微微玉漏初。",
      "海峤只宜今日去，故乡已过十年馀。",
      "发稀岂易胜玄冕，眼暗应难写谏书。",
      "阁下群公尽高思，谁能携酒访贫居。"
    ]
  },
  {
    "id": "4cf43776078fd0ec9226d46ed51dfa99",
    "title": "寄汴州令狐楚相公",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "汴水从今不复浑，秋风鼙鼓动城根。",
      "梁园台馆关东少，相府旌旗天下尊。",
      "诗好四方谁敢和，政成三郡自无冤。",
      "几时诏下归丹阙，还领千官入閤门。"
    ]
  },
  {
    "id": "4cf43776078fd0ece1eee4759edfc258",
    "title": "寄东都分司白宾客",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "阙下高眠过十旬，南宫印绶乞离身。",
      "诗中得意应千首，海内嫌官只一人。",
      "宾客分司真是隐，山泉绕宅岂辞贫。",
      "竹斋晚起多无事，唯到龙门寺里频。"
    ]
  },
  {
    "id": "4cf43776078fd0eca79158965549f581",
    "title": "寄陕州王司马",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "家寄秦城非本心，偶然头上有朝簪。",
      "自当台直无因醉，一别诗宗更懒吟。",
      "世事每将愁见扰，年光唯与老相侵。",
      "欲知居处堪长久，须向山中学煮金。"
    ]
  },
  {
    "id": "4cf43776078fd0ec8fab1fc2942ce4f1",
    "title": "早春山居寄城中知己",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "阳和潜发荡寒阴，便使川原景象深。",
      "入户风泉声沥沥，当轩云岫影沈沈。",
      "残云带雨轻飘雪，嫩柳含烟小绽金。",
      "虽有眼前诗酒兴，邀游争得称闲心。"
    ]
  },
  {
    "id": "4cf43776078fd0ece0ba741d6c085f94",
    "title": "寄主客刘郎中",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "汉朝共许贾生贤，迁谪还应是宿缘。",
      "仰德多时方会面，拜兄何暇更论年。",
      "嵩山晴色来城里，洛水寒光出岸边。",
      "清景早朝吟丽思，题诗应费益州笺。"
    ]
  },
  {
    "id": "4cf43776078fd0ecdb7aef6e9b8f4091",
    "title": "寄周十七起居",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "鼕鼕九陌鼓声齐，百辟朝天马乱嘶。",
      "月照浓霜寒更远，风吹红烛举还低。",
      "官清立在金炉北，仗下归眠玉殿西。",
      "莫笑老人多独出，晴山荒景觅诗题。"
    ]
  },
  {
    "id": "4cf43776078fd0ec7c1512ef5f8ab99b",
    "title": "寄崔之仁山人",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "不得之仁消息久，秋来体色复何如。",
      "苦将杯酒判身病，狂作文章信手书。",
      "官职卑微从客笑，性灵闲野向钱疏。",
      "几时身计浑无事，拣取深山一处居。"
    ]
  },
  {
    "id": "4cf43776078fd0ec3127b8dba58f4cdc",
    "title": "赠王尊师",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "先生自说瀛洲路，多在青松白石间。",
      "海岸夜中常见日，仙宫深处却无山。",
      "犬随鹤去游诸洞，龙作人来问大还。",
      "今日偶闻尘外事，朝簪未掷复何颜。"
    ]
  },
  {
    "id": "4cf43776078fd0ec4cc0da51d7d7db96",
    "title": "罢武功县将入城",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "乍抛衫笏觉身轻，依旧还称学道名。",
      "欲泥山僧分屋住，羞从野老借牛耕。",
      "妻儿尽怕为逋客，亲故相邀遣到城。",
      "无奈同官珍重意，几回临路却休行。"
    ]
  },
  {
    "id": "4cf43776078fd0ec4cc0da51ae319d71",
    "title": "罢武功县将入城",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "青衫脱下便狂歌，种薤栽莎斸古坡。",
      "野客相逢添酒病，春山暂上著诗魔。",
      "亦知官罢贫还甚，且喜闲来睡得多。",
      "欲与九衢亲故别，明朝拄杖始经过。"
    ]
  },
  {
    "id": "4cf43776078fd0ec716975ed54a1cd5b",
    "title": "亲仁里居",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "三年赁舍亲仁里，寂寞何曾似在城。",
      "饮酒自缘防冷病，寻人多是为闲行。",
      "轩车无路通门巷，亲友因诗道姓名。",
      "自别青山归未得，羡君长听石泉声。"
    ]
  },
  {
    "id": "4cf43776078fd0ec3a5b6f63a0c5bef9",
    "title": "独居",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "深闭柴门长不出，功夫自课少闲时。",
      "翻音免问他人字，覆局何劳对手棋。",
      "生计如云无定所，穷愁似影每相随。",
      "到头归向青山是，尘路茫茫欲告谁。"
    ]
  },
  {
    "id": "4cf43776078fd0ec661b58a57c9cdf30",
    "title": "将归山",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "野人惯去山中住，自到城来闷不胜。",
      "宫树蝉声多却乐，侯门月色少于灯。",
      "饥来唯拟重餐药，归去还应只别僧。",
      "闻道旧溪茆屋畔，春风新上数枝藤。"
    ]
  },
  {
    "id": "4cf43776078fd0ece8833820199d0e0e",
    "title": "偶然书怀",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "十年通籍入金门，自愧名微枉搢绅。",
      "鍊得丹砂疑不食，从兹白发日相亲。",
      "家山迢遰归无路，杯酒稀疏病到身。",
      "汉有冯唐唐有我，老为郎吏更何人。"
    ]
  },
  {
    "id": "4cf43776078fd0ecbe72b1593077c39f",
    "title": "偶题",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "年年九陌看春还，旧隐空劳梦寐间。",
      "迟日逍遥芸草长，圣朝清净谏臣闲。",
      "偶逢游客同倾酒，自有前驺耻见山。",
      "道侣书来相责诮，朝朝欲报作何颜。"
    ]
  },
  {
    "id": "4cf43776078fd0ecbaae262f368685b4",
    "title": "迎春",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "半年留醉待花开，晓去迎春夜始回。",
      "风暖慢行寻曲水，天晴远望立高台。",
      "亦知无处将诗请，唯得终朝把酒催。",
      "今日柳条全弄色，游人相伴看春来。"
    ]
  },
  {
    "id": "4cf43776078fd0ec05fe159b68185ff9",
    "title": "赏春",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "闲人只是爱春光，迎得春来喜欲狂。",
      "买酒怕迟教走马，看花嫌远自移床。",
      "娇莺语足方离树，戏蝶飞高始过墙。",
      "颠倒醉眠三数日，人间百事不思量。"
    ]
  },
  {
    "id": "4cf43776078fd0ec98817abfe45e8abd",
    "title": "别春",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "留春不得被春欺，春若无情遣泥谁。",
      "寂寞自疑生冷病，凄凉还似别亲知。",
      "随风未辨归何处，浇酒唯求住少时。",
      "一去近当三百日，从朝至夜是相思。"
    ]
  },
  {
    "id": "4cf43776078fd0ecbec933e9b172e4da",
    "title": "咏云",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "霭霭纷纷不可穷，戛笙歌处尽随龙。",
      "来依银汉一千里，归傍巫山十二峰。",
      "呈瑞每闻开丽色，避风仍见挂乔松。",
      "怜君翠染双蝉鬓，镜里朝朝近玉容。"
    ]
  },
  {
    "id": "4cf43776078fd0ec476a07396a97d42d",
    "title": "咏雪",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "愁云残腊下阳台，混却乾坤六出开。",
      "与月交光呈瑞色，共花争艳傍寒梅。",
      "飞随郢客歌声远，散逐宫娥舞袖回。",
      "其那知音不相见，剡溪乘兴为君来。"
    ]
  },
  {
    "id": "4cf43776078fd0ecf8ab640f240aa658",
    "title": "恶神行雨",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "凶神扇𥳽恶神行，汹涌挨排白雾生。",
      "风击水凹波扑凸，雨漴山口地嵌坑。",
      "龙喷黑气翻腾滚，鬼掣红光劈划揁。",
      "哮吼忽雷声揭石，满天啾唧闹轰轰。"
    ]
  },
  {
    "id": "4cf43776078fd0eca8145b61219fbd6b",
    "title": "天竺寺殿前立石",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "补天残片女娲抛，扑落禅门压地坳。",
      "霹雳划深龙旧攫，屈盘痕浅虎新抓。",
      "苔黏月眼风挑剔，尘结云头雨磕敲。",
      "秋至莫言长矻立，春来自有薜萝交。"
    ]
  },
  {
    "id": "4cf43776078fd0ec92db0696d1c6baec",
    "title": "题田将军宅",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "焚香书院最风流，莎草缘墙绿藓秋。",
      "近砌别穿浇药井，临街新起看山楼。",
      "栖禽恋竹明犹在，闲客观花夜未休。",
      "好是暗移城里宅，清凉浑得似江头。"
    ]
  },
  {
    "id": "4cf43776078fd0eca5bcac5fc5ce55f0",
    "title": "题崔驸马宅",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "心在林泉身在城，凤凰楼下得闲名。",
      "洞中见凿寻仙路，月里犹烧煮药铛。",
      "数树异花皆敕赐，并竿修竹自天生。",
      "诗人多说离君宅，不得青苔地上行。"
    ]
  },
  {
    "id": "4cf43776078fd0ecc33b38af11059b71",
    "title": "同诸公会太府韩卿宅",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "九寺名卿才思雄，邀欢笔下与杯中。",
      "六街鼓绝尘埃息，四座筵开语笑同。",
      "燄燄兰缸明狭室，丁丁玉漏发深宫。",
      "即听鸡唱天门晓，吏事相牵西复东。"
    ]
  },
  {
    "id": "4cf43776078fd0ecd02cbbb0a6a6663e",
    "title": "杭州官舍偶书",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "钱塘刺史谩题诗，贫褊无恩懦少威。",
      "春尽酒杯花影在，潮回画槛水声微。",
      "闲吟山际邀僧上，暮入林中看鹤归。",
      "无术理人人自理，朝朝渐觉簿书稀。"
    ]
  },
  {
    "id": "4cf43776078fd0eccd80d6489c47444d",
    "title": "和东都令狐留守相公",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "除官东守洛阳宫，恩比藩方任更雄。",
      "拜表出时传七刻，排班衙日有三公。",
      "旌旗严重临关外，庭宇清深接禁中。",
      "三十六峰诗酒思，朝朝闲望与谁同。"
    ]
  },
  {
    "id": "4cf43776078fd0eca460f3abeaacfece",
    "title": "和高谏议蒙兼宾客时入翰苑",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "兼秩恩归第一流，时寻仙路向瀛洲。",
      "钟声迢递银河晓，林色葱笼玉露秋。",
      "紫殿讲筵邻御座，青宫宾榻入龙楼。",
      "从来共结归山侣，今日多应独自休。"
    ]
  },
  {
    "id": "4cf43776078fd0ec3b7895e2fa38010f",
    "title": "和卢给事酬裴员外",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "南山雪色彻皇州，钟鼓声交晓气浮。",
      "鸳鹭簪裾上龙尾，蓬莱宫殿压鳌头。",
      "夕郎夜直吟仙掖，天乐和声下禁楼。",
      "赠答诗成才思敌，病夫欲和几朝愁。"
    ]
  },
  {
    "id": "4cf43776078fd0ecbd141be424adb123",
    "title": "和秘书崔少监春日游青龙寺僧院",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "官清书府足闲时，晓起攀花折柳枝。",
      "九陌城中寻不尽，千峰寺里看相宜。",
      "高人酒味多和药，自古风光只属诗。",
      "见说往来多静者，未知前日更逢谁。"
    ]
  },
  {
    "id": "4cf43776078fd0ecaf96cdebb0145b78",
    "title": "和李绅助教不赴看花",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "笑辞聘礼深坊住，门馆长闲似退居。",
      "太学官资清品秩，高人公事说经书。",
      "年华未是登朝晚，春色何因向酒疏。",
      "且看牡丹吟丽句，不知此外复何如。"
    ]
  },
  {
    "id": "4cf43776078fd0ec8f6094e76d4ece76",
    "title": "和刘禹锡主客冬初拜表怀上都故人",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "九陌喧喧骑吏催，百官拜表禁城开。",
      "林疏晓日明红叶，尘静寒霜覆绿苔。",
      "玉佩声微班始定，金函光动按初来。",
      "此时共想朝天客，谢食方从阁里回。"
    ]
  },
  {
    "id": "4cf43776078fd0ec9aaac5f367d96a58",
    "title": "和令狐六员外直夜即事寄上相公",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "霜台同处轩窗接，粉署先登语笑疏。",
      "皓月满帘听玉漏，紫泥盈手发天书。",
      "吟诗清美招闲客，对酒逍遥卧直庐。",
      "荣贵人间难有比，相公离此十年馀。"
    ]
  },
  {
    "id": "4cf43776078fd0ecd6b4bd5975ea7819",
    "title": "酬礼部李员外见寄",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "本求仙郡是闲居，岂向郎官更有书。",
      "溪石谁思玉匠爱，烟鸿愿与弋人疏。",
      "自来江上眠方稳，旧在城中病悉除。",
      "唯见君诗难便舍，寒宵吟到晓更初。"
    ]
  },
  {
    "id": "4cf43776078fd0ec90ab3a891cb41ac8",
    "title": "酬薛奉礼见赠之作",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "栖栖沧海一耕人，诏遣江边作使君。",
      "山顶雨馀青到地，涛头风起白连云。",
      "诗成客见书墙和，药熟僧来就鼎分。",
      "珍重来章相借分，芳名未识已曾闻。"
    ]
  },
  {
    "id": "4cf43776078fd0ecd4232857b83a95ba",
    "title": "酬卢汀谏议",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "粟如流水帛如山，依念仓边语笑间。",
      "篇什纵横文案少，亲朋撩乱吏人闲。",
      "杯觞引满从衣湿，墙壁书多任手顽。",
      "遥贺来年二三月，彩衣先辈过春关。"
    ]
  },
  {
    "id": "4cf43776078fd0ec6bb4c1170ca85a11",
    "title": "奉和前司封苏郎中喜严常侍萧给事见访惊斑鬓之什",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "绕鬓沧浪有几茎，珥貂相问夕郎惊。",
      "只应为酒微微变，不是因年渐渐生。",
      "东观诗成号良史，中台官罢揖高名。",
      "即提彩笔裁天诏，谁得吟诗自在行。"
    ]
  },
  {
    "id": "4cf43776078fd0ecff7070126cc3fb1b",
    "title": "咏南池嘉莲",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "芙蓉池里叶田田，一本双花出碧泉。",
      "浓淡共妍香各散，东西分艳蒂相连。",
      "自知政术无他异，纵是祯祥亦偶然。",
      "四野人闻皆尽喜，争来入郭看嘉莲。"
    ]
  },
  {
    "id": "4cf43776078fd0ec14469ac9632c08d6",
    "title": "咏莺",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "春来深谷雪方消，莺别寒林傍翠条。",
      "到处为怜烟景好，隔帘多爱语声娇。",
      "不同蜀魄啼残月，唯逐天鸡啭诘朝。",
      "少妇听时思旧曲，玉楼从此动云韶。"
    ]
  },
  {
    "id": "4cf43776078fd0ecc3b81f8f571dc6f5",
    "title": "咏镜",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "铸为明镜绝尘埃，翡翠窗前挂玉台。",
      "绣带共寻龙口出，菱花争向匣中开。",
      "孤光常见鸾踪在，分处还因鹊影回。",
      "好是照身宜谢女，嫦娥飞向玉宫来。"
    ]
  },
  {
    "id": "4cf43776078fd0eca0c8b1f49958d936",
    "title": "咏贵游",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "贵游多爱向深春，到处香凝数里尘。",
      "红杏花开连锦障，绿杨阴合拂朱轮。",
      "凤凰尊畔飞金盏，丝竹声中醉玉人。",
      "日暮垂鞭共归去，西园宾客附龙鳞。"
    ]
  },
  {
    "id": "4cf43776078fd0ece6d963f1d3f6e670",
    "title": "杨给事师皋哭亡爱",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "真珠为土玉为尘，未识遥闻鼻亦辛。",
      "天上还应收至宝，世间难得是佳人。",
      "朱丝自断虚银烛，红粉潜销冷绣裀。",
      "见说忘情唯有酒，夕阳对酒更伤神。"
    ]
  },
  {
    "id": "4cf43776078fd0ec8288ce2ee9f64b65",
    "title": "腊日猎",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "健夫结束执旌旗，晓度长江自合围。",
      "野外狐狸搜得尽，天边鸿雁射来稀。",
      "苍鹰落日饥唯急，白马平川走似飞。",
      "蜡节畋游非为己，莫惊刺史夜深归。"
    ]
  },
  {
    "id": "4cf43776078fd0ecd3c7f2948f999988",
    "title": "闻魏州破贼",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "生灵苏息到元和，上将功成自执戈。",
      "烟雾扫开尊北岳，蛟龙斩断净南河。",
      "旗回海眼军容壮，兵合天心杀气多。",
      "从此四方无一事，朝朝雨露是恩波。"
    ]
  },
  {
    "id": "4cf43776078fd0ec591f17857aa42dea",
    "title": "成名后留别从兄",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "一辞山舍废躬耕，无事悠悠住帝城。",
      "为客衣裳多不稳，和人诗句固难精。",
      "几年秋赋唯知病，昨日春闱偶有名。",
      "却出关东悲复喜，归寻弟妹别仁兄。"
    ]
  },
  {
    "id": "4cf43776078fd0ec57eaed4667e71f43",
    "title": "送薛二十三郎中赴婺州",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "我住浙江西，君去浙江东。",
      "日日心来往，不畏浙江风。"
    ]
  },
  {
    "id": "4cf43776078fd0ec0813628875bdf6b9",
    "title": "别杭州",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "醉与江涛别，江涛惜我游。",
      "他年婚嫁了，终老此江头。"
    ]
  },
  {
    "id": "4cf43776078fd0ec00c375f8a1552f93",
    "title": "秋中夜坐",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "疏散永无事，不眠常夜分。",
      "月中松露滴，风引鹤同闻。"
    ]
  },
  {
    "id": "4cf43776078fd0ec67bd97ca7163cbd7",
    "title": "晦日送穷三首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "年年到此日，沥酒拜街中。",
      "万户千门看，无人不送穷。"
    ]
  },
  {
    "id": "4cf43776078fd0ec67bd97cad8815361",
    "title": "晦日送穷三首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "送穷穷不去，相泥欲何为。",
      "今日官家宅，淹留又几时。"
    ]
  },
  {
    "id": "4cf43776078fd0ec67bd97ca7966e558",
    "title": "晦日送穷三首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "古人皆恨别，此别恨消魂。",
      "只是空相送，年年不出门。"
    ]
  },
  {
    "id": "4cf43776078fd0ece27cafe2630e4370",
    "title": "春日游慈恩寺",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "年长归何处，青山未有家。",
      "赏春无酒饮，多看寺中花。"
    ]
  },
  {
    "id": "4cf43776078fd0ec88e7d1992362e70b",
    "title": "和李十二舍人冬至日",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "献寿人皆庆，南山复北堂。",
      "从今千万日，此日又初长。"
    ]
  },
  {
    "id": "4cf43776078fd0ecfeb4ed87f58ae4e2",
    "title": "访僧法通",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "访师师不遇，礼佛佛无言。",
      "依旧将烦恼，黄昏入宅门。"
    ]
  },
  {
    "id": "4cf43776078fd0ec6e5fd448d61767f5",
    "title": "咏新菊",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "黄金色未足，摘取且尝新。",
      "若待重阳日，何曾异众人。"
    ]
  },
  {
    "id": "4cf43776078fd0ec24bfff7f89fb5a4e",
    "title": "题鹤雏",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "羽毛生未齐，嶛峭丑于鸡。",
      "夜夜穿笼出，捣衣砧上栖。"
    ]
  },
  {
    "id": "4cf43776078fd0ec6b4bb63a4b48d9bd",
    "title": "老马",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "卧来扶不起，唯向主人嘶。",
      "惆怅东郊道，秋来雨作泥。"
    ]
  },
  {
    "id": "4cf43776078fd0ece4cbe3e46cb5710e",
    "title": "古碑",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "荒田一片石，文字满青苔。",
      "不是逢闲客，何人肯读来。"
    ]
  },
  {
    "id": "4cf43776078fd0ecf05f3f201fa78311",
    "title": "佛舍见胡子有嘲",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "明明复夜夜，胡子即成翁。",
      "唯是真知性，不来生灭中。"
    ]
  },
  {
    "id": "4cf43776078fd0ec80a4a3ea583d85e6",
    "title": "送僧",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "人间扰扰唯闲事，自见高人只有诗。",
      "寂寞嵩峰云外寺，常多梦里过斋时。"
    ]
  },
  {
    "id": "4cf43776078fd0ec80a4a3ea8c58962f",
    "title": "送僧",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "城中听得新经论，却过关东说向人。",
      "旧国门徒终日望，见时应是见真身。"
    ]
  },
  {
    "id": "4cf43776078fd0ec184a224c7253800d",
    "title": "送贾岛及钟浑",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "日日攻诗亦自彊，年年供应在名场。",
      "春风驿路归何处，紫阁山边是草堂。"
    ]
  },
  {
    "id": "4cf43776078fd0ec6cd1b444940f10c5",
    "title": "送张齐物主簿赴内乡",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "几年山下事仙翁，名在长生箓籍中。",
      "烧得药成须寄我，曾为主簿与君同。"
    ]
  },
  {
    "id": "4cf43776078fd0ec16df08b63dd8de0d",
    "title": "别胡逸",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "记得春闱同席试，逡巡何啻十年馀。",
      "今日相逢又相送，予乘五马子单车。"
    ]
  },
  {
    "id": "4cf43776078fd0ec9559cb33b5a1eb41",
    "title": "寄酬卢侍御",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "诗新得意恣狂疏，挥手终朝力有馀。",
      "今到诗家浑手战，欲题名字倩人书。"
    ]
  },
  {
    "id": "4cf43776078fd0ec9c1e579e3cf380b7",
    "title": "寄灵一律师",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "梵书钞律千馀纸，净院焚香独受持。",
      "童子病来烟火绝，清泉漱口过斋时。"
    ]
  },
  {
    "id": "4cf43776078fd0ec9eadf3fef1816b67",
    "title": "寄裴起居",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "千官晓立炉烟里，立近丹墀是起居。",
      "彩笔专书皇帝语，书成几卷太平书。"
    ]
  },
  {
    "id": "4cf43776078fd0ec13cda0d9229f79f2",
    "title": "辞白宾客归后寄",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "千骑红旗不可攀，水头独立暮方还。",
      "家人怪我浑如病，尊酒休倾笔砚间。"
    ]
  },
  {
    "id": "4cf43776078fd0ecefc167de2317d8d0",
    "title": "裴大夫见过",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "湖南谯国尽英髦，心事相期节义高。",
      "解下佩刀无所惜，新闻天子付三刀。"
    ]
  },
  {
    "id": "4cf43776078fd0ec686fa7b9a0453f98",
    "title": "谢韬光上人赠百龄藤杖",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "衰病近来行少力，光公乞我百龄藤。",
      "闲来杖此向何处，过水缘山只访僧。"
    ]
  },
  {
    "id": "4cf43776078fd0ece9f1eb7698d73090",
    "title": "穷边词二首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "将军作镇古汧洲，水腻山春节气柔。",
      "清夜满城丝管散，行人不信是边头。"
    ]
  },
  {
    "id": "4cf43776078fd0ece9f1eb7623107589",
    "title": "穷边词二首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "箭利弓调四镇兵，蕃人不敢近东行。",
      "沿边千里浑无事，唯见平安火入城。"
    ]
  },
  {
    "id": "4cf43776078fd0ec2efe9e9a72b4d480",
    "title": "听僧云端讲经",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "无生深旨诚难解，唯是师言得正真。",
      "远近迟斋来谛听，酒坊鱼市尽无人。"
    ]
  },
  {
    "id": "4cf43776078fd0ec7b1ccd8426edd5a9",
    "title": "崔少卿鹤",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "入门石径半高低，闲处无非是药畦。",
      "致得仙禽无去意，花间舞罢洞中栖。"
    ]
  },
  {
    "id": "4cf43776078fd0ec32a4e11a74f3de25",
    "title": "杏园",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "江头数顷杏花开，车马争先尽此来。",
      "欲待无人连夜看，黄昏树树满尘埃。"
    ]
  },
  {
    "id": "4cf43776078fd0ecbcf6a25115aba13d",
    "title": "送狄尚书镇太原",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "授钺儒生贵，倾朝赴饯筵。",
      "麾幢官在省，礼乐将临边。",
      "代马龙相杂，汾河海暗连。",
      "远戎移帐幕，高鸟避旌旃。",
      "天下屯兵处，皇威破虏年。",
      "防秋嫌垒近，入塞必身先。",
      "中外恩重叠，科名岁接连。",
      "散材无所用，老向琐闱眠。"
    ]
  },
  {
    "id": "4cf43776078fd0ec6cf39b63f04c71fb",
    "title": "送杨尚书祭西",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "报功严祀典，宠诏下明庭。",
      "酒气飘林岭，香烟入杳冥。",
      "乐清三奏备，词直百神听。",
      "衣拂云霞湿，诗通水石灵。",
      "何因逐驺骑，暂得到岩扃。"
    ]
  },
  {
    "id": "4cf43776078fd0ecfac69364d4c4c6a7",
    "title": "送裴大夫赴亳州",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "杭人遮道路，垂泣浙江前。",
      "谯国迎舟舰，行歌汴水边。",
      "周旋君量远，交代我才偏。",
      "寒日严旌戟，晴风出管弦。",
      "一杯诚淡薄，四坐愿留连。",
      "异政承殊泽，应为天下先。"
    ]
  },
  {
    "id": "4cf43776078fd0ec83da8503de392225",
    "title": "送家兄赴任昭义",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "早得白眉名，之官濠上城。",
      "别离浮世事，迢遰长年情。",
      "广陌垂花影，遥林起雨声。",
      "出关春草长，过汴夏云生。",
      "黠吏先潜去，疲人相次迎。",
      "宴馀和酒拜，魂梦共东行。"
    ]
  },
  {
    "id": "4cf43776078fd0ec8258a93468f79074",
    "title": "送崔玄亮赴果州冬夜宴韩卿宅",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "兰烛照重茵，飞杯复几分。",
      "主人寒不寐，上客晓离群。",
      "骑吏缘青壁，旌旗度白云。",
      "剑铭生藓色，巴字叠冰文。",
      "华省思仙侣，疲民爱使君。",
      "泠泠唯自适，郡邸有谁闻。"
    ]
  },
  {
    "id": "4cf43776078fd0ecca6129bb1af4dc96",
    "title": "送杜立归蜀",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "迢递三千里，西南是去程。",
      "杜陵家已尽，蜀国客重行。",
      "雪照巴江色，风吹栈阁声。",
      "马嘶山稍暖，人语店初明。",
      "旅梦心多感，孤吟气不平。",
      "谁为李白后，为访锦官城。"
    ]
  },
  {
    "id": "4cf43776078fd0ecae89429b38c247cd",
    "title": "送韩湘赴江西从事",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "年少登科客，从军诏命新。",
      "行装有兵器，祖席尽诗人。",
      "细雨湘城暮，微风楚水春。",
      "浔阳应足雁，梦泽岂无尘。",
      "猿叫来山顶，潮痕在树身。",
      "从容多暇日，佳句寄须频。"
    ]
  },
  {
    "id": "4cf43776078fd0ec4699a9058e291248",
    "title": "送狄兼谟下第归故山",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "慈恩塔上名，昨日败垂成。",
      "赁舍应无直，居山岂钓声。",
      "半年犹小隐，数日得闲行。",
      "映竹窥猿剧，寻云探鹤情。",
      "爱花高酒户，煮药污茶铛。",
      "莫便多时住，烟霄路在城。"
    ]
  },
  {
    "id": "4cf43776078fd0ecf99518995f673610",
    "title": "送陆畅侍御归扬州",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "故园偏接近，霅水洞庭边。",
      "归去知何日，相逢各长年。",
      "山川南北路，风雪别离天。",
      "楚色穷冬烧，淮声独夜船。",
      "从军丞相府，谈笑酒杯前。"
    ]
  },
  {
    "id": "4cf43776078fd0ec113ac2da24b2c494",
    "title": "寄王度居士",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "憔悴王居士，颠狂不称时。",
      "天公与贫病，时辈复轻欺。",
      "茅屋随年借，盘餐逐日移。",
      "弃嫌官似梦，珍重酒如师。",
      "无竹栽芦看，思山叠石为。",
      "静窗留客话，古寺觅僧棋。",
      "瘦马寒来死，羸童饿得痴。",
      "唯应寻阮籍，心事远相知。"
    ]
  },
  {
    "id": "4cf43776078fd0ec4c7c5016ecdd08a6",
    "title": "寄李群玉",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "九衢名与利，无计扰闲人。",
      "道远期轻世，才高贵重身。",
      "石脂稀胜乳，玉粉细于尘。",
      "骨换肌肤腻，心灵气色真。",
      "嵩山高到日，洛水暖如春。",
      "居住应安稳，黄金几灶新。"
    ]
  },
  {
    "id": "4cf43776078fd0ec51fc42fb27739ece",
    "title": "金州书事寄山中旧友",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "安康虽好郡，刺史是憨翁。",
      "买酒终朝饮，吟诗一室空。",
      "自知为政拙，众亦觉心公。",
      "亲事星河在，忧人骨肉同。",
      "簿书岚色里，鼓角水声中。",
      "井邑神州接，帆樯海路通。",
      "野亭晴带雾，竹寺夏多风。",
      "溉稻长洲白，烧林远岫红。",
      "旧山期已失，芳草思何穷。",
      "林下无相笑，男儿五马雄。"
    ]
  },
  {
    "id": "4cf43776078fd0ec2e79a00e33fe1788",
    "title": "寄杨工部闻毗陵舍弟自罨溪入茶山",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "采茶溪路好，花影半浮沉。",
      "画舸僧同上，春山客共寻。",
      "芳新生石际，幽嫩在山阴。",
      "色是春光染，香惊日气侵。",
      "试尝应酒醒，封进定恩深。",
      "芳贻千里外，怡怡太府吟。"
    ]
  },
  {
    "id": "4cf43776078fd0ecbecf75840e9d34c3",
    "title": "寄华州李中丞",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "毛女峰前郡，烟霞气转清。",
      "庭分灵掌影，窗度瀑泉声。",
      "藓径人稀到，松斋药自生。",
      "常餐亦芝术，闲客是公卿。",
      "看水逢仙鹤，登楼见帝城。",
      "养生非酒病，难隐是诗名。",
      "省署尝连步，江皋欲独耕。",
      "偶题无六义，聊以达微诚。"
    ]
  },
  {
    "id": "4cf43776078fd0ec20cc794656b9cf0c",
    "title": "寄绛州李使君",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "独施清静化，千里管横汾。",
      "黎庶应深感，朝庭亦细闻。",
      "心期在黄老，家事是功勋。",
      "物外须仙侣，人间要使君。",
      "花多匀地落，山近满厅云。",
      "戎客无因去，西看白日曛。"
    ]
  },
  {
    "id": "4cf43776078fd0ec633918456c94bda6",
    "title": "寄送卢拱秘书",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "太行山下路，荆棘昨来平。",
      "一自开元后，今逢上客行。",
      "地形吞北虏，人事接东京。",
      "扫洒氛埃静，游从气概生。",
      "蓟门春不艳，淇水暖还清。",
      "看野风情远，寻花酒病成。",
      "官闲身自在，诗逸语纵横。",
      "车马回应晚，烟光满去程。"
    ]
  },
  {
    "id": "4cf43776078fd0ecdbb2b1f55a04ad4d",
    "title": "书怀寄友人",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "精心奉北宗，微宦在南宫。",
      "举世劳为适，开门事不穷。",
      "年来复几日，蝉去又鸣鸿。",
      "衰疾谁人问，闲情与酒通。",
      "四邻寒稍静，九陌夜方空。",
      "知老何山是，思归愚谷中。"
    ]
  },
  {
    "id": "4cf43776078fd0ec75ec03c3a0be2509",
    "title": "寄九华费冠卿",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "逍遥罾缴外，高鸟与潜鱼。",
      "阙下无朝籍，林间有诏书。",
      "夜眠青玉洞，晓饭白云蔬。",
      "四海人空老，九华君独居。",
      "此心谁复识，日与世情疏。"
    ]
  },
  {
    "id": "4cf43776078fd0ec661254d64b27ad81",
    "title": "赠卢大夫将军",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "将军身在城，讵得虏尘清。",
      "酿酒邀闲客，吟诗直禁营。",
      "苍鹰春不下，战马夜空鸣。",
      "碣石应无业，皇州独有名。",
      "上山嫌䯗重，拔剑叹衣生。",
      "公议今如此，登坛到即行。"
    ]
  },
  {
    "id": "4cf43776078fd0ec3038e8f993edc6aa",
    "title": "赠张籍太祝",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "绝妙江南曲，凄凉怨女诗。",
      "古风无手敌，新语是人知。",
      "飞动应由格，功夫过却奇。",
      "麟台添集卷，乐府换歌词。",
      "李白应先拜，刘祯必自疑。",
      "贫须君子救，病合国家医。",
      "野客开山借，邻僧与米炊。",
      "甘贫辞聘币，依选受官资。",
      "多见愁连晓，稀闻债尽时。",
      "圣朝文物盛，太祝独低眉。"
    ]
  },
  {
    "id": "4cf43776078fd0ecf2bd4bfeb3ac7729",
    "title": "和郑相演杨尚书蜀中唱和诗",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "天福坤维厚，忠贤拥节旄。",
      "江同渭滨远，山似傅岩高。",
      "元气符才格，文星照笔毫。",
      "五言全丽则，六义出风骚。",
      "圣日麻双下，洪炉柄共操。",
      "宠荣连雨露，先后比萧曹。",
      "唱绝时难和，吟多客讵劳。",
      "四方虽纸贵，谁怕费钱刀。"
    ]
  },
  {
    "id": "4cf43776078fd0ec7370dd5a19857e39",
    "title": "和太仆田卿酬殷尧藩侍御见寄",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "往还知分熟，酬赠思同新。",
      "嗜饮殷偏逸，闲吟卿亦贫。",
      "古苔寒更翠，修竹静无邻。",
      "促席灯浮酒，听鸿霜满身。",
      "浅才唯是我，高论更何人。",
      "携手宜相访，穷行少路尘。"
    ]
  },
  {
    "id": "4cf43776078fd0ec2a0579f56df2ba8f",
    "title": "和裴令公游南庄忆白二十韦七二宾客",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "四郊初雨歇，高树滴犹残。",
      "池满红莲湿，云收绿野宽。",
      "花开半山晓，竹动数村寒。",
      "斗雀翻衣袂，惊鱼触钓竿。",
      "樽前多野客，膝下尽郎官。",
      "斸石通泉脉，移松出药栏。",
      "关东分务重，天下似公难。",
      "半醉思韦白，题诗染彩翰。"
    ]
  },
  {
    "id": "4cf43776078fd0ec8f84fe6cd879f284",
    "title": "和李舍人秋日卧疾言怀",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "闲卧襟情远，西风菊渐芳。",
      "虚窗通晓景，珍簟卷秋光。",
      "果坠青莎径，尘离绿藓墙。",
      "药奁开静室，书阁出丛篁。",
      "对酒吟难尽，思山梦稍长。",
      "王言生彩笔，朝服惹炉香。",
      "松影幽连砌，虫声冷到床。",
      "诗成谁敢和，清思若怀霜。"
    ]
  },
  {
    "id": "4cf43776078fd0ec3d860d696e3d1740",
    "title": "酬光禄田卿六韵见寄",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "以病辞朝谒，迂疏种药翁。",
      "心弥念鱼鸟，诏遣理兵戎。",
      "绕户旌旗影，吹人鼓角风。",
      "雪晴嵩岳顶，树老陕城宫。",
      "莅职才微薄，归山路未通。",
      "名卿诗句峭，诮我在关东。"
    ]
  },
  {
    "id": "4cf43776078fd0ecac30692f855e8274",
    "title": "喜胡遇至",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "穷居稀出入，门户满尘埃。",
      "病少闲人问，贫唯密友来。",
      "茅斋从扫破，药酒遣生开。",
      "多事经时别，还愁不宿回。",
      "就林烧嫩笋，绕树拣香梅。",
      "相对题新什，迟成举罚杯。"
    ]
  },
  {
    "id": "4cf43776078fd0ec5f6d1eddec5ea224",
    "title": "奉和门下相公雨中寄裴给事",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "晓起闲看雨，垂檐自滴阶。",
      "风清想林壑，云湿似江淮。",
      "石信浮沤重，泥从积藓埋。",
      "气消浓酒力，心助独吟怀。",
      "飒飒通琴韵，萧萧静竹斋。",
      "彩毫无限思，念与夕郎乖。"
    ]
  },
  {
    "id": "4cf43776078fd0ec7b59eb86d9618b84",
    "title": "奉和四松",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "四松相对植，苍翠映中台。",
      "擢干凌空去，移根斸石开。",
      "阴阳气潜煦，造化手亲栽。",
      "日月滋佳色，烟霄长异材。",
      "清音胜在涧，寒影遍生苔。",
      "静绕霜沾履，闲看酒满杯。",
      "同荣朱户际，永日白云隈。",
      "密叶闻风度，高枝见鹤来。",
      "赏心难可尽，丽什妙难裁。",
      "此地无因到，循环几百回。"
    ]
  },
  {
    "id": "4cf43776078fd0ec57c0205ffc222895",
    "title": "和李补阙曲江看莲花",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "露荷迎曙发，灼灼复田田。",
      "乍见神应骇，频来眼尚颠。",
      "光凝珠有蒂，焰起火无烟。",
      "粉腻黄丝蕊，心重碧玉钱。",
      "日浮秋转丽，雨洒晚弥鲜。",
      "醉艳酣千朵，愁红思一川。",
      "绿茎扶萼正，翠菂满房圆。",
      "淡晕还殊众，繁英得自然。",
      "高名犹不厌，上客去争先。",
      "景逸倾芳酒，怀浓习彩笺。",
      "海霞宁有态，蜀锦不成妍。",
      "客至应消病，僧来欲破禅。",
      "晓多临水立，夜只傍堤眠。",
      "金似明沙渚，灯疑宿浦船。",
      "风惊丛乍密，鱼戏影微偏。",
      "秾彩烧晴雾，殷姿缬碧泉。",
      "画工投粉笔，宫女弃花钿。",
      "鸟恋惊难起，蜂偷困不前。",
      "绕行香烂熳，折赠意缠绵。",
      "谁计江南曲，风流合管弦。"
    ]
  },
  {
    "id": "4cf43776078fd0ec406bc2716ed45c7b",
    "title": "和王郎中召看牡丹",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "葩叠萼相重，烧栏复照空。",
      "妍姿朝景里，醉艳晚烟中。",
      "乍怪霞临砌，还疑烛出笼。",
      "绕行惊地赤，移坐觉衣红。",
      "殷丽开繁朵，香浓发几丛。",
      "裁绡样岂似，染茜色宁同。",
      "嫩畏人看损，鲜愁日炙融。",
      "婵娟涵宿露，烂熳抵春风。",
      "纵赏襟情合，闲吟景思通。",
      "客来归尽懒，莺恋语无穷。",
      "万物珍那比，千金买不充。",
      "如今难更有，纵有在仙宫。"
    ]
  },
  {
    "id": "4cf43776078fd0ec8359b6a786f95300",
    "title": "心怀霜",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "欲识为诗苦，秋霜若在心。",
      "神清方耿耿，气肃觉沈沈。",
      "皓素中方委，严凝得更深。",
      "依稀轻夕渚，仿佛在寒林。",
      "思劲凄孤韵，声酸激冷吟。",
      "还如饮冰士，励节望知音。"
    ]
  },
  {
    "id": "4cf43776078fd0ecc6fa9fdcb1ce66b2",
    "title": "中秋夜洞庭圆月",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "素月闲秋景，骚人泛洞庭。",
      "沧波正澄霁，凉叶未飘零。",
      "练彩凝葭菼，霜容静杳冥。",
      "晓栖河畔鹤，宵映渚边萤。",
      "圆彩含珠魄，微飙发桂馨。",
      "谁怜采蘋客，此夜宿孤汀。"
    ]
  },
  {
    "id": "4cf43776078fd0ec68ea0dfc00d1043e",
    "title": "和李十二舍人裴四二舍人两阁老酬白少傅见寄",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "罢草王言星岁久，嵩高山色日相亲。",
      "萧条雨夜吟连晓，撩乱花时看尽春。",
      "此世逍遥应独得，古来闲散有谁邻。",
      "林中长老呼居士，天下书生仰达人。",
      "酒挈数瓶杯亦阔，诗成千首语皆新。",
      "纶闱并命诚宜贺，不念衰年寄上频。"
    ]
  },
  {
    "id": "4cf43776078fd0eca25e0230c09be273",
    "title": "送邢郎中赴太原",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "上将得良策，恩威作长城。",
      "如今并州北，不见有胡兵。",
      "晋野雨初足，汾河波亦清。",
      "所从古无比，意气送君行。"
    ]
  },
  {
    "id": "4cf43776078fd0ec3c100cbf823aa511",
    "title": "送任畹评事赴沂海",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "掷笔不作尉，戎衣从嫖姚。",
      "严冬入都门，仆马气益豪。",
      "沂州右镇雄，士勇旌旗高。",
      "洛东无忧虞，半夜开虎牢。",
      "丈夫贵功勋，不贵爵禄饶。",
      "仰眠作书生，衣食何由销。",
      "任生非常才，临事胆不摇。",
      "必当展长画，逆波斩鲸鳌。",
      "九陌尘土黑，话别立远郊。",
      "孟坚勒燕然，岂独在汉朝。"
    ]
  },
  {
    "id": "4cf43776078fd0ec382c3b54a27d01a4",
    "title": "送李馀及第归蜀",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "蜀山高岧峣，蜀客无平才。",
      "日饮锦江水，文章盈其怀。",
      "十年作贡宾，九年多邅回。",
      "春来登高科，升天得梯阶。",
      "手持冬集书，还家献庭闱。",
      "人生此为荣，得如君者稀。",
      "李白蜀道难，羞为无成归。",
      "子今称意行，所历安觉危。",
      "与子久相从，今朝忽乖离。",
      "风飘海中船，会合难自期。",
      "长安米价高，伊我常渴饥。",
      "临岐歌送子，无声但陈词。",
      "义交外不亲，利交内相违。",
      "勉子慎其道，急若食与衣。",
      "苦爇道路赤，行人念前驰。",
      "一杯不可轻，远别方自兹。"
    ]
  },
  {
    "id": "4cf43776078fd0ec3e518252332da609",
    "title": "送张宗原",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "东门送客道，春色如死灰。",
      "一客失意行，十客颜色低。",
      "住者既无家，去者又非归。",
      "穷愁一成疾，百药不可治。",
      "子贤我且愚，命分不合齐。",
      "谁开蹇踬门，日日同游栖。",
      "子行何所之，切切食与衣。",
      "谁能买仁义，令子无寒饥。",
      "野田不生草，四向生路岐。",
      "士人甚商贾，终日须东西。",
      "鸿雁春北去，秋风复南飞。",
      "勉君向前路，无失相见期。"
    ]
  },
  {
    "id": "4cf43776078fd0ec6e4a2972d0eab824",
    "title": "送王求",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "士有经世筹，自无活身策。",
      "求食道路间，劳困甚徒役。",
      "我身与子同，日被饥寒迫。",
      "侧望卿相门，难入坚如石。",
      "为农昧耕耘，作商迷贸易。",
      "空把书卷行，投人买罪责。",
      "六月南风多，苦旱土色赤。",
      "坐家心尚焦，况乃远作客。",
      "羸马出郭门，饯饮晓连夕。",
      "愿君似醉肠，莫谩生忧戚。"
    ]
  },
  {
    "id": "4cf43776078fd0ecf60624e9ace3abe3",
    "title": "寄杨茂卿校书",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "去年别君时，同宿黎阳城。",
      "黄河冻欲合，船入冰罅行。",
      "君为使滑州，我来西入京。",
      "丈夫不泣别，旁人叹无情。",
      "到京就省试，落籍先有名。",
      "惭辱乡荐书，忽欲自受刑。",
      "还家岂无路，羞为路人轻。",
      "决心住城中，百败望一成。",
      "腐草众所弃，犹能化为萤。",
      "岂我愚暗身，终久不发明。",
      "所悲道路长，亲爱难合并。",
      "还如舟与车，奔走各异程。",
      "耳目甚短狭，背面若聋盲。",
      "安得学白日，远见君仪形。"
    ]
  },
  {
    "id": "4cf43776078fd0ece23d884174b6bb28",
    "title": "寄主客张郎中",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "年长方慕道，金丹事参差。",
      "故园归未得，秋风思难持。",
      "蹇拙公府弃，朴静高人知。",
      "以我齐杖屦，昏旭讵相离。",
      "吟诗红叶寺，对酒黄菊篱。",
      "所赏未及毕，后游良有期。",
      "粲粲华省步，屑屑旅客姿。",
      "未同山中去，固当殊路岐。"
    ]
  },
  {
    "id": "4cf43776078fd0ecaefa5c7ff1609625",
    "title": "寄狄",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "少在兵马间，长还系戎职。",
      "鸡飞不得远，岂要生羽翼。",
      "三年城中游，与君最相识。",
      "应知我中肠，不苟念衣食。",
      "主人树勋名，欲灭天下贼。",
      "愚虽乏智谋，愿陈一夫力。",
      "人生须气健，饥冻缚不得。",
      "睡当一席宽，觉乃千里窄。",
      "古人不惧死，所惧死无益。",
      "至交不可合，一合难离坼。",
      "君尝相劝勉，苦语毒胸臆。",
      "百年心知同，谁限河南北。"
    ]
  },
  {
    "id": "4cf43776078fd0ec4758f67c77fae36c",
    "title": "秋中寄崔道士",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "贫居雀喧噪，况乃静巷陌。",
      "夜眠睡不成，空庭闻露滴。",
      "旁有一杯酒，欢然如对客。",
      "月光久逾明，照得笔墨白。",
      "平生志舒豁，难可似兹夕。",
      "四肢得自便，虽劳不为役。",
      "故人山中住，善治活身策。",
      "五谷口不尝，比僧更闲寂。",
      "我今暂得安，自谓脱幽戚。",
      "君身长逍遥，日月争老得。"
    ]
  },
  {
    "id": "4cf43776078fd0ec51379ba9f03fe9b3",
    "title": "寄贾岛浪仙",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "悄悄掩门扉，穷窘自维絷。",
      "世途已昧履，生计复乖缉。",
      "疏我非常性，端峭尔孤立。",
      "往还纵云久，贫蹇岂自习。",
      "所居率荒野，宁似在京邑。",
      "院落夕弥空，虫声雁相及。",
      "衣巾半僧施，蔬药常自拾。",
      "凛凛寝席单，翳翳灶烟湿。",
      "颓篱里人度，败壁邻灯入。",
      "晓思已暂舒，暮愁还更集。",
      "风凄林叶萎，苔糁行径涩。",
      "海峤誓同归，橡栗充朝给。"
    ]
  },
  {
    "id": "4cf43776078fd0ec8c01bfda8d97906a",
    "title": "寄陕府内兄郭囧端公",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "蹇钝无大计，酷嗜进士名。",
      "为文性不高，三年住西京。",
      "相府执文柄，念其心专精。",
      "薄艺不退辱，特列为门生。",
      "事出自非意，喜常少于惊。",
      "春榜四散飞，数日遍八纮。",
      "眼始见花发，耳得闻鸟鸣。",
      "免同去年春，兀兀聋与盲。",
      "家寄河朔间，道路出陕城。",
      "暌违逾十年，一会豁素诚。",
      "同游山水穷，狂饮飞大觥。",
      "起坐不相离，有若亲弟兄。",
      "中外无亲疏，所算在其情。",
      "久客贵优饶，一醉旧疾平。",
      "家远归思切，风雨甚亦行。",
      "到兹恋仁贤，淹滞一月程。",
      "新诗忽见示，气逸言纵横。",
      "缠绵意千里，骚雅文发明。",
      "永昼吟不休，咽喉乾无声。",
      "羁贫重金玉，今日金玉轻。"
    ]
  },
  {
    "id": "4cf43776078fd0ec018af574d3b7ae7e",
    "title": "寄李馀卧疾",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "穷节弥惨慄，我讵自云乐。",
      "伊人婴疾恙，所对唯苦药。",
      "寂寞行稍稀，清羸餐自薄。",
      "幽斋外浮事，梦寐亦简略。",
      "雪户掩复明，风帘卷还落。",
      "方持数杯酒，勉子同斟酌。"
    ]
  },
  {
    "id": "4cf43776078fd0ec1948416f70df04a1",
    "title": "寄旧山隐者",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "别君须臾间，历日两度新。",
      "念彼白日长，复值人事并。",
      "未改当时居，心事如野云。",
      "朝朝恣行坐，百事都不闻。",
      "奈何道未尽，出山最艰辛。",
      "奔走衢路间，四枝不属身。",
      "名在进士场，笔毫争等伦。",
      "我性本朴直，词理安得文。",
      "纵然自称心，又不合众人。",
      "以此名字低，不如风中尘。",
      "昨逢卖药客，云是居山邻。",
      "说君忆我心，憔悴其形神。",
      "昔是同枝鸟，今作万里分。",
      "万里亦未遥，喧静终难群。"
    ]
  },
  {
    "id": "4cf43776078fd0ec5a631c6cddb9d48a",
    "title": "新",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "羁滞多共趣，屡屡同室眠。",
      "稍暇更访诣，宁唯候招延。",
      "愧君备蔬药，识我性所便。",
      "罢吏童仆去，洒扫或自专。",
      "古巷人易息，疏迥自江边。",
      "幸当中秋夕，复此无云天。",
      "月华更漏清，露叶光彩鲜。",
      "四邻亦悄悄，中怀益缠绵。",
      "兹境罕能致，居闲得弥偏。",
      "数杯罢复饮，共想山中年。"
    ]
  },
  {
    "id": "4cf43776078fd0ecefa32ee39e2e504f",
    "title": "赠卢沙弥小师",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "怕见世间事，削头披佛衣。",
      "年小未受戒，会解如老师。",
      "天与出家肠，一食斋不饥。",
      "麻履踏雪路，与马不肯骑。",
      "嫌我身腥膻，似我见戎夷。",
      "彼此见会异，对面成别离。",
      "我师文宣王，立教垂书诗。",
      "但全仁义心，自然便慈悲。",
      "两教大体同，无处辨是非。",
      "莫以衣服别，到头不相知。"
    ]
  },
  {
    "id": "4cf43776078fd0ecc81988211a604787",
    "title": "闲居遣怀十首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "身外无徭役，开门百事闲。",
      "倚松听唳鹤，策杖望秋山。",
      "萍任连池绿，苔从匝地斑。",
      "料无车马客，何必扫柴关。"
    ]
  },
  {
    "id": "4cf43776078fd0ecc8198821ca90678a",
    "title": "闲居遣怀十首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "闲卧销长日，亲朋笑我疏。",
      "诗篇随分有，人事度年无。",
      "情性僻难改，愁怀酒为除。",
      "谁能思此计，空备满床书。"
    ]
  },
  {
    "id": "4cf43776078fd0ecc81988218d96c065",
    "title": "闲居遣怀十首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "白日逍遥过，看山复绕池。",
      "展书寻古事，翻卷改新诗。",
      "赊酒风前酌，留僧竹里棋。",
      "同人笑相问，羡我足闲时。"
    ]
  },
  {
    "id": "4cf43776078fd0ecc81988210f12238a",
    "title": "闲居遣怀十首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "好景时牵目，茅斋兴有馀。",
      "远山经雨后，庭树得秋初。",
      "道侣怜栽药，高人笑养鱼。",
      "优游随本性，甘被弃慵疏。"
    ]
  },
  {
    "id": "4cf43776078fd0ecc819882193920f81",
    "title": "闲居遣怀十首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "永日厨烟绝，何曾暂废吟。",
      "闲时随思缉，小酒恣情斟。",
      "看月嫌松密，垂纶爱水深。",
      "世间多少事，无事可关心。"
    ]
  },
  {
    "id": "4cf43776078fd0ecc8198821ba535fde",
    "title": "闲居遣怀十首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "一生能几日，愁恨也无端。",
      "遇酒酕醄饮，逢花烂熳看。",
      "青云非失路，白发未相干。",
      "以此多携解，将心但自宽。"
    ]
  },
  {
    "id": "4cf43776078fd0ecc819882122bb821d",
    "title": "闲居遣怀十首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "万事徒纷扰，难关枕上身。",
      "朗吟销白日，沉醉度青春。",
      "演步怜山近，闲眠厌客频。",
      "市朝曾不到，长免满衣尘。"
    ]
  },
  {
    "id": "4cf43776078fd0ecc81988212cc1422c",
    "title": "闲居遣怀十首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "野性多疏惰，幽栖更称情。",
      "独行看影笑，闲坐弄琴声。",
      "懒拜腰肢硬，慵趋礼乐生。",
      "业文随日遣，不是为求名。"
    ]
  },
  {
    "id": "4cf43776078fd0ecc8198821324b0242",
    "title": "闲居遣怀十首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "生计甘寥落，高名愧自由。",
      "惯无身外事，不信世间愁。",
      "好酒盈杯酌，闲诗任笔酬。",
      "凉风从入户，云水更宜秋。"
    ]
  },
  {
    "id": "4cf43776078fd0ecc819882198184c76",
    "title": "闲居遣怀十首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "拙直难和洽，从人笑掩关。",
      "不能行户外，宁解走尘间。",
      "被酒长酣思，无愁可上颜。",
      "何言归去事，著处是青山。"
    ]
  },
  {
    "id": "4cf43776078fd0ec9fc0542cbbc3378b",
    "title": "街西居三首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "受得山野性，住城多事违。",
      "青山在宅南，回首东西稀。",
      "浅浅一井泉，数家同汲之。",
      "独我恶水浊，凿井庭之陲。",
      "自凿还自饮，亦为众所非。",
      "吁嗟世间事，洁身诚难为。"
    ]
  },
  {
    "id": "4cf43776078fd0ec9fc0542c7fc939ed",
    "title": "街西居三首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "日出穷巷喜，温然胜重衣。",
      "重衣岂不暖，所暖人不齐。",
      "兀兀复行行，不离阶与墀。"
    ]
  },
  {
    "id": "4cf43776078fd0ec9fc0542c225d291b",
    "title": "街西居三首",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "丈夫非马蹄，安得知路岐。",
      "穷贱飧茹薄，兴与养性宜。",
      "乃知长生术，豪贵难得之。"
    ]
  },
  {
    "id": "4cf43776078fd0ecd4daf97088c9d262",
    "title": "庄居野行",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "客行野田间，此屋皆闭户。",
      "借问屋中人，尽去作商贾。",
      "官家不税商，税农服作苦。",
      "居人尽东西，道路侵垄亩。",
      "采玉上山颠，探珠入水府。",
      "边兵索衣食，此物同泥土。",
      "古来一人耕，三人食犹饥。",
      "如今千万家，无一把锄犁。",
      "我仓常空虚，我田生蒺藜。",
      "上天不雨粟，何由活烝黎。"
    ]
  },
  {
    "id": "4cf43776078fd0ec41c8e8b5da0ceb4c",
    "title": "感时",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "忆昔未出身，索寞无精神。",
      "逢人话天命，自贱如埃尘。",
      "君今才出身，飒爽鞍马春。",
      "逢人话天命，自重如千钧。",
      "信涉名利道，举动皆丧真。",
      "君今自世情，何况天下人。"
    ]
  },
  {
    "id": "4cf43776078fd0ec47f55078e1fa9d8b",
    "title": "题金州西园九首江榭",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "亭亭白云榭，下有清江流。",
      "见江不得亲，不如波上鸥。",
      "有榭江可见，无榭无双眸。"
    ]
  },
  {
    "id": "4cf43776078fd0ec86ae0d445f8bebba",
    "title": "答窦知言",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "冬日易惨恶，暴风拔山根。",
      "尘沙落黄河，浊波如地翻。",
      "飞鸟皆束翼，居人不开门。",
      "独我赴省期，冒此驰毂辕。",
      "陕城城西边，逢子亦且奔。",
      "所趋事一心，相见如弟昆。",
      "我惨得子舒，我寒得子温。",
      "同行十日程，僮仆性亦敦。",
      "到京人事多，日无闲精魂。",
      "念子珍重我，吐辞发蒙昏。",
      "反复千万意，一百六十言。",
      "格高思清冷，山低济浑浑。",
      "尝闻朋友惠，赠言始为恩。",
      "金玉日消费，好句长存存。",
      "倒篚别收贮，不与俗士论。",
      "每当清夜吟，使我如哀猿。"
    ]
  },
  {
    "id": "4cf43776078fd0ec042c81f6e6588b55",
    "title": "答韩湘",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "疏散无世用，为文乏天格。",
      "把笔日不休，忽忽有所得。",
      "所得良自慰，不求他人识。",
      "子独访我来，致诗过相饰。",
      "君子无浮言，此诗应亦直。",
      "但虑忧我深，鉴亦随之惑。",
      "子在名场中，屡战还屡北。",
      "我无数子明，端坐空叹息。",
      "昨闻过春关，名系吏部籍。",
      "三十登高科，前涂浩难测。",
      "诗人多峭冷，如水在胸臆。",
      "岂随寻常人，五藏为酒食。",
      "期来作酬章，危坐吟到夕。",
      "难为间其辞，益贵我纸墨。"
    ]
  },
  {
    "id": "4cf43776078fd0ec4e7d2a6bf5945aff",
    "title": "拾得古砚",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "僻性爱古物，终岁求不获。",
      "昨朝得古砚，黄河滩之侧。",
      "念此黄河中，应有昔人宅。",
      "宅亦作流水，斯砚未变易。",
      "波澜所激触，背面生罅隙。",
      "质状朴且丑，今人作不得。",
      "捧持且惊叹，不敢施笔墨。",
      "或恐先圣人，尝用修六籍。",
      "置之洁净室，一日三磨拭。",
      "大喜豪贵嫌，久长得保惜。"
    ]
  },
  {
    "id": "4cf43776078fd0ec95e6eb99f915268c",
    "title": "新昌里",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "旧客常乐坊，井泉浊而咸。",
      "新屋新昌里，井泉清而甘。",
      "僮仆惯苦饮，食美翻憎嫌。",
      "朝朝忍饥行，戚戚如难堪。",
      "中下无正性，所习便淫耽。",
      "一染不可变，甚于茜与蓝。",
      "近贫日益廉，近富日益贪。",
      "以此当自警，慎勿信邪谗。"
    ]
  },
  {
    "id": "4cf43776078fd0ec42fe621f77882e26",
    "title": "从军行",
    "authorName": "姚合",
    "authorId": "4cf43776078fd0ecc0f168cedfefa474",
    "dynasty": "唐",
    "content": [
      "滥得进士名，才用苦不长。",
      "性癖艺亦独，十年作诗章。",
      "六义虽粗成，名字犹未扬。",
      "将军俯招引，遣脱儒衣裳。",
      "常恐虚受恩，不惯把刀鎗。",
      "又无远筹略，坐使虏灭亡。",
      "昨来发兵师，各各赴战场。",
      "顾我同老弱，不得随戎行。",
      "丈夫生世间，职分贵所当。",
      "从军不出门，岂异病在床。",
      "谁不恋其家，其家无风霜。",
      "鹰鹘念搏击，岂贵食满肠。"
    ]
  },
  {
    "id": "4cf4377607e6224e378a81c36ec3fc02",
    "title": "题邓仙客墓",
    "authorName": "天峤游人",
    "authorId": "4cf4377607e6224ed1457b72d1457b72",
    "dynasty": "唐",
    "content": [
      "鹤老芝田鸡在笼，上清那与俗尘同。",
      "既言白日升仙去，何事人间有殡宫。"
    ]
  },
  {
    "id": "4cf43776083a66c06659ce04b9ab4e7a",
    "title": "奉和受图温洛应制",
    "authorName": "牛凤及",
    "authorId": "4cf43776083a66c0d1457b72d1457b72",
    "dynasty": "唐",
    "content": [
      "八神扶玉辇，六羽警瑶溪。",
      "戒道伊川北，通津涧水西。",
      "御图开洛匮，刻石与天齐。",
      "瑞日波中上，仙禽雾里低。",
      "微臣矫羽翮，抃舞接鸾鹥。"
    ]
  },
  {
    "id": "4cf4377608997066a95e55f88d115878",
    "title": "赋得郎官上应列宿",
    "authorName": "公乘亿",
    "authorId": "4cf4377608997066d1457b72d1457b72",
    "dynasty": "唐",
    "content": [
      "北极伫文昌，南宫晓拜郎。",
      "紫泥乘帝泽，银印佩天光。",
      "纬结三台侧，钩连四辅傍。",
      "佐商依傅说，仕汉笑冯唐。",
      "委佩摇秋色，峨冠带晚霜。",
      "自然符列象，千古耀岩廊。"
    ]
  },
  {
    "id": "4cf4377608997066d0272b4861b217db",
    "title": "赋得秋菊有佳色",
    "authorName": "公乘亿",
    "authorId": "4cf4377608997066d1457b72d1457b72",
    "dynasty": "唐",
    "content": [
      "陶令篱边菊，秋来色转佳。",
      "翠攒千片叶，金剪一枝花。",
      "蕊逐蜂须乱，英随蝶翅斜。",
      "带香飘绿绮，和酒上乌纱。",
      "散漫摇霜彩，娇妍漏日华。",
      "芳菲彭泽见，更称在谁家。"
    ]
  },
  {
    "id": "4cf43776089970661fbdabd9b20d076f",
    "title": "赋得临江迟来客",
    "authorName": "公乘亿",
    "authorId": "4cf4377608997066d1457b72d1457b72",
    "dynasty": "唐",
    "content": [
      "江上晚沈沈，烟波一望深。",
      "向来殊未至，何处拟相寻。",
      "柳结重重眼，萍翻寸寸心。",
      "暮山期共眺，寒渚待同临。",
      "北去鱼无信，南飞雁绝音。",
      "思君不可见，使我独愁吟。"
    ]
  },
  {
    "id": "4cf4377608a5e4744cff0adf3709ea48",
    "title": "别慧山书堂",
    "authorName": "湛贲",
    "authorId": "4cf4377608a5e474d1457b72d1457b72",
    "dynasty": "唐",
    "content": [
      "卷帘晓望云平槛，下榻宵吟月半窗。",
      "病守未能依结社，更施何术去为邦。"
    ]
  },
  {
    "id": "4cf4377608a5e474d1a3986776cc82ac",
    "title": "题历山司徒右长史祖宅",
    "authorName": "湛贲",
    "authorId": "4cf4377608a5e474d1457b72d1457b72",
    "dynasty": "唐",
    "content": [
      "隳官长史籍，高步历山椒。",
      "丽句传黄绢，香名播宋朝。",
      "分能知止足，迹贵出尘嚣。",
      "松竹心长固，池台兴自饶。",
      "龙宫欣访旧，莺谷忝迁乔。",
      "从事叨承乏，铜章愧在腰。"
    ]
  },
  {
    "id": "4cf4377608a5e47412dc093947be348e",
    "title": "伏览吕侍郎",
    "authorName": "湛贲",
    "authorId": "4cf4377608a5e474d1457b72d1457b72",
    "dynasty": "唐",
    "content": [
      "名遂贵知己，道胜方晦迹。",
      "高居葺莲宫，遗文焕石壁。",
      "桑田代已变，池草春犹碧。",
      "识曲遇周郎，知音荷宗伯。",
      "调逸南平兆，风清建安迹。",
      "祖德今发扬，还同书史册。"
    ]
  },
  {
    "id": "4cf4377608ecf6fd8072b65c78113e82",
    "title": "咏史",
    "authorName": "徐九皋",
    "authorId": "4cf4377608ecf6fdd1457b72d1457b72",
    "dynasty": "唐",
    "content": [
      "亡国秦韩代，荣身刘项年。",
      "金槌击政后，玉斗碎增前。",
      "圣主称三杰，明离保四贤。",
      "已申黄石祭，方慕赤松仙。"
    ]
  },
  {
    "id": "4cf4377608ecf6fda7d0eb9bf810bad8",
    "title": "送部四镇人往单于别知故",
    "authorName": "徐九皋",
    "authorId": "4cf4377608ecf6fdd1457b72d1457b72",
    "dynasty": "唐",
    "content": [
      "天下今无事，云中独未宁。",
      "忝驱更戍卒，方远送边庭。",
      "马饮长城水，军占太白星。",
      "国恩行可报，何必守经营。"
    ]
  },
  {
    "id": "4cf4377608ecf6fd2feafec83371e422",
    "title": "途中览镜",
    "authorName": "徐九皋",
    "authorId": "4cf4377608ecf6fdd1457b72d1457b72",
    "dynasty": "唐",
    "content": [
      "四海游长倦，百年愁半侵。",
      "赖窥明镜里，时见丈夫心。"
    ]
  },
  {
    "id": "4cf4377608ecf6fdee6656712f504a47",
    "title": "关山月",
    "authorName": "徐九皋",
    "authorId": "4cf4377608ecf6fdd1457b72d1457b72",
    "dynasty": "唐",
    "content": [
      "玉塞抵长城，金徽映高阙。",
      "遥心万馀里，直望三边月。",
      "霜静影逾悬，露晞光渐没。",
      "思君不可见，空叹将焉歇。"
    ]
  },
  {
    "id": "4cf4377608ecf6fd55a2e45b133fb8f1",
    "title": "战城南",
    "authorName": "徐九皋",
    "authorId": "4cf4377608ecf6fdd1457b72d1457b72",
    "dynasty": "唐",
    "content": [
      "塞北狂胡旅，城南敌汉围。",
      "巉岩一鼓气，拔利五兵威。",
      "虏骑瞻山哭，王师拓地飞。",
      "不应须宠战，当遂勒金徽。"
    ]
  },
  {
    "id": "4cf4377608f103878233ce3e7b1c2626",
    "title": "晦日宴高氏林亭",
    "authorName": "高瑾",
    "authorId": "4cf4377608f10387d1457b72d1457b72",
    "dynasty": "唐",
    "content": [
      "试入山亭望，言是石崇家。",
      "二月风光起，三春桃李华。",
      "莺吟上乔木，雁往息平沙。",
      "相看会取醉，宁知还路赊。"
    ]
  },
  {
    "id": "4cf4377608f10387c2e46e22566c14a9",
    "title": "晦日重宴",
    "authorName": "高瑾",
    "authorId": "4cf4377608f10387d1457b72d1457b72",
    "dynasty": "唐",
    "content": [
      "忽闻莺响谷，于此命相知。",
      "正开彭泽酒，来向高阳池。",
      "柳叶风前弱，梅花影处危。",
      "赏洽林亭晚，落照下参差。"
    ]
  },
  {
    "id": "4cf4377608f103877bc38c52f240264d",
    "title": "上元夜效小庾体",
    "authorName": "高瑾",
    "authorId": "4cf4377608f10387d1457b72d1457b72",
    "dynasty": "唐",
    "content": [
      "初年三五夜，相知一两人。",
      "连镳出巷口，飞毂下池漘。",
      "灯光恰似月，人面并如春。",
      "遨游终未已，相欢待日轮。"
    ]
  },
  {
    "id": "4cf4377608f103871ded9da15b616df1",
    "title": "三月三日宴王明府山亭",
    "authorName": "高瑾",
    "authorId": "4cf4377608f10387d1457b72d1457b72",
    "dynasty": "唐",
    "content": [
      "暮春元巳，春服初裁。",
      "童冠八九，于洛之隈。",
      "河堤草变，巩树花开。",
      "逸人谈发，仙御舟来。",
      "间关黄鸟，瀺灂丹腮。",
      "乐饮命席，优哉悠哉。"
    ]
  },
  {
    "id": "4cf43776090da15156a20d942fefaaaf",
    "title": "掷卢作",
    "authorName": "冯衮",
    "authorId": "4cf43776090da151d1457b72d1457b72",
    "dynasty": "唐",
    "content": [
      "八尺台盘照面新，千金一掷斗精神。",
      "合是赌时须赌取，不妨回首乞闲人。"
    ]
  },
  {
    "id": "4cf43776090da1510d0f3fe9767f39b1",
    "title": "戏酒妓",
    "authorName": "冯衮",
    "authorId": "4cf43776090da151d1457b72d1457b72",
    "dynasty": "唐",
    "content": [
      "醉眼从伊百度斜，是他家属是他家。",
      "低声向道人知也，隔坐刚抛豆蔻花。"
    ]
  },
  {
    "id": "4cf437760910ef631379e03baf382374",
    "title": "中秋月",
    "authorName": "潘纬",
    "authorId": "4cf437760910ef63d1457b72d1457b72",
    "dynasty": "唐",
    "content": [
      "古今逢此夜，共冀泬㵳明。",
      "岂是月华别，只应秋气清。",
      "影当中土正，轮对八荒平。",
      "寻客徒留望，璿玑自有程。"
    ]
  },
  {
    "id": "4cf437760910ef63bde383b793faca2f",
    "title": "琴",
    "authorName": "潘纬",
    "authorId": "4cf437760910ef63d1457b72d1457b72",
    "dynasty": "唐",
    "content": [
      "客来鸣素琴，惆怅对遗音。",
      "一曲起于古，几人听到今。",
      "尽含风霭远，自泛月烟深。",
      "风续水山操，坐生方外心。"
    ]
  },
  {
    "id": "4cf43776091fc8606d36339e18a32258",
    "title": "寒夜闻霜钟",
    "authorName": "卢景亮",
    "authorId": "4cf43776091fc860d1457b72d1457b72",
    "dynasty": "唐",
    "content": [
      "洪钟发长夜，清响出层岑。",
      "暗入繁霜切，遥传古寺深。",
      "何城乱远漏，几处杂疏砧。",
      "已警离人梦，仍沾旅客襟。",
      "待时当命侣，抱器本无心。",
      "傥若无知者，谁能设此音。"
    ]
  },
  {
    "id": "4cf4377609231551916a6f8d63fe3fe6",
    "title": "赋得春风扇微和",
    "authorName": "豆卢荣",
    "authorId": "4cf4377609231551d1457b72d1457b72",
    "dynasty": "唐",
    "content": [
      "春晴生缥缈，软吹和初遍。",
      "池影动渊沦，山容发葱茜。",
      "迟迟入绮阁，习习流芳甸。",
      "树杪扬莺啼，阶前落花片。",
      "韶光恐闲放，旭日宜游宴。",
      "文客拂尘衣，仁风愿回扇。"
    ]
  },
  {
    "id": "4cf43776097584a6d055ae7feb096f5b",
    "title": "旅中答喻军事问客情",
    "authorName": "善生",
    "authorId": "4cf43776097584a6d1457b72d1457b72",
    "dynasty": "唐",
    "content": [
      "一自游他国，相逢少故人。",
      "纵然为客乐，争似在家贫。",
      "畜恨霜侵鬓，搜诗病入神。",
      "若非怜片善，谁肯问风尘。"
    ]
  },
  {
    "id": "4cf43776097584a6bab49bac196f84d4",
    "title": "赠卢逸人",
    "authorName": "善生",
    "authorId": "4cf43776097584a6d1457b72d1457b72",
    "dynasty": "唐",
    "content": [
      "高眠岩野间，至艺敌应难。",
      "诗苦无多首，药灵惟一丸。",
      "引泉鱼落釜，攀果露沾冠。",
      "已得嵇康趣，逢迎事每阑。"
    ]
  },
  {
    "id": "4cf43776097584a66797c89ec37148f5",
    "title": "送玉禅师",
    "authorName": "善生",
    "authorId": "4cf43776097584a6d1457b72d1457b72",
    "dynasty": "唐",
    "content": [
      "飘然无定迹，迥与律乘违。",
      "入郭随缘住，思山破夏归。",
      "盂擎数家饭，衲乞几人衣。",
      "洞了曹溪旨，宁输俗者机。"
    ]
  },
  {
    "id": "4cf43776097584a6ba0989f2241d78cf",
    "title": "送智光之南值雨",
    "authorName": "善生",
    "authorId": "4cf43776097584a6d1457b72d1457b72",
    "dynasty": "唐",
    "content": [
      "结束衣囊了，炎州定去游。",
      "草堂方惜别，山雨为相留。",
      "又得一宵话，免生千里愁。",
      "莫辞重卜日，后会必经秋。"
    ]
  },
  {
    "id": "4cf43776098a245696d6dabb73a30eb2",
    "title": "赠行脚僧",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "世界曾行遍，全无行可修。",
      "炎凉三衲共，生死一身休。",
      "片断云随体，稀疏雪满头。",
      "此门无所著，不肯暂淹留。"
    ]
  },
  {
    "id": "4cf43776098a245615eb136cfae5031a",
    "title": "登楼忆友",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "物象远蒙蒙，周回极望中。",
      "带烟千井树，和磬一楼风。",
      "月色寒沈地，波声夜扬空。",
      "登临无限趣，恨不与君同。"
    ]
  },
  {
    "id": "4cf43776098a2456b2e315b650832bad",
    "title": "华严寺望樊川",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "万木叶初红，人家树色中。",
      "疏钟摇雨脚，秋水浸云容。",
      "雪碛回寒雁，村灯促夜舂。",
      "旧山归未得，生计欲何从。"
    ]
  },
  {
    "id": "4cf43776098a2456a239a8fbd0ef3007",
    "title": "观棋",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "拂局尽消时，能因长路迟。",
      "点头初得计，格手待无疑。",
      "寂默亲遗景，凝神入过思。",
      "共藏多少意，不语两相知。"
    ]
  },
  {
    "id": "4cf43776098a2456a7e3e87ad1e53220",
    "title": "寄乾陵杨侍郎",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "冷落官资不畏贫，司曹且共内官分。",
      "步量野色成公案，点检樵声入奏闻。",
      "陵庙路因朝去扫，御炉香每夜来焚。",
      "碑寒树古神门上，管得无穷空白云。"
    ]
  },
  {
    "id": "4cf43776098a2456f01e90fe3a2c8444",
    "title": "与道侣同于水陆寺会宿",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "论道穷心少有朋，此时清话昔年曾。",
      "柿凋红叶铺寒井，鹄坠霜毛著定僧。",
      "风遰远声秋涧水，竹穿深色夜房灯。",
      "出门尽是劳生者，只此长闲几个能。"
    ]
  },
  {
    "id": "4cf43776098a24561356aebe3f7a4737",
    "title": "襄阳曲",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "为忆南游人，移家大堤住。",
      "千帆万帆来，尽过门前去。"
    ]
  },
  {
    "id": "4cf43776098a2456230331e4c9f9b6f5",
    "title": "诫贪",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "多求待心足，未足旋倾覆。",
      "明知贪者心，求荣不求辱。"
    ]
  },
  {
    "id": "4cf43776098a24566f479cfd5bf9d94d",
    "title": "蝉二首",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "独蝉初唱古槐枝，委曲悲凉断续迟。",
      "雨后忽闻谁最苦，异乡孤馆忆家时。"
    ]
  },
  {
    "id": "4cf43776098a24566f479cfd6eeb1641",
    "title": "蝉二首",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "衰柳蝉吟旁浊河，正当残日角声和。",
      "寻常不足少愁思，此际闻时愁更多。"
    ]
  },
  {
    "id": "4cf43776098a24561aaafe64fd8e7a67",
    "title": "太平坊寻裴郎中故宅",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "不语凄凉无限情，荒阶行尽又重行。",
      "昔年住此何人在，满地槐花秋草生。"
    ]
  },
  {
    "id": "4cf43776098a245697949ac4ea0bba5b",
    "title": "登楼",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "边邑鸿声一例秋，大波平日绕山流。",
      "故人千里同明月，尽夕无言空倚楼。"
    ]
  },
  {
    "id": "4cf43776098a2456225e8e9443e660dd",
    "title": "长安早秋",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "风舞槐花落御沟，终南山色入城秋。",
      "门门走马徵兵急，公子笙歌醉玉楼。"
    ]
  },
  {
    "id": "4cf43776098a2456e756c0663a71acc5",
    "title": "对雪",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "密密无声坠碧空，霏霏有韵舞微风。",
      "幽人吟望搜辞处，飘入窗来落砚中。"
    ]
  },
  {
    "id": "4cf43776098a2456fecd2bb59932c4ba",
    "title": "鹦鹉",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "翠毛丹觜乍教时，终日无寥似忆归。",
      "近来偷解人言语，乱向金笼说是非。"
    ]
  },
  {
    "id": "4cf43776098a24568dc681403e4e0673",
    "title": "晚景",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "池荷衰飒菊芬芳，策杖吟诗上草堂。",
      "满目暮云风卷尽，郡楼寒角数声长。"
    ]
  },
  {
    "id": "4cf43776098a24562fabdc652adf6547",
    "title": "长安伤春",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "霜陨中春花半无，狂游恣饮尽凶徒。",
      "年年赏玩公卿辈，今委沟塍骨渐枯。"
    ]
  },
  {
    "id": "4cf43776098a24562d9fc0cd8a6322bd",
    "title": "河梁晚望二首",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "水势滔滔不可量，渔舟容易泛沧浪。",
      "连山翠霭笼沙溆，白鸟翩翩下夕阳。"
    ]
  },
  {
    "id": "4cf43776098a24562d9fc0cd29d7a651",
    "title": "河梁晚望二首",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "雨添一夜秋涛阔，极目茫茫似接天。",
      "不知龙物潜何处，鱼跃蛙鸣满槛前。"
    ]
  },
  {
    "id": "4cf43776098a2456657ef88020648028",
    "title": "悲长安",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "何事天时祸未回，生灵愁悴苦寒灰。",
      "岂知万顷繁华地，强半今为瓦砾堆。"
    ]
  },
  {
    "id": "4cf43776098a2456696dce2bb1a0af53",
    "title": "千叶石榴花",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "一朵花开千叶红，开时又不藉春风。",
      "若教移在香闺畔，定与佳人艳态同。"
    ]
  },
  {
    "id": "4cf43776098a2456454c88293cee22a5",
    "title": "夜直",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "大内隔重墙，多闻乐未央。",
      "灯明宫树色，茶煮禁泉香。",
      "凤辇通门静，鸡歌入漏长。",
      "宴荣陪御席，话密近龙章。",
      "吟步彤庭月，眠分玉署凉。",
      "欲黏朱绂重，频草白麻忙。",
      "笔力将群吏，人情在致唐。",
      "万方瞻仰处，晨夕面吾皇。"
    ]
  },
  {
    "id": "4cf43776098a2456f069d51f9db13e30",
    "title": "城上吟",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "古冢密于草，新坟侵官道。",
      "城外无闲地，城中人又老。"
    ]
  },
  {
    "id": "4cf43776098a24565d63e1160b5733b6",
    "title": "秋日思旧山",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "咸言上国繁华，岂谓帝城羁旅。",
      "十点五点残萤，千声万声秋雨。",
      "白云江上故乡，月下风前吟处。",
      "欲去不去迟迟，未展平生所伫。"
    ]
  },
  {
    "id": "4cf43776098a2456c4bf51e0f942415a",
    "title": "短歌行",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "日月何忙忙，出没住不得。",
      "使我勇壮心，少年如顷刻。",
      "人生石火光，通时少于塞。",
      "四季倏往来，寒暑变为贼。",
      "偷人面上花，夺人头上黑。"
    ]
  },
  {
    "id": "4cf43776098a24567e998a687f4e7b1d",
    "title": "相和歌辞饮马长城窟",
    "authorName": "子兰",
    "authorId": "4cf43776098a2456d1457b72d1457b72",
    "dynasty": "唐",
    "content": [
      "游客长城下，饮马长城窟。",
      "马嘶闻水腥，为浸征人骨。",
      "岂不是流泉，终不成潺湲。",
      "洗尽骨上土，不洗骨中冤。",
      "骨若比流水，四海有还魂。",
      "空流呜咽声，声中疑是言。"
    ]
  },
  {
    "id": "4cf4377609b3652a39a4ef9a4da78a9b",
    "title": "送青城丈人酒",
    "authorName": "紫微孙处士",
    "authorId": "4cf4377609b3652ad1457b72d1457b72",
    "dynasty": "唐",
    "content": [
      "深羡青城好洞天，白龙一觉已千年。",
      "铺云枕石长松下，朝退看书尽日眠。"
    ]
  },
  {
    "id": "4cf4377609b3652a169df5bf5a081974",
    "title": "送王懿昌酒",
    "authorName": "紫微孙处士",
    "authorId": "4cf4377609b3652ad1457b72d1457b72",
    "dynasty": "唐",
    "content": [
      "将知骨分到仙乡，酒饮金华玉液浆。",
      "莫道人间只如此，回头已是一年强。"
    ]
  },
  {
    "id": "4cf4377609d0d10d4c8e531c4519c936",
    "title": "和主司王起",
    "authorName": "裴翻",
    "authorId": "4cf4377609d0d10dd1457b72d1457b72",
    "dynasty": "唐",
    "content": [
      "常将公道选群生，犹被春闱屈重名。",
      "文柄久持殊岁纪，恩门三启动寰瀛。",
      "云霄幸接鸳鸾盛，变化欣同草木荣。",
      "乍得阳和如细柳，参差长近亚夫营。"
    ]
  },
  {
    "id": "4cf4377609f9324c5854249d67781697",
    "title": "赋得花发上林",
    "authorName": "王储",
    "authorId": "4cf4377609f9324cd1457b72d1457b72",
    "dynasty": "唐",
    "content": [
      "东陆和风至，先开上苑花。",
      "秾枝藏宿鸟，香蕊拂行车。",
      "散白怜晴日，舒红爱晚霞。",
      "桃间留御马，梅处入胡笳。",
      "城郭连增媚，楼台映转华。",
      "岂同幽谷草，春至发犹赊。"
    ]
  },
  {
    "id": "4cf437760a34df6922fcc50054111a3d",
    "title": "马上有见",
    "authorName": "李茂复",
    "authorId": "4cf437760a34df69d1457b72d1457b72",
    "dynasty": "唐",
    "content": [
      "行尽疏林见小桥，绿杨深处有红蕉。",
      "无端眼界无分别，安置心头不肯销。"
    ]
  },
  {
    "id": "4cf437760a34df699f6e05441c4295ca",
    "title": "自叹",
    "authorName": "李茂复",
    "authorId": "4cf437760a34df69d1457b72d1457b72",
    "dynasty": "唐",
    "content": [
      "落日西山近一竿，世间恩爱极难𢬵。",
      "近来不作颠狂事，免被冤家恶眼看。"
    ]
  },
  {
    "id": "4cf437760a3df9ea0af3d7993abceaed",
    "title": "和兵部郑侍郎省中四松诗",
    "authorName": "唐扶",
    "authorId": "4cf437760a3df9ead1457b728f7d807e",
    "dynasty": "唐",
    "content": [
      "幽抱应无语，贞松遂自栽。",
      "寄怀丞相业，因擢大夫材。",
      "日射苍鳞动，尘迎翠帚回。",
      "嫩茸含细粉，初叶泛新杯。",
      "偶圣为舟去，逢时与鹤来。",
      "寒声连晓竹，静气结阴苔。",
      "赫奕鸣驺至，荧煌洞户开。",
      "良辰一临眺，憩树几裴回。",
      "恨发风期阻，诗从绮思裁。",
      "还闻旧凋契，凡在此中培。"
    ]
  },
  {
    "id": "4cf437760a3df9ea2b201aba2f98db7f",
    "title": "使南海道长沙题道林岳麓寺",
    "authorName": "唐扶",
    "authorId": "4cf437760a3df9ead1457b728f7d807e",
    "dynasty": "唐",
    "content": [
      "道林岳麓仲与昆，卓荦请从先后论。",
      "松根踏云二千步，始见大屋开三门。",
      "泉清或戏蛟龙窟，殿豁数尽高帆掀。",
      "即今异鸟声不断，闻道看花春更繁。",
      "从容一衲分若有，萧瑟两鬓吾能髡。",
      "逢迎侯伯转觉贵，膜拜佛像心加尊。",
      "稍揖皇英颒浓泪，试与屈贾招清魂。",
      "荒唐大树悉楠桂，细碎枯草多兰荪。",
      "沙弥去学五印字，静女来悬千尺幡。",
      "主人念我尘眼昏，半夜号令期至暾。",
      "迟回难得上白舫，羁泄不敢言绿尊。",
      "两祠物色采拾尽，壁间杜甫真少恩。",
      "晚来光彩更腾射，笔锋正健如可吞。"
    ]
  },
  {
    "id": "4cf437760a6d98619a80bd363aada504",
    "title": "敕赐三相马",
    "authorName": "张随",
    "authorId": "4cf437760a6d9861d1457b72d1457b72",
    "dynasty": "唐",
    "content": [
      "上苑骅骝出，中宫诏命传。",
      "九天班锡礼，三相代劳年。",
      "顾主声犹发，追风力正全。",
      "鸣珂龙阙下，喷玉凤池前。",
      "四足疑云灭，双瞳比镜悬。",
      "为因能致远，今日表求贤。"
    ]
  },
  {
    "id": "4cf437760a6d98612afb5d0dbb49ef32",
    "title": "河中献捷",
    "authorName": "张随",
    "authorId": "4cf437760a6d9861d1457b72d1457b72",
    "dynasty": "唐",
    "content": [
      "叛将忘恩久，王师不战通。",
      "凯歌千里内，喜气二仪中。",
      "寇尽条山下，兵回汉苑东。",
      "将军初执讯，明主欲论功。",
      "落日烟尘静，寒郊壁垒空。",
      "苍生幸无事，自此乐尧风。"
    ]
  },
  {
    "id": "4cf437760a7392d7252543a80dbc81f9",
    "title": "赋得玉水记方流",
    "authorName": "陈昌言",
    "authorId": "4cf437760a7392d7d1457b72d1457b72",
    "dynasty": "唐",
    "content": [
      "明媚如怀玉，奇姿自托幽。",
      "白虹深不见，绿水折空流。",
      "方珏清沙遍，纵横气色浮。",
      "类圭才有角，写月让成钩。",
      "久处沈潜贵，希当特达收。",
      "滔滔在何许，揭厉愿从游。"
    ]
  },
  {
    "id": "4cf437760a7392d7ca5fab7ced7c43bb",
    "title": "白日丽江皋",
    "authorName": "陈昌言",
    "authorId": "4cf437760a7392d7d1457b72d1457b72",
    "dynasty": "唐",
    "content": [
      "迟景临遥水，晴空似不高。",
      "清明开晓镜，昭晰辨秋毫。",
      "郁郁长堤土，离离浅渚毛。",
      "烟销占一候，风静拥千艘。",
      "独媚青春柳，宜看白鹭涛。",
      "何年谢公赏，遗韵在江皋。"
    ]
  },
  {
    "id": "4cf437760acf674490f5b7c9228ef370",
    "title": "摘紫芝",
    "authorName": "李太玄",
    "authorId": "4cf437760acf6744d1457b72d1457b72",
    "dynasty": "唐",
    "content": [
      "偶游洞府到芝田，星月茫茫欲曙天。",
      "虽则似离尘世了，不知何处偶真仙。"
    ]
  },
  {
    "id": "4cf437760acf67446d8d638968ad8161",
    "title": "玉女舞霓裳",
    "authorName": "李太玄",
    "authorId": "4cf437760acf6744d1457b72d1457b72",
    "dynasty": "唐",
    "content": [
      "舞势随风散复收，歌声似磬韵还幽。",
      "千回赴节填词处，娇眼如波入鬓流。"
    ]
  },
  {
    "id": "4cf437760af1fd2a2a16e5d8f4308041",
    "title": "江南曲",
    "authorName": "李叔卿",
    "authorId": "4cf437760af1fd2ad1457b72d1457b72",
    "dynasty": "唐",
    "content": [
      "湖上女，江南花，无双越女春浣纱。风似箭，月如弦，少年吴儿晓进船。",
      "郗家子弟谢家郎，乌巾白袷紫香囊。菱歌思欲绝，楚舞断人肠。",
      "歌舞未终涕双陨，旧宫坡陁才嶙隐。西山暮雨过江来，北渚春云沿海尽。",
      "渡口水流缓，妾归宵剩迟。含情为君再理曲，月华照出澄江时。"
    ]
  },
  {
    "id": "4cf437760af1fd2aca608431e3e666dd",
    "title": "芳树",
    "authorName": "李叔卿",
    "authorId": "4cf437760af1fd2ad1457b72d1457b72",
    "dynasty": "唐",
    "content": [
      "春看玫瑰树，西邻即宋家。",
      "门深重暗叶，墙近度飞花。",
      "影拂桃阴浅，香传李径斜。",
      "靓妆愁日暮，流涕向窗纱。"
    ]
  },
  {
    "id": "4cf437760b11dd8630ebd8e8535b3182",
    "title": "秋日与冷然上人寺庄观稼",
    "authorName": "费冠卿",
    "authorId": "4cf437760b11dd86d1457b72d1457b72",
    "dynasty": "唐",
    "content": [
      "世人从扰扰，独自爱身闲。",
      "美景当新霁，随僧过远山。",
      "村桥出秋稼，空翠落澄湾。",
      "唯有中林犬，犹应望我还。"
    ]
  },
  {
    "id": "4cf437760b11dd867988e82700ce55df",
    "title": "闲居即事",
    "authorName": "费冠卿",
    "authorId": "4cf437760b11dd86d1457b72d1457b72",
    "dynasty": "唐",
    "content": [
      "生计唯将三尺僮，学他贤者隐墙东。",
      "照眠夜后多因月，扫地春来祗藉风。",
      "几处红旗驱战士，一园青草伴衰翁。",
      "子房仙去孔明死，更有何人解指踪。"
    ]
  },
  {
    "id": "4cf437760b11dd864c9ea8ffaeb88054",
    "title": "酬范中丞见",
    "authorName": "费冠卿",
    "authorId": "4cf437760b11dd86d1457b72d1457b72",
    "dynasty": "唐",
    "content": [
      "花宫柳陌正从行，紫袂金鞍问姓名。",
      "战国方须礼干木，康时何必重侯嬴。",
      "捧将束帛山僮喜，传示银钩邑客惊。",
      "直为云泥相去远，一言知己杀身轻。"
    ]
  },
  {
    "id": "4cf437760b11dd862ed2ee4910ad6795",
    "title": "题中峰",
    "authorName": "费冠卿",
    "authorId": "4cf437760b11dd86d1457b72d1457b72",
    "dynasty": "唐",
    "content": [
      "中峰高拄泬寥天，上有茅庵与石泉。",
      "晴景猎人曾望见，青蓝色里一僧禅。"
    ]
  },
  {
    "id": "4cf437760b11dd8665849989ea2b678e",
    "title": "蒙召拜拾遗书情二首",
    "authorName": "费冠卿",
    "authorId": "4cf437760b11dd86d1457b72d1457b72",
    "dynasty": "唐",
    "content": [
      "拾遗帝侧知难得，官紧才微恐不胜。",
      "好是中朝绝亲友，九华山下诏来徵。"
    ]
  },
  {
    "id": "4cf437760b11dd866584998971803929",
    "title": "蒙召拜拾遗书情二首",
    "authorName": "费冠卿",
    "authorId": "4cf437760b11dd86d1457b72d1457b72",
    "dynasty": "唐",
    "content": [
      "三千里外一微臣，二十年来任运身。",
      "今日忽蒙天子召，自惭惊动国中人。"
    ]
  },
  {
    "id": "4cf437760b11dd8601f8ceaef51da158",
    "title": "答萧建",
    "authorName": "费冠卿",
    "authorId": "4cf437760b11dd86d1457b72d1457b72",
    "dynasty": "唐",
    "content": [
      "自地上青峰，悬崖一万重。",
      "践危频侧足，登堑半齐胸。",
      "飞狖啼攀桂，游人喘倚松。",
      "入林寒㾕㾕，近瀑雨蒙蒙。",
      "径滑石棱上，寺开山掌中。",
      "幡花扑净地，台殿印晴空。",
      "胜境层层别，高僧院院逢。",
      "泉鱼候洗钵，老玃戏撞钟。",
      "外户凭云掩，中厨课水舂。",
      "搜泥时和面，拾橡半添穜。",
      "渡壑缘槎险，持灯入洞穷。",
      "夹天开壁峭，透石蹙波雄。",
      "涧蔼清无土，潭深碧有龙。",
      "畬田一片净，谷树万株浓。",
      "野客登临惯，山房幽寂同。",
      "寒炉树根火，夏牖竹稍风。",
      "边鄙筹贤相，黔黎托圣躬。",
      "君能弃名利，岁晏一相从。"
    ]
  },
  {
    "id": "4cf437760b11dd86e19b662a15cc3932",
    "title": "不赴拾遗召",
    "authorName": "费冠卿",
    "authorId": "4cf437760b11dd86d1457b72d1457b72",
    "dynasty": "唐",
    "content": [
      "君亲同是先王道，何如骨肉一处老。",
      "也知臣子合佐时，自古荣华谁可保。"
    ]
  },
  {
    "id": "4cf437760b11dd86b2278d2fab72c95b",
    "title": "挂树藤",
    "authorName": "费冠卿",
    "authorId": "4cf437760b11dd86d1457b72d1457b72",
    "dynasty": "唐",
    "content": [
      "本为独立难，寄彼高树枝。",
      "蔓衍数条远，溟蒙千朵垂。",
      "向日助成阴，当风藉持危。",
      "谁言柔可屈，坐见蟠蛟螭。"
    ]
  },
  {
    "id": "4cf437760b11dd8654af5c6e363e30bf",
    "title": "枕流石",
    "authorName": "费冠卿",
    "authorId": "4cf437760b11dd86d1457b72d1457b72",
    "dynasty": "唐",
    "content": [
      "不为幽岸隐，古色涵空出。",
      "愿以清泚流，鉴此坚贞质。",
      "傍临玉光润，时泻苔花密。",
      "往往惊游鳞，尚疑垂钓日。"
    ]
  },
  {
    "id": "4cf437760b11dd86ef4e262e524c6342",
    "title": "久居京师感怀诗",
    "authorName": "费冠卿",
    "authorId": "4cf437760b11dd86d1457b72d1457b72",
    "dynasty": "唐",
    "content": [
      "茕独不为苦，求名始辛酸。",
      "上国无交亲，请谒多少难。",
      "九月风到面，羞汗成冰片。",
      "求名俟公道，名与公道远。",
      "力尽得一名，他喜我且轻。",
      "家书十年绝，归去知谁荣。",
      "马嘶渭桥柳，特地起秋声。"
    ]
  },
  {
    "id": "4cf437760b463f835d3c13a37d3423c3",
    "title": "寄婺州温郎中",
    "authorName": "厉玄",
    "authorId": "4cf437760b463f83d1457b72d1457b72",
    "dynasty": "唐",
    "content": [
      "积雪没兰溪，邻州望不迷。",
      "波中分雁宿，树杪接猿啼。",
      "婺女家空在，星郎手未携。",
      "故山新寺额，掩泣荷重题。"
    ]
  },
  {
    "id": "4cf437760b463f83ff854ef25566889a",
    "title": "送顾非熊及第归茅山",
    "authorName": "厉玄",
    "authorId": "4cf437760b463f83d1457b72d1457b72",
    "dynasty": "唐",
    "content": [
      "故山登第去，不似旧归难。",
      "帆卷江初夜，梅生洞少寒。",
      "采薇留客饮，折竹扫仙坛。",
      "名在仪曹籍，何人肯挂冠。"
    ]
  },
  {
    "id": "4cf437760b463f83d9d7ca5bc1af50e4",
    "title": "元日观朝",
    "authorName": "厉玄",
    "authorId": "4cf437760b463f83d1457b72d1457b72",
    "dynasty": "唐",
    "content": [
      "玉座临新岁，朝盈万国人。",
      "火连双阙晓，仗列五门春。",
      "瑞雪销鸳瓦，祥光在日轮。",
      "天颜不敢视，称庆拜空频。"
    ]
  },
  {
    "id": "4cf437760b463f833a8d51109791275b",
    "title": "送黄晔明府岳州湘阴赴任",
    "authorName": "厉玄",
    "authorId": "4cf437760b463f83d1457b72d1457b72",
    "dynasty": "唐",
    "content": [
      "恩沾谴雪几人同，归宰湘阴六月中。",
      "商岭马嘶残暑雨，席帆高挂早秋风。",
      "贡名频向书闱失，飞檄曾传朔漠空。",
      "西省尚嗟君宦远，水鸡啼处莫听鸿。"
    ]
  },
  {
    "id": "4cf437760b463f83f3956c1196fd61a9",
    "title": "缑山月夜闻王子晋吹笙",
    "authorName": "厉玄",
    "authorId": "4cf437760b463f83d1457b72d1457b72",
    "dynasty": "唐",
    "content": [
      "缑山明月夜，岑寂隔尘氛。",
      "紫府参差曲，清宵次第闻。",
      "韵流多入洞，声度半和云。",
      "拂竹鸾惊侣，经松鹤对群。",
      "蟾光听处合，仙路望中分。",
      "坐惜千岩曙，遗香过汝坟。"
    ]
  },
  {
    "id": "4cf437760b463f8342fe621fb1df214e",
    "title": "从军行",
    "authorName": "厉玄",
    "authorId": "4cf437760b463f83d1457b72d1457b72",
    "dynasty": "唐",
    "content": [
      "边草旱不春，剑光增野尘。",
      "战场收骥尾，清瀚怯龙鳞。",
      "帆色起归越，松声厌避秦。",
      "几时逢范蠡，处处是通津。"
    ]
  },
  {
    "id": "4cf437760b6ba43482ba557126c5b41f",
    "title": "覆落后呈同年",
    "authorName": "杨知至",
    "authorId": "4cf437760b6ba434d1457b72d1457b72",
    "dynasty": "唐",
    "content": [
      "由来梁雁与冥鸿，不合翩翩向碧空。",
      "寒谷谩劳邹氏律，长天独遇宋都风。",
      "此时泣玉情虽异，他日衔环事亦同。",
      "二月春光正摇荡，无因得醉杏园中。"
    ]
  },
  {
    "id": "4cf437760b6ba4344b705ed0b3a02922",
    "title": "和李尚书命妓歌饯崔侍御",
    "authorName": "杨知至",
    "authorId": "4cf437760b6ba434d1457b72d1457b72",
    "dynasty": "唐",
    "content": [
      "燕赵能歌有几人，为花回雪似含颦。",
      "声随御史西归去，谁伴文翁怨九春。"
    ]
  },
  {
    "id": "4cf437760b8243f6c466f6646e13af15",
    "title": "乐道歌",
    "authorName": "仁俭",
    "authorId": "4cf437760b8243f6d1457b72d1457b72",
    "dynasty": "唐",
    "content": [
      "修道道无可修，问法法无可问。",
      "违人不了色空，智者本无违顺。",
      "八万四千法门，至理不离方寸。",
      "不要广学多闻，不要辩才聪隽。",
      "识取自家城郭，莫谩游他州郡。",
      "烦恼即是菩提，净华生于泥粪。",
      "若有人求问答，谁能共他讲论。",
      "不知月之大小，不知岁之馀闰。",
      "寅期用粥充饥，斋时更飧一顿。",
      "今日任运腾腾，明日腾腾任运。",
      "心中了了总知，且作佯痴缚钝。"
    ]
  },
  {
    "id": "4cf437760b8b417c3ed5be2b211357f9",
    "title": "酒令其一",
    "authorName": "吴越王与陶谷",
    "authorId": "4cf437760b8b417cd1457b72d1457b72",
    "dynasty": "唐",
    "content": [
      "白玉石，碧波亭上迎仙客。",
      "口耳王，圣明天子要钱塘。"
    ]
  },
  {
    "id": "4cf437760b8be5afe1884f34d63dc011",
    "title": "立春日",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "暖日傍帘晓，浓春开箧红。",
      "钗斜穿彩燕，罗薄剪春虫。",
      "巧著金刀力，寒侵玉指风。",
      "娉婷何处戴，山鬓绿成丛。"
    ]
  },
  {
    "id": "4cf437760b8be5afff812ecf8d0832a3",
    "title": "剪彩",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "剪彩赠相亲，银钗缀凤真。",
      "双双衔绶鸟，两两度桥人。",
      "叶逐金刀出，花随玉指新。",
      "愿君千万岁，无岁不逢春。"
    ]
  },
  {
    "id": "4cf437760b8be5af23c3941ad8426eef",
    "title": "题僧院",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "不用问汤休，何人免白头。",
      "百年如过鸟，万事尽浮沤。",
      "别绪长牵梦，情由乱种愁。",
      "却嫌风景丽，窗外碧云秋。"
    ]
  },
  {
    "id": "4cf437760b8be5aff3ddd4b81fffe07d",
    "title": "观廉女真葬",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "玉窗抛翠管，轻袖掩银鸾。",
      "错落云车断，丁泠金磬寒。",
      "鹤寻深院宿，人借旧书看。",
      "寂寞焚香处，红花满石坛。"
    ]
  },
  {
    "id": "4cf437760b8be5af4ca77db2ac071cb2",
    "title": "闲居",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "尘事久相弃，沈浮皆不知。",
      "牛羊归古巷，燕雀绕疏篱。",
      "买药经年晒，留僧尽日棋。",
      "唯忧钓鱼伴，秋水隔波时。"
    ]
  },
  {
    "id": "4cf437760b8be5af17d1682e5660a70c",
    "title": "及第后送家兄游蜀",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "人谁无远别，此别意多违。",
      "正鹄虽言中，冥鸿不共飞。",
      "玉京烟雨断，巴国梦魂归。",
      "若过严家濑，殷勤看钓矶。"
    ]
  },
  {
    "id": "4cf437760b8be5af684c709d78b16647",
    "title": "送人入蜀",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "蜀客本多愁，君今是胜游。",
      "碧藏云外树，红露驿边楼。",
      "杜魄呼名语，巴江作字流。",
      "不知烟雨夜，何处梦刀州。"
    ]
  },
  {
    "id": "4cf437760b8be5af6809bd26aebe04ea",
    "title": "游故王驸马池亭",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "花树杳玲珑，渔舟处处通。",
      "醉销罗绮艳，香暖芰荷风。",
      "野鸟翻萍绿，斜桥印水红。",
      "子猷箫管绝，谁爱碧鲜浓。"
    ]
  },
  {
    "id": "4cf437760b8be5af65f3220150b18e7e",
    "title": "悲铜雀台",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "西陵树已尽，铜雀思偏多。",
      "雪密疑楼阁，花开想绮罗。",
      "影销堂上舞，声断帐前歌。",
      "唯有漳河水，年年旧绿波。"
    ]
  },
  {
    "id": "4cf437760b8be5af2649ae4b228a6bd9",
    "title": "陪新及第赴同年会",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "曾攀芳桂英，处处共君行。",
      "今日杏园宴，当时天乐声。",
      "柳浓堪系马，花上未藏莺。",
      "满座皆仙侣，同年别有情。"
    ]
  },
  {
    "id": "4cf437760b8be5af9ae10d6af05c5edb",
    "title": "咏雁",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "早晚辞沙漠，南来处处飞。",
      "关山多雨雪，风水损毛衣。",
      "碧海魂应断，红楼信自稀。",
      "不知矰缴外，留得几行归。"
    ]
  },
  {
    "id": "4cf437760b8be5af3d507b81e181058d",
    "title": "与碧溪上人别",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "欲入凤城游，西溪别惠休。",
      "色随花旋落，年共水争流。",
      "客思偏来夜，蝉声觉送秋。",
      "明朝逢旧侣，唯拟上歌楼。"
    ]
  },
  {
    "id": "4cf437760b8be5af3cfa75785409882b",
    "title": "赠殷山人",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "有客抱琴宿，值予多怨怀。",
      "啼乌弦易断，啸鹤调难谐。",
      "曲罢月移幌，韵清风满斋。",
      "谁能将此妙，一为奏金阶。"
    ]
  },
  {
    "id": "4cf437760b8be5afe634f498ebfe1137",
    "title": "咏壁鱼",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "鳞细粉光鲜，开书乱眼前。",
      "透窗疑漏网，落砚似流泉。",
      "潜穴河图内，吞钩乙字边。",
      "莫言鬐鬣小，食尽白蘋篇。"
    ]
  },
  {
    "id": "4cf437760b8be5af1c4adecc3150271c",
    "title": "听话丛台",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "有客新从赵地回，自言曾上古丛台。",
      "云遮襄国天边去，树绕漳河地里来。",
      "弦管变成山鸟哢，绮罗留作野花开。",
      "金舆玉辇无行迹，风雨惟知长绿苔。"
    ]
  },
  {
    "id": "4cf437760b8be5af6048a482fc265d38",
    "title": "失鹤",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "秋风吹却九皋禽，一片闲云万里心。",
      "碧落有情应怅望，青天无路可追寻。",
      "来时白雪翎犹短，去日丹砂顶渐深。",
      "华表柱头留语后，更无消息到如今。"
    ]
  },
  {
    "id": "4cf437760b8be5af566d6cbfcb17517d",
    "title": "赠写御容",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "玉座尘消砚水清，龙髯不动彩毫轻。",
      "初分隆准山河秀，乍点重瞳日月明。",
      "宫女卷帘皆暗认，侍臣开殿尽遥惊。",
      "三朝供奉无人敌，始觉僧繇浪得名。"
    ]
  },
  {
    "id": "4cf437760b8be5afb80d4992b903ede9",
    "title": "赠潼关不下山僧",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "与君同在苦空间，君得空门我爱闲。",
      "禁足已教修雁塔，终身不拟下鸡山。",
      "窗中遥指三千界，枕上斜看百二关。",
      "香茗一瓯从此别，转蓬流水几时还。"
    ]
  },
  {
    "id": "4cf437760b8be5afe715679feb61beba",
    "title": "过旧游见双鹤怆然有怀",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "谢公何岁掩松楸，双鹤依然傍玉楼。",
      "朱顶巑岏荒草上，雪毛零落小池头。",
      "蓬瀛路断君何在，云水情深我尚留。",
      "他日若来华表上，更添多少令威愁。"
    ]
  },
  {
    "id": "4cf437760b8be5afd908c7b6048b1e55",
    "title": "赠友人",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "凤城烟霭思偏多，曾向刘郎住处过。",
      "银烛焰前贪劝酒，玉箫声里已闻歌。",
      "佳人惜别看嘶马，公子含情向翠蛾。",
      "今日重来门巷改，出墙桐树绿婆娑。"
    ]
  },
  {
    "id": "4cf437760b8be5af90abdfc4d1fe3908",
    "title": "慈恩寺避暑",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "香荷疑散麝，风铎似调琴。",
      "不觉清凉晚，归人满柳阴。"
    ]
  },
  {
    "id": "4cf437760b8be5af06df513c79d2e4a8",
    "title": "咏鸳鸯",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "鸳鸯离别伤，人意似鸳鸯。",
      "试取鸳鸯看，多应断寸肠。"
    ]
  },
  {
    "id": "4cf437760b8be5af62095eb0cf4f28ad",
    "title": "读田光传",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "秦灭燕丹怨正深，古来豪客尽沾襟。",
      "荆卿不了真闲事，辜负田光一片心。"
    ]
  },
  {
    "id": "4cf437760b8be5af14d9492f4bd7e3a9",
    "title": "友人下第因以赠之",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "刘毅虽然不掷卢，谁人不道解樗蒲。",
      "黄金百万终须得，只有挼莎更一呼。"
    ]
  },
  {
    "id": "4cf437760b8be5af5c37d355d1656d15",
    "title": "赠筝妓伍卿",
    "authorName": "李远",
    "authorId": "4cf437760b8be5afd1457b72d1457b72",
    "dynasty": "唐",
    "content": [
      "轻轻没后更无筝，玉腕红纱到伍卿。",
      "座客满筵都不语，一行哀雁十三声。"
    ]
  },
  {
    "id": "4cf437760ba09acec87b4ebd93bbb198",
    "title": "除授太学国子监司籍之职因赋",
    "authorName": "何坚",
    "authorId": "4cf437760ba09aced1457b72d1457b72",
    "dynasty": "唐",
    "content": [
      "九重天子重英豪，御殿传恩赐绿袍。",
      "乐道直欲学商尹，致君恒切佐唐尧。",
      "琼林日照宫花灿，金榜风摇姓字高。",
      "幸荷召颁入太学，相期联步觐天朝。"
    ]
  },
  {
    "id": "4cf437760ba09ace8d63217a86cce87d",
    "title": "次韵答阳刺史城",
    "authorName": "何坚",
    "authorId": "4cf437760ba09aced1457b72d1457b72",
    "dynasty": "唐",
    "content": [
      "素履衡门秉直忠，挂冠金阙回江东。",
      "戢羽应知非健翮，守雌或可谓知雄。",
      "午夜鸣琴餐玄露，深山弄月友赤松。",
      "多感君侯欢导引，临流遣兴醉碧筒。"
    ]
  },
  {
    "id": "4cf437760ba5a3ba9a8f5c232aaeacd7",
    "title": "题汉州西湖",
    "authorName": "严公贶",
    "authorId": "4cf437760ba5a3bad1457b72d1457b72",
    "dynasty": "唐",
    "content": [
      "凤沼才难尽，馀思凿西湖。",
      "珍木罗修岸，冰光映坐隅。",
      "琴台今寂寞，竹岛尚萦纡。",
      "犹蕴济川志，芳名终不渝。"
    ]
  },
  {
    "id": "4cf437760bcd58431e3cfdfaf65e7723",
    "title": "哭李远",
    "authorName": "卢尚书",
    "authorId": "4cf437760bcd5843d1457b72d1457b72",
    "dynasty": "唐",
    "content": [
      "昨日舟还浙水湄，今朝丹旐欲何为。",
      "才收北浦一竿钓，未了西斋半局棋。",
      "洛下已传平子赋，临川争写谢公诗。",
      "不堪旧里经行处，风木萧萧邻笛悲。"
    ]
  },
  {
    "id": "4cf437760c0b7c518072b65cde3b78f3",
    "title": "咏史",
    "authorName": "刘知几",
    "authorId": "4cf437760c0b7c513a066bdaaba3b6fd",
    "dynasty": "唐",
    "content": [
      "泛泛水中萍，离离岸傍草。",
      "逐浪高复下，从风起还倒。",
      "人生不若兹，处世安可保？",
      "遽瑗仕卫国，屈伸随世道。",
      "方朔隐汉朝，易农以为宝。",
      "饮啄得其性，从容成寿考。",
      "南国有狂生，形容独枯槁。",
      "作赋刺椒兰，投江溺流潦。",
      "达人无不可，委运推苍昊。",
      "何为明自销，取讥于楚老？"
    ]
  },
  {
    "id": "4cf437760c0b7c51b4d45a25f21a00b0",
    "title": "次河神庙虞参军船先发余阻风不进寒夜旅泊",
    "authorName": "刘知几",
    "authorId": "4cf437760c0b7c513a066bdaaba3b6fd",
    "dynasty": "唐",
    "content": [
      "朝谒冯夷祠，夕投孟津渚。",
      "风长川淼漫，河阔舟容与。",
      "回首望归途，连山暧相拒。",
      "落帆遵迥岸，辍榜依孤屿。",
      "复值惊波息，戒徒候前侣。",
      "川路虽未遥，心期顿为阻。",
      "沉沉落日暮，切切凉飙举。",
      "白露湿寒葭，苍烟晦平楚。",
      "啼猿响岩谷，泪鹤闻河溆。",
      "此时怀故人，依然怆行旅。",
      "何当欣既觏，郁陶共君叙。"
    ]
  },
  {
    "id": "4cf437760c0b7c512999d029d9455d73",
    "title": "读《汉书》作",
    "authorName": "刘知几",
    "authorId": "4cf437760c0b7c513a066bdaaba3b6fd",
    "dynasty": "唐",
    "content": [
      "汉王有天下，欻起布衣中。",
      "奋飞出草泽，啸咤驭群雄。",
      "淮阴既附凤，黥彭亦攀龙。",
      "一朝逢运会，南面皆王公。",
      "鱼得自忘筌，鸟尽必藏弓。",
      "咄嗟罹鼎俎，赤族无遗踪。",
      "智哉张子房，处世独为工。",
      "功成薄受赏，高举追赤松。",
      "知止信无辱，身安道亦隆。",
      "悠悠千载后，击抃仰遗风。"
    ]
  },
  {
    "id": "4cf437760c0b7c51221c2909e526712d",
    "title": "郊庙歌辞",
    "authorName": "刘知几",
    "authorId": "4cf437760c0b7c513a066bdaaba3b6fd",
    "dynasty": "唐",
    "content": [
      "妙算申帷幄，神谋出庙廷。",
      "两阶文物备，七德武功成。",
      "校猎长杨苑，屯军细柳营。",
      "将军献凯入，歌舞溢重城。"
    ]
  },
  {
    "id": "4cf437760c68c66c60925fd28970db1f",
    "title": "闺情",
    "authorName": "郑虔",
    "authorId": "4cf437760c68c66c4a47d2985807a685",
    "dynasty": "唐",
    "content": [
      "银钥开香阁，金台照夜灯。",
      "长征君自惯，独卧妾何曾。"
    ]
  },
  {
    "id": "4cf437760c77f109af673a49a9dc9ee5",
    "title": "登石伞峰",
    "authorName": "路黄中",
    "authorId": "4cf437760c77f109d1457b72d1457b72",
    "dynasty": "唐",
    "content": [
      "总戎诣幽胜，天使相追随。",
      "跻山玉笥号，到峰石伞奇。",
      "接武白云表，放情玄月时。",
      "恬旷薄沆瀣，峻极超崦嵫。",
      "平视羲和辔，俯观朝夕池。",
      "岩中复何揖，坐位多所宜。",
      "郁烈桂香眇，寅缘霞彩披。",
      "孤光逗绮翼，独秀分琼枝。",
      "灵气达心久，华容招目移。",
      "遂忘日云暮，登降不知疲。",
      "眷言丘壑士，养节松竹滋。",
      "感激旌盖顾，干以献贞词。"
    ]
  },
  {
    "id": "4cf437760c9216117c58632ee25bad7b",
    "title": "蔷薇诗一首十八韵呈东海侍郎徐铉",
    "authorName": "李从善",
    "authorId": "4cf437760c921611d1457b72d1457b72",
    "dynasty": "唐",
    "content": [
      "绿影覆幽池，芳菲四月时。",
      "管弦朝夕兴，组绣百千枝。",
      "盛引墙看遍，高烦架屡移。",
      "露轻濡彩笔，蜂误拂吟髭。",
      "日照玲珑幔，风摇翡翠帷。",
      "早红飘藓地，狂蔓挂蛛丝。",
      "嫩刺牵衣细，新条窣草垂。",
      "晚香难暂舍，娇态自相窥。",
      "深浅分前后，荣华互盛衰。",
      "尊前留客久，月下欲归迟。",
      "何处繁临砌？",
      "谁家密映篱。",
      "绛罗房灿烂，碧玉叶参差。",
      "分得殷勤种，开来远近知。",
      "晶荧歌袖袂，柔弱舞腰支。",
      "膏麝谁将比，庭萱自合嗤。",
      "匀妆低水鉴，泣泪滴烟𩅰。",
      "画拟凭梁广，名宜亚楚姬。",
      "寄君十八韵，思拙愧新奇。"
    ]
  },
  {
    "id": "4cf437760ca8512319e93130975928cd",
    "title": "郊庙歌辞祭汾阴乐章顺和",
    "authorName": "源光裕",
    "authorId": "4cf437760ca85123d1457b72d1457b72",
    "dynasty": "唐",
    "content": [
      "方丘既膳，嘉飨载谧。",
      "齐敬毕诚，陶匏贵质。",
      "秀毕丰荐，芳俎盈实。",
      "永永福流，其升如日。"
    ]
  },
  {
    "id": "4cf437760cc5c133bd2c0f5d55a8bf5a",
    "title": "君山祠",
    "authorName": "周岳秀",
    "authorId": "4cf437760cc5c133d1457b72d1457b72",
    "dynasty": "唐",
    "content": [
      "万顷湖波浸碧天，旌封香火几千年。",
      "风涛澎湃鱼龙舞，栋宇峥嵘燕雀迁。",
      "远岫光中浓淡树，斜阳影里往来船。",
      "江河愿借吹嘘便，应有神功在目前。"
    ]
  },
  {
    "id": "4cf437760ce3652b4b27ce12b6c145bb",
    "title": "庵壁题诗",
    "authorName": "许宣平",
    "authorId": "4cf437760ce3652bd1457b72d1457b72",
    "dynasty": "唐",
    "content": [
      "隐居三十载，石室南山巅。",
      "静夜玩明月，清朝饮碧泉。",
      "樵人歌垄上，谷鸟戏岩前。",
      "乐矣不知老，都忘甲子年。"
    ]
  },
  {
    "id": "4cf437760ce3652b092be4b638f24637",
    "title": "见李白诗又吟",
    "authorName": "许宣平",
    "authorId": "4cf437760ce3652bd1457b72d1457b72",
    "dynasty": "唐",
    "content": [
      "一池荷叶衣无尽，两亩黄精食有馀。",
      "又被人来寻讨著，移庵不免更深居。"
    ]
  },
  {
    "id": "4cf437760ce3652b98ddf64e3194b69f",
    "title": "负薪行",
    "authorName": "许宣平",
    "authorId": "4cf437760ce3652bd1457b72d1457b72",
    "dynasty": "唐",
    "content": [
      "负薪朝出卖，沽酒日西归。路人莫问归何处，穿入白云行翠微。"
    ]
  },
  {
    "id": "4cf437760ce65aa0d101bd78770891ba",
    "title": "寄李十员外",
    "authorName": "王仲舒",
    "authorId": "4cf437760ce65aa006997f04632cee94",
    "dynasty": "唐",
    "content": [
      "百丈悬泉旧卧龙，欲将肝胆佐时雍。",
      "惟愁又入烟霞去，知在庐峰第几重。"
    ]
  },
  {
    "id": "4cf437760d076a4c2cf1b45723cb96da",
    "title": "落花",
    "authorName": "郑昈",
    "authorId": "4cf437760d076a4cd1457b72d1457b72",
    "dynasty": "唐",
    "content": [
      "早春见花枝，朝朝恨发迟。",
      "直看花落尽，却意未开时。",
      "以此方人世，弥令感盛衰。",
      "始知山简绕，频向习家池。"
    ]
  },
  {
    "id": "4cf437760d1915c5a7179a5c33ca3ee2",
    "title": "送莫仲节状元归省",
    "authorName": "柳圭",
    "authorId": "4cf437760d1915c5d1457b72d1457b72",
    "dynasty": "唐",
    "content": [
      "青骢聚送谪仙人，南国荣亲不及君。",
      "椰子味从今日近，鹧鸪声向旧山闻。",
      "孤猿夜叫三湘月，匹马时侵五岭云。",
      "想到故乡应腊过，药栏犹有异花薰。"
    ]
  },
  {
    "id": "4cf437760d35087eb05a932096ec92fd",
    "title": "示韦泛禄命",
    "authorName": "冥吏",
    "authorId": "4cf437760d35087ed1457b72d1457b72",
    "dynasty": "唐",
    "content": [
      "前阳复后杨，后杨年年强，七月之节归玄乡。"
    ]
  },
  {
    "id": "4cf437760d439831aa4045972505f768",
    "title": "皮袭美见留小宴次韵",
    "authorName": "羊昭业",
    "authorId": "4cf437760d439831d1457b72d1457b72",
    "dynasty": "唐",
    "content": [
      "泽国春来少遇晴，有花开日且飞觥。",
      "王戎似电休推病，周顗才醒众却惊。",
      "芳景渐浓偏属酒，暖风初畅欲调莺。",
      "知君不肯然官烛，争得华筵彻夜明。"
    ]
  },
  {
    "id": "4cf437760d4a4c8ddf2bf164f0afd0b4",
    "title": "戏示诸妓",
    "authorName": "张保嗣",
    "authorId": "4cf437760d4a4c8dd1457b72d1457b72",
    "dynasty": "唐",
    "content": [
      "绿罗裙上标三棒，红粉腮边泪两行。",
      "抄手向前咨大使，这回不敢恼儿郎。"
    ]
  },
  {
    "id": "4cf437760da39de361036d4ff3be330b",
    "title": "赠药山高僧惟俨",
    "authorName": "李翱",
    "authorId": "4cf437760da39de3e57c6b9502a32ad2",
    "dynasty": "唐",
    "content": [
      "炼得身形似鹤形，千株松下两函经。",
      "我来问道无余说，云在青天水在瓶。"
    ]
  },
  {
    "id": "4cf437760da39de3530b7394d8e352e5",
    "title": "广庆寺",
    "authorName": "李翱",
    "authorId": "4cf437760da39de3e57c6b9502a32ad2",
    "dynasty": "唐",
    "content": [
      "传者不足信，见景胜如闻。",
      "一水远赴海，两山高入云。",
      "鱼龙晴自戏，猿狖晚成群。",
      "醉酒斜阳下，离心草自薰。"
    ]
  },
  {
    "id": "4cf437760da39de35901b469576e7991",
    "title": "赠毛仙翁",
    "authorName": "李翱",
    "authorId": "4cf437760da39de3e57c6b9502a32ad2",
    "dynasty": "唐",
    "content": [
      "紫霄仙客下三山，因救生灵到世间。",
      "龟鹤计年承甲子，冰霜为质驻童颜。",
      "韬藏休咎传真箓，变化荣枯试小还。",
      "从此便教尘骨贵，九霄云路愿追攀。"
    ]
  },
  {
    "id": "4cf437760da39de364664ba99fbe524c",
    "title": "洗墨池",
    "authorName": "李翱",
    "authorId": "4cf437760da39de3e57c6b9502a32ad2",
    "dynasty": "唐",
    "content": [
      "剩有临池兴，人称协律郎。",
      "至今蝌蚪迹，犹带墨痕香。"
    ]
  },
  {
    "id": "4cf437760da39de38f731b64c207c72e",
    "title": "赠药山高僧惟俨二首",
    "authorName": "李翱",
    "authorId": "4cf437760da39de3e57c6b9502a32ad2",
    "dynasty": "唐",
    "content": [
      "练得身形似鹤形，千株松下两函经。",
      "我来问道无馀说，云在青霄水在瓶。"
    ]
  },
  {
    "id": "4cf437760da39de38f731b6407dff988",
    "title": "赠药山高僧惟俨二首",
    "authorName": "李翱",
    "authorId": "4cf437760da39de3e57c6b9502a32ad2",
    "dynasty": "唐",
    "content": [
      "选得幽居惬野情，终年无送亦无迎。",
      "有时直上孤峰顶，月下披云啸一声。"
    ]
  },
  {
    "id": "4cf437760da39de34875674dc118664c",
    "title": "奉酬刘言史宴光风亭",
    "authorName": "李翱",
    "authorId": "4cf437760da39de3e57c6b9502a32ad2",
    "dynasty": "唐",
    "content": [
      "闰馀春早景沈沈，禊饮风亭恣赏心。",
      "红袖青娥留永夕，汉阴宁肯羡山阴。"
    ]
  },
  {
    "id": "4cf437760da39de30aff02c585046adb",
    "title": "拜禹歌",
    "authorName": "李翱",
    "authorId": "4cf437760da39de3e57c6b9502a32ad2",
    "dynasty": "唐",
    "content": [
      "惟天地之无穷兮，哀生人之常勤。往者吾弗及兮，来者吾弗闻。",
      "已而，已而。"
    ]
  },
  {
    "id": "4cf437760da39de3ccc6c4becf9ea585",
    "title": "戏赠诗",
    "authorName": "李翱",
    "authorId": "4cf437760da39de3e57c6b9502a32ad2",
    "dynasty": "唐",
    "content": [
      "县君好砖渠，绕水恣行游。",
      "鄙性乐疏野，凿地便成沟。",
      "两岸值芳草，中央漾清流。",
      "所尚既不同，砖凿可自修。",
      "从他后人见，境趣谁为幽。"
    ]
  },
  {
    "id": "4cf437760da39de306319dfb0aec14ac",
    "title": "断僧通状",
    "authorName": "李翱",
    "authorId": "4cf437760da39de3e57c6b9502a32ad2",
    "dynasty": "唐",
    "content": [
      "上岁童子，二十受戒。",
      "君王不朝，父母不拜。",
      "口称贫道，有钱放债。",
      "量决十下，牒出东界。"
    ]
  },
  {
    "id": "4cf437760dd168aca062f73f9ea36770",
    "title": "黄蜀葵",
    "authorName": "崔涯",
    "authorId": "4cf437760dd168acd1457b72d1457b72",
    "dynasty": "唐",
    "content": [
      "野栏秋景晚，疏散两三枝。",
      "嫩碧浅轻态，幽香闲澹姿。",
      "露倾金盏小，风引道冠欹。",
      "独立悄无语，清愁人讵知。"
    ]
  },
  {
    "id": "4cf437760dd168acc0ea0afc424f3c4b",
    "title": "咏春风",
    "authorName": "崔涯",
    "authorId": "4cf437760dd168acd1457b72d1457b72",
    "dynasty": "唐",
    "content": [
      "动地经天物不伤，高情逸韵住何方。",
      "扶持燕雀连天去，断送杨花尽日狂。",
      "绕桂月明过万户，弄帆晴晚渡三湘。",
      "孤云虽是无心物，借便吹教到帝乡。"
    ]
  },
  {
    "id": "4cf437760dd168ac50064b4030ed23cb",
    "title": "竹",
    "authorName": "崔涯",
    "authorId": "4cf437760dd168acd1457b72d1457b72",
    "dynasty": "唐",
    "content": [
      "领得溪风不放回，傍窗缘砌遍庭栽。",
      "须招野客为邻住，看引山禽入郭来。",
      "幽院独惊秋气早，小门深向绿阴开。",
      "谁怜翠色兼寒影，静落茶瓯与酒杯。"
    ]
  },
  {
    "id": "4cf437760dd168ac276bc93ca7aed6d4",
    "title": "嘲妓其一",
    "authorName": "崔涯",
    "authorId": "4cf437760dd168acd1457b72d1457b72",
    "dynasty": "唐",
    "content": [
      "虽得苏方木，犹贪玳瑁皮。",
      "怀胎十个月，生下昆仑儿。"
    ]
  },
  {
    "id": "4cf437760dd168ac93620194381c716f",
    "title": "别佳人",
    "authorName": "崔涯",
    "authorId": "4cf437760dd168acd1457b72d1457b72",
    "dynasty": "唐",
    "content": [
      "垄上流泉垄下分，断肠呜咽不堪闻。",
      "嫦娥一入月中去，巫峡千秋空白云。"
    ]
  },
  {
    "id": "4cf437760dd168ac60c60b81576e84de",
    "title": "杂嘲二首",
    "authorName": "崔涯",
    "authorId": "4cf437760dd168acd1457b72d1457b72",
    "dynasty": "唐",
    "content": [
      "二年不到宋家东，阿母深居僻巷中。",
      "含泪向人羞不语，琵琶弦断倚屏风。"
    ]
  },
  {
    "id": "4cf437760dd168ac60c60b81089af7c1",
    "title": "杂嘲二首",
    "authorName": "崔涯",
    "authorId": "4cf437760dd168acd1457b72d1457b72",
    "dynasty": "唐",
    "content": [
      "日暮迎来香閤中，百年心事一宵同。",
      "寒鸡鼓翼纱窗外，已觉恩情逐晓风。"
    ]
  },
  {
    "id": "4cf437760dd168ac97ca79ea5d9ea74e",
    "title": "悼妓",
    "authorName": "崔涯",
    "authorId": "4cf437760dd168acd1457b72d1457b72",
    "dynasty": "唐",
    "content": [
      "赤板桥西小竹篱，槿花还似去年时。",
      "淡黄衫子浑无色，肠断丁香画雀儿。"
    ]
  },
  {
    "id": "4cf437760dd168ac261f00417a14e616",
    "title": "嘲妓其二",
    "authorName": "崔涯",
    "authorId": "4cf437760dd168acd1457b72d1457b72",
    "dynasty": "唐",
    "content": [
      "布袍披袄火烧毡，纸补箜篌麻接弦。",
      "更着一双皮屐子，纥梯纥榻出门前。"
    ]
  },
  {
    "id": "4cf437760dd168ac60bf4cec530cf3ff",
    "title": "侠士诗",
    "authorName": "崔涯",
    "authorId": "4cf437760dd168acd1457b72d1457b72",
    "dynasty": "唐",
    "content": [
      "太行岭上二尺雪，崔涯袖中三尺铁。",
      "一朝若遇有心人，出门便与妻儿别。"
    ]
  },
  {
    "id": "4cf437760dd168ac3b57db49e5d5b692",
    "title": "嘲李端端",
    "authorName": "崔涯",
    "authorId": "4cf437760dd168acd1457b72d1457b72",
    "dynasty": "唐",
    "content": [
      "黄昏不语不知行，鼻似烟窗耳似铛。",
      "独把象牙梳插鬓，昆仑山上月初明。"
    ]
  },
  {
    "id": "4cf437760dd168ac3b57db493475a27c",
    "title": "嘲李端端",
    "authorName": "崔涯",
    "authorId": "4cf437760dd168acd1457b72d1457b72",
    "dynasty": "唐",
    "content": [
      "觅得黄骝鞁绣鞍，善和坊里取端端。",
      "扬州近日浑成差，一朵能行白牡丹。"
    ]
  },
  {
    "id": "4cf437760ddfa021d59e5811e10b619f",
    "title": "偈",
    "authorName": "性空",
    "authorId": "4cf437760ddfa021d1457b72d1457b72",
    "dynasty": "唐",
    "content": [
      "乌不前，兔不后，几人于此茫然走。",
      "只有阇黎达本源，结舌何曾着空有？"
    ]
  },
  {
    "id": "4cf437760de101c550612c971a76bf6d",
    "title": "寄孙储",
    "authorName": "孙定",
    "authorId": "4cf437760de101c5d1457b72d1457b72",
    "dynasty": "唐",
    "content": [
      "行行血泪洒尘襟，事逐东流渭水深。",
      "秋跨蹇驴风尚紧，静投孤店日初沈。",
      "一枝犹挂东堂梦，千里空驰北巷心。",
      "明月悲歌又前去，满城烟树噪春禽。"
    ]
  },
  {
    "id": "4cf437760deb870491be8831fc3eb7c2",
    "title": "怀鲁",
    "authorName": "程弥纶",
    "authorId": "4cf437760deb8704d1457b72d1457b72",
    "dynasty": "唐",
    "content": [
      "曲阜国，尼丘山。周公邈难问，夫子犹启关。履风雩兮若见，游夏兴兮鲁颜。",
      "天孙天孙，何为今兮学且难，负星明而东游闲闲。"
    ]
  },
  {
    "id": "4cf437760e14586faa4eed1c5c3020fc",
    "title": "和裴司空答张秘书赠马诗",
    "authorName": "张贾",
    "authorId": "4cf437760e14586fd1457b728e82ab72",
    "dynasty": "唐",
    "content": [
      "阁下从容旧客卿，寄来骏马赏高情。",
      "任追烟景骑仍醉，知有文章倚便成。",
      "步步自怜春日影，萧萧犹起朔风声。",
      "须知上宰吹嘘意，送入天门上路行。"
    ]
  },
  {
    "id": "4cf437760e14586ffab4969069630f19",
    "title": "和太原山亭怀古诗",
    "authorName": "张贾",
    "authorId": "4cf437760e14586fd1457b728e82ab72",
    "dynasty": "唐",
    "content": [
      "中庭起崖谷，漱玉下涟漪。",
      "丹丘谁云远，寓象得心期。",
      "岂不贵钟鼎，至怀在希夷。",
      "唯当蓬莱阁，灵凤复来仪。"
    ]
  },
  {
    "id": "4cf437760e1e65f5e5ce204f80b17b70",
    "title": "状江南季秋",
    "authorName": "刘蕃",
    "authorId": "4cf437760e1e65f5d1457b72d1457b72",
    "dynasty": "唐",
    "content": [
      "江南季秋天，栗熟大如拳。",
      "枫叶红霞举，苍芦白浪川。"
    ]
  },
  {
    "id": "4cf437760e1e65f5a2f58e327997ca2a",
    "title": "忆长安十一月",
    "authorName": "刘蕃",
    "authorId": "4cf437760e1e65f5d1457b72d1457b72",
    "dynasty": "唐",
    "content": [
      "忆长安，子月时，千官贺至丹墀。御苑雪开琼树，龙堂冰作瑶池。",
      "兽炭毡炉正好，貂裘狐白相宜。"
    ]
  },
  {
    "id": "4cf437760e267dbf02956085b18d2221",
    "title": "春夜山亭",
    "authorName": "房旭",
    "authorId": "4cf437760e267dbfd1457b72d1457b72",
    "dynasty": "唐",
    "content": [
      "夜静琴还静，年春酒复春。",
      "何曾山水地，风月不□□。"
    ]
  },
  {
    "id": "4cf437760e3830f06349cd83bb7f6664",
    "title": "上裴侍郎",
    "authorName": "王涣",
    "authorId": "4cf437760e3830f02a084e55892c91e0",
    "dynasty": "唐",
    "content": [
      "青衿七十榜三年，建礼含香次第迁。",
      "珠彩下连星错落，桂花曾对月婵娟。",
      "玉经磨琢多成器，剑拔沈埋更倚天。",
      "应念衔恩最深者，春来为寿拜尊前。"
    ]
  },
  {
    "id": "4cf437760e3830f09d91dcbdb1abcbb6",
    "title": "悼亡",
    "authorName": "王涣",
    "authorId": "4cf437760e3830f02a084e55892c91e0",
    "dynasty": "唐",
    "content": [
      "春来得病夏来加，深掩妆窗卧碧纱。",
      "为怯暗藏秦女扇，怕惊愁度阿香车。",
      "腰肢暗想风欺柳，粉态难忘露洗花。",
      "今日青门葬君处，乱蝉衰草夕阳斜。"
    ]
  },
  {
    "id": "4cf437760e3830f09f8f486b49134aa8",
    "title": "惆怅诗十二首",
    "authorName": "王涣",
    "authorId": "4cf437760e3830f02a084e55892c91e0",
    "dynasty": "唐",
    "content": [
      "八蚕薄絮鸳鸯绮，半夜佳期并枕眠。",
      "钟动红娘唤归去，对人匀泪拾金钿。"
    ]
  },
  {
    "id": "4cf437760e3830f09f8f486b4f35a2d9",
    "title": "惆怅诗十二首",
    "authorName": "王涣",
    "authorId": "4cf437760e3830f02a084e55892c91e0",
    "dynasty": "唐",
    "content": [
      "李夫人病已经秋，汉武看来不举头。",
      "得所浓华销歇尽，楚魂湘血一生休。"
    ]
  },
  {
    "id": "4cf437760e3830f09f8f486ba4a6d1f1",
    "title": "惆怅诗十二首",
    "authorName": "王涣",
    "authorId": "4cf437760e3830f02a084e55892c91e0",
    "dynasty": "唐",
    "content": [
      "谢家池馆花笼月，萧寺房廊竹飐风。",
      "夜半酒醒凭槛立，所思多在别离中。"
    ]
  },
  {
    "id": "4cf437760e3830f09f8f486bc8e7ae9c",
    "title": "惆怅诗十二首",
    "authorName": "王涣",
    "authorId": "4cf437760e3830f02a084e55892c91e0",
    "dynasty": "唐",
    "content": [
      "隋师战舰欲亡陈，国破应难保此身。",
      "诀别徐郎泪如雨，镜鸾分后属何人。"
    ]
  },
  {
    "id": "4cf437760e3830f09f8f486b88e08da2",
    "title": "惆怅诗十二首",
    "authorName": "王涣",
    "authorId": "4cf437760e3830f02a084e55892c91e0",
    "dynasty": "唐",
    "content": [
      "七夕琼筵随事陈，兼花连蒂共伤神。",
      "蜀王殿里三更月，不见骊山私语人。"
    ]
  },
  {
    "id": "4cf437760e3830f09f8f486b1a860cd3",
    "title": "惆怅诗十二首",
    "authorName": "王涣",
    "authorId": "4cf437760e3830f02a084e55892c91e0",
    "dynasty": "唐",
    "content": [
      "夜寒春病不胜怀，玉瘦花啼万事乖。",
      "薄幸檀郎断芳信，惊嗟犹梦合欢鞋。"
    ]
  },
  {
    "id": "4cf437760e3830f09f8f486bf43819b0",
    "title": "惆怅诗十二首",
    "authorName": "王涣",
    "authorId": "4cf437760e3830f02a084e55892c91e0",
    "dynasty": "唐",
    "content": [
      "呜咽离声管吹秋，妾身今日为君休。",
      "齐奴不说平生事，忍看花枝谢玉楼。"
    ]
  },
  {
    "id": "4cf437760e3830f09f8f486b4a680183",
    "title": "惆怅诗十二首",
    "authorName": "王涣",
    "authorId": "4cf437760e3830f02a084e55892c91e0",
    "dynasty": "唐",
    "content": [
      "青丝一绺堕云鬟，金剪刀鸣不忍看。",
      "持谢君王寄幽怨，可能从此住人间。"
    ]
  },
  {
    "id": "4cf437760e3830f09f8f486b883ea514",
    "title": "惆怅诗十二首",
    "authorName": "王涣",
    "authorId": "4cf437760e3830f02a084e55892c91e0",
    "dynasty": "唐",
    "content": [
      "陈宫兴废事难期，三阁空馀绿草基。",
      "狎客沦亡丽华死，他年江令独来时。"
    ]
  },
  {
    "id": "4cf437760e3830f09f8f486b847f9488",
    "title": "惆怅诗十二首",
    "authorName": "王涣",
    "authorId": "4cf437760e3830f02a084e55892c91e0",
    "dynasty": "唐",
    "content": [
      "晨肇重来路已迷，碧桃花谢武陵溪。",
      "仙山目断无寻处，流水潺湲日渐西。"
    ]
  },
  {
    "id": "4cf437760e3830f09f8f486b95995825",
    "title": "惆怅诗十二首",
    "authorName": "王涣",
    "authorId": "4cf437760e3830f02a084e55892c91e0",
    "dynasty": "唐",
    "content": [
      "少卿降北子卿还，朔野离觞惨别颜。",
      "却到茂陵唯一恸，节毛零落鬓毛斑。"
    ]
  },
  {
    "id": "4cf437760e3830f09f8f486baf3c818f",
    "title": "惆怅诗十二首",
    "authorName": "王涣",
    "authorId": "4cf437760e3830f02a084e55892c91e0",
    "dynasty": "唐",
    "content": [
      "梦里分明入汉宫，觉来灯背锦屏空。",
      "紫台月落关山晓，肠断君恩信画工。"
    ]
  },
  {
    "id": "4cf437760e6bc92fa3487de5e730f586",
    "title": "塞下曲",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "林暗草惊风，将军夜引弓。",
      "平明寻白羽，没在石棱中。"
    ]
  },
  {
    "id": "4cf437760e6bc92fa3487de5bc24696f",
    "title": "塞下曲",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "月黑雁飞高，单于夜遁逃。",
      "欲将轻骑逐，大雪满弓刀。"
    ]
  },
  {
    "id": "4cf437760e6bc92f52ce688e9230596c",
    "title": "送李端",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "故关衰草遍，离别自堪悲。",
      "路出寒云外，人归暮雪时。",
      "少孤为客早，多难识君迟。",
      "掩泪空相向，风尘何处期？"
    ]
  },
  {
    "id": "4cf437760e6bc92f7e935c8923246101",
    "title": "晚次鄂州",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "云开远见汉阳城，犹是孤帆一日程。",
      "估客昼眠知浪静，舟人夜语觉潮生。",
      "三湘愁鬓逢秋色，万里归心对月明。",
      "旧业已随征战尽，更堪江上鼓鼙声。"
    ]
  },
  {
    "id": "4cf437760e6bc92fa3487de5d35cb9af",
    "title": "塞下曲",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "鹫翎金仆姑，燕尾绣蝥弧。",
      "独立扬新令，千营共一呼。"
    ]
  },
  {
    "id": "4cf437760e6bc92fa3487de578a5ebad",
    "title": "塞下曲",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "野幕敞琼筵，羌戎贺劳旋。",
      "醉和金甲舞，雷鼓动山川。"
    ]
  },
  {
    "id": "4cf437760e6bc92fb3f9320d2f07e80f",
    "title": "长安春望",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "东风吹雨过青山，却望千门草色闲。",
      "家在梦中何日到，春来江上几人还？",
      "川原缭绕浮云外，宫阙参差落照间。",
      "谁念为儒逢世难，独将衰鬓客秦关。"
    ]
  },
  {
    "id": "4cf437760e6bc92fe972cd01a2c5fe08",
    "title": "送惟良上人归江南",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "落日映危樯，归僧向岳阳。",
      "注瓶寒浪静，读律夜船香。",
      "苦雾沈山影，阴霾发海光。",
      "群生一何负，多病礼医王。"
    ]
  },
  {
    "id": "4cf437760e6bc92f141ab396ed1b5bce",
    "title": "送韩都护还边",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "好勇知名早，争雄上将间。",
      "战多春入塞，猎惯夜登山。",
      "阵合龙蛇动，军移草木闲。",
      "今来部曲尽，白首过萧关。"
    ]
  },
  {
    "id": "4cf437760e6bc92fb49d50e605cfb6c8",
    "title": "送姨弟裴均尉诸暨",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "相悲得成长，同是外家恩。",
      "旧业废三亩，弱年成一门。",
      "城开山日早，吏散渚禽喧。",
      "东阁谬容止，予心君冀言。"
    ]
  },
  {
    "id": "4cf437760e6bc92f90b11bd569d933bd",
    "title": "送盐铁裴判官入蜀",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "传诏收方贡，登车著赐衣。",
      "榷商蛮客富，税地芋田肥。",
      "云白风雷歇，林清洞穴稀。",
      "炎凉君莫问，见即在忘归。"
    ]
  },
  {
    "id": "4cf437760e6bc92f3a9c123c099be0b3",
    "title": "送魏广下第归扬州",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "楚乡云水内，春日众山开。",
      "淮浪参差起，江帆次第来。",
      "独归初失桂，共醉忽停杯。",
      "汉诏年年有，何愁掩上才。"
    ]
  },
  {
    "id": "4cf437760e6bc92fe24db77e4708f49c",
    "title": "送潘述应宏词下第归江南",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "愁与醉相和，昏昏竟若何。",
      "感年怀阙久，失意梦乡多。",
      "雨里行青草，山前望白波。",
      "江楼覆棋好，谁引仲宣过。"
    ]
  },
  {
    "id": "4cf437760e6bc92fb433c02c19090995",
    "title": "送从舅成都县丞广归蜀",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "褒谷通岷岭，青冥此路深。",
      "晚程椒瘴热，野饭荔枝阴。",
      "古郡三刀夜，春桥万里心。",
      "唯应对杨柳，暂醉卓家琴。"
    ]
  },
  {
    "id": "4cf437760e6bc92f6eb1a1a782190dc7",
    "title": "送宋校书赴宣州幕",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "南想宣城郡，清江野戍闲。",
      "艨艟高映浦，睥睨曲随山。",
      "名寄图书内，威生将吏间。",
      "春行板桥暮，应伴庾公还。"
    ]
  },
  {
    "id": "4cf437760e6bc92f9e216c8cb24a0ba3",
    "title": "送李纵别驾加员外郎却赴常州幕",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "霄汉正联飞，江湖又独归。",
      "暂欢同赐被，不待易朝衣。",
      "山雨迎军晚，芦风候火微。",
      "还当宴铃阁，谢守亦光辉。"
    ]
  },
  {
    "id": "4cf437760e6bc92fe85e928f21b87413",
    "title": "送元赞府重任龙门县",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "二职亚陶公，归程与梦同。",
      "柳垂平泽雨，鱼跃大河风。",
      "混迹威长在，孤清志自雄。",
      "应嗤向隅者，空寄路尘中。"
    ]
  },
  {
    "id": "4cf437760e6bc92f1207b737b080f764",
    "title": "送黎燧尉阳翟",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "玉貌承严训，金声称上才。",
      "列筵青草偃，骤马绿杨开。",
      "潘县花添发，梅家鹤暂来。",
      "谁知望恩者，空逐路人回。"
    ]
  },
  {
    "id": "4cf437760e6bc92fcb131d98a8ea007d",
    "title": "送丹阳赵少府",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "恭闻林下别，未至亦沾裳。",
      "荻岸雨声尽，江天虹影长。",
      "佩韦宗懒慢，偷橘爱芳香。",
      "遥想从公后，称荣在上堂。"
    ]
  },
  {
    "id": "4cf437760e6bc92fd388ee05436de219",
    "title": "送菊潭王明府",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "组绶掩衰颜，辉光里第间。",
      "晚凉经灞水，清昼入商山。",
      "行境逢花发，弹琴见鹤还。",
      "唯应理农后，乡老贺君闲。"
    ]
  },
  {
    "id": "4cf437760e6bc92f2564fccb4e52f4fe",
    "title": "送陈明府赴萍县",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "素舸载陶公，南随万里风。",
      "梅花成雪岭，橘树当家僮。",
      "祠掩荒山下，田开野荻中。",
      "岁终书善绩，应与古碑同。"
    ]
  },
  {
    "id": "4cf437760e6bc92f32e94c740f7fcd08",
    "title": "送张调参军侍从归觐荆南因寄长林司空十四曙",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "玉勒侍行襜，郗超未有髯。",
      "守儒轻猎骑，承诲访沈潜。",
      "云势将峰杂，江声与屿兼。",
      "还当见王粲，应念二毛添。"
    ]
  },
  {
    "id": "4cf437760e6bc92fda557220fc72a7a3",
    "title": "送马尚书郎君侍从归觐太原",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "玉人垂玉鞭，百骑带櫜鞬。",
      "从赏野邮静，献新秋果鲜。",
      "塞屯丰雨雪，虏帐失山川。",
      "遥想称觞后，唯当共被眠。"
    ]
  },
  {
    "id": "4cf437760e6bc92f510baf91138cd487",
    "title": "送张成季往江上赋得垂杨",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "垂杨真可怜，地胜觉春偏。",
      "一穗雨声里，千条池色前。",
      "露繁光的皪，日丽影团圆。",
      "若到隋堤望，应逢花满船。"
    ]
  },
  {
    "id": "4cf437760e6bc92f44e212653d8ec7b7",
    "title": "送陕府王司法",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "东门雪覆尘，出送陕城人。",
      "粉郭朝喧市，朱桥夜掩津。",
      "上寮应重学，小吏已甘贫。",
      "谢朓曾为掾，希君一比邻。"
    ]
  },
  {
    "id": "4cf437760e6bc92f5b9c53d76e76a762",
    "title": "送太常李主簿归觐省",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "粲粲美仍都，清闲一贵儒。",
      "定交分玉剑，发咏写冰壶。",
      "风景随台位，河山入障图。",
      "上堂多庆乐，肯念谷中愚。"
    ]
  },
  {
    "id": "4cf437760e6bc92fd07f9cb489bdaf0f",
    "title": "送从叔程归西川幕",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "千山冰雪晴，山静锦花明。",
      "群鹤栖莲府，诸戎拜柳营。",
      "浪依巴字息，风入蜀关清。",
      "岂念在贫巷，竹林鸣鸟声。"
    ]
  },
  {
    "id": "4cf437760e6bc92f76dd6aa4a12cfc50",
    "title": "送从侄滁州觐省",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "爱尔似龙媒，翩翩千里回。",
      "书从外氏学，竹自晋时栽。",
      "拥棹逢鸥舞，凭阑见雨来。",
      "上堂多庆乐，不醉莫停杯。"
    ]
  },
  {
    "id": "4cf437760e6bc92f946132ccbbbe210c",
    "title": "酬苗员外仲夏归郊居遇雨见寄",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "雷响风仍急，人归鸟亦还。",
      "乱云方至水，骤雨已喧山。",
      "田鼠依林上，池鱼戏草间。",
      "因兹屏埃雾，一咏一开颜。"
    ]
  },
  {
    "id": "4cf437760e6bc92f485752c380ca4d0c",
    "title": "和赵端公九日登石亭上和州家兄",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "洛浦想江津，悲欢共此辰。",
      "采花湖岸菊，望国旧楼人。",
      "雁别声偏苦，松寒色转新。",
      "传书问渔叟，借寇尔何因。"
    ]
  },
  {
    "id": "4cf437760e6bc92f3a207151c152a385",
    "title": "和金吾裴将军使往河北宣慰因访张氏昆季旧居兼寄赵侍郎赵卿拜陵未回",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "飞轩不驻轮，感激汉儒臣。",
      "气慑千夫勇，恩传万里春。",
      "古原收野燎，寒笛怨空邻。",
      "书此达良友，五陵风雨频。"
    ]
  },
  {
    "id": "4cf437760e6bc92f9ead0f46c0b93109",
    "title": "和太常李主簿秋中山下别墅即事",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "清秋来几时，宋玉已先知。",
      "旷朗霞映竹，澄明山满池。",
      "葺桥双鹤赴，收果众猿随。",
      "韶乐方今奏，云林徒蔽亏。"
    ]
  },
  {
    "id": "4cf437760e6bc92fec6f03ca1731fa4b",
    "title": "酬韦渚秋夜有怀见寄",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "萧条良夜永，秋草对衰颜。",
      "露下鸟初定，月明人自闲。",
      "独悲无旧业，共喜出时艰。",
      "为问功成后，同游何处山。"
    ]
  },
  {
    "id": "4cf437760e6bc92f1aeff6252d81a00f",
    "title": "同柳侍郎题侯钊侍郎新昌里",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "清源君子居，左右尽图书。",
      "三径春自足，一瓢欢有馀。",
      "庭莎成野席，阑药是家蔬。",
      "幽显岂殊迹，昔贤徒病诸。"
    ]
  },
  {
    "id": "4cf437760e6bc92f54c9a6f619bbef69",
    "title": "酬孙侍御春日见寄",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "经过里巷春，同是谢家邻。",
      "愿我觉衰早，荷君留醉频。",
      "松高犹覆草，鹤起暂萦尘。",
      "始悟达人志，患名非患贫。"
    ]
  },
  {
    "id": "4cf437760e6bc92feab935bb0813802e",
    "title": "奉和陕州十四翁中丞寄雷州二十翁司户",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "联飞独不前，迥落海南天。",
      "贾傅竟行矣，邵公唯泫然。",
      "瘴开山更远，路极水无边。",
      "沈劣本多感，况闻原上篇。"
    ]
  },
  {
    "id": "4cf437760e6bc92fa124eb02ed455e98",
    "title": "和王仓少尹暇日言怀",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "清秋多暇日，况乃是夫君。",
      "习静通仙事，书空阅篆文。",
      "剑飞终上汉，鹤梦不离云。",
      "无限烟霄路，何嗟迹未分。"
    ]
  },
  {
    "id": "4cf437760e6bc92f42d33c691e6fe03b",
    "title": "同兵部李纾侍郎刑部包佶侍郎哭皇甫侍御曾",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "攀龙与泣麟，哀乐不同尘。",
      "九陌霄汉侣，一灯冥漠人。",
      "舟沈惊海阔，兰折怨霜频。",
      "已矣复何见，故山应更春。"
    ]
  },
  {
    "id": "4cf437760e6bc92fb8ab3981b905f18d",
    "title": "七夕诗",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "祥光若可求，闺女夜登楼。",
      "月露浩方下，河云凝不流。",
      "铅华潜警曙，机杼暗传秋。",
      "回想敛馀眷，人天俱是愁。"
    ]
  },
  {
    "id": "4cf437760e6bc92fb8ab3981515e5cb7",
    "title": "七夕诗",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "凉风吹玉露，河汉有幽期。",
      "星彩光仍隐，云容掩复离。",
      "良宵惊曙早，闰岁怨秋迟。",
      "何事金闺子，空传得网丝。"
    ]
  },
  {
    "id": "4cf437760e6bc92f0f6c8ec07edb014b",
    "title": "伦开府席上赋得咏美人名解愁",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "不敢苦相留，明知不自由。",
      "颦眉乍欲语，敛笑又低头。",
      "舞态兼些醉，歌声似带羞。",
      "今朝总见也，只不解人愁。"
    ]
  },
  {
    "id": "4cf437760e6bc92fbf2c13bc3d831efe",
    "title": "皇帝",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "天香五凤彩，御马六龙文。",
      "雨露清驰道，风雷翊上军。",
      "高旌花外转，行漏乐前闻。",
      "时见金鞭举，空中指瑞云。"
    ]
  },
  {
    "id": "4cf437760e6bc92fbf2c13bcdd1bf95d",
    "title": "皇帝",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "天乐下天中，云輧俨在空。",
      "铅黄艳河汉，笑语合笙镛。",
      "已见长随凤，仍闻不避熊。",
      "君王亲试舞，阊阖静无风。"
    ]
  },
  {
    "id": "4cf437760e6bc92fa1a8ab9b53c545bb",
    "title": "春日山中忆崔峒吉中孚",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "延步爱清晨，空山日照春。",
      "蜜房那有主，石室自无邻。",
      "泉急鱼依藻，花繁鸟近人。",
      "谁言失徒侣，唯与老相亲。"
    ]
  },
  {
    "id": "4cf437760e6bc92f69df203b3a62a5b2",
    "title": "客舍喜崔补阙司空拾遗访宿",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "步月访诸邻，蓬居宿近臣。",
      "乌裘先醉客，清镜早朝人。",
      "坏壁烟垂网，香街火照尘。",
      "悲荣俱是分，吾亦乐吾贫。"
    ]
  },
  {
    "id": "4cf437760e6bc92ff2b52d44ae64d870",
    "title": "蓝溪期萧道士采药不至",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "春风生百药，几处术苗香。",
      "人远花空落，溪深日复长。",
      "病多知药性，老近忆仙方。",
      "清节何由见，三山桂自芳。"
    ]
  },
  {
    "id": "4cf437760e6bc92f6522dbb904c4211c",
    "title": "秋夜寄冯著作",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "河汉净无云，鸿声此夜闻。",
      "素心难比石，苍鬓欲如君。",
      "露槿月中落，风萤池上分。",
      "何言千载友，同迹不同群。"
    ]
  },
  {
    "id": "4cf437760e6bc92f8d1c1920463c3c9c",
    "title": "夜中得循州赵司马侍郎书因寄回使",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "瘴海寄双鱼，中宵达我居。",
      "两行灯下泪，一纸岭南书。",
      "地说炎蒸极，人称老病馀。",
      "殷勤报贾傅，莫共酒杯疏。"
    ]
  },
  {
    "id": "4cf437760e6bc92ff6f1dcd746c624f3",
    "title": "春思贻李方陵",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "长安三月春，难别复难亲。",
      "不识冶游伴，多逢憔悴人。",
      "渐知欢澹薄，转觉老殷勤。",
      "去矣尽如此，此辞悲未陈。"
    ]
  },
  {
    "id": "4cf437760e6bc92f63a035fa0aee194d",
    "title": "春日书情赠别司空曙",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "壮志随年尽，谋身意未安。",
      "风尘交契阔，老大别离难。",
      "腊近晴多暖，春迟夜却寒。",
      "谁堪少兄弟，三十又无官。"
    ]
  },
  {
    "id": "4cf437760e6bc92faeaf2d9b8bec9e2f",
    "title": "冬晓呈邻里",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "终夜寝衣冷，开门思曙光。",
      "空阶一丛叶，华室四邻霜。",
      "望阙觉天迥，忆山愁路荒。",
      "途中一留滞，双鬓飒然苍。"
    ]
  },
  {
    "id": "4cf437760e6bc92f0de03264b72419dc",
    "title": "首冬寄河东昭德里书事贻郑损仓曹",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "清冬和暖天，老钝昼多眠。",
      "日爱闾巷静，每闻官吏贤。",
      "寒菹供家食，腐叶宿厨烟。",
      "且复执杯酒，无烦轻议边。"
    ]
  },
  {
    "id": "4cf437760e6bc92fa4a753d3e589c2f7",
    "title": "寄赠畅当山居",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "古村荒石路，岁晏独言归。",
      "山雪厚三尺，社榆粗十围。",
      "虬龙宁守蛰，鸾鹤岂矜飞。",
      "君子固安分，毋听劳者讥。"
    ]
  },
  {
    "id": "4cf437760e6bc92f9b0e91f7a2d75b1b",
    "title": "偶宿山中忆畅当",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "深山夜雪晴，坐忆晓山明。",
      "读易罢三卷，弹琴当五更。",
      "薜萝枯有影，嵓壑冻无声。",
      "此夕一相望，君应知我诚。"
    ]
  },
  {
    "id": "4cf437760e6bc92f51a05d429f2867b2",
    "title": "行药前轩呈董山人",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "不觉老将至，瘦来方自惊。",
      "朝昏多病色，起坐有劳声。",
      "腠暖苦肌痒，藏虚唯耳鸣。",
      "桑公富灵术，一为保馀生。"
    ]
  },
  {
    "id": "4cf437760e6bc92ff14ebd15f854d189",
    "title": "新移北厅因贻同院诸公兼呈畅博士",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "华轩迩台座，顾影忝时伦。",
      "弱质偃弥旷，清风来亦频。",
      "恩辉坐凌迈，景物恣芳新。",
      "终乃愧吾友，无容私此身。"
    ]
  },
  {
    "id": "4cf437760e6bc92fb3fbb029ddfb77bb",
    "title": "喜从弟激初至",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "儒服策羸车，惠然过我庐。",
      "叙年惭已长，称从意何疏。",
      "作吏清无比，为文丽有馀。",
      "应嗤受恩者，头白读兵书。"
    ]
  },
  {
    "id": "4cf437760e6bc92f1bf3ad2186fe4020",
    "title": "寻贾尊师",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "玉洞秦时客，焚香映绿萝。",
      "新传左慈诀，曾与右军鹅。",
      "井臼阴苔遍，方书古字多。",
      "成都今日雨，应与酒相和。"
    ]
  },
  {
    "id": "4cf437760e6bc92fea4dd2876614693b",
    "title": "宿澄上人院",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "竹窗闻远水，月出似溪中。",
      "香覆经年火，幡飘后夜风。",
      "性昏知道晚，学浅喜言同。",
      "一悟归身处，何山路不通。"
    ]
  },
  {
    "id": "4cf437760e6bc92f4698744467ddfc30",
    "title": "题李沆林园",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "古巷牛羊出，重门接柳阴。",
      "闲看入竹路，自有向山心。",
      "种药齐幽石，耕田到远林。",
      "愿同词赋客，得兴谢家深。"
    ]
  },
  {
    "id": "4cf437760e6bc92f6997f4e4d2b71c34",
    "title": "过司空曙村居",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "南北与山邻，蓬庵庇一身。",
      "繁霜疑有雪，枯草似无人。",
      "遂性在耕稼，所交唯贱贫。",
      "何言张掾傲，每重德璋亲。"
    ]
  },
  {
    "id": "4cf437760e6bc92f796851c0f7c41f03",
    "title": "题杨虢县竹亭",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "夜宿密公室，话馀将昼兴。",
      "绕阶三径雪，当户一池冰。",
      "家训资风化，心源隐政能。",
      "明朝复何见，莱草古沟塍。"
    ]
  },
  {
    "id": "4cf437760e6bc92fa49b4668cb439041",
    "title": "雪谤后逢李叔度",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "相逢空握手，往事不堪思。",
      "见少情难尽，愁深语自迟。",
      "草生分路处，雨散出山时。",
      "强得宽离恨，唯当说后期。"
    ]
  },
  {
    "id": "4cf437760e6bc92fdc795d76e44a0605",
    "title": "春日过李侍御",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "高柳满春城，东园有鸟声。",
      "折花朝露滴，漱石野泉清。",
      "心许陶家醉，诗逢谢客呈。",
      "应怜末行吏，曾是鲁诸生。"
    ]
  },
  {
    "id": "4cf437760e6bc92f5c0d2111ba8f8c2a",
    "title": "秋夜同畅当宿藏公院",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "礼足一垂泪，医王知病由。",
      "风萤方喜夜，露槿已伤秋。",
      "顾以儿童爱，每从仁者求。",
      "将祈竟何得，灭迹在缁流。"
    ]
  },
  {
    "id": "4cf437760e6bc92f690eb0f233b88782",
    "title": "同耿湋宿陆澧旅舍",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "当轩云月开，清夜故人杯。",
      "拥褐觉霜下，抱琴闻雁来。",
      "迎风君顾步，临路我迟回。",
      "双鬓共如此，此欢非易陪。"
    ]
  },
  {
    "id": "4cf437760e6bc92f760058ebf70860cd",
    "title": "题苗员外竹间亭",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "高甃绝行尘，开帘似有春。",
      "风倾竹上雪，山对酒边人。",
      "步暖先逢日，书空远见邻。",
      "还同内斋暇，登赏及诸姻。"
    ]
  },
  {
    "id": "4cf437760e6bc92f136ff477e321c578",
    "title": "奉陪侍中登白楼",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "高楼倚玉梯，朱槛与云齐。",
      "顾盼亲霄汉，谈谐息鼓鼙。",
      "洪河斜更直，野雨急仍低。",
      "今日陪尊俎，唯当醉似泥。"
    ]
  },
  {
    "id": "4cf437760e6bc92ff5122e5512cfe13b",
    "title": "九日奉陪侍中宴白",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "露白菊氛氲，西楼盛袭文。",
      "玉筵秋令节，金钺汉元勋。",
      "说剑风生座，抽琴鹤绕云。",
      "謏儒无以答，愿得备前军。"
    ]
  },
  {
    "id": "4cf437760e6bc92f613158a6311a9732",
    "title": "九日奉陪侍中宴后亭",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "玉壶倾菊酒，一顾得淹留。",
      "彩笔徵枚叟，花筵舞莫愁。",
      "管弦能驻景，松桂不停秋。",
      "为谢蓬蒿辈，如何霜霰稠。"
    ]
  },
  {
    "id": "4cf437760e6bc92f9cc227b7c1f415bd",
    "title": "九日奉陪令公登白楼同咏菊",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "琼尊犹有菊，可以献留侯。",
      "愿比三花秀，非同百卉秋。",
      "金英分蕊细，玉露结房稠。",
      "黄雀知恩在，衔飞亦上楼。"
    ]
  },
  {
    "id": "4cf437760e6bc92f01d1e4b13aef6426",
    "title": "奉陪浑侍中上巳日泛渭河",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "青舸锦帆开，浮天接上台。",
      "晚莺和玉笛，春浪动金罍。",
      "舟楫方朝海，鲸鲵自曝腮。",
      "应怜似萍者，空逐榜人回。"
    ]
  },
  {
    "id": "4cf437760e6bc92fb2a3492e5e2082d9",
    "title": "春日陪李庶子遵善寺东院晓望",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "映竹水田分，当山起雁群。",
      "阳峰高对寺，阴井下通云。",
      "雪昼唯逢鹤，花时此见君。",
      "由来禅诵地，多有谢公文。"
    ]
  },
  {
    "id": "4cf437760e6bc92f345beda26c53705c",
    "title": "题兴善寺后池",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "隔窗栖白鹤，似与镜湖邻。",
      "月照何年树，花逢几遍人。",
      "岸莎青有路，苔径绿无尘。",
      "永愿容依止，僧中老此身。"
    ]
  },
  {
    "id": "4cf437760e6bc92f739983f0071fa915",
    "title": "陪中书李纾舍人夜泛东池",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "看月复听琴，移舟出树阴。",
      "夜村机杼急，秋水芰荷深。",
      "石静龟潜上，萍开果暗沈。",
      "何言奉杯酒，得见五湖心。"
    ]
  },
  {
    "id": "4cf437760e6bc92f78d3d33587fdcec3",
    "title": "题云际寺上方",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "松高萝蔓轻，中有石床平。",
      "下界水长急，上方灯自明。",
      "空门不易启，初地本无程。",
      "回步忽山尽，万缘从此生。"
    ]
  },
  {
    "id": "4cf437760e6bc92f4559572fab158752",
    "title": "九日同司直九叔崔侍御登宝鸡南楼",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "把菊叹将老，上楼悲未还。",
      "短长新白发，重叠旧青山。",
      "霜气清衿袖，琴声引醉颜。",
      "竹林唯七友，何幸亦登攀。"
    ]
  },
  {
    "id": "4cf437760e6bc92f022988e3a3059925",
    "title": "同崔峒补阙慈恩寺避暑",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "寺凉高树合，卧石绿阴中。",
      "伴鹤惭仙侣，依僧学老翁。",
      "鱼沈荷叶露，鸟散竹林风。",
      "始悟尘居者，应将火宅同。"
    ]
  },
  {
    "id": "4cf437760e6bc92fcfb3074b1c440da8",
    "title": "秋夜同畅当宿潭上西亭",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "圆月出山头，七贤林下游。",
      "梢梢寒叶坠，滟滟月波流。",
      "凫鹄共思晓，菰蒲相与秋。",
      "明当此中别，一为望汀洲。"
    ]
  },
  {
    "id": "4cf437760e6bc92f0c38f4c3cbb4844a",
    "title": "秋夜宴集陈翃",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "泉清兰菊稠，红果落城沟。",
      "保庆台榭古，感时琴瑟秋。",
      "硕儒欢颇至，名士礼能周。",
      "为谢邑中少，无惊池上鸥。"
    ]
  },
  {
    "id": "4cf437760e6bc92ffffeaa4b15d075af",
    "title": "同薛存诚登栖岩寺",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "衰蹇步难前，上山如上天。",
      "尘泥来自晚，猿鹤到何先。",
      "万壑应孤磬，百花通一泉。",
      "苍苍此明月，下界正沈眠。"
    ]
  },
  {
    "id": "4cf437760e6bc92f12c56dd6e824ca4f",
    "title": "冬日宴郭监林亭",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "玉勒聚如云，森森鸾鹤群。",
      "据梧花罽接，沃盥石泉分。",
      "华味惭初识，新声喜尽闻。",
      "此山招老贱，敢不谢夫君。"
    ]
  },
  {
    "id": "4cf437760e6bc92ff5e4ce101502a02d",
    "title": "同耿湋司空曙二拾遗题韦员外东斋花树",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "绿砌红花树，狂风独未吹。",
      "光中疑有燄，密处似无枝。",
      "鸟动香轻发，人愁影屡移。",
      "今朝数片落，为报汉郎知。"
    ]
  },
  {
    "id": "4cf437760e6bc92f3b436ca35943227b",
    "title": "观袁修",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "引水香山近，穿云复绕林。",
      "才闻篱外响，已觉石边深。",
      "满处侵苔色，澄来见柳阴。",
      "微风月明夜，知有五湖心。"
    ]
  },
  {
    "id": "4cf437760e6bc92f51116050fb2ae01b",
    "title": "和徐法曹赠崔洛阳斑竹杖以诗见答",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "玉干一寻馀，苔花锦不如。",
      "劲堪和醉倚，轻好向空书。",
      "采拂稽山曲，因依释氏居。",
      "方辰将独步，岂与此君疏。"
    ]
  },
  {
    "id": "4cf437760e6bc92f1fbca1d9e0839a6f",
    "title": "泊扬子江岸",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "山映南徐暮，千帆入古津。",
      "鱼惊出浦火，月照渡江人。",
      "清镜催双鬓，沧波寄一身。",
      "空怜莎草色，长接故园春。"
    ]
  },
  {
    "id": "4cf437760e6bc92f84c855730d21ce16",
    "title": "江行次武昌县",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "家寄五湖间，扁舟往复还。",
      "年年生白发，处处上青山。",
      "去国空知远，安身竟不闲。",
      "更悲江畔柳，长是北人攀。"
    ]
  },
  {
    "id": "4cf437760e6bc92f29c77b98532e58c6",
    "title": "夜泊金陵",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "圆月出高城，苍苍照水营。",
      "江中正吹笛，楼上又无更。",
      "洛下仍传箭，关西欲进兵。",
      "谁知五湖外，诸将但争名。"
    ]
  },
  {
    "id": "4cf437760e6bc92f6024f12c069a9036",
    "title": "秋晚山中别业",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "树老野泉清，幽人好独行。",
      "去闲知路静，归晚喜山明。",
      "兰芰通荒井，牛羊出古城。",
      "茂陵秋最冷，谁念一书生。"
    ]
  },
  {
    "id": "4cf437760e6bc92f7e1f6a2228835bf0",
    "title": "关口逢徐迈",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "废寺连荒垒，那知见子真。",
      "关城夜有雪，冰渡晓无人。",
      "酒里唯多病，山中愿作邻。",
      "常闻兄弟乐，谁肯信家贫。"
    ]
  },
  {
    "id": "4cf437760e6bc92f20d823d42d5d7599",
    "title": "山中咏古木",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "高木已萧索，夜雨复秋风。",
      "坠叶鸣丛竹，斜根拥断蓬。",
      "半侵山色里，长在水声中。",
      "此地何人到，云门去亦通。"
    ]
  },
  {
    "id": "4cf437760e6bc92f76a51c87ff4aedb5",
    "title": "送少微上人游蜀",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "瓶钵绕禅衣，连宵宿翠微。",
      "树开巴水远，山晓蜀星稀。",
      "识遍中朝贵，多谙外学非。",
      "何当一传付，道侣愿知归。"
    ]
  },
  {
    "id": "4cf437760e6bc92f22b323a27348c0d8",
    "title": "送宁国夏侯丞",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "楚国青芜上，秋云似白波。",
      "五湖长路少，九派乱山多。",
      "谢守通诗宴，陶公许醉过。",
      "怃然饯离阻，年鬓两蹉跎。"
    ]
  },
  {
    "id": "4cf437760e6bc92f2040d9986232d1b5",
    "title": "送袁称",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "谏猎名空久，多因病与贫。",
      "买书行几市，带雨别何人。",
      "客路山连水，军州日映尘。",
      "凄凉一分手，俱恨老相亲。"
    ]
  },
  {
    "id": "4cf437760e6bc92f58fa0ea6895f09fb",
    "title": "罪",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "谋身当议罪，宁遣友朋闻。",
      "祸近防难及，愁长事未分。",
      "寂寥惊远语，幽闭望归云。",
      "亲戚如相见，唯应泣向君。"
    ]
  },
  {
    "id": "4cf437760e6bc92f60986fe078392b32",
    "title": "送李校书赴东川幕",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "泥坂望青城，浮云与栈平。",
      "字形知国号，眉势识山名。",
      "编简尘封阁，戈鋋雪照营。",
      "男儿须聘用，莫信笔堪耕。"
    ]
  },
  {
    "id": "4cf437760e6bc92f95f10d929dda87d1",
    "title": "至德中赠内兄刘赞",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "时难访亲戚，相见喜还悲。",
      "好学年空在，从戎事已迟。",
      "听琴泉落处，步履雪深时。",
      "惆怅多边信，青山共有期。"
    ]
  },
  {
    "id": "4cf437760e6bc92f993af4f05973a282",
    "title": "春日灞亭同苗员外寄皇甫侍御",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "坐见春云暮，无因报所思。",
      "川平人去远，日暖雁飞迟。",
      "对酒山长在，看花鬓自衰。",
      "谁堪登灞岸，还作旧乡悲。"
    ]
  },
  {
    "id": "4cf437760e6bc92f64a859aa66fdfbf2",
    "title": "送颜推官游银夏谒韩大夫",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "丛篁叫寒笛，满眼塞山青。",
      "才子尊前画，将军石上铭。",
      "猎声云外响，战血雨中腥。",
      "苦乐从来事，因君一涕零。"
    ]
  },
  {
    "id": "4cf437760e6bc92fdec62b969b2b21ac",
    "title": "咸阳送房济侍御归太原幕",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "旧居无旧邻，似见故乡春。",
      "复对别离酒，欲成衰老人。",
      "客衣频染泪，军旅亦多尘。",
      "握手重相勉，平生心所因。"
    ]
  },
  {
    "id": "4cf437760e6bc92f8b0b0911be2d30ea",
    "title": "送何召下第后归蜀",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "褒斜行客过，栈道响危空。",
      "路湿云初上，山明日正中。",
      "水程通海货，地利杂吴风。",
      "一别金门远，何人复荐雄。"
    ]
  },
  {
    "id": "4cf437760e6bc92f54c615f9d3cea12f",
    "title": "送耿拾遗湋充括图书使往江淮",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "传令收遗籍，诸儒喜饯君。",
      "孔家唯有地，禹穴但生云。",
      "编简知还续，虫鱼亦自分。",
      "如逢北山隐，一为谢移文。"
    ]
  },
  {
    "id": "4cf437760e6bc92f04c2e3780c9a0985",
    "title": "送郭判官赴振武",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "黄河九曲流，缭绕古边州。",
      "鸣雁飞初夜，羌胡正晚秋。",
      "凄凉金管思，迢遰玉人愁。",
      "七叶推多庆，须怀杀敌忧。"
    ]
  },
  {
    "id": "4cf437760e6bc92ff006c30311589701",
    "title": "春江夕望",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "洞庭芳草遍，楚客莫思归。",
      "经难人空老，逢春雁自飞。",
      "东西兄弟远，存没友朋稀。",
      "独立还垂泪，天南一布衣。"
    ]
  },
  {
    "id": "4cf437760e6bc92fe5523af61cecdc88",
    "title": "送元昱尉义兴",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "欲成云海别，一夜梦天涯。",
      "白浪缘江雨，青山绕县花。",
      "风标当剧部，冠带称儒家。",
      "去矣谢亲爱，知予发已华。"
    ]
  },
  {
    "id": "4cf437760e6bc92f53735dfee18a52ae",
    "title": "送黎兵曹往陕府结亲",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "郎马两如龙，春朝上路逢。",
      "鸳鸯初集水，薜荔欲依松。",
      "步帐歌声转，妆台烛影重。",
      "何言在阴者，得是戴侯宗。"
    ]
  },
  {
    "id": "4cf437760e6bc92fec52402e234ef9e9",
    "title": "送乐平苗明府",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "累职比柴桑，清秋入楚乡。",
      "一船灯照浪，两岸树凝霜。",
      "亭吏趋寒雾，山城敛曙光。",
      "无辞折腰久，仲德在鸳行。"
    ]
  },
  {
    "id": "4cf437760e6bc92fea965eac9a604c23",
    "title": "卧病书怀",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "苦心三十载，白首遇艰难。",
      "旧地成孤客，全家赖钓竿。",
      "貌衰缘药尽，起晚为山寒。",
      "老病今如此，无人更问看。"
    ]
  },
  {
    "id": "4cf437760e6bc92f756f4204dc90fc48",
    "title": "落第后归终南别业",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "久为名所误，春尽始归山。",
      "落羽羞言命，逢人强破颜。",
      "交疏贫病里，身老是非间。",
      "不及东溪月，渔翁夜往还。"
    ]
  },
  {
    "id": "4cf437760e6bc92fdbe0832369f88101",
    "title": "送朝邑",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "千室暮山西，浮云与树齐。",
      "剖辞云落纸，拥吏雪成泥。",
      "野火芦千顷，河田水万畦。",
      "不知琴月夜，谁得听乌啼。"
    ]
  },
  {
    "id": "4cf437760e6bc92f4355f414334a155e",
    "title": "送李方东归",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "故交三四人，闻别共沾巾。",
      "举目是陈事，满城无至亲。",
      "身从丧日病，家自俭年贫。",
      "此去何堪远，遗孤在旧邻。"
    ]
  },
  {
    "id": "4cf437760e6bc92fca6576d5a882a18b",
    "title": "秋晚霁后野望忆夏侯审",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "天晴禾黍平，畅目亦伤情。",
      "野店云日丽，孤庄砧杵鸣。",
      "川原唯寂寞，岐路自纵横。",
      "前后无俦侣，此怀谁与呈。"
    ]
  },
  {
    "id": "4cf437760e6bc92f3f06bec2bf62bd72",
    "title": "送王尊师",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "梦别一仙人，霞衣满鹤身。",
      "旌幢天路晚，桃杏海山春。",
      "种玉非求稔，烧金不为贫。",
      "自怜头白早，难与葛洪亲。"
    ]
  },
  {
    "id": "4cf437760e6bc92f6eecfa31f5f0fef2",
    "title": "送抚州周使君",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "周郎三十馀，天子赐鱼书。",
      "龙节随云水，金铙动里闾。",
      "松声三楚远，乡思百花初。",
      "若转弘农守，萧咸事不如。"
    ]
  },
  {
    "id": "4cf437760e6bc92fa0d8b255fefec0fb",
    "title": "送王录事赴任苏州",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "古堤迎拜路，万里一帆前。",
      "潮作浇田雨，云成煮海烟。",
      "吏闲唯重法，俗富不忧边。",
      "西掖今宵咏，还应寄阿连。"
    ]
  },
  {
    "id": "4cf437760e6bc92fcabf00937c55260f",
    "title": "大梵山寺院奉呈趣上人赵中丞",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "渐欲休人事，僧房学闭关。",
      "伴鱼浮水上，看鹤向林间。",
      "寺古秋仍早，松深暮更闲。",
      "月中随道友，夜夜坐空山。"
    ]
  },
  {
    "id": "4cf437760e6bc92f00154aab3eb3a22d",
    "title": "送恒操上人归江外觐省",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "依佛不违亲，高堂与寺邻。",
      "问安双树晓，求膳一僧贫。",
      "持咒过龙庙，翻经化海人。",
      "还同惠休去，儒者亦沾巾。"
    ]
  },
  {
    "id": "4cf437760e6bc92f4a1e69e86b080b68",
    "title": "舟中寒食",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "寒食空江曲，孤舟渺水前。",
      "斗鸡沙鸟异，禁火岸花然。",
      "日霁开愁望，波喧警醉眠。",
      "因看数茎鬓，倍欲惜芳年。"
    ]
  },
  {
    "id": "4cf437760e6bc92f764945c4ee18ba6e",
    "title": "元日早朝呈故省诸公",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "万戟淩霜布，森森瑞气间。",
      "垂衣当晓日，上寿对南山。",
      "济济延多士，跹跹舞百蛮。",
      "小臣无事谏，空愧伴鸣环。"
    ]
  },
  {
    "id": "4cf437760e6bc92f2ad6723d151440b6",
    "title": "元日朝回中夜书情寄南宫二故人",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "鸣佩随鹓鹭，登阶见冕旒。",
      "无能裨圣代，何事别沧洲。",
      "闲夜贫还醉，浮名老渐羞。",
      "凤城春欲晚，郎吏忆同游。"
    ]
  },
  {
    "id": "4cf437760e6bc92fa920182029e7de71",
    "title": "送宛丘任少府",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "带绶别乡亲，东为千里人。",
      "俗讹唯竞祭，地古不留春。",
      "野戍云藏火，军城树拥尘。",
      "少年何所重，才子又清贫。"
    ]
  },
  {
    "id": "4cf437760e6bc92f4e9ee16389cebe17",
    "title": "送永阳崔明府",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "鹤唳蒹葭晓，中流见楚城。",
      "浪清风乍息，山白月犹明。",
      "废路开荒木，归人种古营。",
      "悬闻正讹俗，邴曼更知名。"
    ]
  },
  {
    "id": "4cf437760e6bc92f99d7bbbe1a5b81e2",
    "title": "送郎士元使君赴郢州",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "赐衣兼授节，行日郢中闻。",
      "花发登山庙，天晴阅水军。",
      "渔商三楚接，郡邑九江分。",
      "高兴应难遂，元戎有大勋。"
    ]
  },
  {
    "id": "4cf437760e6bc92fa5cd32d2f9394862",
    "title": "送邓州崔长史",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "出山车骑次诸侯，坐领图书见督邮。",
      "绕郭桑麻通淅口，满川风景接襄州。",
      "高城鸟过方催夜，废垒蝉鸣不待秋。",
      "闻说元规偏爱月，知君常得伴登楼。"
    ]
  },
  {
    "id": "4cf437760e6bc92fd49462c6817cbc5c",
    "title": "送申屠正字往湖南迎亲兼谒赵和州因呈上侍郎使君并戏简前历阳李明府",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "晓月朣朦映水关，水边因到历阳山。",
      "千艘财货朱桥下，一曲闾阎青荻间。",
      "坦腹定逢潘令醉，上楼应伴庾公闲。",
      "欢馀若问南行计，知念天涯负米还。"
    ]
  },
  {
    "id": "4cf437760e6bc92fecbe1ccd89e596c4",
    "title": "送李尚书郎君昆季侍从归觐滑州",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "凤雏联翼美王孙，彩服戎装拟塞垣。",
      "金鼎对筵调野膳，玉鞭齐骑引行轩。",
      "冰河一曲旌旗满，墨诏千封雨露繁。",
      "更说务农能罢战，敢持歌颂庆晨昏。"
    ]
  },
  {
    "id": "4cf437760e6bc92f930c658875cb2b22",
    "title": "冬夜赠别友人",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "愁听千家流水声，相思独向月中行。",
      "侵阶暗草秋霜重，遍郭寒山夜月明。",
      "连年客舍唯多病，数亩田园又废耕。",
      "更送乘轺归上国，应怜贡禹未成名。"
    ]
  },
  {
    "id": "4cf437760e6bc92f8dc2790a387f359f",
    "title": "送崔邠拾遗",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "皎洁无瑕清玉壶，晓乘华幰向天衢。",
      "石建每闻宗谨孝，刘歆不敢炫师儒。",
      "谏修郊庙开宸虑，议按休徵浅瑞图。",
      "今日攀车复何者，辕门垂白一愚夫。"
    ]
  },
  {
    "id": "4cf437760e6bc92f780cb6f17d45652f",
    "title": "送信州姚使君",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "朱幡徐转候群官，猿鸟无声郡宇宽。",
      "楚国上腴收赋重，汉家良牧得人难。",
      "铜铅满穴山能富，鸿雁连群地亦寒。",
      "几日政声闻户外，九江行旅得相欢。"
    ]
  },
  {
    "id": "4cf437760e6bc92f154e36f54f41500a",
    "title": "送史兵曹判官赴楼烦",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "渥洼龙种散云时，千里繁花乍别离。",
      "中有重臣承霈泽，外无轻虏犯旌旗。",
      "山川自与郊坰合，帐幕时因水草移。",
      "敢谢亲贤得琼玉，仲宣能赋亦能诗。"
    ]
  },
  {
    "id": "4cf437760e6bc92f4d80a76ef2ac6013",
    "title": "送静居法师",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "五色香幢重复重，宝舆升座发神钟。",
      "薝卜名花飘不断，醍醐法味洒何浓。",
      "九天论道当宸眷，七祖传心合圣踪。",
      "愿比灵山前世别，多生还得此相逢。"
    ]
  },
  {
    "id": "4cf437760e6bc92f850687eafea72192",
    "title": "酬畅当寻嵩岳麻道士见寄",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "闻逐樵夫闲看棋，忽逢人世是秦时。",
      "开云种玉嫌山浅，渡海传书怪鹤迟。",
      "阴洞石床微有字，古坛松树半无枝。",
      "烦君远示青囊箓，愿得相从一问师。"
    ]
  },
  {
    "id": "4cf437760e6bc92f3d3ffb9c37b8bd4e",
    "title": "酬赵少尹戏示诸侄元阳等因以见赠",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "八龙三虎俨成行，琼树花开鹤翼张。",
      "且请同观舞鸲鹆，何须竟哂食槟榔。",
      "归时每爱怀朱橘，戏处常闻佩紫囊。",
      "谬入阮家逢庆乐，竹林因得奉壶觞。"
    ]
  },
  {
    "id": "4cf437760e6bc92fa463aa4e8eabee67",
    "title": "和王员外冬夜寓直",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "高步长裾锦帐郎，居然自是汉贤良。",
      "潘岳叙年因鬓发，扬雄托谏在文章。",
      "九天韶乐飘寒月，万户香尘裛晓霜。",
      "坐见重门俨朝骑，可怜云路独翱翔。"
    ]
  },
  {
    "id": "4cf437760e6bc92f469ad7e6d5bee15d",
    "title": "酬金部王郎中省中春日见寄",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "南宫树色晓森森，虽有春光未有阴。",
      "鹤侣正疑芳景引，玉人那为簿书沈。",
      "山含瑞气偏当日，莺逐轻风不在林。",
      "更有阮郎迷路处，万株红树一溪深。"
    ]
  },
  {
    "id": "4cf437760e6bc92f34298fd53e00e1e3",
    "title": "和陈翃郎中拜本府少尹兼侍御史献上侍中因呈同院诸公",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "金印垂鞍白马肥，不同疏广老方归。",
      "三千士里文章伯，四十年来锦绣衣。",
      "节比青松当涧直，心随黄雀绕檐飞。",
      "乡中贺者唯争路，不识传呼獬豸威。"
    ]
  },
  {
    "id": "4cf437760e6bc92f1889a917d03feae5",
    "title": "和崔侍郎游万固",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "闻说中方高树林，曙华先照啭春禽。",
      "风云才子冶游思，蒲柳老人惆怅心。",
      "石路青苔花漫漫，雪檐垂溜玉森森。",
      "贺君此去君方至，河水东流西日沈。"
    ]
  },
  {
    "id": "4cf437760e6bc92f5db688bd6e3b111f",
    "title": "和裴延龄尚书寄题果州谢舍人仙居",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "飘然去谒八仙翁，自地从天香满空。",
      "紫盖迥标双鹤上，语音犹在五云中。",
      "青溪不接渔樵路，丹井唯传草木风。",
      "歌此因思捧金液，露盘长庆汉皇宫。"
    ]
  },
  {
    "id": "4cf437760e6bc92fa1ec151d8bfa9627",
    "title": "酬崔侍御早秋卧病书情见寄时君亦抱疾在假中",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "掷地金声信有之，莹然冰玉见清词。",
      "元凯癖成官始贵，相如渴甚貌逾衰。",
      "荒园每觉虫鸣早，华馆常闻客散迟。",
      "寂寞罢琴风满树，几多黄叶落蛛丝。"
    ]
  },
  {
    "id": "4cf437760e6bc92fb398ae9ea4b8e1fc",
    "title": "敬酬大府二十四舅览诗卷因以见示",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "郤公怜戆亦怜愚，忽赠金盘径寸珠。",
      "彻底碧潭滋涸溜，压枝红艳照枯株。",
      "九门洞启延高论，百辟联行挹大儒。",
      "顾己文章非酷似，敢将幽劣俟洪炉。"
    ]
  },
  {
    "id": "4cf437760e6bc92f799b920860ae213b",
    "title": "得耿湋司法书因叙长安故友零落兵部苗员外发秘省李校书端相次倾逝潞府崔功曹峒长林司空丞曙俱谪远方余以摇落之时对书增叹因呈河中郑仓曹畅参军昆季",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "鬓似衰蓬心似灰，惊悲相集老相催。",
      "故友九泉留语别，逐臣千里寄书来。",
      "尘容带病何堪问，泪眼逢秋不喜开。",
      "幸接野居宜屣步，冀君清夜一申哀。"
    ]
  },
  {
    "id": "4cf437760e6bc92fc040ae5c81b91739",
    "title": "寄郑七纲",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "小来落托复迍邅，一辱君知二十年。",
      "舍去形骸容傲慢，引随兄弟共团圆。",
      "羁游不定同云聚，薄宦相萦若网牵。",
      "他日吴公如记问，愿将黄绶比青毡。"
    ]
  },
  {
    "id": "4cf437760e6bc92f9fcbee0cbc4bf66a",
    "title": "早春归周至旧居",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "野日初晴麦垄分，竹园相接鹿成群。",
      "几家废井生青草，一树繁花傍古坟。",
      "引水忽惊冰满涧，向田空见石和云。",
      "可怜荒岁青山下，惟有松枝好寄君。"
    ]
  },
  {
    "id": "4cf437760e6bc92f3550447c1e758e5b",
    "title": "洛阳早春忆吉中孚校书司空曙主簿因寄清江上人",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "值迥逢高驻马频，雪晴闲看洛阳春。",
      "莺声报远同芳信，柳色邀欢似故人。",
      "酒貌昔将花共艳，鬓毛今与草争新。",
      "年来百事皆无绪，唯与汤师结净因。"
    ]
  },
  {
    "id": "4cf437760e6bc92fbc9f4a4a1681196c",
    "title": "晚次新丰北野老家书事呈赠韩质明府",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "机鸣舂响日暾暾，鸡犬相和汉古村。",
      "数派清泉黄菊盛，一林寒露紫梨繁。",
      "衰翁正席矜新社，稚子齐襟读古论。",
      "共说年来但无事，不知何者是君恩。"
    ]
  },
  {
    "id": "4cf437760e6bc92fc349acf1e9dd2cd1",
    "title": "春日卧病示赵季黄",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "病中饶泪眼常昏，闻说花开亦闭门。",
      "语少渐知琴思苦，卧多唯觉鸟声喧。",
      "黄埃满市图书贱，黑雾连山虎豹尊。",
      "今日支离顾形影，向君凡在几重恩。"
    ]
  },
  {
    "id": "4cf437760e6bc92fcefed72cea6d47ed",
    "title": "秋中过独孤郊居",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "开园过水到郊居，共引家童拾野蔬。",
      "高树夕阳连古巷，菊花梨叶满荒渠。",
      "秋山近处行过寺，夜雨寒时起读书。",
      "帝里诸亲别来久，岂知王粲爱樵渔。"
    ]
  },
  {
    "id": "4cf437760e6bc92f4b19588e24890e0a",
    "title": "春日题杜叟山下别业",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "白鸟群飞山半晴，渚田相接有泉声。",
      "园中晓露青丛合，桥上春风绿野明。",
      "云影断来峰影出，林花落尽草花生。",
      "今朝醉舞同君乐，始信幽人不爱荣。"
    ]
  },
  {
    "id": "4cf437760e6bc92ff423e62430d1a43c",
    "title": "题贾山人园林",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "竹影朦胧松影长，素琴清簟好风凉。",
      "连春诗会烟花满，半夜酒醒兰蕙香。",
      "五字每将称玉友，一尊曾不顾金囊。",
      "长沙流谪君非远，莫遣英名负洛阳。"
    ]
  },
  {
    "id": "4cf437760e6bc92fdb1b9c2907386b08",
    "title": "九日奉陪侍郎",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "碧霄孤鹤发清音，上宰因添望阙心。",
      "睥睨三层连步障，茱萸一朵映华簪。",
      "红霞似绮河如带，白露团珠菊散金。",
      "此日所从何所问，俨然冠剑拥成林。"
    ]
  },
  {
    "id": "4cf437760e6bc92f097867d78ee967e4",
    "title": "春日喜雨奉和马侍中宴白楼",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "鹳鹤相呼绿野宽，鼎臣闲倚玉栏干。",
      "洪河拥沫流仍急，苍岭和云色更寒。",
      "艳艳风光呈瑞岁，泠泠歌颂振雕盘。",
      "今朝醉舞共乡老，不觉倾欹獬豸冠。"
    ]
  },
  {
    "id": "4cf437760e6bc92f90b0e6b9c6c0330d",
    "title": "题天华观",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "峰嶂徘徊霞景新，一潭寒水绝纤鳞。",
      "朱字灵书千万轴，苍髯道士两三人。",
      "芝童解说壶中事，玉管能留天上春。",
      "眼见仙丹求不得，汉家簪绂在羸身。"
    ]
  },
  {
    "id": "4cf437760e6bc92fc8097fa5307976d5",
    "title": "宿石瓮寺",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "殿有寒灯草有萤，千林万壑寂无声。",
      "烟凝积水龙蛇蛰，露湿空山星汉明。",
      "昏霭雾中悲世界，曙霞光里见王城。",
      "回瞻相好因垂泪，苦海波涛何日平。"
    ]
  },
  {
    "id": "4cf437760e6bc92f35c9917039155e6c",
    "title": "同王员外雨后登开元寺南楼因寄西岩警",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "过雨开楼看晚虹，白云相逐水相通。",
      "寒蝉噪暮野无日，古树伤秋天有风。",
      "数穗远烟凝垄上，一枝繁果忆山中。",
      "何言暂别东林友，惆怅人间事不同。"
    ]
  },
  {
    "id": "4cf437760e6bc92fe7b4ad3d4ba8e21b",
    "title": "同赵进马元阳春日登长春宫古城望河中因寄郑损仓曹",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "城头春霭晓蒙蒙，指望关桥满袖风。",
      "云骑闲嘶宫柳外，玉人愁立草花中。",
      "钟分寺路山光绿，河绕军州日气红。",
      "迹忝已成方恋赏，此时离恨与君同。"
    ]
  },
  {
    "id": "4cf437760e6bc92f3e39470ca9b3b83c",
    "title": "陈翃中丞东斋赋白玉簪",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "美矣新成太华峰，翠莲枝折叶重重。",
      "松阴满涧闲飞鹤，潭影通云暗上龙。",
      "漠漠水香风颇馥，涓涓乳溜味何浓。",
      "因声远报浮丘子，不奏登封时不容。"
    ]
  },
  {
    "id": "4cf437760e6bc92f466b4b3de8587e1b",
    "title": "夜投",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "半夜中峰有磬声，偶逢樵者问山名。",
      "上方月晓闻僧语，下路林疏见客行。",
      "野鹤巢边松最老，毒龙潜处水偏清。",
      "愿得远公知姓字，焚香洗钵过浮生。"
    ]
  },
  {
    "id": "4cf437760e6bc92f963509576a96d580",
    "title": "酬李端公",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "野寺钟昏山正阴，乱藤高竹水声深。",
      "田夫就饷还依草，野雉惊飞不过林。",
      "斋沫暂思同静室，清羸已觉助禅心。",
      "寂寞日长谁问疾，料君惟取古方寻。"
    ]
  },
  {
    "id": "4cf437760e6bc92fa954dadfb2cd4939",
    "title": "宿定陵寺",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "古塔荒台出禁墙，磬声初尽漏声长。",
      "云生紫殿幡花湿，月照青山松柏香。",
      "禅室夜闻风过竹，奠筵朝启露沾裳。",
      "谁悟威灵同寂灭，更堪砧杵发昭阳。"
    ]
  },
  {
    "id": "4cf437760e6bc92f45bca69d337071b2",
    "title": "送李缃",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "旧国仍连五将营，儒衣何处谒公卿。",
      "波翻远水蒹葭动，路入寒村机杼鸣。",
      "嵇康书论多归兴，谢氏家风有学名。",
      "为问西来雨中客，空山几处是前程。"
    ]
  },
  {
    "id": "4cf437760e6bc92fd011979358a6bfaa",
    "title": "送内弟韦宗仁归信州觐省",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "常嗟外族弟兄稀，转觉心孤是送归。",
      "醉掩壶觞人有泪，梦惊波浪日无辉。",
      "烹鱼绿岸烟浮草，摘橘青溪露湿衣。",
      "闻说江楼长卷幔，几回风起望胡威。"
    ]
  },
  {
    "id": "4cf437760e6bc92fd069badfc65d2dc0",
    "title": "送崔琦赴宣州幕",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "五马临流待幕宾，羡君谈笑出风尘。",
      "身闲就养宁辞远，世难移家莫厌贫。",
      "天际晓山三峡路，津头腊市九江人。",
      "何处遥知最惆怅，满湖青草雁声春。"
    ]
  },
  {
    "id": "4cf437760e6bc92f94305e4e7e07b82b",
    "title": "送杨皞东归",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "登楼掩泣话归期，楚树荆云发远思。",
      "日里扬帆闻戍鼓，舟中酹酒见山祠。",
      "西江风浪何时尽，北客音书欲寄谁。",
      "若说湓城杨司马，知君望国有新诗。"
    ]
  },
  {
    "id": "4cf437760e6bc92fe81293be1ad6d3fa",
    "title": "至德中途中书事却寄李僩",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "乱离无处不伤情，况复看碑对古城。",
      "路绕寒山人独去，月临秋水雁空惊。",
      "颜衰重喜归乡国，身贱多惭问姓名。",
      "今日主人还共醉，应怜世故一儒生。"
    ]
  },
  {
    "id": "4cf437760e6bc92f0f873f8088fdcb14",
    "title": "奉和太常王卿酬中书李舍人中书寓直春夜对月见寄",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "露如轻雨月如霜，不见星河见雁行。",
      "虚晕入池波自泛，满轮当苑桂多香。",
      "春台几望黄龙阙，云路宁分白玉郎。",
      "是夜巴歌应金石，岂殊萤影对清光。"
    ]
  },
  {
    "id": "4cf437760e6bc92f178a1ecb1ed83183",
    "title": "酬包佶郎中览拙卷后见寄",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "令伯支离晚读书，岂知词赋称相如。",
      "枉逢花木无新思，拙就溪潭损旧居。",
      "禁路看山歌自缓，云司玩月漏应疏。",
      "沈忧敢望金门召，空愧巴歈并子虚。"
    ]
  },
  {
    "id": "4cf437760e6bc92f3046fcc13c6cfcc2",
    "title": "寒食",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "孤客飘飘岁载华，况逢寒食倍思家。",
      "莺啼远墅多从柳，人哭荒坟亦有花。",
      "浊水秦渠通渭急，黄埃京洛上原斜。",
      "驱车西近长安好，宫观参差半隐霞。"
    ]
  },
  {
    "id": "4cf437760e6bc92fd57420dd43e85e4e",
    "title": "长安卧病秋夜言怀",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "九重门锁禁城秋，月过南宫渐映楼。",
      "紫陌夜深槐露滴，碧空云尽火星流。",
      "风清刻漏传三殿，甲第歌钟乐五侯。",
      "楚客病来乡思苦，寂寥灯下不胜愁。"
    ]
  },
  {
    "id": "4cf437760e6bc92f67d5d858587a456f",
    "title": "酬李益端公夜宴见赠",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "戚戚一西东，十年今始同。",
      "可怜歌酒夜，相对两衰翁。"
    ]
  },
  {
    "id": "4cf437760e6bc92f9ffca8a91e4530e7",
    "title": "酬人失题",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "孤鸾将鹤群，晴日丽春云。",
      "何幸晚飞者，清音长此闻。"
    ]
  },
  {
    "id": "4cf437760e6bc92f1cc68346988daa8e",
    "title": "白发叹",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "发白晓梳头，女惊妻泪流。",
      "不知丝色后，堪得几回秋。"
    ]
  },
  {
    "id": "4cf437760e6bc92f1e9f1d4a78a5ebad",
    "title": "和张仆射塞下曲",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "野幕敞琼筵，羌戎贺劳旋。",
      "醉和金甲舞，雷鼓动山川。"
    ]
  },
  {
    "id": "4cf437760e6bc92f1e9f1d4a6dfd6729",
    "title": "和张仆射塞下曲",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "调箭又呼鹰，俱闻出世能。",
      "奔狐将迸雉，扫尽古丘陵。"
    ]
  },
  {
    "id": "4cf437760e6bc92f1e9f1d4a890275a4",
    "title": "和张仆射塞下曲",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "亭亭七叶贵，荡荡一隅清。",
      "他日题麟阁，唯应独不名。"
    ]
  },
  {
    "id": "4cf437760e6bc92f33556254c2f61451",
    "title": "赠李果毅",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "向日磨金镞，当风著锦衣。",
      "上城邀贼语，走马截雕飞。"
    ]
  },
  {
    "id": "4cf437760e6bc92fdff3c2951fb76c5a",
    "title": "同钱郎中晚春过慈恩寺",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "不见僧中旧，仍逢雨后春。",
      "惜花将爱寺，俱是白头人。"
    ]
  },
  {
    "id": "4cf437760e6bc92f61cc176136d53e2f",
    "title": "与畅当夜泛秋潭",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "萤火扬莲丛，水凉多夜风。",
      "离人将落叶，俱在一船中。"
    ]
  },
  {
    "id": "4cf437760e6bc92f4321b6e3479c6948",
    "title": "春游东潭",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "移舟试望家，漾漾似天涯。",
      "日暮满潭雪，白鸥和柳花。"
    ]
  },
  {
    "id": "4cf437760e6bc92fa177a937ea74c17f",
    "title": "赠别司空曙",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "有月曾同赏，无秋不共悲。",
      "如何与君别，又是菊花时。"
    ]
  },
  {
    "id": "4cf437760e6bc92fa7c5214c5714fd4a",
    "title": "春词",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "北苑罗裙带，尘衢锦绣鞋。",
      "醉眠芳树下，半被落花埋。"
    ]
  },
  {
    "id": "4cf437760e6bc92f83ff62b0ba5ee84f",
    "title": "天长久词",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "玉砌红花树，香风不敢吹。",
      "春光解天意，偏发殿南枝。"
    ]
  },
  {
    "id": "4cf437760e6bc92f83ff62b01947cbd4",
    "title": "天长久词",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "虹桥千步廊，半在水中央。",
      "天子方清暑，宫娃起夜妆。"
    ]
  },
  {
    "id": "4cf437760e6bc92f83ff62b07f47306d",
    "title": "天长久词",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "辞辇复当熊，倾心奉六宫。",
      "君王若看貌，甘在众妃中。"
    ]
  },
  {
    "id": "4cf437760e6bc92f83ff62b08f7f37f6",
    "title": "天长久词",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "台殿云深秋色微，君王初赐六宫衣。",
      "楼船泛罢归犹早，行遣才人斗射飞。"
    ]
  },
  {
    "id": "4cf437760e6bc92f692e61a94eb2f611",
    "title": "途中遇雨马上口号留别张刘二端公",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "阴雷慢转野云长，骏马双嘶爱雨凉。",
      "应念龙钟在泥滓，欲摧肝胆事王章。"
    ]
  },
  {
    "id": "4cf437760e6bc92fd2dfa06d7d947ce8",
    "title": "题念济寺",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "灵空闻偈夜清静，雨里花枝朝暮开。",
      "故友九泉留语别，逐臣千里寄书来。"
    ]
  },
  {
    "id": "4cf437760e6bc92f3dc50895e058a314",
    "title": "河口逢江州朱道士因听琴",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "庐山道士夜携琴，映月相逢辨语音。",
      "引坐霜中弹一弄，满船商客有归心。"
    ]
  },
  {
    "id": "4cf437760e6bc92f1f690b666c8f8990",
    "title": "中书舍人李座上送颍阳徐少府",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "颍阳春色似河阳，一望繁花一县香。",
      "今日送官君最恨，可怜才子白须长。"
    ]
  },
  {
    "id": "4cf437760e6bc92f470512d0685c51c0",
    "title": "与从弟瑾同下第后出关言别",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "同作金门献赋人，二年悲见故园春。",
      "到阙不沾新雨露，还家空带旧风尘。"
    ]
  },
  {
    "id": "4cf437760e6bc92f470512d0187df41c",
    "title": "与从弟瑾同下第后出关言别",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "杂花飞尽柳阴阴，官路逶迤绿草深。",
      "对酒已成千里客，望山空寄两乡心。"
    ]
  },
  {
    "id": "4cf437760e6bc92f470512d011264c8c",
    "title": "与从弟瑾同下第后出关言别",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "出关愁暮一沾裳，满野蓬生古战场。",
      "孤村树色昏残雨，远寺钟声带夕阳。"
    ]
  },
  {
    "id": "4cf437760e6bc92f470512d08847213f",
    "title": "与从弟瑾同下第后出关言别",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "谁怜苦志已三冬，却欲躬耕学老农。",
      "流水白云寻不尽，期君何处得相逢。"
    ]
  },
  {
    "id": "4cf437760e6bc92f3f88b13c0d30b0d2",
    "title": "赴虢州留别故人",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "世故相逢各未闲，百年多在别离间。",
      "昨夜秋风今夜雨，不知何处入空山。"
    ]
  },
  {
    "id": "4cf437760e6bc92f58ae8947adca6918",
    "title": "送畅当还旧山",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "常逢明月马尘间，是夜照君归处山。",
      "山中松桂花尽发，头白属君如等闲。"
    ]
  },
  {
    "id": "4cf437760e6bc92fd7706ba60faa0c81",
    "title": "送昙延法师讲罢赴上都",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "金缕袈裟国大师，能销坏宅火烧时。",
      "复来拥膝说无住，知向人天何处期。"
    ]
  },
  {
    "id": "4cf437760e6bc92fd338c5f9b1592d72",
    "title": "将赴京留献令公",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "沙鹤惊鸣野雨收，大河风物飒然秋。",
      "力微恩重谅难报，不是行人不解愁。"
    ]
  },
  {
    "id": "4cf437760e6bc92f26a6be837eb4d023",
    "title": "华清宫",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "汉家天子好经过，白日青山宫殿多。",
      "见说只今生草处，禁泉荒石已相和。"
    ]
  },
  {
    "id": "4cf437760e6bc92f26a6be8312033a7d",
    "title": "华清宫",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "水气朦胧满画梁，一回开殿满山香。",
      "宫娃几许经歌舞，白首翻令忆建章。"
    ]
  },
  {
    "id": "4cf437760e6bc92f36a6a9b430e50d9c",
    "title": "题悟真寺",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "万峰交掩一峰开，晓色常从天上来。",
      "似到西方诸佛国，莲花影里数楼台。"
    ]
  },
  {
    "id": "4cf437760e6bc92fd7fd75701b4a7d1a",
    "title": "春日登楼有怀",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "花正浓时人正愁，逢花却欲替花羞。",
      "年来笑伴皆归去，今日晴明独上楼。"
    ]
  },
  {
    "id": "4cf437760e6bc92f543f9bb3024696bf",
    "title": "过仙游寺",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "上方下方雪中路，白云流水如闲步。",
      "数峰行尽犹未归，寂寞经声竹阴暮。"
    ]
  },
  {
    "id": "4cf437760e6bc92fca6b97e1f42ab4e9",
    "title": "同路郎中韩侍御春日题野寺",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "寺前山远古陂宽，寺里人稀春草寒。",
      "何事最堪悲色相，折花将与老僧看。"
    ]
  },
  {
    "id": "4cf437760e6bc92fddc0c9ff72aebf5c",
    "title": "河中府崇福寺看花",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "闻道山花如火红，平明登寺已经风。",
      "老僧无见亦无说，应与看人心不同。"
    ]
  },
  {
    "id": "4cf437760e6bc92f91d5a4254dfee748",
    "title": "小鱼咏寄泾州杨侍郎",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "莲花影里暂相离，才出浮萍值罟师。",
      "上得龙门还失浪，九江何处是归期。"
    ]
  },
  {
    "id": "4cf437760e6bc92fe2191b5c6b4c41a5",
    "title": "贼中与严越卿曲江看花",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "红枝欲折紫枝殷，隔水连宫不用攀。",
      "会待长风吹落尽，始能开眼向青山。"
    ]
  },
  {
    "id": "4cf437760e6bc92f010fe23320617d72",
    "title": "焦篱店醉题",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "洛下渠头百卉新，满筵歌笑独伤春。",
      "何须更弄邵翁伯，即我此身如此人。"
    ]
  },
  {
    "id": "4cf437760e6bc92f0387b17177f94374",
    "title": "新茶咏寄上西川相公二十三舅大夫二十舅",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "三献蓬莱始一尝，日调金鼎阅芳香。",
      "贮之玉合才半饼，寄与阿连题数行。"
    ]
  },
  {
    "id": "4cf437760e6bc92f50a4b8bb2c832801",
    "title": "渡浙江",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "前船后船未相及，五两头平北风急。",
      "飞沙卷地日色昏，一半征帆浪花湿。"
    ]
  },
  {
    "id": "4cf437760e6bc92f5c726df635bb5308",
    "title": "赠别李纷",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "头白乘驴悬布囊，一回言别泪千行。",
      "儿孙满眼无归处，唯到尊前似故乡。"
    ]
  },
  {
    "id": "4cf437760e6bc92f64164f9e630981fc",
    "title": "送史寀滑州谒贾仆射",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "朱门洞启俨行车，金鐍装囊半是书。",
      "君向东州问徐胤，羊公何事灭吹鱼。"
    ]
  },
  {
    "id": "4cf437760e6bc92ff428d1bef05f4c89",
    "title": "裴给事宅白牡丹",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "长安豪贵惜春残，争玩街西紫牡丹。",
      "别有玉盘承露冷，无人起就月中看。"
    ]
  },
  {
    "id": "4cf437760e6bc92f4980239985dfc1f1",
    "title": "送韦判官得雨中山",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "前峰后岭碧蒙蒙，草拥惊泉树带风。",
      "人语马嘶听不得，更堪长路在云中。"
    ]
  },
  {
    "id": "4cf437760e6bc92f61b3c954a88fea18",
    "title": "山店",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "登登山路行时尽，决决溪泉到处闻。",
      "风动叶声山犬吠，一家松火隔秋云。"
    ]
  },
  {
    "id": "4cf437760e6bc92f48ee9f849d9f23c9",
    "title": "逢南中使因寄岭外故人",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "见说南来处，苍梧接桂林。",
      "过秋天更暖，边海日长阴。",
      "巴路缘云出，蛮乡入洞深。",
      "信回人自老，梦到月应沈。",
      "碧水通春色，青山寄远心。",
      "炎方难久客，为尔一沾襟。"
    ]
  },
  {
    "id": "4cf437760e6bc92f8c69b85deb1c811e",
    "title": "送夏侯校书归华阴别墅",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "山前白鹤村，竹雪覆柴门。",
      "候客定为黍，务农因燎原。",
      "乳冰悬暗井，莲石照晴轩。",
      "贳酒邻里睦，曝衣场圃喧。",
      "依然望君去，余性亦何昏。"
    ]
  },
  {
    "id": "4cf437760e6bc92f1ce4250a49be0779",
    "title": "送浑鍊归觐却赴阙庭",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "露幕拥簪裾，台庭饯伯鱼。",
      "彩衣人竞看，银诏帝亲书。",
      "知子当元老，为臣饯二疏。",
      "执圭期已迫，捧膳步宁徐。",
      "而我诚愚者，夫君岂病诸。",
      "探题多决胜，馔玉每分馀。",
      "荣比成功后，恩同造化初。",
      "甑尘方欲合，笼翮或将舒。",
      "榆荚钱难比，杨花雪不如。",
      "明朝古堤路，心断玉人车。"
    ]
  },
  {
    "id": "4cf437760e6bc92f3dc7e1049045fd2c",
    "title": "东潭宴饯河南赵少府",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "十载奉戎轩，日闻君子言。",
      "方将贺荣爵，遽乃怆离尊。",
      "岸转台阁丽，潭清弦管繁。",
      "松篁难晦节，雨露不私恩。",
      "坐使吏相勉，居为儒所尊。",
      "可怜桃李树，先发信陵门。"
    ]
  },
  {
    "id": "4cf437760e6bc92fa401e0870697ef12",
    "title": "落第后归山下旧居留别刘起居昆季",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "寂寞过朝昏，沈忧岂易论。",
      "有时空卜命，无事可酬恩。",
      "寄食依邻里，成家望子孙。",
      "风尘知世路，衰贱到君门。",
      "醉里因多感，愁中欲强言。",
      "花林逢废井，战地识荒园。",
      "怅别临晴野，悲春上古原。",
      "鸟归山外树，人过水边村。",
      "潘岳方称老，嵇康本厌喧。",
      "谁堪将落羽，回首仰飞翻。"
    ]
  },
  {
    "id": "4cf437760e6bc92f776d9b7a1e4da9e6",
    "title": "虢州逢侯钊同寻南观因赠别",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "相见翻惆怅，应怜责废官。",
      "过深惭禄在，识浅赖刑宽。",
      "独失耕农业，同思弟侄欢。",
      "衰贫羞客过，卑束会君难。",
      "放鹤登云壁，浇花绕石坛。",
      "兴远江海上，迹在是非端。",
      "林密风声细，山高雨色寒。",
      "悠然此中别，宾仆亦阑干。"
    ]
  },
  {
    "id": "4cf437760e6bc92fb6757363dacaf338",
    "title": "奉和圣制麟德殿宴百僚",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "云辟御筵张，山呼圣寿长。",
      "玉栏丰瑞草，金陛立神羊。",
      "台鼎资庖膳，天星奉酒浆。",
      "蛮夷陪作位，犀象舞成行。",
      "网已祛三面，歌因守四方。",
      "千秋不可极，花发满宫香。"
    ]
  },
  {
    "id": "4cf437760e6bc92fbfb3ad870c0f427e",
    "title": "和考功王员外杪秋忆终南旧居",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "静忆溪边宅，知君许谢公。",
      "晓霜凝耒耜，初日照梧桐。",
      "涧鼠喧藤蔓，山禽窜石丛。",
      "白云当岭雨，黄叶绕阶风。",
      "野果垂桥上，高泉落水中。",
      "欢荣来自间，羸贱赏曾同。",
      "月满珠藏海，天晴鹤在笼。",
      "馀阴如可寄，愿得隐墙东。"
    ]
  },
  {
    "id": "4cf437760e6bc92f9e4f55e1d47f7a08",
    "title": "酬李端长安寓居偶咏见寄",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "自别前峰隐，同为外累侵。",
      "几年亲酒会，此日有僧寻。",
      "学稼功还弃，论边事亦沈。",
      "众欢徒满目，专爱久离心。",
      "览鬓丝垂镜，弹琴泪洒襟。",
      "访田悲洛下，寄宅忆山阴。",
      "薄溜漫青石，横云架碧林。",
      "坏檐藤障密，衰菜棘篱深。",
      "流散俱多故，忧伤并在今。",
      "唯当俟高躅，归止共抽簪。"
    ]
  },
  {
    "id": "4cf437760e6bc92fae970490cc7dcdc8",
    "title": "和常舍人晚秋集贤院即事十二韵寄赠江南徐薛二侍郎",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "纶阁九华前，森沈彩仗连。",
      "洞门开旭日，清禁肃秋天。",
      "霜满朝容备，钟馀漏唱传。",
      "摇珰陪羽扇，端弁入炉烟。",
      "麟笔删金篆，龙绡荐玉编。",
      "汲书荀勖定，汉史蔡邕专。",
      "御竹潜通笋，宫池暗泻泉。",
      "乱丛萦弱蕙，堕叶洒枯莲。",
      "列署齐游日，重江并谪年。",
      "登封思议草，侍讲忆同筵。",
      "沧海风涛广，黝山瘴雨偏。",
      "唯应缄上宝，赠远一呈妍。"
    ]
  },
  {
    "id": "4cf437760e6bc92fff231fcfc40f5e84",
    "title": "和太常王卿立秋日即事",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "嵩高云日明，潘岳赋初成。",
      "篱槿花无色，阶桐叶有声。",
      "绛纱垂簟净，白羽拂衣轻。",
      "鸿雁悲天远，龟鱼觉水清。",
      "别弦添楚思，牧马动边情。",
      "田雨农官问，林风苑吏惊。",
      "松篁终茂盛，蓬艾自衰荣。",
      "遥仰凭轩夕，惟应喜宋生。"
    ]
  },
  {
    "id": "4cf437760e6bc92fe2df1a003ff62314",
    "title": "和李使君三郎早秋城北亭楼宴崔司士因寄关中弟张评事时遇",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "黄花古城路，上尽见青山。",
      "桑柘晴川口，牛羊落照间。",
      "野情随卷幔，军士隔重关。",
      "道合偏多赏，官微独不闲。",
      "鹤分琴久罢，书到雁应还。",
      "为谢登龙客，琼枝寄一攀。"
    ]
  },
  {
    "id": "4cf437760e6bc92fe410d09badf589b3",
    "title": "奉和户曹叔夏夜寓直寄呈同曹诸公并见示",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "敛板捧清词，恭闻侍直时。",
      "暮尘归众骑，邃宇舍诸司。",
      "华月先灯至，清风与簟随。",
      "乱萤光熠熠，行树影离离。",
      "龙卧人宁识，鹏抟鴳岂知。",
      "便因当五夜，敢望竹林期。"
    ]
  },
  {
    "id": "4cf437760e6bc92f6762a9230c702bb8",
    "title": "和李中丞酬万年房署少府过汾州景云观因以寄上房与李早年同居此观",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "显晦澹无迹，贤哉常晏如。",
      "如何警孤鹤，忽乃传双鱼。",
      "叙以泉石旧，怅然风景馀。",
      "低回青油幕，梦寐白云居。",
      "玉洞桂香满，雪坛松影疏。",
      "沉思瞩仙侣，纾组正军书。",
      "积学早成道，感恩难遂初。",
      "梅生谅多感，归止岂吾庐。"
    ]
  },
  {
    "id": "4cf437760e6bc92f910fac9ce405adc0",
    "title": "酬陈翃郎中冬至携柳郎窦郎归河中旧居见寄",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "三旬一休沐，清景满林庐。",
      "南郭群儒从，东床两客居。",
      "烧烟浮雪野，麦陇润冰渠。",
      "班白皆持酒，蓬茅尽有书。",
      "终期买寒渚，同此利蒲鱼。"
    ]
  },
  {
    "id": "4cf437760e6bc92f897060751b8a741b",
    "title": "酬李叔度秋夜喜相遇因伤关东僚友丧逝见赠",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "寒月照秋城，秋风泉涧鸣。",
      "过时见兰蕙，独夜感衰荣。",
      "酒散同移疾，心悲似远行。",
      "以愚求作友，何德敢称兄。",
      "谷变波长急，松枯药未成。",
      "恐看新鬓色，怯问故人名。",
      "野泽云阴散，荒原日气生。",
      "羁飞本难定，非是恶弦惊。"
    ]
  },
  {
    "id": "4cf437760e6bc92f42fe621f1eee2f79",
    "title": "从军行",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "二十在边城，军中得勇名。",
      "卷旗收败马，占碛拥残兵。",
      "覆阵乌鸢起，烧山草木明。",
      "塞闲思远猎，师老厌分营。",
      "雪岭无人迹，冰河足雁声。",
      "李陵甘此没，惆怅汉公卿。"
    ]
  },
  {
    "id": "4cf437760e6bc92f8573c65f5b043b78",
    "title": "代员将军罢战后归旧里赠朔北",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "结发事疆场，全生俱到乡。",
      "连云防铁岭，同日破渔阳。",
      "牧马胡天晚，移军碛路长。",
      "枕戈眠古戍，吹角立繁霜。",
      "归老勋仍在，酬恩虏未亡。",
      "独行过邑里，多病对农桑。",
      "雄剑依尘橐，阴符寄药囊。",
      "空馀麾下将，犹逐羽林郎。"
    ]
  },
  {
    "id": "4cf437760e6bc92f85e544412cd2f1cc",
    "title": "江北忆崔汶",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "夜问江西客，还知在楚乡。",
      "全身出部伍，尽室逐渔商。",
      "晴日游瓜步，新年对汉阳。",
      "月昏惊浪白，瘴起觉云黄。",
      "望岭家何处，登山泪几行。",
      "闽中传有雪，应且住南康。"
    ]
  },
  {
    "id": "4cf437760e6bc92fa8ef81967b207b61",
    "title": "客舍苦雨即事寄钱起郎士元二员外",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "积雨暮凄凄，羁人状鸟栖。",
      "响空宫树接，覆水野云低。",
      "穴蚁多随草，巢蜂半坠泥。",
      "绕池墙藓合，拥溜瓦松齐。",
      "旧圃平如海，新沟曲似溪。",
      "坏阑留众蝶，欹栋止群鸡。",
      "莠盛终无实，槎枯返有荑。",
      "绿萍藏废井，黄叶隐危堤。",
      "闾里欢将绝，朝昏望亦迷。",
      "不知霄汉侣，何路可相携。"
    ]
  },
  {
    "id": "4cf437760e6bc92fbb464f193b47d364",
    "title": "清如玉壶冰",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "玉壶冰始结，循吏政初成。",
      "既有虚心鉴，还如照胆清。",
      "瑶池惭洞澈，金镜让澄明。",
      "气若朝霜动，形随夜月盈。",
      "临人能不蔽，待物本无情。",
      "怯对圆光裹，妍蚩自此呈。"
    ]
  },
  {
    "id": "4cf437760e6bc92f3f529f9e5f7370a3",
    "title": "送吉中孚校书归楚州旧山",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "青袍芸阁郎，谈笑挹侯王。",
      "旧箓藏云穴，新诗满帝乡。",
      "名高闲不得，到处人争识。",
      "谁知冰雪颜，已杂风尘色。",
      "此去复如何，东皋岐路多。",
      "藉芳临紫陌，回首忆沧波。",
      "年来倦萧索，但说淮南乐。",
      "并楫湖上游，连樯月中泊。",
      "沿溜入阊门，千灯夜市喧。",
      "喜逢邻舍伴，遥语问乡园。",
      "下淮风自急，树杪分郊邑。",
      "送客随岸行，离人出帆立。",
      "渔村绕水田，澹澹隔晴烟。",
      "欲就林中醉，先期石上眠。",
      "林昏天未曙，但向云边去。",
      "暗入无路山，心知有花处。",
      "登高日转明，下望见春城。",
      "洞里草空长，冢边人自耕。",
      "寥寥行异境，过尽千峰影。",
      "露色凝古坛，泉声落寒井。",
      "仙成不可期，多别自堪悲。",
      "为问桃源客，何人见乱时。"
    ]
  },
  {
    "id": "4cf437760e6bc92fed74c843caf0df16",
    "title": "无题",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "耻将名利托交亲，只向尊前乐此身。",
      "才大不应成滞客，时危且喜是闲人。",
      "高歌犹爱思归引，醉语惟夸漉酒巾。",
      "囗囗囗囗囗囗囗，岂能偏遣老风尘。"
    ]
  },
  {
    "id": "4cf437760e6bc92f3ab61fca350d5271",
    "title": "送从叔牧永州",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "五侯轩盖行何疾，零陵太守登车日。",
      "零陵太守泪盈巾，此日长安方欲春。",
      "虎符龙节照岐路，何苦愁为江海人。",
      "彼方韶景无时节，山水诸花恣开发。",
      "客投津戍少闻猿，雁过潇湘更逢雪。",
      "郡斋无事好闲眠，粳稻油油绿满川。",
      "浪里争迎三蜀货，月中喧泊九江船。",
      "今朝小阮同夷老，欲闻明年借几年。"
    ]
  },
  {
    "id": "4cf437760e6bc92f1010a742110b3ea0",
    "title": "敩颜鲁公送挺赟归翠微寺",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "挺赟惠学该儒释，袖有颜徐真草迹。",
      "一斋三请纪行诗，诮我垂鞭弄鸣镝。",
      "寺悬金榜半山隅，石路荒凉松树枯。",
      "虎迹印雪大如斗，闰月暮天过得无。"
    ]
  },
  {
    "id": "4cf437760e6bc92f755e5e06515e3563",
    "title": "颜侍御厅丛篁咏送薛存诚",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "玉干百馀茎，生君此堂侧。",
      "拂帘寒雨响，拥砌深溪色。",
      "何事凤皇雏，兹焉理归翼。"
    ]
  },
  {
    "id": "4cf437760e6bc92f684053e58b4f6d3e",
    "title": "送畅当",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "四望无极路，千里流大河。",
      "秋风满离袂，唯老事唯多。"
    ]
  },
  {
    "id": "4cf437760e6bc92fd36fd6c372f6bbcd",
    "title": "送饯从叔辞丰州幕归嵩阳旧居",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "白须宗孙侍坐时，愿持寿酒前致词。鄙词何所拟，请自边城始。",
      "边城贵者李将军，战鼓遥疑天上闻。屯田布锦周千里，牧马攒花溢万群。",
      "白云本是乔松伴，来绕青营复飞散。三声画角咽不通，万里蓬根一时断。",
      "丰州闻说似凉州，沙塞晴明部落稠。行客已去依独戍，主人犹自在高楼。",
      "梦亲旌旆何由见，每阻清风一回面。洞里先生那怪迟，人天无路自无期。",
      "砂泉丹井非同味，桂树榆林不并枝。吾翁致身殊得计，地仙亦是三千岁。",
      "莫著戎衣期上清，东方曼倩逢人轻。"
    ]
  },
  {
    "id": "4cf437760e6bc92f7ace00a0123e3f99",
    "title": "同吉中孚梦桃源",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "春雨夜不散，梦中山亦阴。",
      "云中碧潭水，路暗红花林。",
      "花水自深浅，无人知古今。"
    ]
  },
  {
    "id": "4cf437760e6bc92f7ace00a0c12bacde",
    "title": "同吉中孚梦桃源",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "夜静春梦长，梦逐仙山客。",
      "园林满芝术，鸡犬傍篱栅。",
      "几处花下人，看予笑头白。"
    ]
  },
  {
    "id": "4cf437760e6bc92f2d985830647acd12",
    "title": "纶与吉侍郎中孚司空郎中曙苗员外发崔补阙峒耿拾遗湋李校书端风尘追游向三十载数公皆负当时盛称荣耀未几俱沈下泉畅博士当感怀前踪有五十韵见寄辄有所酬以申悲旧兼寄夏侯侍御",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "禀命孤且贱，少为病所婴。",
      "八岁始读书，四方遂有兵。",
      "童心幸不羁，此去负平生。",
      "是月胡入洛，明年天陨星。",
      "夜行登灞陵，惝恍靡所征。",
      "云海一翻荡，鱼龙俱不宁。",
      "因浮襄江流，远寄鄱阳城。",
      "鄱阳富学徒，诮我戆无营。",
      "谕以诗礼义，勖随宾荐名。",
      "舟车更滞留，水陆互阴晴。",
      "晓望怯云阵，夜愁惊鹤声。",
      "凄凄指宋郊，浩浩入秦京。",
      "沴气既风散，皇威如日明。",
      "方逢粟比金，未识公与卿。",
      "十上不可待，三年竟无成。",
      "偶为达者知，扬我于王廷。",
      "素志且不立，青袍徒见萦。",
      "昏孱夙自保，静躁本殊形。",
      "始趋甘棠阴，旋遇密人迎。",
      "考实绩无取，责能才固轻。",
      "新丰古离宫，宫树锁云扃。",
      "中复莅兹邑，往惟曾所经。",
      "缭垣何逶迤，水殿亦峥嵘。",
      "夜雨滴金砌，阴风吹玉楹。",
      "官曹虽检率，国步日夷平。",
      "命蹇固安分，祸来非有萌。",
      "因逢骇浪飘，几落无辜刑。",
      "巍巍登坛臣，独正天柱倾。",
      "悄悄失途子，分将秋草并。",
      "百年甘守素，一顾乃拾青。",
      "相逢十月交，众卉飘已零。",
      "感旧谅戚戚，问孤恳茕茕。",
      "侍郎文章宗，杰出淮楚灵。",
      "掌赋若吹籁，司言如建瓴。",
      "郎中善馀庆，雅韵与琴清。",
      "郁郁松带雪，萧萧鸿入冥。",
      "员外真贵儒，弱冠被华缨。",
      "月香飘桂实，乳溜滴琼英。",
      "补阙思冲融，巾拂艺亦精。",
      "彩蝶戏芳圃，瑞云凝翠屏。",
      "拾遗兴难侔，逸调旷无程。",
      "九酝贮弥洁，三花寒转馨。",
      "校书才智雄，举世一娉婷。",
      "赌墅鬼神变，属词鸾凤惊。",
      "差肩曳长裾，总辔奉和铃。",
      "共赋瑶台雪，同观金谷筝。",
      "倚天方比剑，沈井忽如瓶。",
      "神昧不可问，天高莫尔听。",
      "君持玉盘珠，泻我怀袖盈。",
      "读罢涕交颐，愿言跻百龄。"
    ]
  },
  {
    "id": "4cf437760e6bc92f061da7bcc0c4d978",
    "title": "和赵给事白蝇拂歌",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "华堂多众珍，白拂称殊异。柄裁沈节香袭人，上结为文下垂穗。",
      "霜缕霏微莹且柔，虎须乍细龙髯稠。皎然素色不因染，淅尔凉风非为秋。",
      "群蝇青苍恣游息，广庖万品无颜色。金屏成点玉成瑕，昼眠宛转空咨嗟。",
      "此时满筵看一举，荻花忽旋杨花舞。砉如寒隼惊暮禽，飒若繁埃得轻雨。",
      "主人说是故人留，每诫如新比白头。若将挥玩闲临水，愿接波中一白鸥。"
    ]
  },
  {
    "id": "4cf437760e6bc92fab9049e040e25c7a",
    "title": "萧常侍瘿柏亭歌",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "柏之异者山中灵，何人断绝为君亭。",
      "云翻浪卷不可识，鸟兽成形花倒植。",
      "莓苔旧点色尚青，霹雳残痕节犹黑。",
      "金貂主人汉三老，构此穷年下朝早。",
      "心规目制不暂疲，匠者受之无一词。",
      "清晨拂匣菱生镜，落日凭阑星满池。",
      "攒甍斗拱无斤迹，根瘿联悬同素壁。",
      "数层乱泻云里峰，万片争呈雪中石。",
      "重帘不动自飘香，似到瀛洲白玉堂。",
      "水精如意刁金色，云母屏风透掩光。",
      "四阶绵绵被纤草，草上依微众山道。",
      "松间汲井烟翠寒，洞里围棋天景好。",
      "愚儒敢欲贺成功，鸾凤栖翔固不同。",
      "应念废材今接地，一枝思寄户庭中。"
    ]
  },
  {
    "id": "4cf437760e6bc92fabf9a4a8ffc8a5a8",
    "title": "慈恩寺石磬歌",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "灵山石磬生海西，海涛平处与山齐。",
      "长眉老僧同佛力，咒使鲛人往求得。",
      "珠穴沈成绿浪痕，天衣拂尽苍苔色。",
      "星汉徘徊山有风，禅翁静扣月明中。",
      "群仙下云龙出水，鸾鹤交飞半空里。",
      "山精木魅不可听，落叶秋砧一时起。",
      "花宫杳杳响泠泠，无数沙门昏梦醒。",
      "古廊灯下见行道，疏林池边闻诵经。",
      "徒壮洪钟秘高阁，万金费尽工雕凿。",
      "岂如全质挂青松，数叶残云一片峰。",
      "吾师宝之寿中国，愿同劫石无终极。"
    ]
  },
  {
    "id": "4cf437760e6bc92f9c7b01a5c8db5d73",
    "title": "送张郎中还蜀歌",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "秦家御史汉家郎，亲专两印征殊方。",
      "功成走马朝天子，伏槛论边若流水。",
      "晓离仙署趋紫微，夜接高儒读青史。",
      "泸南五将望君还，愿以天书示百蛮。",
      "曲栈重江初过雨，前旌后骑不同山。",
      "迎车拜舞多耆老，旧卒新营遍青草。",
      "塞口云生火候迟，烟中鹤唳军行早。",
      "黄花川下水交横，远映孤霞蜀国晴。",
      "邛竹笋长椒瘴起，荔枝花发杜鹃鸣。",
      "回首岷峨半天黑，传觞接膝何由得。",
      "空令豪士仰威名，无复贫交恃颜色。",
      "垂杨不动雨纷纷，锦帐胡瓶争送君。",
      "须臾醉起箫笳发，空见红旌入白云。"
    ]
  },
  {
    "id": "4cf437760e6bc92f1d159ad36782a928",
    "title": "宴席赋得姚美人拍筝歌",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "出帘仍有钿筝随，见罢翻令恨识迟。",
      "微收皓腕缠红袖，深遏朱弦低翠眉。",
      "忽然高张应繁节，玉指回旋若飞雪。",
      "凤箫韶管寂不喧，绣幕纱窗俨秋月。",
      "有时轻弄和郎歌，慢处声迟情更多。",
      "已愁红脸能佯醉，又恐朱门难再过。",
      "昭阳伴里最聪明，出到人间才长成。",
      "遥知禁曲难翻处，犹是君王说小名。"
    ]
  },
  {
    "id": "4cf437760e6bc92ff188c47aedbee555",
    "title": "陈翃郎中北亭送侯钊侍御",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "溪中鸟鸣春景旦，一派寒冰忽开散。璧方镜员流不断，白云鳞鳞满河汉。",
      "叠处浅，旋处深。撇捩寒鱼上复沈，群鹅鼓舞扬清音。",
      "主人有客簪白笔，玉壶贮水光如一。持此赠君君饮之，圣君识君冰玉姿。"
    ]
  },
  {
    "id": "4cf437760e6bc92f7e2cf34f7cc11d8a",
    "title": "栖岩寺隋文帝马脑盏歌",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "天宫宝器隋朝物，锁在金函比金骨。",
      "开函捧之光乃发，阿修罗王掌中月。",
      "五云如拳轻复浓，昔曾噀酒今藏龙。",
      "规形环影相透彻，乱雪繁花千万重。",
      "可怜贞质无今古，可叹隋陵一抔土。",
      "宫中艳女满宫春，得亲此宝能几人。",
      "一留寒殿殿将坏，唯有幽光通隙尘。",
      "山中老僧眉似雪，忍死相传保扃鐍。"
    ]
  },
  {
    "id": "4cf437760e6bc92f43d59907d171711f",
    "title": "难绾刀子歌",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "黄金鞘里青芦叶，丽若剪成铦且翣。",
      "轻冰薄玉状不分，一尺寒光堪决云。",
      "吹毛可试不可触，似有虫搜阙裂文。",
      "淬之几堕前池水，焉知不是蛟龙子。",
      "割鸡刺虎皆若空，愿应君心逐君指。",
      "并州难绾竟何人，每成此物如有神。"
    ]
  },
  {
    "id": "4cf437760e6bc92fb6ce943c8ea8bfd8",
    "title": "腊日",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "山头曈曈日将出，山下猎围照初日。",
      "前林有兽未识名，将军促骑无人声。",
      "潜形踠伏草不动，双雕旋转群鸦鸣。",
      "阴方质子才三十，译语受词蕃语揖。",
      "舍鞍解甲疾如风，人忽虎蹲兽人立。",
      "歘然扼颡批其颐，爪牙委地涎淋漓。",
      "既苏复吼拗仍怒，果叶英谋生致之。",
      "拖自深丛目如电，万夫失容千马战。",
      "传呼贺拜声相连，杀气腾凌阴满川。",
      "始知缚虎如缚鼠，败虏降羌生眼前。",
      "祝尔嘉词尔无苦，献尔将随犀象舞。",
      "苑中流水禁中山，期尔攫搏开天颜。",
      "非熊之兆庆无极，愿纪雄名传百蛮。"
    ]
  },
  {
    "id": "4cf437760e6bc92fe75001b1bcc36eb1",
    "title": "赋得白鸥歌送李伯康归使",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "积水深源，白鸥翻翻。倒影光素，于潭之间。",
      "衔鱼鱼落乱惊鸣，争扑莲丛莲叶倾。",
      "尔不见波中鸥鸟闲无营，何必汲汲劳其生。柳花冥蒙大堤口，悠扬相和乍无有。",
      "轻随去浪杳不分，细舞清风亦何有。",
      "似君换得白鹅时，独凭阑干雪满池。今日还同看鸥鸟，如何羽翮复参差。",
      "复参差，海涛澜漫何由期。"
    ]
  },
  {
    "id": "4cf437760e6bc92f2e91663dcb79040a",
    "title": "孤松吟酬浑赞善",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "深山荒松枝，雪压半离披。",
      "朱门青松树，万叶承清露。",
      "露重色逾鲜，吟风似远泉。",
      "天寒香自发，日丽影常圆。",
      "阴郊一夜雪，榆柳皆枯折。",
      "回首望君家，翠盖满琼花。",
      "捧君青松曲，自顾同衰木。",
      "曲罢不相亲，深山头白人。"
    ]
  },
  {
    "id": "4cf437760e6bc92fe703fc0319ef3a59",
    "title": "和马郎中画鹤赞",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "高高华亭，有鹤在屏。",
      "削玉点漆，乘轩姓丁。",
      "暮云冥冥，双垂雪翎。",
      "晨光炯炯，一直朱顶。",
      "含音俨容，绝粒遗影。",
      "君以为真，相期缑岭。"
    ]
  },
  {
    "id": "4cf437760e6bc92f7a189b11e40b066f",
    "title": "送万巨",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "把酒留君听琴，难堪岁暮离心。",
      "霜叶无风自落，秋云不雨空阴。",
      "人愁荒村路细，马怯寒溪水深。",
      "望断青山独立，更知何处相寻。"
    ]
  },
  {
    "id": "4cf437760e6bc92f5047bc5ae8b3f6d1",
    "title": "长门怨",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "空空古廊殿，寒月落斜晖。",
      "卧听未央曲，满箱歌舞衣。"
    ]
  },
  {
    "id": "4cf437760e6bc92f40d382c862824c7a",
    "title": "杂曲歌辞妾薄命",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "妾年初二八，两度嫁狂夫。",
      "薄命今犹在，坚贞扫地无。"
    ]
  },
  {
    "id": "4cf437760e6bc92f0a2b395e6e41d6d4",
    "title": "杂曲歌辞其五天长地久词",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "云日呈祥礼物殊，北庭生献五单于。",
      "塞天万里无飞鸟，可在边城用郅都。"
    ]
  },
  {
    "id": "4cf437760e6bc92fc5f1453fa00703b1",
    "title": "杂曲歌辞皇帝感词",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "提剑云雷动，垂衣日月明。",
      "禁花呈瑞色，国老见星精。",
      "发棹鱼先跃，窥巢鸟不惊。",
      "山呼一万岁，直入九重城。"
    ]
  },
  {
    "id": "4cf437760e6bc92fc5f1453f7e33bb4a",
    "title": "杂曲歌辞皇帝感词",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "妙算干戈止，神谋宇宙清。",
      "两阶文物盛，七德武功成。",
      "校猎长杨苑，屯军细柳营。",
      "归来献明主，歌舞隘春城。"
    ]
  },
  {
    "id": "4cf437760e6bc92f7f1787d1977be99e",
    "title": "送刘判官赴丰州",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "衔杯吹急管，满眼起风砂。",
      "大漠山沉雪，长城草发花。",
      "策行须战伐，寇至莫言家。",
      "余亦祈勋者，如何别左车。"
    ]
  },
  {
    "id": "4cf437760e6bc92fa500dfb1277a1b13",
    "title": "逢病军人",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "行多有病住无粮，万里还乡未到乡。",
      "蓬鬓哀吟古城下，不堪秋气入金疮。"
    ]
  },
  {
    "id": "4cf437760e6bc92f32412536e6c33727",
    "title": "题念济寺晕上人院",
    "authorName": "卢纶",
    "authorId": "4cf437760e6bc92fa5cdd4aa28267ab8",
    "dynasty": "唐",
    "content": [
      "泉响竹潇潇，潜公居处遥。",
      "虚空闻偈夜，清净雨花朝。",
      "放鹤临山阁，降龙步石桥。",
      "世尘徒委积，劫火定焚烧。",
      "苔壁云难聚，风篁露易摇。",
      "浮生亦无著，况乃是芭蕉。"
    ]
  },
  {
    "id": "4cf437760e7ced277f02901cf1c6d4db",
    "title": "和三乡诗",
    "authorName": "韦冰",
    "authorId": "4cf437760e7ced27d1457b72d1457b72",
    "dynasty": "唐",
    "content": [
      "来时欢笑去时哀，家国迢迢向越台。",
      "待写百年幽思尽，故宫流水莫相催。"
    ]
  },
  {
    "id": "4cf437760e8c945de5366e6535d52877",
    "title": "冲佑观",
    "authorName": "张绍",
    "authorId": "4cf437760e8c945dd1457b72d1457b72",
    "dynasty": "唐",
    "content": [
      "大始未形，混沌无际。",
      "上下开运，乾坤定位。",
      "日月丽天，山川镇地。",
      "万汇犹屯，三才始备。",
      "肇有神化，初生蒸民。",
      "上惟立德，下无疏亲。",
      "皇风荡荡，黔首淳淳。",
      "天下有道，谁非圣人。",
      "开源嗜欲，浇漓俗盛。",
      "贤者避世，真人华命。",
      "八极神乡，十州异境。",
      "翠阜丹丘，潜伏灵圣。",
      "惟彼武夷，实曰洞天。",
      "峰峦黛染，岩岫霞鲜。",
      "金房玉室，羽盖云軿。",
      "葬日风雨，会有神仙。",
      "国步多艰，皇纲中绝。",
      "四海九州，瓜分幅裂。",
      "稔祸陬隅，阻兵瓯越。",
      "寂寞玄风，荒凉绛阙。",
      "赫赫烈祖，再造丕基。",
      "拱揖高让，神人乐推。",
      "明明我后，允协昌基。",
      "功崇下武，德茂重熙。",
      "睿哲英断，雄略神智。",
      "拓土开疆，经天纬地。",
      "五岭来庭，三湘清彻。",
      "四海震威，群生怀惠。",
      "犹劳宵旰，犹混马车。",
      "贪狼俟静，害焉方除。",
      "淹留骏驭，想像鹑居。",
      "心悬真洞，梦到华胥。",
      "乃眷名山，追惟圣迹。",
      "内库颁金，元侯奉职。",
      "三境求规，五灵取则。",
      "跨谷弥冈，张霄架极。",
      "珠宫宝殿，璇台玉堂。",
      "凤翔高甍，龙转回廊。",
      "错落金碧，玲珑璧珰。",
      "云生林楚，雷绕藩墙。",
      "七圣斯严，三君如在。",
      "八景灵舆，九华神盖。",
      "清霄莫胥，明霜匪对。",
      "仿佛壶中，依稀物外。",
      "众真之宇，拟之无伦。",
      "会仙之类，名之惟新。",
      "高峰为壑，区谷成坰。",
      "皇献颂声，永绝淄磷。"
    ]
  },
  {
    "id": "4cf437760ea23ba61e2bba1b156ea83b",
    "title": "寄夫",
    "authorName": "张氏",
    "authorId": "4cf437760ea23ba6d1457b72f47d0ad3",
    "dynasty": "唐",
    "content": [
      "久无音信到罗帏，路远迢迢遣问谁。",
      "闻君折得东堂桂，折罢那能不暂归。"
    ]
  },
  {
    "id": "4cf437760ea23ba61e2bba1bd71bf08d",
    "title": "寄夫",
    "authorName": "张氏",
    "authorId": "4cf437760ea23ba6d1457b72f47d0ad3",
    "dynasty": "唐",
    "content": [
      "驿使今朝过五湖，殷勤为我报狂夫。",
      "从来夸有龙泉剑，试割相思得断无。"
    ]
  },
  {
    "id": "4cf437760ea853a60fb770b1b074a23c",
    "title": "赠马道士",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "水共逍遥云共孤，混时言笑只佯愚。",
      "经年但醉宜城酒，千里惟担华岳图。",
      "寻野鹤来空碧洞，觅琴僧去渡重湖。",
      "人间再见知何日，乞取先生石辘轳。"
    ]
  },
  {
    "id": "4cf437760ea853a6270cfcf9285df82b",
    "title": "赠谭先生",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "古观重重绕翠微，杉松深处掩双扉。",
      "云生万壑投龙去，海隔三山放鹤归。",
      "花洞宴游春日永，石坛朝礼曙星稀。",
      "每听高论长生理，拟向寰中便拂衣。"
    ]
  },
  {
    "id": "4cf437760ea853a6429f8a0b6740dcbf",
    "title": "上清辞五首",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "入海浮生汗漫秋，紫皇高宴五云楼。",
      "霓裳曲罢天风起，吹散仙香满十洲。"
    ]
  },
  {
    "id": "4cf437760ea853a6429f8a0b2fc3bed6",
    "title": "上清辞五首",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "楼锁彤霞地绝尘，碧桃花发九天春。",
      "东皇近日慵游宴，闲煞瑶池五色麟。"
    ]
  },
  {
    "id": "4cf437760ea853a6429f8a0bf8bb8bcf",
    "title": "上清辞五首",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "上清仙路有丹梯，影响行人到即迷。",
      "不会无端个渔父，阿谁教入武陵溪。"
    ]
  },
  {
    "id": "4cf437760ea853a6429f8a0be006167c",
    "title": "上清辞五首",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "本来方朔是真仙，偶别丹台未得还。",
      "何事玉皇消息晚，忍教憔悴向人间。"
    ]
  },
  {
    "id": "4cf437760ea853a6429f8a0b52baa1ba",
    "title": "上清辞五首",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "新拜天官上玉都，紫皇亲授五灵符。",
      "群仙个个来相问，人世风光似此无。"
    ]
  },
  {
    "id": "4cf437760ea853a6cf0116fac23d51c2",
    "title": "春行遇雨",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "夹路轻风撼柳条，雨侵春态动无憀。",
      "采香陌上谁家女，湿损钗头翡翠翘。"
    ]
  },
  {
    "id": "4cf437760ea853a6186a4331dac467f0",
    "title": "登楼寄远",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "满城春色花如雪，极目烟光月似钩。",
      "总是动人乡思处，更堪容易上高楼。"
    ]
  },
  {
    "id": "4cf437760ea853a6ca191cb8cd9fae8c",
    "title": "望思台",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "汉武年高慢帝图，任人曾不问贤愚。",
      "直饶四老依前出，消得江充宠佞无。"
    ]
  },
  {
    "id": "4cf437760ea853a64dfdf3c3a0d64f69",
    "title": "山舍偶题",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "门掩松萝一径深，偶携藜杖出前林。",
      "谁知尽日看山坐，万古兴亡总在心。"
    ]
  },
  {
    "id": "4cf437760ea853a6d68374b9141ded44",
    "title": "荆溪夜泊",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "点点渔灯照浪清，水烟疏碧月胧明。",
      "小滩惊起鸳鸯处，一只采莲船过声。"
    ]
  },
  {
    "id": "4cf437760ea853a6d208905af5db8d52",
    "title": "代边将",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "雪冻阴河半夜风，战回狂寇血漂红。",
      "据鞍遥指长安路，须刻麟台第一功。"
    ]
  },
  {
    "id": "4cf437760ea853a6893fb6dbbbb47672",
    "title": "夜与张舒话别",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "愁听南楼角又吹，晓鸡啼后更分离。",
      "如何销得凄凉思，更劝灯前酒一卮。"
    ]
  },
  {
    "id": "4cf437760ea853a6a311b82d7c1e8d84",
    "title": "寒梅词",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "霜梅先拆岭头枝，万卉千花冻不知。",
      "留得和羹滋味在，任他风雪苦相欺。"
    ]
  },
  {
    "id": "4cf437760ea853a6b24fcaf267b98fa1",
    "title": "题灵泉寺",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "入谷先生一阵香，异花奇木簇禅堂。",
      "可怜门外高低路，万毂千蹄日日忙。"
    ]
  },
  {
    "id": "4cf437760ea853a6f079c11b6e69688a",
    "title": "宿张正字别业",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "茅屋萧寥烟暗后，松窗寂历月明初。",
      "此时谁念孤吟客，唯有黄公一帙书。"
    ]
  },
  {
    "id": "4cf437760ea853a6e23fd8b3c60b0f95",
    "title": "鹤",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "天上瑶池覆五云，玉麟金凤好为群。",
      "不须更饮人间水，直是清流也污君。"
    ]
  },
  {
    "id": "4cf437760ea853a601d661e116397fc2",
    "title": "过相思谷",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "悠悠信马春山曲，芳草和烟铺嫩绿。",
      "正被离愁著莫人，那堪更过相思谷。"
    ]
  },
  {
    "id": "4cf437760ea853a6b18e582040ecc4f6",
    "title": "写庄子",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "圣泽安排当散地，贤侯优贷借新居。",
      "闲中亦有闲生计，写得南华一部书。"
    ]
  },
  {
    "id": "4cf437760ea853a643d32af443d315e2",
    "title": "读三国志",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "有国由来在得贤，莫言兴废是循环。",
      "武侯星落周瑜死，平蜀降吴似等闲。"
    ]
  },
  {
    "id": "4cf437760ea853a655ed1ec4feeb891a",
    "title": "山舍南溪小桃花",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "一树繁英夺眼红，开时先合占东风。",
      "可怜地僻无人赏，抛掷深山乱木中。"
    ]
  },
  {
    "id": "4cf437760ea853a6c833bac2209146d5",
    "title": "旅舍卧病",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "家隔西秦无远信，身随东洛度流年。",
      "病来旅馆谁相问，牢落闲庭一树蝉。"
    ]
  },
  {
    "id": "4cf437760ea853a6f94671d58c0a4627",
    "title": "登昭福寺楼",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "旅怀秋兴正无涯，独倚危楼四望赊。",
      "谷变陵迁何处问，满川空有旧烟霞。"
    ]
  },
  {
    "id": "4cf437760ea853a66ccb094ad003b220",
    "title": "山中寄友人",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "乱云堆里结茅庐，已共红尘迹渐疏。",
      "莫问野人生计事，窗前流水枕前书。"
    ]
  },
  {
    "id": "4cf437760ea853a6519e0faef68aafde",
    "title": "透明岩",
    "authorName": "李九龄",
    "authorId": "4cf437760ea853a6d1457b72d1457b72",
    "dynasty": "唐",
    "content": [
      "乍脱尘埃梦寐安，透明岩上一开颜。",
      "晚霞双处似闻雁，远目尽时犹有山。",
      "仙迹不随岩桂老，禅心长共岭云闲。"
    ]
  },
  {
    "id": "4cf437760ecc90a0e9128cf10f5979b2",
    "title": "书化度藏院壁",
    "authorName": "裴玄智",
    "authorId": "4cf437760ecc90a0d1457b72d1457b72",
    "dynasty": "唐",
    "content": [
      "将肉遣狼守，置骨向狗头。",
      "自非阿罗汉，焉能免得偷。"
    ]
  },
  {
    "id": "4cf437760ee2529301ca1bc1c90903c0",
    "title": "与赵神德互嘲",
    "authorName": "梁宝",
    "authorId": "4cf437760ee25293d1457b72d1457b72",
    "dynasty": "唐",
    "content": [
      "赵神德，天上既无云，闪电何以无准则。向者入门来，案后惟见一挺墨。",
      "官里料朱砂，半眼供一国。磨公小拇指，涂得太社北。"
    ]
  },
  {
    "id": "4cf437760ee6ad4fc8e3b12e1f42c117",
    "title": "太常观阅骠国新乐",
    "authorName": "胡直钧",
    "authorId": "4cf437760ee6ad4fd1457b72d1457b72",
    "dynasty": "唐",
    "content": [
      "异音来骠国，初被奉常人。",
      "才可宫商辨，殊惊节奏新。",
      "转规回绣面，曲折度文身。",
      "舒散随鸾吹，喧呼杂鸟春。",
      "襟衽怀旧识，丝竹变恒陈。",
      "何事留中夏，长令表化淳。"
    ]
  },
  {
    "id": "4cf437760ef3367c1da818179338a80f",
    "title": "留别吉州太守宗人迈",
    "authorName": "滕倪",
    "authorId": "4cf437760ef3367cd1457b72d1457b72",
    "dynasty": "唐",
    "content": [
      "秋初江上别旌旗，故国无家泪欲垂。",
      "千里未知投足处，前程便是听猿时。",
      "误攻文字身空老，却返渔樵计已迟。",
      "羽翼雕零飞不得，丹霄无路接差池。"
    ]
  },
  {
    "id": "4cf437760ef3367c7dbae0646efe6642",
    "title": "秋怀",
    "authorName": "滕倪",
    "authorId": "4cf437760ef3367cd1457b72d1457b72",
    "dynasty": "唐",
    "content": [
      "袅袅芙蓉枝，灼灼当秋好。",
      "严霜一以冽，日夜色枯槁。",
      "讵惟华叶衰，柯条不自保。",
      "斩刈同束薪，秋江迹如扫。",
      "时事多推移，江流去浩浩。"
    ]
  },
  {
    "id": "4cf437760ef6d1d0050821f9c04309a7",
    "title": "游春",
    "authorName": "邢巨",
    "authorId": "4cf437760ef6d1d0d1457b72d1457b72",
    "dynasty": "唐",
    "content": [
      "海岳三峰古，春皇二月寒。",
      "绿潭渔子钓，红树美人攀。",
      "弱蔓环沙屿，飞花点石关。",
      "溪山游未厌，琴酌弄晴湾。"
    ]
  },
  {
    "id": "4cf437760ef6d1d08c20ad1735012470",
    "title": "游宣州琴溪同武平一作",
    "authorName": "邢巨",
    "authorId": "4cf437760ef6d1d0d1457b72d1457b72",
    "dynasty": "唐",
    "content": [
      "灵溪非人迹，仙意素所秉。",
      "鳞岭森翠微，澄潭照秋景。"
    ]
  },
  {
    "id": "4cf437760f10772fdd9f883322b9271f",
    "title": "梦中美人歌",
    "authorName": "邢凤",
    "authorId": "4cf437760f10772fd1457b72d1457b72",
    "dynasty": "唐",
    "content": [
      "长安少女踏春阳，何处春阳不断肠？",
      "舞袖弓弯浑忘却，罗衣空换九秋霜。"
    ]
  },
  {
    "id": "4cf437760f2226dc7a2c808bba0660e7",
    "title": "夜雨寄北",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "君问归期未有期，巴山夜雨涨秋池。",
      "何当共剪西窗烛，却话巴山夜雨时。"
    ]
  },
  {
    "id": "4cf437760f2226dc7957bac16d9e9ea8",
    "title": "登乐游原",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "向晚意不适，驱车登古原。",
      "夕阳无限好，只是近黄昏。"
    ]
  },
  {
    "id": "4cf437760f2226dc885d340e7af24b8e",
    "title": "锦瑟",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "锦瑟无端五十弦，一弦一柱思华年。",
      "庄生晓梦迷蝴蝶，望帝春心托杜鹃。",
      "沧海月明珠有泪，蓝田日暖玉生烟。",
      "此情可待成追忆？只是当时已惘然。"
    ]
  },
  {
    "id": "4cf437760f2226dcd4c13a0b7e7fc65a",
    "title": "贾生",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "宣室求贤访逐臣，贾生才调更无伦。",
      "可怜夜半虚前席，不问苍生问鬼神。"
    ]
  },
  {
    "id": "4cf437760f2226dc1517f6eb2b3a373f",
    "title": "宿骆氏亭寄怀崔雍崔衮",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "竹坞无尘水槛清，相思迢递隔重城。",
      "秋阴不散霜飞晚，留得枯荷听雨声。"
    ]
  },
  {
    "id": "4cf437760f2226dce7876ea892eb74b9",
    "title": "嫦娥",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "云母屏风烛影深，长河渐落晓星沉。",
      "嫦娥应悔偷灵药，碧海青天夜夜心。"
    ]
  },
  {
    "id": "4cf437760f2226dced74c8434f7f70a7",
    "title": "无题",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "相见时难别亦难，东风无力百花残。",
      "春蚕到死丝方尽，蜡炬成灰泪始干。",
      "晓镜但愁云鬓改，夜吟应觉月光寒。",
      "蓬山此去无多路，青鸟殷勤为探看。"
    ]
  },
  {
    "id": "4cf437760f2226dced74c843aedc8c7e",
    "title": "无题",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "昨夜星辰昨夜风，画楼西畔桂堂东。",
      "身无彩凤双飞翼，心有灵犀一点通。",
      "隔座送钩春酒暖，分曹射覆蜡灯红。",
      "嗟余听鼓应官去，走马兰台类转蓬。"
    ]
  },
  {
    "id": "4cf437760f2226dced74c8438bd5a145",
    "title": "无题",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "来是空言去绝踪，月斜楼上五更钟。",
      "梦为远别啼难唤，书被催成墨未浓。",
      "蜡照半笼金翡翠，麝熏微度绣芙蓉。",
      "刘郎已恨蓬山远，更隔蓬山一万重。"
    ]
  },
  {
    "id": "4cf437760f2226dc822ad2dcc57fdba8",
    "title": "晚晴",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "深居俯夹城，春去夏犹清。",
      "天意怜幽草，人间重晚晴。",
      "并添高阁迥，微注小窗明。",
      "越鸟巢干后，归飞体更轻。"
    ]
  },
  {
    "id": "4cf437760f2226dcdb1fbac5c77e85e6",
    "title": "春雨",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "怅卧新春白袷衣，白门寥落意多违。",
      "红楼隔雨相望冷，珠箔飘灯独自归。",
      "远路应悲春晼晚，残宵犹得梦依稀。",
      "玉珰缄札何由达，万里云罗一雁飞。"
    ]
  },
  {
    "id": "4cf437760f2226dced74c843eb1324c4",
    "title": "无题",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "飒飒东风细雨来，芙蓉塘外有轻雷。",
      "金蟾啮锁烧香入，玉虎牵丝汲井回。",
      "贾氏窥帘韩掾少，宓妃留枕魏王才。",
      "春心莫共花争发，一寸相思一寸灰。"
    ]
  },
  {
    "id": "4cf437760f2226dcc99d9faccc7f070e",
    "title": "滞雨",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "滞雨长安夜，残灯独客愁。",
      "故乡云水地，归梦不宜秋。"
    ]
  },
  {
    "id": "4cf437760f2226dc117e70315bf7f222",
    "title": "韩碑",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "元和天子神武姿，彼何人哉轩与羲。",
      "誓将上雪列圣耻，坐法宫中朝四夷。",
      "淮西有贼五十载，封狼生貙貙生罴。",
      "不据山河据平地，长戈利矛日可麾。",
      "帝得圣相相曰度，贼斫不死神扶持。",
      "腰悬相印作都统，阴风惨澹天王旗。",
      "愬武古通作牙爪，仪曹外郎载笔随。",
      "行军司马智且勇，十四万众犹虎貔。",
      "入蔡缚贼献太庙，功无与让恩不訾。",
      "帝曰汝度功第一，汝从事愈宜为辞。",
      "愈拜稽首蹈且舞：金石刻画臣能为。",
      "古者世称大手笔，此事不系于职司。",
      "当仁自古有不让，言讫屡颔天子颐。",
      "公退斋戒坐小阁，濡染大笔何淋漓。",
      "点窜尧典舜典字，涂改清庙生民诗。",
      "文成破体书在纸，清晨再拜铺丹墀。",
      "表曰臣愈昧死上，咏神圣功书之碑。",
      "碑高三丈字如斗，负以灵鳌蟠以螭。",
      "句奇语重喻者少，谗之天子言其私。",
      "长绳百尺拽碑倒，粗砂大石相磨治。",
      "公子斯文若元气，先时已入人肝脾。",
      "汤盘孔鼎有述作，今无其器存其辞。",
      "呜呼圣王及圣相，相与烜赫流淳熙。",
      "公之斯文不示后，曷与三五相攀追。",
      "愿书万本颂万过，口角流沫右手胝。",
      "传之七十有二代，以为封禅玉检明堂基。"
    ]
  },
  {
    "id": "4cf437760f2226dcb73b835dbb1bcf1f",
    "title": "蝉",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "本以高难饱，徒劳恨费声。",
      "五更疏欲断，一树碧无情。",
      "薄宦梗犹泛，故园芜已平。",
      "烦君最相警，我亦举家清。"
    ]
  },
  {
    "id": "4cf437760f2226dc2a80dcb8e6597a19",
    "title": "风雨",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "凄凉宝剑篇，羁泊欲穷年。",
      "黄叶仍风雨，青楼自管弦。",
      "新知遭薄俗，旧好隔良缘。",
      "心断新丰酒，销愁斗几千。"
    ]
  },
  {
    "id": "4cf437760f2226dc2cf1b457572924c3",
    "title": "落花",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "高阁客竟去，小园花乱飞。",
      "参差连曲陌，迢递送斜晖。",
      "肠断未忍扫，眼穿仍欲归。",
      "芳心向春尽，所得是沾衣。"
    ]
  },
  {
    "id": "4cf437760f2226dca90d3ca204266b4a",
    "title": "凉思",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "客去波平槛，蝉休露满枝。",
      "永怀当此节，倚立自移时。",
      "北斗兼春远，南陵寓使迟。",
      "天涯占梦数，疑误有新知。"
    ]
  },
  {
    "id": "4cf437760f2226dc636c4060b568d1ae",
    "title": "北青萝",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "残阳西入崦，茅屋访孤僧。",
      "落叶人何在，寒云路几层。",
      "独敲初夜磬，闲倚一枝藤。",
      "世界微尘里，吾宁爱与憎。"
    ]
  },
  {
    "id": "4cf437760f2226dc47e84f04c0e622ac",
    "title": "隋宫",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "紫泉宫殿锁烟霞，欲取芜城作帝家。",
      "玉玺不缘归日角，锦帆应是到天涯。",
      "于今腐草无萤火，终古垂杨有暮鸦。",
      "地下若逢陈后主，岂宜重问后庭花。"
    ]
  },
  {
    "id": "4cf437760f2226dcffd1573eae0305db",
    "title": "筹笔驿",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "猿鸟犹疑畏简书，风云常为护储胥。",
      "徒令上将挥神笔，终见降王走传车。",
      "管乐有才原不忝，关张无命欲何如。",
      "他年锦里经祠庙，梁父吟成恨有余。"
    ]
  },
  {
    "id": "4cf437760f2226dced74c843fa1f27ec",
    "title": "无题",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "凤尾香罗薄几重，碧文圆顶夜深缝。",
      "扇裁月魄羞难掩，车走雷声语未通。",
      "曾是寂寥金烬暗，断无消息石榴红。",
      "斑骓只系垂杨岸，何处西南任好风。"
    ]
  },
  {
    "id": "4cf437760f2226dced74c843ee3554de",
    "title": "无题",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "重帷深下莫愁堂，卧后清宵细细长。",
      "神女生涯原是梦，小姑居处本无郎。",
      "风波不信菱枝弱，月露谁教桂叶香。",
      "直道相思了无益，未妨惆怅是清狂。"
    ]
  },
  {
    "id": "4cf437760f2226dcfb4c97d7cd018a34",
    "title": "寄令狐郎中",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "嵩云秦树久离居，双鲤迢迢一纸书。",
      "休问梁园旧宾客，茂陵秋雨病相如。"
    ]
  },
  {
    "id": "4cf437760f2226dcd867833b80e0b268",
    "title": "为有",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "为有云屏无限娇，凤城寒尽怕春宵。",
      "无端嫁得金龟婿，辜负香衾事早朝。"
    ]
  },
  {
    "id": "4cf437760f2226dc47e84f0418642c6c",
    "title": "隋宫",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "乘兴南游不戒严，九重谁省谏书函。",
      "春风举国裁宫锦，半作障泥半作帆。"
    ]
  },
  {
    "id": "4cf437760f2226dc6a98433ba6535768",
    "title": "瑶池",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "瑶池阿母绮窗开，黄竹歌声动地哀。",
      "八骏日行三万里，穆王何事不重来。"
    ]
  },
  {
    "id": "4cf437760f2226dc3cb892fb3d3ada0a",
    "title": "微雨",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "初随林霭动，稍共夜凉分。",
      "窗迥侵灯冷，庭虚近水闻。"
    ]
  },
  {
    "id": "4cf437760f2226dc1b4b58e2fd9950c7",
    "title": "花下醉",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "寻芳不觉醉流霞，倚树沉眠日已斜。",
      "客散酒醒深夜后，更持红烛赏残花。"
    ]
  },
  {
    "id": "4cf437760f2226dc02fbbc4e8b6f8f33",
    "title": "王十二兄与畏之员外相访见招小饮，时予以悼亡日近不去，因寄",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "谢傅门庭旧末行，今朝歌管属檀郎。",
      "更无人处帘垂地，欲拂尘时簟竟床。",
      "嵇氏幼男犹可悯，左家娇女岂能忘？",
      "秋霖腹疾俱难遣，万里西风夜正长。"
    ]
  },
  {
    "id": "4cf437760f2226dc534b55974b5f3502",
    "title": "霜月",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "初闻征雁已无蝉，百尺楼南水接天。",
      "青女素娥俱耐冷，月中霜里斗婵娟。"
    ]
  },
  {
    "id": "4cf437760f2226dc57a9e76219fd495b",
    "title": "马嵬",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "海外徒闻更九州，他生未卜此生休。",
      "空闻虎旅传宵柝，无复鸡人报晓筹。",
      "此日六军同驻马，当时七夕笑牵牛。",
      "如何四纪为天子，不及卢家有莫愁。"
    ]
  },
  {
    "id": "4cf437760f2226dcf7ccd39ab99cecf6",
    "title": "忆梅",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "定定住天涯，依依向物华。",
      "寒梅最堪恨，长作去年花。"
    ]
  },
  {
    "id": "4cf437760f2226dc1e51f69b088141d3",
    "title": "暮秋独游曲江",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "荷叶生时春恨生，荷叶枯时秋恨成。",
      "深知身在情长在，怅望江头江水声。"
    ]
  },
  {
    "id": "4cf437760f2226dc8fa94f5cac573a9c",
    "title": "菊花",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "暗暗淡淡紫，融融冶冶黄。",
      "陶令篱边色，罗含宅里香。",
      "几时禁重露，实是怯残阳。",
      "愿泛金鹦鹉，升君白玉堂。"
    ]
  },
  {
    "id": "4cf437760f2226dce658363d5c110a0f",
    "title": "春游",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "桥峻斑骓疾，川长白鸟高。",
      "烟轻惟润柳，风滥欲吹桃。",
      "徙倚三层阁，摩挲七宝刀。",
      "庾郎年最少，青草妒春袍。"
    ]
  },
  {
    "id": "4cf437760f2226dc5745b59e0d5e3121",
    "title": "赠荷花",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "世间花叶不相伦，花入金盆叶作尘。",
      "惟有绿荷红菡萏，卷舒开合任天真。",
      "此花此叶常相映，翠减红衰愁杀人！"
    ]
  },
  {
    "id": "4cf437760f2226dcac2e8af6a56ecd5b",
    "title": "酬崔八早梅有赠兼示之作",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "知访寒梅过野塘，久留金勒为回肠。",
      "谢郎衣袖初翻雪，荀令熏炉更换香。",
      "何处拂胸资蝶粉，几时涂额藉蜂黄。",
      "维摩一室虽多病，亦要天花作道场。"
    ]
  },
  {
    "id": "4cf437760f2226dc2defe1b402703ccc",
    "title": "重过圣女祠",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "白石岩扉碧藓滋，上清沦谪得归迟。",
      "一春梦雨常飘瓦，尽日灵风不满旗。",
      "萼绿华来无定所，杜兰香去未移时。",
      "玉郎会此通仙籍，忆向天阶问紫芝。"
    ]
  },
  {
    "id": "4cf437760f2226dce90cd414a8cf5be2",
    "title": "出关宿盘豆馆对丛芦有感",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "芦叶梢梢夏景深，邮亭暂欲洒尘襟。",
      "昔年曾是江南客，此日初为关外心。",
      "思子台边风自急，玉娘湖上月应沉。",
      "清声不远行人去，一世荒城伴夜砧。"
    ]
  },
  {
    "id": "4cf437760f2226dccc05a95dfb04a98b",
    "title": "利州江潭作",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "神剑飞来不易销，碧潭珍重驻兰桡。",
      "自携明月移灯疾，欲就行云散锦遥。",
      "河伯轩窗通贝阙，水宫帷箔卷冰绡。",
      "他时燕脯无人寄，雨满空城蕙叶凋。"
    ]
  },
  {
    "id": "4cf437760f2226dc7b08186d1f139ddb",
    "title": "安定城楼",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "迢遰高城百尺楼，绿杨枝外尽汀洲。",
      "贾生年少虚垂涕，王粲春来更远游。",
      "永忆江湖归白发，欲回天地入扁舟。",
      "不知腐鼠成滋味，猜意鹓雏竟未休。"
    ]
  },
  {
    "id": "4cf437760f2226dc153493a9aca709da",
    "title": "夜饮",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "卜夜容衰鬓，开筵属异方。",
      "烛分歌扇泪，雨送酒船香。",
      "江海三年客，乾坤百战场。",
      "谁能辞酩酊，淹卧剧清漳。"
    ]
  },
  {
    "id": "4cf437760f2226dcf64d27e38ade22d3",
    "title": "代赠",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "楼上黄昏欲望休，玉梯横绝月如钩。",
      "芭蕉不展丁香结，同向春风各自愁。"
    ]
  },
  {
    "id": "4cf437760f2226dc8251c350d87bd9ea",
    "title": "端居",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "远书归梦两悠悠，只有空床敌素秋。",
      "阶下青苔与红树，雨中寥落月中愁。"
    ]
  },
  {
    "id": "4cf437760f2226dc71bbe494c581cf5f",
    "title": "天涯",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "春日在天涯，天涯日又斜。",
      "莺啼如有泪，为湿最高花。"
    ]
  },
  {
    "id": "4cf437760f2226dcf8e8f4ab39200842",
    "title": "日射",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "日射纱窗风撼扉，香罗拭手春事违。",
      "回廊四合掩寂寞，碧鹦鹉对红蔷薇。"
    ]
  },
  {
    "id": "4cf437760f2226dcfb2309dd89d156d1",
    "title": "夕阳楼",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "花明柳暗绕天愁，上尽重城更上楼。",
      "欲问孤鸿向何处？不知身世自悠悠。"
    ]
  },
  {
    "id": "4cf437760f2226dcc84cf4c6ad2d2b1c",
    "title": "辛未七夕",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "恐是仙家好别离，故教迢递作佳期。",
      "由来碧落银河畔，可要金风玉露时。",
      "清漏渐移相望久，微云未接过来迟。",
      "岂能无意酬乌鹊，惟与蜘蛛乞巧丝。"
    ]
  },
  {
    "id": "4cf437760f2226dc0e1a879d30faa170",
    "title": "潭州",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "潭州官舍暮楼空，今古无端入望中。",
      "湘泪浅深滋竹色，楚歌重叠怨兰丛。",
      "陶公战舰空滩雨，贾傅承尘破庙风。",
      "目断故园人不至，松醪一醉与谁同。"
    ]
  },
  {
    "id": "4cf437760f2226dcebe1e220a8c4914f",
    "title": "柳枝五首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "【其一】",
      "花房与蜜脾，蜂雄蛱蝶雌。",
      "同时不同类，那复更相思。",
      "【其二】",
      "本是丁香树，春条结始生。",
      "玉作弹棋局，中心亦不平。",
      "【其三】",
      "嘉瓜引蔓长，碧玉冰寒浆。",
      "东陵虽五色，不忍值牙香。",
      "【其四】",
      "柳枝井上蟠，莲叶浦中乾。",
      "锦鳞与绣羽，水陆有伤残。",
      "【其五】",
      "画屏绣步障，物物自成双。",
      "如何湖上望，只是见鸳鸯。"
    ]
  },
  {
    "id": "4cf437760f2226dcbf3ededa74318f6b",
    "title": "寄罗劭兴",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "棠棣黄花发，忘忧碧叶齐。",
      "人闲微病酒，燕重远兼泥。",
      "混沌何由凿，青冥未有梯。",
      "高阳旧徒侣，时复一相携。"
    ]
  },
  {
    "id": "4cf437760f2226dca451c5e86ef258f0",
    "title": "令狐舍人说昨夜西掖玩月因戏赠",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "昨夜玉轮明，传闻近太清。",
      "凉波冲碧瓦，晓晕落金茎。",
      "露索秦宫井，风弦汉殿筝。",
      "几时绵竹颂，拟荐子虚名。"
    ]
  },
  {
    "id": "4cf437760f2226dca742235ce1b47120",
    "title": "崔处士",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "真人塞其内，夫子入于机。",
      "未肯投竿起，惟欢负米归。",
      "雪中东郭履，堂上老莱衣。",
      "读遍先贤传，如君事者稀。"
    ]
  },
  {
    "id": "4cf437760f2226dc440acb95b70120e6",
    "title": "自喜",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "自喜蜗牛舍，兼容燕子巢。",
      "绿筠遗粉箨，红药绽香苞。",
      "虎过遥知阱，鱼来且佐庖。",
      "慢行成酩酊，邻壁有松醪。"
    ]
  },
  {
    "id": "4cf437760f2226dcee8e9099591a2bc3",
    "title": "异俗二首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "鬼疟朝朝避，春寒夜夜添。",
      "未惊雷破柱，不报水齐檐。",
      "虎箭侵肤毒，鱼钩刺骨铦。",
      "鸟言成谍诉，多是恨彤幨。"
    ]
  },
  {
    "id": "4cf437760f2226dcee8e90996aa36e06",
    "title": "异俗二首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "户尽悬秦网，家多事越巫。",
      "未曾容獭祭，只是纵猪都。",
      "点对连鳌饵，搜求缚虎符。",
      "贾生兼事鬼，不信有洪炉。"
    ]
  },
  {
    "id": "4cf437760f2226dc0989361827a89103",
    "title": "归墅",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "行李逾南极，旬时到旧乡。",
      "楚芝应遍紫，邓橘未全黄。",
      "渠浊村舂急，旗高社酒香。",
      "故山归梦喜，先入读书堂。"
    ]
  },
  {
    "id": "4cf437760f2226dce182e19e598b8332",
    "title": "楚泽",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "夕阳归路后，霜野物声干。",
      "集鸟翻渔艇，残虹拂马鞍。",
      "刘桢元抱病，虞寄数辞官。",
      "白袷经年卷，西来及早寒。"
    ]
  },
  {
    "id": "4cf437760f2226dcd156fb48c75f71cf",
    "title": "江亭散席循柳路吟",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "春咏敢轻裁，衔辞入半杯。",
      "已遭江映柳，更被雪藏梅。",
      "寡和真徒尔，殷忧动即来。",
      "从诗得何报，惟感二毛催。"
    ]
  },
  {
    "id": "4cf437760f2226dc64b84b3e510bc178",
    "title": "哭刘司户二首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "离居星岁易，失望死生分。",
      "酒瓮凝馀桂，书签冷旧芸。",
      "江风吹雁急，山木带蝉曛。",
      "一叫千回首，天高不为闻。"
    ]
  },
  {
    "id": "4cf437760f2226dc64b84b3ec76222e1",
    "title": "哭刘司户二首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "有美扶皇运，无谁荐直言。",
      "已为秦逐客，复作楚冤魂。",
      "湓浦应分派，荆江有会源。",
      "并将添恨泪，一洒问乾坤。"
    ]
  },
  {
    "id": "4cf437760f2226dc2852bb4202740b66",
    "title": "街西池馆",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "白阁他年别，朱门此夜过。",
      "疏帘留月魄，珍簟接烟波。",
      "太守三刀梦，将军一箭歌。",
      "国租容客旅，香熟玉山禾。"
    ]
  },
  {
    "id": "4cf437760f2226dc6950f00929f07b96",
    "title": "鄠杜马上念汉书",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "世上苍龙种，人间武帝孙。",
      "小来惟射猎，兴罢得乾坤。",
      "渭水天开苑，咸阳地献原。",
      "英灵殊未已，丁傅渐华轩。"
    ]
  },
  {
    "id": "4cf437760f2226dc224a09b8a8b22560",
    "title": "柳",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "动春何限叶，撼晓几多枝。",
      "解有相思否，应无不舞时。",
      "絮飞藏皓蝶，带弱露黄鹂。",
      "倾国宜通体，谁来独赏眉。"
    ]
  },
  {
    "id": "4cf437760f2226dca038625de9e35897",
    "title": "闻著明凶问哭寄飞卿",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "昔叹谗销骨，今伤泪满膺。",
      "空馀双玉剑，无复一壶冰。",
      "江势翻银砾，天文露玉绳。",
      "何因携庾信，同去哭徐陵。"
    ]
  },
  {
    "id": "4cf437760f2226dc1a5714938c4233fa",
    "title": "桂林",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "城窄山将压，江宽地共浮。",
      "东南通绝域，西北有高楼。",
      "神护青枫岸，龙移白石湫。",
      "殊乡竟何祷，箫鼓不曾休。"
    ]
  },
  {
    "id": "4cf437760f2226dcc4c09bd19398e740",
    "title": "陈后宫",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "茂苑城如画，阊门瓦欲流。",
      "还依水光殿，更起月华楼。",
      "侵夜鸾开镜，迎冬雉献裘。",
      "从臣皆半醉，天子正无愁。"
    ]
  },
  {
    "id": "4cf437760f2226dcacaeb479a5a94c1c",
    "title": "属疾",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "许靖犹羁宦，安仁复悼亡。",
      "兹辰聊属疾，何日免殊方。",
      "秋蝶无端丽，寒花只暂香。",
      "多情真命薄，容易即回肠。"
    ]
  },
  {
    "id": "4cf437760f2226dc2a7733d67ed2403f",
    "title": "明日",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "天上参旗过，人间烛焰销。",
      "谁言整双履，便是隔三桥。",
      "知处黄金锁，曾来碧绮寮。",
      "凭栏明日意，池阔雨萧萧。"
    ]
  },
  {
    "id": "4cf437760f2226dc1c6fe0c88a85e441",
    "title": "西溪",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "近郭西溪好，谁堪共酒壶。",
      "苦吟防柳恽，多泪怯杨朱。",
      "野鹤随君子，寒松揖大夫。",
      "天涯常病意，岑寂胜欢娱。"
    ]
  },
  {
    "id": "4cf437760f2226dc7f60a3e9435a20c3",
    "title": "赠柳",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "章台从掩映，郢路更参差。",
      "见说风流极，来当婀娜时。",
      "桥回行欲断，堤远意相随。",
      "忍放花如雪，青楼扑酒旗。"
    ]
  },
  {
    "id": "4cf437760f2226dce42b99d5d57bb494",
    "title": "月",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "池上与桥边，难忘复可怜。",
      "帘开最明夜，簟卷已凉天。",
      "流处水花急，吐时云叶鲜。",
      "姮娥无粉黛，只是逞婵娟。"
    ]
  },
  {
    "id": "4cf437760f2226dcd21b50dbced0007a",
    "title": "赠宗鲁筇竹杖",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "大夏资轻策，全溪赠所思。",
      "静怜穿树远，滑想过苔迟。",
      "鹤怨朝还望，僧闲暮有期。",
      "风流真底事，常欲傍清羸。"
    ]
  },
  {
    "id": "4cf437760f2226dc8c419d5a11656438",
    "title": "垂柳",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "娉婷小苑中，婀娜曲池东。",
      "朝佩皆垂地，仙衣尽带风。",
      "七贤宁占竹，三品且饶松。",
      "肠断灵和殿，先皇玉座空。"
    ]
  },
  {
    "id": "4cf437760f2226dcdf40c074c1241d51",
    "title": "李花",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "李径独来数，愁情相与悬。",
      "自明无月夜，强笑欲风天。",
      "减粉与园箨，分香沾渚莲。",
      "徐妃久已嫁，犹自玉为钿。"
    ]
  },
  {
    "id": "4cf437760f2226dcc86b2c77ac82010d",
    "title": "壬申七夕",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "已驾七香车，心心待晓霞。",
      "风轻惟响佩，日薄不嫣花。",
      "桂嫩传香远，榆高送影斜。",
      "成都过卜肆，曾妒识灵槎。"
    ]
  },
  {
    "id": "4cf437760f2226dc95433763ebcfa98e",
    "title": "雨",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "摵摵度瓜园，依依傍竹轩。",
      "秋池不自冷，风叶共成喧。",
      "窗迥有时见，檐高相续翻。",
      "侵宵送书雁，应为稻粱恩。"
    ]
  },
  {
    "id": "4cf437760f2226dc05d57ce36bcd80cc",
    "title": "北楼",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "春物岂相干，人生只强欢。",
      "花犹曾敛夕，酒竟不知寒。",
      "异城东风湿，中华上象宽。",
      "此楼堪北望，轻命倚危栏。"
    ]
  },
  {
    "id": "4cf437760f2226dc6dea81eea8bf0408",
    "title": "拟沈下贤",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "千二百轻鸾，春衫瘦著宽。",
      "倚风行稍急，含雪语应寒。",
      "带火遗金斗，兼珠碎玉盘。",
      "河阳看花过，曾不问潘安。"
    ]
  },
  {
    "id": "4cf437760f2226dcbc55d7dca4849d16",
    "title": "蝶",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "飞来绣户阴，穿过画楼深。",
      "重傅秦台粉，轻涂汉殿金。",
      "相兼惟柳絮，所得是花心。",
      "可要凌孤客，邀为子夜吟。"
    ]
  },
  {
    "id": "4cf437760f2226dc9fb5f53cf8e7ba60",
    "title": "牡丹",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "压径复缘沟，当窗又映楼。",
      "终销一国破，不啻万金求。",
      "鸾凤戏三岛，神仙居十洲。",
      "应怜萱草淡，却得号忘忧。"
    ]
  },
  {
    "id": "4cf437760f2226dc5b6d5832ba2172e4",
    "title": "晓坐",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "后閤罢朝眠，前墀思黯然。",
      "梅应未假雪，柳自不胜烟。",
      "泪续浅深绠，肠危高下弦。",
      "红颜无定所，得失在当年。"
    ]
  },
  {
    "id": "4cf437760f2226dcfa7b814bc1f1b20c",
    "title": "十一月中旬至扶风界见梅花",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "匝路亭亭艳，非时裛裛香。",
      "素娥惟与月，青女不饶霜。",
      "赠远虚盈手，伤离适断肠。",
      "为谁成早秀，不待作年芳。"
    ]
  },
  {
    "id": "4cf437760f2226dcfd71a86df535d40f",
    "title": "判春",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "一桃复一李，井上占年芳。",
      "笑处如临镜，窥时不隐墙。",
      "敢言西子短，谁觉宓妃长。",
      "珠玉终相类，同名作夜光。"
    ]
  },
  {
    "id": "4cf437760f2226dc9775c753395d6ce1",
    "title": "荷花",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "都无色可并，不奈此香何。",
      "瑶席乘凉设，金羁落晚过。",
      "回衾灯照绮，渡袜水沾罗。",
      "预想前秋别，离居梦棹歌。"
    ]
  },
  {
    "id": "4cf437760f2226dc4dcbe4c8522bacee",
    "title": "晓起",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "拟杯当晓起，呵镜可微寒。",
      "隔箔山樱熟，褰帷桂烛残。",
      "书长为报晚，梦好更寻难。",
      "影响输双蝶，偏过旧畹兰。"
    ]
  },
  {
    "id": "4cf437760f2226dc4a74ef5aa023addb",
    "title": "清河",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "舟小回仍数，楼危凭亦频。",
      "燕来从及社，蝶舞太侵晨。",
      "绛雪除烦后，霜梅取味新。",
      "年华无一事，只是自伤春。"
    ]
  },
  {
    "id": "4cf437760f2226dcead054f5ae6c9333",
    "title": "寿安公主出降",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "沩水闻贞媛，常山索锐师。",
      "昔忧迷帝力，今分送王姬。",
      "事等和强虏，恩殊睦本枝。",
      "四郊多垒在，此礼恐无时。"
    ]
  },
  {
    "id": "4cf437760f2226dc7887c6591d47e5d9",
    "title": "明禅师院酬从兄见寄",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "贞吝嫌兹世，会心驰本原。",
      "人非四禅缚，地绝一尘喧。",
      "霜露欹高木，星河压故园。",
      "撕游傥为胜，九折幸回轩。"
    ]
  },
  {
    "id": "4cf437760f2226dc9400db0f9fb11da3",
    "title": "寄裴衡",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "别地萧条极，如何更独来。",
      "秋应为黄叶，雨不厌青苔。",
      "沈约只能瘦，潘仁岂是才。",
      "杂情堪底寄，惟有冷于灰。"
    ]
  },
  {
    "id": "4cf437760f2226dc87d2d1fb6978ad7b",
    "title": "即日",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "小苑试春衣，高楼倚暮晖。",
      "夭桃惟是笑，舞蝶不空飞。",
      "赤岭久无耗，鸿门犹合围。",
      "几家缘锦字，含泪坐鸳机。"
    ]
  },
  {
    "id": "4cf437760f2226dc1af50622e9ebc41b",
    "title": "淮阳路",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "荒村倚废营，投宿旅魂惊。",
      "断雁高仍急，寒溪晓更清。",
      "昔年尝聚盗，此日颇分兵。",
      "猜贰谁先致，三朝事始平。"
    ]
  },
  {
    "id": "4cf437760f2226dc8539c67c18536e29",
    "title": "迎寄韩鲁州",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "积雨晚骚骚，相思正郁陶。",
      "不知人万里，时有燕双高。",
      "寇盗缠三辅，莓苔滑百牢。",
      "圣朝推卫霍，归日动仙曹。"
    ]
  },
  {
    "id": "4cf437760f2226dcb2489198d9a6767e",
    "title": "风",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "迥拂来鸿急，斜催别燕高。",
      "已寒休惨淡，更远尚呼号。",
      "楚色分西塞，夷音接下牢。",
      "归舟天外有，一为戒波涛。"
    ]
  },
  {
    "id": "4cf437760f2226dcb57974d0b79c54fb",
    "title": "洞庭鱼",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "洞庭鱼可拾，不假更垂罾。",
      "闹若雨前蚁，多于秋后蝇。",
      "岂思鳞作簟，仍计腹为灯。",
      "浩荡天池路，翱翔欲化鹏。"
    ]
  },
  {
    "id": "4cf437760f2226dc47ba85ba0e0cce3e",
    "title": "喜舍弟羲叟及第上礼部魏公",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "国以斯文重，公仍内署来。",
      "风标森太华，星象逼中台。",
      "朝满迁莺侣，门多吐凤才。",
      "宁同鲁司寇，惟铸一颜回。"
    ]
  },
  {
    "id": "4cf437760f2226dcc722cff87738cbda",
    "title": "哀筝",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "延颈全同鹤，柔肠素怯猿。",
      "湘波无限泪，蜀魄有馀冤。",
      "轻幰长无道，哀筝不出门。",
      "何由问香炷，翠幕自黄昏。"
    ]
  },
  {
    "id": "4cf437760f2226dca1d6c45bcbbe9cae",
    "title": "自南山北归经分水岭",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "水急愁无地，山深故有云。",
      "那通极目望，又作断肠分。",
      "郑驿来虽及，燕台哭不闻。",
      "犹馀遗意在，许刻镇南勋。"
    ]
  },
  {
    "id": "4cf437760f2226dca79c8b3af0ecbdba",
    "title": "深树见一颗樱桃尚在",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "高桃留晚实，寻得小庭南。",
      "矮堕绿云髻，欹危红玉簪。",
      "惜堪充凤食，痛已被莺含。",
      "越鸟夸香荔，齐名亦未甘。"
    ]
  },
  {
    "id": "4cf437760f2226dc5d5bf0cdd2458fbe",
    "title": "小桃园",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "竟日小桃园，休寒亦未暄。",
      "坐莺当酒重，送客出墙繁。",
      "啼久艳粉薄，舞多香雪翻。",
      "犹怜未圆月，先出照黄昏。"
    ]
  },
  {
    "id": "4cf437760f2226dcb530a8ea1e13d634",
    "title": "和张秀才落花有感",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "晴暖感馀芳，红苞杂绛房。",
      "落时犹自舞，扫后更闻香。",
      "梦罢收罗荐，仙归敕玉箱。",
      "回肠九回后，犹有剩回肠。"
    ]
  },
  {
    "id": "4cf437760f2226dcc6687718bf45ed60",
    "title": "昭肃皇帝挽歌辞三首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "九县怀雄武，三灵仰睿文。",
      "周王传叔父，汉后重神君。",
      "玉律朝惊露，金茎夜切云。",
      "笳箫凄欲断，无复咏横汾。"
    ]
  },
  {
    "id": "4cf437760f2226dcc66877186565ddfa",
    "title": "昭肃皇帝挽歌辞三首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "玉塞惊宵柝，金桥罢举烽。",
      "始巢阿阁凤，旋驾鼎湖龙。",
      "门咽通神鼓，楼凝警夜钟。",
      "小臣观吉从，犹误欲东封。"
    ]
  },
  {
    "id": "4cf437760f2226dcc66877182e331cc0",
    "title": "昭肃皇帝挽歌辞三首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "莫验昭华琯，虚传甲帐神。",
      "海迷求药使，雪隔献桃人。",
      "桂寝青云断，松扉白露新。",
      "万方同象鸟，举恸满秋尘。"
    ]
  },
  {
    "id": "4cf437760f2226dcdff6469995eecf0d",
    "title": "齐梁晴云",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "缓逐烟波起，如妒柳绵飘。",
      "故临飞阁度，欲入回陂销。",
      "萦歌怜画扇，敞景弄柔条。",
      "更奈天南位，牛渚宿残宵。"
    ]
  },
  {
    "id": "4cf437760f2226dc430d2552a0fab3c5",
    "title": "效徐陵体赠更衣",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "密帐真珠络，温帏翡翠装。",
      "楚腰知便宠，宫眉正斗强。",
      "结带悬栀子，绣领刺鸳鸯。",
      "轻寒衣省夜，金斗熨沉香。"
    ]
  },
  {
    "id": "4cf437760f2226dc5874b1d4709368ad",
    "title": "又效江南曲",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "郎船安两桨，侬舸动双桡。",
      "扫黛开宫额，裁裙约楚腰。",
      "乖期方积思，临酒欲拌娇。",
      "莫以采菱唱，欲羡秦台箫。"
    ]
  },
  {
    "id": "4cf437760f2226dc571752f0ca291726",
    "title": "所居",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "窗下寻书细，溪边坐石平。",
      "水风醒酒病，霜日曝衣轻。",
      "鸡黍随人设，蒲渔得地生。",
      "前贤无不谓，容易即遗名。"
    ]
  },
  {
    "id": "4cf437760f2226dc5c60172a2884618e",
    "title": "高松",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "高松出众木，伴我向天涯。",
      "客散初晴候，僧来不语时。",
      "有风传雅韵，无雪试幽姿。",
      "上药终相待，他年访伏龟。"
    ]
  },
  {
    "id": "4cf437760f2226dcd179973790b0013e",
    "title": "访秋",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "酒薄吹还醒，楼危望已穷。",
      "江皋当落日，帆席见归风。",
      "烟带龙潭白，霞分鸟道红。",
      "殷勤报秋意，只是有丹枫。"
    ]
  },
  {
    "id": "4cf437760f2226dc0aa6a52faff17e46",
    "title": "昭州",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "桂水春犹早，昭川日正西。",
      "虎当官道斗，猿上驿楼啼。",
      "绳烂金沙井，松乾乳洞梯。",
      "乡音殊可骇，仍有醉如泥。"
    ]
  },
  {
    "id": "4cf437760f2226dc8df46e65fa508853",
    "title": "裴明府居止",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "爱君茅屋下，向晚水溶溶。",
      "试墨书新竹，张琴和古松。",
      "坐来闻好鸟，归去度疏钟。",
      "明日还相见，桥南贳酒醲。"
    ]
  },
  {
    "id": "4cf437760f2226dc0ef1e949f2762c80",
    "title": "陆发荆南始至商洛",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "昔去真无奈，今还岂自知。",
      "青辞木奴橘，紫见地仙芝。",
      "四海秋风阔，千嵓暮景迟。",
      "向来忧际会，犹有五湖期。"
    ]
  },
  {
    "id": "4cf437760f2226dcc4c09bd164f61589",
    "title": "陈后宫",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "玄武开新苑，龙舟宴幸频。",
      "渚莲参法驾，沙鸟犯句陈。",
      "寿献金茎露，歌翻玉树尘。",
      "夜来江令醉，别诏宿临春。"
    ]
  },
  {
    "id": "4cf437760f2226dcc6112f2c5c1a64f2",
    "title": "乐游原",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "春梦乱不记，春原登已重。",
      "青门弄烟柳，紫阁舞云松。",
      "拂砚轻冰散，开尊绿酎浓。",
      "无悰托诗遣，吟罢更无悰。"
    ]
  },
  {
    "id": "4cf437760f2226dc44a0b68df43e8540",
    "title": "赠子直花下",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "池光忽隐墙，花气乱侵房。",
      "屏缘蝶留粉，窗油蜂印黄。",
      "官书推小吏，侍史从清郎。",
      "并马更吟去，寻思有底忙。"
    ]
  },
  {
    "id": "4cf437760f2226dca94535270d0fd2ce",
    "title": "小园独酌",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "柳带谁能结，花房未肯开。",
      "空馀双蝶舞，竟绝一人来。",
      "半展龙须席，轻斟玛瑙杯。",
      "年年春不定，虚信岁前梅。"
    ]
  },
  {
    "id": "4cf437760f2226dc9a04d7d74e9d3c3c",
    "title": "思归",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "固有楼堪依，能无酒可倾。",
      "岭云春沮洳，江月夜晴明。",
      "鱼乱书何托，猿哀梦易惊。",
      "旧居连上苑，时节正迁莺。"
    ]
  },
  {
    "id": "4cf437760f2226dc744746931e2c1b21",
    "title": "献寄旧府开封公",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "幕府三年远，春秋一字褒。",
      "书论秦逐客，赋续楚离骚。",
      "地理南溟阔，天文北极高。",
      "酬恩抚身世，未觉胜鸿毛。"
    ]
  },
  {
    "id": "4cf437760f2226dc400092a895db0fe2",
    "title": "向晚",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "当风横去幰，临水卷空帷。",
      "北土秋千罢，南朝祓禊归。",
      "花情羞脉脉，柳意怅微微。",
      "莫叹佳期晚，佳期自古稀。"
    ]
  },
  {
    "id": "4cf437760f2226dc43cc0a6256359857",
    "title": "离席",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "出宿金尊掩，从公玉帐新。",
      "依依向馀照，远远隔芳尘。",
      "细草翻惊雁，残花伴醉人。",
      "杨朱不用劝，只是更沾巾。"
    ]
  },
  {
    "id": "4cf437760f2226dcd891c02350cd4507",
    "title": "俳谐",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "短顾何由遂，迟光且莫惊。",
      "莺能歌子夜，蝶解舞宫城。",
      "柳讶眉双浅，桃猜粉太轻。",
      "年华有情状，吾岂怯平生。"
    ]
  },
  {
    "id": "4cf437760f2226dc42b8a6d14682849f",
    "title": "细雨",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "萧洒傍回汀，依微过短亭。",
      "气凉先动竹，点细未开萍。",
      "稍促高高燕，微疏的的萤。",
      "故园烟草色，仍近五门青。"
    ]
  },
  {
    "id": "4cf437760f2226dce691765133749e11",
    "title": "商于新开路",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "六百商于路，崎岖古共闻。",
      "蜂房春欲暮，虎阱日初曛。",
      "路向泉间辨，人从树杪分。",
      "更谁开捷径，速拟上青云。"
    ]
  },
  {
    "id": "4cf437760f2226dc39cbc9ecf2f7095f",
    "title": "题郑大有隐居",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "结构何峰是，喧闲此地分。",
      "石梁高泻月，樵路细侵云。",
      "堰卧蛟螭室，希夷鸟兽群。",
      "近知西岭上，玉管有时闻。"
    ]
  },
  {
    "id": "4cf437760f2226dc25629e1454fbfed8",
    "title": "江上",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "万里风来地，清江北望楼。",
      "云通梁苑路，月带楚城秋。",
      "刺字从漫灭，归途尚阻修。",
      "前程更烟水，吾道岂淹留。"
    ]
  },
  {
    "id": "4cf437760f2226dc5a5fd8926bacf625",
    "title": "鸶凤",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "旧镜鸾何处，衰桐凤不栖。",
      "金钱饶孔雀，锦段落山鸡。",
      "王子调清管，天人降紫泥。",
      "岂无云路分，相望不应迷。"
    ]
  },
  {
    "id": "4cf437760f2226dc8f9707f83a4c5a1c",
    "title": "因书",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "绝徼南通栈，孤城北枕江。",
      "猿声连月槛，鸟影落天窗。",
      "海石分棋子，郫筒当酒缸。",
      "生归话辛苦，别夜对凝釭。"
    ]
  },
  {
    "id": "4cf437760f2226dc4bd5ae1ba9ce532b",
    "title": "奉寄安国大师兼简子蒙",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "忆奉莲花座，兼闻贝叶经。",
      "岩光分蜡屐，涧响入铜瓶。",
      "日下徒推鹤，天涯正对萤。",
      "鱼山羡曹植，眷属有文星。"
    ]
  },
  {
    "id": "4cf437760f2226dc241b71a615d58c3d",
    "title": "闲游",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "危亭题竹粉，曲沼嗅荷花。",
      "数日同携酒，平明不在家。",
      "寻幽殊未极，得句总堪夸。",
      "强下西楼去，西楼倚暮霞。"
    ]
  },
  {
    "id": "4cf437760f2226dc083aa9e0d69df2c4",
    "title": "题李上谟壁",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "旧著思玄赋，新编杂拟诗。",
      "江庭犹近别，山舍得幽期。",
      "嫩割周颙韭，肥烹鲍照葵。",
      "饱闻南烛酒，仍及拨醅时。"
    ]
  },
  {
    "id": "4cf437760f2226dcd69bb89ab2df9dc3",
    "title": "江村题壁",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "沙岸竹森森，维艄听越禽。",
      "数家同老寿，一径自阴深。",
      "喜客尝留橘，应官说采金。",
      "倾壶真得地，爱日静霜砧。"
    ]
  },
  {
    "id": "4cf437760f2226dc87d2d1fb02fda4db",
    "title": "即日",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "桂林闻旧说，曾不异炎方。",
      "山响匡床语，花飘度腊香。",
      "几时逢雁足，著处断猿肠。",
      "独抚青青桂，临城忆雪霜。"
    ]
  },
  {
    "id": "4cf437760f2226dc1f4c08f14821ea53",
    "title": "秋日晚思",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "桐槿日零落，雨馀方寂寥。",
      "枕寒庄蝶去，窗冷胤萤销。",
      "取适琴将酒，忘名牧与樵。",
      "平生有游旧，一一在烟霄。"
    ]
  },
  {
    "id": "4cf437760f2226dc53c594295be52e07",
    "title": "春宵自遣",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "地胜遗尘事，身闲念岁华。",
      "晚晴风过竹，深夜月当花。",
      "石乱知泉咽，苔荒任径斜。",
      "陶然恃琴酒，忘却在山家。"
    ]
  },
  {
    "id": "4cf437760f2226dca2b6c165df53ab09",
    "title": "过姚孝子庐偶书",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "拱木临周道，荒庐积古苔。",
      "鱼因感姜出，鹤为吊陶来。",
      "两鬓蓬常乱，双眸血不开。",
      "圣朝敦尔类，非独路人哀。"
    ]
  },
  {
    "id": "4cf437760f2226dcfa7cd5c090fe2343",
    "title": "寒食行次冷泉驿",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "驿途仍近节，旅宿倍思家。",
      "独夜三更月，空庭一树花。",
      "介山当驿秀，汾水绕关斜。",
      "自怯春寒苦，那堪禁火赊。"
    ]
  },
  {
    "id": "4cf437760f2226dc458399feab164cfe",
    "title": "寄华岳孙逸",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "灵岳几千仞，老松逾百寻。",
      "攀崖仍蹑壁，啖叶复眠阴。",
      "海上呼三岛，斋中戏五禽。",
      "唯应逢阮籍，长啸作鸾音。"
    ]
  },
  {
    "id": "4cf437760f2226dc4c38efe8da6d75ea",
    "title": "七夕偶题",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "宝婺摇珠佩，常娥照玉轮。",
      "灵归天上匹，巧遗世间人。",
      "花果香千户，笙竽滥四邻。",
      "明朝晒犊鼻，方信阮家贫。"
    ]
  },
  {
    "id": "4cf437760f2226dc8eb58a2e922094a9",
    "title": "撰彭阳公志文毕有感",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "延陵留表墓，岘首送沈碑。",
      "敢伐不加点，犹当无愧辞。",
      "百生终莫报，九死谅难追。",
      "待得生金后，川原亦几移。"
    ]
  },
  {
    "id": "4cf437760f2226dce54d5206aaaee4b2",
    "title": "幽人",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "丹灶三年火，苍崖万岁藤。",
      "樵归说逢虎，棋罢正留僧。",
      "星斗同秦分，人烟接汉陵。",
      "东流清渭苦，不尽照衰兴。"
    ]
  },
  {
    "id": "4cf437760f2226dc3d13785729b927e8",
    "title": "过故崔兖海宅与崔明秀才话旧因寄僚杜赵李三掾",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "绛帐恩如昨，乌衣事莫寻。",
      "诸生空会葬，旧掾已华簪。",
      "共入留宾驿，俱分市骏金。",
      "莫凭无鬼论，终负托孤心。"
    ]
  },
  {
    "id": "4cf437760f2226dce0b2079c1df35455",
    "title": "故番禺侯以赃罪致不辜事觉母者",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "饮鸩非君命，兹身亦厚亡。",
      "江陵从种橘，交广合投香。",
      "不见千金子，空馀数仞墙。",
      "杀人须显戮，谁举汉三章。"
    ]
  },
  {
    "id": "4cf437760f2226dcbec933e902ca0607",
    "title": "咏云",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "捧月三更断，藏星七夕明。",
      "才闻飘迥路，旋见隔重城。",
      "潭暮随龙起，河秋压雁声。",
      "只应惟宋玉，知是楚神名。"
    ]
  },
  {
    "id": "4cf437760f2226dcf9659b6110838434",
    "title": "夜出西溪",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "东府忧春尽，西溪许日曛。",
      "月澄新涨水，星见欲销云。",
      "柳好休伤别，松高莫出群。",
      "军书虽倚马，犹未当能文。"
    ]
  },
  {
    "id": "4cf437760f2226dc1c07636020b333b0",
    "title": "九月于东逢雪",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "举家忻共报，秋雪堕前峰。",
      "岭外他年忆，于东此日逢。",
      "粒轻还自乱，花薄未成重。",
      "岂是惊离鬓，应来洗病容。"
    ]
  },
  {
    "id": "4cf437760f2226dc433ebfbe5c3a3161",
    "title": "僧院牡丹",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "薄叶风才倚，枝轻雾不胜。",
      "开先如避客，色浅为依僧。",
      "粉壁正荡水，缃帏初卷灯。",
      "倾城惟待笑，要裂几多缯。"
    ]
  },
  {
    "id": "4cf437760f2226dca7f4daaa2f244726",
    "title": "送丰都李尉",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "万古商于地，凭君泣路岐。",
      "固难寻绮季，可得信张仪。",
      "雨气燕先觉，叶阴蝉遽知。",
      "望乡尤忌晚，山晚更参差。"
    ]
  },
  {
    "id": "4cf437760f2226dcd6fc28f14c4ffe25",
    "title": "访隐",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "路到层峰断，门依老树开。",
      "月从平楚转，泉自上方来。",
      "薤白罗朝馔，松黄暖夜杯。",
      "相留笑孙绰，空解赋天台。"
    ]
  },
  {
    "id": "4cf437760f2226dcc1ad611615a610b4",
    "title": "寓兴",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "薄宦仍多病，从知竟远游。",
      "谈谐叨客礼，休浣接冥搜。",
      "树好频移榻，云奇不下楼。",
      "岂关无景物，自是有乡愁。"
    ]
  },
  {
    "id": "4cf437760f2226dc522753542108d7e7",
    "title": "归来",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "旧隐无何别，归来始更悲。",
      "难寻白道士，不见惠禅师。",
      "草径虫鸣急，沙渠水下迟。",
      "却将波浪眼，清晓对红梨。"
    ]
  },
  {
    "id": "4cf437760f2226dcdf84ee1c7fc1ac1c",
    "title": "子直晋昌李花",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "吴馆何时熨，秦台几夜熏。",
      "绡轻谁解卷，香异自先闻。",
      "月里谁无姊，云中亦有君。",
      "樽前见飘荡，愁极客襟分。"
    ]
  },
  {
    "id": "4cf437760f2226dc177ecd4e612ff7ae",
    "title": "河清与赵氏昆季宴集得拟杜工部",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "胜概殊江右，佳名逼渭川。",
      "虹收青嶂雨，鸟没夕阳天。",
      "客鬓行如此，沧波坐渺然。",
      "此中真得地，漂荡钓鱼船。"
    ]
  },
  {
    "id": "4cf437760f2226dc8aaf55f09863935e",
    "title": "寓目",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "园桂悬心碧，池莲饫眼红。",
      "此生真远客，几别即衰翁。",
      "小幌风烟入，高窗雾雨通。",
      "新知他日好，锦瑟傍朱栊。"
    ]
  },
  {
    "id": "4cf437760f2226dc51fd8d0691fed558",
    "title": "登霍山驿楼",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "庙列前峰迥，楼开四望穷。",
      "岭鼷岚色外，陂雁夕阳中。",
      "弱柳千条露，衰荷一面风。",
      "壶关有狂孽，速继老生功。"
    ]
  },
  {
    "id": "4cf437760f2226dc0dd8d0c87e6c4de5",
    "title": "寄和水部马郎中题兴德驿时昭义已平",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "仙郎倦去心，郑驿暂登临。",
      "水色潇湘阔，沙程朔漠深。",
      "鹢舟时往复，鸥鸟恣浮沉。",
      "更想逢归马，悠悠岳树阴。"
    ]
  },
  {
    "id": "4cf437760f2226dcd2be3f1e1c4de787",
    "title": "思贤顿",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "内殿张弦管，中原绝鼓鼙。",
      "舞成青海马，斗杀汝南鸡。",
      "不见华胥梦，空闻下蔡迷。",
      "宸襟他日泪，薄暮望贤西。"
    ]
  },
  {
    "id": "4cf437760f2226dc53ddcd73fad1ca92",
    "title": "有怀在蒙飞卿",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "薄宦频移疾，当年久索居。",
      "哀同庾开府，瘦极沈尚书。",
      "城绿新阴远，江清返照虚。",
      "所思惟翰墨，从古待双鱼。"
    ]
  },
  {
    "id": "4cf437760f2226dc254fa748ec736261",
    "title": "春深脱衣",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "睥睨江鸦集，堂皇海燕过。",
      "减衣怜蕙若，展帐动烟波。",
      "日烈忧花甚，风长奈柳何。",
      "陈遵容易学，身世醉时多。"
    ]
  },
  {
    "id": "4cf437760f2226dcf10b4122c1748f2e",
    "title": "怀求古翁",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "何时粉署仙，傲兀逐戎旃。",
      "关塞犹传箭，江湖莫系船。",
      "欲收棋子醉，竟把钓车眠。",
      "谢朓真堪忆，多才不忌前。"
    ]
  },
  {
    "id": "4cf437760f2226dc9b614c9475dc9d01",
    "title": "五月六日夜忆往岁秋与彻师同宿",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "紫阁相逢处，丹岩议宿时。",
      "堕蝉翻败叶，栖鸟定寒枝。",
      "万里飘流远，三年问讯迟。",
      "炎方忆初地，频梦碧琉璃。"
    ]
  },
  {
    "id": "4cf437760f2226dcacc6225c5fd331f6",
    "title": "城上",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "有客虚投笔，无憀独上城。",
      "沙禽失侣远，江树著阴轻。",
      "边遽稽天讨，军须竭地征。",
      "贾生游刃极，作赋又论兵。"
    ]
  },
  {
    "id": "4cf437760f2226dcd0ad1cbb09bdb08f",
    "title": "如有",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "如有瑶台客，相难复索归。",
      "芭蕉开绿扇，菡萏荐红衣。",
      "浦外传光远，烟中结响微。",
      "良宵一寸焰，回首是重帏。"
    ]
  },
  {
    "id": "4cf437760f2226dcf0daf544f868160c",
    "title": "朱槿花二首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "莲后红何患，梅先白莫夸。",
      "才飞建章火，又落赤城霞。",
      "不卷锦步障，未登油壁车。",
      "日西相对罢，休浣向天涯。"
    ]
  },
  {
    "id": "4cf437760f2226dcf0daf5440bd3d7ee",
    "title": "朱槿花二首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "勇多侵路去，恨有碍灯还。",
      "嗅自微微白，看成沓沓殷。",
      "坐疑忘物外，归去有帘间。",
      "君问伤春句，千辞不可删。"
    ]
  },
  {
    "id": "4cf437760f2226dcbba2f740e2d48da9",
    "title": "晋昌晚归马上赠",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "西北朝天路，登临思上才。",
      "城闲烟草遍，村暗雨云回。",
      "人岂无端别，猿应有意哀。",
      "征南予更远，吟断望乡台。"
    ]
  },
  {
    "id": "4cf437760f2226dcf816494173c5ee2e",
    "title": "清夜怨",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "含泪坐春宵，闻君欲度辽。",
      "绿池荷叶嫩，红砌杏花娇。",
      "曙月当窗满，征云出塞遥。",
      "画楼终日闭，清管为谁调。"
    ]
  },
  {
    "id": "4cf437760f2226dc2566c650dca996fe",
    "title": "题僧壁",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "舍生求道有前踪，乞脑剜身结愿重。",
      "大去便应欺粟颗，小来兼可隐针锋。",
      "蚌胎未满思新桂，琥珀初成忆旧松。",
      "若信贝多真实语，三生同听一楼钟。"
    ]
  },
  {
    "id": "4cf437760f2226dc55c6fef102ea3cef",
    "title": "赠刘司户",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "江风吹浪动云根，重碇危樯白日昏。",
      "已断燕鸿初起势，更惊骚客后归魂。",
      "汉廷急诏谁先入，楚路高歌自欲翻。",
      "万里相逢欢复泣，凤巢西隔九重门。"
    ]
  },
  {
    "id": "4cf437760f2226dc31444662e568f713",
    "title": "南朝",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "玄武湖中玉漏催，鸡鸣埭口绣襦回。",
      "谁言琼树朝朝见，不及金莲步步来。",
      "敌国军营漂木柹，前朝神庙锁烟煤。",
      "满宫学士皆颜色，江令当年只费才。"
    ]
  },
  {
    "id": "4cf437760f2226dc53cb514c0b9d0987",
    "title": "送崔珏往西川",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "年少因何有旅愁，欲为东下更西游。",
      "一条雪浪吼巫峡，千里火云烧益州。",
      "卜肆至今多寂寞，酒垆从古擅风流。",
      "浣花笺纸桃花色，好好题诗咏玉钩。"
    ]
  },
  {
    "id": "4cf437760f2226dc18c0c5959aa97013",
    "title": "饮席戏赠同舍",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "洞中屐响省分携，不是花迷客自迷。",
      "珠树重行怜翡翠，玉楼双舞羡鹍鸡。",
      "兰回旧蕊缘屏绿，椒缀新香和壁泥。",
      "唱尽阳关无限叠，半杯松叶冻颇黎。"
    ]
  },
  {
    "id": "4cf437760f2226dc18de6265d71d00a5",
    "title": "令狐八拾遗",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "二十中郎未足希，骊驹先自有光辉。",
      "兰亭宴罢方回去，雪夜诗成道韫归。",
      "汉苑风烟吹客梦，云台洞穴接郊扉。",
      "嗟予久抱临邛渴，便欲因君问钓矶。"
    ]
  },
  {
    "id": "4cf437760f2226dc15569bc9c6cd40f3",
    "title": "寄令狐学士",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "秘殿崔嵬拂彩霓，曹司今在殿东西。",
      "赓歌太液翻黄鹄，从猎陈仓获碧鸡。",
      "晓饮岂知金掌迥，夜吟应讶玉绳低。",
      "钧天虽许人间听，阊阖门多梦自迷。"
    ]
  },
  {
    "id": "4cf437760f2226dcfbb7d3aee3069804",
    "title": "哭刘蕡",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "上帝深宫闭九阍，巫咸不下问衔冤。",
      "广陵别后春涛隔，湓浦书来秋雨翻。",
      "只有安仁能作诔，何曾宋玉解招魂。",
      "平生风义兼师友，不敢同君哭寝门。"
    ]
  },
  {
    "id": "4cf437760f2226dc1679263c0633432a",
    "title": "荆门西下",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "一夕南风一叶危，荆云回望夏云时。",
      "人生岂得轻离别，天意何曾忌崄巇。",
      "骨肉书题安绝徼，蕙兰蹊径失佳期。",
      "洞庭湖阔蛟龙恶，却羡杨朱泣路岐。"
    ]
  },
  {
    "id": "4cf437760f2226dccca2ea29c8c06c7f",
    "title": "少年",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "外戚平羌第一功，生年二十有重封。",
      "直登宣室螭头上，横过干泉豹尾中。",
      "别馆觉来云雨梦，后门归去蕙兰丛。",
      "灞陵夜猎随田窦，不识寒郊自转蓬。"
    ]
  },
  {
    "id": "4cf437760f2226dc3ab7d31d2f9b0fbb",
    "title": "药转",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "郁金堂北画楼东，换骨神方上药通。",
      "露气暗连青桂苑，风声偏猎紫兰丛。",
      "长筹未必输孙皓，香枣何劳问石崇。",
      "忆事怀人兼得句，翠衾归卧绣帘中。"
    ]
  },
  {
    "id": "4cf437760f2226dcaf97ffc05bf5b63f",
    "title": "杜工部蜀中离席",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "人生何处不离群，世路干戈惜暂分。",
      "雪岭未归天外使，松州犹驻殿前军。",
      "座中醉客延醒客，江上晴云杂雨云。",
      "美酒成都堪送老，当垆仍是卓文君。"
    ]
  },
  {
    "id": "4cf437760f2226dcbb512b759d68991a",
    "title": "二月二日",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "二月二日江上行，东风日暖闻吹笙。",
      "花须柳眼各无赖，紫蝶黄蜂俱有情。",
      "万里忆归元亮井，三年从事亚夫营。",
      "新滩莫悟游人意，更作风檐夜雨声。"
    ]
  },
  {
    "id": "4cf437760f2226dc87d2d1fb777f819f",
    "title": "即日",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "一岁林花即日休，江间亭下怅淹留。",
      "重吟细把真无奈，已落犹开未放愁。",
      "山色正来衔小苑，春阴只欲傍高楼。",
      "金鞍忽散银壶漏，更醉谁家白玉钩。"
    ]
  },
  {
    "id": "4cf437760f2226dc6b9a143cc66440cc",
    "title": "九成宫",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "十二层城阆苑西，平时避暑拂虹霓。",
      "云随夏后双龙尾，风逐周王八骏蹄。",
      "吴岳晓光连翠巘，甘泉晚景上丹梯。",
      "荔枝卢橘沾恩幸，鸾鹊天书湿紫泥。"
    ]
  },
  {
    "id": "4cf437760f2226dc3715f4e3c43b4b00",
    "title": "咏史二首·其二",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "历览前贤国与家，成由勤俭破由奢。",
      "何须琥珀方为枕，岂得真珠始是车。",
      "运去不逢青海马，力穷难拔蜀山蛇。",
      "几人曾预南薰曲，终古苍梧哭翠华。"
    ]
  },
  {
    "id": "4cf437760f2226dcb3196d2689885c6d",
    "title": "无题四首其三",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "含情春晼晚，暂见夜阑干。",
      "楼响将登怯，帘烘欲过难。",
      "多羞钗上燕，真愧镜中鸾。",
      "归去横塘晓，华星送宝鞍。"
    ]
  },
  {
    "id": "4cf437760f2226dcfb72aa703723155f",
    "title": "赴职梓潼留别畏之员外同年",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "佳兆联翩遇凤凰，雕文羽帐紫金床。",
      "桂花香处同高第，柿叶翻时独悼亡。",
      "乌鹊失栖长不定，鸳鸯何事自相将。",
      "京华庸蜀三千里，送到咸阳见夕阳。"
    ]
  },
  {
    "id": "4cf437760f2226dcc93e2ab8c1ed5a54",
    "title": "曲池",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "日下繁香不自持，月中流艳与谁期。",
      "迎忧急鼓疏钟断，分隔休灯灭烛时。",
      "张盖欲判江滟滟，回头更望柳丝丝。",
      "从来此地黄昏散，未信河梁是别离。"
    ]
  },
  {
    "id": "4cf437760f2226dc4d29ccc6a92738ec",
    "title": "留赠畏之其一",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "清时无事奏明光，不遣当关报早霜。",
      "中禁词臣寻引领，左川归客自回肠。",
      "郎君下笔惊鹦鹉，侍女吹笙弄凤凰。",
      "空寄大罗天上事，众仙同日咏霓裳。"
    ]
  },
  {
    "id": "4cf437760f2226dc921013796ed656cc",
    "title": "碧城三首·其一",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "碧城十二曲阑干，犀辟尘埃玉辟寒。",
      "阆苑有书多附鹤，女床无树不栖鸾。",
      "星沉海底当窗见，雨过河源隔座看。",
      "若是晓珠明又定，一生长对水晶盘。"
    ]
  },
  {
    "id": "4cf437760f2226dcf04437f500e44794",
    "title": "碧城三首·其二",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "对影闻声已可怜，玉池荷叶正田田。",
      "不逢萧史休回首，莫见洪崖又拍肩。",
      "紫凤放娇衔楚佩，赤鳞狂舞拨湘弦。",
      "鄂君怅望舟中夜，绣被焚香独自眠。"
    ]
  },
  {
    "id": "4cf437760f2226dcf5b799f301258779",
    "title": "碧城三首·其三",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "七夕来时先有期，洞房帘箔至今垂。",
      "玉轮顾兔初生魄，铁网珊瑚未有枝。",
      "检与神方教驻景，收将凤纸写相思。",
      "武皇内传分明在，莫道人间总不知。"
    ]
  },
  {
    "id": "4cf437760f2226dcc60b8f1291cf8ae1",
    "title": "对雪二首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "【其一】",
      "寒气先侵玉女扉，清光旋透省郎闱。",
      "梅花大庾岭头发，柳絮章台街里飞。",
      "欲舞定随曹植马，有情应湿谢庄衣。",
      "龙山万里无多远，留待行人二月归。",
      "【其二】",
      "旋扑珠帘过粉墙，轻于柳絮重于霜。",
      "已随江令夸琼树，又入卢家妒玉堂。",
      "侵夜可能争桂魄，忍寒应欲试梅妆。",
      "关河冻合东西路，肠断斑骓送陆郎。"
    ]
  },
  {
    "id": "4cf437760f2226dcc60b8f12cccc9a15",
    "title": "对雪二首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "旋扑珠帘过粉墙，轻于柳絮重于霜。",
      "已随江令夸琼树，又入卢家妒玉堂。",
      "侵夜可能争桂魄，忍寒应欲试梅妆。",
      "关河冻合东西路，肠断斑骓送陆郎。"
    ]
  },
  {
    "id": "4cf437760f2226dc6d42b626a52770e5",
    "title": "蜂",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "小苑华池烂熳通，后门前槛思无穷。",
      "宓妃腰细才胜露，赵后身轻欲倚风。",
      "红壁寂寥崖蜜尽，碧帘迢遰雾巢空。",
      "青陵粉碟休离恨，长定相逢二月中。"
    ]
  },
  {
    "id": "4cf437760f2226dcf15cbbf70d552ae7",
    "title": "玉山",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "玉山高与阆风齐，玉水清流不贮泥。",
      "何处更求回日驭，此中兼有上天梯。",
      "珠容百斛龙休睡，桐拂千寻凤要栖。",
      "闻道神仙有才子，赤箫吹罢好相携。"
    ]
  },
  {
    "id": "4cf437760f2226dc9fb5f53c250e797a",
    "title": "牡丹",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "锦帏初卷卫夫人，绣被犹堆越鄂君。",
      "垂手乱翻雕玉佩，招腰争舞郁金裙。",
      "石家蜡烛何曾剪，荀令香炉可待熏。",
      "我是梦中传彩笔，欲书花叶寄朝云。"
    ]
  },
  {
    "id": "4cf437760f2226dc8096085abd9045f1",
    "title": "一片·其二",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "一片非烟隔九枝，蓬峦仙仗俨云旗。",
      "天泉水暖龙吟细，露畹春多凤舞迟。",
      "榆荚散来星斗转，桂华寻去月轮移。",
      "人间桑海朝朝变，莫遣佳期更后期。"
    ]
  },
  {
    "id": "4cf437760f2226dc49869d0f10fd2218",
    "title": "促漏",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "促漏遥钟动静闻，报章重叠杳难分。",
      "舞鸾镜匣收残黛，睡鸭香炉换夕熏。",
      "归去定知还向月，梦来何处更为云？",
      "南塘渐暖蒲堪结，两两鸳鸯护水纹。"
    ]
  },
  {
    "id": "4cf437760f2226dc6a7f1333ed935579",
    "title": "可叹",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "幸会东城宴未回，年华忧共水相催。",
      "梁家宅里秦宫入，赵后楼中赤凤来。",
      "冰簟且眠金镂枕，琼筵不醉玉交杯。",
      "宓妃愁坐芝田馆，用尽陈王八斗才。"
    ]
  },
  {
    "id": "4cf437760f2226dc89d0fec244c9eeb0",
    "title": "圣女祠",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "松篁台殿蕙香帏，龙护瑶窗凤掩扉。",
      "无质易迷三里雾，不寒长著五铢衣。",
      "人间定有崔罗什，天上应无刘武威。",
      "寄问钗头双白燕，每朝珠馆几时归。"
    ]
  },
  {
    "id": "4cf437760f2226dc13cea10f76f6aad7",
    "title": "临发崇让宅紫薇",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "一树浓姿独看来，秋庭暮雨类轻埃。",
      "不先摇落应为有，已欲别离休更开。",
      "桃绶含情依露井，柳绵相忆隔章台。",
      "天涯地角同荣谢，岂要移根上苑栽。"
    ]
  },
  {
    "id": "4cf437760f2226dc8128a61219dc2012",
    "title": "及第东归次灞上却寄同年",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "芳桂当年各一枝，行期未分压春期。",
      "江鱼朔雁长相忆，秦树嵩云自不知。",
      "下苑经过劳想像，东门送饯又差池。",
      "灞陵柳色无离恨，莫枉长条赠所思。"
    ]
  },
  {
    "id": "4cf437760f2226dcc45373a853c1dadd",
    "title": "野菊",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "苦竹园南椒坞边，微香冉冉泪涓涓。",
      "已悲节物同寒雁，忍委芳心与暮蝉。",
      "细路独来当此夕，清尊相伴省他年。",
      "紫云新苑移花处，不取霜栽近御筵。"
    ]
  },
  {
    "id": "4cf437760f2226dc660b09fe9ad19cc7",
    "title": "过伊仆射旧宅",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "朱邸方酬力战功，华筵俄叹逝波穷。",
      "回廊檐断燕飞去，小阁尘凝人语空。",
      "幽泪欲干残菊露，馀香犹入败荷风。",
      "何能更涉泷江去，独立寒流吊楚宫。"
    ]
  },
  {
    "id": "4cf437760f2226dc02ec4ca709771126",
    "title": "银河吹笙",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "怅望银河吹玉笙，楼寒院冷接平明。",
      "重衾幽梦他年断，别树羁雌昨夜惊。",
      "月榭故香因雨发，风帘残烛隔霜清。",
      "不须浪作缑山意，湘瑟秦箫自有情。"
    ]
  },
  {
    "id": "4cf437760f2226dcd2ce9d60158a245f",
    "title": "与同年李定言曲水闲话戏作",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "海燕参差沟水流，同君身世属离忧。",
      "相携花下非秦赘，对泣春天类楚囚。",
      "碧草暗侵穿苑路，珠帘不卷枕江楼。",
      "莫惊五胜埋香骨，地下伤春亦白头。"
    ]
  },
  {
    "id": "4cf437760f2226dc4575ec1aea8925e4",
    "title": "闻歌",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "敛笑凝眸意欲歌，高云不动碧嵯峨。",
      "铜台罢望归何处，玉辇忘还事几多。",
      "青冢路边南雁尽，细腰宫里北人过。",
      "此声肠断非今日，香灺灯光奈尔何。"
    ]
  },
  {
    "id": "4cf437760f2226dc5066a648d83fff2a",
    "title": "赠华阳宋真人兼寄清都刘先生",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "沦谪千年别帝宸，至今犹谢蕊珠人。",
      "但惊茅许同仙籍，不道刘卢是世亲。",
      "玉捡赐书迷凤篆，金华归驾冷龙鳞。",
      "不因杖屦逢周史，徐甲何曾有此身。"
    ]
  },
  {
    "id": "4cf437760f2226dc6bd5cb78a47b0cc9",
    "title": "楚宫二首其二",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "月姊曾逢下彩蟾，倾城消息隔重帘。",
      "已闻佩响知腰细，更辨弦声觉指纤。",
      "暮雨自归山悄悄，秋河不动夜厌厌。",
      "王昌且在墙东住，未必金堂得免嫌。"
    ]
  },
  {
    "id": "4cf437760f2226dc00b628ec09dfec4e",
    "title": "和友人戏赠二首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "东望花楼会不同，西来双燕信休通。",
      "仙人掌冷三霄露，玉女窗虚五夜风。",
      "翠袖自随回雪转，烛房寻类外庭空。",
      "殷勤莫使清香透，牢合金鱼锁桂丛。"
    ]
  },
  {
    "id": "4cf437760f2226dc00b628ec6882d787",
    "title": "和友人戏赠二首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "迢遰青门有几关，柳梢楼角见南山。",
      "明珠可贯须为佩，白璧堪裁且作环。",
      "子夜休歌团扇掩，新正未破剪刀闲。",
      "猿啼鹤怨终年事，未抵熏炉一夕间。"
    ]
  },
  {
    "id": "4cf437760f2226dcace22ca1ce5424f4",
    "title": "题二首后重有戏赠任秀才",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "一丈红蔷拥翠筠，罗窗不识绕街尘。",
      "峡中寻觅长逢雨，月里依稀更有人。",
      "虚为错刀留远客，枉缘书札损文鳞。",
      "遥知小阁还斜照，羡杀乌龙卧锦茵。"
    ]
  },
  {
    "id": "4cf437760f2226dcf1c042049cb9973d",
    "title": "重有感",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "玉帐牙旗得上游，安危须共主君忧。",
      "窦融表已来关右，陶侃军宜次石头。",
      "岂有蛟龙愁失水，更无鹰隼与高秋。",
      "昼号夜哭兼幽显，早晚星关雪涕收。"
    ]
  },
  {
    "id": "4cf437760f2226dc8061bacc52f10f34",
    "title": "中元作",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "绛节飘飖宫国来，中元朝拜上清回。",
      "羊权须得金条脱，温峤终虚玉镜台。",
      "曾省惊眠闻雨过，不知迷路为花开。",
      "有娀未抵瀛洲远，青雀如何鸩鸟媒。"
    ]
  },
  {
    "id": "4cf437760f2226dc9c7339557bdc39c9",
    "title": "楚宫",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "湘波如泪色漻缪，楚厉迷魂逐恨遥。",
      "枫树夜猿愁自断，女萝山鬼语相邀。",
      "空归腐败犹难复，更困腥臊岂易招。",
      "但使故乡三户在，彩丝谁惜惧长蛟。"
    ]
  },
  {
    "id": "4cf437760f2226dc33a13282655dd6f6",
    "title": "宿晋昌亭闻惊禽",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "羁绪鳏鳏夜景侵，高窗不掩见惊禽。",
      "飞来曲渚烟方合，过尽南塘树更深。",
      "胡马嘶和榆塞笛，楚猿吟杂橘村砧。",
      "失群挂木知何限，远隔天涯共此心。"
    ]
  },
  {
    "id": "4cf437760f2226dce2579e339c8bc4d4",
    "title": "深宫",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "金殿销香闭绮栊，玉壶传点咽铜龙。",
      "狂飙不惜萝阴薄，清露偏知桂叶浓。",
      "斑竹岭边无限泪，景阳宫里及时钟。",
      "岂知为雨为云处，只有高唐十二峰。"
    ]
  },
  {
    "id": "4cf437760f2226dc83c3ec1094a32741",
    "title": "郑州献从叔舍人袖",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "蓬岛烟霞阆苑钟，三官笺奏附金龙。",
      "茅君奕世仙曹贵，许掾全家道气浓。",
      "绛简尚参黄纸案，丹炉犹用紫泥封。",
      "不知他日华阳洞，许上经楼第几重。"
    ]
  },
  {
    "id": "4cf437760f2226dc283231abe2c01214",
    "title": "题白石莲花寄楚公",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "白石莲花谁所共，六时长捧佛前灯。",
      "空庭苔藓饶霜露，时梦西山老病僧。",
      "大海龙宫无限地，诸天雁塔几多层。",
      "漫夸鹙子真罗汉，不会牛车是上乘。"
    ]
  },
  {
    "id": "4cf437760f2226dc419fd76e8b885505",
    "title": "隋宫守岁",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "消息东郊木帝回，宫中行乐有新梅。",
      "沉香甲煎为庭燎，玉液琼苏作寿杯。",
      "遥望露盘疑是月，远闻鼍鼓欲惊雷。",
      "昭阳第一倾城客，不踏金莲不肯来。"
    ]
  },
  {
    "id": "4cf437760f2226dc1e93087ef16fa561",
    "title": "茂陵",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "汉家天马出蒲梢，苜蓿榴花遍近郊。",
      "内苑只知含凤觜，属车无复插鸡翘。",
      "玉桃偷得怜方朔，金屋修成贮阿娇。",
      "谁料苏卿老归国，茂陵松柏雨萧萧。"
    ]
  },
  {
    "id": "4cf437760f2226dc47814fa6ef05dc84",
    "title": "泪",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "永巷长年怨绮罗，离情终日思风波。",
      "湘江竹上痕无限，岘首碑前洒几多。",
      "人去紫台秋入塞，兵残楚帐夜闻歌。",
      "朝来灞水桥边问，未抵青袍送玉珂。"
    ]
  },
  {
    "id": "4cf437760f2226dcdd6df7f9e3613c28",
    "title": "十字水期韦潘侍御同年不至时韦寓居水次故郭汾宁宅",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "伊水溅溅相背流，朱栏画阁几人游。",
      "漆灯夜照真无数，蜡炬晨炊竟未休。",
      "顾我有怀同大梦，期君不至更沉忧。",
      "西园碧树今谁主，与近高窗卧听秋。"
    ]
  },
  {
    "id": "4cf437760f2226dc16c262208cf825d6",
    "title": "流莺",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "流莺飘荡复参差，渡陌临流不自持。",
      "巧啭岂能无本意，良辰未必有佳期。",
      "风朝露夜阴晴里，万户千门开闭时。",
      "曾苦伤春不忍听，凤城何处有花枝。"
    ]
  },
  {
    "id": "4cf437760f2226dc0eed1c8f26fe1127",
    "title": "和韩录事送宫人入道",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "星使追还不自由，双童捧上绿琼辀。",
      "九枝灯下朝金殿，三素云中侍玉楼。",
      "凤女颠狂成久别，月娥孀独好同游。",
      "当时若爱韩公子，埋骨成灰恨未休。"
    ]
  },
  {
    "id": "4cf437760f2226dc9c41f490105d6019",
    "title": "七月二十九日崇让宅讌作",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "露如微霰下前池，月过回塘万竹悲。",
      "浮世本来多聚散，红蕖何事亦离披。",
      "悠扬归梦惟灯见，濩落生涯独酒知。",
      "岂到白头长只尔，嵩阳松雪有心期。"
    ]
  },
  {
    "id": "4cf437760f2226dc003c94ba065d6aee",
    "title": "赠从兄阆之",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "怅望人间万事违，私书幽梦约忘机。",
      "荻花村里鱼标在，石藓庭中鹿迹微。",
      "幽径定携僧共入，寒塘好与月相依。",
      "城中猘犬憎兰佩，莫损幽芳久不归。"
    ]
  },
  {
    "id": "4cf437760f2226dc025fd28fae59aeaa",
    "title": "行至金牛驿寄兴元渤海尚书",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "楼上春云水底天，五云章色破巴笺。",
      "诸生个个王恭柳，从事人人庾杲莲。",
      "六曲屏风江雨急，九枝灯檠夜珠圆。",
      "深惭走马金牛路，骤和陈王白玉篇。"
    ]
  },
  {
    "id": "4cf437760f2226dc6ec6810300859189",
    "title": "梓州罢吟寄同舍",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "不拣花朝与雪朝，五年从事霍嫖姚。",
      "君缘接座交珠履，我为分行近翠翘。",
      "楚雨含情皆有托，漳滨卧病竟无憀。",
      "长吟远下燕台去，惟有衣香染未销。"
    ]
  },
  {
    "id": "4cf437760f2226dc23c9bc4dc3178351",
    "title": "昨日",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "昨日紫姑神去也，今朝青鸟使来赊。",
      "未容言语还分散，少得团圆足怨嗟。",
      "二八月轮蟾影破，十三弦柱雁行斜。",
      "平明钟后更何事，笑倚墙边梅树花。"
    ]
  },
  {
    "id": "4cf437760f2226dcb0b5c1dd12b79bb7",
    "title": "汴上送李郢之苏州",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "人高诗苦滞夷门，万里梁王有旧园。",
      "烟幌自应怜白纻，月楼谁伴咏黄昏。",
      "露桃涂颊依苔井，风柳夸腰住水村。",
      "苏小小坟今在否，紫兰香径与招魂。"
    ]
  },
  {
    "id": "4cf437760f2226dcfa37571e406e863b",
    "title": "赠郑谠处士",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "浪迹江湖白发新，浮云一片是吾身。",
      "寒归山观随棋局，暖入汀洲逐钓轮。",
      "越桂留烹张翰鲙，蜀姜供煮陆机莼。",
      "相逢一笑怜疏放，他日扁舟有故人。"
    ]
  },
  {
    "id": "4cf437760f2226dc36b86773e945b8a9",
    "title": "复至裴明府所居",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "伊人卜筑自幽深，桂巷杉篱不可寻。",
      "柱上雕虫对书字，槽中瘦马仰听琴。",
      "求之流辈岂易得，行矣关山方独吟。",
      "赊取松醪一斗酒，与君相伴洒烦襟。"
    ]
  },
  {
    "id": "4cf437760f2226dc58b3694fa5e7418c",
    "title": "览古",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "莫恃金汤忽太平，草间霜露古今情。",
      "空糊赪坏真何益，欲举黄旗竟未成。",
      "长乐瓦飞随水逝，景阳钟堕失天明。",
      "回头一吊箕山客，始信逃尧不为名。"
    ]
  },
  {
    "id": "4cf437760f2226dc6360fc1913962c30",
    "title": "子初郊墅",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "看山对酒君思我，听鼓离城我访君。",
      "腊雪已添墙下水，斋钟不散槛前云。",
      "阴移竹柏浓还淡，歌杂渔樵断更闻。",
      "亦拟村南买烟舍，子孙相约事耕耘。"
    ]
  },
  {
    "id": "4cf437760f2226dc66c88aa01d9b098e",
    "title": "汉南书事",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "西师万众几时回，哀痛天书近已裁。",
      "文吏何曾重刀笔，将军犹自舞轮台。",
      "几时拓土成王道，从古穷兵是祸胎。",
      "陛下好生千万寿，玉楼长御白云杯。"
    ]
  },
  {
    "id": "4cf437760f2226dc35b3bab9617ed324",
    "title": "当句有对",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "密迩平阳接上兰，秦楼鸳瓦汉宫盘。",
      "池光不定花光乱，日气初涵露气乾。",
      "但觉游蜂饶舞蝶，岂知孤凤忆离鸾。",
      "三星自转三山远，紫府程遥碧落宽。"
    ]
  },
  {
    "id": "4cf437760f2226dc1de51c18474f7f4a",
    "title": "井络",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "井络天彭一掌中，漫夸天设剑为峰。",
      "阵图东聚燕江石，边柝西悬雪岭松。",
      "堪叹故君成杜宇，可能先主是真龙。",
      "将来为报奸雄辈，莫向金牛访旧踪。"
    ]
  },
  {
    "id": "4cf437760f2226dc303ceff12ea90b4f",
    "title": "写意",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "燕雁迢迢隔上林，高秋望断正长吟。",
      "人间路有潼江险，天外山惟玉垒深。",
      "日向花间留返照，云从城上结层阴。",
      "三年已制思乡泪，更入新年恐不禁。"
    ]
  },
  {
    "id": "4cf437760f2226dc1b9ae397495aba79",
    "title": "随师东",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "东征日调万黄金，几竭中原买斗心。",
      "军令未闻诛马谡，捷书惟是报孙歆。",
      "但须鸑鷟巢阿阁，岂假鸱鸮在泮林。",
      "可惜前朝玄菟郡，积骸成莽阵云深。"
    ]
  },
  {
    "id": "4cf437760f2226dcc9732f8ea7f3a9d5",
    "title": "宋玉",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "何事荆台百万家，惟教宋玉擅才华。",
      "楚辞已不饶唐勒，风赋何曾让景差。",
      "落日渚宫供观阁，开年云梦送烟花。",
      "可怜庾信寻荒径，犹得三朝托后车。"
    ]
  },
  {
    "id": "4cf437760f2226dc77de99b66bddf025",
    "title": "韩同年新居饯韩西迎家室戏赠",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "籍籍征西万户侯，新缘贵婿起朱楼。",
      "一名我漫居先甲，千骑君翻在上头。",
      "云路招邀回彩凤，天河迢遰笑牵牛。",
      "南朝禁脔无人近，瘦尽琼枝咏四愁。"
    ]
  },
  {
    "id": "4cf437760f2226dc88463d01b6ffd2fd",
    "title": "奉和太原公送前杨秀才戴兼招杨正字戎",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "潼关地接古弘农，万里高飞雁与鸿。",
      "桂树一枝当白日，芸香三代继清风。",
      "仙舟尚惜乖双美，彩服何由得尽同。",
      "谁惮士龙多笑疾，美髭终类晋司空。"
    ]
  },
  {
    "id": "4cf437760f2226dc8256428c35eaf397",
    "title": "赠赵协律晰",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "俱识孙公与谢公，二年歌哭处还同。",
      "已叨邹马声华末，更共刘卢族望通。",
      "南省恩深宾馆在，东山事往妓楼空。",
      "不堪岁暮相逢地，我欲西征君又东。"
    ]
  },
  {
    "id": "4cf437760f2226dcfed8a68de29d80d1",
    "title": "正月崇让宅",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "密锁重关掩绿苔，廊深阁迥此徘徊。",
      "先知风起月含晕，尚自露寒花未开。",
      "蝙拂帘旌终展转，鼠翻窗网小惊猜。",
      "背灯独共馀香语，不觉犹歌起夜来。"
    ]
  },
  {
    "id": "4cf437760f2226dcd8bcb259d4487294",
    "title": "曲江",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "望断平时翠辇过，空闻子夜鬼悲歌。",
      "金舆不返倾城色，玉殿犹分下苑波。",
      "死忆华亭闻唳鹤，老忧王室泣铜驼。",
      "天荒地变心难折，若比阳春意未多。"
    ]
  },
  {
    "id": "4cf437760f2226dc224a09b891bb807b",
    "title": "柳",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "江南江北雪初消，漠漠轻黄惹嫩条。",
      "灞岸已攀行客手，楚宫先骋舞姬腰。",
      "清明带雨临官道，晚日含风拂野桥。",
      "如线如丝正牵恨，王孙归路一何遥。"
    ]
  },
  {
    "id": "4cf437760f2226dc631e9b30819a0217",
    "title": "九日",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "曾共山翁把酒时，霜天白菊绕阶墀。",
      "十年泉下无人问，九日樽前有所思。",
      "不学汉臣栽苜蓿，空教楚客咏江篱。",
      "郎君官贵施行马，东阁无因再得窥。"
    ]
  },
  {
    "id": "4cf437760f2226dc043058e971c8c6fc",
    "title": "赠司勋杜十三员外",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "杜牧司勋字牧之，清秋一首杜秋诗。",
      "前身应是梁江总，名总还曾字总持。",
      "心铁已从干镆利，鬓丝休叹雪霜垂。",
      "汉江远吊西江水，羊祜韦丹尽有碑。"
    ]
  },
  {
    "id": "4cf437760f2226dc64cf0a2f4aef9ef2",
    "title": "天平公座中呈令狐令公时蔡京在坐京曾为僧徒故有第五句",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "罢执霓旌上醮坛，慢妆娇树水晶盘。",
      "更深欲诉蛾眉敛，衣薄临醒玉艳寒。",
      "白足禅僧思败道，青袍御史拟休官。",
      "虽然同是将军客，不敢公然子细看。"
    ]
  },
  {
    "id": "4cf437760f2226dc051e3c26a144c487",
    "title": "题道静院院在中条山故王颜中丞所置虢州刺史舍官居此今写真存焉",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "紫府丹成化鹤群，青松手植变龙文。",
      "壶中别有仙家日，岭上犹多隐士云。",
      "独坐遗芳成故事，褰帷旧貌似元君。",
      "自怜筑室灵山下，徒望朝岚与夕曛。"
    ]
  },
  {
    "id": "4cf437760f2226dc46284c44546ede0d",
    "title": "题小松",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "怜君孤秀植庭中，细叶轻阴满座风。",
      "桃李盛时虽寂寞，雪霜多后始青葱。",
      "一年几变枯荣事，百尺方资柱石功。",
      "为谢西园车马客，定悲摇落尽成空。"
    ]
  },
  {
    "id": "4cf437760f2226dc70d2c1f57f249f91",
    "title": "行次昭应县道上送户部李郎中充昭义攻讨",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "将军大旆扫狂童，诏选名贤赞武功。",
      "暂逐虎牙临故绛，远含鸡舌过新丰。",
      "鱼游沸鼎知无日，鸟覆危巢岂待风。",
      "早勒勋庸燕石上，伫光纶綍汉廷中。"
    ]
  },
  {
    "id": "4cf437760f2226dc25f14b87d80528d8",
    "title": "奉同诸公题河中任中丞新创河亭四韵之作",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "万里谁能访十洲，新亭云搆压中流。",
      "河鲛纵玩难为室，海蜃遥惊耻化楼。",
      "左右名山穷远目，东西大道锁轻舟。",
      "独留巧思传千古，长与蒲津作胜游。"
    ]
  },
  {
    "id": "4cf437760f2226dc02a1f3494999fdc6",
    "title": "过故府中武威公交城旧庄感事",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "信陵亭馆接郊畿，幽象遥通晋水祠。",
      "日落高门喧燕雀，风飘大树撼熊罴。",
      "新蒲似笔思投日，芳草如茵忆吐时。",
      "山下只今黄绢字，泪痕犹堕六州儿。"
    ]
  },
  {
    "id": "4cf437760f2226dcd177b84cedb8313c",
    "title": "赠田叟",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "荷蓧衰翁似有情，相逢携手绕村行。",
      "烧畬晓映远山色，伐树暝传深谷声。",
      "鸥鸟忘机翻浃洽，交亲得路昧平生。",
      "抚躬道直诚感激，在野无贤心自惊。"
    ]
  },
  {
    "id": "4cf437760f2226dc511449a7fdf02f93",
    "title": "赠别前蔚州契苾使君",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "何年部落到阴陵，奕世勤王国史称。",
      "夜卷牙旗千帐雪，朝飞羽骑一河冰。",
      "蕃儿襁负来青冢，狄女壶浆出白登。",
      "日晚鸊鹈泉畔猎，路人遥识郅都鹰。"
    ]
  },
  {
    "id": "4cf437760f2226dcf09f48c312e3b3aa",
    "title": "和人题真娘墓",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "虎丘山下剑池边，长遣游人叹逝川。",
      "罥树断丝悲舞席，出云清梵想歌筵。",
      "柳眉空吐效颦叶，榆荚还飞买笑钱。",
      "一自香魂招不得，只应江上独婵娟。"
    ]
  },
  {
    "id": "4cf437760f2226dc21d4f43344b20518",
    "title": "人日即事",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "文王喻复今朝是，子晋吹笙此日同。",
      "舜格有苗旬太远，周称流火月难穷。",
      "镂金作胜传荆俗，剪彩为人起晋风。",
      "独想道衡诗思苦，离家恨得二年中。"
    ]
  },
  {
    "id": "4cf437760f2226dc2a1f5039755ab937",
    "title": "春日寄怀",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "世间荣落重逡巡，我独丘园坐四春。",
      "纵使有花兼有月，可堪无酒又无人。",
      "青袍似草年年定，白发如丝日日新。",
      "欲逐风波千万里，未知何路到龙津。"
    ]
  },
  {
    "id": "4cf437760f2226dc23756a921190908a",
    "title": "和刘评事永乐闲居见寄",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "白社幽闲君暂居，青云器业我全疏。",
      "看封谏草归鸾掖，尚贲衡门待鹤书。",
      "莲耸碧峰关路近，荷翻翠扇水堂虚。",
      "自探典籍忘名利，欹枕时惊落蠹鱼。"
    ]
  },
  {
    "id": "4cf437760f2226dc058d578c9b06e6f0",
    "title": "和马郎中移白菊见示",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "陶诗只采黄金实，郢曲新传白雪英。",
      "素色不同篱下发，繁花疑自月中生。",
      "浮杯小摘开云母，带露全移缀水精。",
      "偏称含香五字客，从兹得地始芳荣。"
    ]
  },
  {
    "id": "4cf437760f2226dc31d795b892a1d4a1",
    "title": "喜闻太原同院崔侍御台拜兼寄在台三二同年之什",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "鹏鱼何事遇屯同，云水升沉一会中。",
      "刘放未归鸡树老，邹阳新去兔园空。",
      "寂寥我对先生柳，赫奕君乘御史骢。",
      "若向南台见莺友，为传垂翅度春风。"
    ]
  },
  {
    "id": "4cf437760f2226dced74c84318bbd08e",
    "title": "无题",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "万里风波一叶舟，忆归初罢更夷犹。",
      "碧江地没元相引，黄鹤沙边亦少留。",
      "益德冤魂终报主，阿童高义镇横秋。",
      "人生岂得长无谓，怀古思乡共白头。"
    ]
  },
  {
    "id": "4cf437760f2226dca2c296a8fa74362e",
    "title": "回中牡丹为雨所败二首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "下苑他年未可追，西州今日忽相期。",
      "水亭暮雨寒犹在，罗荐春香暖不知。",
      "舞蝶殷勤收落蕊，佳人惆怅卧遥帷。",
      "章台街里芳菲伴，且问宫腰损几枝。"
    ]
  },
  {
    "id": "4cf437760f2226dca2c296a831eee82d",
    "title": "回中牡丹为雨所败二首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "浪笑榴花不及春，先期零落更愁人。",
      "玉盘迸泪伤心数，锦瑟惊弦破梦频。",
      "万里重阴非旧圃，一年生意属流尘。",
      "前溪舞罢君回顾，并觉今朝粉态新。"
    ]
  },
  {
    "id": "4cf437760f2226dc7e8eb301fa27a930",
    "title": "悼伤后赴东蜀辟至散关遇雪",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "剑外从军远，无家与寄衣。",
      "散关三尺雪，回梦旧鸳机。"
    ]
  },
  {
    "id": "4cf437760f2226dc8fcf5e83073411e1",
    "title": "巴江柳",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "巴江可惜柳，柳色绿侵江。",
      "好向金銮殿，移阴入绮窗。"
    ]
  },
  {
    "id": "4cf437760f2226dca611c2c4d3f75578",
    "title": "听鼓",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "城头叠鼓声，城下暮江清。",
      "欲问渔阳掺，时无祢正平。"
    ]
  },
  {
    "id": "4cf437760f2226dc5299d5584107ab8d",
    "title": "柳下暗记",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "无奈巴南柳，千条傍吹台。",
      "更将黄映白，拟作杏花媒。"
    ]
  },
  {
    "id": "4cf437760f2226dc490fcebc97e3d3a7",
    "title": "妓席",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "乐府闻桃叶，人前道得无。",
      "劝君书小字，慎莫唤官奴。"
    ]
  },
  {
    "id": "4cf437760f2226dcb24891983426f8e8",
    "title": "风",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "撩钗盘孔雀，恼带拂鸳鸯。",
      "萝荐谁教近，斋时锁洞房。"
    ]
  },
  {
    "id": "4cf437760f2226dc6de6b5e7092867c5",
    "title": "代应二首·其二",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "昨夜双钩败，今朝百草输。",
      "关西狂小吏，惟喝绕床卢。"
    ]
  },
  {
    "id": "4cf437760f2226dc318d8bfc07db4ff5",
    "title": "张恶子庙",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "下马捧椒浆，迎神白玉堂。",
      "如何铁如意，独自与姚苌。"
    ]
  },
  {
    "id": "4cf437760f2226dc3ca18afe47908aa3",
    "title": "百果嘲樱桃",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "珠实虽先熟，琼莩纵早开。",
      "流莺犹故在，争得讳含来。"
    ]
  },
  {
    "id": "4cf437760f2226dcc3e16121505298ad",
    "title": "樱桃答",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "众果莫相诮，天生名品高。",
      "何因古乐府，惟有郑樱桃。"
    ]
  },
  {
    "id": "4cf437760f2226dc7506c78eb02f8feb",
    "title": "袜",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "尝闻宓妃袜，渡水欲生尘。",
      "好借常娥著，清秋踏月轮。"
    ]
  },
  {
    "id": "4cf437760f2226dc2f219e39b6412724",
    "title": "追代卢家人嘲堂内",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "道却横波字，人前莫谩羞。",
      "只应同楚水，长短入淮流。"
    ]
  },
  {
    "id": "4cf437760f2226dc8f344df8d823af46",
    "title": "早起",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "风露澹清晨，帘间独起人。",
      "莺花啼又笑，毕竟是谁春。"
    ]
  },
  {
    "id": "4cf437760f2226dc42b8a6d19786a932",
    "title": "细雨",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "帷飘白玉堂，簟卷碧牙床。",
      "楚女当时意，萧萧发彩凉。"
    ]
  },
  {
    "id": "4cf437760f2226dc8af20e834dc02d3e",
    "title": "歌舞",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "遏云歌响清，回雪舞腰轻。",
      "只要君流眄，君倾国自倾。"
    ]
  },
  {
    "id": "4cf437760f2226dce0e056d6c10e2200",
    "title": "房君珊瑚散",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "不见姮娥影，清秋守月轮。",
      "月中闲杵臼，桂子捣成尘。"
    ]
  },
  {
    "id": "4cf437760f2226dc1cc975218e699e07",
    "title": "嘲樱桃",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "朱实鸟含尽，青楼人未归。",
      "南园无限树，独自叶如帏。"
    ]
  },
  {
    "id": "4cf437760f2226dc485bddb4d120797e",
    "title": "石榴",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "榴枝婀娜榴实繁，榴膜轻明榴子鲜。",
      "可羡瑶池碧桃树，碧桃红颊一千年。"
    ]
  },
  {
    "id": "4cf437760f2226dc5e967218ea2a35ee",
    "title": "初起",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "想像咸池日欲光，五更钟后更回肠。",
      "三年苦雾巴江水，不为离人照屋梁。"
    ]
  },
  {
    "id": "4cf437760f2226dc65c071e6ff88b9cb",
    "title": "梦泽",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "梦泽悲风动白茅，楚王葬尽满城娇。",
      "未知歌舞能多少，虚减宫厨为细腰。"
    ]
  },
  {
    "id": "4cf437760f2226dcb535b43658ffcdb2",
    "title": "赠歌妓二首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "水精如意玉连环，下蔡城危莫破颜。",
      "红绽樱桃含白雪，断肠声里唱阳关。"
    ]
  },
  {
    "id": "4cf437760f2226dcb535b4360613656e",
    "title": "赠歌妓二首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "白日相思可奈何，严城清夜断经过。",
      "只知解道春来瘦，不道春来独自多。"
    ]
  },
  {
    "id": "4cf437760f2226dc4311f45624287caf",
    "title": "谢书",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "微意何曾有一毫，空携笔砚奉龙韬。",
      "自蒙半夜传衣后，不羡王祥得佩刀。"
    ]
  },
  {
    "id": "4cf437760f2226dced74c84316774212",
    "title": "无题",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "白道萦回入暮霞，斑骓嘶断七香车。",
      "春风自共何人笑，枉破阳城十万家。"
    ]
  },
  {
    "id": "4cf437760f2226dc1481c14b7a983007",
    "title": "杜司勋",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "高楼风雨感斯文，短翼差池不及群。",
      "刻意伤春复伤别，人间惟有杜司勋。"
    ]
  },
  {
    "id": "4cf437760f2226dcd2166c1f2ae6e5da",
    "title": "岳阳楼",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "欲为平生一散愁，洞庭湖上岳阳楼。",
      "可怜万里堪乘兴，枉是蛟龙解覆舟。"
    ]
  },
  {
    "id": "4cf437760f2226dcede077b77e4fb57a",
    "title": "寄成都高苗二从事",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "家近红蕖曲水滨，全家罗袜起秋尘。",
      "莫将越客千丝网，网得西施别赠人。"
    ]
  },
  {
    "id": "4cf437760f2226dcd2166c1f5f4dd38b",
    "title": "岳阳楼",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "汉水方城带百蛮，四邻谁道乱周班。",
      "如何一梦高唐雨，自此无心入武关。"
    ]
  },
  {
    "id": "4cf437760f2226dc8aa6854e0191fd74",
    "title": "屏风",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "六曲连环接翠帷，高楼半夜酒醒时。",
      "掩灯遮雾密如此，雨落月明俱不知。"
    ]
  },
  {
    "id": "4cf437760f2226dc9b1634ad6ee5d76b",
    "title": "春日",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "欲入卢家白玉堂，新春催破舞衣裳。",
      "蝶衔红蕊蜂衔粉，共助青楼一日忙。"
    ]
  },
  {
    "id": "4cf437760f2226dc4689efa19a54206d",
    "title": "赠白道者",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "十二楼前再拜辞，灵风正满碧桃枝。",
      "壶中若是有天地，又向壶中伤别离。"
    ]
  },
  {
    "id": "4cf437760f2226dc26bb40d3b0526ada",
    "title": "无题二首其二",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "闻道阊门萼绿华，昔年相望抵天涯。",
      "岂知一夜秦楼客，偷看吴王苑内花。"
    ]
  },
  {
    "id": "4cf437760f2226dc716632941b476004",
    "title": "汉宫词",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "青雀西飞竟未回，君王长在集灵台。",
      "侍臣最有相如渴，不赐金茎露一杯。"
    ]
  },
  {
    "id": "4cf437760f2226dc203eebba6831dbd5",
    "title": "代应二首·其一",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "沟水分流西复东，九秋霜月五更风。",
      "离鸾别凤今何在，十二玉楼空更空。"
    ]
  },
  {
    "id": "4cf437760f2226dc21f6d8e1b85baacc",
    "title": "席上作",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "淡云轻雨拂高唐，玉殿秋来夜正长。",
      "料得也应怜宋玉，一生惟事楚襄王。"
    ]
  },
  {
    "id": "4cf437760f2226dcb1a85fc4186bb238",
    "title": "访隐者不遇成二绝",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "秋水悠悠浸墅扉，梦中来数觉来稀。",
      "玄蝉去尽叶黄落，一树冬青人未归。"
    ]
  },
  {
    "id": "4cf437760f2226dcb1a85fc412727233",
    "title": "访隐者不遇成二绝",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "城郭休过识者稀，哀猿啼处有柴扉。",
      "沧江白日樵渔路，日暮归来雨满衣。"
    ]
  },
  {
    "id": "4cf437760f2226dc7657b6eb1b042a54",
    "title": "破镜",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "玉匣清光不复持，菱花散乱月轮亏。",
      "秦台一照山鸡后，便是孤鸾罢舞时。"
    ]
  },
  {
    "id": "4cf437760f2226dced74c84366851e9f",
    "title": "无题",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "紫府仙人号宝灯，云浆未饮结成冰。",
      "如何雪月交光夜，更在瑶台十二层。"
    ]
  },
  {
    "id": "4cf437760f2226dc4d72478dc97d71cd",
    "title": "赠庾十二朱版",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "固漆投胶不可开，赠君珍重抵琼瑰。",
      "君王晓坐金銮殿，只待相如草诏来。"
    ]
  },
  {
    "id": "4cf437760f2226dc210b8a4881cff7e4",
    "title": "三月十日流杯亭",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "身属中军少得归，木兰花尽失春期。",
      "偷随柳絮到城外，行过水西闻子规。"
    ]
  },
  {
    "id": "4cf437760f2226dc6541075644cd539a",
    "title": "过招国李家南园二首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "潘岳无妻客为愁，新人来坐旧妆楼。",
      "春风犹自疑联句，雪絮相和飞不休。"
    ]
  },
  {
    "id": "4cf437760f2226dc6541075673c38e9e",
    "title": "过招国李家南园二首",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "长亭岁尽雪如波，此去秦关路几多。",
      "惟有梦中相近分，卧来无睡欲如何。"
    ]
  },
  {
    "id": "4cf437760f2226dc43ae2725c90e5abc",
    "title": "留赠畏之其二",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "待得郎来月已低，寒暄不道醉如泥。",
      "五更又欲向何处，骑马出门乌夜啼。"
    ]
  },
  {
    "id": "4cf437760f2226dc43ae27251a7deef2",
    "title": "留赠畏之其二",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "户外重阴黯不开，含羞迎夜复临台。",
      "潇湘浪上有烟景，安得好风吹汝来。"
    ]
  },
  {
    "id": "4cf437760f2226dc123146496126e8db",
    "title": "公子",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "外戚封侯自有恩，平明通籍九华门。",
      "金唐公主年应小，二十君王未许婚。"
    ]
  },
  {
    "id": "4cf437760f2226dc7fdbc5dd5f4f7e5a",
    "title": "赋得鸡",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "稻粱犹足活诸雏，妒敌专场好自娱。",
      "可要五更惊晓梦，不辞风雪为阳乌。"
    ]
  },
  {
    "id": "4cf437760f2226dc2bdac274518c966e",
    "title": "明神",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "明神司过岂令冤，暗室由来有祸门。",
      "莫为无人欺一物，他时须虑石能言。"
    ]
  },
  {
    "id": "4cf437760f2226dc006cfcca2ab4a636",
    "title": "壬申闰秋题赠鸟鹊",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "绕树无依月正高，邺城新泪溅云袍。",
      "几年始得逢秋闰，两度填河莫告劳。"
    ]
  },
  {
    "id": "4cf437760f2226dc34aa2bc0c029acb7",
    "title": "夜半",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "三更三点万家眠，露欲为霜月堕烟。",
      "斗鼠上堂蝙蝠出，玉琴时动倚窗弦。"
    ]
  },
  {
    "id": "4cf437760f2226dcb0718ffacbb6fdb9",
    "title": "饮席代官妓赠两从事",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "新人桥上着春衫，旧主江边侧帽檐。",
      "愿得化为红绶带，许教双凤一时衔。"
    ]
  },
  {
    "id": "4cf437760f2226dc10838d8bd77c1899",
    "title": "代魏宫私赠",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "来时西馆阻佳期，去后漳河隔梦思。",
      "知有宓妃无限意，春松秋菊可同时。"
    ]
  },
  {
    "id": "4cf437760f2226dcb24d70ed4de3d3d3",
    "title": "代元城吴令暗为答",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "背阙归藩路欲分，水边风日半西曛。",
      "荆王枕上原无梦，莫枉阳台一片云。"
    ]
  },
  {
    "id": "4cf437760f2226dc826dcae3a35ef28d",
    "title": "咏史二首·其一",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "北湖南埭水漫漫，一片降旗百尺竿。",
      "三百年间同晓梦，钟山何处有龙盘。"
    ]
  },
  {
    "id": "4cf437760f2226dcff3dd1092ef3365c",
    "title": "题鹅",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "眠沙卧水自成群，曲岸残阳极浦云。",
      "那解将心怜孔翠，羁雌长共故雄分。"
    ]
  },
  {
    "id": "4cf437760f2226dc26a6be832687829a",
    "title": "华清宫",
    "authorName": "李商隐",
    "authorId": "4cf437760f2226dc81e74d67a67f0968",
    "dynasty": "唐",
    "content": [
      "朝元阁迥羽衣新，首按昭阳第一人。",
      "当日不来高处舞，可能天下有胡尘。"
    ]
  }
]