[
  {
    "id": "2e89e42025653e751c1981b8a27282cb",
    "title": "次韵酬用之见和",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "秋晚如春早，晨昏海气蒙。",
      "霜嗥呼偶鹿，雨哑破昏钟。",
      "知命休行险，吟诗不怨穷。",
      "吾侪天所赐，出入戴青松。"
    ]
  },
  {
    "id": "2e89e42025653e75ff19d51a019dc692",
    "title": "十二月十三日晒药有感",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "卖药不二价，买书甘一贫。",
      "谁于无妄世，完此不赀身。",
      "酒熟狂连月，花香走四邻。",
      "因思少年事，默默自沾巾。"
    ]
  },
  {
    "id": "2e89e42025653e75023a425b3dd0a12f",
    "title": "咏豆蔻花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "春晚愁偏重，垂头向下生。",
      "牡丹怜与叶，蕙草爱分茎。",
      "悬袋双鱼意，含胎少妇情。",
      "幽姿如冷淡，那敢拟倾城。"
    ]
  },
  {
    "id": "2e89e42025653e75023a425b0ae8cabe",
    "title": "咏豆蔻花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "舌吐梅仁颗，心含豆角花。",
      "折来无处著，留取爱名嘉。",
      "脆紫深愁雨，轻红落软沙。",
      "虞兮成恨草，姊娣共成家。"
    ]
  },
  {
    "id": "2e89e42025653e75d7b13fc91bf95da9",
    "title": "水阁新成与潘胡二子小饮",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "小有龟藏意，横陈燕息初。",
      "一间规画舫，数板束方渠。",
      "隐几时听雨，开窗即钓鱼。",
      "天寒须共饮，吾已久捐书。"
    ]
  },
  {
    "id": "2e89e42025653e75d22fa35e988ea89b",
    "title": "次韵答潘宰见和送正仲多字韵诗",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "彊健近八十，如君诚未多。",
      "梦中思谒帝，醉后纵悬河。",
      "抚事遽如许，流年奈若何。",
      "相期成二老，举斗酌纤阿。"
    ]
  },
  {
    "id": "2e89e42025653e75af7966b74a1f5ce3",
    "title": "次韵答达善季辩",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "眼暗书多误，牙摇饭著沙。",
      "山林消几屐，天地总浮家。",
      "故国帛书雁，荒园鼓吹蛙。",
      "经年无驿使，何处问京华。"
    ]
  },
  {
    "id": "2e89e42025653e7584c769c5613191f8",
    "title": "次韵答陈用之王奕世袁明复三子和篇",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "药留残焙火，枕避近溪风。",
      "意澹琴三叠，人和酒一中。",
      "自遭兵祸后，已觉世缘空。",
      "安得飘然去，茅庐海上峰。"
    ]
  },
  {
    "id": "2e89e42025653e759325abd2514ee0ab",
    "title": "避地李山",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "山居门早闭，雪后树重青。",
      "不为艰危迫，谁能险阻登。",
      "寒机与舂应，村诵隔溪听。",
      "绝顶观沧海，海平峰上层。"
    ]
  },
  {
    "id": "2e89e42025653e75a543c7fcd952bf49",
    "title": "暂山",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "薄暮悲欢意，无家去住间。",
      "三间临水屋，半树夕阳山。",
      "石雨疏成密，沙潮去未还。",
      "数旬成卧病，转老转多艰。"
    ]
  },
  {
    "id": "2e89e42025653e759fdae6d36319b08a",
    "title": "将为鄞江之游先寄正仲三首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "相思不在远，道地一来难。",
      "残月中峰见，疏星半夜看。",
      "江湖青草远，风雨小窗寒。",
      "鄞水饶鱼米，何由得共餐。"
    ]
  },
  {
    "id": "2e89e42025653e759fdae6d3acd18b62",
    "title": "将为鄞江之游先寄正仲三首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "天地悲歌里，江城战血馀。",
      "哀湍泻坏道，斜日照残书。",
      "发秃因慵栉，园荒亦懒锄。",
      "旧来双紫燕，随我到茅庐。"
    ]
  },
  {
    "id": "2e89e42025653e759fdae6d32ac04704",
    "title": "将为鄞江之游先寄正仲三首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "水涨苔梳发，风晴麦漾须。",
      "茶香度深竹，灯影射平芜。",
      "岁月江流驶，乾坤客枕孤。",
      "鄞乡风物好，莼菜出湘湖。"
    ]
  },
  {
    "id": "2e89e42025653e7515f7c08c9a4c90de",
    "title": "灯花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "火树知谁种，灯花凝不销。",
      "何人知此意，有喜在明朝。",
      "儿爱抄诗卷，童欢进酒瓢。",
      "纱笼添护惜，莫要隙风摇。"
    ]
  },
  {
    "id": "2e89e42025653e75222e0e20ad7b6d8e",
    "title": "留山甫",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "新舂知麦味，旧债了邻赊。",
      "借榻无鹃处，敲门有竹家。",
      "韭苗香煮饼，菊脑和烹茶。",
      "少驻还山屐，乌纱细雨斜。"
    ]
  },
  {
    "id": "2e89e42025653e75fb3ec35d92c2d642",
    "title": "春晓",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "高枕还慵起，晴窗晓日明。",
      "家贫从省事，身老放徐行。",
      "溪树藏村暗，山花照市明。",
      "园林有乐事，桑下见雏成。"
    ]
  },
  {
    "id": "2e89e42025653e75c20bf76fd506ae9f",
    "title": "静息",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "茅竹荒墟地，菰蒲野水天。",
      "故园长莽莽，归兴自翩翩。",
      "文字留身后，瓶罂满眼前。",
      "海棠知我意，故作小春妍。"
    ]
  },
  {
    "id": "2e89e42025653e752bad01f1d22dd5f9",
    "title": "冬日过良坑冈东望沧海隐隐见渔村有感时避地者多浮海云",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "平陆人烟险，渔舟家口肥。",
      "青天围箬笠，白雨浣蓑衣。",
      "静钓鸥分石，寒归雪满扉。",
      "磻溪有恨事，严濑本忘机。"
    ]
  },
  {
    "id": "2e89e42025653e753aa2307045f0523d",
    "title": "篆畦春日有怀正仲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "别来成隔岁，即是久相疏。",
      "咏物追唐律，名亭学史书。",
      "荑柔春霰后，花韵午晴初。",
      "闲日有闲课，人生无逸居。"
    ]
  },
  {
    "id": "2e89e42025653e75d329464b6632c82c",
    "title": "晓起观梅",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "玉气占虹贯，珠光照夜阑。",
      "凄凉兼水净，的皪与星残。",
      "欲折先呵手，谁来独倚栏。",
      "白螺𣂏晓露，起向月中看。"
    ]
  },
  {
    "id": "2e89e42025653e75d1475ec79caa4355",
    "title": "趋农",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "种浸清明后，芽烹谷雨前。",
      "未能饥守死，何不力耕田。",
      "溪草凫毛滑，山花雉颊鲜。",
      "倦行聊少憩，茅屋带晴烟。"
    ]
  },
  {
    "id": "2e89e42025653e751dfea0126ff4ffa8",
    "title": "次和花字韵酬正仲实父少白三友",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "不读口生棘，多愁眼易花。",
      "江湖四闲客，今古几诗家。",
      "吟是蠲忧药，功如解困茶。",
      "艰难俱已历，好景夕阳斜。"
    ]
  },
  {
    "id": "2e89e42025653e751564a5a88af6df0a",
    "title": "再次韵酬正仲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "好翁须好客，相映柳和花。",
      "自是曹刘匹，非分唐宋家。",
      "书空因学草，品水为知茶。",
      "爱酒欣逢伴，临风醉墨斜。"
    ]
  },
  {
    "id": "2e89e42025653e75f65f37e720bdad33",
    "title": "放萤寄正仲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "残编百读过，年去放萤飞。",
      "好带随身火，休争秉烛辉。",
      "夜凉辞竹庋，风逆返书帏。",
      "未是明经日，何人拾汝归。"
    ]
  },
  {
    "id": "2e89e42025653e75a6a6f3dbaa0afb67",
    "title": "萤",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "每向坳塘照，多从曲径烧。",
      "无烟知有焰，著草不曾焦。",
      "杂燐因风乱，随星没夜遥。",
      "老来疏简册，四散任渠飘。"
    ]
  },
  {
    "id": "2e89e42025653e75a8b5e7af51c7fb37",
    "title": "渔童",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "丫角长身者，依然发懒梳。",
      "只将星子饵，钓得尺来鱼。",
      "险阻行来惯，风波舞自如。",
      "曾因潮岸塌，收得古人书。"
    ]
  },
  {
    "id": "2e89e42025653e75a4825597e3e638e7",
    "title": "春日山居好十首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "春日山居好，初春草色回。",
      "小桥帘映柳，野店烛簪梅。",
      "箭茁穿沙出，兰芽带雪开。",
      "从今排日去，连月覆樽罍。"
    ]
  },
  {
    "id": "2e89e42025653e754deef109f312ce1b",
    "title": "夏日山居好十首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "夏日山居好，清风报断梅。",
      "林深蚊却退，山合鸟飞回。",
      "一霎过云雨，数声深水雷。",
      "绕园寻蠹笋，聊以荐山杯。"
    ]
  },
  {
    "id": "2e89e42025653e753e96cdfdb5b2231c",
    "title": "秋日山居好十首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "秋日山居好，新凉读旧书。",
      "黍馨秋社祭，灯灿夜滩渔。",
      "茄摘收花后，瓜尝脱蒂初。",
      "早田三得雨，一饱解忧虞。"
    ]
  },
  {
    "id": "2e89e42025653e75189d1224f50a8798",
    "title": "山甫游鄞访僧复归山房",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "麦熟归小隐，诗名留远方。",
      "竹冠山霭重，棕屦石苔香。",
      "扫径怜新笋，临池玩旧芳。",
      "僧交非昔比，吾党惧行藏。"
    ]
  },
  {
    "id": "2e89e42025653e7557cece170e13d40e",
    "title": "送胡山甫归山房",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "出峡复归寺，身孤心更虚。",
      "半瓢岩下水，一豆雪中蔬。",
      "自制乌罗帽，闲将白发梳。",
      "与君能几别，此意重相于。"
    ]
  },
  {
    "id": "2e89e42025653e75adc38c4a7f429dab",
    "title": "八月十五夜月",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "此夜十分月，年时中半秋。",
      "华夷同一照，今古几多愁。",
      "颢气横空白，天光际海浮。",
      "儿时读书处，桂子落岩幽。"
    ]
  },
  {
    "id": "2e89e42025653e757d69493e21ea547a",
    "title": "戏赠陈用之羡渠食笋也",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "食笋肥胜肉，胸吞千亩宽。",
      "汗青终日对，水墨一窗寒。",
      "吾子风流甚，此君冰雪完。",
      "每思参玉版，莫作北伧看。"
    ]
  },
  {
    "id": "2e89e42025653e75505cd698b70d0cb2",
    "title": "山行",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "今日新晴好，东风散麦须。",
      "山泉中琴瑟，岩鸟合笙竽。",
      "总是太平曲，何劳击壤图。",
      "谁知花溅泪，杜老独嗟吁。"
    ]
  },
  {
    "id": "2e89e42025653e75690055084c308fa3",
    "title": "忆篆畦",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "流水人千里，清风酒一尊。",
      "乌头何日白，鹤发几人存。",
      "石树根基壮，秋虫羽股繁。",
      "殷勤问来使，元亮欲归园。"
    ]
  },
  {
    "id": "2e89e42025653e75e21c439ada7ffdc6",
    "title": "送王奕世归玉塘",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "故人今有子，过我乞铭文。",
      "红树催年老，青灯话夜分。",
      "诗笺传父业，隶笔张吾军。",
      "万里青州路，沂公几代坟。"
    ]
  },
  {
    "id": "2e89e42025653e759c07ef849c18e4dc",
    "title": "十二月初七日补缀旧诗寄正仲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "岁阑思饮酒，人老且捐书。",
      "春日将辉贲，阴风为扫除。",
      "花前看灯蟹，雪后坐庵鱼。",
      "有约君无负，墙根摘露蔬。"
    ]
  },
  {
    "id": "2e89e42025653e755f2a3818044dd9dc",
    "title": "山居",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "雀饮梅心雪，鱼吞水面云。",
      "山居差有味，世事不堪闻。",
      "野烧穷狸穴，晴霄转雁群。",
      "溪寒春未著，闰月压馀分。"
    ]
  },
  {
    "id": "2e89e42025653e75f7cc081d4c687797",
    "title": "借正仲韵赋牡丹",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "洛阳宫苑地，幻出几花身。",
      "艳色宜当午，开时惜殿春。",
      "管弦非旧国，风雨易愁人。",
      "同是多情客，相逢说梦因。"
    ]
  },
  {
    "id": "2e89e42025653e75758ef851e18c8476",
    "title": "阪坑头上篮舆烟雨中赋此醒困",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "下眺黄泥阪，蒙蒙晓雾漫。",
      "岩泉时一滴，松雨几曾干。",
      "利倍盐为市，耕劳石作田。",
      "我来聊小憩，前去路千难。"
    ]
  },
  {
    "id": "2e89e42025653e75b67ed177678d8c8d",
    "title": "十三日即事",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "蒿欺菊丛瘦，蔓压橘枝低。",
      "应俗精神减，伤时梦寐迷。",
      "攲眠中夜雁，薄饭午时鸡。",
      "咄咄真堪怪，秋深杜宇啼。"
    ]
  },
  {
    "id": "2e89e42025653e75061e964a3eabc4fa",
    "title": "阙题",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "潮分船出浦，雪破马行沙。",
      "去去三千里，疏疏八九家。",
      "矮壶分乳酪，疏竹看梅花。",
      "虎豹方充斥，风林噪乱鸦。"
    ]
  },
  {
    "id": "2e89e42025653e753b020ed0ed85f5ad",
    "title": "田舍偶忆菖蒲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "山窗偶闲静，无事忆菖蒲。",
      "怪石磨剑脊，西风拂虎须。",
      "性贞偏爱洁，节劲固应癯。",
      "何日新书室，清泉手自𣂏。"
    ]
  },
  {
    "id": "2e89e42025653e75bf71154984c300e8",
    "title": "渚宫秋思",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "石树表独立，瓦蛩相与言。",
      "双鸥定渔社，一犬护柴门。",
      "抱瓮非吾土，浮家何处村。",
      "枕边黄黍饭，用此了乾坤。"
    ]
  },
  {
    "id": "2e89e42025653e75b248919842761ae3",
    "title": "风",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "太虚无朕兆，因物见形声。",
      "入竹须抢地，驱潮欲打城。",
      "八方随气转，万里扫尘清。",
      "谁道鹏抟壮，反从虎啸生。"
    ]
  },
  {
    "id": "2e89e42025653e7518493d2b84e2f450",
    "title": "中秋与山甫登楼小酌",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "莫笑斯楼小，因高势自尊。",
      "江山图万井，烟树点千村。",
      "斫却月中桂，烹他海上鲲。",
      "乘槎八月半，与子探河源。"
    ]
  },
  {
    "id": "2e89e42025653e75acd54141c47166ad",
    "title": "观窗前月过有感",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "檐影倒垂地，月高窗更阴。",
      "残蛩沉积叶，悲鸟发遥岑。",
      "易下伤时泪，难平读史心。",
      "胸中犹若此，酒盏可辞深。"
    ]
  },
  {
    "id": "2e89e42025653e75570f5393a77df405",
    "title": "闻有海船入鄞作诗附寄正仲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "华馆多髯客，深山短发翁。",
      "钟声更点外，萤焰烧痕中。",
      "春日同倾酒，寒溪数过鸿。",
      "天门通海路，诗寄鄮城东。"
    ]
  },
  {
    "id": "2e89e42025653e75531b052b455ef089",
    "title": "山甫还峡石有怀书寄",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "静者一为别，谁将幽抱同。",
      "行诗求谷友，买纸嘱溪翁。",
      "数点淡云树，一行遥海鸿。",
      "莫因寻薯蓣，深入万山丛。"
    ]
  },
  {
    "id": "2e89e42025653e752ad842efb11bc8be",
    "title": "坐对兰菊有樵人献石轮囷如云亦铁中铮铮也喜而成咏",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "老入远公社，闲披贝叶文。",
      "移梅兼得月，买石看生云。",
      "潭净知鱼数，烟青别鹭群。",
      "平生有香癖，兰菊胜炉薰。"
    ]
  },
  {
    "id": "2e89e42025653e7534cb61f92d37ef3e",
    "title": "春深赠山甫",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "石枕空蝴蝶，山窗足杜鹃。",
      "春深方沃若，人意自翛然。",
      "衰老难为别，留连未肯眠。",
      "灯花知我意，今夜大如钱。"
    ]
  },
  {
    "id": "2e89e42025653e75df675d5ceff19346",
    "title": "赠周此山",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "梅花台越路，来往此番新。",
      "风月三间屋，乾坤六尺身。",
      "枕中铅汞术，笔下蕙兰春。",
      "听说西江事，庐山面目真。"
    ]
  },
  {
    "id": "2e89e42025653e75a782e74e1c3c225e",
    "title": "春晚闻霰客思凄然两日不见达善季辩书怀奉寄",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "夜阑风薄树，雨急水坍沙。",
      "书在吾何恨，春深自忆家。",
      "高花犹著雪，浅草早鸣蛙。",
      "同是离居客，相逢吊岁华。"
    ]
  },
  {
    "id": "2e89e42025653e754c5c3fb93aa183a7",
    "title": "趋俗",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "残雪高峰外，孤猿细雨中。",
      "看花心未老，问事耳须聋。",
      "时俗同伧父，归休学塞翁。",
      "相随携酒去，猎较祭田公。"
    ]
  },
  {
    "id": "2e89e42025653e758584bbca7e075ed8",
    "title": "葬沈氏墓",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "连夜频梦见，那知是与非。",
      "天高难告诉，佛近且皈依。",
      "修竹坟三尺，寒梅石四围。",
      "有儿年十七，他日望传衣。"
    ]
  },
  {
    "id": "2e89e42025653e75b981477d342341a8",
    "title": "哭谢尚书",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "翰林真学士，吏部老尚书。",
      "蓟北非吾土，鄞江有旧庐。",
      "死生今已矣，出处竟何如。",
      "邛竹先龙化，人琴一恸馀。"
    ]
  },
  {
    "id": "2e89e42025653e7592155088ea374620",
    "title": "哭王达善",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "一叟经年疟，萧然强饭蔬。",
      "残花清供后，瘦竹苦吟馀。",
      "女授伏生业，儿工阿买书。",
      "曾无一纸别，疑信问何如。"
    ]
  },
  {
    "id": "2e89e42025653e75051ae4b35ee3db21",
    "title": "哭李实甫",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "帝阍尝再叩，龙颔竟难攀。",
      "帙散萤千点，诗留豹一斑。",
      "人生会有极，吾道几曾还。",
      "藏我择轩记，名垂天地间。"
    ]
  },
  {
    "id": "2e89e42025653e753d4e03d744e1626c",
    "title": "哭匊田诗老",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "寻源自永嘉，清响黜浮葩。",
      "一字不犯古，五言真到家。",
      "思幽多掩抑，情至重咨嗟。",
      "欲拟徵君诔，天寒日又斜。"
    ]
  },
  {
    "id": "2e89e42025653e753d4e03d7f58f2b09",
    "title": "哭匊田诗老",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "本是攻文者，其如癖在诗。",
      "人皆尊岛佛，我欲效宗师。",
      "废圃营新屋，寒花带短篱。",
      "风流无此老，遗稿访佳儿。"
    ]
  },
  {
    "id": "2e89e42025653e75436bf29b79cb1bc6",
    "title": "哭陈伯求",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "早总淮西饷，晚为刑部郎。",
      "艰危身九陨，漂泊泪千行。",
      "天地孤忠在，山河遗恨长。",
      "寡妻随季女，犹得在鄞乡。"
    ]
  },
  {
    "id": "2e89e42025653e7549f601182ffb82ba",
    "title": "灯下饮别",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "岁晚客思去，天寒子肯来。",
      "稽留须酒熟，欢喜见梅开。",
      "蜡屐匆匆驻，箯舆故故回。",
      "嘉平犹未尽，且欲举残杯。"
    ]
  },
  {
    "id": "2e89e42025653e7543d3bd3c6fe561fc",
    "title": "赠别山甫",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "劳君出南峡，从我上东山。",
      "辟恶香萸紫，延年细菊斑。",
      "看云独无语，覆斗且徐还。",
      "说到忘机处，沙鸥也自闲。"
    ]
  },
  {
    "id": "2e89e42025653e75dc33246f8ed92b9d",
    "title": "赠别君英",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "相去十五里，不来几半年。",
      "知君有农事，疏我话诗篇。",
      "置石桐阴涧，开门海口天。",
      "老人愁此别，把酒菊丛边。"
    ]
  },
  {
    "id": "2e89e42025653e75f8ec3005b496b8cb",
    "title": "山甫游嵊拜戴安道墓而归新年过我凤栖作此赠别",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "尚谒死安道，宁忘生阆风。",
      "千岩几尊酒，百岁一枝筇。",
      "且可耽甜黑，何须醉软红。",
      "谢公高卧处，明月在岩松。"
    ]
  },
  {
    "id": "2e89e42025653e75abe38551b697628d",
    "title": "正仲过凤栖临行赠别",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "甲子春晴好，凤栖理去鞍。",
      "江湖一叶小，风雨对床寒。",
      "鼻鼾声何壮，灯花夜未阑。",
      "纷纷多盗日，吾党敢求安。"
    ]
  },
  {
    "id": "2e89e42025653e75d369d3184cd2c5e5",
    "title": "赠正仲别",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "一年三过我，此去定经年。",
      "雪压登鱼渚，云生落雁田。",
      "壮游今已矣，老别自潸然。",
      "心事有难说，斯文属子传。"
    ]
  },
  {
    "id": "2e89e42025653e7598dd05d24f4e82e8",
    "title": "再赠",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "不惜此时别，毋忘别后音。",
      "相随溪上影，共息树边阴。",
      "水落行田蟹，霜晴出谷禽。",
      "何须拘改岁，有兴即相寻。"
    ]
  },
  {
    "id": "2e89e42025653e7587ae7e132cd3ac52",
    "title": "四月六日绝粮用银盏易谷作诗别之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "从此与君别，临行更一倾。",
      "纵令愁作海，谁送酒如渑。",
      "已悟兴亡理，空留物我情。",
      "不知陶靖节，何物了平生。"
    ]
  },
  {
    "id": "2e89e42025653e75fe8f0f33749473e6",
    "title": "十六夜月蚀既",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虾蟆新食月，金饼曲如钩。",
      "天道终还旧，书生自隐忧。",
      "星辰秋后烂，河汉夜深流。",
      "我欲骑鹏背，乘风阅九州。"
    ]
  },
  {
    "id": "2e89e42025653e75bf83599d25aa4669",
    "title": "八月二十五日闻布新条",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "民命无魂鹿，烹庖几日休。",
      "纷纷浑未悟，炯炯为深忧。",
      "并和邻舂相，分渔步网收。",
      "聊为目前计，瓷碗汲新篘。"
    ]
  },
  {
    "id": "2e89e42025653e75440ac19b49b2ff18",
    "title": "过刘允叔故居",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "流水孤村里，先生此故居。",
      "风流今已矣，天道竟何如。",
      "古屋前朝桧，芗岩万卷书。",
      "苍苔封瓦砾，野燐出丘墟。"
    ]
  },
  {
    "id": "2e89e42025653e75ec7ec7cf28268474",
    "title": "安住寺松声",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "晴日千竿籁，春风万鼓鼙。",
      "清和兼怨适，细大杂高低。",
      "释子聆眠石，行人听过溪。",
      "曾于天竺寺，为尔驻游藜。"
    ]
  },
  {
    "id": "2e89e42025653e75de4cfbaf41f2d9fc",
    "title": "悲来",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "竹简千年梦，楸枰万古争。",
      "推敲浑细事，著述亦虚名。",
      "春艳无长好，秋吟恨短生。",
      "乃知天壤内，各以一时鸣。"
    ]
  },
  {
    "id": "2e89e42025653e755a4e6c9bd2252cc4",
    "title": "健洐仆有书五千卷藏明恩山房乱后幸存胡山甫寄一榻为吟所闻已迁入作唐律寄题",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "岁久残僧屋，吾书故不尘。",
      "持经入深竹，分韵与闲人。",
      "花气闻慈像，松凉施四邻。",
      "细思贫最好，怀璧每戕身。"
    ]
  },
  {
    "id": "2e89e42025653e7519f3f806d118a858",
    "title": "雪后喜晴和正仲近诗",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "今朝天气好，寒减暖初增。",
      "微醉无灰酒，闲居有发僧。",
      "芳情花下月，艳眼雪中灯。",
      "久废赓酬事，新诗忽启縢。"
    ]
  },
  {
    "id": "2e89e42025653e7519f3f806f7514a19",
    "title": "雪后喜晴和正仲近诗",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "云开青镜晓，病起白头人。",
      "阳洞林光动，晴檐鸟语真。",
      "黄花修故事，新酒接比邻。",
      "火急输官米，寒舂连夜频。"
    ]
  },
  {
    "id": "2e89e42025653e75b15799f3458e21f3",
    "title": "十一月初三日夜有兴寻梅",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "树下春来往，窗间月死生。",
      "寻梅何处好，随意自溪行。",
      "酒债应无数，灯花各有情。",
      "明朝江上路，风雪一诗成。"
    ]
  },
  {
    "id": "2e89e42025653e7534f24cf1275e50e1",
    "title": "送潘少白游桐柏宫",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "桐柏旧题句，方瀛新记文。",
      "因君重拂拭，为我致殷勤。",
      "仙过峰停鹤，龙藏井閟云。",
      "金丹如可鍊，此去访方闻。"
    ]
  },
  {
    "id": "2e89e42025653e75b824a8181ca0a3bf",
    "title": "曝书庭中即事有作因思正仲在雁苍山南为我作小楷杂以和篇当大有可观因以寄之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "稍觉干戈定，聊宽旦夕忧。",
      "黍黄鸡应喌，草远犊呼牟。",
      "匣画乘阳展，庭书值雨收。",
      "漳滨想公干，小楷作银钩。"
    ]
  },
  {
    "id": "2e89e42025653e7509cc8c0e000d3ec5",
    "title": "贱生之日邀正仲子堂小酌",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "开岁恰七十，吾衰病已频。",
      "从今数正旦，一月有三晨。",
      "甲子添新志，乾坤寄老身。",
      "晚年方学易，此意为谁陈。"
    ]
  },
  {
    "id": "2e89e42025653e75b15b7f7c22030eff",
    "title": "次正仲访山中留别韵",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "及此真知老，吾初不谓然。",
      "相期无别事，不朽要千年。",
      "过我论新句，留君订旧篇。",
      "胡为趋归骑，忙似趁潮船。"
    ]
  },
  {
    "id": "2e89e42025653e75b0e3a26ee0a742ad",
    "title": "挽董知镇",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "曾行栲源路，相访竹溪频。",
      "事帝清心旦，于人笑面春。",
      "升堂惊挂影，下榻忆延宾。",
      "风雪深尊夜，梅花满座茵。"
    ]
  },
  {
    "id": "2e89e42025653e7577acefbb671106e6",
    "title": "花鸟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "色与声俱妙，鸟啼花乱开。",
      "此时无事恼，有酒待谁来。",
      "漂泊迷归路，昏花恣覆杯。",
      "已闻雷迸笋，不怕雹惊梅。"
    ]
  },
  {
    "id": "2e89e42025653e75a971374ff7379168",
    "title": "四月二十四日雨中分酒饷山友",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "欲言林下趣，思共涧边行。",
      "细雨枇杷熟，空江杜若生。",
      "离居非远道，向夕自含情。",
      "偶此开松酒，分将一榼倾。"
    ]
  },
  {
    "id": "2e89e42025653e7512b131a02f177c0e",
    "title": "楝花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "蒸入黄梅雨，寒收苦楝风。",
      "团团羽葆盖，叠叠绣熏笼。",
      "文锦财堪用，金铃实有功。",
      "小畦留一树，斤斧幸相容。"
    ]
  },
  {
    "id": "2e89e42025653e75510ad8ce1c4136a3",
    "title": "山斋夜坐",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "新岁才三日，春风便不同。",
      "花前双鬓白，雪后一灯红。",
      "老去心无术，愁来佛亦空。",
      "吾儒真实在，千古获麟翁。"
    ]
  },
  {
    "id": "2e89e42025653e75ebdb3618c6c4fc77",
    "title": "用正仲茅字韵",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "月白溪头石，霜清屋上茅。",
      "岁行天自运，人老志还劳。",
      "冬菊忘年友，寒梅耐久交。",
      "向来金碗醉，今日对陶匏。"
    ]
  },
  {
    "id": "2e89e42025653e757976328d585fba16",
    "title": "次张幼学见寄韵",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "何必羡商颜，幽奇出崄艰。",
      "归舟天际树，宿鸟屋头山。",
      "畏虎长危坐，寻僧更不闲。",
      "酬诗无好句，奚锦得空还。"
    ]
  },
  {
    "id": "2e89e42025653e75eb4a1c577b98d35c",
    "title": "九月朔晨起忆故园晚易",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "晚易图书烬，篆畦花木新。",
      "承平三世积，丧乱一朝贫。",
      "清晓凭栏意，空山袖手人。",
      "平生欲学杜，漂泊始成真。"
    ]
  },
  {
    "id": "2e89e42025653e75c3513c1b2fb840e3",
    "title": "赋山庵梅花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "水石生来瘦，乾坤孕此情。",
      "寒溪千尺照，残雪数枝横。",
      "光射霜髯逼，酥浮玉面争。",
      "何人夜吹笛，故作断肠声。"
    ]
  },
  {
    "id": "2e89e42025653e7579b7c9a338733e54",
    "title": "简胡山甫",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "门外月谁敲，花开醉远郊。",
      "自寻幽寺宿，不耐俗人交。",
      "裘替疏泉洗，诗添续纸抄。",
      "一身舟不系，万事柱难胶。"
    ]
  },
  {
    "id": "2e89e42025653e7589f12079c1678e7b",
    "title": "腊月朔第二孙绳祖弥月喜其与翁同十一月而又皆乙亥时也因赋以祝之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "绳祖初弥月，清晨抱见翁。",
      "颇怜头额大，兼爱月时同。",
      "句法何时就，家声待汝洪。",
      "吾年八十二，方见汝成童。"
    ]
  },
  {
    "id": "2e89e42025653e7565e2d54d59be899b",
    "title": "送潘少白赴连山馆",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "桐木深坑岭，菊田高弟家。",
      "闻渠能馆致，去我使人嗟。",
      "箬长潜沙笋，兰开傍石花。",
      "古琴留挂壁，此意澹无邪。"
    ]
  },
  {
    "id": "2e89e42025653e7545bd21fdfee79be5",
    "title": "还龙舒旧隐",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "今朝归小隐，邻里喜还悲。",
      "亡国谁修史，遗民自采诗。",
      "鼠营新穴壤，鹤理旧巢枝。",
      "见说寅年泰，冥心待运移。"
    ]
  },
  {
    "id": "2e89e42025653e7524826acc7e9f7239",
    "title": "怀昔",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "淮海新封国，东南望止戈。",
      "纱衣秋意早，石枕雨声多。",
      "白露皱红枣，西风摆老荷。",
      "昔年游万里，今日兴如何。"
    ]
  },
  {
    "id": "2e89e42025653e75e9f659f4bd275f61",
    "title": "暮春山居呈山甫正仲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "径盘如缪篆，石净可横琴。",
      "好鸟连朝在，苍苔一寸深。",
      "拨泥寻笋脉，扫地引蕉阴。",
      "三客谁家有，风流压晋林。"
    ]
  },
  {
    "id": "2e89e42025653e75413af02761c5a68e",
    "title": "十七日夜村市",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "今岁梅谁待，因迟却未残。",
      "新泉生暗谷，远烧照前滩。",
      "圆景终难久，残灯未肯阑。",
      "沉吟思往事，犹自倚阑干。"
    ]
  },
  {
    "id": "2e89e42025653e757a591a37a4af2751",
    "title": "喜见早梅花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "朔雪吹吟屋，春风驻酒家。",
      "野塘冰上雁，官柳月中鸦。",
      "玉馔寒沙笋，金齑夜雨芽。",
      "开窗有新事，喜见早梅花。"
    ]
  },
  {
    "id": "2e89e42025653e75987f118f1e9451c0",
    "title": "戏作",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "莫笑山居僻，山居号令明。",
      "芭蕉工报雨，鸲鹆解知更。",
      "樵长专封拜，诗坛拥甲兵。",
      "开窗一壶酒，新句赏新晴。"
    ]
  },
  {
    "id": "2e89e42025653e7512e85a3c71b78453",
    "title": "秋夕寄周鍊师",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫声叠哀思，树影弄清辉。",
      "休恨催年老，私惭昧昨非。",
      "倦童眠自语，惊鹤定还飞。",
      "远念周高志，华颠坐翠微。"
    ]
  },
  {
    "id": "2e89e42025653e75e9b74726e47d0af9",
    "title": "易庵道人归雁苍两月矣作诗趣之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "一入雁苍山，山苍雁落湾。",
      "石螀鸣杼下，沙鸟宿窗间。",
      "吾子动多悔，老夫今稍闲。",
      "密云疏雨里，心事极相关。"
    ]
  },
  {
    "id": "2e89e42025653e75354d38a4b24258cf",
    "title": "甲申正月二十日游盘谷道院赠石涧鍊师",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "沧海连云族，青山远驿尘。",
      "回旋成小隐，想像著幽人。",
      "桃树偏临水，梅花讳说春。",
      "扶舆穿荦确，空翠湿衣巾。"
    ]
  },
  {
    "id": "2e89e42025653e756c8fda3aa4425e3f",
    "title": "过明智寺",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "每过明智寺，小寺在山前。",
      "老衲分云坐，山猿抱子眠。",
      "岩花红杂雨，野水绿平田。",
      "火后伤心处，青山响杜鹃。"
    ]
  },
  {
    "id": "2e89e42025653e75921cc119f0fafc7b",
    "title": "春晚寄二林",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "谷雨秧芽动，楝风花信来。",
      "蟹奔沙上火，笋长地中雷。",
      "燕子巢重定，主人门早开。",
      "二林诗敌手，先著一篇催。"
    ]
  },
  {
    "id": "2e89e42025653e756c100144c8aae8e9",
    "title": "辛卯正月二日蝶轩蚤作",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "鸦背闪晴天，轻明紫翠烟。",
      "年将人老大，形与影周旋。",
      "鸟语催晨枕，梅花照夜编。",
      "池塘春草句，此意有谁传。"
    ]
  },
  {
    "id": "2e89e42025653e75477912536185d1e8",
    "title": "吾道",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "闻恶休三唾，怀贤赋七哀。",
      "衰年催白发，细雨足红梅。",
      "江海归诗卷，乾坤换劫灰。",
      "老儒何所用，吾道自须回。"
    ]
  },
  {
    "id": "2e89e42025653e75efa2ca25d3d7765c",
    "title": "八月二十八日与潘少白刘君英草酌耕养堂时刘正仲以求免役入城予亦为群小见厄者也",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "二子论秋夜，秋蛩是四邻。",
      "叶黄狐下陇，灯暗鼠欺人。",
      "借誉门多客，临危俗少亲。",
      "平生刘正仲，于此见情真。"
    ]
  },
  {
    "id": "2e89e42025653e7530eee0a07e26bba0",
    "title": "约诸友九日游东山",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "语石双蛩碎，鸣轩一叶锵。",
      "黄花无旧客，白发又重阳。",
      "日月双飞翼，乾坤几战场。",
      "人生一百岁，不饮自堪伤。"
    ]
  },
  {
    "id": "2e89e42025653e7506e227d9a23cddcf",
    "title": "山甫病中归峡作此问之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "山甫病归峡，僧言药有瘳。",
      "自怜三岁长，多白几分头。",
      "水鸟工吟夜，阴蛩苦话秋。",
      "诗人多病疟，彊饭更何忧。"
    ]
  },
  {
    "id": "2e89e42025653e75b32185e48144a950",
    "title": "送帅初游浙西",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "吴下吾游地，因君思又飘。",
      "水花香外雨，沙鸟梦边潮。",
      "载酒浮官舫，吟诗上驿桥。",
      "三高祠下过，为赋楚辞招。"
    ]
  },
  {
    "id": "2e89e42025653e75ec0a0636ca33c214",
    "title": "松花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "偃蹇不入俗，随春也作花。",
      "高攀许樵子，轻扫落僧家。",
      "功用虽非药，风标正似茶。",
      "秋风收子食，辟谷胜胡麻。"
    ]
  },
  {
    "id": "2e89e42025653e7541e0f171513fcb70",
    "title": "消忧",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "凤栖塘上路，春草思悠悠。",
      "绿树双黄鸟，青山一白头。",
      "诗书自有厄，盗贼本非仇。",
      "天道知难问，吾贫不肯忧。"
    ]
  },
  {
    "id": "2e89e42025653e7545b8b563a0adcf34",
    "title": "宿龟石寺",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "朅来谁主我，野寺得闲行。",
      "借屋安书庋，就岩支饭铛。",
      "山晴分雁转，水暖见鱼生。",
      "无事人情好，相逢总笑迎。"
    ]
  },
  {
    "id": "2e89e42025653e751957905b5eb6edef",
    "title": "游龟石寺",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "旧说龟为石，今知石化龟。",
      "溪分剡溪秀，亭近镇亭遗。",
      "沙鸟穿青樾，岩花覆碧漪。",
      "逢僧如雅素，携看古廊碑。"
    ]
  },
  {
    "id": "2e89e42025653e756f576d672c2d65b8",
    "title": "重游龟石寺",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "一龟先过水，更有一龟寻。",
      "鸟出石潭底，笋穿沙树心。",
      "平桥连断岸，古佛坐乔林。",
      "竹里何人住，时闻啸咏音。"
    ]
  },
  {
    "id": "2e89e42025653e7560ffb163bfe36658",
    "title": "晓凉",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "秋风万里清，客子最含情。",
      "山路残星在，柴门野水鸣。",
      "平田闻雁起，落月有人行。",
      "破箧无书册，何须眼复明。"
    ]
  },
  {
    "id": "2e89e42025653e75b74d96f3f0fd8453",
    "title": "题汪日宾西楼附山甫达之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "不忘西来意，开窗西复西。",
      "柳悬鱼怒颊，蒲缚蟹团脐。",
      "县近更传信，寺围钟到齐。",
      "山翁出山处，放杖得新题。"
    ]
  },
  {
    "id": "2e89e42025653e75b5d71274732249fa",
    "title": "山窗即事思正仲有寄",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "相怜不相见，不见自情亲。",
      "野水僧无影，斜阳树半身。",
      "懒蜂偷柏蜜，饥雀啄窗尘。",
      "吟就怀人杳，书成访驿频。"
    ]
  },
  {
    "id": "2e89e42025653e75eaa89999d951ce11",
    "title": "独坐遣兴",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "昏眼迷烟雨，修眉隐树林。",
      "杜鹃知夜半，蟋蟀俟秋音。",
      "静悟平生事，闲思万古心。",
      "嗟跎七十五，既往莫追寻。"
    ]
  },
  {
    "id": "2e89e42025653e75457be88db8738e49",
    "title": "十月初七日山中感兴",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "日暮空归里，时艰未到家。",
      "稼收迁野鼠，柿熟乱慈鸦。",
      "冬暖生芦笋，人闲对菊花。",
      "亡书何处补，无用自咨嗟。"
    ]
  },
  {
    "id": "2e89e42025653e759fbc84df65ba4545",
    "title": "二月初二日山中感兴",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "山合风多急，江寒潮易残。",
      "艰虞浑未息，漂泊若为安。",
      "脱叶投沙井，吹花点石阑。",
      "故园归梦切，雪潦几时干。"
    ]
  },
  {
    "id": "2e89e42025653e75a3310a4a19482ff9",
    "title": "赠星翁",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "星翁言我寿，更寿复何求。",
      "老病花生眼，愁吟雪满头。",
      "髀消经万险，面皱积千忧。",
      "十载不看镜，今朝见自羞。"
    ]
  },
  {
    "id": "2e89e42025653e75665abaf00ebe62fd",
    "title": "春日与正仲坐山斋余隐几就睡既觉而正仲端坐诵书未已此意似更胜渊明卿且去之语也",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "坐睡吾知味，观书客更嘉。",
      "柴门桑旧曲，石径笋新斜。",
      "花饱蜂归国，巢成燕著家。",
      "此中真有意，高柳两三鸦。"
    ]
  },
  {
    "id": "2e89e42025653e75e8bda9ba63c15061",
    "title": "昼睡",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "生平慕睡乡，逃暑最为良。",
      "渴爱煎茶响，饥闻煮粥香。",
      "百年依白社，一枕熟黄粱。",
      "童懒呼难动，贪眠到夕阳。"
    ]
  },
  {
    "id": "2e89e42025653e753d410ebb288c1c2b",
    "title": "别银瓶",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "年凶人卖子，吾亦卖银瓶。",
      "送老无留物，因贫总割情。",
      "捐躯资我饱，覆斗饯君行。",
      "正是花香日，凭谁细细倾。"
    ]
  },
  {
    "id": "2e89e42025653e75a93706bbceb32522",
    "title": "临水送将归",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "落叶秋江外，孤镫远树中。",
      "片帆天上下，明月水西东。",
      "岐渚潮来白，晴霞暝更红。",
      "一尊临水驿，莫忘寄诗筒。"
    ]
  },
  {
    "id": "2e89e42025653e75367dacd1331c8410",
    "title": "送俞宜民归马耳峰",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "晴雪集林薄，朝阳熙陇苗。",
      "青天堪数雁，白路自通樵。",
      "愁我未归客，别君还过桥。",
      "何时烧短烛，软语更终宵。"
    ]
  },
  {
    "id": "2e89e42025653e752921ebd470e72825",
    "title": "十月初三日追记丙子岁以此日风雪中度平坑岭入马耳峰",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "岁穷常鲜裕，人老更多悲。",
      "白日无闲客，青山有了时。",
      "乾坤马迹满，风雨鹤巢危。",
      "去岁来坑岭，移家度崄巇。"
    ]
  },
  {
    "id": "2e89e42025653e75a0d23dca45f79f29",
    "title": "古渔父词二首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "烟雨一叶小，江湖大厦宽。",
      "全家足风月，高枕恣波澜。",
      "白雪披蓑立，青山揭笠看。",
      "莫将文叔事，溷我钓鱼竿。"
    ]
  },
  {
    "id": "2e89e42025653e75a0d23dca10340182",
    "title": "古渔父词二首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "是店皆赊酒，无家只有船。",
      "烧鱼岩下火，吹笛水中天。",
      "枫叶霜铺地，芦花月满川。",
      "风波何处静，收钓即安眠。"
    ]
  },
  {
    "id": "2e89e42025653e7559192184c4fbe293",
    "title": "衰至和王达善",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "衰来知已渐，老去不容迟。",
      "居长常先导，徐行且远期。",
      "相看飘鹤发，久坐绽乌皮。",
      "百岁休嫌短，修名千载垂。"
    ]
  },
  {
    "id": "2e89e42025653e75c878123d39fa5151",
    "title": "咏赪桐花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "朱草文明瑞，兹花上品朱。",
      "巧瑳红象珥，阔制紫云襦。",
      "丽夺炎精盛，名沾御赐殊。",
      "且贪颜色好，鹤顶似他无。"
    ]
  },
  {
    "id": "2e89e42025653e7534728b5c490d24e9",
    "title": "因黄甘人便问讯帅初",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "茇舍干戈后，班荆荐莽馀。",
      "何人骑有鹤，顾我食无鱼。",
      "孤愤向谁说，倦游休上书。",
      "时时问甘岭，戴子近何如。"
    ]
  },
  {
    "id": "2e89e42025653e759dcc9e8efd0965c3",
    "title": "七月初四日赋紫薇花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "蹙罗红线紧，镕蜡粉须黄。",
      "野寺花开日，平畴稻熟香。",
      "曾陪红药省，相对紫薇郎。",
      "尚忆丝纶閤，新秋雨露凉。"
    ]
  },
  {
    "id": "2e89e42025653e750fa713dd8794b4ab",
    "title": "谢刘文伯惠好翁笺",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "春膏夸莹净，云母斗轻明。",
      "吾子诚不俗，老夫安用名。",
      "虽非时态尚，犹见故人情。",
      "雅兴因君动，新吟凭几成。"
    ]
  },
  {
    "id": "2e89e42025653e75250fbbdcd5316874",
    "title": "秋日书事贻潘少白",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "树色已非昨，虫声不忍闻。",
      "乱鸦投急景，老树淰长云。",
      "百顷青黄半，一村晴雨分。",
      "凭阑新得句，书赠特山君。"
    ]
  },
  {
    "id": "2e89e42025653e752245e4acbc2f20ce",
    "title": "贻正仲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "月生鲸海上，人在雁苍中。",
      "一巘环村转，双溪到海同。",
      "百年能几见，七十有三翁。",
      "为此当心恻，诗成走递筒。"
    ]
  },
  {
    "id": "2e89e42025653e753b239b7b58c4a894",
    "title": "贻山甫",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "多病空馀老，劳生为苦思。",
      "偶然新得句，长是不眠时。",
      "鼠搅歉无肉，佣逃怨食糜。",
      "此怀谁可诉，只恐则山知。"
    ]
  },
  {
    "id": "2e89e42025653e754cc16ba8c0c1a8a0",
    "title": "梅所将别夜坐叙怀",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "相见岂无期，前年亦此时。",
      "青山吾有约，白发子能医。",
      "石室谁看鼎，岩泉似散丝。",
      "老人偏重别，去路渺相思。"
    ]
  },
  {
    "id": "2e89e42025653e755484374e5ce4ad76",
    "title": "去春帅初尝约为榆林游欲烹羊酿酒为小孟尝既而仆归凤栖后帅初亦往西浙遂不果今帅初已归当践前言但同游之客达善已下世矣因黄甘便作诗以叙其怀",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "戴子游西浙，藕花香满船。",
      "因思今日日，又是去年年。",
      "杨果珍闽荔，榆林下剡川。",
      "烹羊曾有约，已失碧桃仙。"
    ]
  },
  {
    "id": "2e89e42025653e75da249e1f752a406a",
    "title": "记梦",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "春梦是耶非，终惭恋禄微。",
      "整冠骑马出，攲枕听鸡回。",
      "食檗风霜入，还丹志愿违。",
      "未能忘习气，安得寸心灰。"
    ]
  },
  {
    "id": "2e89e42025653e75da249e1f1ce1768f",
    "title": "记梦",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "梅花清入梦，诗骨定非常。",
      "半树原遮藓，无风也自香。",
      "篮舆冲暮雪，茅舍带晨霜。",
      "傍竹依松处，无心肯向阳。"
    ]
  },
  {
    "id": "2e89e42025653e7542291db31b272a89",
    "title": "八月初三日五更梦觉追记",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "林下青衫卸，尊前白发攲。",
      "少年行乐事，暮景感伤时。",
      "鍊药嫌长懒，观书悔已迟。",
      "惜花心性在，时复一吟诗。"
    ]
  },
  {
    "id": "2e89e42025653e7591037e75ae406c56",
    "title": "梦回",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "月上芙蓉浦，船依杜若洲。",
      "岁行人冉冉，川永梦悠悠。",
      "天地回青眼，江山养白头。",
      "老生如朽木，安识有悲秋。"
    ]
  },
  {
    "id": "2e89e42025653e759571cf75b1bff2ad",
    "title": "题存思庵壁",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "香饭炊鱼白，新醅擘蟹黄。",
      "秋风元不恶，乡思自难忘。",
      "田水闲无用，山云薄有光。",
      "篆畦消息好，一路木樨香。"
    ]
  },
  {
    "id": "2e89e42025653e75f53b59770bd3c405",
    "title": "巾山题客舍壁",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "晓行风露清，夹径草虫鸣。",
      "虎近常行市，鸡啼早出城。",
      "路长终是到，世险自难平。",
      "学得王阳术，黄金可立成。"
    ]
  },
  {
    "id": "2e89e42025653e7586305cd34372268f",
    "title": "四月初四日正仲子堂可大及梅所周鍊师会耕养堂",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "白月一家好，青山四坐迎。",
      "短筇看虎迹，高枕听蛙声。",
      "草具枇杷足，瓜庐熠耀行。",
      "相逢总佳士，更喜著弥明。"
    ]
  },
  {
    "id": "2e89e42025653e753fe899066950f4c9",
    "title": "含笑花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "半面羞藏袂，回头懒向人。",
      "清凉生夜气，冷淡见天真。",
      "此物悭开口，他花怯效颦。",
      "莫嫌容易落，笑罢总成尘。"
    ]
  },
  {
    "id": "2e89e42025653e755a99ba9f83e66efc",
    "title": "题正仲瓠斋",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "大瓠秋成实，垂垂挂旧林。",
      "剖坚容五石，济急直千金。",
      "瓢饮希贤乐，匏尊共客斟。",
      "许由嫌汝聒，掷去是何心。"
    ]
  },
  {
    "id": "2e89e42025653e7507451c1fc390aff4",
    "title": "高人",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "云日弄轻阴，前溪给缓寻。",
      "燕翻红雨乱，莺出翠微深。",
      "迥矣苏门啸，怀哉梁父吟。",
      "高人不可见，谁见此时心。"
    ]
  },
  {
    "id": "2e89e42025653e75503d9fac55afafab",
    "title": "岁莫送正仲还雁苍",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "岁穷终有别，人老得无愁。",
      "眼看书先废，材衰句懒酬。",
      "计年知晚易，论学愧东丘。",
      "欲就宁川志，开春与子谋。"
    ]
  },
  {
    "id": "2e89e42025653e755e4564f287d40d76",
    "title": "寄赵敏求",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "赵子贫愈好，吟诗送此生。",
      "焚巢同旅鸟，泛宅老书檠。",
      "八座清门户，王塘好弟兄。",
      "杉棚先辱和，欲报怨无琼。"
    ]
  },
  {
    "id": "2e89e42025653e75fa1a31bdf6947545",
    "title": "腊月二十五日偶忆孟浩然白发催年老青阳逼岁除之句因次和此篇奉寄达善",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "归梦涉远道，青山非故庐。",
      "岁时筋力减，日夜鬓毛疏。",
      "且免编民役，休论邸报除。",
      "百年馀二老，莫遣寸阴虚。"
    ]
  },
  {
    "id": "2e89e42025653e753d54bda84062f537",
    "title": "寄达善",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "渺渺思君处，悠悠古道旁。",
      "柴荆人独自，榉柳月昏黄。",
      "渴鼠寻松溜，饥乌背夕阳。",
      "王塘在吾目，空费九回肠。"
    ]
  },
  {
    "id": "2e89e42025653e7562e43d5231de8d8d",
    "title": "寄二林",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "久客谁为主，无归莫问家。",
      "古书浇茗碗，冻酒咽梅花。",
      "岩静松抛子，沙虚笋养芽。",
      "二林谁远近，伫立日西斜。"
    ]
  },
  {
    "id": "2e89e42025653e75f6be7bcb35bd807c",
    "title": "寄袁季源",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "当世佳公子，枝吾雅道多。",
      "江南有文献，鲁国自强歌。",
      "火后归新第，兵馀喜止戈。",
      "公车行有召，毋久恋松萝。"
    ]
  },
  {
    "id": "2e89e42025653e7557aebeafbbd84b37",
    "title": "寄帅初",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "寄语榆林戴，年来书不灵。",
      "翠微双鬓白，茅舍一灯青。",
      "醉后穷豪在，吟成老健能。",
      "杨梅时节近，吾欲理行縢。"
    ]
  },
  {
    "id": "2e89e42025653e75ceb5ca853e18201d",
    "title": "病起寄二林",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "心地缅然平，乔林夏气清。",
      "炎风疏鸟毳，凉雨滴蝉声。",
      "输翟专攻守，弓函誓死生。",
      "吟成与谁寄，二子在鄞城。"
    ]
  },
  {
    "id": "2e89e42025653e755d9a473431be4582",
    "title": "寄子堂",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "来往畏炎热，杉篁取径微。",
      "蝶飞逢草住，燕出认檐归。",
      "云卧从衣冷，风梳爱发稀。",
      "清谈能解愠，松麈为君挥。"
    ]
  },
  {
    "id": "2e89e42025653e755d9a4734a2802ec6",
    "title": "寄子堂",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "不践山中约，时时梦见之。",
      "况当春雨夜，正作韭齑思。",
      "种菊秋堪撷，诛茅冬未迟。",
      "人生难自料，身后要名垂。"
    ]
  },
  {
    "id": "2e89e42025653e756199255eec7c8857",
    "title": "寄正仲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "云峰双鸟破，雪径一僧分。",
      "红酒回丹渥，青编笑白纷。",
      "风昏生月晕，水落织冰文。",
      "岁莫无来客，开门独候君。"
    ]
  },
  {
    "id": "2e89e42025653e751733be9268fad04e",
    "title": "寄袁中素季原",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "清谈疏世虑，知发度年华。",
      "雀饮盆中水，蜂寻案上花。",
      "郊原新射雉，陂荡早开蛙。",
      "得句何人赠，棠溪有竹家。"
    ]
  },
  {
    "id": "2e89e42025653e75777efe0b7ac1c60b",
    "title": "乱后寄正仲因谂恕斋枢相朔漠音耗",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "山人水南北，别业瀼东西。",
      "落叶屏风石，斜阳水碓溪。",
      "门荒翟公雀，野迥孟尝鸡。",
      "枢相徂沙漠，酸风万里迷。"
    ]
  },
  {
    "id": "2e89e42025653e751152bd7fb4434b77",
    "title": "帅初屡书有相访之约且求予文集知予有藏山之志也近因弥大过我知其有来日矣作此寄之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "流水不还剡，落花终到鄞。",
      "偶逢归峡客，乃是寄书人。",
      "古刹藏山志，他生结愿因。",
      "烦君同校正，字字莫留尘。"
    ]
  },
  {
    "id": "2e89e42025653e755d9a4734b4063b81",
    "title": "寄子堂",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "欲出一雨隔，相违十日强。",
      "鼠过松落粉，雉步麦摇芒。",
      "酒尽夜难过，书清日自长。",
      "羊求三径约，来往莫相忘。"
    ]
  },
  {
    "id": "2e89e42025653e756199255e5fb03b20",
    "title": "寄正仲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "相对石屏风，相邀石老翁。",
      "鱼游山影里，鸟睡水声中。",
      "诗卷行未了，书囊倒不空。",
      "笭箵君莫忘，犹约待秋风。"
    ]
  },
  {
    "id": "2e89e42025653e753f838372381a8a3c",
    "title": "五月一日寄正仲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "住处村非远，别时山更多。",
      "花风起晴浪，草露落明河。",
      "世事老休问，故人今几何。",
      "朝来新酒禁，煮饼卧岩阿。"
    ]
  },
  {
    "id": "2e89e42025653e75f1b312321a44222b",
    "title": "天门山",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "烟树连天远，渔樵两地分。",
      "仙舟沧海路，僧锡石桥云。",
      "落日人行少，空村犬吠闻。",
      "谁知隐沦者，绝迹在人群。"
    ]
  },
  {
    "id": "2e89e42025653e75622bd29657ec7918",
    "title": "留正仲篆畦",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "子欲寻安道，吾方梦惠连。",
      "雪花成小雨，春草傍残年。",
      "悄悄论诗夜，阴阴驻客天。",
      "自惭私酿薄，一酌醉谁先。"
    ]
  },
  {
    "id": "2e89e42025653e75f73024065486b1ca",
    "title": "咏紫荆花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "自古惟闻棠棣咏，后人多感紫荆回。",
      "固知天理随机触，亦本诗人起兴来。",
      "枯条谁缀桃花米，嫩蕊初挼撒酒媒。",
      "野老门前栽一树，才开桐角此花开。"
    ]
  },
  {
    "id": "2e89e42025653e7597949ac49b7bb3e3",
    "title": "登楼",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "千年日月藏丹鼎，万里乾坤著白头。",
      "落木断虹天渺渺，闲云倦鸟日悠悠。",
      "开门碧海通诸岛，极目青山是别州。",
      "我欲便骑黄鹤去，回头还有故乡愁。"
    ]
  },
  {
    "id": "2e89e42025653e75221cebb5906bd516",
    "title": "和正仲送达善归钱塘韵",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "二客论交自有时，篆畦相会不相期。",
      "家如元亮贫更好，学抵申公老未衰。",
      "好诗甚似无声画，昏眼羞同没字碑。",
      "买地近来闻辟圃，樊侯种㯃未为迟。"
    ]
  },
  {
    "id": "2e89e42025653e750b934e6b6c09b0ad",
    "title": "水金莲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "波心隐隐金椎出，只道冯夷先导来。",
      "笑口渐开黄玉瓮，丹心初见小莲胎。",
      "步花想见江妃佩，烧烛那从水殿回。",
      "传记无闻今始著，莫嫌闲客少诗才。"
    ]
  },
  {
    "id": "2e89e42025653e750de2eb76a7dda6e7",
    "title": "题巾山翠微",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "逆水游鲲去不回，两鬐插背尚崔嵬。",
      "月将塔影和峰转，风作潮花入寺来。",
      "星斗四垂双阙壮，乾坤一览八窗开。",
      "山僧高卧还知否，人世如今换劫灰。"
    ]
  },
  {
    "id": "2e89e42025653e757de4a28d9832097d",
    "title": "梨花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "新叶轻柔宜与藉，芳心疏散不须茸。",
      "象床骨冷惊春梦，雾阁神清怯晓风。",
      "雨里多情危有泪，月中澄莹望如空。",
      "清明寒食人何处，金谷昭阳事不同。"
    ]
  },
  {
    "id": "2e89e42025653e752cc14a0eb1e0606e",
    "title": "牵牛花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "卉中深碧斯为最，绣蝶红蜻宿近枝。",
      "巧补疏篱阴漠漠，善缘高竹实累累。",
      "满承秋露瑶杯莹，半敛朝阳翠袖攲。",
      "入药性寒君莫弃，良医疏滞用随宜。"
    ]
  },
  {
    "id": "2e89e42025653e75fc2ee38a068a6e5f",
    "title": "石上种剑蒲其脊成矣非陶隐居所谓溪荪者耶",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "昆山片玉天生润，雁荡移来手自栽。",
      "禅客久亲清少病，山童勤拂净无埃。",
      "叶端洒洒通心露，根畔疏疏引水苔。",
      "必有事焉还勿助，此方端自养原来。"
    ]
  },
  {
    "id": "2e89e42025653e752902fdf4dcf995b5",
    "title": "菖蒲最难养置而弗省则弗滋勤勤拂拭则病矣余性甚嗜之往往不特人病苗而苗亦病人矣讲求其法至备尝为之作谱书留南郭杨建处建摄令黄岩死于兵无从问矣端午日寻石菖蒲偶成一律",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "多忘昏昏久废书，闲来石上采菖蒲。",
      "瘦鞭走石蛟龙窟，细叶穿苔虎豹须。",
      "阴洞容光明复晦，乳泉盈坎润难枯。",
      "试拈九节风前嗅，已觉登仙不用扶。"
    ]
  },
  {
    "id": "2e89e42025653e75ed5032749bcccabf",
    "title": "六月十一日山窗散愁",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "平生志大孔文举，牢落依然不可羁。",
      "茨阖小窗巢燕子，菰蒲新雨试鹅儿。",
      "胸襟大闷书不读，口吻微吟人未知。",
      "安得一蓑江海去，持螯作鲙卧鸱夷。"
    ]
  },
  {
    "id": "2e89e42025653e75ed9f2e08167e812c",
    "title": "赋眼昏",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "不为吟哦苦苦频，老逢忧患损精神。",
      "见人依约近方省，认字微茫久未真。",
      "漠漠江山浑水墨，冥冥草树隔烟尘。",
      "何人解咒杨枝水，洗净从前业障因。"
    ]
  },
  {
    "id": "2e89e42025653e75539e8aedcfd64271",
    "title": "次韵正仲秋晚感兴",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "举头无路见长安，十月江南有朔寒。",
      "岩瀑飞来云影湿，溪霜著处叶声乾。",
      "相思一夜心先醉，欲话前冬鼻已酸。",
      "爱尔和诗添记事，愁来时解锦囊看。"
    ]
  },
  {
    "id": "2e89e42025653e7527b79a51bac645c1",
    "title": "次韵答胡山甫避地述怀时予有结茅马奥之意",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "兔迒鹿町便为家，不怕飞腾万仞崖。",
      "此日披榛寻细路，他年买地卜幽斋。",
      "山风索索鸣林箨，野水洄洄泛椮柴。",
      "到此冥心齐物理，藉茅枕石氏无怀。"
    ]
  },
  {
    "id": "2e89e42025653e755fa03de54981a5df",
    "title": "有感",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "风雨翛翛花事阑，馀寒迤逦麦秋天。",
      "一春不见飞蝴蝶，几夜初闻叫杜鹃。",
      "林外画眉谁妩媚，花间绣眼自便翾。",
      "上林还有嘤鸣否，此日春归一黯然。"
    ]
  },
  {
    "id": "2e89e42025653e75840a5843ea07807a",
    "title": "玉毬花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "花开压径枝堪挽，花落铺阶雪不飘。",
      "茧老蛾成投绿水，香乾蝶散离长条。",
      "满地月明浓不扫，无人梅落怨难销。",
      "老人别有心中事，愧尔投瓜乏报瑶。"
    ]
  },
  {
    "id": "2e89e42025653e754db385e05a16dfac",
    "title": "问信",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "凤栖老子近何如，骨格崚嶒久病馀。",
      "新酒得时招近局，小楼无事忆亡书。",
      "眼昏长道青灯暗，头痒空将短发梳。",
      "昨夜西风吹海动，磨刀准拟脍鲈鱼。"
    ]
  },
  {
    "id": "2e89e42025653e757fb521eb73ff6a8f",
    "title": "蜜蜂",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "官课有严投急影，公衙未退沸繁声。",
      "香材聚敛千家圃，兵卫森凝百雉城。",
      "额上粉轻春尚早，股间金重日初晴。",
      "百虫未敢梅花近，唯有渠来蹴雪英。"
    ]
  },
  {
    "id": "2e89e42025653e75a8ceb31be74299b6",
    "title": "题刘君英石屏",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "天碑万古閟嶙峋，自我来追此日新。",
      "旭日小村鸠唤妇，寒霜疏木雁来宾。",
      "路长桥断谁家店，天远舟行何处人。",
      "万顷黄芦秋色里，是中著我坐垂缗。"
    ]
  },
  {
    "id": "2e89e42025653e755657edb3bf7f9a3c",
    "title": "次韵记马耳峰旧游",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "牙轴珠联秘籥縢，晓窗开卷见诗朋。",
      "曲渠荷苇鸣新雨，深院茶梅响落冰。",
      "山市雪晴邀试酒，溪桥月好近烧灯。",
      "玉泓不放花流出，闻有潜鱼解避罾。"
    ]
  },
  {
    "id": "2e89e42025653e75ffaf3378950ba234",
    "title": "次韵酬正仲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "丝窠鼠迹锁书縢，老去斯文属友朋。",
      "冻芋共煨须熟火，寒菹对嚼欲生冰。",
      "山深有客传诗稿，庵小无僧上佛灯。",
      "西去芗岩才半里，有蛟寒蛰得沉罾。"
    ]
  },
  {
    "id": "2e89e42025653e75509d21d875abfa3c",
    "title": "周梅所携正仲再和借书韵见示次韵报之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "少日从军辉绿縢，如今一室与云朋。",
      "低眉深闭车中妇，背俗空悬木上罾。",
      "何幸传衣归六祖，莫忘受记出燃灯。",
      "相期何止诗篇事，大节无亏誓饮冰。"
    ]
  },
  {
    "id": "2e89e42025653e75db682392420b6046",
    "title": "七月十五日竞传有铁骑八百来屠宁海人惧罹仙居祸僦船入海从鸱夷子游余在龙舒精舍事定而后闻之幸免奔窜深有羡于渔家之乐也作渔父一首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "年来避世羡渔郎，全载妻儿云水乡。",
      "隔苇鸣榔分细火，带苔收网晒斜阳。",
      "一丝寒雨鲈腮紫，半箔归潮蟹斗黄。",
      "欲逐鸱夷江海去，西风无奈稻花香。"
    ]
  },
  {
    "id": "2e89e42025653e752d3b390210fe32de",
    "title": "次和杨中斋读阆风菊谱因觅本植斋前韵",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "为爱寒花晚节香，故栽松径与茅堂。",
      "寿思园绮眠商岭，清想夷齐遁首阳。",
      "俗眼只贪金带紫，丹心惟喜御袍黄。",
      "先生远觅陶潜种，急作山书寄孟光。"
    ]
  },
  {
    "id": "2e89e42025653e756cf0be1152845353",
    "title": "端午感怀",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "曾饮昌阳七十三，老来大布当轻衫。",
      "豫储当采三年艾，缓计空寻六日蟾。",
      "楚俗旧时沉黍恨，唐宫此日赐衣沾。",
      "栀香满院人如玉，尚想薰风半卷帘。"
    ]
  },
  {
    "id": "2e89e42025653e75cb1063f60c4448a1",
    "title": "正仲入鄞叙怀送别二首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "遇事无心心自放，如今心事放尤难。",
      "酒开愁绪汤浇雪，书润枯肠火养丹。",
      "攲枕啼鸦分晓色，把杯归雁破春寒。",
      "君来访我连朝雨，三日新晴理去鞍。"
    ]
  },
  {
    "id": "2e89e42025653e75cb1063f6f2faa147",
    "title": "正仲入鄞叙怀送别二首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "此别未知长与短，一春风雨助凄然。",
      "欲随流水入城去，更系扁舟话柳边。",
      "芳草斜阳新住蝶，落花飞絮乱啼鹃。",
      "雁苍山好须回首，便见秋风在眼前。"
    ]
  },
  {
    "id": "2e89e42025653e75f976358181e12f78",
    "title": "正仲有诗因次和再别",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "好客分明为我来，不嫌茅舍似鸡栖。",
      "归云古树如新画，久雨苍崖失旧题。",
      "别我此行正月尽，怀君老眼两行啼。",
      "丈夫出处有常度，不为黄金颜色低。"
    ]
  },
  {
    "id": "2e89e42025653e7567d9c4c62254ed6a",
    "title": "梦笑",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "过尽江山十万鸿，梅花昨夜笑东风。",
      "客行草树绵绵外，梦觉乌鸦渺渺中。",
      "天道难知龟不信，人生有恨水无穷。",
      "今年厄闰有如此，万事绳床俯仰空。"
    ]
  },
  {
    "id": "2e89e42025653e755cd5fd8cd87c0d7b",
    "title": "十二月初八日晓梦归故园",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "红藤枕上到家园，花木萧疏可若干。",
      "陋巷夕阳人悄悄，旧墙新雨竹娟娟。",
      "数声啼鸟春愁破，几点残星夜话阑。",
      "世事旋消还旋积，只留青史得千年。"
    ]
  },
  {
    "id": "2e89e42025653e752c650cc2f5bd09c2",
    "title": "野老",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "野老巢居江上成，相亲幽事远浮名。",
      "近村饮酒携孙去，远寺寻兰领犬行。",
      "麦老秧高关念虑，花开果熟有将迎。",
      "旧时风俗今谁有，见尔令人忆太平。"
    ]
  },
  {
    "id": "2e89e42025653e75a0ac5956504ce460",
    "title": "有怀正仲还雁峰诗",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "松声夜半如倾瀑，忆坐西斋共不眠。",
      "一鼓轻雷惊蛰后，细筛微雨落梅天。",
      "临流欲渡还休笑，送客归来始惘然。",
      "掩卷有谁知此意，一窗新绿待啼鹃。"
    ]
  },
  {
    "id": "2e89e42025653e75f71720fe55832790",
    "title": "戏述任翻诗句酬储梅癯见和之作",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "我爱巾山去复回，城中平地起崔嵬。",
      "前村清景何人占，绝顶新凉几夜来。",
      "鹤起露翻松磴响，僧吟月上竹房开。",
      "任翻鍊得清新字，想见斯人百念灰。"
    ]
  },
  {
    "id": "2e89e42025653e75a2b0f0e5dc3ad138",
    "title": "四月初一日积雨新霁偶成",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "渺然清兴忆江湖，缚住此心安破庐。",
      "新绿池塘鱼散子，落红园径鸟将雏。",
      "青梅成后少佳果，苦荬出来无好蔬。",
      "老疾已艰登陟具，谁能为作卧游图。"
    ]
  },
  {
    "id": "2e89e42025653e75b29e5f9bf31bda92",
    "title": "挽爱山李德夫",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "不为时新刺绣纹，鹄袍鹤发自相亲。",
      "襄阳须有汉耆旧，彭泽终为晋隐沦。",
      "往往名场跻后辈，时时相衮问斯人。",
      "如今天道平如概，得失荣枯一幻尘。"
    ]
  },
  {
    "id": "2e89e42025653e75a2d69920b0321647",
    "title": "即事",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "麦熟南风挂衲畦，山禽快活晓来啼。",
      "中分草色柴车路，半压藤花石步溪。",
      "茅屋数家深避马，竹林三里远闻鸡。",
      "荒村得句将谁赠，墙壁还随即事题。"
    ]
  },
  {
    "id": "2e89e42025653e754bb745d971fa841a",
    "title": "次韵和正仲南风",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "有客披襟曰快哉，岂知元自舜弦来。",
      "但令酷吏暑先去，足想苍生愠自开。",
      "树影纵横流院落，荷香来往护池台。",
      "公权只赋生凉句，不道闾阎正苦哀。"
    ]
  },
  {
    "id": "2e89e42025653e75221461f4553a1150",
    "title": "十月十八日闻雁",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "一声空杳分千响，万里荒凉月正明。",
      "共说江南旧来处，还思沙漠远行程。",
      "如哀如怨知何事，相应相呼也有情。",
      "惊起芦花不成梦，江城应是报严更。"
    ]
  },
  {
    "id": "2e89e42025653e75009ce7d8d64d1700",
    "title": "新历未颁遗民感怆二首贻王达善曹季辩胡山甫戴帅初诸君皆避地客也",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "故国山河成断绝，孤臣江海自飘零。",
      "窗间取月离离白，树下窥天碎碎青。",
      "一雁不来山驿静，千梅欲动客愁醒。",
      "新来未赐王春历，三尺尧阶自有蓂。"
    ]
  },
  {
    "id": "2e89e42025653e75009ce7d87cade602",
    "title": "新历未颁遗民感怆二首贻王达善曹季辩胡山甫戴帅初诸君皆避地客也",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "寒气著人身似病，世涂多故鬓如银。",
      "劫灰今信胡僧说，野燐多应战鬼新。",
      "兵甲纵横满天地，衣冠颠倒走风尘。",
      "古今历数归仁义，河洛图书属圣神。"
    ]
  },
  {
    "id": "2e89e42025653e75c652bb86f5202659",
    "title": "自和前韵答达善",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "一字不轻王达善，忽看唾玉落钩银。",
      "共评中说跻尊魏，谁草玄经饰美新。",
      "大泽深山容避地，蓬莱弱水叹扬尘。",
      "与君同勘丹经诀，长饭青精养谷神。"
    ]
  },
  {
    "id": "2e89e42025653e75c652bb860abb4536",
    "title": "自和前韵答达善",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "幽幽丛薄无尘到，渺渺菅茅有露零。",
      "松曲似腰元自直，潭澄如眼向谁青。",
      "千愁淟涊那能浣，万事凄迷不欲醒。",
      "阴晦终逢开霁日，宫槐移影度阶蓂。"
    ]
  },
  {
    "id": "2e89e42025653e75575addf884e5357f",
    "title": "再和前韵答达善季辩",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "屝屦送人征影远，布裘知我涕痕零。",
      "初愁冻雪无狐白，忽喜晴霄现卵青。",
      "欲向华山成稳睡，不禁楚泽自长醒。",
      "桃源自昔无秦历，草木荣枯是瑞蓂。"
    ]
  },
  {
    "id": "2e89e42025653e75575addf8786078a5",
    "title": "再和前韵答达善季辩",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "北固漫夸城立铁，钱塘休说浪翻银。",
      "江山不改英雄泯，宇宙无穷战伐新。",
      "过眼烟花空似锦，到头富贵总成尘。",
      "旧时都下逢除夕，果食花饧祭灶神。"
    ]
  },
  {
    "id": "2e89e42025653e75917bbe716913a567",
    "title": "绿阴",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "野色蒙茸翠羽盖，山光澹荡碧油幢。",
      "午烟时引煎茶灶，晓雾还沾读易窗。",
      "隐映掷金莺点点，分明藉玉鹭双双。",
      "莫疑蛇动杯中影，一笑开襟钓大江。"
    ]
  },
  {
    "id": "2e89e42025653e7550528fb2f0afc971",
    "title": "咏鸂鶒",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "双双游戏水仙宫，著锦衣裳舞镜空。",
      "晴浴桃花红影里，雨眠莲叶翠香中。",
      "文禽自是风情别，野鹭休将品格同。",
      "寄语虞罗须并取，莫令失侣各西东。"
    ]
  },
  {
    "id": "2e89e42025653e75669a9bcd081b7c82",
    "title": "谢御史王素行免里正之役",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "绣衣御史当霄立，星次周流到上台。",
      "万里东隅观出日，十年幽蛰听惊雷。",
      "顿令绝学知书贵，解使贪官觉贿灾。",
      "恩及老生何以报，只将颂语献行台。"
    ]
  },
  {
    "id": "2e89e42025653e755550e5063febb5e6",
    "title": "感怀",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "时事传来日日新，信疑相半向谁询。",
      "一寒一暑成吾老，多雨多愁过却春。",
      "酒畔暂休无限事，花前难买自由身。",
      "百年犹有四十在，须见升平作幸民。"
    ]
  },
  {
    "id": "2e89e42025653e7573270e7dee27f941",
    "title": "对红药有感",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "牡丹过后卖芍药，清晓天街频叫时。",
      "传世园林莺自占，有名花草蝶先知。",
      "百年富贵一场梦，千古英雄几局棋。",
      "世上兴亡总如此，我今叹老复嗟衰。"
    ]
  },
  {
    "id": "2e89e42025653e751138cf903bd33031",
    "title": "百合",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "收合千红不上枝，绿茎丹萼称施为。",
      "灯笼翠干从高揭，火伞流苏直下垂。",
      "文豹翻身腾彩仗，赤龙奋爪摆朱旗。",
      "莫疑衰老多夸语，渍蜜蒸根润上池。"
    ]
  },
  {
    "id": "2e89e42025653e75bdfea73809bf8e74",
    "title": "栀子花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "六出台成一寸心，银盘里许贮金簪。",
      "月中不著蝇点璧，春过翻疑蝶满林。",
      "陆地水光山院静，炎天冰片石坛深。",
      "扬州只说琼花好，漠漠风沙何处寻。"
    ]
  },
  {
    "id": "2e89e42025653e757ff29a91f12529d3",
    "title": "和王达善碧桃诗",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "石阶无罅谁衔子，烧地成焦岂复芽。",
      "千岁分根染天水，单台五出异朝霞。",
      "朝绅济济水苍佩，仙袂盈盈萼绿华。",
      "作记不嫌人事晚，来年润笔到山家。"
    ]
  },
  {
    "id": "2e89e42025653e75d604634dfb27a3c3",
    "title": "同正仲赋赪桐彩蝶",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "守著赪桐不为香，翩如凤子往来忙。",
      "徘徊最爱真红色，摇曳偏垂五彩裳。",
      "宁号孟蝉随鬓袅，莫为鬼蝶幻身藏。",
      "惜花却似诗人性，日舞中间夜宿房。"
    ]
  },
  {
    "id": "2e89e42025653e7551a3460fd1f18098",
    "title": "一叶",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "欲排江渚千鸿阵，先舞庭皋一叶秋。",
      "细路桑麻高下屋，平湖风雨往来舟。",
      "人间酒熟花为客，梦觉残灯月上楼。",
      "故旧凋零我老矣，少年安肯与同游。"
    ]
  },
  {
    "id": "2e89e42025653e758c921c11c9e643eb",
    "title": "枕上闻蛩有感",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "桑鸟催耕缘底事，草虫促织竟何成。",
      "春风秋月祗垂泪，北斗南箕空得名。",
      "有客悲歌持筑击，何时至治以韶鸣。",
      "吾侪吟咏还如此，哀乐不知何处生。"
    ]
  },
  {
    "id": "2e89e42025653e751528afa78cf2947e",
    "title": "小阁省心",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "避地逃名花里居，春风何事转桑枢。",
      "退藏小阁收心静，闲下危阶放步徐。",
      "身到衰时方学道，眼当昏处始观书。",
      "一生日力悠悠度，总悔从前作计疏。"
    ]
  },
  {
    "id": "2e89e42025653e75775febf717b262ec",
    "title": "咏蝶",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "前身曾学昭仪舞，时样工为京兆眉。",
      "拣尽好枝无可意，倦寻芳草歇多时。",
      "晓畦雾重狂须减，风槛花飞误与随。",
      "不但蛛丝深著避，更知红袖亦堪疑。"
    ]
  },
  {
    "id": "2e89e42025653e75764af23eb2d63f1d",
    "title": "春日即事",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "灯夕花朝都已过，石泉槐火又将新。",
      "故乡失业荆榛满，客子长饥雨雪频。",
      "底处桃源堪避世，何人橘里得藏身。",
      "朝家细核丁黄籍，食指虽多无绢银。"
    ]
  },
  {
    "id": "2e89e42025653e758d9675443495b48a",
    "title": "次正仲赋桃花韵",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "红红白白好容颜，笑日临风锦裹山。",
      "且引彩云来洞口，莫随流水去人间。",
      "忆游梦得嗟重到，访异驎之拟不还。",
      "自是刘郎有缘会，一千年后重来攀。"
    ]
  },
  {
    "id": "2e89e42025653e75e606c492f1732b48",
    "title": "咏篆畦垂丝海棠",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "夺胎锦带仍添丽，借面芙蓉特太癯。",
      "睡去不禁春露压，醉来谁倩晓风扶。",
      "长条莫恨无新叶，纤瓣还能著细须。",
      "火急提鱼花下饮，明朝千点乱青芜。"
    ]
  },
  {
    "id": "2e89e42025653e75b4dd0b2ef5d495ee",
    "title": "正月十四日小园偶坐",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "天地元从雪后新，开帘闲坐看回春。",
      "谢公梦觉池生草，杜老羹成涧有芹。",
      "正是泰和嘉气象，好调寒暖养精神。",
      "花前不著多忧客，百舌何妨报事频。"
    ]
  },
  {
    "id": "2e89e42025653e7590bd1403cc3cc025",
    "title": "次韵答达善",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "道不能鸣假物鸣，数篇诗见故人情。",
      "重经丧乱成南北，多谢交游访死生。",
      "我始欲愁将老至，公须少忍待时平。",
      "古来毁弃连城璧，不恨沈埋百世英。"
    ]
  },
  {
    "id": "2e89e42025653e7576019b8cf90d08a8",
    "title": "试杨日新笔次韵答戴帅初",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "闻尔又归青嶂住，四明西畔越东头。",
      "山当篱外偏环屋，水到门前总合流。",
      "得句苦迟难附置，怀人不见更登楼。",
      "扫除儿女相思话，好作阆风十日游。"
    ]
  },
  {
    "id": "2e89e42025653e757cf36f9b98f4ecc2",
    "title": "寄慈林交讲师",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "有意西林寻小隐，无田东瀼可邻家。",
      "闻师投谒不入巷，知我无人能点茶。",
      "山色一溪连雨色，雪花十里糁松花。",
      "秋声正与公相似，相对忘言定不差。"
    ]
  },
  {
    "id": "2e89e42025653e75cafd61cb980f418a",
    "title": "咏密囿花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "繁枝密密宜樊圃，以此能当密囿名。",
      "不信嫩茎藏劲刺，试将纤手触红英。",
      "毛身秦女自正色，鸟爪麻姑无俗情。",
      "方朔窃桃何处入，只应列子御风行。"
    ]
  },
  {
    "id": "2e89e42025653e7500569b7ec2f1e846",
    "title": "揽秋",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "读书瞪视眼花乱，力穑作劳足茧休。",
      "尊俎风流容鸭脚，语言滋味许鸿头。",
      "芦根系艇谁敲火，木末开扉独揽秋。",
      "壮日貂裘无恙不，浩歌聊为解牢愁。"
    ]
  },
  {
    "id": "2e89e42025653e755f9b57549260dc93",
    "title": "咏佛见笑",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "锦堂得此添春色，金屋从他著丽人。",
      "老佛见之怜且笑，少年休以妄为真。",
      "梵天宝相宜方驾，海岛金沙合效颦。",
      "可是好花多刺手，汉滨游女礼防身。"
    ]
  },
  {
    "id": "2e89e42025653e75f571f241cc1f4234",
    "title": "蓼花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "曾向江湖久钓游，极怜红蓼满汀洲。",
      "清秋欲近先开眼，小雨才鸣急点头。",
      "翡翠忽来机事动，蜻蜓不定晚风遒。",
      "拒霜未放菡萏谢，点缀中间一段愁。"
    ]
  },
  {
    "id": "2e89e42025653e759b933770fee21bbd",
    "title": "约平叔高秋泛海",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "乘桴欲看日生东，借子门前一席风。",
      "白石凿馀云补穴，青峰开处月浮宫。",
      "持螯斫鲙万事足，踞壳食蜊千劫空。",
      "剩欲作诗招酒社，恐君户小趣难同。"
    ]
  },
  {
    "id": "2e89e42025653e75c33009e5e6813430",
    "title": "冬至前一日小史自溪上献梅四枝寘之书案奇奇怪怪为赋长句志喜也",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "中有黄金白玉姝，莫欺红粒缀茱萸。",
      "晓风吹面成冰脑，夜雪流脂结玉酥。",
      "冻蕊未期春鸟啄，寒香不上暖蜂须。",
      "一生欲压孤山句，囊锦空垂气浪粗。"
    ]
  },
  {
    "id": "2e89e42025653e755d18308b6da0cc16",
    "title": "木芙蓉",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "溪山潇洒最宜秋，缓步何须百尺楼。",
      "乱后见花如故旧，老来得酒更风流。",
      "幽荪暗折谁知处，好鸟一啼人举头。",
      "欲对黄花开口笑，茫然消息也堪愁。"
    ]
  },
  {
    "id": "2e89e42025653e75c76f07dbce90b036",
    "title": "赠敏求",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "抄书满架笔无尘，自是餐霞洞里人。",
      "性癖贪吟如好色，话终更仆尚留宾。",
      "爱花更缩栽蔬地，开径还通指竹邻。",
      "不是不贫贫得雅，如今金坞总输贫。"
    ]
  },
  {
    "id": "2e89e42025653e7516a7cdb9e5aa8066",
    "title": "戏赠牛女",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "掷果久怜潘岳好，投梭不放幼舆痴。",
      "彩云似扇羞郎面，新月如弓学妇眉。",
      "喜鹊成桥终有别，阳乌出海且教迟。",
      "如何自古占天者，不说经躔有动移。"
    ]
  },
  {
    "id": "2e89e42025653e757479da5e0f7f62d1",
    "title": "三月二十三日效乐天体",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "习习东风白苎裘，馀寒未尽滞清愁。",
      "柳疑楚舞腰偏细，莺学吴音舌更柔。",
      "好景良辰千古在，骚人墨客几时休。",
      "一年佳致惟春莫，可惜花飞人白头。"
    ]
  },
  {
    "id": "2e89e42025653e75fb8873f3fe9353a7",
    "title": "小酌送春",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "春风元逐土牛来，欲去金钱买不回。",
      "莫道莺花抛白发，且将蚕豆伴青梅。",
      "落花流水辞梁苑，芳草斜阳上楚台。",
      "孝子不嫌闲寂坐，绿阴如屋两三杯。"
    ]
  },
  {
    "id": "2e89e42025653e751c3e416b8d0fed18",
    "title": "次韵答孙平叔感春之作",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "从教凿石置官场，不怕沧溟地脉伤。",
      "薜荔斸开山鬼泣，莓苔迸出水精凉。",
      "东周以后一春梦，西晋于今几夕阳。",
      "自有青天开豁处，高秋买棹泛苍茫。"
    ]
  },
  {
    "id": "2e89e42025653e751c3e416bae1c072e",
    "title": "次韵答孙平叔感春之作",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "五陵三辅少年场，往事欢娱总不伤。",
      "阅世莺花见兴废，随时蜂蝶有炎凉。",
      "原尝馆寂生春草，田窦门荒掩夕阳。",
      "汉殿唐宫亦如此，由来天道本茫茫。"
    ]
  },
  {
    "id": "2e89e42025653e751c3e416b023bb40b",
    "title": "次韵答孙平叔感春之作",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "江湖处处寻春去，每到芳时醉不归。",
      "帘幕生香花欲语，池塘细雨燕交飞。",
      "闲思此事真难得，或恐他生愿不违。",
      "欲作三门终老计，买山囊罄值年饥。"
    ]
  },
  {
    "id": "2e89e42025653e75a95389830836ccdf",
    "title": "寄王真人",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "象简银冠觐冕旒，一清沆瀣九天秋。",
      "西湖处士梅花屋，太乙真人莲叶舟。",
      "闻道辽东来白鹤，不知函谷度青牛。",
      "人间天上无拘束，且驾长螭赋远游。"
    ]
  },
  {
    "id": "2e89e42025653e75312b06b11fd0d26b",
    "title": "梅花二首遗正仲少见折赠之意",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "晴暖不妨临石濑，清寒多是傍柴关。",
      "香须蜂咬应知苦，斜影僧眠得占闲。",
      "数点稀星枝上下，一痕残雪树中间。",
      "入冬冷落愁眉结，见尔鲜明故展颜。"
    ]
  },
  {
    "id": "2e89e42025653e75d68674125a59207f",
    "title": "三月十七日食樱桃蚕豆知麦熟日至矣示家人为我进一杯也",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "清明已自断百果，樱豆从头次第尝。",
      "青山四面欲春晚，白发千丈照溪长。",
      "偶然坐石云离次，久不窥园竹乱行。",
      "甔石屡空惟食粥，平皋闻道麦须黄。"
    ]
  },
  {
    "id": "2e89e42025653e752425f0d90aeb5c20",
    "title": "郭似山道士寄惠竹笔两束启缄乃羊毫也作诗戏之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "似山惠我笋丝笔，乃是长须公子毫。",
      "竹简固应同祓涤，琅函宁肯近腥臊。",
      "若非月里霜㕙颖，恐是仙家云鹿毛。",
      "润笔定须三百束，为君滴露注庄骚。"
    ]
  },
  {
    "id": "2e89e42025653e75c0aa470d6fde6334",
    "title": "赋素馨花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "小蕊清香真有韵，柔条纤叶不胜春。",
      "承平时节移新主，离乱风尘见故人。",
      "泪重阑干添婀娜，香残笃耨驻絪缊。",
      "旧恩深浅君自会，莫问谁家时与亲。"
    ]
  },
  {
    "id": "2e89e42025653e75c047647418c1e5bb",
    "title": "赋橘花次正仲韵",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "璘娥琢月剪冰花，着叶团团更不斜。",
      "只把青葱争玉树，不将夭冶斗金沙。",
      "吹香自满骚人国，成实还宜野叟家。",
      "老我真成被花恼，尊前坐叹复行嗟。"
    ]
  },
  {
    "id": "2e89e42025653e75fcdf7d1686396c35",
    "title": "游潘墺魏都冶墓庵",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "弄日微阴驾笋舆，柴桑五子共携扶。",
      "云门钟鼓先朝赐，丞相门庭近日殊。",
      "绿树两行溪贯串，青峦百摺路萦纡。",
      "惟馀守冢鹰窠在，采捕令严无牧刍。"
    ]
  },
  {
    "id": "2e89e42025653e75a6a6f3db356e25f7",
    "title": "萤",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "熠熠孤光阖复开，黄金一点亦微哉。",
      "凌风欲作炎云助，入屋翻疑夜雨来。",
      "本为微明生腐草，谁知残照落莓苔。",
      "暗飞只合藏形影，罗扇收来却是灾。"
    ]
  },
  {
    "id": "2e89e42025653e75f21fb42f3f9ddd3e",
    "title": "正仲过我一宿蓐食而行叙怀追饯之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "又见王师下海夷，书生笔砚自非宜。",
      "风尘宇内成百战，花坞山中自四时。",
      "故旧凋零今已矣，江山寂寞子何之。",
      "篮舆载雨匆匆去，一饭无因话别离。"
    ]
  },
  {
    "id": "2e89e42025653e752f0467e4d51e9444",
    "title": "杨花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "断茸冉冉青楼外，浮影悠悠紫陌间。",
      "晴日暖风真得所，游丝野马与俱闲。",
      "舞经林苑莺衔去，飞去帘栊燕掠还。",
      "莫把芦花来比拟，秋深客子更愁颜。"
    ]
  },
  {
    "id": "2e89e42025653e759b3f855efe418681",
    "title": "三月之朔邑庠请仆升讲席说诗泮水正仲用前韵纪之因次其韵",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "春服初成冠与童，聚观王式一衰翁。",
      "圆冠方屦还吾道，续衽钩边见古风。",
      "投戈犹待汉符赤，藏壁不随秦火红。",
      "宁可短衣充博士，莫令城旦属司空。"
    ]
  },
  {
    "id": "2e89e42025653e7525ef4d2486083e9c",
    "title": "次和正仲咏荷花月露二景",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "天香夜气两交加，艇子攲眠宿妙花。",
      "谁展银泥铺水色，更调汞粉拂霜华。",
      "即空是色非二景，有象无声别一家。",
      "此际含羞花正敛，明朝一片落惊嗟。"
    ]
  },
  {
    "id": "2e89e42025653e7525ef4d24ef174bcb",
    "title": "次和正仲咏荷花月露二景",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "风清月白天垂碧，有恨如羞半敛花。",
      "红袖粉痕晨带湿，翠盘珠影夜生华。",
      "杨枝洒润菩提雨，薇水流香仙子家。",
      "几度晓风过曲院，七年不见使人嗟。"
    ]
  },
  {
    "id": "2e89e42025653e75a6e1b51eb68290a8",
    "title": "谢弥大惠万岁藤杖",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "青山节节皆龙冢，蜕骨崚嶒幻此藤。",
      "栗楖生来呼上座，猕猴拾得奉胡僧。",
      "子能致此须牙具，我试携之气力增。",
      "欲上泰山宾出日，便须著脚共猱升。"
    ]
  },
  {
    "id": "2e89e42025653e75f07c351503022265",
    "title": "又咏万岁藤杖酬正仲并谢元惠主人潘少白",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "不求海上千金药，且觅山中万岁藤。",
      "潘子入林亲拣得，舒翁履险力扶能。",
      "乞君瘦硬苍龙节，伴我清羸病鹤形。",
      "莫向潭边令照影，忽然变化老谁凭。"
    ]
  },
  {
    "id": "2e89e42025653e757662f9d8e0180127",
    "title": "正仲访余棠溪帅初来会正仲时余欲归阆风未能决书呈三友",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "晴云高举雪云低，日日占天候不齐。",
      "菘白僵成茭白笋，麦黄淹作韭黄齑。",
      "江湖吐日鼋晞甲，山路成泥兽印蹄。",
      "老去欲休官不许，夜来魂梦旧山溪。"
    ]
  },
  {
    "id": "2e89e42025653e75e255f5d65365fc7e",
    "title": "暮春书怀寄董正翁寺正",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "寻春曾作太平民，说着花时泪湿巾。",
      "风雨差池桃杏过，山林牢落鸟乌亲。",
      "书中闷见伤心事，画里思逢避世人。",
      "霄汉故交今隐遁，有山堪买愿为邻。"
    ]
  },
  {
    "id": "2e89e42025653e75258a537ff8854ece",
    "title": "赋水仙花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "冷淡不生桃李径，只将素艳伴红梅。",
      "冰清玉润檀心炯，日暮天寒翠袖回。",
      "似倚兰舟并桂楫，羞称金盏共银台。",
      "谁将六出天花种，移向人间妙夺胎。"
    ]
  },
  {
    "id": "2e89e42025653e753ffec084b5baaa58",
    "title": "同正仲赋凤仙花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "本爱真红一种奇，后来紫白自繁滋。",
      "青冠轻举真仙子，彩羽来仪瑞凤儿。",
      "石竹通家分异样，园葵附谱亦多姿。",
      "莫嫌性急难撄触，我以为规胜佩韦。"
    ]
  },
  {
    "id": "2e89e42025653e75137694df02f9cd06",
    "title": "七夕呈正仲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "金风璧月清凉境，红蓼青蘋迤逦秋。",
      "漠漠蛛丝穿露重，微微萤火学星流。",
      "何年才子诬躔象，几度佳人候女牛。",
      "一局烂柯经数代，人间隔岁未悠悠。"
    ]
  },
  {
    "id": "2e89e42025653e754ec0caf19f8b00df",
    "title": "剪春罗",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "谁裁婺女轻罗段，我有并州快剪刀。",
      "色似山丹殊少肉，形如石竹亦多毫。",
      "胭脂初褪黄先露，蝴蝶才成翅未高。",
      "欲向小窗成扇面，世无陶缜倩谁描。"
    ]
  },
  {
    "id": "2e89e42025653e7568adffc2abad80ba",
    "title": "又戏和正仲赋剪春罗",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "昔时剪彩聊为假，今见裁罗却是真。",
      "叶底彩窠本机户，花边线草是针人。",
      "独客书斋思拆补，静姝绣阁学缝纫。",
      "晚花开遍幽畦草，石竹山丹及丽春。"
    ]
  },
  {
    "id": "2e89e42025653e75554b4321f1f62f9d",
    "title": "示儿",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "蜕蝶将舒魄尚凝，如痴如梦复如醒。",
      "风吹海水飞成雪，月入梅花胶作冰。",
      "有口勿言唯饮酒，无家可著不如僧。",
      "眼前喜见行王政，已有添丁充践更。"
    ]
  },
  {
    "id": "2e89e42025653e75a5cd3c9af2576df0",
    "title": "九日与正仲子堂君英举酒于篆畦璋万二侄男庭坚仲容仲堪叔献季临与焉",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "登高胜具何人有，重九佳名此日临。",
      "老眼已昏空怅望，壮心犹在惜销沉。",
      "天真呈露青山瘦，世故流离白发侵。",
      "汉水沈碑今出否，古来贤达共沾襟。"
    ]
  },
  {
    "id": "2e89e42025653e756e9ec76e0dbb993a",
    "title": "九日观万堂小酌怀正仲及梅所鍊师",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "极目冥鸿颢气初，人生快意食鲈鱼。",
      "剪来萸菊觞新酒，麾去蚊蝇俯旧书。",
      "骚雅刘郎今健否，清修周老近何如。",
      "篆畦雨里青蒿长，寂寞无人过草庐。"
    ]
  },
  {
    "id": "2e89e42025653e758fe1b23cc5a699ed",
    "title": "新凉",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "惭愧秋风慰白须，夜凉早已入籧篨。",
      "白莲社里几人在，黄菊尊前万事疏。",
      "老妇自欣瓶有粟，儿童休恨食无鱼。",
      "故园红桂通消息，定有新诗一起予。"
    ]
  },
  {
    "id": "2e89e42025653e758cf4a0004b8168d8",
    "title": "六月甲申雨后凉气如秋",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "蘋花消息入疏棂，六月何曾有此清。",
      "晚饭出门新雨过，深衣临水早蝉鸣。",
      "月西人影如鸿影，风里松声带鹤声。",
      "此意寂寥谁会得，沉沉默默自含情。"
    ]
  },
  {
    "id": "2e89e42025653e758d6735b60e96dcc8",
    "title": "鬓边娇",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "天工施巧亦无穷，开尽枝头入草中。",
      "先借豆花来作样，旋将槐蕊缀成丛。",
      "淡匀弄色蔷薇紫，深蒂含胎豆蔻红。",
      "可是夏英无胜汝，鬓云一朵爱珑松。"
    ]
  },
  {
    "id": "2e89e42025653e757782dcdcf70b2001",
    "title": "免役后登山园小饮书怀",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "深凭歌酒送流红，岸帻披襟万顷风。",
      "一斗白鸥苍霭上，数篇黄鸟绿阴中。",
      "不辞老疾馀年在，已付欢哀万事空。",
      "新荷使家除户役，安居从此异征鸿。"
    ]
  },
  {
    "id": "2e89e42025653e755fe32729072c8485",
    "title": "辛巳自寿",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "六十三翁自荷天，乱馀骨肉几家全。",
      "不材幸度龙蛇岁，多病休催犬马年。",
      "我老思亲空有恨，人生不饮更堪怜。",
      "差池九子森童冠，屡舞交酬且眼前。"
    ]
  },
  {
    "id": "2e89e42025653e7582ad7626fdbbe3db",
    "title": "咏芭蕉",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虚明旱藕千丝透，清泠寒泉百脉来。",
      "绿烛怕烧先自障，青笺欲寄倩谁裁。",
      "正怜夜雨敲篷响，只恐秋风裂扇开。",
      "月下徘徊清影动，却疑翠凤下瑶台。"
    ]
  },
  {
    "id": "2e89e42025653e75d36118fdd6e608c4",
    "title": "诗诀",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "蒉桴土鼓为声始，天球河图非琢工。",
      "欲自柳州参靖节，将邀东野适卢仝。",
      "平原骏马开黄雾，下水轻舟遇快风。",
      "历历瑶琴怨遥夜，泠泠玉佩度秋空。"
    ]
  },
  {
    "id": "2e89e42025653e75468d0a42fcbacf3b",
    "title": "寒食书怀二首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "晓寒飒飒侵驼褐，山色盈盈入酒杯。",
      "人物风流随逝水，故都文宪没苍苔。",
      "黄鹂杜宇匆忙过，卢橘杨梅次第来。",
      "气运总随时节变，人逢寒食自须哀。"
    ]
  },
  {
    "id": "2e89e42025653e75468d0a420498736b",
    "title": "寒食书怀二首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "天机妙处莫形容，难把丹青写太空。",
      "万古碧山留色在，千江皓月此心同。",
      "乌纱燕子开门雨，白发杨妃掠面风。",
      "欲问清明休检历，杜鹃啼血滴岩红。"
    ]
  },
  {
    "id": "2e89e42025653e753d1ffab054a18aef",
    "title": "和正仲月季花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "风流天下真难似，惜向篱边砌下栽。",
      "依旧风情三月在，斩新花叶四时开。",
      "莫嫌绿刺伤人手，自有妍姿劝客杯。",
      "不拟折来轻落去，坐看颜色总尘埃。"
    ]
  },
  {
    "id": "2e89e42025653e758c2eea822e146318",
    "title": "咏凌霄花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "凌空千尺走龙蛇，隐映柴门野老家。",
      "拚把长缨縻落月，乱飘丹粉染晴霞。",
      "猿猴升惯能收药，蝴蝶低飞不到花。",
      "最爱豹林种处士，紫英香里岸乌纱。"
    ]
  },
  {
    "id": "2e89e42025653e755b8ab43bee2139b6",
    "title": "卜居",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "丹青不用画吾庐，小小茅茨住近湖。",
      "欲探春风先插柳，要看雪景更栽芦。",
      "野船摇处沙成叠，海雁眠来草似铺。",
      "妆点个中新景致，藤冠布褐老癯儒。"
    ]
  },
  {
    "id": "2e89e42025653e75089b50f53dff261b",
    "title": "田家纪事",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "蒙蒙土雾连三日，父老传经十七年。",
      "蚕月人家多忌讳，麦秋时候好安眠。",
      "桑鸠逐妇应嫌雨，社燕依人不避烟。",
      "短策绿阴新似沃，顷筐朱实写来圆。"
    ]
  },
  {
    "id": "2e89e42025653e752570d173824f5647",
    "title": "山斋观物",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "自古诗人皆格物，山斋观物意如何。",
      "额涂金粉蜂归穴，腹吐银丝蟢布罗。",
      "鸡母载雏行啄黍，雀群欺燕坐争窠。",
      "纷纷扰扰为形役，闲补涪翁演雅歌。"
    ]
  },
  {
    "id": "2e89e42025653e75ee3f597b34d6dcf4",
    "title": "赋苇",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "山居种苇意如何，相见沧江渺渺波。",
      "窗外近移秋色早，夜来偏觉雨声多。",
      "微风动叶蜻蜓立，暗浪冲根郭索过。",
      "谁解写成团扇面，萧萧残雪卧渔蓑。"
    ]
  },
  {
    "id": "2e89e42025653e75fc809a2898f4f5a0",
    "title": "三月三日欲过小园闻海棠未开剪韭独酌有怀",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "寻芳自是少闲身，世故纷纷更咈人。",
      "一箸小园初韭脆，三杯荒舍晚醅新。",
      "云藏柳叶裁难断，月入梨花辨不真。",
      "每岁海棠时候近，今年寒重殿馀春。"
    ]
  },
  {
    "id": "2e89e42025653e758f59f45129098319",
    "title": "九日怀故人留燕京者",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "青山淡伫半帘雨，碧树婵娟一院阴。",
      "醉舞狂歌前日事，微吟浅酌此时心。",
      "菊花尽晚秋有味，枫叶尚彊霜著林。",
      "万里故人关塞隔，宾鸿应有寄来音。"
    ]
  },
  {
    "id": "2e89e42025653e75b999fed802eb6ae0",
    "title": "苦牙动诗",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "身心自缚似芭蕉，安得凌风历九霄。",
      "闲户人随春去老，倚阑花向雨中消。",
      "病牙臲卼活书板，童顶羸垂倒药瓢。",
      "善谑偶然成句子，丛谈聊以永今朝。"
    ]
  },
  {
    "id": "2e89e42025653e75f032a4c6d4c74a22",
    "title": "八月初十日疟起行园",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "疟鬼自与诗人谑，小儿狡狯弄炎凉。",
      "蔬肥夜雨园丁逸，果熟秋风稚子忙。",
      "枕臂闲思新药灶，扶头欲起候茶枪。",
      "故园青桂华如水，归泛天风浩荡香。"
    ]
  },
  {
    "id": "2e89e42025653e755ccdf1d3ed51be7a",
    "title": "喜闻邻家食早麦",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "七十三翁饮上池，始知糠籺也生肥。",
      "麦须似笔山雌下，荷叶如钱海鳦飞。",
      "天运无穷人自老，川流不返志多违。",
      "旧时此日尝新日，蚤笋窗前一尺围。"
    ]
  },
  {
    "id": "2e89e42025653e75f36beb0e2970eff6",
    "title": "正月十日新晴观正仲所写篆畦稿",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "乱离又活十年身，帝闵吾徒已甚仁。",
      "近厚施为回世运，至和涵养合天真。",
      "花间醉客能骑马，柳外鸣禽似唤人。",
      "酬唱小编情性好，伊祁留得一分春。"
    ]
  },
  {
    "id": "2e89e42025653e75d5a7a34653362ed0",
    "title": "宝相花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "春风不到上林花，流落民间日又斜。",
      "曾向玉堂承雨露，可堪金屋委尘沙。",
      "生来富贵由天分，到底风流出内家。",
      "莫讶绿繁伤手刺，幽贞难犯可吁嗟。"
    ]
  },
  {
    "id": "2e89e42025653e753ac811ba9d410530",
    "title": "儿曹请赋草间黄花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "树头绿叶无花看，树下黄花带叶开。",
      "火化新钱忘铸字，金成小盏欠施台。",
      "贵人亭馆何曾识，野客园林不用栽。",
      "斗草儿曹求入咏，苍苔留坐独徘徊。"
    ]
  },
  {
    "id": "2e89e42025653e75d551b1f62ba90db7",
    "title": "赋杜若花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "汀州春晚乐忘归，野草幽花兴趣微。",
      "翠叶参差舒凤翮，斑心点缀戏儿衣。",
      "掌中玉燕翩将舞，钗上银蛾乱欲飞。",
      "便想此身为钓叟，沧江烟雨白鸥矶。"
    ]
  },
  {
    "id": "2e89e42025653e75ac92332667f91c01",
    "title": "喻客",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "踏雪相过客定嘉，瓦灯何事冻成花。",
      "捕螳者雀雀忧弹，甘带为且且畏蟆。",
      "寒拾相逢成一笑，触蛮互胜足长嗟。",
      "人生只是争名利，名利看来细似麻。"
    ]
  },
  {
    "id": "2e89e42025653e75822ad2dc00ec59eb",
    "title": "晚晴",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "九十日春长雨雪，喜君今日咏新晴。",
      "绿阴四面招人坐，芳草前头试我行。",
      "少驻飞花终有别，爱听啼鸟忽无声。",
      "东坡已作秋阳赋，欲赋春阳恨未成。"
    ]
  },
  {
    "id": "2e89e42025653e75e0181adea0653eac",
    "title": "归故园",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "千家桑梓兵馀痛，十世松楸火后悲。",
      "瓦砾成滩无鸟雀，荆蒿如杖有狐狸。",
      "咸平树在枝柯损，晚易书亡目录遗。",
      "半树瑶花微雨里，向谁寂寞泪将垂。"
    ]
  },
  {
    "id": "2e89e42025653e75e0181ade723b9916",
    "title": "归故园",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "辟兵辟寇走他方，六遍移家路转长。",
      "百醉与君同出处，五穷随我共行藏。",
      "柳花暗度谁家竹，燕子寒归何处梁。",
      "最羡刘家好男女，稳抛家事客原尝。"
    ]
  },
  {
    "id": "2e89e42025653e75271dbff179f9d957",
    "title": "四月一日霖潦新霁痼疾稍瘳乍归故园拂剔丛莽",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "衰翁病起头初裹，拄杖穿林探笋生。",
      "悄悄菰蒲看鸟下，疏疏杨柳见人行。",
      "一春长雨花全瘦，半日佳晴蝶便轻。",
      "小立绿阴青子下，秾华洗尽总幽情。"
    ]
  },
  {
    "id": "2e89e42025653e75cc51206c2f77f39b",
    "title": "和正仲咏荷",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "曾闻画史传真诀，一叶旁边定一花。",
      "莫把风晴拘格范，好于月露写精华。",
      "耶溪舴艋花间屋，苕水鸳鸯叶底家。",
      "浙水东西江路绝，坐吟濂说自咨嗟。"
    ]
  },
  {
    "id": "2e89e42025653e75ac1be01fbb75add7",
    "title": "夜读达善烧痕漫抄次来韵奉谢",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "桓桓松柏岁寒知，白发相逢也自奇。",
      "犹记小儒曾共勘，绝怜后稿未全窥。",
      "斯文定价何必我，自古趋名存者谁。",
      "惟有立言差不朽，夫君此计未应痴。"
    ]
  },
  {
    "id": "2e89e42025653e757c1c65631d76797b",
    "title": "次韵山甫松石",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "浮荣流潦一盈科，独此坚贞岁月多。",
      "入土同时成琥珀，为槎何日到天河。",
      "英灵真是随星陨，磥砢谁能把剑磨。",
      "今日尚疑龙蜕骨，当年曾见鹤成窠。"
    ]
  },
  {
    "id": "2e89e42025653e7542049bd7bbbd8efe",
    "title": "次正仲别后见寄韵",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "同听精舍对床雨，忆著西湖一舸天。",
      "何必钱神能使鬼，只须酒圣与逃禅。",
      "作文自昔少称意，种学何时大有年。",
      "冻饿一生祇百岁，声名须在后来传。"
    ]
  },
  {
    "id": "2e89e42025653e75a6fbe06cafa0e1b8",
    "title": "庚辰冬帅初与正仲约过阆风既而予坐病二友亦不果至辛巳四月帅初特来访予时尚在病中为予留山庵一宿而去似不欲劳予应酬耳归至中涂有诗见寄予次韵因贻正仲也",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "杜宇啼时多是雨，酴醾开后便无春。",
      "惜花底学千金子，对酒还思两玉人。",
      "良药草中闲长叶，幽禽花里巧藏身。",
      "青山百里通来往，衰病何曾厌客频。"
    ]
  },
  {
    "id": "2e89e42025653e75d26524e5421a7c96",
    "title": "正仲次帅初前韵见示数日相访再次韵酬之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "绝怜幽谷此相亲，屋角来禽作小春。",
      "梅笑故知情熟客，犬迎不是眼生人。",
      "青灯知子别来意，乌几扶吾病后身。",
      "莫怪柴门长日掩，俗交正复厌频频。"
    ]
  },
  {
    "id": "2e89e42025653e75dfd4b532e1562256",
    "title": "次韵",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "儿时人道是奇童，末路翻成毦𦗵翁。",
      "燕去燕来催岁月，花开花落共春风。",
      "有金斑鬓难重绿，无酒衰颜肯更红。",
      "梦境如今亲历过，何须学佛更谈空。"
    ]
  },
  {
    "id": "2e89e42025653e752af4c85fed45dc00",
    "title": "三月二十九日立夏喜晴稍有自适意有自旧京来者问钱湖景物又复怅然",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "黄梅青李夏方初，新绿池塘浴小凫。",
      "此日猫头削寒玉，他时鸿喙煮明珠。",
      "白头偷果从渠乐，绣眼穿花不我虞。",
      "更有长愁无遣处，只今细柳映新蒲。"
    ]
  },
  {
    "id": "2e89e42025653e7532b034332dc7ecb0",
    "title": "和俟其按察咏县学古梅",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "前身自是傅岩梅，持斧江南得得来。",
      "一笑见花同臭味，百妖潜影入莓苔。",
      "只将冷淡全超俗，肯向繁秾浪占魁。",
      "爱惜耆儒如此树，二天雨露好培栽。"
    ]
  },
  {
    "id": "2e89e42025653e7532b034333759bde6",
    "title": "和俟其按察咏县学古梅",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "四教堂前百岁梅，北方豪杰为渠来。",
      "清癯自许根封雪，劲峭何妨骨锁苔。",
      "影里青衿饱弦诵，花前玉节照杓魁。",
      "林逋只向孤山种，不及文宣庙里栽。"
    ]
  },
  {
    "id": "2e89e42025653e75ae9deb30d07c91d9",
    "title": "读方元善落花诗有感其一",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "为渠销瘦为渠愁，减却风流剩却羞。",
      "得雨如投碧玉井，随风似堕绿珠楼。",
      "医颊髓空无处觅，返魂香断为谁留。",
      "此诗吟罢难消得，八十翁翁一笑休。"
    ]
  },
  {
    "id": "2e89e42025653e75d945c13bfdf98f3e",
    "title": "和正仲赋重修篆畦亭馆韵",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "亭馆成来三十年，主人头白与扶颠。",
      "已诛荐莽开瓜圃，更剪茭芦浚藕田。",
      "竹下鸣琴长忆鹤，花边酿酒拟留仙。",
      "今知烦恼都无用，修短随缘一任天。"
    ]
  },
  {
    "id": "2e89e42025653e75ec34975ec764451c",
    "title": "五月间与正仲立耕养堂前见石榴一花吐初因以荆公诗并俗语作对云万绿一红十风五雨好作尺牍中时令语正仲云只作诗语亦佳别后因补成章以寄之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "石屏溪上晚风柔，深念沉思注易楼。",
      "好酒自能和性气，闲愁何必上眉头。",
      "十风五雨天常顺，万绿一红春更留。",
      "灶婢解炊新麦饭，提鱼仍就篆畦游。"
    ]
  },
  {
    "id": "2e89e42025653e756199255e64cfbec9",
    "title": "寄正仲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "淰淰清愁变暮寒，宾鸿去后燕来还。",
      "流红似雨人千里，总翠如山屋万间。",
      "竹杖行藏观动静，柴门开阖见忙闲。",
      "何如上传多髯客，白饭鱼羹养好颜。"
    ]
  },
  {
    "id": "2e89e42025653e75b974774f2f4a3494",
    "title": "用韵寄胡元鲁因梅所袖达",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "宾鸿风逆断来縢，鱼腹书沉未上罾。",
      "镊白秋风鍊药院，研朱仙露读书灯。",
      "青峰极目先榆景，黄鸟收声有木冰。",
      "欲问都城初破事，愿君秉笔直无朋。"
    ]
  },
  {
    "id": "2e89e42025653e7562e43d52fa118601",
    "title": "寄二林",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "等闲诗句无题目，忆著二林新意生。",
      "月皎皎时猿一个，风泠泠处竹千茎。",
      "春花不及寒花耐，山鸟何如水鸟清。",
      "欲放诗瓢沧海渺，不如飞雁入鄞城。"
    ]
  },
  {
    "id": "2e89e42025653e7557aebeafd8daa160",
    "title": "寄帅初",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "西家女儿长日愁，白头鼻息撼林丘。",
      "老去声名惜鸡肋，世间富贵烂羊头。",
      "青山白鹭水天远，绿叶黄鹂风日柔。",
      "欲往榆林忘南北，几回吹笛上高楼。"
    ]
  },
  {
    "id": "2e89e42025653e75d8d6d6733f645d96",
    "title": "一春四十日天气未佳花事行复已矣太息成吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "积翠林塘十亩阴，雨中不觉变流音。",
      "江山万里登楼眼，宇宙千年隐几心。",
      "有客不来还日暮，掩书无语自春深。",
      "倚阑欲数排檐竹，故故飞花点袖襟。"
    ]
  },
  {
    "id": "2e89e42025653e756fd05afacb947fd6",
    "title": "新脱船场提调之役柳堤闲步",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "两两三三溪上童，口吹麦叶送迎翁。",
      "花间缓步阴阴日，柳畔闲行款款风。",
      "山鸟何愁头也白，野棠无愧面能红。",
      "太平五十年前过，烦恼今知万境空。"
    ]
  },
  {
    "id": "2e89e42025653e75917bbe7151bc1e91",
    "title": "绿阴",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "稚绿藉老红，政尔有馀妍。",
      "万虑不作时，清朗见尧天。"
    ]
  },
  {
    "id": "2e89e42025653e753a6a6d889bd5ce63",
    "title": "荷亭",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "影浸苍凉月，香随澹荡风。",
      "露华初泛泛，秋思莫匆匆。"
    ]
  },
  {
    "id": "2e89e42025653e752a7b03d3e76163aa",
    "title": "丙子兵祸台温为烈宁海虽经焚掠然耕者不废丁丑粗为有秋但种秫者少以醉人为瑞物吾亦似陶靖节时或无酒雅咏不辍也八月初九日连日雷雨溪路阻绝山房岑寂此夕初霁浊酒新漉数酌竟步秋树阴潭鱼可数望前峰老枫数十株已无色白鸟飞翻去来是中有惠崇大年笔家人遣两力来迎因倒坐篮舆而归人或问之戏答曰吾日莫途远故倒行也记以三绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "事过清眠足，心宽缓步宜。",
      "古人无限事，烟蹙几修眉。"
    ]
  },
  {
    "id": "2e89e42025653e752a7b03d3e1cc9475",
    "title": "丙子兵祸台温为烈宁海虽经焚掠然耕者不废丁丑粗为有秋但种秫者少以醉人为瑞物吾亦似陶靖节时或无酒雅咏不辍也八月初九日连日雷雨溪路阻绝山房岑寂此夕初霁浊酒新漉数酌竟步秋树阴潭鱼可数望前峰老枫数十株已无色白鸟飞翻去来是中有惠崇大年笔家人遣两力来迎因倒坐篮舆而归人或问之戏答曰吾日莫途远故倒行也记以三绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "去鸟仍回白，残阳更借红。",
      "伤今兵乱后，人醉不如枫。"
    ]
  },
  {
    "id": "2e89e42025653e752a7b03d31f1bb171",
    "title": "丙子兵祸台温为烈宁海虽经焚掠然耕者不废丁丑粗为有秋但种秫者少以醉人为瑞物吾亦似陶靖节时或无酒雅咏不辍也八月初九日连日雷雨溪路阻绝山房岑寂此夕初霁浊酒新漉数酌竟步秋树阴潭鱼可数望前峰老枫数十株已无色白鸟飞翻去来是中有惠崇大年笔家人遣两力来迎因倒坐篮舆而归人或问之戏答曰吾日莫途远故倒行也记以三绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "白兔秋毫绽，青虫树色并。",
      "兴亡谁与吊，聊复快新晴。"
    ]
  },
  {
    "id": "2e89e42025653e75e3d631231be2900d",
    "title": "花下",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "扫石坐花阴，花阴复满襟。",
      "此时真昼锦，富贵亦何心。"
    ]
  },
  {
    "id": "2e89e42025653e75dd23145e1fa3f8f5",
    "title": "八月初十日夜露坐场圃新月半破前溪夜舂俯仰寥泬小儿子周在侧忽引翁袖曰月照山重也聊记其语",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "露叶堕清响，隔烟闻暝舂。",
      "夕岚那可拨，月照山重重。"
    ]
  },
  {
    "id": "2e89e42025653e75466dffe6af66a424",
    "title": "柘溪道中有感",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "得势茅欺蕙，安居爵笑鸿。",
      "吾年已如此，役役又西东。"
    ]
  },
  {
    "id": "2e89e42025653e75a2d69920e179d3c0",
    "title": "即事",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "菜花随麦长，田水入池平。",
      "此景寻常有，何人自在行。"
    ]
  },
  {
    "id": "2e89e42025653e753aca47f2a67d6d42",
    "title": "题李唐松月",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "明月青松枝，幽人岩下步。",
      "劝君早归来，草头已多露。"
    ]
  },
  {
    "id": "2e89e42025653e759e3625189e836c4c",
    "title": "懒出",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "飞雾不成雨，幽人懒出溪。",
      "落红双雉过，新绿一鹃啼。"
    ]
  },
  {
    "id": "2e89e42025653e7545b8b56395532460",
    "title": "宿龟石寺",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "山深无横吏，客至气和平。",
      "野寺鸣钟罢，安眠到五更。"
    ]
  },
  {
    "id": "2e89e42025653e75b38df1a0f8b5d5e2",
    "title": "齿酬舌赠",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "子任调和逸，吾当噬嗑劳。",
      "生年虽后子，未老得先焦。"
    ]
  },
  {
    "id": "2e89e42025653e7564c27068e66a0ffc",
    "title": "齿酬唇赠",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "刚柔君不吐，冷热我须当。",
      "铁石还销毁，吾今已久长。"
    ]
  },
  {
    "id": "2e89e42025653e750d8932a2d6503579",
    "title": "白雪词四首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "一雪林屋净，二雪皋隰新。",
      "三雪为瑞应，伊耆氏作春。"
    ]
  },
  {
    "id": "2e89e42025653e750d8932a2074b6633",
    "title": "白雪词四首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "蒙蒙接白云，皎皎混清月。",
      "长歌古人句，山明望松雪。"
    ]
  },
  {
    "id": "2e89e42025653e750d8932a2b4336fd5",
    "title": "白雪词四首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "半空纷下鹤，千尺矫游龙。",
      "再歌古人句，晴雪落长松。"
    ]
  },
  {
    "id": "2e89e42025653e750d8932a283fad3db",
    "title": "白雪词四首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "古人不可见，物色故依然。",
      "二麦何人种，忍冻及丰年。"
    ]
  },
  {
    "id": "2e89e42025653e75d1482f2cdf316114",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "独鸟怨遥夜，冷萤明远陂。",
      "且弄碧萝月，莫问出山期。"
    ]
  },
  {
    "id": "2e89e42025653e75d1482f2c60369485",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "无色庭前石，无声石上琴。",
      "此时寂寞意，千载有知音。"
    ]
  },
  {
    "id": "2e89e42025653e75d1482f2ce9fc204c",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "凯风引柔蔓，时雨滋绿苔。",
      "寂寞无一事，空壑生悲哀。"
    ]
  },
  {
    "id": "2e89e42025653e75d1482f2c4b877208",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "晨霞冠山椒，夕虹饮涧曲。",
      "熊蹯未入唇，羊胛早已熟。"
    ]
  },
  {
    "id": "2e89e42025653e75d1482f2cb0941542",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "桑柘隐寒墟，牛羊杂乱石。",
      "林果摇青黄，已纵飞鸟吃。"
    ]
  },
  {
    "id": "2e89e42025653e75d1482f2cba1dc3cf",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "钟声澄万室，月影散千林。",
      "岑寂岩栖客，应观不转心。"
    ]
  },
  {
    "id": "2e89e42025653e75d1482f2c579e7dac",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "鸟鸣青溪中，人行彩虹外。",
      "洗药归去来，声迹两幽晦。"
    ]
  },
  {
    "id": "2e89e42025653e75d1482f2ce4617d5f",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "微泉静后闻，去鸟空中灭。",
      "耳目吾不营，烟景相与悦。"
    ]
  },
  {
    "id": "2e89e42025653e75d1482f2ca3d9582c",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "幽鸟时一啼，前峰晚来翠。",
      "人语惨澹中，复向烟雨外。"
    ]
  },
  {
    "id": "2e89e42025653e75d1482f2c9231ae4d",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "迢递川观明，氤氛夏条绿。",
      "于焉冲抱盈，缅然散烦溽。"
    ]
  },
  {
    "id": "2e89e42025653e75d1482f2ce5146698",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "绿树塞柴门，青山压茅宇。",
      "遥遥望来峰，日夕多风雨。"
    ]
  },
  {
    "id": "2e89e42025653e75d1482f2c75c1037e",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "蛙声合川隰，荷叶等阶除。",
      "悠然故园思，今雨后何如。"
    ]
  },
  {
    "id": "2e89e42025653e75d1482f2c4acd309a",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "远水去微茫，近峰互明晦。",
      "偶与农夫言，飞雨霭而至。"
    ]
  },
  {
    "id": "2e89e42025653e75d1482f2c04aca3d4",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "旭日原隰丽，积雨条枚新。",
      "万物此萧散，宇宙一欠伸。"
    ]
  },
  {
    "id": "2e89e42025653e75d1482f2ccc5a9040",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "雉子行傍丛，鹿麑下饮涧。",
      "近人固数惊，无心复远患。"
    ]
  },
  {
    "id": "2e89e42025653e75d1482f2c47b7fb68",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "种松为老伴，栽菊充岁粮。",
      "新国苦长役，遗民怀故乡。"
    ]
  },
  {
    "id": "2e89e42025653e75d1482f2c44327b2e",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "珍禽好毛羽，高飞不啄粟。",
      "路旁挟弹儿，何自规其肉。"
    ]
  },
  {
    "id": "2e89e42025653e75d1482f2c1f05a9d6",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "兹峰虎蛇善，月下人去来。",
      "濯足瀑水源，山扉终夜开。"
    ]
  },
  {
    "id": "2e89e42025653e75d1482f2cb35da60a",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "夕阳挂东峰，光色笼远树。",
      "西峰急雨来，童子渡溪去。"
    ]
  },
  {
    "id": "2e89e42025653e75d1482f2cb70fe60a",
    "title": "芗岩山居孟夏二十绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "雨云冒山头，晴云出坞口。",
      "东峰有龙湫，雨我私百亩。"
    ]
  },
  {
    "id": "2e89e42025653e756a20e5f4cb9f2229",
    "title": "秋夜",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "院静泉声合，夜深虫语多。",
      "近窗移素榻，攲枕见星河。"
    ]
  },
  {
    "id": "2e89e42025653e75877dec5d241de2cd",
    "title": "除夕",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "软暖炉星火，新香甑雪糕。",
      "老人消一睡，守岁为徒劳。"
    ]
  },
  {
    "id": "2e89e42025653e75b42d255c8e1f88e4",
    "title": "游永庆寺",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "惨澹芜城暮，萧疏野树寒。",
      "登山不惮远，反恐下山难。"
    ]
  },
  {
    "id": "2e89e42025653e759bc05dd510048d6a",
    "title": "施元屏面",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "高树俯沧江，老屋隐乱石。",
      "水深群鱼集，一网千尺碧。"
    ]
  },
  {
    "id": "2e89e42025653e759bc05dd5177d5c91",
    "title": "施元屏面",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "渔翁不食鱼，爱换酒子吃。",
      "临川羡鱼人，似喜网有得。"
    ]
  },
  {
    "id": "2e89e42025653e751fe4a651a89faade",
    "title": "题零陵石屏",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "大山插洪澜，定是关仝笔。",
      "缣素不能永，壁石写雄逸。"
    ]
  },
  {
    "id": "2e89e42025653e751fe4a651a30f98ef",
    "title": "题零陵石屏",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "青峰插天隅，淡月如可吸。",
      "江流疑有声，孤舟舞蓑笠。"
    ]
  },
  {
    "id": "2e89e42025653e751fe4a651e041a66c",
    "title": "题零陵石屏",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "大山如大国，小山如小邦。",
      "低树无附丽，洪涛恣舂撞。"
    ]
  },
  {
    "id": "2e89e42025653e751fe4a6511b1ec6c7",
    "title": "题零陵石屏",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "大浪所簸摇，青山为俯仰。",
      "云何峰外雪，亦与相下上。"
    ]
  },
  {
    "id": "2e89e42025653e75631e9b3020b33d78",
    "title": "九日",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "万事一鸱酒，平生几蟹螯。",
      "悲秋仍送远，怀古更登高。"
    ]
  },
  {
    "id": "2e89e42025653e757aeed5b5c4d87ae9",
    "title": "过南渡见石砾之场有感",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "几度维舟此倚栏，伤心劫火总摧残。",
      "拒霜半落无人管，时有流红驻下滩。"
    ]
  },
  {
    "id": "2e89e42025653e75996e2a291e9daa7f",
    "title": "初七日",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "山间烟雨闭门高，心事难平著酒消。",
      "今日萧萧风物好，官窑瓶里插红蕉。"
    ]
  },
  {
    "id": "2e89e42025653e75b559331aa5b476d3",
    "title": "秋晚过北渡",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "凄凉客路趁长川，荷叶无衣柳不绵。",
      "日暮正愁无宿处，乱鸦飞下有人烟。"
    ]
  },
  {
    "id": "2e89e42025653e75faba204911656a6b",
    "title": "铜雀瓦砚",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "摩挲岁久马肝死，洗涤尘开鸲眼鲜。",
      "铜雀何人收废瓦，铭文犹记建安年。"
    ]
  },
  {
    "id": "2e89e42025653e75bd6e49db5bf02379",
    "title": "远浦归潮",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "远眺沧洲十里强，早潮举网夜鸣榔。",
      "倦游不作吴松客，白发归来乐故乡。"
    ]
  },
  {
    "id": "2e89e42025653e758b67c34ab6e089ed",
    "title": "枫树",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "屈原庙外千株碧，高帝祠前万叶红。",
      "楚尾吴头风景在，片帆不复更西东。"
    ]
  },
  {
    "id": "2e89e42025653e75ae726e2331672be5",
    "title": "十三日夜山斋玩月",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "月傍细细水波云，绣撚金描孔翠纹。",
      "夜半冰轮悬净碧，太空不动扫魔群。"
    ]
  },
  {
    "id": "2e89e42025653e7543353c3b8330d68d",
    "title": "十四日夜月色颇佳山寒不出门窗间拥絮坐玩殊胜昨夜之微茫也",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "山居寒重户先扃，自向疏窗爱月明。",
      "欲唤花光来貌取，入檐微见一枝横。"
    ]
  },
  {
    "id": "2e89e42025653e755d915ef6a8587683",
    "title": "十六日夜月色可爱病体怯风攲枕看窗影殊佳",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "此夜月明胜月半，可怜衰病自攲眠。",
      "窗前树子如人影，渺渺羁雌叫渚田。"
    ]
  },
  {
    "id": "2e89e42025653e755082d9a558bc8573",
    "title": "樟树",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "樛枝平地虬龙走，高干半空风雨寒。",
      "春来片片流红叶，谁与题诗放下滩。"
    ]
  },
  {
    "id": "2e89e42025653e75199c4e46b22e51af",
    "title": "遣兴三绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "小小茅斋傍茂林，朝朝暮暮有鸣禽。",
      "道人心事无憎爱，终夜闻枭也好音。"
    ]
  },
  {
    "id": "2e89e42025653e75199c4e46787ea1ff",
    "title": "遣兴三绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "读书未尽老骎骎，更把残编往复寻。",
      "六籍精微心已耗，只将韩杜了光阴。"
    ]
  },
  {
    "id": "2e89e42025653e75199c4e46ebfb9eca",
    "title": "遣兴三绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "老怀忽忽如中酒，短发萧萧不受簪。",
      "四壁应闻长叹息，何人知我此时心。"
    ]
  },
  {
    "id": "2e89e42025653e75cbab82dfb565fc45",
    "title": "晚出",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "数树远烟藏枣栗，半村疏雨下牛羊。",
      "诗人过眼助成句，吟罢不知归路长。"
    ]
  },
  {
    "id": "2e89e42025653e75ccb7ec59a4e3de2b",
    "title": "老儒不用忧歌",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "衡石程书括户口，头会箕敛生干戈。",
      "老儒不用忧此事，苋羹麦饭醉且歌。"
    ]
  },
  {
    "id": "2e89e42025653e7528b6ca008ee6ee60",
    "title": "和用之题剡雪",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "鲈鱼未上夜潮回，吹笛蓬窗古岸隈。",
      "谁遣戴公山上住，两回牵帅子猷来。"
    ]
  },
  {
    "id": "2e89e42025653e7528b6ca00c8ad2220",
    "title": "和用之题剡雪",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "两岸青山一水流，蓑衣不著雪为裘。",
      "安道只应深树里，青山不见便回舟。"
    ]
  },
  {
    "id": "2e89e42025653e75a31f9de3cd88dea3",
    "title": "梦觉见雪",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "青山白发最宜看，点缀斓斑着意难。",
      "巧付小园浑未了，东风急处又吹残。"
    ]
  },
  {
    "id": "2e89e42025653e75d0be9acd0e430528",
    "title": "晨起嚼雪老齿生冰亦一快事",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "布衾温燠似春晴，睡足窗前一鸟鸣。",
      "起挽梅梢拈雪嚼，五行谁带许多清。"
    ]
  },
  {
    "id": "2e89e42025653e75667dc9126ccc0811",
    "title": "近峰晴雪",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "小楼周匝玉屏开，木落林峦入座来。",
      "欲唤老关商略此，两峰高并致佳哉。"
    ]
  },
  {
    "id": "2e89e42025653e75319251f08de123d5",
    "title": "日暮雪将作扫门待之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "冻鸦胶树水云迷，雀语相邀作早栖。",
      "净扫门庭延雪集，可容圭璧委尘泥。"
    ]
  },
  {
    "id": "2e89e42025653e75319251f0b8d50690",
    "title": "日暮雪将作扫门待之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "夜静秋清月朗天，时时霜鹤唳芝田。",
      "筑台正与仙人约，少驻人间五百年。"
    ]
  },
  {
    "id": "2e89e42025653e7513cc84429482b2d7",
    "title": "老彭像",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "篯铿自古寿称延，上下尧殷九百年。",
      "自是周遮加谨畏，至今百忌历犹传。"
    ]
  },
  {
    "id": "2e89e42025653e753cb62917f56b1a10",
    "title": "四皓像",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "商山深处养灵根，白发昂藏满面春。",
      "一出汉庭安汉嗣，颇疑倾得戚夫人。"
    ]
  },
  {
    "id": "2e89e42025653e75b75fb0ffb441565e",
    "title": "大横屏",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "燖鹅急雪洒斑斑，叠嶂层峦浩渺间。",
      "拳鹭失巢无倚著，却随蓬背下江湾。"
    ]
  },
  {
    "id": "2e89e42025653e75e439c21b688a2821",
    "title": "成石屏诗后枕上再赋",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "十年欲作石屏题，覃思冥蒙意转迷。",
      "枕上呻吟翻了此，短篷秋雨宿浯溪。"
    ]
  },
  {
    "id": "2e89e42025653e754b6758df7b471847",
    "title": "冬日感怀",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "四十年前不畏老，酒豪踏雪买梅花。",
      "如今七十愁年尽，远客匆匆梦到家。"
    ]
  },
  {
    "id": "2e89e42025653e7568002cf6dcd2ea0f",
    "title": "得正仲书相勉归乡作一绝复之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "老去无家天一方，安贫乐土羡刘郎。",
      "夜来一阵西风起，闻得山亭酒味香。"
    ]
  },
  {
    "id": "2e89e42025653e756c9c85d847a8f9be",
    "title": "短檠",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "昔年曾读退之诗，墙角短檠吁可悲。",
      "我有短檠元不弃，自悲双眼早昏眵。"
    ]
  },
  {
    "id": "2e89e42025653e7555945a84abf43a22",
    "title": "老屋",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "雨涴壁泥行蜥蜴，风吟窗纸落蟏蛸。",
      "空斋惟有书千卷，夜夜青灯共寂寥。"
    ]
  },
  {
    "id": "2e89e42025653e752919c5f4bf5cccdf",
    "title": "静坐偶成",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "日午风休树不哗，蚀残香篆伴南华。",
      "忽闻霜鸟如春鸟，闲想芦花作柳花。"
    ]
  },
  {
    "id": "2e89e42025653e752919c5f49cceceb0",
    "title": "静坐偶成",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "作意投床寐不熟，嗒然隐几睡偏安。",
      "从来万事无心好，心到无心自是难。"
    ]
  },
  {
    "id": "2e89e42025653e755aeb7cd3ad0c4e00",
    "title": "寒食题山庵",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "门插垂杨不是家，自怜飘泊似杨花。",
      "一樽和泪浇坟土，馀馂分张及野鸦。"
    ]
  },
  {
    "id": "2e89e42025653e759e2280ab812527bc",
    "title": "题萧照山水",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "烟雨峰峦无古今，断崖迷径静愔愔。",
      "隔溪樵子遥相语，昨夜春流尔许深。"
    ]
  },
  {
    "id": "2e89e42025653e759e2280ab3fa332ef",
    "title": "题萧照山水",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "林穷涧绝石崖倾，临水幽朋更欲登。",
      "拟共前峰成小隐，晓来云尽见高棱。"
    ]
  },
  {
    "id": "2e89e42025653e759e2280abdfe106ce",
    "title": "题萧照山水",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "何人一舸下清溪，列壑攒峰想旧栖。",
      "不雨石林元自湿，无云山路只长迷。"
    ]
  },
  {
    "id": "2e89e42025653e759e2280ab1b6dde80",
    "title": "题萧照山水",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "翩翩凉树小茅堂，揖客柴门去栈长。",
      "山外横舟篷不启，谁知世有送迎忙。"
    ]
  },
  {
    "id": "2e89e42025653e75564c94087de4ed00",
    "title": "次韵答戴帅初送曲二绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "乱离无酒何以活，最爱涓涓浅酌时。",
      "理到何须辨清浊，兴来谁解问醇醨。"
    ]
  },
  {
    "id": "2e89e42025653e75564c94087e0d4463",
    "title": "次韵答戴帅初送曲二绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "子云嗜饮苦不给，时有问字人能来。",
      "使我得裂醉乡土，为尔特筑黄金台。"
    ]
  },
  {
    "id": "2e89e42025653e75ab81c7814c0f749f",
    "title": "桐",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "峄阳浑璞凯风心，此是姚虞膝上琴。",
      "我有全琴元不斫，时携枕簟卧清阴。"
    ]
  },
  {
    "id": "2e89e42025653e7545d2fa306516db35",
    "title": "山扉",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "未要携家入远山，闭门谢俗自安闲。",
      "檐低还许归云度，墙短仍将叠嶂环。"
    ]
  },
  {
    "id": "2e89e42025653e75484e7ce35d2e9bc2",
    "title": "杨柳筏",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "作此横舟古柳间，八风不动只如山。",
      "夜来雨涨牂牁没，却道舟移过别湾。"
    ]
  },
  {
    "id": "2e89e42025653e751b07b5198779734a",
    "title": "十一夜月色凄淡数酌竟醉华胥国似可避世也",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "冬暖熙熙作午晴，红梅花下一壶倾。",
      "衰年未夜先思睡，深闭柴门却月明。"
    ]
  },
  {
    "id": "2e89e42025653e75679c366b7cac667e",
    "title": "平泉佳景",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "清风截断排檐雨，返景烧成冠岭霞。",
      "定是来朝好春色，海棠须作小桃花。"
    ]
  },
  {
    "id": "2e89e42025653e75679c366b3398edbc",
    "title": "平泉佳景",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "山狖暗穿黄叶响，沙乌远叫白烟昏。",
      "采兰童子归来晚，一道香风先到门。"
    ]
  },
  {
    "id": "2e89e42025653e756edd17ec17703630",
    "title": "九月二十七日晓起书梦",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "老去无营百念宽，只馀故纸未忘钻。",
      "小窗坐寐含幽梦，梦涉寒波赋楚兰。"
    ]
  },
  {
    "id": "2e89e42025653e759955143ee451e74d",
    "title": "纪梦",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "款段徐行稳不危，迢迢溪路见疏梅。",
      "青枝欲挽怜香雪，唤取芳尊树下来。"
    ]
  },
  {
    "id": "2e89e42025653e75906b33865b726a0a",
    "title": "梦归",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "独行东阪茅茨屋，回望西墙竹树坡。",
      "愁杀曛黄归路远，兵残人少髑髅多。"
    ]
  },
  {
    "id": "2e89e42025653e75f8c9e57176ead51f",
    "title": "梦中作",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "桃李成蹊春不言，有人扶瘦倚栏干。",
      "柔柔软软愁如困，燕子初归带薄寒。"
    ]
  },
  {
    "id": "2e89e42025653e75dccdab1630e05d8e",
    "title": "梦成",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "山棠红白间青林，上有和鸣百啭禽。",
      "一阵晚风吹曀去，又寻桃杏说春心。"
    ]
  },
  {
    "id": "2e89e42025653e75d334655b7ce01d2b",
    "title": "二十五日晚西窗坐睡梦美人出纨扇索题为题一绝既觉则童子已明烛矣忘其上三句足成此篇",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "皎皎琼华了不疑，绿窗团扇索题诗。",
      "风流自是天生句，燕子梨花恰并时。"
    ]
  },
  {
    "id": "2e89e42025653e759955143e93025bd9",
    "title": "纪梦",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "纚纚桃花万树红，径回无复辨西东。",
      "人间何处春风好，若欲逃秦入梦中。"
    ]
  },
  {
    "id": "2e89e42025653e758596009e6c5cbaeb",
    "title": "伯夷",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "四海归周莫不臣，首阳山下饿夫身。",
      "清风万古何曾死，愧死当时食粟人。"
    ]
  },
  {
    "id": "2e89e42025653e75690a1251a2e5bd0a",
    "title": "春晚还致庵",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "乱后还山喜复哀，旧书亡失等秦灰。",
      "翛然山径花吹尽，蚕豆青梅荐一杯。"
    ]
  },
  {
    "id": "2e89e42025653e7556417905beec3f4b",
    "title": "蕉径小立",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "昼夜中分凉燠平，裁新熨故体轻清。",
      "无端挠乱成多事，刚种芭蕉作雨声。"
    ]
  },
  {
    "id": "2e89e42025653e7517dd847f9908d69f",
    "title": "二月初三日曝睡",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "山茶花白野棠红，谇语纷纷雀闹丛。",
      "眼暗耳聋墙角睡，真成老退一田翁。"
    ]
  },
  {
    "id": "2e89e42025653e75c49ebee598b46645",
    "title": "去春达善分碧桃移植篆畦今春已作蕊达善前有见过之约偶立花下口占寄之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "春衫露染玉肌寒，来自于阗植小园。",
      "欲寄平安无好句，不如来此共凭栏。"
    ]
  },
  {
    "id": "2e89e42025653e75c49ebee540834064",
    "title": "去春达善分碧桃移植篆畦今春已作蕊达善前有见过之约偶立花下口占寄之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "前年花在玉堂日，偶和成编竞出奇。",
      "今日篆畦同寂寞，碧桃无语我无诗。"
    ]
  },
  {
    "id": "2e89e42025653e7528ac1aa59de35b39",
    "title": "老猎",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "少壮登山脚似飞，张弓安肯拟狐狸。",
      "老来犹向儿孙话，话著南山射虎时。"
    ]
  },
  {
    "id": "2e89e42025653e75a2d699203ef382a7",
    "title": "即事",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "渔翁一叶舞波澜，不及牛童自在眠。",
      "短笛数声烟草晚，柴门疏柳小星悬。"
    ]
  },
  {
    "id": "2e89e42025653e759fb5f53c4c2b4662",
    "title": "牡丹",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "九枝初拆御袍红，艳质煌煌日正中。",
      "曾对集英瞻衮冕，孤臣洒泪立东风。"
    ]
  },
  {
    "id": "2e89e42025653e7580a5b70fd55db4be",
    "title": "老棕",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "马鬉频剪新心吐，凤翅初开劲叶森。",
      "更有木鱼三百尾，山僧锅里煮黄金。"
    ]
  },
  {
    "id": "2e89e42025653e75c1122ddd68506e6c",
    "title": "芰荷洲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "绿垤霞川濯锦香，何人著屐上溪航。",
      "数声疏雨鸣荷叶，两岸清蛙报水凉。"
    ]
  },
  {
    "id": "2e89e42025653e755aa3129076b83502",
    "title": "啼乌词",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "月明双影带霜栖，长忆青梧玉井西。",
      "前度碧窗惊晓梦，女奴驱遣莫教啼。"
    ]
  },
  {
    "id": "2e89e42025653e75cada9d67bcc54725",
    "title": "十五日雨后微月遗安堂前有栀花一枝适开折为佛供此夜清寒",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "雨足清寒月色微，风将幽磬落柴扉。",
      "一瓶薝卜修清供，童子岩腰取水归。"
    ]
  },
  {
    "id": "2e89e42025653e75ffedec8adb7dfde8",
    "title": "西洞宿云",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "悠然岸帻看云归，出处无心也太奇。",
      "未是为霖苏旱日，出山不似宿岩时。"
    ]
  },
  {
    "id": "2e89e42025653e75da55adf1b196016d",
    "title": "十一月初三日插梅花古罍洗中因成四绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "半映寒溪半映山，不妨朱户借清闲。",
      "诗人带得渠风味，也有香名满世间。"
    ]
  },
  {
    "id": "2e89e42025653e75da55adf1fe6e2ce0",
    "title": "十一月初三日插梅花古罍洗中因成四绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "正是江村欲雪时，柴门修竹见横枝。",
      "谁知句里生香处，只许疏帘半面窥。"
    ]
  },
  {
    "id": "2e89e42025653e75da55adf14f3bce44",
    "title": "十一月初三日插梅花古罍洗中因成四绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "雪中点缀精神好，月下横陈骨格真。",
      "更有风烟生别恨，隔帘遥望李夫人。"
    ]
  },
  {
    "id": "2e89e42025653e75da55adf13a46d49e",
    "title": "十一月初三日插梅花古罍洗中因成四绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "洛水湘娥剪晓冰，枝头五出幻飞霙。",
      "夜来鹤踏高枝折，撒下阶前碎月明。"
    ]
  },
  {
    "id": "2e89e42025653e7566258fe674c5df47",
    "title": "和刘仙尉咏梅",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "垂垂一树压疏篱，最爱崚嶒鹤膝枝。",
      "只占岁寒花尽后，不争开早与开迟。"
    ]
  },
  {
    "id": "2e89e42025653e75ae8f2c8355c68294",
    "title": "古铜炉",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "殷彝周鼎几千年，土蚀苔封洗涤全。",
      "且与道人烧柏子，不须公子爇龙涎。"
    ]
  },
  {
    "id": "2e89e42025653e75cff96389b9e76d30",
    "title": "即目",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "藕梢菱蔓织横塘，属玉鵁鶄度渺茫。",
      "可怪插秧青雨里，暮寒清切水栀香。"
    ]
  },
  {
    "id": "2e89e42025653e75c565972fbbc9b6bd",
    "title": "槠树",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "凌轹风霜四十围，白猿不上最高枝。",
      "明堂未构材何用，抛掷玄珠满地皮。"
    ]
  },
  {
    "id": "2e89e42025653e75f3cd1941d27075ef",
    "title": "咏龙",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "曾见老人潭上坐，忽然不见石泓深。",
      "至今月白风清夜，潭底时闻似笛吟。"
    ]
  },
  {
    "id": "2e89e42025653e756e06d4e4c57bdbaf",
    "title": "戏咏玉簪花金线草二物",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "金线草头蜂展翅，玉簪花颔鹭生儿。",
      "窗前野草皆天巧，也有闲人为赋诗。"
    ]
  },
  {
    "id": "2e89e42025653e75a2d6992027e83610",
    "title": "即事",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "二月东风始见梅，山童折得数枝来。",
      "铜瓶棐几修清供，香鼎中间易卷开。"
    ]
  },
  {
    "id": "2e89e42025653e753199a34f881f58e0",
    "title": "小春闻提壶鸟戏成",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "越鸟忧兄行不得，蜀禽劝客不如归。",
      "何如听此提壶语，美酒沽来总息机。"
    ]
  },
  {
    "id": "2e89e42025653e75b4b9d78726ef4093",
    "title": "谷口",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "万朵千枝满谷中，含成谷口是墙东。",
      "先生老向花中坐，莫放东风落晚红。"
    ]
  },
  {
    "id": "2e89e42025653e7565c6992889860708",
    "title": "闻霰",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "卷幔江湖二十年，青山兀坐学枯禅。",
      "夜来雪急敲窗纸，忽忆吴江听此眠。"
    ]
  },
  {
    "id": "2e89e42025653e75fc3e7c080071e94f",
    "title": "冬夜雪月交光忆少年见此烧烛观梅为之怅绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "衰病难禁月色寒，何人更倚雪中栏。",
      "少年妙事今浑忘，折得梅花小阁看。"
    ]
  },
  {
    "id": "2e89e42025653e75e82a8705c2c95a94",
    "title": "题杏花翠羽",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "物色春来多入画，赵昌片幅落吾家。",
      "翠禽欲起还休去，可是多情为杏花。"
    ]
  },
  {
    "id": "2e89e42025653e7599a16d356d28c560",
    "title": "元夕龟藏夜坐",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "冷火寒斋酒一樽，黄柑分遗及诸孙。",
      "菜园罗帛灯千眼，说着承平暗断魂。"
    ]
  },
  {
    "id": "2e89e42025653e75624d29e5556ed301",
    "title": "花隐",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "谁识菊为花隐逸，陶潜以后有濂翁。",
      "落花别有尧夫爱，此意与濂同不同。"
    ]
  },
  {
    "id": "2e89e42025653e752a0d11c10bd3b4b0",
    "title": "中秋风雨夜深见淡月起酌一杯",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "风卷浮云去复来，月明惨澹半帘开。",
      "人生乐事不可料，万壑千岩共一杯。"
    ]
  },
  {
    "id": "2e89e42025653e75bed420b55cb21763",
    "title": "虞美人草",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "楚妆不入汉王宫，宠爱如花悟色空。",
      "世上女儿休笑我，当年曾伴拔山雄。"
    ]
  },
  {
    "id": "2e89e42025653e754626a1d3eb5e55a4",
    "title": "借居夜闻水声",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "寒水泠泠出洞来，月明静听转清哀。",
      "无人与入琴丝写，流下前溪漾落梅。"
    ]
  },
  {
    "id": "2e89e42025653e75b62e1f96710991f0",
    "title": "移苇",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "洗箨移来栗玉乾，翠禽相顾自依然。",
      "从今风雨西窗外，更忆吴江泊钓船。"
    ]
  },
  {
    "id": "2e89e42025653e75fc2378c10637218a",
    "title": "老猿",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "一笑已霜千丈发，三声应断九回肠。",
      "巴陵月暝林峦惨，巫峡江空道路长。"
    ]
  },
  {
    "id": "2e89e42025653e754b2683af38586d1b",
    "title": "乱定复过西溪",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "不过西溪三十秋，乱馀重到泪双流。",
      "黄蒿满地青烟少，日暮驱车不敢留。"
    ]
  },
  {
    "id": "2e89e42025653e757821b72d09c0954a",
    "title": "观万堂村饮戏成",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "芋魁豆角乌槠子，不用山翁举箸肥。",
      "闻道细鳞长九寸，夜来溪火急成围。"
    ]
  },
  {
    "id": "2e89e42025653e752eaa1762c7e2eb92",
    "title": "代梅所戏答正仲用韵赠管城子二绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "谁将明月作边愁，玉兔毫成是素秋。",
      "缚取山中毛氏族，盛行文教寝旄头。"
    ]
  },
  {
    "id": "2e89e42025653e752eaa1762b51d18f3",
    "title": "代梅所戏答正仲用韵赠管城子二绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "离离漠漠总牢愁，仰面书空一幅秋。",
      "比似羲皇元未画，何须小楷作蝇头。"
    ]
  },
  {
    "id": "2e89e42025653e75eef48c02c9a07e3e",
    "title": "九月初十日山房午睡恍见梅枝已吐白矣惊喜而作",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "生爱梅花是性情，故园阻绝泪纵横。",
      "梦中惊见南枝曝，起绕山边水畔行。"
    ]
  },
  {
    "id": "2e89e42025653e75c3b51f0b8cd8b85b",
    "title": "老梅",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "已经和靖吟半树，又入花光画折枝。",
      "此语便经三百载，此梅又阅景炎时。"
    ]
  },
  {
    "id": "2e89e42025653e756f1be7e5928cd19d",
    "title": "闺怨",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "一春心事许谁同，金钥无声柳絮风。",
      "怪得枕中黄鸟唤，不知窗外海棠红。"
    ]
  },
  {
    "id": "2e89e42025653e756f1be7e532833cfc",
    "title": "闺怨",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "回廊曲径入荷花，斜隐珠帘半面遮。",
      "欲绣鸳鸯嫌未似，且抛针线理琵琶。"
    ]
  },
  {
    "id": "2e89e42025653e756f1be7e5606c17b2",
    "title": "闺怨",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "能把玉箫传远意，难将彩笔写秋光。",
      "翠屏金鸭芙蓉冷，梦短却嫌秋夜长。"
    ]
  },
  {
    "id": "2e89e42025653e756f1be7e59bc800b1",
    "title": "闺怨",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "贮雪成酥饤玉盘，劝郎抄取一匙餐。",
      "金针指冷愁花冻，侍婢添香却夜寒。"
    ]
  },
  {
    "id": "2e89e42025653e75f8a16356d2c1d17c",
    "title": "春闺",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "有恨无人可话心，闲吹柳絮度青林。",
      "偶然省著前年事，仰面听莺堕玉簪。"
    ]
  },
  {
    "id": "2e89e42025653e7535529c662fa1ff45",
    "title": "赠渔者",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "本是浮生江海客，持螯斫鲙酒家村。",
      "一瓶说与长年道，三日提鱼一到门。"
    ]
  },
  {
    "id": "2e89e42025653e7535529c668d56ad05",
    "title": "赠渔者",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "红蓼青芦媚一川，夕阳偏丽晚秋天。",
      "吹沙已老松鲈上，日日江头望钓船。"
    ]
  },
  {
    "id": "2e89e42025653e7530252be77ed06b9b",
    "title": "清明感旧",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "杨柳家家去下湖，有歌有哭其闉阇。",
      "新孀少妇深深拜，却引新夫拜故夫。"
    ]
  },
  {
    "id": "2e89e42025653e75261980f38940e978",
    "title": "老渔",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "少妇提鱼入市廛，儿孙满眼不知年。",
      "醉眠还伴沙头雁，身在青天月满船。"
    ]
  },
  {
    "id": "2e89e42025653e75d25d9562a91a6c27",
    "title": "题赵大年小景",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "三株五株依岸柳，一只两只钓鱼船。",
      "水天鹎鸭斜飞去，细草平沙兴渺然。"
    ]
  },
  {
    "id": "2e89e42025653e75e86e082d14b87055",
    "title": "题周梅所藏小景画卷",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "小鸭鸦乌烟柳坡，鵁鶄属玉满晴莎。",
      "惠崇不作大年死，惆怅江湖春水多。"
    ]
  },
  {
    "id": "2e89e42025653e75bec428939233b1af",
    "title": "燕嬉舟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "西湖锦舫帘垂额，越上乌篷铁簇头。",
      "江堰不通人已老，竹深荷净且迟留。"
    ]
  },
  {
    "id": "2e89e42025653e75ba3127d7c7144aa4",
    "title": "长林偶坐",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "乔木超然兀老苍，一坡盘礴转崇冈。",
      "山翁偶坐谈何事，应赏江风一味凉。"
    ]
  },
  {
    "id": "2e89e42025653e7506fd2e838763fa07",
    "title": "海上口占",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "独步溪头冉冉风，莫云当面失前峰。",
      "近闻海戍移屯去，渔火滩头万点红。"
    ]
  },
  {
    "id": "2e89e42025653e7576e4cfafde8161af",
    "title": "渔父词",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "占断江鸥万里天，不贪城市卖鱼钱。",
      "前村酒熟不归舍，枫叶芦花相伴眠。"
    ]
  },
  {
    "id": "2e89e42025653e75ba7302df92f3948e",
    "title": "四月一日始闻莺",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "最是黄莺爱绿阴，数声消遣别春心。",
      "傍人只把莺花并，不道花时却懒吟。"
    ]
  },
  {
    "id": "2e89e42025653e752540b0ef3ad4dc8b",
    "title": "墨",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "谁传易水廷圭制，缫藉珍藏二百年。",
      "进御近闻翁与叶，琴形带𩊓逐时妍。"
    ]
  },
  {
    "id": "2e89e42025653e75a6a6f3db3d9cf3ac",
    "title": "萤",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "老来不用映书帷，草上流光数点微。",
      "却忆江村无月夜，篮舆一路照人归。"
    ]
  },
  {
    "id": "2e89e42025653e75c8b79411cba5e3cb",
    "title": "紫木笔花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "簪笔侍臣辉荷橐，丝纶郎省照薇花。",
      "管城不任中书职，咄咄书空蘸晚霞。"
    ]
  },
  {
    "id": "2e89e42025653e75ed74c84389f3fc37",
    "title": "无题",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "堕马乌云懒画眉，博山宿火翠烟微。",
      "绿窗不扫香尘护，暖日青虫化蝶飞。"
    ]
  },
  {
    "id": "2e89e42025653e75ed74c8433ab0dea1",
    "title": "无题",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "溪草鸭头相间绿，山榴雉颊一时红。",
      "白鸥飞起无寻处，衮入梨花柳絮中。"
    ]
  },
  {
    "id": "2e89e42025653e75ed74c843d928db66",
    "title": "无题",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "绿树阴中春雨过，乳鸦声里晓寒生。",
      "纸衾木枕清如水，暗想山城又杀更。"
    ]
  },
  {
    "id": "2e89e42025653e75ed74c843a50cb863",
    "title": "无题",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "清江似酒能迷客，绿酒如江不醉人。",
      "似酒似江俱莫问，伤心最是艳阳春。"
    ]
  },
  {
    "id": "2e89e42025653e75ed74c84300c752b3",
    "title": "无题",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "寻花不问村远近，爱酒能论巷浅深。",
      "江上几家官酿户，如今南北忘追寻。"
    ]
  },
  {
    "id": "2e89e42025653e75ed74c843f4be5a57",
    "title": "无题",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "灶户炊粳香似乳，山童切饼细如丝。",
      "黄鹂衔得春愁句，玉管吹成杨柳枝。"
    ]
  },
  {
    "id": "2e89e42025653e75ed74c8436d0b9415",
    "title": "无题",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "白鸥沧海寻盟主，黄鸟乔林命友生。",
      "燕子不来人独自，东风扶我趁花行。"
    ]
  },
  {
    "id": "2e89e42025653e75ed74c843ddb68495",
    "title": "无题",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "春风万里虞姬草，夜月千村蜀帝花。",
      "已矣莫论如许事，菜畦黄蝶绕田家。"
    ]
  },
  {
    "id": "2e89e42025653e75428920605ba73c83",
    "title": "雪村闻鹃",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "故国亡来身已非，千年犹诉不如归。",
      "参天古木魂迷路，谁与黎侯赋式微。"
    ]
  },
  {
    "id": "2e89e42025653e75f07d43251b0bd2f0",
    "title": "十五日月明悽然无况因忆方泳道挽拙斋诗有人哭台明界天昏水石村之句故用其语以叙伤感",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "月色清寒早闭门，秋虫依旧语黄昏。",
      "老人心事浑如此，旧住芗岩水石村。"
    ]
  },
  {
    "id": "2e89e42025653e7527b8c300c79142fc",
    "title": "雁",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "老雁移屯百万回，黄埃极目碛沙飞。",
      "春风万里梅花路，淼淼江南人未归。"
    ]
  },
  {
    "id": "2e89e42025653e75b969236425a6062a",
    "title": "口号",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "敏求善酿能好客，喜与老潘相往还。",
      "今日敏求泉下卧，老潘无酒客姜山。"
    ]
  },
  {
    "id": "2e89e42025653e75ed74c843b2511759",
    "title": "无题",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "江山有恨非吾土，花鸟相逢故恼翁。",
      "百岁唯馀二十五，一春强半又成空。"
    ]
  },
  {
    "id": "2e89e42025653e75ed74c843b1c40c7b",
    "title": "无题",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "宇宙千年更帝霸，春秋万世正乾坤。",
      "阴阳定位纲常立，于此推寻见本原。"
    ]
  },
  {
    "id": "2e89e42025653e75ed74c843bdca4a1b",
    "title": "无题",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "杏花寒气退三舍，柳絮春光减二分。",
      "帘外游丝飞冉冉，窗间野马走纷纷。"
    ]
  },
  {
    "id": "2e89e42025653e75ed74c8432ba3d9c8",
    "title": "无题",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "欲问醉乡过睡乡，两乡相接两相忘。",
      "海棠应是此乡物，醉晕深如午睡长。"
    ]
  },
  {
    "id": "2e89e42025653e753dcddf39ae6f7885",
    "title": "清绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "道人清绝在中宵，清绝因何生寂寥。",
      "最爱读书窗外雨，数声残剩过芭蕉。"
    ]
  },
  {
    "id": "2e89e42025653e75ac45f4869ff84f77",
    "title": "老铜壶",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "孙孙子子永享用，下有铭文谁所为。",
      "有色无声形制具，不得随俗插花枝。"
    ]
  },
  {
    "id": "2e89e42025653e75c5b5aeee310a54a6",
    "title": "新成小斋曰剡雪舟以此兴有所思也",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "银河枕上客星来，残梦西窗水鸟啼。",
      "身入布衾如卧雪，当年曾泛戴公溪。"
    ]
  },
  {
    "id": "2e89e42025653e752bef046172682acd",
    "title": "桂台",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "苍苔踏碎吟初就，绿荫看成老又来。",
      "世事悠悠吾已矣，人生扰扰亦何哉。"
    ]
  },
  {
    "id": "2e89e42025653e7584ef43a2f603ed2b",
    "title": "红梅",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "扫尽西风万叶红，梅花一色照青空。",
      "天公又恐太枯淡，故著红蓝染雪丛。"
    ]
  },
  {
    "id": "2e89e42025653e75f02fa2a881a5de2b",
    "title": "三月十七日食梅子有感",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "春事已随花事残，东风急处省凭栏。",
      "枝头青子生来苦，守得黄时也自酸。"
    ]
  },
  {
    "id": "2e89e42025653e752230374c8074c228",
    "title": "老人村",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "绿树合来无路入，青烟起处有人居。",
      "衣冠从俗语言朴，礼乐相忘机巧疏。"
    ]
  },
  {
    "id": "2e89e42025653e757801e802524031a2",
    "title": "丙子九月陈村避地三绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "黑光磨荡掩阳精，兵火成霞照夜明。",
      "谁信天台山脚下，如今无佛救苍生。"
    ]
  },
  {
    "id": "2e89e42025653e757801e802377d1172",
    "title": "丙子九月陈村避地三绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "一溪屈曲与山随，要试跻攀脚未衰。",
      "隔岸人家西日外，数株红柿压疏篱。"
    ]
  },
  {
    "id": "2e89e42025653e757801e80255b6831b",
    "title": "丙子九月陈村避地三绝",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "盘盘幽谷造云峰，应有逃秦隐此中。",
      "行到半山奇绝事，白鹇如练挂青松。"
    ]
  },
  {
    "id": "2e89e42025653e75300794dd9368aefe",
    "title": "行海村",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "天远鸣榔双桨浦，夜凉吹笛十家村。",
      "如今鬼出无人过，深闭柴门自断魂。"
    ]
  },
  {
    "id": "2e89e42025653e75830bbcc40cd9d36b",
    "title": "十村绝句",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "鵁鶄属玉乱横斜，石步柴门下白沙。",
      "长笛一声人不见，小舟风紧入蒹葭。"
    ]
  },
  {
    "id": "2e89e42025653e75830bbcc48b5ce436",
    "title": "十村绝句",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "深谷元无邹子律，牧童携角上牛吹。",
      "一声吹下柴门近，先报渠娘煮菜糜。"
    ]
  },
  {
    "id": "2e89e42025653e75830bbcc4660c2f4b",
    "title": "十村绝句",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "朝朝腰斧采荆榛，博米求盐到海村。",
      "白虎当溪侬不畏，只愁暴吏打人门。"
    ]
  },
  {
    "id": "2e89e42025653e75830bbcc40311a87c",
    "title": "十村绝句",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "麦须剪剪吹成浪，花口吟吟笑作东。",
      "莫道太平无处觅，便于此处见天真。"
    ]
  },
  {
    "id": "2e89e42025653e75830bbcc4493c9955",
    "title": "十村绝句",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "清晨扶杖百花源，风摺乌纱半幅翻。",
      "三十年前风月好，青楼白面碗如盆。"
    ]
  },
  {
    "id": "2e89e42025653e75830bbcc4bd47d1fc",
    "title": "十村绝句",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "青帘悬碗谁夸大，小閤留人更放饶。",
      "我有布袍堪典否，如今无客解金貂。"
    ]
  },
  {
    "id": "2e89e42025653e75830bbcc483a626e3",
    "title": "十村绝句",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "桐花开处青鸠醉，桑椹甜时紫鸽忙。",
      "正是三眠三起日，送蚕小妇出烘房。"
    ]
  },
  {
    "id": "2e89e42025653e75830bbcc4d018c0da",
    "title": "十村绝句",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "煮来藤竹如轻雾，漉就槽帘不怕冰。",
      "辛苦饥寒缘底事，夜深甓屋尚悬灯。"
    ]
  },
  {
    "id": "2e89e42025653e75830bbcc4c79958fb",
    "title": "十村绝句",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "翰林子墨青毡稿，毛颖陶泓白发交。",
      "寄语诸郎须祓涤，一床书卷共衡茅。"
    ]
  },
  {
    "id": "2e89e42025653e75830bbcc41fada019",
    "title": "十村绝句",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "春风淰淰欺驼褐，客思翛翛著柳黄。",
      "不是兰舟共漂泊，清明何事不还乡。"
    ]
  },
  {
    "id": "2e89e42025653e75533120012907a858",
    "title": "读方元善落花诗有感其二",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "次第花开次第飞，总堪饮酒与吟诗。",
      "绝怜新绿光如沃，何必繁英尽在枝。"
    ]
  },
  {
    "id": "2e89e42025653e75a55eca32c26b236f",
    "title": "戒僮仆种蕉苇",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "莫把闲愁向客谈，且看晴雪映疏帘。",
      "欲听夜雨无篷艇，更种红蕉碧苇添。"
    ]
  },
  {
    "id": "2e89e42025653e75379edb411c7178a0",
    "title": "寄少白诗后因问讯小潘",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "诗翁山膊鬓飕飕，只向岩幽了白头。",
      "欲共君家阿戎语，蝉联书笥吐难收。"
    ]
  },
  {
    "id": "2e89e42025653e751a0171105406081f",
    "title": "再寄正仲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "涧碧山红锦步障，晚菘早韭五侯鲭。",
      "莫道乱来无乐事，床头流水作琴听。"
    ]
  },
  {
    "id": "2e89e42025653e75e1e5e00a56d351c2",
    "title": "寄胡山甫",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "梅梢残雨知头数，溪上无风麦自青。",
      "迟子不来还独卧，踏檐啼鸟唤人醒。"
    ]
  },
  {
    "id": "2e89e42025653e75bc670ade51ef6c35",
    "title": "免役未几四月二十九日总府复有仓官之命五月初二日入城告愬作一绝贻如山王监簿如山前与予别谓此别不复有相见之日矣予言得十年住山不出吾事毕矣今未两月已复会面更成惨怆也",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "前时临别语堪哀，后会无期首重回。",
      "我有巾山缘未继，半年两度入城来。"
    ]
  },
  {
    "id": "2e89e42025653e752ded619dce9044ed",
    "title": "再题巾山二绝贻王如山监簿",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "北山自负任翻句，多少诗人阁笔休。",
      "戎挟两峰怀袖去，并它句子一时收。"
    ]
  },
  {
    "id": "2e89e42025653e752ded619dbd799035",
    "title": "再题巾山二绝贻王如山监簿",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "天将秋露沐云鬟，故遣松巅鹤势盘。",
      "诗客惟看半江月，不知一半在阑干。"
    ]
  },
  {
    "id": "2e89e42025653e75148b660f7b2db96c",
    "title": "溪鱼",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "红白溪鱼也可怜，夜凉沙静枕流眠。",
      "澄潭百尺无机事，自古何人作钓船。"
    ]
  },
  {
    "id": "2e89e42025653e751213046c4dec5e21",
    "title": "怀旧",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "蔌蔌藤花满石床，道人端坐受生香。",
      "海棠枝上莺啼处，二十年前事未忘。"
    ]
  },
  {
    "id": "2e89e42025653e7505b1df8fa6207b32",
    "title": "天门杂咏",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "棋寻五老智识长，茶煮八公肌骨仙。",
      "应是青牛遗旧迹，不知白鹿去何年。"
    ]
  },
  {
    "id": "2e89e42025653e75a9d24c73ac39d25f",
    "title": "闻禽献咏",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "郭公莓熟郭公语，谢豹花开谢豹啼。",
      "万斛愁消一樽酒，庄生物理底须齐。"
    ]
  },
  {
    "id": "2e89e42025653e75973ed3f5aab4902d",
    "title": "咏竹拂子谢潘可大",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "天封竹拂子，赠我意何勤。",
      "白马惟馀鬣，苍蝇合避人。",
      "柄双疑共产，身粉止留筋。",
      "可鄙棕毛贱，堪同麈尾珍。",
      "书斋添道气，入室许嘉宾。"
    ]
  },
  {
    "id": "2e89e42025653e756a0991e34a253f5b",
    "title": "壬辰正月胡子持孙平叔刘正仲诸友于雁苍建赤城先生祠赋唐律一十韵以纪其事",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "句读从朱老，经书本释翁。",
      "于蓝青所出，他石玉堪攻。",
      "文启吾乡秀，心知百代崇。",
      "推尊非苟合，议论自难同。",
      "名节道乡峻，词章淮海雄。",
      "诸公交赞誉，此老定磨砻。",
      "旧祀儒宫侧，新祠佛寺东。",
      "开山犹别子，传钵许宗风。",
      "俎豆干戈后，诗书煨烬中。",
      "千年期勿坏，印印此心通。"
    ]
  },
  {
    "id": "2e89e42025653e7510a929be3ce48c31",
    "title": "评花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "我欣牟莟重，君喜菜花黄。",
      "露浥齑菹味，风摇饼饵香。",
      "均为资食品，乍可少羹汤。",
      "若论充冬蓄，何如续夏粮。",
      "书生有定禄，百瓮亦须尝。"
    ]
  },
  {
    "id": "2e89e42025653e755cdaf99385999cb7",
    "title": "和韵寄胡山甫",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "乡心趋老重，见说买山成。",
      "静坐性情淡，孤眠滋味清。",
      "樵人时识面，禅客共知名。",
      "山色元无垢，溪声自不平。",
      "池荷应足制，山蓣想堪羹。",
      "九日如今近，思君出峡行。"
    ]
  },
  {
    "id": "2e89e42025653e75c085b49bde06da54",
    "title": "金线草",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "金线比方浑未尽，玉函收录尚多遗。",
      "盈盈蜂蝶菩提叶，袅袅蜻蜓菡萏枝。",
      "寒女有针缝不得，山人无衮补何为。",
      "芝茎底事生庭砌，莼叶胡为上井湄。",
      "剪彩不香难作实，垂丝著石便生儿。",
      "莫轻小草沿幽僻，也有凌霜傲雪姿。"
    ]
  },
  {
    "id": "2e89e42025653e75ea4e8a0d6fad5e0f",
    "title": "寓言",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "妾家有高楼，高高入青天。",
      "欲作万丈梯，倚空无攀援。",
      "良人在万里，一去几经年。",
      "长路与天接，举足蹑星躔。",
      "妾欲寻夫婿，解甲投戈鋋。",
      "携手上云霓，真到天河壖。",
      "牵牛与织女，不知妾相怜。",
      "姮娥惠神药，燕婉成天仙。"
    ]
  },
  {
    "id": "2e89e42025653e75ea4e8a0d662eb8fe",
    "title": "寓言",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "昔有贵公子，闻鹤九皋禽。",
      "其先本胎化，栖止必瑶林。",
      "遣使三往聘，致之千黄金。",
      "清唳复善舞，节奏合瑶琴。",
      "日给费鱼米，延之如玳簪。",
      "衔杯为主寿，千岁无遐心。",
      "有客为主谋，禽荒可倾国。",
      "此物非洁清，其志本贪冒。",
      "遗矢玉阶阴，吞腥金塘侧。",
      "当以禽养禽，毋令食人食。",
      "主人颔其言，从此成捐斥。",
      "萧条风雨晨，蹭蹬霜雪夕。",
      "鹤将辞主去，顾视亦悽恻。",
      "谓客君少留，行当蹈吾迹。",
      "客亦惨不乐，相看泪沾臆。"
    ]
  },
  {
    "id": "2e89e42025653e75252055256f01752f",
    "title": "十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有促织儿，忧人不忧己。",
      "华身有龙鸾，不出工女指。",
      "瓦砾为堂奥，青莎作衣被。",
      "一身可自了，剌剌不能已。",
      "白露夜庭空，凄其行去矣。",
      "金屋白玉床，贵人呼不起。"
    ]
  },
  {
    "id": "2e89e42025653e7525205525583e3c1a",
    "title": "十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有织绢娘，轧轧鸣窗纸。",
      "山翁卧中闻，谓是机上婢。",
      "瓠花日萧疏，豆叶行披靡。",
      "青灯照夜阑，胡为苦如此。"
    ]
  },
  {
    "id": "2e89e42025653e752520552546c9fe5d",
    "title": "十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有络纬婆，如缫复如纺。",
      "豆篱秋雨馀，秉烛不须网。",
      "置之银丝笼，因而入罗幌。",
      "偏资儿女玩，终夜奏繁响。"
    ]
  },
  {
    "id": "2e89e42025653e7525205525c3690d73",
    "title": "十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有捣米叔，善跳如舂谷。",
      "偶与屋上尘，堕地岂好触。",
      "儿童仰置之，反弓奋腰腹。",
      "欲行复遭抑，屡作不能伏。",
      "非汝懒于舂，其力有不足。"
    ]
  },
  {
    "id": "2e89e42025653e75252055259c5729e6",
    "title": "十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有卖油公，什伍处阴湿。",
      "长脚如蟏蛸，胫细走不及。",
      "儿童反接之，邀其吐微汁。",
      "所挟虽不多，坐此遭捃拾。",
      "倾资仅有此，微生何以给。"
    ]
  },
  {
    "id": "2e89e42025653e75252055250725c4f3",
    "title": "十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有避债夫，缉茧枝间缀。",
      "窃食柽松毛，负之以为盖。",
      "首鼠开两端，见人深拒闭。",
      "想汝作债初，已作逃匿计。",
      "小儿不汝赦，推寻见根柢。",
      "计穷挺身走，终日失其竁。"
    ]
  },
  {
    "id": "2e89e42025653e75252055252992e733",
    "title": "十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有转丸蜣，双角牛怒张。",
      "生子牛矢中，转圜技所长。",
      "两两如推车，千百满路旁。",
      "弹丸有不若，累累圆且光。",
      "污秽不自羞，敢比苏合香。",
      "惜哉尔之智，不善择其良。"
    ]
  },
  {
    "id": "2e89e42025653e75252055258fce29d3",
    "title": "十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有蛀地牛，曲吻利如钩。",
      "趯取尾作首，倒行腹为头。",
      "燥土作陷沙，露喙伺其幽。",
      "小虫误过之，一入出无由。",
      "小儿嫉其然，取彼众中酋。",
      "缚置它穴口，其类亦相仇。",
      "一引两得之，尽置清溪流。"
    ]
  },
  {
    "id": "2e89e42025653e75252055255df668fb",
    "title": "十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有撺梭子，头腹俱锐长。",
      "绿衣而绛里，飞跃低踉蹡。",
      "名我固甚善，所愧无筐箱。",
      "维天有南箕，不可以簸扬。",
      "微虫人强名，此岂彼窃攘。",
      "秋田蚱蜢横，暗野如飞蝗。",
      "索索浅草中，不倚两股强。",
      "类中最善类，霜露死其常。"
    ]
  },
  {
    "id": "2e89e42025653e75252055253c69be73",
    "title": "十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有蠹书鱼，白腻铅粉如。",
      "岐尾细而长，所嗜惟食书。",
      "我老书久废，儿曹复相疏。",
      "经年不启椟，宜尔穴以居。",
      "蚀纸兼啮字，古篆成纡馀。",
      "腹中有经传，顾我何空虚。"
    ]
  },
  {
    "id": "2e89e42025653e757089987630d00cba",
    "title": "续十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有搏蝇虎，似蟢无网罟。",
      "群蝇争嘬时，潜身入其聚。",
      "蝇初玩其小，突然能攫取。",
      "生擒加面缚，不辨头翅股。",
      "蝇为人所憎，同欲畀兹虎。",
      "其奈彼实繁，日食能几许。"
    ]
  },
  {
    "id": "2e89e42025653e7570899876c1b0a992",
    "title": "续十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有白蚁虎，食蚁功有取。",
      "大厦初落成，白蚁郛其础。",
      "日繁实有徒，岁久仆梁梠。",
      "闻尔能食之，往求数十许。",
      "纵之穴窍中，种育成生聚。",
      "食蚁既无馀，虎自缘庭户。",
      "亦复生几案，往往入筐筥。",
      "主人反厌憎，拥彗务屏去。",
      "客谓主勿然，前劳宜论叙。"
    ]
  },
  {
    "id": "2e89e42025653e7570899876f20cbbc0",
    "title": "续十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有啮桑羊，两钳如角怒。",
      "玄甲类蛣蜣，亦如龟背负。",
      "我有十亩桑，苦为渠所蠹。",
      "食必食其心，树死又飞去。",
      "不知从何来，钻凿不到处。",
      "上下开两窗，隐匿巧多路。",
      "嗟哉啄木鸟，刚吐柔不茹。"
    ]
  },
  {
    "id": "2e89e42025653e7570899876fc66ac44",
    "title": "续十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有啮菊羊，啮脑脑则死。",
      "人谓食且尽，细察理不尔。",
      "微躯细于蝇，玄甲而利嘴。",
      "顶上一粟红，鲜明大如虮。",
      "方当四五月，苗盛新怒起。",
      "上下截其茎，于中寄生子。",
      "脑瘁子乃成，分枝从此始。",
      "种菊须摘脑，不摘分披靡。",
      "理有损而益，未用分愠喜。"
    ]
  },
  {
    "id": "2e89e42025653e75708998768e7d5cbc",
    "title": "续十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有土中狗，翼短身则长。",
      "行地如狗子，两臂健擘张。",
      "纵横成穴道，堀堁身蔽藏。",
      "握之人手中，排抉力甚强。",
      "夜飞能打人，有物凭为殃。",
      "收之入药录，虻蛭同其良。",
      "君看医师术，可谓宰相方。"
    ]
  },
  {
    "id": "2e89e42025653e75708998766dae3f23",
    "title": "续十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有水走马，八脚成四蹄。",
      "映日如薸叶，点点水中开。",
      "得食时争嘬，忽然各东西。",
      "天牛非觳觫，水马非駃騠。",
      "形容贵其似，瓮舞为醯鸡。"
    ]
  },
  {
    "id": "2e89e42025653e7570899876d060e6d9",
    "title": "续十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有天水牛，两臂徒甚修。",
      "长尾龟其类，玄背鳖与俦。",
      "细评无甚似，大概勿深求。",
      "终身混沮洳，亦与虾蛭游。",
      "或云能羽化，为蝉槐树头。",
      "清高乃如许，亦足掩前羞。"
    ]
  },
  {
    "id": "2e89e42025653e75708998766bf869b3",
    "title": "续十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有蝌蚪子，初化厕群鱼。",
      "鱍鱍穿绿藻，洋洋泳深蒲。",
      "俄然生臂股，去尾登泥涂。",
      "回首谓群鱼，幸来相就居。",
      "神鲤为鱼长，不肯受辱污。",
      "答云我龙种，岂与尔为徒。"
    ]
  },
  {
    "id": "2e89e42025653e757089987611bfe15a",
    "title": "续十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有报雨蛙，竹树能攀援。",
      "青褐随所处，肤如凝脂鲜。",
      "长颈而方颔，顾盼升高颠。",
      "久晴初得雨，清声满林园。",
      "红蕉映白日，碧苇覆清泉。",
      "幽居乐清净，饮露如风蝉。",
      "俯视虾蟆辈，迥然异凡仙。",
      "能鸣复善晦，所贵身名全。"
    ]
  },
  {
    "id": "2e89e42025653e7570899876edffbdf2",
    "title": "续十虫吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "虫有摇橹郎，楚楚绿衣裳。",
      "怒目只自躁，奋臂倚枝长。",
      "附桑寄螵蛸，亦入秘术方。",
      "折之插屋壁，经时子穰穰。",
      "竹篱疏复密，牵牛花低昂。",
      "迎风新意气，顾盼何昂藏。",
      "如逢大车辙，毅然亦敢当。",
      "不如捕鸣蝉，脆美不尔伤。"
    ]
  },
  {
    "id": "2e89e42025653e75d5622534de008771",
    "title": "十二月二十七日病起行花下闻春禽有感",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "昨日立春节，今晨春鸟鸣。",
      "前峰宿苍霭，风声和且平。",
      "南翁病来久，起绕花枝行。",
      "花枝向人笑，婉娈感幽情。",
      "摩挲勖小男，何时看汝成。",
      "童稚引我前，老至不觉惊。",
      "艰难亦已极，须汝见休明。",
      "望望替官役，不顾日月征。"
    ]
  },
  {
    "id": "2e89e42025653e7596ff90d30ba12543",
    "title": "放言",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "寒暑一大疟，天地一病躯。",
      "古来几寒暑，元气朘削馀。",
      "人物生其中，短小一侏儒。",
      "神农乏药草，黄帝无医书。",
      "坐令豺虎横，咬嚼为膏腴。",
      "顽疾久不治，脏腑生虫蛆。",
      "愿借大雷斧，磔此害物徒。",
      "八荒既清廓，万古无忧虞。"
    ]
  },
  {
    "id": "2e89e42025653e751e6b94e64822cb2a",
    "title": "题王德渊水西稿",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "子有婉微句，藏之平淡间。",
      "想子无愠色，熙熙好容颜。",
      "吉人罕暴戾，详缓心自闲。",
      "吾知子用意，欲挽陶韦还。",
      "欲以静息竞，欲以柔镌顽。",
      "坐使听者心，悠然和且安。",
      "子来索我语，我与子无言。",
      "评茶及品水，此事在舌端。",
      "还有分别否，归鸿没远天。"
    ]
  },
  {
    "id": "2e89e42025653e757a81e4bc3086369e",
    "title": "稻花桑花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "稻花花中王，桑花花中后。",
      "馀花皆嫔妃，以色媚左右。",
      "稻花吹早香，风露千万亩。",
      "上以奉玉食，粢盛及醴酒。",
      "下以饱苍生，亿兆餔其口。",
      "桑花虽无华，红葚映纤手。",
      "皇后首亲蚕，六宫承傅姆。",
      "天生众裸虫，无羽毛飞走。",
      "匪此皆冻死，性命安得有。",
      "予谓二花者，斯民之父母。",
      "昔予赋麦花，适当来牟候。",
      "未及歌二花，三花谁可后。",
      "请续时夏诗，以为风化首。"
    ]
  },
  {
    "id": "2e89e42025653e75f0be6722fe7dc4de",
    "title": "春日新浴",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "白发美青阳，新年试新浴。",
      "小窗洁而明，板阁密以燠。",
      "帘垂风绝蹊，汤暖云升屋。",
      "探手酌温凉，微微浇背腹。",
      "上盆颒吾面，下盆濯吾足。",
      "初如马释鞿，渐觉蝉蜕壳。",
      "周浃更融怡，味如书熟读。",
      "澡身当去尘，洗心当脱俗。",
      "湛然清净源，不遣生恶浊。",
      "振衣聊出门，篝烟度修竹。"
    ]
  },
  {
    "id": "2e89e42025653e7512b4a4a17dbfcac6",
    "title": "七月十七日夜玩月",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "迟月呼不出，海气红碧嘘。",
      "何人捧隋璧，上处青松疏。",
      "松间著不得，飞彻万里衢。",
      "散作千山雪，芦花摇江湖。",
      "冰轮虽渐侧，老桂斫不枯。",
      "清光已非昨，来日更可吁。",
      "徘徊情所结，有酒且歌呼。"
    ]
  },
  {
    "id": "2e89e42025653e751e2603f254ce637d",
    "title": "借居喜杉棚成",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "夏炎已云极，秋暑方自兹。",
      "借居面西日，午后如烹炊。",
      "主人爱敬客，架杉覆青枝。",
      "赫日辟三舍，鲜飙泛沦漪。",
      "高蝉亦好吟，振响流笙篪。",
      "夜静明月出，疏影复陆离。",
      "攲枕寝桃竹，露坐冠笋皮。",
      "凡此暑中事，施之无不宜。",
      "念我逃世难，过用恐祸随。",
      "昔时半山老，畏热架条枚。",
      "不知公相贵，清俭谅可思。",
      "我本无家客，禄尽寿有遗。",
      "得此已厚忝，衔感以成诗。"
    ]
  },
  {
    "id": "2e89e42025653e754bd9c3d235ec026b",
    "title": "赠医博士范心斋",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "疾病之所生，风寒燥湿毒。",
      "浸淫侵脏腑，脉络起丝粟。",
      "有药所不攻，针砭功始录。",
      "有如龙潜见，岩穴通隐伏。",
      "又如善用兵，洞窟皆驱逐。",
      "毛皮与腠理，一二数可烛。",
      "刺俞已及髓，投穴不中肉。",
      "春回九地底，冰崖芽众绿。",
      "范子故书生，于此见也独。",
      "十年从良师，神秘卷箧椟。",
      "我疑秦卢扁，垣墙能外瞩。",
      "又疑华佗子，披脏先剖腹。",
      "范生何大奇，方书可无读。",
      "我老目已昏，烦君为濯涤。",
      "更阅十年书，细字蝇头黑。",
      "与子作佳传，当与太史续。"
    ]
  },
  {
    "id": "2e89e42025653e754508f1b7e7278b8b",
    "title": "幽疥",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "性不耐喧聒，况遭疥痒牵。",
      "此物有朋党，一搔千窍连。",
      "幽阴及肘股，烂漫罗胁肩。",
      "城狐及社鼠，不如汝穴坚。",
      "蚁虱犹外患，尔独腠理穿。",
      "百药既不醒，取说聊自完。",
      "闲邪自检束，敛容如见贤。",
      "彼亦畏天理，亦有负其顽。",
      "既不废谈笑，亦不妨食眠。",
      "万事贵隐忍，此方老子传。"
    ]
  },
  {
    "id": "2e89e42025653e75e143c4bcd6d7178b",
    "title": "将别棠溪遗仲素季厚昆仲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "新交胜旧交，生别犹死别。",
      "饥魂散欲飞，愁肠郁以结。",
      "去住诚两难，主客新握别。",
      "家山杳何许，千丈高巀嶭。",
      "试登黄甘望，百里见积雪。",
      "我甔无储粟，我箧无重褐。",
      "妻孥幸团栾，忘此饥与渴。",
      "倚君为大厦，顾我颜色悦。",
      "无家未易归，无产难久歇。",
      "乡校著我名，免在编氓列。",
      "麦田望有秋，桑叶行可掇。",
      "贳赀延馀年，空囊谁负窃。",
      "不敢久累君，去去春二月。",
      "为我谢王戴，徽音无断绝。"
    ]
  },
  {
    "id": "2e89e42025653e75ca124812d4493602",
    "title": "食莲有感戏为古兴新体",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "青蘋先知秋，调遣入窗几。",
      "荷花如六郎，一笑忽堕水。",
      "美人坐生愁，揽衣中夜起。",
      "繁华难久持，零落自兹始。",
      "所思在远道，千里复万里。",
      "何处无芙蕖，秋江总相似。",
      "折取莲蓬看，蜜房缀蜂子。",
      "青茧初脱衣，瑶轸中含髓。",
      "食莲须食心，心中苦如此。"
    ]
  },
  {
    "id": "2e89e42025653e756835cd5a74c8b808",
    "title": "寇攘之馀谷五斗才易一鸡衰老多病资血味以为养求之弗可得畜二母鸡自春抱育至夏百翼不减子美生理喜而有作",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "昔有尸乡翁，养鸡盖阡陌。",
      "累财千馀万，积微利自博。",
      "子美居瀼西，此物尚百翮。",
      "作诗戒宗文，墙东树笼栅。",
      "我今山居中，生理苦迫窄。",
      "衰年资食治，时有不速客。",
      "海鱼不常储，溪蟹碎难擘。",
      "颇欲效两翁，字鸡供口食。",
      "买得双伏雌，领以一赤帻。",
      "户外听约束，安能污案席。",
      "剖坼五十卵，引哺渐开拆。",
      "从兹日生生，向秋益繁息。",
      "麦云行刈黄，可得二十石。",
      "已知饼臛具，不假天边翼。",
      "窃笑茅季伟，割烹惟一只。",
      "奉亲不及宾，资生拙无策。"
    ]
  },
  {
    "id": "2e89e42025653e75f40a2e7c26d9e05a",
    "title": "古思二首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "耿耿不可忍，相思在东北。",
      "花月以为姿，风露以为食。",
      "取我虞氏琴，一弹三叹息。",
      "泠然不可寻，变为湘江瑟。",
      "湘江深复深，哀哀泪千尺。"
    ]
  },
  {
    "id": "2e89e42025653e75f40a2e7cef91e4b1",
    "title": "古思二首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "饥饿未必死，甘腴能杀人。",
      "憔悴未必殒，逸乐能丧身。",
      "所以岩谷槁，以俭全其真。",
      "秉耒自耕野，腰斧躬采薪。",
      "亦复诵书史，自负亨经纶。",
      "兵寇幸无恙，委蛇保天民。"
    ]
  },
  {
    "id": "2e89e42025653e759dd5bc81d174ca05",
    "title": "瞩物",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "灼灼日及华，朝荣夕已坠。",
      "牵牛泫碧露，见晛歘憔悴。",
      "拒霜舒晓红，惟愁夕阴至。",
      "蜻蛚庇其根，亦复多愁思。",
      "容色岂不佳，浮脆何足贵。",
      "念此令人嗟，百年何流驶。",
      "所以靖节翁，把菊有深意。"
    ]
  },
  {
    "id": "2e89e42025653e75076e85f12c549dfb",
    "title": "过字韵诗辱诸友联和方营度枯鄙以酬厚意偶报北兵自瓯闽回驱男女牛羊万计入蛟湖深畯出独山屯尚义由童公岭以北三日夜不休闻之惊心遂成阁笔是月十四夜对月感涕遂即前韵以纪时事奉呈诸友",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "麦倒桑折枝，山外花门过。",
      "牛亡主不归，妇去蚕未卧。",
      "在者哭空村，吞声谁敢大。",
      "盲晖隐空崖，惊尘飞暗堁。",
      "川逝痛陵迁，春深悲国破。",
      "可惜此良宵，月轮升紫磨。"
    ]
  },
  {
    "id": "2e89e42025653e75346258d15631e76d",
    "title": "十六夜月色佳甚对酒效乐天体招酒伴赏月",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "八月十六夜，清凉明月天。",
      "新酒虽未熟，陈酒喜未干。",
      "早稻有馀饭，轻衫未为寒。",
      "傍人见我醉，胸中故朗然。",
      "有诗不自作，但咏古人篇。",
      "唤取故山甫，醉即对床眠。"
    ]
  },
  {
    "id": "2e89e42025653e758fbb42554f73d40c",
    "title": "九月十四日夜枕不寐起视明月清寒著人泠然有欲仙之意",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "笋冠枕清泠，胡床坐空阔。",
      "鲜飙飞早霜，活水漾明月。",
      "神游十丈莲，仰卧恣天阅。",
      "挽取河东流，黑我头上雪。",
      "泥丸吐神光，陟降在金阙。",
      "湛然大圆镜，一悟万想灭。"
    ]
  },
  {
    "id": "2e89e42025653e75813c09b99d12c063",
    "title": "闻鸠有作喜为晴兆也是日开霁又喜其占之有验再赋之以贻达善季辨天色难保惟快作诗为应耳",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "雨久成淫昏，新晴如改过。",
      "渐向东皋耕，还思北窗卧。",
      "昏眼喜天晴，观书惊字大。",
      "流泉无淈泥，轻风不扬堁。",
      "归途未须忙，差谷聊避破。",
      "小园迟能来，早茶看落磨。"
    ]
  },
  {
    "id": "2e89e42025653e75b250a687d579f9ae",
    "title": "十月初五日重赋菊",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "昔人十月菊，已恨光景衰。",
      "今兹十月菊，瘦蕊未觉迟。",
      "两年无官历，弦望占盈亏。",
      "人言闰在子，节候固应违。",
      "此物秉坚正，未怕风霜欺。",
      "宁同此身槁，不与清香离。",
      "香性自流传，更过梅花枝。"
    ]
  },
  {
    "id": "2e89e42025653e75ef28e74983370826",
    "title": "赠冯法师",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "我昔登巾山，曾题翠微阁。",
      "清诗照江月，月落诗不落。",
      "踏露沐长松，辽东一只鹤。",
      "千载还归来，塔杪栖寥廓。",
      "过我沧海东，复作羽衣客。",
      "问客何处来，乃是巾山郭。",
      "旧题雷卷去，恐我有新作。",
      "赠之锦绣段，归哦耿林壑。"
    ]
  },
  {
    "id": "2e89e42025653e7514a2967b92d974a4",
    "title": "初蝉",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "雨馀山气凉，高林发清樾。",
      "黄鹂百啭罢，初蝉始幽咽。",
      "独茧曳长缫，既续还又绝。",
      "衰年感时节，坐久心寸折。",
      "梦归伊川上，树深泉乱发。",
      "倚杖听多时，残阳满双阙。"
    ]
  },
  {
    "id": "2e89e42025653e75f850b332efbcb3d9",
    "title": "送陈用之远游",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "流水写清音，青山发令姿。",
      "左右惟所取，囊箧恒相随。",
      "君游且有日，欲访燕赵奇。",
      "此行犹在眼，已作久别思。",
      "君如生马驹，腾踏不可羁。",
      "王良施辔勒，往献白玉墀。",
      "胸中二三策，和扁为国医。",
      "南士方世用，砭针贵适宜。",
      "腰间黄金印，季子何必归。",
      "丈夫轻四海，吾老不可期。",
      "何以为君赠，梅花千里枝。",
      "何以为我报，千首纪行诗。"
    ]
  },
  {
    "id": "2e89e42025653e7526c2256446a333a0",
    "title": "失题",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "山云如练静，水云如鹤飞。",
      "细观聚散间，动静皆天机。",
      "是物本无心，出处不可期。",
      "我亦尝出岫，不雨竟空归。",
      "师今恐云去，密密关窗扉。",
      "收卷成坐卧，补缀为衲衣。",
      "此中有深意，宴坐添炉霏。"
    ]
  },
  {
    "id": "2e89e42025653e75029ad43ba04fb7d8",
    "title": "交阮嗣宗一首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "贫莫客千里，富莫不出门。",
      "迫隘多陵辱，飘飖困风尘。",
      "所以丈夫志，奋翼凌清氛。",
      "一举蹴四海，载举登昆仑。",
      "玉皇顾我笑，众嫭粲以繁。",
      "引酒酌北斗，银河为飞翻。",
      "天姿固如是，龌龊何足云。",
      "鄙哉贫贱者，矫首望馀芬。",
      "鹏鴳各有分，榆枋保终年。"
    ]
  },
  {
    "id": "2e89e42025653e75ee2269c0b8a6ae39",
    "title": "初九日夜月下闻蛙此物得水悦乐故鸣心事与农人相关也",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "平田展明湖，密林含宿雾。",
      "整冠对明月，天眼实汝顾。",
      "那敢醉謼号，袒跣纵箕踞。",
      "清心听鸣蛙，胜与俗子语。",
      "青秧插已齐，决决沟底度。",
      "忧乐在晴雨，将非为私故。",
      "斯言乃知音，旁人自不喻。",
      "余兹适无事，泯然离好恶。",
      "坐久天西倾，汝鸣余睡去。"
    ]
  },
  {
    "id": "2e89e42025653e7568b382cc2b9edd8a",
    "title": "五月初四日浴阁成",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "罢农亦易足，麦黄秧已绿。",
      "早蝉发高林，晚莺隔修竹。",
      "壶觞休倦劬，草阁一开浴。",
      "翛然非吾故，佳眠恣清熟。"
    ]
  },
  {
    "id": "2e89e42025653e7505be8ecc28c02389",
    "title": "题萧照画卷",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "远峰没空苍，近树森立壁。",
      "丛篁郁长汀，茅茨露半脊。",
      "归舟何处家，中流弄长笛。",
      "或恐画师身，留此黯淡迹。"
    ]
  },
  {
    "id": "2e89e42025653e7596eaeb2cf0f91577",
    "title": "往时予有湖湘之游同年黄东发提举以清江楮衾赠别藏之四年矣山房夜寒覆之甚佳乱后不知东发避地何处作此拟寄",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "我昔向湘潭，故人贻我别。",
      "珍于锦鲸赠，未数绨袍脱。",
      "温如阳春曦，白似腊天雪。",
      "香收禅榻云，光映书斋月。",
      "政尔独眠佳，毋使恶卧裂。",
      "阴寒不内侵，和气无外泄。",
      "自从离乱来，袍缊罄攘夺。",
      "惟此寄僧房，与书俱不灭。",
      "我本生蠹鱼，自爱纸中穴。",
      "宛如蚕作茧，蛾吐眉眼出。",
      "夜来初肃霜，子美衾如铁。",
      "忽忆此青毡，覆我俭且洁。",
      "中有布衾铭，此铭无冷热。"
    ]
  },
  {
    "id": "2e89e42025653e754a5ff3ae355ab5f8",
    "title": "谢达善见惠碧桃古体",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "碧桃有佳实，方春开白花。",
      "花悦悦花者，实惠能诗家。",
      "咏花不咏实，未解写叹嗟。",
      "水苍充朝佩，天碧泻露华。",
      "空青珍莫采，帝珠净无瑕。",
      "水波远涵竹，霄影浮副瓜。",
      "春山净梳掠，秋烟澹笼遮。",
      "卵色未有别，胆形图更加。",
      "清酸笑金橘，寒脆压银茄。",
      "瑶池漱灵液，萼绿蒙翠纱。",
      "一食润燥吻，再食思无邪。",
      "三食换仙骨，四食凌飞霞。",
      "回首谢玉塘，吾诗不妄夸。"
    ]
  },
  {
    "id": "2e89e42025653e755aee8f423ad4868c",
    "title": "周梅所还谭山",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "柴门万物静，秋色栖四山。",
      "风篁自洒扫，云鸟相往还。",
      "而有玄寂士，泠然鸣辔环。",
      "此客不喜饮，举瓢酌潺湲。",
      "来既无所期，去亦不可攀。",
      "抱月入绿萝，枕石秋菲间。"
    ]
  },
  {
    "id": "2e89e42025653e7565951e50f2fd0618",
    "title": "石台纪游",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "苍山面长溪，势若饮奔马。",
      "层台跨其脊，万古绝萧洒。",
      "登临惟兹时，朋从未云寡。",
      "迢迢历榛莽，靡靡眺原野。",
      "白云与翠霞，夐在履舄下。",
      "穷秋向摇落，霜菊摘盈把。",
      "赏心孰与同，幽抱欣已写。",
      "邈矣千载期，名山俟来者。"
    ]
  },
  {
    "id": "2e89e42025653e754d7108c56d58aa4c",
    "title": "梅花石吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "梅花树下梅花石，花作玉痕石铁色。",
      "黄筌粉本花光枝，风吹数片尤奇特。",
      "何年处士横斜句，影落寒溪印苔碛。",
      "又疑飞自罗浮来，花仙谪堕投苍璧。",
      "或是天星下陨时，打著梅梢灭不得。",
      "若非曾支织女机，机上花纹相照射。",
      "定是荆和泣玉时，泪入璞间馀点滴。",
      "不然越女昔浣纱，指痕印粉难揩拭。",
      "荒唐诡幻不可穷，我自稽经探根极。",
      "傅岩人去实和羹，花落空岩馀此迹。",
      "花开花落几春风，弃捐墙角真堪惜。",
      "携向檐前洗濯看，相对无言三太息。"
    ]
  },
  {
    "id": "2e89e42025653e752a0061688ada45af",
    "title": "蜡梅咏",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "蜜蜂数日不出衙，将谓冻蛰无生涯。",
      "今朝起看后园树，总将蜜蜡衔为花。",
      "香作蜜香色蜡色，花瓣分明是蜂翼。",
      "不是案头乾死萤，不是营营蝇止棘。",
      "朝阳熠熠泛崇光，黄露溶溶蜜满房。",
      "柔梢不入婵娟鬓，道韵偏宜冷淡装。",
      "与梅同时唤作梅，风味甚似枝葩非。",
      "若将形色定品格，何得江珧比荔枝。"
    ]
  },
  {
    "id": "2e89e42025653e7555d57f07e5ae0342",
    "title": "自寿",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "阆风老人五十九，白头饥冻荒山走。",
      "偶然脱命得生还，闾里相看惊老丑。",
      "今朝初度最可怜，五子三孙在眼前。",
      "老妻欲作无面饼，问讯鸡娘渠未肯。",
      "海水潮小未登鱼，霜后黄柑亦自疏。",
      "穷人作事天不与，只有红梅相媚妩。",
      "为渠一笑买村酤，老夫自歌稚子舞。",
      "明年六十更可歌，大乱不死奈我何。"
    ]
  },
  {
    "id": "2e89e42025653e75594e097b96c7a435",
    "title": "十二月十七日归故园酌红梅花下",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "今年剩有冬一月，今冬先得半月春。",
      "留春借冬皆乐事，但苦世上无闲人。",
      "平皋梅花如雪浪，夜色晨光迷滉漾。",
      "就中红香清且妍，风流故在海棠上。",
      "昨夜月明天不寒，梦中走马来花前。",
      "旧时都下千金买，翻弃草莽不值钱。",
      "性情贵远初厌近，久不见之端可怜。",
      "今朝起拣白髭须，未能免俗为花娱。",
      "小车駊騀溪石滑，一竿挂酒悬长鱼。",
      "无人对饮花为伴，小奴亦解吹长管。",
      "花应怜我老而狂，起舞踏影月凌乱。",
      "老人更醉三十年，不为酒仙即花仙。"
    ]
  },
  {
    "id": "2e89e42025653e75d68b821bfd3dbb55",
    "title": "平皋木芙蓉千株烂然云锦醉行其中如游芙蓉城也作歌纪之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "牡丹一名木芍药，拒霜也号木芙蓉。",
      "好花名尽多重叠，不取枝同取貌同。",
      "悲鸿一声天雨血，落霞万顷江饮虹。",
      "水花已尽岸花出，千朵万朵能白红。",
      "曾共鸳鸯登绣缛，也随鸂鶒上屏风。",
      "金钗欲插嫌花重，玉手高攀与面重。",
      "弄色合欢无限思，九心千叶为谁容。",
      "朝看花开红偏淡，暮见花敛红转浓。",
      "朝开夕敛如趋市，明日风光移别花。",
      "平生爱花入骨髓，白头出没与花似。",
      "老我逢花六十秋，花开花落水悠悠。",
      "未吃太平一杯酒，岁岁花开伴白头。"
    ]
  },
  {
    "id": "2e89e42025653e7590156983e4e432a7",
    "title": "老融墨戏词",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "寒木萧萧，寒汀渺渺。船尾插竿童子闲，船头推篷天欲晓，雁雁斜飞起衰草。",
      "颇记江湖独宿时，一梦十年看未了。"
    ]
  },
  {
    "id": "2e89e42025653e755e594d4e4c54af1e",
    "title": "赠杨佳孙",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "作诗意得在句先，下笔直写意所到。",
      "世间惟俗最难医，剖石得玉加精巧。",
      "初如面壁无所睹，一点圆明通万窍。",
      "杨生杨生听我言，老语谆谆毋乃耄。",
      "生平十九未可量，淘洗晶荧方入妙。",
      "一再三见志愈坚，嘉子至意为倾倒。"
    ]
  },
  {
    "id": "2e89e42025653e754507b314e4ef44c7",
    "title": "七月十一日晓闻莺有感",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "秋晓秋莺鸣绿树，我自徘徊不能去。",
      "年年鸣值晚春时，晓窗共听人何处。",
      "莺莺少驻听我吟，我吟未成泪双注。",
      "来年啼上茧头山，为说老人题此句。"
    ]
  },
  {
    "id": "2e89e42025653e75b4166c8b67e67148",
    "title": "题潘少白诗",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "海飓既过天泬寥，瓦檠弄焰静自摇。特山吟稿适在案，读罢不知山月高。",
      "早从唐体入圆妥，更向派家事掀簸。尽囊六卷要我删，子自得之何必我。",
      "燕骑纷纷尘暗天，少陵诗史在眼前，我才衰退空茫然。",
      "君能于此更着力，唐体派家俱可捐。"
    ]
  },
  {
    "id": "2e89e42025653e759fb5f53c7c45a39c",
    "title": "牡丹",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "东风常带三分冷，春日自有一种香。",
      "百花合和不可拣，中人如酒令人狂。",
      "马塍卖花只贪早，野翁自爱开迟好。",
      "看花不可见花心，烂熳开时春已老。",
      "梢头茧栗幻盘杅，有许包藏费天巧。",
      "自携尊酒醉花阴，偃仰鹿皮听语少。"
    ]
  },
  {
    "id": "2e89e42025653e758364c38aaf77aa8c",
    "title": "近作对江牡丹吟七章呈正仲正仲于拙吟无不亟和者独此七章未和携而归茭湖半月矣递筒未至歌以趣之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "邵子花开二十四，吟诗惊动洛诸公。",
      "我家两株三十枝，欢喜亦与邵子同。",
      "作诗七绝恼正仲，过旬不见回邮筒。",
      "正仲材高气浩博，鄙我琐细无豪雄。",
      "文叔今见小敌怯，八骏岂肯盘蚁封。",
      "再三思索得其意，笑我不知时节异。",
      "洛阳城中天地中，春色花光好天气。",
      "此时高韵一两篇，流出胸中真乐事。",
      "我生初见钱塘春，歌舞西湖早已颦。",
      "如今不见湖山面，鸟歌似哭花为尘。",
      "作诗告人谁为听，当哀而乐非天真。",
      "我谢正仲此意厚，请不吟诗但饮酒。"
    ]
  },
  {
    "id": "2e89e42025653e75a418577b69fd8309",
    "title": "次韵和正仲碧莲花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "好翁和了碧桃咏，并欲尽赋园中花。",
      "思迟才退句未吐，高篇已捷老柏涂。",
      "此花蔓生枝自劲，天水碧染雪藕纱。",
      "振鹭蝉联苍玉佩，不比掘阅纷衣麻。",
      "山阿幽人贞且吉，城隅静女澹以华。",
      "偶然种之近苍柏，君比兔丝疑未嘉。",
      "兔丝无根空托附，结子滥充方药家。",
      "小儿欲以凌霄拟，一种粗俗堪叹嗟。",
      "碧莲比拟最清切，好向天苑凌青霞。"
    ]
  },
  {
    "id": "2e89e42025653e7563a75d4062ede5e3",
    "title": "分龙吟",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "五月二十分龙雨，今日霏微如下土。前日何日何霖霪，正是分龙乃如许。",
      "有馀不足相乘除，天道人事元非疏。何龙分得此乡雨，问龙先日何处居。",
      "我昔游三江五湖，江湖处处皆龙潴。我老归农卧海曲，与龙为邻无猜虞。",
      "一盂饱饭龙所与，一片闲云龙所嘘。百年地主属老夫，龙来龙去识我无。",
      "神龙饮食与人异，布席欲荐寒泉蔬。我知雨从龙身落，有时雨过堕虾鱼。",
      "昔年海上亲眼见，龙出沧溟腾碧虚。蜿蜒百丈露爪尾，黑水精灵光彻躯。",
      "龙兮只在人头上，人不语龙谁语乎。我有一寸愚，愿龙听区区。",
      "一村南北异时雨，天公用意何偏枯。愿龙溥泽均八极，东海苍生诚可吁。"
    ]
  },
  {
    "id": "2e89e42025653e758dd11fb7acc9f9bf",
    "title": "归至相见岭喜见紫海",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "相见岭头相见少，北风吹却南翁倒。",
      "短日荒荒白草枯，颠狂乱叶如飞鸟。",
      "前峰低处紫海出，知是吾归里中道。",
      "父兄问讯今何如，只是相公言语好。"
    ]
  },
  {
    "id": "2e89e42025653e75b69076e5484f6e5a",
    "title": "潘少白前岁惠予零陵石一片方不及尺而文理巧秀有山水烟云之状予以作砚屏始成因赋长吟以遗之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "白云际天隅，峰峰争秀出。浩浩水石滩，归鸟时灭没。",
      "我欲茅三间，巢此重叠峰。我欲舟一叶，钓此苍茫中。",
      "君从何处得此石，千岩万壑在方尺。李成范宽格深秀，关仝荆浩骨峭特。",
      "殆非一人之所能，欲穷其源不可得。君言此物出零陵，远近来去皆天成。",
      "是中能著元次山，刻诗勒颂留孱颜。后来柳子曾作守，铭记摹写无遗闲。",
      "二子去后精魄在，文章散落水石间。鬼神往往窃馀巧，戏弄笔墨留斑斑。",
      "赠我以作书砚屏，林风石月秋泠泠，萧斋静对如有聆。",
      "元子柳子突出也大奇，今日之事我为之。"
    ]
  },
  {
    "id": "2e89e42025653e756748b92b0648346d",
    "title": "乐神曲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "污田稻子输官粮，高田豆角初上场。",
      "枫林沉沉谁打鼓，农家报本兼祈禳。",
      "打鼓打鼓急打鼓，大巫邀神小巫舞。",
      "绛衫绣帔朱冠裳，手持铃剑道神语。",
      "前年军过鸡栅空，今年一母生十雄。",
      "圳东种秫穫颇厚，大甑炊糍瓮成酒。",
      "家机白布阔且长，翁媪制作新衣裳。",
      "再拜奠神重酌酒，男耕女桑十倍强。",
      "大妇小妇别有祝，生养好男房计足。",
      "巫公巫公告尔神，产谷不如多产银。",
      "驴载马驮车碌碌，免斫柘条行棰扑。"
    ]
  },
  {
    "id": "2e89e42025653e756c6818433653084b",
    "title": "退之谓以鸟鸣春往往鸟以夏鸣耳古人麦黄韵鹂庚之句乃真知时山斋静听嘲哳群萃有麦熟之鸣戏集鸟名而赋之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "麦熟即快活，汝不食麦空饶舌。前时斗粟银百星，老农无银色菜青。",
      "此鸟年年啄草子，今年草根救人死。鸟无所食饥奈何，见人食麦喜且歌。",
      "催人锻磨尤殷勤，前身恐是老农身。大麦炊糍先祭祖，小麦作饼赛田神。",
      "姊捉麦，姊捉麦，姊娣相随筐有获。田间滞穟纵复横，伛偻东阡与西陌。",
      "婆饼焦，断消息。而今麦熟婆当还，莫忧饼焦儿不食。",
      "脱布裤，村村雨满田无路。平生不惯著新衣，两腿泥深逐牛步。",
      "脱破袍，与郎裁衫两髀高。田头赫日晒额焦，脱衣挂树踏桔槔。",
      "画眉叫，画眉叫，抹截梳装趁炊早。夫妇如宾有古风，乌头白颊宜相好。",
      "上堂问讯白头翁，蚤晚寒温候不同。善事阿姑姑不恶，粗茶淡饭是家风。",
      "提葫芦，沽美酒，布帘书字邻家有。沽来行馌望田头，先酌瓷瓯奉姑舅。",
      "不学前村百舌儿，说非说是摇花柳。不学桑间鸠妇相勃溪，天阴逐去晴归来。",
      "大妇偷，我弗偷，辨说曲直令侬羞。浅铺薄遍煮苋汁，二升麦饼鹘突流。",
      "爷饭饭，奉亲约己渠非讪。谁倚阑干十二红，鲜鲜翠碧乱芳丛。",
      "烛烧花蜡夜嫌短，词斫锦囊尊不空。此事有分求不得，不知归去从耕农。"
    ]
  },
  {
    "id": "2e89e42025653e7517a88bfcb912f507",
    "title": "梅下洗盏酌台红感旧",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "天台红酒须银杯，清光妙色相发挥。",
      "瓷髹玉石岂不雅，君第酌之应自知。",
      "我有银杯何所宜，恕斋惠我前朝得。",
      "今朝把酒竟茫然，梅花万里人南北。"
    ]
  },
  {
    "id": "2e89e42025653e75c3513c1b3d1a90ca",
    "title": "赋山庵梅花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "庭前梅花八九树，长为春风导先路。",
      "他山消息未曾真，特与诗人映门户。",
      "无情有性悟色空，将影和香作言语。",
      "吴酥入酒斗轻明，是雪是花并月咀。",
      "折来烛下看横斜，素屏淡墨无声句。"
    ]
  },
  {
    "id": "2e89e42025653e75fae224d8aa140d5b",
    "title": "生日仲素惠羊酒作此奉谢",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "去年蝶轩馈羊酒，主人怜我空无有。",
      "座上六客皆解吟，一翁不吟开笑口。",
      "今年病叟蚤还山，烹鸡炰鳖翁对媪。",
      "五男四妇六稚孙，更有曾孙依乳姆。",
      "往来两载总遭荒，瓦瓶聊以挹酒浆。",
      "山蔬满盘白雪白，野橘堆饤黄金黄。",
      "荒村得此已自足，群奴饥啄撑空肠。",
      "忽闻棠溪有书至，袁诗陈赋两辉煌。",
      "一松正可枯檗比，五雏真与群鸡争。",
      "举家病疟涉三月，一日计减一斗粮。",
      "留储到此作素供，问君何为特杀生。",
      "脏神见梦羊踏菜，便呼茗碗来祓禳。",
      "君当戒屠我辟谷，轻身与蝶同飞扬。"
    ]
  },
  {
    "id": "2e89e42025653e75601e392e2d169514",
    "title": "田公姥词",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "田公布衣五尺长，田姥角冠八寸强。平生布施不造殃，教养儿孙耕与桑。",
      "田公姥，生为农家夫与妇。寿考百年作田祖，岁岁田头管风雨。",
      "春三秋九享鸡豚，环珓神灵如对语。田公姥，听侬歌，看侬舞。",
      "使我仓有粳，使我庾有稌，使我囷有黍。使我富牛羊，千斯牸兮百斯牯。",
      "田公姥，侬肴芬芬兮侬酒湑湑，官税既输兮公役不烦。",
      "男不为人驱，女不为伧妇，读书识字应门户。"
    ]
  },
  {
    "id": "2e89e42025653e7597d834f026fb06ab",
    "title": "次韵和李寔父焰火行",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "山樵夏斩樗栎枝，受尽日炙兼风吹。天寒岁晚见功用，春透肝鬲连腰肢。",
      "一室暖香胜桦烛，破衲纫缝针线续。床头瓮子新篘成，翁媪分齑小筵席。",
      "山家此乐无厌时，何须玉笋扶金卮。我亦平生知此味，今年此味奇更奇。",
      "山中低厂编错薪，不知山外飞氛尘。一尘一窝榾柮老稚均，此时痛快出苦辛。"
    ]
  },
  {
    "id": "2e89e42025653e75bed420b5d64dee04",
    "title": "虞美人草",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "咸阳一火烧天红，重瞳将军帝业空。",
      "欲据彭城作盟主，汉王随手定关中。",
      "垓下楚歌闻太晚，帐前惊起途已穷。",
      "当时楚士尽汉归，只有虞兮心不离。",
      "悲歌泣下计何短，项王去后知属谁。",
      "世传姬死横中道，怨魄悲魂化青草。",
      "年年摇曳舞春风，枝似柳条花似蓼。",
      "罗衣犹自作吴妆，也似美人颜色好。",
      "有人传曲入丝桐，宛转吴音泣帐中。",
      "试将此曲花前奏，花能起舞腰肢弓。",
      "但疑此事史无书，项王溃去姬何如。",
      "只应歌罢王自走，不为虞兮一回首。",
      "死耶禽耶两不知，流传想像寄花枝。",
      "人生变化那可料，蜀王曾化为子规。",
      "楚王剽悍骨肉叛，项伯私汉无亲臣。",
      "范增怒去黥布反，生死相随一妇人。",
      "吕雉前曾入楚军，项羽还之亦有恩。",
      "虞死不怜王土葬，帝王岂为儿女仁。",
      "道人能识此花名，老人为造花枝曲。",
      "我歌此曲花当舞，更使今人泪相续。"
    ]
  },
  {
    "id": "2e89e42025653e750e39464a910b01d1",
    "title": "庵中有红山茶一株自腊月开至二月半为蕊尚无数也盖十霜十雪矣",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "山茶一株红胜烛，旋落旋开相陆续。",
      "朱霞散射晓霏晴，熠熠林光映幽谷。",
      "雪中见此朱砂杯，道人无情还悦目。",
      "端正浓妆不逞妖，处女頩然在幽独。",
      "有时脱蒂响苍苔，不作他花飞片逐。",
      "剑南樵叟设色时，就掌调丹贵匀熟。",
      "花容肉色两相宜，肌理细腻端不俗。",
      "画犹如此况天生，谓花无韵评未足。",
      "白茶虽白太清癯，何惜深红著深绿。"
    ]
  },
  {
    "id": "2e89e42025653e759bb25e1584340467",
    "title": "忆筇竹杖词",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "筇竹杖，筇竹杖，敬斋惠我侔璆荡。万里岷江下峡船，大竹一筒中贮两。",
      "四明直在海东头，我得一条长在掌。蛟龙已蜕脊骨全，色如黄玉中心坚。",
      "节围五寸茎似笔，重如铁石声铿然。杖兮杖兮吾与尔，曾入千岩万壑里。",
      "虎豹远遁兮魑魅不逢，走及狙公兮追及鹿子。忽不见兮谁从，宁入水兮为龙。",
      "或以挝马兮其毁，不逢日暮兮山空，篁竹鬼啸兮雾雨其蒙。"
    ]
  },
  {
    "id": "2e89e42025653e75bf24a7bbf4c08bae",
    "title": "饯岁行",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "岁来沙上草头迎，岁去梅边雪中送。",
      "岁去年来不自由，我亦送迎何所用。",
      "人情厌旧只欢新，不道新来老却人。",
      "喜为儿孙添一岁，可怜光景转成尘。",
      "送君此去信悠哉，不知明日肯重来。",
      "宇宙无穷迷道路，追随不见上层台。",
      "萧萧便恐逐风散，茫茫尚想随潮回。",
      "岁去匆匆不复顾，我犹留此君何处。",
      "非缘故岁去无情，自是新年促君去。",
      "送故迎新一百年，不迎不送无新故。"
    ]
  },
  {
    "id": "2e89e42025653e751b978b0c00182930",
    "title": "守岁行",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "一年辛苦岁终成，夜杵相闻晓甑香。",
      "缸面浮蛆初滃滃，小槽压作春檐鸣。",
      "东邻麦磨连日响，饼料已具蒌牙长。",
      "磨刀霍霍割红鲜，银鬣翻光趁湖上。",
      "岁阑无事且招邀，邻曲披榛共来往。",
      "为言今岁胜去年，来岁应须更胜前。",
      "去年除夜各走险，荒村千里无人烟。",
      "今年山舍一炉火，妻子甥孙相对坐。",
      "巷翁里媪在眼前，共酌瓦盆行果蓏。",
      "只怜旧岁去无还，惜此须臾未去间。",
      "多情一宿尚难别，况是相同一岁阑。",
      "固知无计得留驻，只怕眠中不知去。",
      "添灯续火甚殷勤，起写桃符觅诗句。"
    ]
  },
  {
    "id": "2e89e42025653e754bbac662663cec4b",
    "title": "浣纱妇",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "修竹柴门向山路，晴日满溪春欲莫。浣纱少妇不知寒，两脚如霜下滩去，少年闲倚青梅树。"
    ]
  },
  {
    "id": "2e89e42025653e75923caeb272975d21",
    "title": "一蓑",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "蓬窗漏晚风，蓑衣盖秋雨。蒲白早潮来，小儿事扶橹。",
      "三尺鲤鱼飞上天，渔翁醉卧不能举。"
    ]
  },
  {
    "id": "2e89e42025653e75203a30a2bb679475",
    "title": "六月十四夜久雨新霁见月极佳坐观万堂中收拾尘霓湛然不作久不见此趣因书之以寄正仲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "久雨新霁如发蒙，嫩月出海来屋东。",
      "开轩静听百虫语，清光入沼翻帘栊。",
      "白日劳劳生万事，不如淡月含冥蒙。",
      "收心展体且高枕，合眼不管东方红。",
      "我缘居贫得清省，晏起一粥黄昏钟。",
      "更深一顿白汤饼，坐送落月沉西峰。",
      "眼昏灯下不看字，与书相忘如不逢。",
      "渐收少年辟谷效，养取眼力成方瞳。",
      "自行此法颇简易，有能修之神气充。",
      "临役多忧刘正仲，少忍一月毋匆匆。"
    ]
  },
  {
    "id": "2e89e42025653e757e6b13295f4a47c4",
    "title": "正仲次韵谢证明亦翁之作此意佳甚不次韵为报",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "人言乍见易得好，以我观君久更佳。",
      "古来善友晏平仲，顾沮孔子胡为哉。",
      "不如寒拾两相遇，抚掌吃吃笑口开。",
      "虽然是中有机事，笑人恶念自堕邪。",
      "不如见恶亦弗笑，恻然悯悟自叹嗟。",
      "醉翁四十早自号，君年五十衔始题。",
      "好翁地位君须到，除拜甚称何歉怀。",
      "他衔叙爵此叙齿，称位不以官高低。",
      "他年同入隐逸传，何须羊马卧青苔。"
    ]
  },
  {
    "id": "2e89e42025653e75f172aee535dda8f4",
    "title": "题余文叔山间四时之楼",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "轻财好事余文叔，磊落襟期端不俗。",
      "外方避地客来多，我亦从君借书屋。",
      "屋前曲径绕沦漪，池上高楼新结束。",
      "一条碧涧贯虹飞，几片青霞排闼宿。",
      "四时自换景自留，是中云月无春秋。",
      "家家见山长在眼，处处有山堪起楼。",
      "不如此楼能著我，磨墨题诗楼上头。",
      "主人之贤乐复乐，青山曾见此客不。"
    ]
  },
  {
    "id": "2e89e42025653e7560ec8b8e3180d58e",
    "title": "骑牛歌题厉归真骑牛图",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "人骑马，我骑牛。骑马行大道，青丝为辔金络头。胡衣北笠见者走，扬鞭指顾矜朋俦。",
      "骑牛入山谷，不羁不勒无拘束。我只骑牛犊自随，母子相呼烟草绿。",
      "骑马不若骑牛安，牛自肥刍马伤谷。我见骑马郎，白金入手遭鞭朴。",
      "何如骑牛儿，树下高眠无宠辱。"
    ]
  },
  {
    "id": "2e89e42025653e7542ad74427329c31e",
    "title": "乌盐角行",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "山中一种乌盐树，剥皮为角开春路。牧童把去上牛吹，烟草茫茫没远陂。",
      "一声两声兮桑青柘绿，三声四声兮麦绽秧肥。山花如火遮眉目，吹此田家太平曲。",
      "三年不听此曲声，卷却地皮人痛哭。"
    ]
  },
  {
    "id": "2e89e42025653e7571f3b6bbfb8b4b9b",
    "title": "碧桃",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "碧桃本是仙人花，仙人花里饭胡麻。",
      "初来此树向谁得，翠眉婵娟萼绿华。",
      "世间俗桃千百数，溪谷往往蒸成霞。",
      "纷纷见此欲羞死，乱红吹落污窗纱。",
      "陈宫露唾天水碧，粉黛欲学争咨嗟。",
      "岂知仙妃作狡狯，挼花染汁便尔嘉。",
      "瑶池蟠桃即此种，花飞不肯污泥沙。",
      "实成唯许方朔吃，时时还戏王母家。"
    ]
  },
  {
    "id": "2e89e42025653e75e3f7290ee5ab7b70",
    "title": "山甫画松",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "山甫作古松，意造无定本。枝枝藏太阴，笔笔涵混沌。",
      "气吞千尺崖，犹作飞瀑滚。肺肝生洞壑，槎枒出隐嶙。",
      "奋臂盘礴馀，墨渍笔不吮。若人盖天机，岂为寻丈窘。",
      "胸中有磥砢，欲出不可忍。恐是城南树，写形难自隐。",
      "呜呼夹山自有真松图，朝夕左右陈座隅。伐薪架屋听笙竽，好翁之计诚非疏。"
    ]
  },
  {
    "id": "2e89e42025653e7550e6e5165046a861",
    "title": "晓霜成花日色凄淡炙背南檐记所闻见",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "十月二十有二日，霜凇成花泥淈淈。",
      "黑旗一点飞过村，居民缩头那敢出。",
      "又闻鄞骑入连山，搜捕乡兵火庐室。",
      "台明隔岭易张皇，纷纷徙家藏谷实。",
      "须臾又报兵首擒，向来安民今未毕。",
      "老夫开户望前山，且炙南檐半窗日。"
    ]
  },
  {
    "id": "2e89e42025653e75fdf05d2cb6e1ffcf",
    "title": "出入二岭行",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "出童公，入童公，一岭二水分西东。前山万竹入新路，新路苍海通方蓬。",
      "入黄甘，出黄甘，一山二水分北南。北南百谷会江海，镇亭下注南山潭。",
      "问君何事经二岭，辟寇辟兵探绝境。青山两路双阙开，桑柘人烟在深井。",
      "迢迢横过澄溪头，水风激激流人影。篮舆落日黄泥坂，短策东风日将晚。",
      "深竹人家少邻并，麦苗翠被铺平田。忍饥犹自念民饥，饼饵风来一饱宽。",
      "况今圣算穷幽遐，检括丁口究阡陌。或说更戍起南氓，或议关防驱北客。",
      "中原陇土少人耕，何惜就宽因去窄。自古先王订版图，兵农合一如常式。",
      "呜呼先王为民定军例，后王为军定民籍。呜呼老儒临风三叹息，为国何如惜民力。"
    ]
  },
  {
    "id": "2e89e42025653e75379039b17f277ebb",
    "title": "春雪",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "去年腊雪已四白，五白六白农夫愁。麦苗冻熟锄不得，菜心僵死何时抽。",
      "常年梅花已烂漫，今者乾没如拘囚。枯枝尚黏红豆绿，细蕊初作苍蝇头。",
      "纷纷黄雀狡于鼠，穷阎有粟争呼取。老鸢自作攫肉谋，空屋狐狸夜相聚。",
      "呜呼狐狸有屋尔得居，室中居人今在无。或言白骨如白雪，雪亦有仁遮白骨。"
    ]
  },
  {
    "id": "2e89e42025653e751b02a1ac39b67cc5",
    "title": "绿萼香梅十树咸淳间自内前",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "缟衣黄里绿云跗，仙家结束来天隅。",
      "承平故态今尚尔，流落空山成叹吁。",
      "莫对此花被渠恼，惜花情重人先老。",
      "多少当时似玉人，埋没沙场随塞草。",
      "杳杳宫车去不回，上林雁过无书到。",
      "内园今更不堪看，蝶废蜂休日易昏。",
      "玉砌无人寒兔入，觚棱栖草野鸱蹲。",
      "黍离麦秀今如此，岂为梅花故断魂。"
    ]
  },
  {
    "id": "2e89e42025653e75efeba5a7b074e992",
    "title": "诜十二弟以冬菊盆为余寿此花品金色而中心作葱管突起正如金荔子乃作雪中英一首谢之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "弟以冬菊为兄寿，临风多情为三嗅。煌煌金碗覆金盘，葱管玲珑明艳透。",
      "重阳曾见金佛头，顶似旋螺踊泡沤。别有一种金荔子，心中簇簇高堆起。",
      "此时众菊争纷敷，二品于中亦自殊。况此千林骨立后，何从得此金覆盂。",
      "从来菊号霜下杰，今当唤作雪中英。雪中松柏不若汝刚贞，孔云后凋特晚耳，冬岭落毛钗乱横。",
      "水仙山矾何足道，此花便是梅花兄。"
    ]
  },
  {
    "id": "2e89e42025653e752bef04611d1e27a3",
    "title": "桂台",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "神龙不知身变化，犹认潜鳞为故我。",
      "先生曾出雨八纮，浪静波恬归海卧。",
      "先生两处领桂台，梦寐一生游学舍。",
      "阿宜移扁就山窗，铁画银钩金钮锁。",
      "绿阴闭户不知春，长日观书谁觉夏。",
      "天上吹香遍远山，月中散影流清夜。",
      "先生见扁如坐斋，随行不用木上座。",
      "攀枝踏影弄猿鹤，万事不到桂丛下。",
      "天下清芬是此花，世间最俗惟檀麝。",
      "后车还许乐天陪，吟笔更须侯喜把。",
      "几人名遂不知几，一日仓皇方泪堕。",
      "人知德祐不出高，岂识咸淳归计果。",
      "平生一瓣桂台香，口诵翁诗几百过。",
      "旧台何在桂凋零，日暮哀禽自相和。",
      "今台喜见桂婆娑，往来不碍江鸥社。",
      "旧台不见见今台，依旧风流压江左。",
      "他年人访桂台游，旧名更复因今播。",
      "月中桂树最久长，此树还如月轮大。"
    ]
  },
  {
    "id": "2e89e42025653e75eb0e5bdd1e8bd539",
    "title": "十二月初一日醉歌",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "常年此日正月吉，今年经闰腊月一。岁阑喜展一月期，胜似戈挥鲁阳日。",
      "搔头偶见鹜陈横，曝背闲看蜂衙出。一冬妍暖三月晴，薄雪微雨麦垄青。",
      "平皋十亩锄溉毕，明年拟取甔石赢。归耕还有新权柄，向时樵长今里正。",
      "弟侄推尊不敢辞，斗酒只鸡先自庆。牧猪酿秫待诛求，卖田买钞博性命。",
      "北人自好南人恶，人事纷纷天未定。君不见唐任涛宋魏闲，因诗放后逢宽令。"
    ]
  },
  {
    "id": "2e89e42025653e75cf1a3311e9580e89",
    "title": "九日敏求与侄璋九万载酒荪墅邀予与胡山甫潘少白及华顶周服之道士周若晦作客欲摘蕊浮杯丛委草间未有消息悯然赋之",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "五柳先生贫欠酒，不说无花过重九。",
      "杜陵野客酒可赊，只恨青蕊成蹉跎。",
      "如今风物尤悽恻，绕丛觅蕊无消息。",
      "寒螀相吊野水流，病蝶来偎寒日夕。",
      "不见金钱将翠羽，惟有悲风吹蔓棘。",
      "古人爱汝非无意，志士仁人例憔悴。",
      "楚国无人屈子伤，陶杜凄凉唐晋季。",
      "此日何日悲更悲，聊嗅青枝记一时。",
      "往时好事环辙迹，建业钱塘华尽识。",
      "就中内本碧玉杯，欲买黄金惜不得。",
      "两都风景今何如，泪堕丛边和露滴。"
    ]
  },
  {
    "id": "2e89e42025653e757cd23f6f8d0520de",
    "title": "孤雁",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "忧心悄悄睡未能，开门看月一片冰。",
      "窍木相磨作鬼语，冻星入牖如萤青。",
      "孤雁哀号向何处，老夫掩耳不欲听。",
      "尔从沙场经万里，昔时系书达天子。",
      "如今若向上林过，纵有书来谁取视。",
      "阴山豁处狭如门，结阵来时各有群。",
      "辛苦避鹰兼避弋，前行半度后行分。",
      "秋水江南无所畏，老菰沉米芦摇穗。",
      "鸥凫善熟少惊猜，饮啄不争游且戏。",
      "不知何事背群飞，欲宿无依去无疑。",
      "天长路杳翅流血，夜向霜凄声转微。",
      "自倚能飞无与敌，岂知天势有违机。",
      "作书好报前征侣，看取悲鸣落羽时。"
    ]
  },
  {
    "id": "2e89e42025653e7588f8bc705d6e7328",
    "title": "罪言",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "匪兕匪虎吾道非，鸲之鹆之侯不归。山南山北靡有定，瀼东瀼西生计微。",
      "颓墙宿莽露泥泥，荒田野菊秋菲菲。我止安息，我行安之。",
      "噫吁嘻！过殷墟兮麦渐渐，览周原兮黍离离。黍麦之秀，黍麦之有。",
      "无麦无禾，不耕胡取。白骨兮成溪，膏肉兮成泥。已焉哉！",
      "想自古之如彼，匪斯今之可哀。死莫惩于既往，生胡保其将来。",
      "东溟之滨，相夺相攘。杀人填海，浩浩不盈。轮回报复，此死彼生。",
      "天假手于王师，使尽殪于秦坑。痛临渊而一吊，悲万古之茫茫。"
    ]
  },
  {
    "id": "2e89e42025653e753e6324b03f90ef96",
    "title": "杂言",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "琐兮尾兮胡中露，鸲之鹆之在乾侯。朝吟九叹复五噫，暮赓七歌并四愁。",
      "白日曀曀，中林幽幽。墐塞两版，蒙茸一裘。屋漏煤堕，糜搅粕浮。",
      "美人不来兮岁暮谁谓。霰雪滮滮，落叶如雨。"
    ]
  },
  {
    "id": "2e89e42025653e75aee9e211cec4575e",
    "title": "杜鹃花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "杜陵野老拜杜鹃，念渠蜀王身所变。",
      "我今流涕杜鹃花，为是此禽流血溅。",
      "嗟哉杜宇何其愚，万事成败皆斯须。",
      "一枰黑白翻覆手，揖让放弑皆丘墟。",
      "汝初一身今百亿，凝滞结恋胡为乎。",
      "尔生不能存社稷，死怨谢豹何区区。",
      "至今有子不自保，寄巢生育非良图。",
      "百亿禽分百亿花，数若恒河沙复沙。",
      "此花开时此鸟至，青枫苦竹为其家。",
      "锦官玉垒不可念，翠华黄屋天之涯。",
      "不闻十月杜鹃鸟，只见十月杜鹃花。",
      "何必看花与听鸟，老夫日日自思家。"
    ]
  },
  {
    "id": "2e89e42025653e75789a9475bbd300fb",
    "title": "解梅嘲",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "昨夜鸺鹠声婉娈，斗觉春随呼唤转。",
      "今朝检历知立春，屋角梅花笑初冁。",
      "向人带笑复含嗔，嗔我今为异代民。",
      "我语梅花勿嗔笑，四海已非唐日照。",
      "尔花也是易姓花，憔悴荒园守空峤。",
      "阆风自是可怜人，六十年来逢立春。",
      "安危治乱几番见，到此三年哭断魂。",
      "我是先朝前进士，贱无职守不得死。",
      "难学夷齐饿首阳，聊效陶潜书甲子。",
      "星回世换市朝新，头白空山与鬼邻。",
      "更有横金拖紫客，临危不死稳藏身。"
    ]
  },
  {
    "id": "2e89e42025653e756cf7b76c2d54be3c",
    "title": "年根雨雪行",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "雾雨弊弊生穷岁，鸡寒入屋犬窦吠。",
      "老衾破絮少温存，湿薪吐汁无气势。",
      "一冬已近四月晴，残岁垂垂点滴声。",
      "人心无底难为德，一日不作将不食。",
      "年头未有五日粮，井花水满人闭仓。"
    ]
  },
  {
    "id": "2e89e42025653e75612500ccc207f0a1",
    "title": "冬日山居好十首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "冬日山居好，茅茨不漏风。",
      "山厨蒸芋栗，野径扫风蓬。",
      "嫩酒篘初白，寒灰拨暂红。",
      "编氓吾未免，杜老屡囊空。"
    ]
  },
  {
    "id": "2e89e42025653e7540021494f98020a3",
    "title": "闻鄞兵入仙居二首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "独岭斜阳笠，深溪夜雨灯。",
      "多忧未归客，万事不言僧。",
      "兵甲今如此，台明昔未曾。",
      "欲言徵敛数，天远有谁能。"
    ]
  },
  {
    "id": "2e89e42025653e7540021494dbd7d275",
    "title": "闻鄞兵入仙居二首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "细雨残阳外，孤村乱水中。",
      "饥年才半菽，白发听疏舂。",
      "世事何曾了，吾生会有穷。",
      "深衣敛形日，嗟我一枝筇。"
    ]
  },
  {
    "id": "2e89e42025653e75ea1251abe6d2c1ca",
    "title": "次韵和正仲种菜种麦二首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "剩欲栽蔬抵食鱼，蠹繁骨立谩长吁。",
      "畦丁伛背挥丛彗，鸡母将雏啄浅芜。",
      "菜字元修须雨长，菁名诸葛待霜腴。",
      "闭门欲吃无忧饭，已戒应门早了租。"
    ]
  },
  {
    "id": "2e89e42025653e75ea1251ab94ea6ece",
    "title": "次韵和正仲种菜种麦二首",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "稻畦已改翻泥细，麦陇初分趁势斜。",
      "觳觫倦耕眠树下，毕逋得食下天涯。",
      "嫩晴微雨调时序，腊雪春风润土砂。",
      "避地山村成保社，倚需汤饼及邻家。"
    ]
  },
  {
    "id": "2e89e42025653e75b972a50e825b8c98",
    "title": "问信红梅二章",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "花到红梅真有韵，人生白发未宜愁。",
      "只须竟就花前醉，如此风流不外求。"
    ]
  },
  {
    "id": "2e89e42025653e75b972a50e62ce769f",
    "title": "问信红梅二章",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "冻白千林须雪重，暖红一点着春多。",
      "哑驴瘦策平皋去，如此风流奈老何。"
    ]
  },
  {
    "id": "2e89e42025653e7519cf642897985110",
    "title": "巾山行同王监簿作",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "皇华真人游海东，云行急疾去若风。",
      "蜺旌羽节追不及，飘飖双帻堕碧空。",
      "六丁六甲不得取，化作两峰撑青红。",
      "至今八面各变态，隐见有无横复纵。",
      "或说苍龙从海度，潮落江乾不能去。",
      "两角峥嵘云护之，身伏泥沙惟脊露。",
      "雷鸣电作定腾霄，铁锁横江截归路。",
      "老胡说法欲降龙，又恐钵盂藏不住。",
      "故将两塔压其巅，击鼓撞钟警朝暮。",
      "有时风雨响空岩，僧坐堂中生畏怖。",
      "惟有江平月照时，付与诗人题好句。"
    ]
  },
  {
    "id": "2e89e42025653e75acbcd8df7979a846",
    "title": "雨后月明起坐戏成",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "雨后月明，如醉而醒。",
      "不见其形，但见其影。",
      "我梦初回，非曙非暝。",
      "道人无言，起舞弄景。",
      "水鸟无声，一鹤自警。",
      "清风南来，露坠炯炯。",
      "我病不饮，酌此清泠。",
      "超然顿悟，九万俄顷。"
    ]
  },
  {
    "id": "2e89e42025653e758596009eeecdc239",
    "title": "伯夷",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "士如圭璋，自然廉隅。",
      "一日无耻，不可以居。",
      "上帝降衷，毁败是虞。",
      "迁史作传，爰首饿夫。"
    ]
  },
  {
    "id": "2e89e42025653e7574d64ff2e161f3a3",
    "title": "管鲍",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "为管则易，为鲍则难。",
      "相马失瘦，相士失寒。",
      "管贫鲍富，坦然相安。",
      "于利不疚，于义斯完。"
    ]
  },
  {
    "id": "2e89e42025653e75555c233f3525099f",
    "title": "鲁二儒",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "叔孙事秦，以谀蔽愚。",
      "至于归汉，荐进狡夫。",
      "灭我王道，甚于焚书。",
      "是以二儒，确乎其居。"
    ]
  },
  {
    "id": "2e89e42025653e75bff417efd2d2f943",
    "title": "停云诗",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "我怀同人，如暵望雨。",
      "天地崩裂，干戈间阻。",
      "陈编孤哦，槁梧自抚。",
      "思而不见，援桂延伫。"
    ]
  },
  {
    "id": "2e89e42025653e75bff417ef2b53236d",
    "title": "停云诗",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "千山月白，露气蒙蒙。",
      "四顾惝慌，素霭成江。",
      "飞萝扫屋，悬泉挂窗。",
      "之子不至，世孰吾从。"
    ]
  },
  {
    "id": "2e89e42025653e75bff417efbf3d9a0e",
    "title": "停云诗",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "小园宛宛，水木鲜荣。",
      "子念及此，我宁忘情。",
      "曩岁中都，我归子征。",
      "以子出处，用观我生。"
    ]
  },
  {
    "id": "2e89e42025653e75bff417efd6f249f4",
    "title": "停云诗",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "俯仰换世，昨梦蚁柯。",
      "故交零落，屈指无多。",
      "孔时尹任，夷清惠和。",
      "各言尔志，夫也如何。"
    ]
  },
  {
    "id": "2e89e42025653e7504fcf5884e38ce08",
    "title": "晚易斋",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "百年客鬓双白，四海春风一青。",
      "百舌枝头分付，黄鹂叶底丁宁。"
    ]
  },
  {
    "id": "2e89e42025653e7504fcf5885cdd8fbe",
    "title": "晚易斋",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "泳道东湖联句，正仲篆畦和篇。",
      "半世清风朗月，十年闷雨愁烟。"
    ]
  },
  {
    "id": "2e89e42025653e75c7d4a639d97cd129",
    "title": "感兴",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "梦与黄粱并熟，路寻白社同归。",
      "深欲蜘蛛结网，长勤络纬鸣机。"
    ]
  },
  {
    "id": "2e89e42025653e75063be6ca35881219",
    "title": "成石屏诗后再赋六言",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "蜡屐枝筇穿峤，蓑衣一笛横江。",
      "试向屏风一揽，千山万水秋窗。"
    ]
  },
  {
    "id": "2e89e42025653e7576dd7efe9aba7d13",
    "title": "杨白花",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "杨白花，懊恼随风渡江水。将心莫托少年郎，少年一去轻万里。",
      "杨条插地便生根，花性飘扬似梦尘。恨不筑城高万丈，花飞莫放出重门。",
      "珠帘绣柱香云护，只有黄莺知去路。"
    ]
  },
  {
    "id": "2e89e42025653e75182e3b9553a8bd39",
    "title": "春叹",
    "authorName": "舒岳祥",
    "authorId": "2e89e42025653e752715518ca51fb975",
    "dynasty": "宋",
    "content": [
      "春色三分二，人生七十稀。",
      "蝶魂归蚁冢，花瓣泊鱼衣。"
    ]
  },
  {
    "id": "2e89e4202569d26b47f8a478a2ee7286",
    "title": "挽叠山先生",
    "authorName": "洪光基",
    "authorId": "2e89e4202569d26bd1457b72d1457b72",
    "dynasty": "宋",
    "content": [
      "千古精忠日月光，恨无麟笔写堂堂。",
      "迁家耻作梁江总，辟谷谁知韩子房。",
      "后死十年应有待，轻生万里故非狂。",
      "有儿可拾江边骨，须信人亡道不亡。"
    ]
  },
  {
    "id": "2e89e420257be43b9994e7bf156304a2",
    "title": "携鸊钺泛江",
    "authorName": "崔璆",
    "authorId": "2e89e420257be43bd1457b72d1457b72",
    "dynasty": "宋",
    "content": [
      "酒星落京口，化为崔子玉。",
      "孤舟载壶觞，水花红映肉。",
      "小儿唱铜斗，大儿倒醽醁。",
      "一笑不知年，浩荡天地屋。",
      "慎勿临窦呼，人生随转烛。",
      "嗣宗礼法仇，钟会被杀戮。"
    ]
  },
  {
    "id": "2e89e420257be43b78ef6cf21a4b3470",
    "title": "咄咄",
    "authorName": "崔璆",
    "authorId": "2e89e420257be43bd1457b72d1457b72",
    "dynasty": "宋",
    "content": [
      "咄咄复咄咄，小儿成老翁。",
      "幺微各形色，追琢元化工。",
      "不知春风去，又见千绿丛。",
      "主人美客怀，载酒行溪东。",
      "一步一回首，十步尊已空。",
      "灵均与太白，醒醉同所终。",
      "愿见化蠛蠓，生死托壶中。"
    ]
  },
  {
    "id": "2e89e420257be43b54d242f3477350dd",
    "title": "今日一何好",
    "authorName": "崔璆",
    "authorId": "2e89e420257be43bd1457b72d1457b72",
    "dynasty": "宋",
    "content": [
      "今日一何好，花下醉狼藉。",
      "醉中有奇事，梦见生八翼。",
      "浩荡排虚空，灵君好颜色。",
      "朱衣持大篆，授我醉乡伯。",
      "顿首玉墀下，臣璆才虮虱。",
      "封此抑何功，请陈愚顽臆。",
      "臣家京口东，门前大江碧。",
      "臣愿驾长风，吹作酒万石。",
      "万象各千钟，拍拍大庭国。",
      "推枕在山中，纸衾霜晓月。"
    ]
  },
  {
    "id": "2e89e420258cc9b1c358196c58716bde",
    "title": "以二猫送张子贤",
    "authorName": "李璜",
    "authorId": "2e89e420258cc9b1d1457b72d1457b72",
    "dynasty": "宋",
    "content": [
      "家家入雪白于霜，更有攲鞍似闹装。",
      "便请炉边叉手坐，从他鼠子自跳梁。"
    ]
  },
  {
    "id": "2e89e420258cc9b1c358196c51fa47f1",
    "title": "以二猫送张子贤",
    "authorName": "李璜",
    "authorId": "2e89e420258cc9b1d1457b72d1457b72",
    "dynasty": "宋",
    "content": [
      "衔蝉毛色白胜酥，搦絮推绵亦不如。",
      "老病毗耶须减口，从今休叹食无鱼。"
    ]
  },
  {
    "id": "2e89e42025982a1d7ca42457255ed631",
    "title": "吴江太湖笠泽虹桥",
    "authorName": "陈远",
    "authorId": "2e89e42025982a1dd1457b72d1457b72",
    "dynasty": "宋",
    "content": [
      "世间八月十五夜，何处楼台得月多。",
      "不及吴江桥上望，水晶宫里揖嫦娥。"
    ]
  },
  {
    "id": "2e89e420259c5f45861faeee429f7e2a",
    "title": "题宝鸡县",
    "authorName": "陶应",
    "authorId": "2e89e420259c5f45d1457b72d1457b72",
    "dynasty": "宋",
    "content": [
      "雪楼当月动清寒，渭水梁山鸟外看。",
      "闻说德宗曾到此，吟诗不敢倚栏干。"
    ]
  },
  {
    "id": "2e89e42025a055714823db3238559d77",
    "title": "题清风楼",
    "authorName": "郭景祥",
    "authorId": "2e89e42025a05571d1457b72d1457b72",
    "dynasty": "宋",
    "content": [
      "久持使节别尧天，故起朱楼北斗边。",
      "势压江淮盘厚地，影分吴楚与云连。"
    ]
  },
  {
    "id": "2e89e42025b4e45bcc4a4d62124afcaa",
    "title": "游虞山兴福寺",
    "authorName": "周才",
    "authorId": "2e89e42025b4e45bb3ba8f1bdc87c137",
    "dynasty": "宋",
    "content": [
      "兴福相传古道场，杖藜乘兴访支郎。",
      "案翻梵贝烟消篆，院寂棋声日转廊。",
      "玉版参师多古意，石梅问讯几时香。",
      "禅家识得诗风味，清供杯茶熟煮汤。"
    ]
  },
  {
    "id": "2e89e42025b4e45bc4beaf9c4cfe2aaa",
    "title": "游虞山顶维摩院",
    "authorName": "周才",
    "authorId": "2e89e42025b4e45bb3ba8f1bdc87c137",
    "dynasty": "宋",
    "content": [
      "西风近重阳，青女作奇酿。",
      "高人事幽讨，木落秋可望。",
      "山溪步屈曲，策以九节杖。",
      "林空眼界宽，云深开法藏。",
      "欢迎杂钟鼓，舞跃骇龙象。",
      "载酒得良友，灵山拉寻访。",
      "同来八九辈，俱能尚疏旷。",
      "具馔击红鲜，折花泛新酿。",
      "修竹当翠袖，泉声代清唱。",
      "徘徊欲尽欢，更上层巅上。",
      "要知本色人，方具六通相。"
    ]
  },
  {
    "id": "2e89e42025baede3a9250e8829b9e0c4",
    "title": "小园梅未尽放叔用府教以诗索和勉用韵以谢",
    "authorName": "魏近思",
    "authorId": "2e89e42025baede3d1457b72d1457b72",
    "dynasty": "宋",
    "content": [
      "造化机缄莫恨迟，须知开谢各因时。",
      "物华未分随春意，梅蕊先饶露玉肌。",
      "雪里精神千万态，水边潇洒两三枝。",
      "何当携酒浇花去，且遣诗筒为报知。"
    ]
  },
  {
    "id": "2e89e42025bdfc09f14ad29c61d07480",
    "title": "题三易备遗",
    "authorName": "葛寅炎",
    "authorId": "2e89e42025bdfc09d1457b72d1457b72",
    "dynasty": "宋",
    "content": [
      "谁凿混沌窍，龙马出澄渊。",
      "笃生羲文圣，立极先后天。",
      "三三羑所演，两两山之连。",
      "不假人安排，自有天浑全。",
      "咸阳烈焰起，斯文独不烟。",
      "中更九师斸，惨于秦火然。",
      "言湮道随裂，尔来千馀年。",
      "皇乎钜宋兴，奎聚五珠联。",
      "天子图出地，复钟二钜贤。",
      "门外俨立雪，窝中闲弄丸。",
      "数加一倍法，书得七分传。",
      "文后不为后，羲先不为先。",
      "呜呼中天易，锁簧透黄轩。",
      "厥数则用六，是为归藏焉。",
      "观象历可纪，聆凤律相宣。",
      "芸芸茁九地，终至硕果坚。",
      "薛野鳦未乳，鼎湖龙已仙。",
      "敦哉司徒氏，而把五教权。",
      "滔滔祚其海，始达溜涓涓。",
      "韬光夏台出，拨乱南巢迁。",
      "执中亦建中，道体无些偏。",
      "义礼两夹持，以此裕我昆。",
      "姓别取诸子，世号遽以千。",
      "甲庚至丁乙，天潢衍庆源。",
      "不幸辛也虐，竟以甲子颠。",
      "牝晨艳方煽，太白旗已竿。",
      "衣宝炎炎里，道器俱无存。",
      "仁哉尔王子，独抱祭器奔。",
      "想偕此书抱，器完道亦完。",
      "有客皓其马，归作周之藩。",
      "俾食豫土毛，一发千钧绵。",
      "不然之宋叟，胡此得坤乾。",
      "我知苍苍者，寄道于不言。",
      "孔也商之人，宋也商之孙。",
      "茫茫宇宙阔，斯道萃一门。",
      "粤从两楹梦，寥寥绝韦编。",
      "浅者胶于卜，深者痼于玄。",
      "固哉房直日，诞矣雄入泉。",
      "八工亮图法，百贾庄肆钱。",
      "皮毛太初历，糟粕一行禅。",
      "天窗两呼吸，谁契希夷眠。",
      "极根一动静，谁悟溓翁圈。",
      "邵程又尘土，河洛空奫涟。",
      "翕固张之的，晦乃彰之根。",
      "节彼雁南荡，气复合真元。",
      "攒青华盖卓，湛碧芙蕖妍。",
      "石乳腻昏雨，玉红绚朝暾。",
      "孕此古心子，通身太极浑。",
      "香如梅月咽，朱浥花露研。",
      "吉凶扣灵蔡，消长听啼鹃。",
      "寂虑那三画，游神这一环。",
      "六十六十四，甲甲卦卦圆。",
      "仰接先天后，俯超后天前。",
      "中天此中兴，亚康节伊川。",
      "问君易何在，庭草翠无边。"
    ]
  },
  {
    "id": "2e89e42025c6127fd3d312097eaf5364",
    "title": "中山即事",
    "authorName": "芮毓",
    "authorId": "2e89e42025c6127fd1457b72d1457b72",
    "dynasty": "宋",
    "content": [
      "几年压尘嚣，屡欲返初服。",
      "鹪鹩安一枝，何必恋微禄。",
      "潇洒此村居，茅舍带修竹。",
      "田园薄有收，积书高过屋。",
      "所以课子孙，利用聚吾族。",
      "光大不可期，庶几守耕读。"
    ]
  },
  {
    "id": "2e89e42025c8a033bef4f84daef8b6e9",
    "title": "赋新繁周表权如诏亭",
    "authorName": "阎灏",
    "authorId": "2e89e42025c8a033d1457b72d1457b72",
    "dynasty": "宋",
    "content": [
      "承家爱以义，能诲仕之忠。",
      "故里推全德，先生有古风。",
      "中郎银组白，刺史锦衣红。",
      "浩矣无穷乐，春熙醉笑中。"
    ]
  },
  {
    "id": "2e89e42025cdf02546d2442b9dcf3a9c",
    "title": "和刘叔通",
    "authorName": "游开",
    "authorId": "2e89e42025cdf025d1457b72d1457b72",
    "dynasty": "宋",
    "content": [
      "昨夜刘郎叩角歌，朔云寒雪满山阿。",
      "文章无用乃如此，富贵不来争奈何。",
      "邴郑向尝依北海，晁张今复事东坡。",
      "吹嘘合有飞腾便，未用溪头买钓蓑。"
    ]
  },
  {
    "id": "2e89e42025cdf0251376e58679595a66",
    "title": "绝句",
    "authorName": "游开",
    "authorId": "2e89e42025cdf025d1457b72d1457b72",
    "dynasty": "宋",
    "content": [
      "黄陵庙前湘水春，春烟愁杀渡湘人。",
      "人随归雁去无迹，水远山长歌又新。"
    ]
  },
  {
    "id": "2e89e42025cfd37017e8308949d93ec6",
    "title": "重阳明日得也字",
    "authorName": "方梓",
    "authorId": "2e89e42025cfd370d1457b72d1457b72",
    "dynasty": "宋",
    "content": [
      "主人有黄花，留客香满斝。",
      "日饮岂丝乎，市眠惭白也。",
      "依稀听雨床，愁绝系阶马。",
      "此会良独难，幽怀还重写。"
    ]
  },
  {
    "id": "2e89e42025cfd370c37242cbb156cee0",
    "title": "挽吴止所",
    "authorName": "方梓",
    "authorId": "2e89e42025cfd370d1457b72d1457b72",
    "dynasty": "宋",
    "content": [
      "先生六十化，吾道尚奚云。",
      "花馆空馀影，清歌无复闻。",
      "夜寒鹤思主，风急雁悲群。",
      "有子方跨灶，天应未丧文。"
    ]
  },
  {
    "id": "2e89e42025cfd37083946a7232afb128",
    "title": "次吴良贵雪中归韵",
    "authorName": "方梓",
    "authorId": "2e89e42025cfd370d1457b72d1457b72",
    "dynasty": "宋",
    "content": [
      "儿时谐笑几庐扉，聚散浮云天上衣。",
      "季子客貂宁复敝，买臣乡锦暂宜归。",
      "驾涛巨舰风千里，覆屋长松雪十围。",
      "父子交游吾独拙，向来惭作辅车依。"
    ]
  },
  {
    "id": "2e89e42025cfd3700bcd2c2e5d30e864",
    "title": "吴仲恭翠微楼九日落成和谢皋羽",
    "authorName": "方梓",
    "authorId": "2e89e42025cfd370d1457b72d1457b72",
    "dynasty": "宋",
    "content": [
      "新楼招乐偶今朝，与客登临四望遥。",
      "竹日晖晖侵酒斝，松风沥沥响诗瓢。",
      "横烟曲径樵初过，落鹜空江叶正飘。",
      "看取他年欹醉帽，还思簪菊旧垂髫。"
    ]
  },
  {
    "id": "2e89e42025cfd3701af0d5e21f649e52",
    "title": "寄吴立夫",
    "authorName": "方梓",
    "authorId": "2e89e42025cfd370d1457b72d1457b72",
    "dynasty": "宋",
    "content": [
      "寻师负笈频千里，授业登堂此一时。",
      "我比栖苴宁得巳，尔如附赘亦何为。",
      "家山在望悠悠梦，舍馆相逢叠叠诗。",
      "归去尚须怜独客，为传消息报南枝。"
    ]
  },
  {
    "id": "2e89e42025cfd370ce6874fc8248a7b1",
    "title": "重阳对菊得开字",
    "authorName": "方梓",
    "authorId": "2e89e42025cfd370d1457b72d1457b72",
    "dynasty": "宋",
    "content": [
      "江源旧社兹重来，素车欲返犹徘徊。",
      "亲朋正感邻舍笛，风雨复对重阳杯。",
      "穷人非诗语独恶，湑我有酒花须开。",
      "眼前悲喜异今昔，敢问戏马当年台。"
    ]
  },
  {
    "id": "2e89e42025d516dc9bd86ff64e274fdb",
    "title": "和陈倩曾公岩韵",
    "authorName": "齐谌",
    "authorId": "2e89e42025d516dcd1457b72d1457b72",
    "dynasty": "宋",
    "content": [
      "天作地藏知几年，公来因得茂林间。",
      "谁言物外真仙境，祇接人居近郭山。",
      "石乳望中苍玉坠，泉源深处卧龙闲。",
      "行看再为苍生起，乘兴从容重返还。"
    ]
  },
  {
    "id": "2e89e42025d516dc148d0ff925f67e97",
    "title": "和刘谊老君岩韵其一",
    "authorName": "齐谌",
    "authorId": "2e89e42025d516dcd1457b72d1457b72",
    "dynasty": "宋",
    "content": [
      "巨石何年此结成，老君肖像亦强名。",
      "以身为患言犹在，谩使时人分重轻。"
    ]
  },
  {
    "id": "2e89e42025d74e4474e14e045834067f",
    "title": "赠内臣孙可久",
    "authorName": "柳永",
    "authorId": "2e89e42025d74e44df6d23387fec306d",
    "dynasty": "宋",
    "content": [
      "故侯幽隐直城东，草树扶疏一亩宫。",
      "曾珥貂珰为近侍，却纡绦褐作闲翁。",
      "高吟拥鼻诗怀壮，雅论持衡道气充。",
      "厌尽繁华天上乐，始将踪迹学冥鸿。"
    ]
  },
  {
    "id": "2e89e42025d74e44ee450bfdd4dfcf5e",
    "title": "题中峰寺",
    "authorName": "柳永",
    "authorId": "2e89e42025d74e44df6d23387fec306d",
    "dynasty": "宋",
    "content": [
      "攀萝蹑石落崔嵬，千万峰中梵室开。",
      "僧向半空为世界，眼看平地起风雷。",
      "猿偷晓果升松去，竹逗清流入槛来。",
      "旬月经游殊不厌，欲归回首更迟回。"
    ]
  },
  {
    "id": "2e89e42025d74e440a7659dfe17078a2",
    "title": "煮海歌",
    "authorName": "柳永",
    "authorId": "2e89e42025d74e44df6d23387fec306d",
    "dynasty": "宋",
    "appreciation": "《鬻海歌》可分为三段。第一段从开头“鬻海之民何所营”至“牢盆鬻就汝输徵”是写住在盐场的人们，没有养蚕织布和从事农业劳动的条件，经济生活来源无着，只好从事熬盐生产。\n第二段从“年年春夏潮盈浦”至“虽作人形俱菜色”。这一段，全面地反映了熬盐的人们艰难的劳动和痛苦的生活。这一段又可分三小段。第一小段从开头至“才得波涛变成雪”，是写熬盐的整个劳动过程，每年等到春夏的潮水退去以后，就把含有盐分的泥刮起来堆起来。经过风吹日晒，又把它“灌潮波塯成卤”，一方面要把这种盐卤的咸味调的浓厚得当，一面又要到有野兽的深山里去采木柴，早出晚归，有了木料，才能“投入巨灶炎炎热”，好不容易才把食盐制造好。第二小段，是“自从潴卤至飞霜”至“一缗往往十缗偿”。这四句写他们受到严重剥削，因为他们穷苦，在盐生产出来以前，他们靠借债过活，可是等到他们生产出盐秤入官中时，原来借一千钱现在却要用一万钱来偿还了。第三小段，从“周而复始无休息”至“虽作人形俱菜色”，写一年一年地这样周而复始地过去，官租和私租轮流地逼迫着他们，只得驱妻逐子也去拼命地劳动，但还是应付不了，而过度的劳动和饥寒交迫的生活却使他们一个个地变得面黄肌瘦了。\n第三段从“鬻海之民何苦辛”至“化作夏商周时节”，这里作者对盐户的痛苦生活表示深切的同情，同时希望停止战争，罢免重税，皇帝和宰相以仁慈治理国家，使社会恢复的“三代之治”。\n《鬻海歌》的最大特点是对于盐户痛苦生活的描写的真实性和具体性。作者全面地具体地描绘了熬盐的整个生产劳动过程，又全面地写出了他们所受的多方面的压迫。这首诗是这些亭户的悲惨生活的反映，是对于残酷的剥削制度的血泪的控诉。诗的末尾表达了作者对这悲惨的一群的深切同情。他所希望实现的恢复“三代之治”的善良感情，在当时阶极对立社会中，无非是乌托邦的梦想。但是，他这种思想感情却是真实地代表了劳动人民的愿望的。《鬻海歌》比起柳永的许多词的价值要高得多，因为作者了熟悉这些劳动人民的生活，真实地描绘了他们凄凉的生活情景，以充满同情的笔为他们的痛苦呼吁，跟他那些只描写个人生活际遇的词比起来，意义和价值当然要大得多。\n《鬻海歌》中对盐民的深重灾难和灾难的根源揭示得相当深刻具体，表现出对盐民的深切同情。诗中的盐民之苦与自居易的《卖炭翁》中老翁之苦很相似，他们都是经历过常人难以想像的辛勤劳动获得自己的劳动果实，仅仅是为了自己的温饱，但结果却都是被官家掳去。这种深重的灾难主要是统治阶层的巧取豪夺带来的。海边的盐民们从春到夏，靠借债过日子，晒盐煮盐，还有深山中豺狼虎豹所带来的生命之忧。按理说，人们在面对生命受到威胁的情况下，首先想到的是躲避，但他们却是“豹踪虎迹不敢避”。当然不是因为不畏惧，而是像柳宗元《捕蛇者说》中的那位捕蛇者，除了自然界的威胁外，还有“猛于虎”的“苛政”。盐民还有捕蛇者“官租未了私租逼”的不幸周而复始，而这“一缗往往十缗偿”的私租，与常年未了的官租相结合，带给盐民的自然是无穷无尽的苦难。\n《鬻海歌》继承了《诗经》和汉魏乐府的现实主义的传统，表现前代诗人很少涉及的盐民生活，把制盐的过程写得详细真切。不是亲自去了解，不可能有如此效果。结尾的议论，与白居易新乐府的“卒章显其志”的模式相近，但在表达时更为婉曲，是从正面表达自己的愿望，符合儒家温柔敦厚的诗教传统。钱钟书先生说，该诗和王冕的《伤亭户》是宋元两代“写盐民生活最痛切的两首诗”（《宋诗选注》）。",
    "content": [
      "煮海之民何所营，妇无蚕织夫无耕。",
      "衣食之源太寥落，牢盆煮就汝输徵。",
      "年年春夏潮盈浦，潮退刮泥成岛屿。",
      "风乾日曝咸味加，始灌潮波塯成卤。",
      "卤浓咸淡未得闲，采樵深入无穷山。",
      "豹踪虎迹不敢避，朝阳出去夕阳还。",
      "船载肩擎未遑歇，投入巨灶炎炎热。",
      "晨烧暮烁堆积高，才得波涛变成雪。",
      "自从潴卤至飞霜，无非假贷充糇粮。",
      "秤入官中得微直，一缗往往十缗偿。",
      "周而复始无休息，官租未了私租逼。",
      "驱妻逐子课工程，虽作人形俱菜色。",
      "煮海之民何苦辛，安得母富子不贫。",
      "本朝一物不失所，愿广皇仁到海滨。",
      "甲兵净洗徵输辍，君有馀财罢盐铁。",
      "太平相业尔惟盐，化作夏商周时节。"
    ],
    "translation": "海边的盐民靠什么谋生？因为海边盐碱地种不出桑树和五谷，所以女子不能养蚕织布，男子不能耕田种地，衣食没有来源，只好煮海来充抵官方的租税。每年春夏时期，是收集海水的好时候。因为这时是海水潮起潮落的时候。潮水充盈于海边，等到潮水退去时，潮涨潮落的力量使海边的沙滩高低不平，堆成一个个岛屿的形状，将一部分潮水留住。等到风吹日晒时间久了，海水的盐味就增加了，这个时候才开始制成盐卤。海水制成的卤水虽然很浓了，但是盐味还很淡，这时盐民不能闲着，而要到大山深处去砍柴以煮海水，使之最终变成盐。深入到无穷的深山中砍柴是非常危险的劳动，因为随时都可能遇到豺狼虎豹，但不能因为有危险就去逃避，因为除此之外，别无生路可选，不得不早晨出发，傍晚回来。砍得柴禾以后，船运肩扛，运出深山，一刻都不得停歇地运回来，立刻投人巨大的灶炉中，柴禾堆积得高高的，燃起熊熊大火，从早烧到晚，最终才把原来的波涛烧成雪一样白的盐。自从把海水制成卤，再到制成像霜一样白的盐，几个月的辛苦过程中，盐民们靠什么生活呢？无非是向人家借贷来得到果腹的食物，聊以充饥。盐民们把制成的盐卖入宫中，只能得到少量的钱财，而这些钱常常还不够还所借的高利贷，因为借了一缗需要用十缗来偿还。就这样一年一年周而复始地辛苦劳动，一刻都得不到休息，心情一刻也得不到放松，每天都在为怎么也还不清的债务而发愁。因为官家的租税还没有缴完，放高利贷的又要来逼着还钱了。在家里，不但主要的劳动力要辛苦地劳动，还要赶着妻子和孩子去做他们不能胜任的工作。劳累和饥饿使全家人青黄寡瘦，面带菜色。这些盐民们为什么这么劳苦辛酸？哪一天才能使他们过上不愁温饱的生活？我们这个朝代本来是可以使天下人各得其所的，应该使国内的每一个人都能过上安居乐业的生活，希望皇家的仁厚之德能尽快地推广到海边的盐民身上，使他们早日脱离苦海。希望什么时候普天下的老百姓都能过上太平幸福的生活，能从繁重的兵役和徭役中解脱出来，希望政府有充足的财富，废除盐铁业的租税，希望宰相能像调料中的盐梅一样，为治国发挥重要作用，使得国家变得像夏商周三代那样太平安乐。",
    "intro": "《鬻海歌》是北宋的柳永创作的一首七言古诗，反映了盐民的艰辛生活，深刻地揭露了当时的社会现实，表现出柳永关心民疾、为民请命的一面。《鬻海歌》层次井然，开头四句领起全诗，先说不事耕织的盐民，以“鬻海”为业，引出下面煮盐艰辛的一段；接着再引出盐民在官租私租逼迫下过着苦难生活的一段。最后八句是议论，寓讽谏之意，全诗结构谨严。",
    "annotation": [
      "鬻（yù）海歌：这是柳永为晓峰盐场监官时的作品。祝穆《方舆胜览·卷七》，也记“名宦柳耆卿，尝监定海晓峰盐场，有题咏。”元代冯福京的《大德昌国州图志·卷六》录有《鬻海歌》全文。鬻，同“煮”。",
      "亭户：宋代煎盐的有亭户，有锅户。《宋史·卷一百三十四·食货志》载：“鬻海为盐，其鬻盐之地曰亭场，民曰亭户，或谓之灶户。”亭户煎出的盐叫正盐，一律归公，锅户煎出的叫浮盐，准许卖给商贩。当时对盐民的剥削特重。",
      "鬻海之民：指海边靠煮海水卖盐为生的盐民。鬻，卖。",
      "何所营：靠什么谋生。营，谋生。",
      "寥落：稀少。",
      "牢盆：煮盐的盆，一向由官家卖给盐民。",
      "鬻就：煮成盐。",
      "输征：缴纳租税。",
      "浦（pǔ）：水边。此处指海边。",
      "刮泥成岛屿：把含盐的泥刮起来堆得像岛屿一样。",
      "曝（pù）：晒。",
      "潮波：海水。",
      "塯（liù）：通“溜”，过溜的意思。",
      "卤：没有煮以前的盐水叫做卤。",
      "肩擎（qíng）：肩背。擎，往上托、扛。",
      "遑（huáng）：闲暇、空闲。",
      "雪：此处代指盐。",
      "潴（zhū）卤：积聚盐卤。潴，积水。",
      "飞霜：煮成盐。",
      "糇（hóu）粮：干粮。指靠借贷来充饥。",
      "直：值。",
      "缗（mín）：一千钱串成一贯，称为一缗。",
      "课：督促。",
      "工程：指煮盐的事。当时煮盐的卤水的出盐额官家皆有规定，而且煮成的盐需全部缴公，顾称这样的煮盐的劳作为工程。",
      "母富子不贫：指代国家与百姓的关系。",
      "甲兵：铠甲和兵器。此处指兵役。",
      "馀（yú）：剩下来的、多出来的。",
      "罢盐铁：自汉以来，盐铁就是国家的专卖品。《鬻海歌》专就盐言。官家向煮盐的亭户剥削，而且盐的定价很高，人民因此负担很重，所以作者才希望罢盐铁。",
      "太平相业尔惟盐：古人将治国比喻为烹饪，宰相相当于调味的作料。",
      "化作夏商周时节：夏商周是古代理想的太平盛世，所以作者希望罢除苛征横敛，改变成像三代一样好的太平时代。"
    ]
  },
  {
    "id": "2e89e42025d74e448fba952c94c57710",
    "title": "尉迟杯·双调",
    "authorName": "柳永",
    "authorId": "2e89e42025d74e44df6d23387fec306d",
    "dynasty": "宋",
    "content": [
      "宠佳丽。",
      "算九衢红粉皆难比。",
      "天然嫩脸修蛾，不假施朱描翠。",
      "盈盈秋水。",
      "恣雅态、欲语先娇媚。",
      "每相逢、月夕花朝，自有怜才深意。",
      "绸缪凤枕鸳被。",
      "深深处、琼枝玉树相倚。",
      "困极欢馀，芙蓉帐暖，别是恼人情味。",
      "风流事、难逢双美。",
      "况已断、香云为盟誓。",
      "且相将、共乐平生，未肯轻分连理。"
    ],
    "intro": "《尉迟杯·双调》是一首由宋代柳永创作的词。"
  },
  {
    "id": "2e89e42025d74e440a7659df44fdcb22",
    "title": "煮海歌",
    "authorName": "柳永",
    "authorId": "2e89e42025d74e44df6d23387fec306d",
    "dynasty": "宋",
    "appreciation": "《煮海歌》是北宋著名词人，婉约派代表人物柳永的一首七言古诗，此诗反映了盐民的艰辛生活，深刻地揭露了当时的社会现实，表现出柳永关心民疾、为民请命的一面。《鬻海歌》层次井然，开头四句领起全诗，先说不事耕织的盐民，以“鬻海”为业，引出下面煮盐艰辛的一段；接着再引出盐民在官租私租逼迫下过着苦难生活的一段。最后八句是议论，寓讽谏之意，全诗结构谨严。\n《煮海歌》继承了《诗经》和汉魏乐府的现实主义的传统，表现前代诗人很少涉及的盐民生活，把制盐的过程写得详细真切。不是亲自去了解，不可能有如此效果。结尾的议论，与白居易新乐府的“卒章显其志”的模式相近，但在表达时更为婉曲，是从正面表达自己的愿望，符合儒家温柔敦厚的诗教传统。\n《煮海歌》可分为三段。第一段从开头“煮海之民何所营”至“牢盆煮就汝输征”是写住在盐场的人们，没有养蚕织布和从事农业劳动的条件，经济生活来源无着，只好从事熬盐生产。\n第二段从“年年春夏潮盈浦”至“虽作人形俱菜色”。这一段，全面地反映了熬盐的人们艰难的劳动和痛苦的生活。这一段又可分三小段。第一小段从开头至“才得波涛变成雪”，是写熬盐的整个劳动过程，每年等到春夏的潮水退去以后，就把含有盐分的泥刮起来堆起来。经过风吹日晒，又把它“始灌潮波塯成卤”，一方面要把这种盐卤的咸味调的浓厚得当，一面又要到有野兽的深山里去采木柴，早出晚归，有了木料，才能“投入巨灶炎炎热”，好不容易才把食盐制造好。第二小段，是“自从潴卤至飞霜”至“一缗往往十缗偿”。这四句写他们受到严重剥削，因为他们穷苦，在盐生产出来以前，他们靠借债过活，可是等到他们生产出盐秤入官中时，原来借一千钱现在却要用一万钱来偿还了。第三小段，从“周而复始无休息”至“虽作人形俱菜色”，写一年一年地这样周而复始地过去，官租和私租轮流地逼迫着他们，只得驱妻逐子也去拼命地劳动，但还是应付不了，而过度的劳动和饥寒交迫的生活却使他们一个个地变得面黄肌瘦了。\n第三段从“煮海之民何苦辛”至“化作夏商周时节”，这里作者对盐户的痛苦生活表示深切的同情，同时希望停止战争，罢免重税，皇帝和宰相以仁慈治理国家，使社会恢复的“三代之治”。\n《煮海歌》的最大特点是对于盐户痛苦生活的描写的真实性和具体性。作者全面地具体地描绘了熬盐的整个生产劳动过程，又全面地写出了他们所受的多方面的压迫。这首诗是这些亭户的悲惨生活的反映，是对于残酷的剥削制度的血泪的控诉。诗的末尾表达了作者对这悲惨的一群的深切同情。他所希望实现的恢复“三代之治”的善良感情，在当时阶极对立社会中，无非是乌托邦的梦想。但是，他这种思想感情却是真实地代表了劳动人民的愿望的。《煮海歌》比起柳永的许多词的价值要高得多，因为作者了熟悉这些劳动人民的生活，真实地描绘了他们凄凉的生活情景，以充满同情的笔为他们的痛苦呼吁，跟他那些只描写个人生活际遇的词比起来，意义和价值当然要大得多。 \n《煮海歌》中对盐民的深重灾难和灾难的根源揭示得相当深刻具体，表现出对盐民的深切同情。诗中的盐民之苦与自居易的《卖炭翁》中老翁之苦很相似，他们都是经历过常人难以想像的辛勤劳动获得自己的劳动果实，仅仅是为了自己的温饱，但结果却都是被官家掳去。这种深重的灾难主要是统治阶层的巧取豪夺带来的。海边的盐民们从春到夏，靠借债过日子，晒盐煮盐，还有深山中豺狼虎豹所带来的生命之忧。按理说，人们在面对生命受到威胁的情况下，首先想到的是躲避，但他们却是“豹踪虎迹不敢避”。当然不是因为不畏惧，而是像柳宗元《捕蛇者说》中的那位捕蛇者，除了自然界的威胁外，还有“猛于虎”的“苛政”。盐民还有捕蛇者“官租未了私租逼”的不幸周而复始，而这“一缗往往十缗偿”的私租，与常年未了的官租相结合，带给盐民的自然是无穷无尽的苦难。",
    "content": [
      "煮海之民何所营，妇无蚕织夫无耕。",
      "衣食之源太寥落，牢盆煮就汝轮征。",
      "年年春夏潮盈浦，潮退刮泥成岛屿。",
      "风干日曝咸味加，始灌潮波塯成卤。",
      "卤浓碱淡未得闲，采樵深入无穷山。",
      "豹踪虎迹不敢避，朝阳山去夕阳还。",
      "船载肩擎未遑歇，投入巨灶炎炎热。",
      "晨烧暮烁堆积高，才得波涛变成雪。",
      "自从潴卤至飞霜，无非假贷充糇粮。",
      "秤入官中得微直，一缗往往十缗偿。",
      "周而复始无休息，官租未了私租逼。",
      "驱妻逐子课工程，虽作人形具菜色。",
      "鬻海之民何苦门，安得母富子不贫。",
      "本朝一物不失所，愿广皇仁到海滨。",
      "甲兵净洗征轮辍，君有馀财罢盐铁。",
      "太平相业尔惟盐，化作夏商周时节。"
    ],
    "translation": "海边的盐民靠什么谋生？因为海边盐碱地种不出桑树和五谷，所以女子不能养蚕织布，男子不能耕田种地，衣食没有来源，只好煮海来充抵官方的租税。每年春夏时期，是收集海水的好时候。因为这时是海水潮起潮落的时候。潮水充盈于海边，等到潮水退去时，潮涨潮落的力量使海边的沙滩高低不平，堆成一个个岛屿的形状，将一部分潮水留住。等到风吹日晒时间久了，海水的盐味就增加了，这个时候才开始制成盐卤。海水制成的卤水虽然很浓了，但是盐味还很淡，这时盐民不能闲着，而要到大山深处去砍柴以煮海水，使之最终变成盐。深入到无穷的深山中砍柴是非常危险的劳动，因为随时都可能遇到豺狼虎豹，但不能因为有危险就去逃避，因为除此之外，别无生路可选，不得不早晨出发，傍晚回来。砍得柴禾以后，船运肩扛，运出深山，一刻都不得停歇地运回来，立刻投人巨大的灶炉中，柴禾堆积得高高的，燃起熊熊大火，从早烧到晚，最终才把原来的波涛烧成雪一样白的盐。自从把海水制成卤，再到制成像霜一样白的盐，几个月的辛苦过程中，盐民们靠什么生活呢？无非是向人家借贷来得到果腹的食物，聊以充饥。盐民们把制成的盐卖入宫中，只能得到少量的钱财，而这些钱常常还不够还所借的高利贷，因为借了一缗需要用十缗来偿还。就这样一年一年周而复始地辛苦劳动，一刻都得不到休息，心情一刻也得不到放松，每天都在为怎么也还不清的债务而发愁。因为官家的租税还没有缴完，放高利贷的又要来逼着还钱了。在家里，不但主要的劳动力要辛苦地劳动，还要赶着妻子和孩子去做他们不能胜任的工作。劳累和饥饿使全家人青黄寡瘦，面带菜色。这些盐民们为什么这么劳苦辛酸？哪一天才能使他们过上不愁温饱的生活？我们这个朝代本来是可以使天下人各得其所的，应该使国内的每一个人都能过上安居乐业的生活，希望皇家的仁厚之德能尽快地推广到海边的盐民身上，使他们早日脱离苦海。希望什么时候普天下的老百姓都能过上太平幸福的生活，能从繁重的兵役和徭役中解脱出来，希望政府有充足的财富，废除盐铁业的租税，希望宰相能像调料中的盐梅一样，为治国发挥重要作用，使得国家变得像夏商周三代那样太平安乐。"
  },
  {
    "id": "2e89e42025e9772740911688e989b640",
    "title": "暖翠",
    "authorName": "安?",
    "authorId": "2e89e42025e97727d1457b72d1457b72",
    "dynasty": "宋",
    "content": [
      "暖翠浮岚万壑春，桃花流水碧沄沄。",
      "同亭祠下生青草，天柱峰头空白云。",
      "雨后石林群鹭宿，月中山树两猿分。",
      "几时结屋清溪上，鹤氅筇枝学隐君。"
    ]
  },
  {
    "id": "2e89e42025e977273ec5696ad6bbfd58",
    "title": "三姑石",
    "authorName": "安?",
    "authorId": "2e89e42025e97727d1457b72d1457b72",
    "dynasty": "宋",
    "content": [
      "雾鬓烟鬟仿佛梳，老翁指点说三姑。",
      "娉婷不嫁非无意，谁是人间大丈夫。"
    ]
  },
  {
    "id": "2e89e42025f58f67c4f9f48a83c8d31f",
    "title": "鲁山山行",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "appreciation": "这首诗运用丰富的意象，动静结合，描绘了一幅斑斓多姿的山景图：深秋时节，霜降临空，诗人在鲁山中旅行。山路上没有其他人，诗人兴致勃勃，一边赶路一边欣赏着千姿百态的山峰和山间的种种景象。彷彿从云外传来的一声鸡鸣，告诉诗人有人家的地方还很远很远。\n这是一首五律，但不为格律所缚，写得新颖自然，曲尽山行情景。\n山路崎岖，对于贪图安逸，怯于攀登的人来说，「山行」不可能有什么乐趣。山野荒寂，对于酷爱繁华，留恋都市的人来说，「山行」也不会有什么美感和诗意。此诗一开头就将这一类情况一扫而空，兴致勃勃地说：「适与野情惬」——恰恰跟作者爱好山野风光的情趣相合。下句对此作了说明：「千山高复低。」按时间顺序，两句为倒装。一倒装，既突出了爱山的情趣，又显得跌宕有致。「千山高复低」，这当然是「山行」所见。看见了山野非常喜爱，心中很满足，群山连绵起伏的，时高时低，一个「惬」字，足以体会出当时作者心满意足的心情。「适与野情惬」，则是「山行」所感。首联衹点「山」而「行」在其中。\n颔联进一步写「山行」。「好峰」之「峰」即是「千山高复低」；「好峰」之「好」则包含了诗人的美感，又与「适与野情惬」契合。说「好峰随处改」，见得人在「千山」中继续行走，也继续看山，眼中的「好峰」也自然移步换形，不断变换美好的姿态。第四句才出「行」字，但不单是点题。「径」而曰「幽」，「行」而曰「独」，正合了诗人的「野情」。着一「迷」字，不仅传「幽」、「独」之神，而且以小景见大景，进一步展示了「千山高复低」的境界。山径幽深，容易「迷」；独行无伴，容易「迷」；「千山高复低」，更容易「迷」。著此「迷」字，更见野景之幽与野情之浓。\n颈联「霜落熊升树，林空鹿饮溪」，互文见意，写「山行」所见的动景。「霜落」则「林空」，既点时，又写景。霜未落而林未空，林中之「熊」也会「升树」，林中之「鹿」也要「饮溪」；但树叶茂密，遮断视线，「山行」者很难看见「熊升树」与「鹿饮溪」的野景，作者特意写出「霜落」、「林空」与「熊升树」、「鹿饮溪」之间的因果关系，正是为了表现出那是「山行」者眼中的野景。惟其是「山行」者眼中的野景，所以饱含着「山行」者的「野情」。「霜落」而「熊升树」，「林空」而「鹿饮溪」，很是闲适，野趣盎然。\n东坡《高邮陈直躬处士画雁》诗云：「野雁见人时，未起意先改。君从何处看，得此无人态？无乃枯木形，人禽两自在！……」梅尧臣从林外「幽径」看林中，见「熊升树」、「鹿饮溪」，那正是苏轼所说的「无人态」，因而就显得「自在」。熊「自在」，鹿「自在」，看「熊升树」、「鹿饮溪」的人也「自在」。\n此联就可以说是「状难状之景如在目前」。而且还「含不尽之意见于言外」。「熊升树」、「鹿饮溪」而未受到任何惊扰，见得除「幽径」的「独行」者而外，四野无人，一片幽寂；而「独行」者看了。「熊升树」，又看「鹿饮溪」，其心情之闲静愉悦，也见于言外。从章法上看，这一联不仅紧承上句的「幽」、「独」而来，而且对首句「适与野情惬」作了更充分的表现。\n全诗以「人家在何许？云外一声鸡」收尾，馀味无穷。杜樊川的「白云生处有人家」，是看见了人家。王摩诘的「欲投人处宿，隔水问樵夫」，是看不见人家，才询问樵夫。这里又是另一番情景：望近处，衹见「熊升树」、「鹿饮溪」，没有人家；望远方，衹见白云浮动，也不见人家；于是自己问自己：「人家在何许」呢？恰在这时，云外传来一声鸡叫，彷彿是有意回答诗人的提问：「这里有人家哩，快来休息吧！」两句诗，写「山行」者望云闻鸡的神态及其喜悦心情，都跃然可见、宛然可想。",
    "content": [
      "适与野情惬，千山高复低。",
      "好峰随处改，幽径独行迷。",
      "霜落熊升树，林空鹿饮溪。",
      "人家在何许，云外一声鸡。"
    ],
    "comment": [
      "胡元任《苕溪渔隐丛话後集·巻二十四》：圣兪诗工于平淡，自成一家。如《东溪》云：「野凫眠岸有闲意，老树著花无丑枝。」《山行》云：「人家在何许？云外一声鸡。」《春阴》云：「鸠鸣桑叶吐，村暗杏花残。」《杜鹃》云：「月树啼方急，山房人未眠。」似此等句，须细味之，方见其用意也。",
      "方虛谷《瀛奎律髓汇评·卷四》：王介甫最工唐体，苦于对偶太精而不脱洒。圣兪此诗尾句自然，「熊」、「鹿」一联，人皆称其工，然前联尤幽而有味。",
      "冯孱守《瀛奎律髓汇评·巻四》：此亦未辨其为宋诗，却知是梅。",
      "查初白《瀛奎律髓汇评·巻四》：句句如画，引人入胜，尾句尤有远致。",
      "陆庠斋《瀛奎律髓汇评·巻四》：落句妙，觉全首便不寂寞。",
      "陈衍《宋诗精华录·巻一》：三、四句是名句。"
    ],
    "translation": "清晨，连绵起伏的鲁山，千峰竞秀，忽高忽低，蔚为壮观，正好迎合了我爱好自然景色的情趣。\n一路上，奇峰峻岭在眼前不断地变换，沉醉于一人在蜿蜒幽深的小路上游览的野趣，竟忘了走到了什么地方。\n太阳高升，霜雪融落，山林显得愈加寂静空荡，笨熊正在缓慢地爬着大树，鹿儿正在悠闲地喝着小溪的潺潺流水。\n看不到房舍，也望不见炊烟，我心中不禁疑问，山里是否也有人家居住？就在这时，忽听得远处云雾缭绕的山间传来一声鸡鸣。",
    "intro": "《鲁山山行》是北宋诗人梅尧臣创作的一首五言律诗。这首诗语言朴素，描写了诗人深秋时节，林空之时，在鲁山中旅行时所见的种种景象。其中情因景生，景随情移，以典型的景物表达了诗人的「野情」，其兴致之高，为大自然所陶醉之情表露无遗。",
    "annotation": [
      "鲁山：一名露山，在河南鲁山县东北，接近襄城县境。",
      "适：恰好。",
      "野情：喜爱山野之情。",
      "惬（qiè）：心满意足。",
      "随处改：（山峰）随观看的角度的变化而变化。",
      "幽径：小路。",
      "熊升树：熊爬上树。熊，一指大熊星座。",
      "何许：何处，哪里。",
      "云外：形容遥远。",
      "一声鸡：暗示有人家。"
    ]
  },
  {
    "id": "2e89e42025f58f67592b8041418220b6",
    "title": "上巳日午桥石濑中得双鳜鱼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "修禊洛之滨，湍流得素鳞。",
      "多惭折腰吏，来作食鱼人。",
      "水发黏篙绿，溪毛映渚春。",
      "风沙暂时远，紫线忆江莼。"
    ]
  },
  {
    "id": "2e89e42025f58f67aa2207dc30df5c5f",
    "title": "寒食前一日陪希深远游大字院",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "一百五将近，千门烟火微。",
      "闲过少傅宅，喜见老莱衣。",
      "晚雨竹间霁，春禽花上飞。",
      "禅庭清溜满，幽兴自忘归。"
    ]
  },
  {
    "id": "2e89e42025f58f6794c2ff57ca668868",
    "title": "舟中遇雪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "晓风鸣大泽，春雪下长河。",
      "沙草缘堤没，杨花拂水多。",
      "惊鸥不知远，候雁几闻过。",
      "欲问耶溪转，今朝奈兴何。"
    ]
  },
  {
    "id": "2e89e42025f58f67f3ea7f633c7f59cb",
    "title": "田家",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昨夜春雷作，荷锄理南陂。",
      "杏花将及候，农事不可迟。",
      "蚕女亦自念，牧童仍我随。",
      "田中逢老父，荷杖独熙熙。"
    ]
  },
  {
    "id": "2e89e42025f58f67f3ea7f63b6a28e50",
    "title": "田家",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "草木绕篱盛，田园向郭斜。",
      "去锄南山豆，归灌东园瓜。",
      "白水照茅屋，清风生稻花。",
      "前陂日已晚，聒聒竞鸣蛙。"
    ]
  },
  {
    "id": "2e89e42025f58f67f3ea7f639fb40fc6",
    "title": "田家",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "荒村人自乐，颇足平生心。",
      "朝饭露葵熟，夜舂云谷深。",
      "采山持野斧，射鸟入烟林。",
      "谁见秋成事，愁蝉复怨砧。"
    ]
  },
  {
    "id": "2e89e42025f58f67f3ea7f6341ec8dbd",
    "title": "田家",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "今朝田事毕，野老立门前。",
      "拊颈望飞鸟，负暄话馀年。",
      "自从备丁壮，及此常苦煎。",
      "卒岁岂堪念，鹑衣著更穿。"
    ]
  },
  {
    "id": "2e89e42025f58f6781116ccac0e4e2ef",
    "title": "涂中遇雪寄希深",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "方为郡邑吏，日与故人违。",
      "极目千山碧，驰心一鸟飞。",
      "岸傍村杳杳，波上雪霏霏。",
      "欲寄洛阳信，溯流行客稀。"
    ]
  },
  {
    "id": "2e89e42025f58f67ed7e74c43b39964b",
    "title": "依韵和希深雨后见过小池",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "碧池新雨后，清兴一何赊。",
      "有客过颜巷，无贫似阮家。",
      "白醪聊泛蚁，黄菊未开花。",
      "既至休辞醉，君其奈岁华。"
    ]
  },
  {
    "id": "2e89e42025f58f6779a3f87460f1b76b",
    "title": "依韵和子聪夜雨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "窗灯光更迥，宿雾晦层檐。",
      "寒气微生席，轻风欲度帘。",
      "湿萤依草没，暗溜想池添。",
      "况值相如渴，无嫌鲁酒甜。"
    ]
  },
  {
    "id": "2e89e42025f58f67d995176325766b99",
    "title": "和赵员外良佐赵韩王故宅",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "开国勋庸大，重城邸第宽。",
      "枯杨映楼角，蔓草被墙端。",
      "不见分香妾，空馀斗鸭阑。",
      "谁来悲孔雀，金翠羽毛残。"
    ]
  },
  {
    "id": "2e89e42025f58f6714553b3fd1334743",
    "title": "春日游龙门山寺",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "还邀二三子，共到凿龙游。",
      "阴壑泉初动，春岩气欲浮。",
      "竹藏深崦寺，人渡晚川舟。",
      "始觉山风急，归鞍不自留。"
    ]
  },
  {
    "id": "2e89e42025f58f67bc46921ca133990f",
    "title": "依韵和希深游府学",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "东府尊儒日，中州进学初。",
      "牲牢奠商后，典籍讲秦馀。",
      "大法存无外，群英乐自如。",
      "时惭游圣末，来驾折辕车。"
    ]
  },
  {
    "id": "2e89e42025f58f676180a3085eab2fde",
    "title": "伤桑",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "柔条初变绿，春野忽飞霜。",
      "田妇搔蓬首，冰蚕绝茧肠。",
      "名翚依麦雊，戴胜绕枝翔。",
      "不见罗敷骑，金钩自挂墙。"
    ]
  },
  {
    "id": "2e89e42025f58f67b6ea15ee9505db1e",
    "title": "观理稼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "稂莠日已长，匆匆芟薙初。",
      "来时露沾屩，归去月侵锄。",
      "一腹馁犹甚，百骸勤有馀。",
      "吾无力耕苦，谬读古人书。"
    ]
  },
  {
    "id": "2e89e42025f58f67e02828b40e57a558",
    "title": "新茧",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "露柘林初静，烟梯不复收。",
      "春蚕吐丝足，工女忌寒休。",
      "翠薄时方献，清泉绪未抽。",
      "闺中能自巧，绣作玉钗头。"
    ]
  },
  {
    "id": "2e89e42025f58f67af8b726212d87a83",
    "title": "缑山子晋祠",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "王子居玉京，故山空寂寞。",
      "犹闻溯月笙，尚想宾天鹤。",
      "翠柏深古坛，丹霞留迥壑。",
      "芝庭谁款扉，旌旗穿林薄。"
    ]
  },
  {
    "id": "2e89e42025f58f673e5a9283120a32ba",
    "title": "缑山子晋祠少林寺",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "红旌过翠岑，林际瞻莲宇。",
      "门对几千岩，花开第一祖。",
      "禅庭松色寒，石室苔痕古。",
      "寂寂不逢人，空檐燕方乳。"
    ]
  },
  {
    "id": "2e89e42025f58f6781159532270cf761",
    "title": "缑山子晋祠少姨庙",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "灵祠古殿深，少室群峰碧。",
      "行雨欲随车，望岩非化石。",
      "常闻兰气蒸，谁奠椒香液。",
      "寄谢洛川妃，淩波定何益。"
    ]
  },
  {
    "id": "2e89e42025f58f678712a0dff89453b5",
    "title": "缑山子晋祠天封观",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "车马云外来，衣沾半山雨。",
      "弭节扣真居，扪萝笑尘矩。",
      "回溪响石丛，灵茹抽岩坞。",
      "玉槛刻年华，应无愧前古。"
    ]
  },
  {
    "id": "2e89e42025f58f6769494f13a61cb875",
    "title": "缑山子晋祠会善寺",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "杳蔼随龙节，萦纡历宝山。",
      "琉璃开净界，薜荔启禅关。",
      "煮茗石泉上，清吟云壑间。",
      "峰端生片雨，稍促画轮还。"
    ]
  },
  {
    "id": "2e89e42025f58f67eb752d3ee7803ec9",
    "title": "缑山子晋祠启母石",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "旷哉嵩室阳，神怪所栖宅。",
      "苍石不知年，灵熊去无迹。",
      "烟岩想桂宫，苔壁疑椒掖。",
      "不学舜娥悲，潇湘竹枝碧。"
    ]
  },
  {
    "id": "2e89e42025f58f677f9705b3213bf706",
    "title": "缑山子晋祠轘辕道",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "险绝称汉关，晨跻瞻一室。",
      "盘纡石路回，迤逦云峰出。",
      "古壁挂青苍，天风起萧瑟。",
      "洛城西首时，望望平烟密。"
    ]
  },
  {
    "id": "2e89e42025f58f6703bbf12736c429d2",
    "title": "希深所居官舍新得相府",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "楚相拔葵后，萧条三亩馀。",
      "烟畦偶连畛，蕙圃得增墟。",
      "便欲开春沼，何妨薙野蔬。",
      "始添台榭美，况近子云居。"
    ]
  },
  {
    "id": "2e89e42025f58f6757294526894a1b44",
    "title": "依韵和载阳郊外",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "近隰葱茏曙，惊乌睥睨啼。",
      "日光林杪动，吹骑管中嘶。",
      "路绕寒原古，烟横远戍迷。",
      "今来异宾孟，谁复叹雄鸡。"
    ]
  },
  {
    "id": "2e89e42025f58f67f995875de7fe5790",
    "title": "奉和永叔得辛判官伊阳所寄山桂数本封殖之后遂成雅韵以见贶",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "团团绿桂丛，本自幽岩得。",
      "惠好知不忘，青葱宁改色。",
      "香生莲幕间，花白萱堂侧。",
      "月露夜偏滋，琼枝相翕赫。"
    ]
  },
  {
    "id": "2e89e42025f58f6742bb16349b42935c",
    "title": "河阳秋夕梦与永叔游嵩避雨于峻极院赋诗及觉犹能忆记俄而仆夫自洛来云永叔诸君陪希深祠岳因足成短韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夕寝北窗下，青山梦与寻。",
      "相欢不异昔，胜事却疑今。",
      "风雨幽林静，云烟古寺深。",
      "揽衣方有感，还喜问来音。"
    ]
  },
  {
    "id": "2e89e42025f58f6758b074d1a17b889c",
    "title": "送河清贾主簿归任",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "不远水云间，悠悠溯鹢还。",
      "分亭接鸡犬，举酒对河山。",
      "残雪依荒碛，寒烟入暝湾。",
      "昔人鸾枳叹，一并在离颜。"
    ]
  },
  {
    "id": "2e89e42025f58f67ee7ba0a389374e89",
    "title": "河阴中寨寒食",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "击柝声初绝，为鱼梦已残。",
      "幽禽哢清晓，宿雨度馀寒。",
      "爨火明千灶，风旗展一竿。",
      "归心惭社燕，自叹此微官。"
    ]
  },
  {
    "id": "2e89e42025f58f67220e1e4b1e693c6a",
    "title": "再至洛中寒食",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "西洛逢寒食，依依似昔年。",
      "千门方禁火，九野自生烟。",
      "飘泊梨花雨，追随杏叶鞯。",
      "游人莫惜醉，风景满伊川。"
    ]
  },
  {
    "id": "2e89e42025f58f67ed74c8439113dcf9",
    "title": "无题",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "斗觉琼枝瘦，慵开宝鉴妆。",
      "临风恐仙去，倚扇怯歌长。",
      "绿桂薰轻服，灵符佩缥囊。",
      "西邻空自赋，不解到君傍。"
    ]
  },
  {
    "id": "2e89e42025f58f677a10a077991ed582",
    "title": "希深本约游西溪信马不觉行过据鞍联句",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "有意访西溪，顺途吟思迷。",
      "及兹询野老，已恨过芳蹊。",
      "醉客但多兴，幽禽空自啼。",
      "无由驻金勒，林表日光低。"
    ]
  },
  {
    "id": "2e89e42025f58f67280e1d0fd4376c61",
    "title": "同希深马上口占送九舅入京成亲联句",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "之子洛中来，芳樽喜暂开。",
      "人夸阿连少，吾愧士衡才。",
      "丹阙凤皇去，清川鸿雁回。",
      "都门春色美，相送思悠哉。"
    ]
  },
  {
    "id": "2e89e42025f58f678c56e843425d7ed0",
    "title": "风瑟联句",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "窍竹漏天风，张弦拟峄桐。",
      "佳名从此得，妙响未曾穷。",
      "夜静危台上，人闲皎月中。",
      "依依听不足，秋露满兰丛。"
    ]
  },
  {
    "id": "2e89e42025f58f67b2456282b5246c06",
    "title": "客郑遇昙颖自洛中东归",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "禅衣本坏色，不化洛阳尘。",
      "独有烟霞染，况将山水亲。",
      "西风入关戍，宿雨过城闉。",
      "谁羡飘然迹，吾车亦已巾。"
    ]
  },
  {
    "id": "2e89e42025f58f6798bc210baeacd0f0",
    "title": "饯彭城公赴随州龙门道上作",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "零雨送车轮，初清远陌尘。",
      "归藩汉东国，遮道洛阳人。",
      "伊水照虹旆，楚山怀玉麟。",
      "征轩不可恋，梗泪返城闉。"
    ]
  },
  {
    "id": "2e89e42025f58f67d3ed86f76a534426",
    "title": "送弟良臣归宣城",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "乔木句溪边，秋光几曲连。",
      "将归三亩宅，远寄下江船。",
      "伴尔唯征雁，悲余有暮蝉。",
      "亲朋如见问，贫外似当年。"
    ]
  },
  {
    "id": "2e89e42025f58f676ace83ef5865665f",
    "title": "刘秀才归河内",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君家太行下，应复近苏门。",
      "河气知寒早，岚烟觉暮昏。",
      "犬鸣林外火，笛响月中村。",
      "久作山阳客，逢人为寄言。"
    ]
  },
  {
    "id": "2e89e42025f58f673fbf31fd42bdd684",
    "title": "外兄施伯侃下第赴并门叔父招",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "共是干时者，同为失意人。",
      "言趋太原召，如慰宛陵亲。",
      "笳鼓听临塞，琴书未离身。",
      "别君无斗酒，当识士安贫。"
    ]
  },
  {
    "id": "2e89e42025f58f6765f4de9db4bb8d68",
    "title": "郑戭及第东归后赴洋州幕",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "郤生方得桂，王粲始从戎。",
      "一舸辞吴会，单车入汉中。",
      "乱山云木古，侧径野泉通。",
      "欲识风烟美，心知故国同。"
    ]
  },
  {
    "id": "2e89e42025f58f67e067e590fa045f26",
    "title": "施判官赴饶州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔日里中旧，今为幕下英。",
      "烟波归楚国，风月满都城。",
      "食有江鱼美，时无羽檄惊。",
      "他年傥行县，肯使折腰迎。"
    ]
  },
  {
    "id": "2e89e42025f58f67d28b3e8fb4afb795",
    "title": "杨畋赴官并州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尝闻地近胡，寒气盛中都。",
      "车马行临塞，关山见落榆。",
      "吴钩皆尚壮，章甫几为儒。",
      "寄谢西曹掾，能吟秀句无。"
    ]
  },
  {
    "id": "2e89e42025f58f67c98f0df531469f75",
    "title": "欧阳寺丞桐城宰",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "叶落淮南树，青山遍马头。",
      "人烟将近郭，松竹不知秋。",
      "夜虎林间啸，溪泉舍下流。",
      "门前仲卿庙，遗迹待君求。"
    ]
  },
  {
    "id": "2e89e42025f58f67704fcfcfa1c5ab1c",
    "title": "祝熙载赴任东阳",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "东阳美山水，之子本风流。",
      "稍去何平叔，还追沈隐侯。",
      "清江飞晚雨，斜日半沧洲。",
      "县道行无愧，烟萝有胜游。"
    ]
  },
  {
    "id": "2e89e42025f58f67dc83a550ec2fd2be",
    "title": "馀姚陈寺丞",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "试邑来勾越，风烟复上游。",
      "江潮自迎客，山月亦随舟。",
      "海货通闾市，渔歌入县楼。",
      "弦琴无外事，坐见浦帆收。"
    ]
  },
  {
    "id": "2e89e42025f58f673ea8276d68d3d519",
    "title": "明州推官郑先辈",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "应幕海边郡，秋风千里归。",
      "随潮吴榜驶，转浦楚山微。",
      "野橘霜前熟，江螯露下肥。",
      "还家候灵鹊，人想罢鸣机。"
    ]
  },
  {
    "id": "2e89e42025f58f6798b966494dc637ab",
    "title": "张修赴威胜军判官",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "青骊渡河水，侠气动刀环。",
      "入幕沙尘暗，临风鼓角闲。",
      "地形通柏谷，秋色满榆关。",
      "谁复轻儒者，难淹笔砚间。"
    ]
  },
  {
    "id": "2e89e42025f58f6706a3d9304d01c9df",
    "title": "吊唐俞",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "通闺年最少，才俊罕能双。",
      "鵩去尘栖室，魂归雾起窗。",
      "慈亲留汉水，爱妾返荆江。",
      "一稚才能语，茕然寄远邦。"
    ]
  },
  {
    "id": "2e89e42025f58f671468a2a8c679990d",
    "title": "任适尉乌程",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "俯作程乡尉，折腰还自甘。",
      "卞峰晴照黛，霅水晓澄蓝。",
      "葑上春田辟，芦中走吏参。",
      "到时蘋叶长，柳恽在江南。"
    ]
  },
  {
    "id": "2e89e42025f58f67f1ebbb1b879b3095",
    "title": "马殿丞通判密州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "晨装辞北阙，怀绂贰东侯。",
      "地本全齐胜，风仍变鲁优。",
      "危帆淮上去，古木海边秋。",
      "相送江潭客，曾同十载游。"
    ]
  },
  {
    "id": "2e89e42025f58f671d2e2cc6da246fb9",
    "title": "夏侯彦济武陟主簿",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "怀县曾余往，风谣为尔知。",
      "寒先太行近，润接大河卑。",
      "宾酒栽公秫，晨羹剪露葵。",
      "簿书行正委，何似布衣时。"
    ]
  },
  {
    "id": "2e89e42025f58f67328f56a60e7e7685",
    "title": "随州钱相公挽歌三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "筑岩无往梦，游岱有飞魂。",
      "堕泪隋侯国，遗金汉帝恩。",
      "文章留日域，忠孝在王门。",
      "天道何由问，秋风遍九原。"
    ]
  },
  {
    "id": "2e89e42025f58f67328f56a6ce050501",
    "title": "随州钱相公挽歌三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔日伤归国，今朝叹举輀。",
      "忧愁传楚些，殄悴感周诗。",
      "文草明时访，忠言故吏知。",
      "居常呜咽涕，翻作众人悲。"
    ]
  },
  {
    "id": "2e89e42025f58f67328f56a632211207",
    "title": "随州钱相公挽歌三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "去年伊水上，倾府望云岑。",
      "路转犹回首，人谁不殒心。",
      "可怜飞语后，挤恨九幽深。",
      "从此埋英骨，空令泪满襟。"
    ]
  },
  {
    "id": "2e89e42025f58f675dd23e584f8ec08a",
    "title": "僧可真东归因谒范苏州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "姑苏台畔去，云壑付清机。",
      "野策过寒水，山童护衲衣。",
      "松门正投宿，竹笠带馀晖。",
      "谁爱杼山句，使君应姓韦。"
    ]
  },
  {
    "id": "2e89e42025f58f67ea919fbb33f1cccb",
    "title": "廖秀才归衡山县",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "千里倦为客，秋归乌榜轻。",
      "过林湘橘暗，收潦楚江清。",
      "晚泊亲鸥鹭，残芳袭杜蘅。",
      "长沙几日到，天际见高城。"
    ]
  },
  {
    "id": "2e89e42025f58f67c38e02b000489fba",
    "title": "魏屯田知楚州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "淮南木叶惊，淮上使君行。",
      "天外高帆出，沙头候吏迎。",
      "夜潮通废埭，秋月满孤城。",
      "正迟文翁化，从来楚俗轻。"
    ]
  },
  {
    "id": "2e89e42025f58f671a4bd72d37948018",
    "title": "张子野赴官郑州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尽室寄东里，一官辞上都。",
      "只应乘小驷，宁肯蹑双凫。",
      "秋雨生陂水，高风落庙梧。",
      "梅山为余访，还有旧家无。"
    ]
  },
  {
    "id": "2e89e42025f58f677593b28c3bd77d52",
    "title": "苏祠部通判洪州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "飞鹢去江西，秋飙满桂旗。",
      "芦洲花白处，枫岸叶丹时。",
      "沙鸟看来没，云山爱后移。",
      "高才属滕阁，家擅子卿诗。"
    ]
  },
  {
    "id": "2e89e42025f58f67b4e87c39a14655b8",
    "title": "中秋与希深别后月下寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "薄雾生寒水，寥寥舣画船。",
      "人伤千里别，桂吐十分圆。",
      "把酒非前夕，追欢忆去年。",
      "南楼足佳兴，好在谢林川。"
    ]
  },
  {
    "id": "2e89e42025f58f67871c4c59cfe98e73",
    "title": "初见淮山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "游宦久去国，扁舟今始还。",
      "朝来汴口望，喜见淮上山。",
      "断岭碧峰出，平沙白鸟闲。",
      "南归不厌远，况在水云间。"
    ]
  },
  {
    "id": "2e89e42025f58f672cbf5d29da4c580f",
    "title": "依韵和刘六淮潮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "汐潮如有信，时向旧痕生。",
      "始觉回波定，还看曲渚平。",
      "舞鸥随下上，寒日共浮倾。",
      "后夜人无寐，遥听入浦声。"
    ]
  },
  {
    "id": "2e89e42025f58f677370b80886ebfd53",
    "title": "双凫观",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "野水双纹翼，云萝谩自媒。",
      "惊飞带波起，行啑拂萍开。",
      "暖日浮还没，寒汀去复来。",
      "王乔如可挹，仙舄此徘徊。"
    ]
  },
  {
    "id": "2e89e42025f58f67a71bba59048a8949",
    "title": "山光寺",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古桥经废寺，苍藓旧离宫。",
      "柏殿秋阴冷，莲堂暮色空。",
      "鸟啼山蔼里，僧语竹林中。",
      "寂寞芜城近，萧萧牧笛风。"
    ]
  },
  {
    "id": "2e89e42025f58f675212b87a212a45ce",
    "title": "自急流口至长芦江入金陵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "始发碧江口，旷然谐远心。",
      "风清舟在鉴，日落水浮金。",
      "瓜步逢潮信，台城过雁音。",
      "故乡何处是，云外即乔林。"
    ]
  },
  {
    "id": "2e89e42025f58f6719875a6d991c8c45",
    "title": "早渡长芦江",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "带月出寒浦，残星浸水濆。",
      "帆开风色正，舟急浪花分。",
      "雾气横江白，鸡声隔岸闻。",
      "天晴建业近，钟岫起孤云。"
    ]
  },
  {
    "id": "2e89e42025f58f674f19898fef544420",
    "title": "采石怀古",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "青峰来合沓，势压大江雄。",
      "舟渡神兵后，城荒王气空。",
      "山根鱼浪白，岩壁石萝红。",
      "弄月人何在，孤坟细草中。"
    ]
  },
  {
    "id": "2e89e42025f58f6707e9d8fef7848fee",
    "title": "望夫山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "亭亭千古质，曾是念征夫。",
      "一作山头石，畏看天际途。",
      "犹如托萝蔓，不似采蘼芜。",
      "时有江云近，仙衣挂六铢。"
    ]
  },
  {
    "id": "2e89e42025f58f672f7db88941bc1daf",
    "title": "游响山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "久忆门前胜，聊乘逸兴游。",
      "寒篙进溪曲，古木暗城头。",
      "鸟过空潭响，船随碧濑流。",
      "梅花三叠罢，烟火起沧洲。"
    ]
  },
  {
    "id": "2e89e42025f58f6711e03723f2fc7c60",
    "title": "金霞阁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "登临无尽兴，清燕日徘徊。",
      "霞影缘觚落，岚光入牖来。",
      "离宫分碧瓦，太液俯青槐。",
      "好待邀明月，瑶琴为一开。"
    ]
  },
  {
    "id": "2e89e42025f58f67e9c766a5e350fa31",
    "title": "送蟾上人游南岳",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "叶下潇湘阔，杯浮岂道迟。",
      "宾鸿不到处，危彴独行时。",
      "翠岭祝融宅，乔松虞舜祠。",
      "云霞游遍日，振锡更何之。"
    ]
  },
  {
    "id": "2e89e42025f58f6710065e16055b5c03",
    "title": "王公慥东归",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "行色上东陌，秋槐叶乱飞。",
      "囊无一钱用，箧有古书归。",
      "羸驷嘶寒草，荒城背落晖。",
      "莫嫌牛马隔，走别八行稀。"
    ]
  },
  {
    "id": "2e89e42025f58f67f197c452fa062a25",
    "title": "池州进士陈生惠然见过不日且行因以诗赠别",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "呼童具鸡黍，颇识故人期。",
      "竹馆忽枉驾，山樽聊解颐。",
      "醉歌返北郭，春雨生东陂。",
      "便与千峰隔，登高空复思。"
    ]
  },
  {
    "id": "2e89e42025f58f670d438568a477309c",
    "title": "春阴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "浓淡云无定，凄微气宇寒。",
      "鸠鸣桑叶吐，村暗杏花残。",
      "客子行裘薄，春塘野水宽。",
      "轻雷欣已发，谬作采茶官。"
    ]
  },
  {
    "id": "2e89e42025f58f67040c689c77316694",
    "title": "春晴对月",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "云扫鱼鳞静，天开桂魄清。",
      "梨花鉴中色，杜宇昼时声。",
      "寥落将寒食，羁离念故京。",
      "都无惜春意，樽酒为谁倾。"
    ]
  },
  {
    "id": "2e89e42025f58f67c750fd9cb2783bfb",
    "title": "五日登北山望竞渡",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "南方传竞渡，多在屈平祠。",
      "箫鼓满流水，风烟生画旗。",
      "千桡速飞鸟，两舸刻灵螭。",
      "尽日来江畔，谁知轻薄儿。"
    ]
  },
  {
    "id": "2e89e42025f58f673fd3c9d13fe34c41",
    "title": "九月见梅花",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "江南风土暖，九月见梅花。",
      "远客思边草，孤根暗碛沙。",
      "何曾逢寄驿，空自听吹笳。",
      "今日樽前胜，其如秋鬓华。"
    ]
  },
  {
    "id": "2e89e42025f58f67d663caf46e74c9d7",
    "title": "答陈五进士遗山水枕屏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "妙画能成趣，溪山迥得君。",
      "渔舟长映浦，岩树半藏云。",
      "征雁无时没，横桥有处分。",
      "数峰来枕席，曾不愧移文。"
    ]
  },
  {
    "id": "2e89e42025f58f6772a6885dd1c265d1",
    "title": "访矿坑老僧",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山深无外事，日夕爱潺湲。",
      "趺坐树间石，力耕溪上田。",
      "解言南国事，能咏碧云篇。",
      "莫贳远公酒，余非陶令贤。"
    ]
  },
  {
    "id": "2e89e42025f58f674bd48a0bbea60935",
    "title": "除夕与家人饮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "莫嫌寒漏尽，春色来应早。",
      "风开玉砌梅，薰歇金炉草。",
      "稚齿喜成人，白头嗟更老。",
      "年华个里催，清镜宁长好。"
    ]
  },
  {
    "id": "2e89e42025f58f677cd306779b735d35",
    "title": "立春在元日",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "新春与新岁，时候不相先。",
      "未肯欺残腊，何曾占旧年。",
      "缀条花剪彩，插户柳生烟。",
      "独坐空山里，唯惊节物迁。"
    ]
  },
  {
    "id": "2e89e42025f58f670a743d7c685cc461",
    "title": "咏官妓从人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "少为轻薄误，失行落优倡。",
      "去作小家妇，愿同贫里装。",
      "无心歌子夜，有意学流黄。",
      "他日东郊上，谁人见采桑。"
    ]
  },
  {
    "id": "2e89e42025f58f67386c428008efb37f",
    "title": "夏雨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "林梅初弄熟，密雨闭重关。",
      "润裛衣巾上，凉生竹树间。",
      "水声通远涧，云色暝前山。",
      "野鸟寂无语，公庭尽昼闲。"
    ]
  },
  {
    "id": "2e89e42025f58f67ed7552d2960db27f",
    "title": "五日与陈真卿饮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "五日逢南国，三年别旧都。",
      "招魂传楚客，抚节见灵巫。",
      "蒿艾因时采，蛟龙为俗驱。",
      "清樽与鹅炙，忻此故人俱。"
    ]
  },
  {
    "id": "2e89e42025f58f67b8a613a1717cca21",
    "title": "雪咏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "雪色混青冥，搴帏宿酒醒。",
      "龙蛇缘古木，凤鹄舞幽庭。",
      "密势因风力，轻姿任物形。",
      "公堂何寂寞，横案对玄经。"
    ]
  },
  {
    "id": "2e89e42025f58f677642c043ef62d48b",
    "title": "腊日出猎因游梅山兰若",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我与二三骑，争驰孤戍旁。",
      "逐麋逢野寺，息马据胡床。",
      "鹰想支公好，人思灞上狂。",
      "归来何薄暮，烟火照溪光。"
    ]
  },
  {
    "id": "2e89e42025f58f673644bc14787beed4",
    "title": "依韵和杨敏叔吴门秋晚见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "方在洞庭上，秋怀那得禁。",
      "西风楚波恶，度雁海云阴。",
      "洛客吟初苦，骚人思已深。",
      "颠毛随日减，冉冉不胜簪。"
    ]
  },
  {
    "id": "2e89e42025f58f67cdcb5fe77181a27a",
    "title": "县署丛竹",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "袅袅幽亭竹，团团自结丛。",
      "寒生绿樽上，影入翠屏中。",
      "陶柳应惭弱，潘花只竞红。",
      "方持雪霜操，不敢倚春风。"
    ]
  },
  {
    "id": "2e89e42025f58f678e0bf72d19d8c917",
    "title": "巧妇",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "巧妇口流血，辛勤非一朝。",
      "莠荼时补紩，风雨畏漂摇。",
      "所托树枝弱，而嗟巢室翘。",
      "周公诚自感，聊复赋鸱鸮。"
    ]
  },
  {
    "id": "2e89e42025f58f67c52ae555d40d7323",
    "title": "闻欧阳永叔谪夷陵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "共在西都日，居常慷慨言。",
      "今婴明主怒，直雪谏臣冤。",
      "谪向蛮荆去，行当雾雨繁。",
      "黄牛三峡近，切莫听愁猿。"
    ]
  },
  {
    "id": "2e89e42025f58f676a2809b02b39d571",
    "title": "闻尹师鲁谪富水",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朝见谏臣逐，暮章从谪官。",
      "附炎人所易，抱义尔惟难。",
      "宁作沉泥玉，无为媚渚兰。",
      "心知归有日，时向斗牛看。"
    ]
  },
  {
    "id": "2e89e42025f58f6753915622167297bf",
    "title": "寄饶州范待制",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山水番君国，文章汉侍臣。",
      "古来中酒地，今见独醒人。",
      "坐啸安浮俗，谈诗接上宾。",
      "何由趋盛府，徒尔望清尘。"
    ]
  },
  {
    "id": "2e89e42025f58f67a2673f0e187680ef",
    "title": "白鹇",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "乔木暗青山，晴川下白鹇。",
      "春云生岭上，积雪在嚣间。",
      "绿草张新翳，柔冠总翠鬟。",
      "时哉养文素，不是杂斑斑。"
    ]
  },
  {
    "id": "2e89e42025f58f67b8fa4d65a24462c0",
    "title": "山村行",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "征马去不息，幽禽随处闻。",
      "深源树蓊郁，曲坞花芬蒀。",
      "澹澹平田水，蒙蒙半岭云。",
      "长鬟弄春女，溪上自湔裙。"
    ]
  },
  {
    "id": "2e89e42025f58f67a2a142dc1e9030ea",
    "title": "秋日咏蝉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "群虫喜炎热，此独爱高阴。",
      "薄蜕聊依叶，清声已出林。",
      "人闲感衰节，风急杂遥砧。",
      "虚腹曾何竟，常忧螗斧侵。"
    ]
  },
  {
    "id": "2e89e42025f58f67dbe434ef1d440f87",
    "title": "范饶州夫人挽词二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "听饮大夫日，止言京兆辰。",
      "常忧伯宗直，曾识仲卿贫。",
      "蒿里归魂远，芝山旅殡新。",
      "江边有孤鹤，嘹唳独伤神。"
    ]
  },
  {
    "id": "2e89e42025f58f67dbe434efdeeb521d",
    "title": "范饶州夫人挽词二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君子丧良偶，拊棺哀有馀。",
      "庄生惭击缶，潘岳感游鱼。",
      "夕苑凋朱槿，秋江落晚蕖。",
      "犹应思所历，入室泪涟如。"
    ]
  },
  {
    "id": "2e89e42025f58f6779bc658be7968bb4",
    "title": "吊矿坑惠灯上人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "生栖云际巘，没葬寺傍村。",
      "破案残经卷，新坟出树根。",
      "松悲隔溪路，月照旧山门。",
      "自昔多诗句，而今几许存。"
    ]
  },
  {
    "id": "2e89e42025f58f67dab14cff47a8f1f0",
    "title": "寄题石埭权县乐尉碧澜亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "遥知溪上亭，秋水瀁泠泠。",
      "云影无时翠，岚光到底清。",
      "危楼喧晚鼓，惊鹭起寒汀。",
      "聊作渊明饮，临流酒易醒。"
    ]
  },
  {
    "id": "2e89e42025f58f67a5c0b35733902fde",
    "title": "斑竹管笔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "翠管江潭竹，斑斑红泪滋。",
      "束毫何劲直，在橐许操持。",
      "欲写湘灵怨，堪传虞舜辞。",
      "蔚然君子器，安用俗人知。"
    ]
  },
  {
    "id": "2e89e42025f58f67f8da7eed30fdf76f",
    "title": "闻雁寄欧阳夷陵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "闲坐独无寐，雁来更未阑。",
      "声长河汉迥，影落户庭寒。",
      "荆楚橘包熟，潇湘枫叶丹。",
      "南飞过三峡，试问故人看。"
    ]
  },
  {
    "id": "2e89e42025f58f670b5b0a2145917f99",
    "title": "送李尉子京之邵武光泽",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "母老不择禄，一官勤夙兴。",
      "长河未结冻，去客已怀冰。",
      "露蝉不饱腹，志士甘曲肱。",
      "远方人所畏，所畏非所兢。"
    ]
  },
  {
    "id": "2e89e42025f58f6795df2922dc9e14cf",
    "title": "山中夜行",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "孤客心多恐，寒风夜度溪。",
      "山长羸马困，月黑怪禽啼。",
      "远火生樵舍，荒榛乱野蹊。",
      "喜言林馆近，闻犬入犹迷。"
    ]
  },
  {
    "id": "2e89e42025f58f674dbddd4ebde779ec",
    "title": "范待制约游庐山以故不往因寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "平昔爱山水，兹闻庐岳游。",
      "远期无逸兴，独往畏湍流。",
      "举手谢云壑，栖心惭鸟鸥。",
      "香炉碧峰下，应为一迟留。"
    ]
  },
  {
    "id": "2e89e42025f58f67b8e36fdeedb0db6e",
    "title": "和元舆游春次用其韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "乘闲多远兴，信马与君行。",
      "碧树斜通市，清流曲抱城。",
      "山花高下色，春鸟短长声。",
      "日暮吾庐近，还歌空复情。"
    ]
  },
  {
    "id": "2e89e42025f58f67a216e4676d2fa829",
    "title": "离芜湖至观头桥",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "江口泊来久，菰蒲长旧苗。",
      "争雏洲鹊斗，遗子浦鱼跳。",
      "宿岸欣逢戍，归船竞趁潮。",
      "时时望乡树，已恨白云遥。"
    ]
  },
  {
    "id": "2e89e42025f58f67d7fb01892c1eabad",
    "title": "寄建德徐元舆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "才子方为邑，千峰对县门。",
      "静寒琴意古，闲厌鸟声喧。",
      "山茗烹仍绿，池莲摘更繁。",
      "讼稀应物咏，庭下长兰荪。"
    ]
  },
  {
    "id": "2e89e42025f58f67ddef07ac81a61208",
    "title": "咏苜蓿",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "苜蓿来西域，蒲萄亦既随。",
      "胡人初未惜，汉使始能持。",
      "宛马当求日，离宫旧种时。",
      "黄花今自发，撩乱牧牛陂。"
    ]
  },
  {
    "id": "2e89e42025f58f67746afa360e289dc4",
    "title": "夏日汴中作",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "倚棹望平野，低云密未收。",
      "黄鹂度高柳，归燕拂行舟。",
      "浊水不堪照，清江空忆游。",
      "晚晴蒸润剧，喘月见吴牛。"
    ]
  },
  {
    "id": "2e89e42025f58f6731eb3cda646f6867",
    "title": "梦故府钱公",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "故相方来梦，分明接座隅。",
      "只知冠剑是，不道死生殊。",
      "西府看如旧，东山咏久徂。",
      "遽然兴寤叹，不觉泪沾须。"
    ]
  },
  {
    "id": "2e89e42025f58f6781b71710d7def277",
    "title": "谢紫微以画鹭二轴为寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "白鹭画双素，粉毫幽趣多。",
      "翘沙依折苇，刷羽对衰荷。",
      "浦思悬秋壁，江情忆钓蓑。",
      "因君远相寄，诗咏对沧波。"
    ]
  },
  {
    "id": "2e89e42025f58f671c960123146b3695",
    "title": "送蔡侍禁赴长沙",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "寒叶下潇湘，之官逐雁行。",
      "水经菱浦晚，船过橘洲香。",
      "二女竹林外，三闾枫叶傍。",
      "平时息戎律，物景助才章。"
    ]
  },
  {
    "id": "2e89e42025f58f670e55b63f27eac645",
    "title": "送马廷评之馀姚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "越乡知胜楚，君去莫辞遥。",
      "晓日鱼虾市，新霜橘柚桥。",
      "河流通海道，山井应江潮。",
      "近邑逢鸥鸟，先应避画桡。"
    ]
  },
  {
    "id": "2e89e42025f58f671e941b9228c764ff",
    "title": "送秀州海盐知县李寺丞",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吴帆千里去，邑屋富鱼盐。",
      "霜鹤亭皋唳，风乌海客占。",
      "沧凉朝日近，紫翠晚山尖。",
      "若过陆机宅，寒芜应不嫌。"
    ]
  },
  {
    "id": "2e89e42025f58f67b170a1c509a0d7b9",
    "title": "过鸣雁城",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "九月过鸣雁，斜阳上废台。",
      "兵车千载会，桑柘万畴开。",
      "代谢随秋草，英灵化死灰。",
      "我来空咏古，寒鸟有馀哀。"
    ]
  },
  {
    "id": "2e89e42025f58f678ac806031c125ccc",
    "title": "送余",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "内史九江行，潦收波已清。",
      "何时鹢舟上，远见炉峰迎。",
      "野色连葭菼，秋香荐橘橙。",
      "寒潮如特送，不肯过湓城。"
    ]
  },
  {
    "id": "2e89e42025f58f679a83156fd6433c29",
    "title": "依韵和陈秘校见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "郁郁东堂桂，常期接袂攀。",
      "羽翰殊不及，蓬荜却空还。",
      "江水几经岁，鉴中无壮颜。",
      "音尘能见问，谁道隔云山。"
    ]
  },
  {
    "id": "2e89e42025f58f67f7c25059a92e9256",
    "title": "送张子野秘丞知鹿邑",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "忽作五年别，相逢双鬓疏。",
      "不知从此去，当见复何如。",
      "公秫时为酒，晨庖日有鱼。",
      "沛谯风物美，聊以乐琴书。"
    ]
  },
  {
    "id": "2e89e42025f58f6740a4fef7261c70b3",
    "title": "送刘十往荆渚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "临水一太息，解舟当落晖。",
      "上楼人已远，极目鸟空飞。",
      "荆楚时方晏，江湖客未归。",
      "定知吟忆处，林外月光微。"
    ]
  },
  {
    "id": "2e89e42025f58f67783dd9b8bafa6879",
    "title": "送胡臣秀才",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "汴水日夜浅，归船不可留。",
      "天高云就岭，地冷雁回洲。",
      "江馆鱼堪食，家林橘已收。",
      "平生素业在，莫见里人羞。"
    ]
  },
  {
    "id": "2e89e42025f58f67f712d56e53dd6c62",
    "title": "送张秀才之淮南",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "聊为楚客唱，一送淮南行。",
      "出汴远心喜，移舟孤岫横。",
      "危帆将进浦，寒雾不分城。",
      "枚乘旧居处，向来秋草生。"
    ]
  },
  {
    "id": "2e89e42025f58f676b02871726826792",
    "title": "还文雅师书帙",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "编绝不加新，于今十二春。",
      "绿窗重展目，静几勿生尘。",
      "岂爱吾庐日，终将道者亲。",
      "莫嫌同刺字，漫灭看难真。"
    ]
  },
  {
    "id": "2e89e42025f58f6721d4692b7396dae8",
    "title": "送贤良田太丞通判江宁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "世为燕赵客，慷慨有奇才。",
      "对策汉庭后，拜官江国来。",
      "舟从瓜步去，潮自蒋山回。",
      "心寄城头月，相随上古台。"
    ]
  },
  {
    "id": "2e89e42025f58f67d351c3db7caec15d",
    "title": "送邵梦得永康军判官",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "言离洛阳日，正值春风前。",
      "伊水矫白鹭，蜀山鸣杜鹃。",
      "轻袍游宦去，匹马度关年。",
      "若过君平肆，穷通可问焉。"
    ]
  },
  {
    "id": "2e89e42025f58f6791238d1ce10b49f3",
    "title": "送萧监丞浚宰临邑",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "羡君先拜邑，残腊见登车。",
      "远驿寒云重，长郊积雪馀。",
      "行当劝民稼，始信带经锄。",
      "还到济南日，应传古尚书。"
    ]
  },
  {
    "id": "2e89e42025f58f672c364dd7970c45fd",
    "title": "腊日雪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "风毛随校腊，浩浩古原沙。",
      "寒入弓声健，阴藏兔径赊。",
      "马头迷玉勒，鹰背落梅花。",
      "少壮心空在，悠然感岁华。"
    ]
  },
  {
    "id": "2e89e42025f58f67b9a6c90b3d51e8f1",
    "title": "依韵和雍丘尉王秘校",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "东瞻杞国城，半日鸟飞程。",
      "度雁不曾下，新文谁寄评。",
      "旧年因使至，秀句欲人惊。",
      "聊效题斋壁，先贤亦以旌。"
    ]
  },
  {
    "id": "2e89e42025f58f675fd33a351d5d0670",
    "title": "送新安张尉乞侍养归淮甸",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "天兵出塞日，西尉去官初。",
      "却衣老莱服，曾无梅福书。",
      "春郊欲回雁，寒水正沉鱼。",
      "任意归舟驶，风烟亦自如。"
    ]
  },
  {
    "id": "2e89e42025f58f67b8c0f5e6c6c60d4f",
    "title": "依韵和子聪见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尝念饯行舟，风蝉动去愁。",
      "独登孤岸立，不见远帆收。",
      "及送故人尽，亦嗟归迹留。",
      "洛阳君更忆，宁复醉危楼。"
    ]
  },
  {
    "id": "2e89e42025f58f67ebd16df773cf933f",
    "title": "送何遁山人归蜀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春风入树绿，童稚望柴扉。",
      "远壑杜鹃响，前山蜀客归。",
      "到家逢社燕，下马浣征衣。",
      "终日自临水，应知已息机。"
    ]
  },
  {
    "id": "2e89e42025f58f673b84bf6f90dba8c6",
    "title": "曲渚桥送张秘校赴庆州幕",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "野客伐山桂，横为曲渚桥。",
      "势危宁过马，径狭欲通樵。",
      "小艇何妨系，离魂正此销。",
      "想君回首处，虹影在林椒。"
    ]
  },
  {
    "id": "2e89e42025f58f6795f4fd093d75c544",
    "title": "新霁望岐笠山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "北望直百里，峨峨千仞青。",
      "断虹迎日尽，飞雨带龙腥。",
      "阴壑烟云畜，阳崖草木灵。",
      "登临终不厌，时许到兹亭。"
    ]
  },
  {
    "id": "2e89e42025f58f670d5d9a28b4e5d618",
    "title": "昼寝",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尝闻晋高士，时偃北窗风。",
      "及尔寂无虑，始知机尽空。",
      "便便嘲已解，栩栩梦何穷。",
      "一寤复一寐，百年消此中。"
    ]
  },
  {
    "id": "2e89e42025f58f67dc02695ddeb285f4",
    "title": "过白水",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "下马独怀古，翛然临渡风。",
      "真人去来久，流水自无穷。",
      "雨阔沙痕涨，湾平野色通。",
      "曾兴汉家业，今与百川同。"
    ]
  },
  {
    "id": "2e89e42025f58f673727fef7d71a95e6",
    "title": "渐嘉楼望雨陪谢守",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "冒雨上城头，凄凄欲报秋。",
      "云低密藏树，风急暗侵楼。",
      "渐积荷珠重，新添沼鉴幽。",
      "凭栏未能去，公自念民畴。"
    ]
  },
  {
    "id": "2e89e42025f58f6729edfa08b25c1713",
    "title": "奉陪览秀亭抛堶",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "聊为飞砾戏，愈切愈纷如。",
      "自是取势阔，非关用意疏。",
      "误惊花鸟起，乱破锦苔初。",
      "童指拾将秃，多惭贾勇馀。"
    ]
  },
  {
    "id": "2e89e42025f58f6770995bff2cbdab70",
    "title": "伤马",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吾贫只一马，昨日忽云丧。",
      "庭树啮无肤，秋郊谁复放。",
      "空伤骏骨埋，固乏弊帷葬。",
      "况本出天闲，因之重怊怅。"
    ]
  },
  {
    "id": "2e89e42025f58f67e32a225329f38e37",
    "title": "送刘子思殿丞宰巫山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "千里向巴东，青山不可穷。",
      "峡猿初入听，蛮语未全通。",
      "暮雪思梁国，朝云识楚宫。",
      "吏人迎拜处，嘶马入丹枫。"
    ]
  },
  {
    "id": "2e89e42025f58f67271a0829a4dd1308",
    "title": "襄城对雪其二",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "登城望密雪，浩浩川野昏。",
      "谁思五原下，甲色千里屯。",
      "冻禽立枯枝，饥兽啮陈根。",
      "念彼无衣褐，愧此貂裘温。"
    ]
  },
  {
    "id": "2e89e42025f58f6773ef66a5b12a7c91",
    "title": "南阳谢紫微挽词三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "忽惊南郊信，半夜雪中来。",
      "遂哭寝门外，始嗟梁木摧。",
      "文章千古盛，风韵故人哀。",
      "忆昨临湍水，宁知隔夜台。"
    ]
  },
  {
    "id": "2e89e42025f58f6773ef66a5d1485b7e",
    "title": "南阳谢紫微挽词三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "平昔闻严助，承明厌直庐。",
      "请章来未久，捐馆遽何如。",
      "无复淮南谕，曾成太史书。",
      "苍苍不可问，挥涕望輀车。"
    ]
  },
  {
    "id": "2e89e42025f58f6773ef66a5161a1511",
    "title": "南阳谢紫微挽词三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "自古岂无死，贤哉独可悲。",
      "家贫留旅榇，门庆有诸儿。",
      "里社当存祀，邦人定立碑。",
      "还同羊叔子，罢市见遗思。"
    ]
  },
  {
    "id": "2e89e42025f58f67cad7166709735198",
    "title": "教授宋著作还",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "何以拟君子，云鸿肃羽仪。",
      "将过上林苑，先集孝王池。",
      "唼藻有馀乐，渐磐方得时。",
      "野塘归莫晚，白水远连陂。"
    ]
  },
  {
    "id": "2e89e42025f58f67a9b91537a0b0175c",
    "title": "夏日晚霁与崔子登周襄故城",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "雨脚收不尽，斜阳半古城。",
      "独携幽客步，闲阅老农耕。",
      "宝气无人发，阴虫入夜鸣。",
      "余非避喧者，坐爱远风清。"
    ]
  },
  {
    "id": "2e89e42025f58f679d238d4b63a4d06d",
    "title": "观水",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋水漫长堤，郊原上下迷。",
      "孤城闭板筑，高树见巢栖。",
      "耳厌蛙声极，沤生雨点齐。",
      "渚间牛不辨，谁为扫阴霓。"
    ]
  },
  {
    "id": "2e89e42025f58f67f3ea7f63f69d5085",
    "title": "田家",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "高树荫柴扉，青苔照落晖。",
      "荷锄山月上，寻径野烟微。",
      "老叟扶童望，羸牛带犊归。",
      "灯前饭何有，白薤露中肥。"
    ]
  },
  {
    "id": "2e89e42025f58f67188912ef647fc1aa",
    "title": "送李康伯赴武当都监",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "城下汉江流，沧波照鬓秋。",
      "山川包楚塞，风物似荆州。",
      "试听清砧发，何如画角愁。",
      "遥知绝戎事，水味有槎头。"
    ]
  },
  {
    "id": "2e89e42025f58f67537644483fe03412",
    "title": "至香山寺报秀叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "家近心还速，川长马易疲。",
      "望山孤寺出，渡水夕阳迟。",
      "来向林间宿，归须月上时。",
      "只应庭际鹊，已报汝先知。"
    ]
  },
  {
    "id": "2e89e42025f58f67fcd253c2b764cc58",
    "title": "古冢",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "南阳古原上，荒冢若鱼鳞。",
      "剑佩不为土，衣冠应化尘。",
      "枯骸托魑魅，细草没麒麟。",
      "何必问名氏，汉家多近亲。"
    ]
  },
  {
    "id": "2e89e42025f58f678c749b6ed260ba66",
    "title": "依韵和师直仲春雪中马上",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "自倚春风暖，轻袍犯雪来。",
      "过塘迷绿水，拂树杂芳梅。",
      "山蔽峰难辨，樵通径易开。",
      "野行方有味，缓辔不须催。"
    ]
  },
  {
    "id": "2e89e42025f58f67f6b03bdf86c32b99",
    "title": "依韵和师直晚步遍览五垄川",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "穷览川原胜，经行未厌频。",
      "樵深但闻斧，谷暖自留春。",
      "临水何妨坐，看云忽滞人。",
      "谁家烟坞里，竹树远相邻。"
    ]
  },
  {
    "id": "2e89e42025f58f6794e7206ce7cb3c24",
    "title": "暮春过洪氏汝曲小园",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "三月花已休，闲来羡丛薄。",
      "河回地势偏，雨入滩声恶。",
      "绿草旋抽心，青梅犹带萼。",
      "主人归未归，谁省曾游乐。"
    ]
  },
  {
    "id": "2e89e42025f58f672a34d75ab6713c3c",
    "title": "雷秘校入阙拟官时将登舟过辇下",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "与君先后发，同走向京华。",
      "羡跃青骊去，将乘乌榜赊。",
      "著鞭辞宿雨，渡水踏春沙。",
      "闻道求为县，应当学种花。"
    ]
  },
  {
    "id": "2e89e42025f58f67c81d2dcd4309866e",
    "title": "登许昌城望西湖",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "试望许西偏，湖光浸晓烟。",
      "岸痕添宿雨，草色际平田。",
      "夏木阴犹薄，朱荷出未圆。",
      "人闲绿波静，幽鹭插头眠。"
    ]
  },
  {
    "id": "2e89e42025f58f671c8f1893161725ca",
    "title": "许昌晚晴陪从过西湖因咏谢希深蘋风诗怆然有怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "疏云漏斜照，残雨叶间明。",
      "飞盖城头去，澄湖水正平。",
      "荷盛鲛客泪，蔓濯野人缨。",
      "公独思康乐，临流诵句清。"
    ]
  },
  {
    "id": "2e89e42025f58f67ebccf38e6991916a",
    "title": "故原战",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "落日探兵至，黄尘钞骑多。",
      "邀勋轻赴敌，转战背长河。",
      "大将中流矢，残兵空负戈。",
      "散亡归不得，掩抑泣山阿。"
    ]
  },
  {
    "id": "2e89e42025f58f671a5639d7518323d0",
    "title": "故原有战卒死而复苏来说当时事",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "纵横尸暴积，万殒少全生。",
      "饮雨活胡地，脱身归汉城。",
      "野獾穿废灶，妖鵩啸空营。",
      "侵骨剑疮在，无人为不惊。"
    ]
  },
  {
    "id": "2e89e42025f58f674fa5e90ca2776337",
    "title": "西湖闲望",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夏景已多趣，湖边日更佳。",
      "园葵杂红紫，岸柳自攲斜。",
      "雨气收林表，城阴接水涯。",
      "爱闲输白鸟，尽日立汀沙。"
    ]
  },
  {
    "id": "2e89e42025f58f6728421ce627d87bfc",
    "title": "舟次朱家曲寄许下故人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蔼蔼桑柘岸，喧喧鸡犬村。",
      "晚云连雨黑，秋水带沙浑。",
      "稍听邻船语，初分异土言。",
      "虽嗟远朋友，日喜近田园。"
    ]
  },
  {
    "id": "2e89e42025f58f67fe9d39724004ece5",
    "title": "陪淮南转运魏兵部游颖",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "旧传妫氏女，将适楚人时。",
      "筑馆自临水，故台空此基。",
      "因为楚宫媵，来与使车期。",
      "楼上望湖上，烟林晚蔽亏。"
    ]
  },
  {
    "id": "2e89e42025f58f67b0e238a8c24a54d8",
    "title": "淮上杂诗六首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "宿云未全敛，微雨入船疏。",
      "问伴失前后，暝行随疾徐。",
      "相亲沙上雁，自乐水中鱼。",
      "亭午日光透，远分林际居。"
    ]
  },
  {
    "id": "2e89e42025f58f67b0e238a840b564a7",
    "title": "淮上杂诗六首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "轻舟晚投处，聒聒渚禽嘶。",
      "橡子随薪束，蔬科带土携。",
      "岸幽云满石，潮落蚌生泥。",
      "客思无憀极，唯将鲁酒迷。"
    ]
  },
  {
    "id": "2e89e42025f58f67b0e238a8a9cb28c0",
    "title": "淮上杂诗六首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "野雁不知数，翳然川上鸣。",
      "曾无设罗意，空自见船惊。",
      "渺渺拍波去，纷纷孤屿盈。",
      "苦寒非塞外，霜落夜淮清。"
    ]
  },
  {
    "id": "2e89e42025f58f67b0e238a87ec9d8d6",
    "title": "淮上杂诗六首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "舟阁下滩迟，苍黄暮滩上。",
      "偏愁逆水风，更驾崩沙浪。",
      "落日看已昏，渔灯远相向。",
      "夜阑天转寒，坐待潮流涨。"
    ]
  },
  {
    "id": "2e89e42025f58f678edf281c3a3ccbf9",
    "title": "赴霅任君有诗相送仍怀旧赏因次其韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "湖山饶邃处，曾省牧之游。",
      "雁落葑田阔，船过菱渚秋。",
      "野烟昏古寺，波影动危楼。",
      "到日寻题墨，犹应旧壁留。"
    ]
  },
  {
    "id": "2e89e42025f58f673ce432d15988ad23",
    "title": "金山寺",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吴客独来后，楚桡归夕曛。",
      "山形无地接，寺界与波分。",
      "巢鹘宁窥物，驯鸥自作群。",
      "老僧忘岁月，石上看江云。"
    ]
  },
  {
    "id": "2e89e42025f58f67de20b876f791b02e",
    "title": "舟中值雨裴刁二君相与见过",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "江上渰凄凄，天形接野低。",
      "岸痕生旧水，马迹踏春泥。",
      "风急侵衣重，山昏卷幔迷。",
      "谁惊二客论，不愧巨源妻。"
    ]
  },
  {
    "id": "2e89e42025f58f67dcb2c8f6060e0199",
    "title": "甘露寺",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "曾非远城郭，寂尔隔嚣氛。",
      "尚有南朝树，能留北固云。",
      "川涛观海若，霜磬入江濆。",
      "卫国丹青在，孤堂绿桂薰。"
    ]
  },
  {
    "id": "2e89e42025f58f679c57125b4904c98e",
    "title": "依韵和刁经臣读李卫公平泉山居",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "当时植珍木，岂是昧前规。",
      "废宅长春草，故山存旧碑。",
      "已嗟良璧毁，安识古松姿。",
      "叔子每怀慕，此心空自知。"
    ]
  },
  {
    "id": "2e89e42025f58f67885ee0157dc10c92",
    "title": "春日舟中对雪寄刁经臣",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "谁道江南暖，新春见雪飞。",
      "鸥来亲客艇，花乱上人衣。",
      "古郡地偏寂，野窗寒入微。",
      "戴家人不远，欲去未能归。"
    ]
  },
  {
    "id": "2e89e42025f58f670035fe09193daec6",
    "title": "依韵和达观禅师春日雪中见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "密霰来新岁，春阳气渐微。",
      "侵庭草芽冻，纷杂雁行飞。",
      "江寺谁开径，湖山我欲归。",
      "雨花无六出，休怪著人衣。"
    ]
  },
  {
    "id": "2e89e42025f58f679df421d075400170",
    "title": "题滕学士九华山书堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "处山方畏浅，曾慕结深庐。",
      "要与云峰近，宁将野客疏。",
      "涧苗来入俎，林鸟或窥书。",
      "何事轻兹乐，而从出塞车。"
    ]
  },
  {
    "id": "2e89e42025f58f6796a5c40dda5639b5",
    "title": "依韵和武平九月十五日夜北楼望太湖",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "东吴临海若，看月上青冥。",
      "河汉微分练，星辰淡布萤。",
      "细烟沉远水，重露裛空庭。",
      "孤坐饶清兴，惟将影对形。"
    ]
  },
  {
    "id": "2e89e42025f58f671fd7df731b69e208",
    "title": "依韵武平忆玉晨观",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "世路多氛垢，人间浪逐名。",
      "是非还自喻，宠辱固堪惊。",
      "薄宦真何恋，丹砂傥可成。",
      "终寻谷口隐，郑子岂其卿。"
    ]
  },
  {
    "id": "2e89e42025f58f675b0782b243b6c8cd",
    "title": "刘成伯遗建州小片的乳茶十枚因以为答",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "玉斧裁云片，形如阿井胶。",
      "春溪斗新色，寒箨见重包。",
      "价劣万金敌，名将紫笋抛。",
      "桓公不知味，空问楚人茅。"
    ]
  },
  {
    "id": "2e89e42025f58f673235c468c292b840",
    "title": "和寿州宋待制九题熙熙阁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "初日照城楼，流晖及菌阁。",
      "上收花雾红，下见春烟薄。",
      "信美是殊邦，而淹佐时略。",
      "自惭江外人，敢慕淮南作。"
    ]
  },
  {
    "id": "2e89e42025f58f673235c4684e0bcb84",
    "title": "和寿州宋待制九题熙熙阁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "高轩盛丛菊，可以泛绿樽。",
      "馀甘自同荠，忘忧宁用萱。",
      "有木皆剥实，何草不陈根。",
      "独此冒霜艳，芬郁满中园。"
    ]
  },
  {
    "id": "2e89e42025f58f673235c4688584f883",
    "title": "和寿州宋待制九题熙熙阁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "城隅结危栋，仿佛凌烟霓。",
      "平观飞雨来，俯窥巢禽栖。",
      "浩荡孤思发，幂历蔓草齐。",
      "长安去不远，何言西北迷。"
    ]
  },
  {
    "id": "2e89e42025f58f671421ea5e39b5868f",
    "title": "送刘比部",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "青山夜来雨，溪水已潺湲。",
      "侵晓桂旗动，伤离蘋渚前。",
      "百壶临祖道，两桨破春烟。",
      "旧业西河上，归心向日边。"
    ]
  },
  {
    "id": "2e89e42025f58f67da2c853a332a3518",
    "title": "依韵和刘比部留别",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春云已泊帘，浓淡半晴天。",
      "沙草微抽绿，林枝远带烟。",
      "况兹逢晚景，那更送归船。",
      "苦酒聊为酌，无劳辨圣贤。"
    ]
  },
  {
    "id": "2e89e42025f58f6711e99bb9af306118",
    "title": "依韵和乌程李著作四首早春游南园",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "东国春归早，南园百卉宜。",
      "萱芽开翠颖，杏萼破烟姿。",
      "青垄将鸣雉，乔林未啭鹂。",
      "石尤风莫起，芳物畏君吹。"
    ]
  },
  {
    "id": "2e89e42025f58f6715c0641e10a69c62",
    "title": "蕲州广济刘主簿",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "相识虽非久，相亲似旧年。",
      "论文君岂后，尚齿我惭先。",
      "惯狎吴儿水，将浮楚客船。",
      "安知不离恨，高柳正鸣蝉。"
    ]
  },
  {
    "id": "2e89e42025f58f670b4144ce91feb27e",
    "title": "依韵和李宰秋思",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "一叶与风舞，已知天地情。",
      "将令百果实，竞振群虫声。",
      "陶令欲收秫，豳人思誓觥。",
      "更吟君丽句，谁为写钟评。"
    ]
  },
  {
    "id": "2e89e42025f58f6747525f6371439123",
    "title": "茂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "身衣竺乾服，手援牺氏琴。",
      "繁声不愿奏，古意一何深。",
      "晏景托孤艇，倦飞还旧林。",
      "阖闾城下寺，几里认钟音。"
    ]
  },
  {
    "id": "2e89e42025f58f67cd0fe105bdb7811d",
    "title": "唐寺丞知南雄州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前林尚含冻，南国使君行。",
      "逆水春风峭，孤舟桂席轻。",
      "踏歌闻旧俗，信鬼有颓氓。",
      "当识朱衣贵，壶浆拥道迎。"
    ]
  },
  {
    "id": "2e89e42025f58f67fa75fd7c7e61ad2f",
    "title": "张法曹归阙",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "海底日未上，屋头群雀喧。",
      "晨兴溪馆迥，坐听橹声烦。",
      "出户望行舸，羡心如野猿。",
      "暮春余亦去，为见故人言。"
    ]
  },
  {
    "id": "2e89e42025f58f6705192dae683b91f4",
    "title": "送张叔展北归",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "江南春候早，水暖野芹生。",
      "北客欲归日，故人持赠行。",
      "莫嫌为物薄，言采幽兰并。",
      "休惜临流醉，高帆去棹轻。"
    ]
  },
  {
    "id": "2e89e42025f58f67aa04174e5df1003b",
    "title": "僧元复院枕流轩",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "寺外寒流驶，开轩静者栖。",
      "浅深看藻荇，出没爱凫鹥。",
      "一悟此中趣，万缘皆可齐。",
      "谁来惊节物，岸木长春荑。"
    ]
  },
  {
    "id": "2e89e42025f58f677040757091f77e3b",
    "title": "水次髑髅",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "不知谁氏子，枯首在沙洲。",
      "肉化乌鸢腹，肢残波浪头。",
      "曾闻南面乐，宁有九原愁。",
      "厚葬不为贵，汉官其登丘。"
    ]
  },
  {
    "id": "2e89e42025f58f67a9fffcabf21c7bfe",
    "title": "叶大卿挽词",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "位列名卿重，年跻赐几尊。",
      "臧孙宜有后，定国已高门。",
      "旧族声华远，名藩治行存。",
      "秋风箫吹咽，陇隧起云根。"
    ]
  },
  {
    "id": "2e89e42025f58f67a9fffcab8b550fd5",
    "title": "叶大卿挽词",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "自古贤才少，滔滔岂足云。",
      "善人安得见，清誉久来闻。",
      "器陨龙文鼎，魂归马鬣坟。",
      "丰碑几当立，籍甚著遗芬。"
    ]
  },
  {
    "id": "2e89e42025f58f67a9fffcabf7650cd5",
    "title": "叶大卿挽词",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "终始为全德，生荣没亦荣。",
      "里人悲画翣，郡吏拜铭旌。",
      "石马天麟肖，松枝国栋成。",
      "更看追孝意，捧土作新茔。"
    ]
  },
  {
    "id": "2e89e42025f58f6753e8c93d21dbb4b5",
    "title": "和颖上人南徐十咏其九甘露寺",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山头百亩宫，庭下千年树。",
      "在昔甘露霏，尝疑神物护。",
      "阴连殿阁寒，声撼雷霆怒。",
      "瞻影卫公堂，英魂想来去。"
    ]
  },
  {
    "id": "2e89e42025f58f671e536d79b66ef810",
    "title": "邵伯堰下王君玉饯王仲仪赴渭州经略席上命赋",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "未破河西寇，朝廷尚有忧。",
      "淮南命儒帅，塞上足封侯。",
      "莫擐黄金甲，须存百胜谋。",
      "昔尝经黠虏，今去正防秋。"
    ]
  },
  {
    "id": "2e89e42025f58f67be4e082bb57c28d1",
    "title": "悼亡三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "结发为夫妇，于今十七年。",
      "相看犹不足，何况是长捐。",
      "我鬓已多白，此身宁久全。",
      "终当与同穴，未死泪涟涟。"
    ]
  },
  {
    "id": "2e89e42025f58f67be4e082bb7ac445c",
    "title": "悼亡三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "每出身如梦，逢人强意多。",
      "归来仍寂寞，欲语向谁何。",
      "窗冷孤萤入，宵长一雁过。",
      "世间无最苦，精爽此销磨。"
    ]
  },
  {
    "id": "2e89e42025f58f67be4e082be696ef07",
    "title": "悼亡三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "从来有修短，岂敢问苍天。",
      "见尽人间妇，无如美且贤。",
      "譬令愚者寿，何不假其年。",
      "忍此连城宝，沉埋向九泉。"
    ]
  },
  {
    "id": "2e89e42025f58f6747814fa67b6b085d",
    "title": "泪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "平生眼中血，日夜自涓涓。",
      "泻出愁肠苦，深于浸沸泉。",
      "红颜将洗尽，白发亦根连。",
      "此恨古皆有，不须愚与贤。"
    ]
  },
  {
    "id": "2e89e42025f58f678136098bcaf38ea1",
    "title": "得李殿丞端州砚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "鲛龙所窟处，其石美且坚。",
      "蛮匠斫为砚，汉官求费钱。",
      "持归向都邑，争乞如瓦砖。",
      "岂识万里险，谬窃好事传。"
    ]
  },
  {
    "id": "2e89e42025f58f675d983e92bac24bf6",
    "title": "送赵升卿之韶幕",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "舟车历尽险，风物乃还君。",
      "俎肉应多味，虞韶不复闻。",
      "林鸣异音鸟，山冒欲晴云。",
      "若吊张丞相，空祠旧近坟。"
    ]
  },
  {
    "id": "2e89e42025f58f67f23b427463f9808b",
    "title": "辛著作知西京永宁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "跃马西畿令，家茔在洛阳。",
      "衣沾寒食雨，花发故宫墙。",
      "冷淡鸠鸣屋，宽闲水满塘。",
      "送君悲渐老，空忆钓伊鲂。"
    ]
  },
  {
    "id": "2e89e42025f58f67763421bb9a718c66",
    "title": "并游",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "并出惭羸驾，康衢懒著鞭。",
      "蹇驴能胜马，擘道去如烟。",
      "何用嗟迟疾，从来有后先。",
      "所期皆一至，我到尔应还。"
    ]
  },
  {
    "id": "2e89e42025f58f6714e93332e9b21872",
    "title": "元夕同次道中道平叔如晦赋诗得闲字",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "金舆在阊阖，箫吹满人寰。",
      "九陌行如昼，千门夜不关。",
      "星通河汉上，珠乱里闾间。",
      "谁与联轻骑，宵长月正闲。"
    ]
  },
  {
    "id": "2e89e42025f58f67c4b11f9361cb2796",
    "title": "闻卖韭黄蓼甲",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "百物冻未活，初逢卖菜人。",
      "乃知粪土暖，能发萌芽春。",
      "柔美已先荐，阳和非不均。",
      "芹根守天性，憔悴涧之滨。"
    ]
  },
  {
    "id": "2e89e42025f58f67fcdd8b975e1827c4",
    "title": "董著作尝为参谋归话西事",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "子说颇骁勇，筑城收汉疆。",
      "提兵无百骑，偷路执生羌。",
      "大将罪专辄，举军皆感伤。",
      "归来出万死，羸马亦摧藏。"
    ]
  },
  {
    "id": "2e89e42025f58f67567654054522fe13",
    "title": "董安员外之信州铅山簿",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古岸绿蒲老，春帆逆水轻。",
      "烹鲜聊以芼，溯险复兼程。",
      "可用兹时乐，无将远道惊。",
      "曾为江上客，因赠北人行。"
    ]
  },
  {
    "id": "2e89e42025f58f67a7b6ecf398dda7a9",
    "title": "胥员外之复州景陵尉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "城隅汉水阔，正足槎头鳊。",
      "采荇兼登俎，施罛不贵钱。",
      "江帆风势美，竹屋雨声连。",
      "必有苍苔碣，留为好事传。"
    ]
  },
  {
    "id": "2e89e42025f58f67244ee3029df3b6da",
    "title": "李审言归郑州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尝从京索间，跃马望春山。",
      "气象归王国，丘陵接汉关。",
      "长榆啼鸟乱，细草牧陂闲。",
      "老厌行涂路，因歌送子还。"
    ]
  },
  {
    "id": "2e89e42025f58f675baa2e8c81b72e4f",
    "title": "李舍人见过",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春泥无处所，穷巷少人行。",
      "忽枉青丝骑，曾非白面生。",
      "笑言聊与适，鸡黍未尝烹。",
      "莫叹余贫甚，吾侪业本清。"
    ]
  },
  {
    "id": "2e89e42025f58f67aca4fd1800172399",
    "title": "哭尹子渐",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "故人河内守，昨日报已亡。",
      "同气泣上党，悲风生太行。",
      "曩为众所惜，今复人共伤。",
      "阮籍本真率，感慨寿不长。"
    ]
  },
  {
    "id": "2e89e42025f58f670325b4cccf4ee931",
    "title": "李廷臣",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夹路青青草，随君去未休。",
      "亦将离思远，还共翠心抽。",
      "细藉车轮稳，薰牵野蔓柔。",
      "王孙归不久，冉冉莫经秋。"
    ]
  },
  {
    "id": "2e89e42025f58f67c01fc06c62999db0",
    "title": "朱樱",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "明珠摘木末，红露贮金盘。",
      "始见侍臣赐，已为黄雀残。",
      "味兼羊酪美，食厌楚梅酸。",
      "苑囿东周盛，累累映叶丹。"
    ]
  },
  {
    "id": "2e89e42025f58f67a73f0efc42b809b9",
    "title": "五月五日",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "屈氏已沉死，楚人哀不容。",
      "何尝奈谗谤，徒欲却蛟龙。",
      "未泯生前恨，而追没后踪。",
      "沅湘碧潭水，应自照千峰。"
    ]
  },
  {
    "id": "2e89e42025f58f67aadc53949ae42200",
    "title": "送谢寺丞新赐及第赴扶沟宰",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "世所重登科，如君特才选。",
      "丽赋惊宗工，妙誉动京辇。",
      "行鹢路非遐，双旗风欲展。",
      "聊阅民版馀，应不负坟典。"
    ]
  },
  {
    "id": "2e89e42025f58f67adafb10def63e007",
    "title": "送郑太保瀛州都监",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋气入关河，匈奴久已和。",
      "雕弓聊可试，宝剑不须磨。",
      "草木将摇落，牛羊自寝讹。",
      "能知塞垣景，持以赠吾歌。"
    ]
  },
  {
    "id": "2e89e42025f58f67bf9990fc47ad6ee0",
    "title": "送刁安丰",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尝游芍陂上，颇见楚人为。",
      "水有鸟鱼美，土多姜芋宜。",
      "宁无董生孝，将奉叔敖祠。",
      "旧令乃吾友，寄声于此时。"
    ]
  },
  {
    "id": "2e89e42025f58f6716f55b015d04cbc6",
    "title": "和张士曹应之晚景",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "远空云解驳，南陌雨初收。",
      "独鸟去烟外，斜阳明树头。",
      "凉飙虚枕席，涨涝起汀洲。",
      "会有从军役，将离更暮愁。"
    ]
  },
  {
    "id": "2e89e42025f58f673f7caa71fce81013",
    "title": "寄王江州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "休嗟谪官去，山根胜穷边。",
      "当职言无隐，他时事好还。",
      "何尝闻堠火，唯是对炉烟。",
      "潮到盆城否，犹期信可传。"
    ]
  },
  {
    "id": "2e89e42025f58f6739f2c23eeefa4cce",
    "title": "西湖对雪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "独玩湖中雪，移舟水冻湾。",
      "寒塘起孤雁，危树失前山。",
      "著物偏能积，冲风不碍还。",
      "无惭子猷兴，都尽剡溪间。"
    ]
  },
  {
    "id": "2e89e42025f58f679cd343ec1987d101",
    "title": "雪后资政侍郎西湖宴集偶书",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "潭心不冻处，雁鹜自相依。",
      "积雪正无际，因风忽起飞。",
      "初惊如避弋，复下信忘机。",
      "偶得从公饮，聊书此景归。"
    ]
  },
  {
    "id": "2e89e42025f58f67c12ea7369af42e16",
    "title": "汝州后池听水",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春水泉脉动，分岩临涧源。",
      "津津出石齿，泠泠萦竹根。",
      "犹和野云翠，复落郡池喧。",
      "心静意自适，不知朝市烦。"
    ]
  },
  {
    "id": "2e89e42025f58f6728364e5827aa3ce0",
    "title": "依韵和通判二月十五日雨中",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "仲春月既望，物候恰分中。",
      "窗听五更雨，花开前日风。",
      "诗成止酒后，病怯举杯空。",
      "短发虽然黑，心如一老翁。"
    ]
  },
  {
    "id": "2e89e42025f58f67e2f04701d564290f",
    "title": "感春之际以病止酒水丘有简云时雨乍晴物景鲜丽疑其未是止酒时因成短章奉答",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "东风固无迹，何处见春归。",
      "土逐草心坼，雨兼花片飞。",
      "虽怜柔甲长，只恐艳条稀。",
      "君但惜晴景，休言止酒非。"
    ]
  },
  {
    "id": "2e89e42025f58f67ee23fbdaa66ab107",
    "title": "春寒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春昼自阴阴，云容薄更深。",
      "蝶寒方敛翅，花冷不开心。",
      "亚树青帘动，依山片雨临。",
      "未尝辜景物，多病不能寻。"
    ]
  },
  {
    "id": "2e89e42025f58f67ab20cc42b4550094",
    "title": "和",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "公言牡丹盛，未睹古人诗。",
      "品众自争贵，叶多方见奇。",
      "名因他姓著，色为别根移。",
      "华发我何感，洛阳年少时。"
    ]
  },
  {
    "id": "2e89e42025f58f67ac424a727bada64c",
    "title": "洛阳牡丹",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古来多贵色，殁去定何归。",
      "清魄不应散，艳花还所依。",
      "红栖金谷妓，黄值洛川妃。",
      "朱紫亦皆附，可言人世稀。"
    ]
  },
  {
    "id": "2e89e42025f58f679ef95dd02c818d50",
    "title": "夏日对雨偶成寄韩仲文兄弟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "日日城头雨，还愁湖上波。",
      "窗中人自听，门外潦应多。",
      "不畏车生耳，还愁麦化蛾。",
      "吾庐无所有，频看壁间梭。"
    ]
  },
  {
    "id": "2e89e42025f58f67cf9baa888736906b",
    "title": "梨花忆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "欲问梨花发，江南信始通。",
      "开因寒食雨，落尽故园风。",
      "白玉佳人死，青铜宝镜空。",
      "今朝两眼泪，怨苦属衰公。"
    ]
  },
  {
    "id": "2e89e42025f58f6710002524faac1f30",
    "title": "早至颖",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夜发晓未止，独行淮水西。",
      "明知寒草露，暗湿瘦骢蹄。",
      "半灭竹林火，数闻茅屋鸡。",
      "秋天畏残暑，不为月光迷。"
    ]
  },
  {
    "id": "2e89e42025f58f67022d95af70ba9bf4",
    "title": "颍水",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "颍水苦流瀑，浅平秋与冬。",
      "岸深开地势，底碧写天容。",
      "道枉随湾去，村遥近日逢。",
      "迷鱼是潭曲，宁见窟蛟龙。"
    ]
  },
  {
    "id": "2e89e42025f58f6711589c15828658dd",
    "title": "谢晏相公",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "刻意向诗笔，行将三十年。",
      "尝经长者目，未及古人肩。",
      "昔慕荀文若，多称王仲宣。",
      "今惭此微贱，重辱相君怜。"
    ]
  },
  {
    "id": "2e89e42025f58f673ed4edb948e21bf7",
    "title": "水苔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "深苔何所若，苦咏费毫尖。",
      "绕绕水仙发，茸茸蛟客髯。",
      "绿萦秋石净，嫩值翠篙黏。",
      "尚芼参差荇，薄言无此嫌。"
    ]
  },
  {
    "id": "2e89e42025f58f67c88217e31052f081",
    "title": "以近诗贽尚书晏相公忽有酬赠之什称之甚过不敢辄有所叙谨依韵缀前日坐末教诲之言以和",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尝记论诗语，辞卑名亦沦。",
      "宁从陶令野，不取孟郊新。",
      "琢砾难希宝，嘘枯强费春。",
      "今将风什付，可与二南陈。"
    ]
  },
  {
    "id": "2e89e42025f58f67c562098d8c261ea2",
    "title": "李密学遗苔酱脯云是自采为之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "潩流寒且急，岸草已凋摧。",
      "石发尚堪把，江人曾不来。",
      "谁知乌榜去，留采碧潭隈。",
      "持作吴乡味，能令案渌杯。"
    ]
  },
  {
    "id": "2e89e42025f58f6738ba5f413c534b1c",
    "title": "送长陵清辨师归宁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山房古柏暗，近在汉陵边。",
      "天供不为乐，母心常所悬。",
      "朝途发根冷，暮野鸟行先。",
      "子道岂殊众，谁云绝世缘。"
    ]
  },
  {
    "id": "2e89e42025f58f67b3ed55e3b880e648",
    "title": "依韵和李密学会流杯亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "园林固足胜，景著必人贤。",
      "将泛杯中物，远分湖水泉。",
      "来从百花底，转向众宾前。",
      "易醉缘多病，陪公愧少年。"
    ]
  },
  {
    "id": "2e89e42025f58f67ae0aea28fb538d51",
    "title": "王道损赠永兴冰蜜梨四颗",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "名果出西州，霜前竞以收。",
      "老嫌冰熨齿，渴爱蜜过喉。",
      "色向瑶盘发，甘应蚁酒投。",
      "仙桃无此比，不畏小儿偷。"
    ]
  },
  {
    "id": "2e89e42025f58f676b4e99589351bfc6",
    "title": "前此诸韩来饮独仲连以小儿病不至明日仲连有夜坐见怀之什因成答章",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夜与贤豪饮，方闻默坐时。",
      "我斟相乐酒，君咏寄来诗。",
      "莫恨殊喧寂，真缘笃爱慈。",
      "何当因雪兴，过此未应迟。"
    ]
  },
  {
    "id": "2e89e42025f58f67ed3b66415c4698d3",
    "title": "与仲文子华陪观新水硙",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "湖壖此兴硙，许俗见仍稀。",
      "激射聊因势，回环岂息机。",
      "水如岩下过，人悟雪中归。",
      "坐想韩夫子，心应不道非。"
    ]
  },
  {
    "id": "2e89e42025f58f676b71b2a11de4c503",
    "title": "与道损仲文子华陪泛西湖",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "冰消湖已绿，渺渺鸭头春。",
      "船学吴儿刺，吟稀楚老新。",
      "对山怜去鸟，隔树识游人。",
      "谁念沧江上，风柔采白蘋。"
    ]
  },
  {
    "id": "2e89e42025f58f674917aa79065c9aea",
    "title": "和仲文西湖野步至新堰二首其一",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "决决堰根水，层层湖上田。",
      "寒鱼犹著底，白鹭已飞前。",
      "履惜春泥滑，衣从涩蔓牵。",
      "偶来成野望，归兴自留连。"
    ]
  },
  {
    "id": "2e89e42025f58f67fd488ad5a8112e15",
    "title": "送韩奉礼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "将欲侍亲去，独要予赠言。",
      "世风还自有，文体不须论。",
      "稍爱春波急，微生野岸根。",
      "舟行宁觉远，几日到都门。"
    ]
  },
  {
    "id": "2e89e42025f58f674e740c3a87bee4e8",
    "title": "诸韩来会别",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "诸韩行有日，别思更依依。",
      "独叹从予少，还看似子稀。",
      "呼童聊奏酒，洒水为开扉。",
      "苏合染裘美，雪中阊阖归。"
    ]
  },
  {
    "id": "2e89e42025f58f673fd4a70f79c353f8",
    "title": "次韵和玉汝对月见怀西轩",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "坐见沙头月，复怜衣上辉。",
      "正如从我饮，还欲照君归。",
      "相逐影徒是，共嗟欢已非。",
      "夜深依岸落，寒色入伤违。"
    ]
  },
  {
    "id": "2e89e42025f58f67c4b329eaa9f82023",
    "title": "喜雨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "冬涉春无雨，侵晨忽沛然。",
      "燕曾知社后，雷未发声前。",
      "细湿林花暗，轻沾土脉全。",
      "看看一百五，风势莫狂颠。"
    ]
  },
  {
    "id": "2e89e42025f58f67e39dfbe54454be16",
    "title": "西湖观新出鹅儿道损持国曼叔请予赋之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春抱畏雷后，鷇开形已完。",
      "嫩毛轻染檗，小掌未全丹。",
      "见物初能啑，浮波尚怕寒。",
      "山阴无道士，更长换应难。"
    ]
  },
  {
    "id": "2e89e42025f58f672e6e1105f2df2954",
    "title": "哭尹师鲁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "谪死古来有，无如君甚冤。",
      "文章不世用，器业欲谁论。",
      "野鸟灾王傅，招辞些屈原。",
      "平生洛阳友，零落几人存。"
    ]
  },
  {
    "id": "2e89e42025f58f67c53aa7558dddb179",
    "title": "泛舟和持国",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "绿源去未穷，夹岸树蒙蒙。",
      "弱蔓低侵水，残芳不隐丛。",
      "浣衣思越妇，折笋拟江童。",
      "薄暮回船处，潭鱼动镜中。"
    ]
  },
  {
    "id": "2e89e42025f58f672a7e0d7a17f92f19",
    "title": "七夕",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古来传织女，七夕渡明河。",
      "巧意世争乞，神光谁见过。",
      "隔年期已拙，旧俗验方讹。",
      "五色金盘果，蜘蛛浪作窠。"
    ]
  },
  {
    "id": "2e89e42025f58f67bdcdbdbe969f796a",
    "title": "同诸韩及孙曼叔晚游西湖三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "晚日城头落，轻鞍果下凉。",
      "野蜂衔水沫，舟子剥菱黄。",
      "木老识秋气，径幽闻草香。",
      "幅巾聊去检，不作楚人狂。"
    ]
  },
  {
    "id": "2e89e42025f58f67bdcdbdbe4fb8c6e8",
    "title": "同诸韩及孙曼叔晚游西湖三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "烁电未成雨，凉风先入衣。",
      "青天忽开影，红日尚馀晖。",
      "蛱蝶作团起，蜻蜓相戴飞。",
      "嘲谑不觉夕，跨马月中归。"
    ]
  },
  {
    "id": "2e89e42025f58f67b653c69f71580400",
    "title": "韩玉汝遗澄心纸二轴初得此物欧阳永叔又得于宋次道又得于君伯氏子华今则四矣",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "三得澄心纸，吾尝再有诗。",
      "粗能条本末，不复语兴衰。",
      "堪入右军迹，惭无幼妇辞。",
      "君家兄弟意，将此比乌丝。"
    ]
  },
  {
    "id": "2e89e42025f58f679d4fa96b28b0a68c",
    "title": "咏王宗说园黄木芙蓉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "水中兼木末，相拟有嘉花。",
      "玉蕊圻蒸粟，金房落晚霞。",
      "涉江从楚女，采菊听陶家。",
      "事与离骚异，吾将搴以夸。"
    ]
  },
  {
    "id": "2e89e42025f58f677ed91da069f8dc25",
    "title": "依韵和发运",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "答影陶潜兴，长吟为我听。",
      "与之相遇日，曾不异于形。",
      "动静随生趣，存藏委曜灵。",
      "庄周疾走意，推本置诸铭。"
    ]
  },
  {
    "id": "2e89e42025f58f675cf45089adf4357d",
    "title": "送王宗说寺丞归南京",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "晏岁欲飞雪，满天含冻云。",
      "犯寒单骑速，猎吹紫裘薰。",
      "庭鹊还先喜，池鸿去始闻。",
      "公应问贫贱，善说莫如君。"
    ]
  },
  {
    "id": "2e89e42025f58f67d24df005cb4fc83e",
    "title": "李审言将归河阳值雪遗金波酒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朔吹卷天吼，远郊无鸟飞。",
      "忽惊门户白，昨夜打窗微。",
      "闾巷我方懒，关山君独归。",
      "翻能寄醇酎，为此解寒威。"
    ]
  },
  {
    "id": "2e89e42025f58f67024fb4dae1b23f7b",
    "title": "对残雪怀欧阳永叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "穷腊一尺雪，跨春气逾严。",
      "童仆苦病瘃，庭户无与杴。",
      "日消夜复冻，霰积泥相腌。",
      "懒出独怀远，何由寄江帆。"
    ]
  },
  {
    "id": "2e89e42025f58f67d8a481517e71c1a3",
    "title": "闰正月二日夜张氏纳妇",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "婚姻贵及时，周有摽梅诗。",
      "雪后花争发，人归室且宜。",
      "坐中传漏鼓，户外转星旗。",
      "环佩遥闻出，当修庙见仪。"
    ]
  },
  {
    "id": "2e89e42025f58f679654dde190528162",
    "title": "送陶太博通判广信军",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "平时易水头，不复起边愁。",
      "壮士去来久，寒波空自流。",
      "临塘移鹭羽，隔戍见毡裘。",
      "半似江南美，军和胜宴游。"
    ]
  },
  {
    "id": "2e89e42025f58f674682aee2bbc1a8b0",
    "title": "宣麻",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "彬美下一国，曾无相印酬。",
      "莫惊除拜峻，自是战功优。",
      "壮士颇知勇，诸儒方贵谋。",
      "淮西封亦薄，裴度死生羞。"
    ]
  },
  {
    "id": "2e89e42025f58f67aea9c1b31f6d7778",
    "title": "胧月",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夜晴初见月，云薄未分明。",
      "高树尚无影，远鸿时有声。",
      "下阶嫌履湿，闭户认苔生。",
      "寂寂墙阴暝，更长已渐倾。"
    ]
  },
  {
    "id": "2e89e42025f58f6731015c2fe40905ea",
    "title": "兵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "太平无战阵，汉卒久生骄。",
      "金甲不曾擐，犀弓应自调。",
      "嗟为燎原火，终作覆巢枭。",
      "若使威刑立，三军岂敢嚣。"
    ]
  },
  {
    "id": "2e89e42025f58f67f52936123834919c",
    "title": "泥",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "一夜添春雨，中衢长旧泥。",
      "屐黏忧折齿，马滑畏颠蹄。",
      "去啄从江鹤，相呼任竹鸡。",
      "朝来放朝请，始与逸人齐。"
    ]
  },
  {
    "id": "2e89e42025f58f67a1661b6516695a66",
    "title": "闻韩仲文使归",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "传道使车回，柳条黄未开。",
      "晓寒非绝漠，春色近章台。",
      "名马北方至，宾鸿南国来。",
      "明朝斋祓见，天子始称才。"
    ]
  },
  {
    "id": "2e89e42025f58f67b1b757ff8219e75e",
    "title": "未晴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "未晴初止雨，蒸润尚侵衣。",
      "缺月如羞出，荒云不肯归。",
      "杏花朱欲绽，梅萼雪将稀。",
      "远雁来何急，冲风湿翅飞。"
    ]
  },
  {
    "id": "2e89e42025f58f6712aa25885c7878ba",
    "title": "夜阴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "月色明还暗，云寒散复浓。",
      "古堂移魍魉，积雾合蛟龙。",
      "湿菌飞萤出，苍苔上朽重。",
      "独吟嗟向老，气涩觉偏慵。"
    ]
  },
  {
    "id": "2e89e42025f58f674cc5bac9b58ba707",
    "title": "夜晴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "新晴月正明，频听夜乌惊。",
      "未向高枝稳，时为绕树声。",
      "群飞自纷泊，众鸟不屏营。",
      "躁静于焉见，谁能度物情。"
    ]
  },
  {
    "id": "2e89e42025f58f672bf0178327827640",
    "title": "古鉴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古鉴得荒冢，土花全未磨。",
      "背菱尖尚在，鼻兽角微讹。",
      "月暗虾䗫蚀，尘昏魍魉过。",
      "但令光彩发，表里是山河。"
    ]
  },
  {
    "id": "2e89e42025f58f6751d1dce0969683e0",
    "title": "橐驼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "鸣驼出西域，衔尾自连连。",
      "汉驿凌云去，胡人踏雪牵。",
      "常时识风候，过碛辨沙泉。",
      "老觉肉封侧，犹蒙锦帕鲜。"
    ]
  },
  {
    "id": "2e89e42025f58f6779f6accc9730b030",
    "title": "李庭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "纫丝作长带，正胜茱萸纹。",
      "冉冉仍垂绋，𤎥𤎥自有薰。",
      "鲜华非称我，修饰未如君。",
      "曾不日来取，贤哉知礼云。"
    ]
  },
  {
    "id": "2e89e42025f58f67724b5f32d90ecd1c",
    "title": "贫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "生甘类原宪，死不学陶朱。",
      "但乐诗书在，未忧钟鼎无。",
      "耻随波上下，难免鬼歔歈。",
      "陋巷曲肱者，终朝还似愚。"
    ]
  },
  {
    "id": "2e89e42025f58f672673734f6a59bbda",
    "title": "燕",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "涎涎只来燕，飞飞自舞空。",
      "轻如汉家后，斜避楚台风。",
      "斗折撩沙觜，相高接草虫。",
      "向人全不畏，切莫入吴宫。"
    ]
  },
  {
    "id": "2e89e42025f58f67a6886e757a045cf8",
    "title": "韩子华约游园上马后雨作遂归",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "谁约玩春物，狂风云骤开。",
      "摆丛多落蕊，蔽路足昏埃。",
      "逆水燕迎雨，将生鹅怕雷。",
      "嵇康今转懒，骑马半途回。"
    ]
  },
  {
    "id": "2e89e42025f58f672fd480a72a52c0a3",
    "title": "集英殿赐百官宴以雨放",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春来无点雨，三月始闻雷。",
      "晓殿鸣檐急，群公罢食回。",
      "燕迎风翅健，马踏雾泥开。",
      "晚觉微阳透，飞光上绿槐。"
    ]
  },
  {
    "id": "2e89e42025f58f6796f25bcb0daf07ac",
    "title": "刁景纯期水门再别以风雨不往",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "饯客客未至，明朝当更来。",
      "风雨寻船懒，车马向城回。",
      "乌帽吹觉重，清樽想谁开。",
      "终期江上见，俗礼聊损裁。"
    ]
  },
  {
    "id": "2e89e42025f58f6705f1712a7bc8e878",
    "title": "韩子华访石昌言不遇石有诗韩邀和答",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尝闻载酒者，去访子云居。",
      "乃值徒御出，遂令谈笑虚。",
      "为黍宁乏具，题凤岂有诸。",
      "一听负荆语，还想蔺相如。"
    ]
  },
  {
    "id": "2e89e42025f58f67ff8fd02e72821f5c",
    "title": "施景仁邀咏泗州普照王寺古桧",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "来寻淮上寺，老桧莫知年。",
      "劫火已镕像，樛枝宁改烟。",
      "根拿怪石入，节驳苍苔坚。",
      "欲问浮波箭，空嗟此独传。"
    ]
  },
  {
    "id": "2e89e42025f58f672b2d4b1d96610da1",
    "title": "长芦江口",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "风驾晚潮急，浪头相趁过。",
      "水归瓜步小，船下秣陵多。",
      "鸥舞不停翅，燕飞轻帖波。",
      "今来学楚客，薄暮爱渔歌。"
    ]
  },
  {
    "id": "2e89e42025f58f67f5838cf318dae217",
    "title": "过褐山矶值风",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山口风偏急，矶头水似煎。",
      "喧声殊倦听，逆上正难牵。",
      "暗石谁愁碍，长途未拟前。",
      "江心看白浪，卷起大于船。"
    ]
  },
  {
    "id": "2e89e42025f58f673fe10f09ea600cd2",
    "title": "褐山矶上港中泊",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "风恶舟难进，聊依浦里村。",
      "岸潮生蓼节，滩浪聚芦根。",
      "日脚看看雨，江心渐渐昏。",
      "篙师知蟹窟，取以助清樽。"
    ]
  },
  {
    "id": "2e89e42025f58f673b13a90acd0a09d4",
    "title": "昭亭潭上别",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "行舟晚解去，亲戚各还家。",
      "泪落正湿衣，肠翻如转车。",
      "借是昭亭水，相随亦有涯。",
      "予今游宦意，曾不学匏瓜。"
    ]
  },
  {
    "id": "2e89e42025f58f6785751c62146e6d03",
    "title": "与夏侯绎张唐民游蜀冈大明寺",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋叶已多蠹，古原看更荒。",
      "废城无马入，破冢有狐藏。",
      "寒日稍清迥，寒山分漭苍。",
      "田衣指白水，此下是雷塘。"
    ]
  },
  {
    "id": "2e89e42025f58f6745de8224dae335a7",
    "title": "宿邵埭闻雨因买藕芡人回呈永叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋雨雁来急，夜舟人未眠。",
      "乱风灯不定，暝色树相连。",
      "寒屋猛添响，湿窗愁打穿。",
      "明朝持藕使，书此寄公前。"
    ]
  },
  {
    "id": "2e89e42025f58f671de6c407aafdf4c8",
    "title": "牛背双鸲鹆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "牛背双鸲鹆，烟陂共入时。",
      "草枯行解美，日晚趁群迟。",
      "闲载宁辞远，相鸣不间雌。",
      "初惊牧人去，飞上野桑枝。"
    ]
  },
  {
    "id": "2e89e42025f58f67c7c21f0888d6d63f",
    "title": "广陵欧阳永叔赠寒林石砚屏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "磷磷石岸上，浓淡树林分。",
      "隔水见寒岛，暗枝藏宿云。",
      "贤哉吾益友，持以赠离群。",
      "琥珀不须问，中心多化蚊。"
    ]
  },
  {
    "id": "2e89e42025f58f67db997099935d344e",
    "title": "岸贫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "无能事耕穫，亦不有鸡豚。",
      "烧蚌晒槎沫，织蓑依树根。",
      "野芦编作室，青蔓与为门。",
      "稚子将荷叶，还充犊鼻裈。"
    ]
  },
  {
    "id": "2e89e42025f58f67cbeaef270121c211",
    "title": "村豪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "日击收田鼓，时称大有年。",
      "烂倾新酿酒，饱载下江船。",
      "女髻银钗满，童袍毳氎鲜。",
      "里胥休借问，不信有官权。"
    ]
  },
  {
    "id": "2e89e42025f58f67d863bcf3363349e2",
    "title": "荇",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "荇叶光于水，钩牵入远汀。",
      "浅黄双蛱蝶，五色小蜻蜓。",
      "老死怀江女，飘浮笑楚萍。",
      "西风莫苦急，孤蕊有馀馨。"
    ]
  },
  {
    "id": "2e89e42025f58f676dd4def9929b9c5f",
    "title": "晚日",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "晚日晴还暖，人闲见物机。",
      "叶枯虫自裹，窗响蜜寻归。",
      "林下见收柿，水边闻捣衣。",
      "吾嗟久为客，却愧寄荆扉。"
    ]
  },
  {
    "id": "2e89e42025f58f67c43dd7001057d685",
    "title": "淮阴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "青环瘦铁缆，系在淮阴城。",
      "水胫多长短，林枝有直横。",
      "山夔一足走，妖鸟九头鸣。",
      "韩信祠堂古，谁将胯下平。"
    ]
  },
  {
    "id": "2e89e42025f58f677006525b9e845d3f",
    "title": "九月二日梦后寄裴如晦",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "裴生安健否，试问雁经过。",
      "处士赋鹦鹉，将军养骆驼。",
      "食鱼今饱未，索米奈贫何。",
      "昨夜分明梦，持书认篆窠。"
    ]
  },
  {
    "id": "2e89e42025f58f6753c8be6e272bb956",
    "title": "昭信淮上",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "清淮渺然去，白浪势如奔。",
      "同发已先远，独行将向昏。",
      "洲长宁辨路，夜泊偶依村。",
      "灯火稍觉乱，应闻人语喧。"
    ]
  },
  {
    "id": "2e89e42025f58f67d8471d152b637c2a",
    "title": "泊下黄溪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "黄溪晚来泊，得见田家微。",
      "刺艇斜阳下，耕洲载耒归。",
      "牛鸣向牢犊，犬喜入人衣。",
      "复有返樵者，檐枯翘雉肥。"
    ]
  },
  {
    "id": "2e89e42025f58f67de44278621797b87",
    "title": "涡口",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋水见滩底，浅沙交浪痕。",
      "白鱼跳处急，宿雁下时昏。",
      "带月入涡尾，落帆防石根。",
      "清淮行未尽，明日又前村。"
    ]
  },
  {
    "id": "2e89e42025f58f678d3882a07830f27a",
    "title": "涂山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古传神禹迹，今向旧山阿。",
      "莫问辛壬娶，从来甲子多。",
      "夜淮低激射，朝江上嵯峨。",
      "荒庙立泥骨，岩头风雨过。"
    ]
  },
  {
    "id": "2e89e42025f58f6744a0374d69149cbd",
    "title": "泊橛涧观渡",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "隔岸呼舟楫，临河立马牛。",
      "解鞍沙上憩，沉网渚间收。",
      "残日衔沙尾，孤帆落戍头。",
      "莫愁暄作雨，晚水白烟浮。"
    ]
  },
  {
    "id": "2e89e42025f58f67ab38c4ece723aca8",
    "title": "颍上得鲤鱼为脍怀馀姚谢师厚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "青蓑潭上老，赪尾网中鱼。",
      "买作秋盘脍，还思远客书。",
      "越齑橙熟久，楚饭稻舂初。",
      "虽去故乡远，不嫌为馔疏。"
    ]
  },
  {
    "id": "2e89e42025f58f67e422359808aa218f",
    "title": "村醪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "雨湿破荆篱，风摇树亚旗。",
      "小槽声不急，挈榼问沽迟。",
      "摘果野棠熟，望人船火随。",
      "灯前相对饮，还似昔过时。"
    ]
  },
  {
    "id": "2e89e42025f58f67153bf89eea60ac6a",
    "title": "发匀陵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋雨密无迹，蒙蒙在一川。",
      "孤村望渐远，去鸟飞已先。",
      "向晚云漏日，微光人倚船。",
      "安知偶自适，落岸逢沙泉。"
    ]
  },
  {
    "id": "2e89e42025f58f67f2d3771bfd4994b7",
    "title": "闻雁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "湿云夜不散，薄处微有星。",
      "孤雁去何急，一声愁更听。",
      "心应失旧侣，翅已高青冥。",
      "几日江海上，凫鸥共满汀。"
    ]
  },
  {
    "id": "2e89e42025f58f6728eb07ec4d1e6d12",
    "title": "牵船人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "沙洲折脚雁，疑人铺翅行。",
      "奈何暮雨来，复值寒风生。",
      "湿毛染泥滓，缩颈无鸣声。",
      "尔辈正若此，犹胜被坚兵。"
    ]
  },
  {
    "id": "2e89e42025f58f6789c0330faba2b0e1",
    "title": "田人夜归",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "田收野更迥，墟里隔烟陂。",
      "荒径已风急，独行唯犬随。",
      "荆扉候不掩，稚子望先知。",
      "自是一生乐，何须闾井为。"
    ]
  },
  {
    "id": "2e89e42025f58f67b2d49bbed1e268b6",
    "title": "行次颍州闻张甥宗亮不捷乡荐以诗唁而迎之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "风前汝阴道，雨冷江南书。",
      "始叹与意异，何惭定鉴疏。",
      "但能存楚玉，切莫道黔驴。",
      "不负当时约，驰迎一乘车。"
    ]
  },
  {
    "id": "2e89e42025f58f67180fc440c5a9cd8a",
    "title": "闻橹",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "静夜有舟下，中流闻橹声。",
      "隔窗灯已暗，卷幔月微明。",
      "渐向寒湾远，遥应宿枕惊。",
      "客心何苦急，曾是不缘名。"
    ]
  },
  {
    "id": "2e89e42025f58f6741738d44018534d5",
    "title": "将次项城阻风舟不能进",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "逆水寒风急，轻舟晚不前。",
      "因来泊古渡，聊且上平田。",
      "草软行方稳，鹑惊去瞥然。",
      "却寻孤岸远，吹帻乱华颠。"
    ]
  }
]