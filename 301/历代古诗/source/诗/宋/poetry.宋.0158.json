[
  {
    "id": "2e89e420f03388ba0afa6df7a63f374b",
    "title": "病减枕上五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "多情春梦草生池，起欲寻芳力尚疲。",
      "未解维摩无一语，故应习气欲题诗。"
    ]
  },
  {
    "id": "2e89e420f03388ba0afa6df7d0e2e7ac",
    "title": "病减枕上五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "尘埃子石蒙蛛网，残落霜毫暗藓纹。",
      "未把语言为戏剧，新年不作送穷文。"
    ]
  },
  {
    "id": "2e89e420f03388ba0afa6df73da637e8",
    "title": "病减枕上五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "三釜承亲计已疏，万钟行道竟何如。",
      "安贫未赴阇黎饭，信命宁裁宰相书。"
    ]
  },
  {
    "id": "2e89e420f03388bab605ad84f5421a51",
    "title": "闻许景受上书被召二首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "九万须凭负翼风，男儿端不为贫穷。",
      "当时三顾应虚出，毕竟论功要有终。"
    ]
  },
  {
    "id": "2e89e420f03388bab605ad846ecc995d",
    "title": "闻许景受上书被召二首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "男儿出处欲如神，莫谩将身过许人。",
      "今日万人看中鹄，挟弓持矢且逡巡。"
    ]
  },
  {
    "id": "2e89e420f03388baa5dc2a7f6e72715f",
    "title": "观猎",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "苍鹰黄犬五花骢，木落风高箭上弓。",
      "三穴若能搜狡兔，九天方可下冥鸿。"
    ]
  },
  {
    "id": "2e89e420f03388ba7061571b53d49426",
    "title": "登奔牛堰山亭",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "桑阴浓处已深春，小市喧呼迥不闻。",
      "谁与山头共游戏，静看禽鸟斗纷纷。"
    ]
  },
  {
    "id": "2e89e420f03388ba5c4f0c55c8d2f703",
    "title": "秋夕",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "衰榆弱柳未经霜，已见飘零片片黄。",
      "雨后晚风生户牖，莫将灯火汗清凉。"
    ]
  },
  {
    "id": "2e89e420f03388baab994929737fa8b5",
    "title": "通州夏雨",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "长风卷地驱炎暑，暴雨翻空送晚凉。",
      "只此蚊蝇俱扫迹，不须迢递待秋霜。"
    ]
  },
  {
    "id": "2e89e420f03388bae0df3963a7f43939",
    "title": "延平林力道阁上观水二首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "千重翠巘分三岸，十里寒潭合两溪。",
      "更得横流吞险濑，岂嫌春水浊如泥。"
    ]
  },
  {
    "id": "2e89e420f03388bae0df3963f9b27d7a",
    "title": "延平林力道阁上观水二首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "要看春水拍天流，更为溪山一日留。",
      "谁遣白云迷眼界，坐令归思入扁舟。"
    ]
  },
  {
    "id": "2e89e420f03388ba1c31ee38666a3394",
    "title": "看论语四首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "明明孔圣能毋四，的的曾参所贵三。",
      "一部鲁论开圣域，古人无死要重参。"
    ]
  },
  {
    "id": "2e89e420f03388ba1c31ee389eaf56da",
    "title": "看论语四首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "天道文章岂两岐，雷声渊默本同时。",
      "如何子贡能言者，说与无言更有疑。"
    ]
  },
  {
    "id": "2e89e420f03388ba1c31ee38fa9e4211",
    "title": "看论语四首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "陋巷从容一事无，不因邻斗出吾庐。",
      "箪瓢岂是忘忧物，自是从容乐有馀。"
    ]
  },
  {
    "id": "2e89e420f03388ba1c31ee38ecaaf345",
    "title": "看论语四首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "直从尧舜以中传，又到东丘续断弦。",
      "看取子思亲的处，始知论语自无偏。"
    ]
  },
  {
    "id": "2e89e420f03388ba8b1a2c10966bf414",
    "title": "梦得亭上",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "雷霆卷地滩声急，旌旆摇空树影寒。",
      "千古西山留爽气，雨馀容我倚栏看。"
    ]
  },
  {
    "id": "2e89e420f03388ba5aedd09ab548f976",
    "title": "留别邓南夫四首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "平生交友各飘蓬，只有丸丸雪后松。",
      "万里归来还往绝，独君时许略从容。"
    ]
  },
  {
    "id": "2e89e420f03388ba5aedd09a3df3d29a",
    "title": "留别邓南夫四首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "昂昂劲气初无作，荡荡奇胸久息机。",
      "容我醉时开谠论，一轩明月夜忘归。"
    ]
  },
  {
    "id": "2e89e420f03388ba5aedd09a3593aa32",
    "title": "留别邓南夫四首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "有子才如汗血驹，新门高大可容车。",
      "故应袖手藏深渺，怜我冰霜涉畏途。"
    ]
  },
  {
    "id": "2e89e420f03388ba5aedd09ad24bcf8c",
    "title": "留别邓南夫四首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "比余于玉有奇文，一落泥涂十二春。",
      "惭愧深知同鲍叔，尚言荆璞定逢人。"
    ]
  },
  {
    "id": "2e89e420f03388ba0bbcef27ef4af3f6",
    "title": "和如愚思剑溪",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "佳人经岁隔参辰，柳绿桃红奈远情。",
      "遥想玉楼春睡起，一江风日弄清明。"
    ]
  },
  {
    "id": "2e89e420f03388ba98df413750820ae4",
    "title": "和子静三绝亭竹二首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "窗外度声风宛转，庭前舒影月分明。",
      "参横斗转情无尽，骨冷魂清梦不成。"
    ]
  },
  {
    "id": "2e89e420f03388ba98df41375282a212",
    "title": "和子静三绝亭竹二首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "霜雪岂能摧劲节，埃尘无复入虚怀。",
      "故应淡薄无人管，不是子猷谁复来。"
    ]
  },
  {
    "id": "2e89e420f03388ba1a332b55a735c7c3",
    "title": "和子静三绝渔父一首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "一声横笛起芦花，惊断天边雁字斜。",
      "白首饱谙鲈鳜美，未能连夜网游虾。"
    ]
  },
  {
    "id": "2e89e420f03388ba1ad12c37188bb469",
    "title": "舟中诵子静江上之作为和二绝",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "月下长吟露湿衣，谪仙尝忆谢玄晖。",
      "澄江一句无今古，何似晴空独鸟飞。"
    ]
  },
  {
    "id": "2e89e420f03388ba1ad12c37c9a9d0e6",
    "title": "舟中诵子静江上之作为和二绝",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "扁舟直与石相摩，得到平流幸已多。",
      "夜泊寒潭风不定，更忧雷雨作惊波。"
    ]
  },
  {
    "id": "2e89e420f03388ba4cfcd80324b2625c",
    "title": "午睡怀安县风篁亭",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "旌旗蔽野阶除寂，环佩鸣空枕簟凉。",
      "梦断钧天知是想，一沟泉落乐声长。"
    ]
  },
  {
    "id": "2e89e420f03388bafb0c4454435dba83",
    "title": "翁承事挽词五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "徐行直视日如愚，律己齐家尽可书。",
      "九十一年由砥道，肯令荆棘敝衣裾。"
    ]
  },
  {
    "id": "2e89e420f03388bafb0c4454de133386",
    "title": "翁承事挽词五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "不将尧舜等瞿昙，简语宁同卖菜添。",
      "惆怅老成无复见，一时流俗正清谈。"
    ]
  },
  {
    "id": "2e89e420f03388bafb0c44544b72be91",
    "title": "翁承事挽词五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "苦语熏心不易忘，它时闻教我为详。",
      "须知令尹多仁术，寔自严君有义方。"
    ]
  },
  {
    "id": "2e89e420f03388bafb0c445498a63367",
    "title": "翁承事挽词五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "霜髯碧眼照华灯，夹道游人避履声。",
      "曾是元宵随步月，西风何忍见铭旌。"
    ]
  },
  {
    "id": "2e89e420f03388bafb0c4454f27415bd",
    "title": "翁承事挽词五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "楼阁溪山两斗雄，中横千丈未雩龙。",
      "当时令尹儿啼处，依旧东流绕七峰。"
    ]
  },
  {
    "id": "2e89e420f03388bae23603cce1bcd784",
    "title": "泊舟延平二绝",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "野梅飘尽喜春归，又见溪桃片片飞。",
      "醉卧暖风呼不醒，乱红无数点人衣。"
    ]
  },
  {
    "id": "2e89e420f03388bae23603cc2294ed40",
    "title": "泊舟延平二绝",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "星河不动水东流，夜影摇空逼钓舟。",
      "梦破沧浪歌在耳，欲寻溪友向烟洲。"
    ]
  },
  {
    "id": "2e89e420f03388ba035da9b801bf5ce4",
    "title": "赠别杨至游三首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "醉乡佳处许谁临，幸有匏尊可共斟。",
      "要试从前宽窄量，但知空盏莫辞深。"
    ]
  },
  {
    "id": "2e89e420f03388ba035da9b8fac4a506",
    "title": "赠别杨至游三首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "和平简易是吾师，自有家风更问谁。",
      "不是妙年狂气歇，可能从我独无疑。"
    ]
  },
  {
    "id": "2e89e420f03388ba035da9b805d48710",
    "title": "赠别杨至游三首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "贪瞋痴尽即如如，究竟心源一法无。",
      "应悟濓溪真古佛，始知伊洛是醇儒。"
    ]
  },
  {
    "id": "2e89e420f03388baf6226c25b3ee05db",
    "title": "书室独坐",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "春入庭柯寸寸蓝，风檐孤坐怯轻衫。",
      "青天白日从来好，柏树桃花子细参。"
    ]
  },
  {
    "id": "2e89e420f03388ba403ddbbb7e7e77b4",
    "title": "自浦城放船下建安寄庞几先",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "扁舟西下趁残阳，目断云边归雁行。",
      "短棹莫辞风浪恶，人间平地有羊肠。"
    ]
  },
  {
    "id": "2e89e420f03388ba403ddbbb84785234",
    "title": "自浦城放船下建安寄庞几先",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "茅柴也解发清狂，仰看云天尽十觞。",
      "白首岁寒犹道路，自怜无意避风霜。"
    ]
  },
  {
    "id": "2e89e420f03388ba1a2f0d9575ded4c1",
    "title": "交溪静安院见许尉题壁次韵",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "柱颐修剑上凌烟，自古功名亦偶然。",
      "钟鼎山林俱不恶，一瓢吾欲尽馀年。"
    ]
  },
  {
    "id": "2e89e420f03388ba8fdc4c4498beb6d5",
    "title": "黄兵部生辰四首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "中朝人物竞推先，富贵前途看永年。",
      "九万里程飞正远，八千春干久弥坚。"
    ]
  },
  {
    "id": "2e89e420f03388ba8fdc4c443e7d2302",
    "title": "黄兵部生辰四首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "南国初持使节回，斑衣仍把锦新裁。",
      "大椿更向萱堂祝，长到春来共寿杯。"
    ]
  },
  {
    "id": "2e89e420f03388ba8fdc4c445fed78f6",
    "title": "黄兵部生辰四首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "蚤岁飞荣应宿郎，至今鸡舌尚含香。",
      "未应驷马夸流俗，只为慈亲乐故乡。"
    ]
  },
  {
    "id": "2e89e420f03388ba8fdc4c44e2da5fa2",
    "title": "黄兵部生辰四首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "地上泉流府库充，艰难天与岁时丰。",
      "他时若论关中漕，合数萧何第一功。"
    ]
  },
  {
    "id": "2e89e420f03388baecf6f9ac224a1e86",
    "title": "遁斋有感",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "达士岂嫌祠灶请，虞人安可以旌招。",
      "由来不恋五斗粟，自是叩门胜折腰。"
    ]
  },
  {
    "id": "2e89e420f03388ba06c9a6a9cd7a1dde",
    "title": "戏题延平阁上",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "黄昏欲去更凭栏，珍重银蟾照胆寒。",
      "可是歌眉能系别，人间无此好溪山。"
    ]
  },
  {
    "id": "2e89e420f03388ba06c9a6a90e1ba519",
    "title": "戏题延平阁上",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "西风吹露湿峨冠，迥立三山二水间。",
      "后夜江楼应殢酒，一钩残月与谁看。"
    ]
  },
  {
    "id": "2e89e420f03388ba72c0dba0b4729536",
    "title": "小诗七首寄养蒙兼呈景骏",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "粥鱼斋鼓网蛛窠，古寺长廊客少过。",
      "唯有一溪明月在，夜寒偏向断垣多。"
    ]
  },
  {
    "id": "2e89e420f03388ba72c0dba07e25ec90",
    "title": "小诗七首寄养蒙兼呈景骏",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "斜阳不到竹阴幽，小径萦纡傍碧流。",
      "行到草深桥断处，却乘明月泛归舟。"
    ]
  },
  {
    "id": "2e89e420f03388ba72c0dba0fc875ebe",
    "title": "小诗七首寄养蒙兼呈景骏",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "它时樽酒对春风，夜雨霏霏抵晓钟。",
      "但说寻常往来地，岂知重到有丹枫。"
    ]
  },
  {
    "id": "2e89e420f03388ba72c0dba0a19a17b8",
    "title": "小诗七首寄养蒙兼呈景骏",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "太史溪头十里间，朝阳峰下水涵天。",
      "青鞋不踏红尘陌，梦断僧窗又一年。"
    ]
  },
  {
    "id": "2e89e420f03388ba72c0dba069c79192",
    "title": "小诗七首寄养蒙兼呈景骏",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "才疏不下孔北海，道广更师陈太丘。",
      "世路风波无着处，却寻真隐得清游。"
    ]
  },
  {
    "id": "2e89e420f03388ba72c0dba0aad0d1a7",
    "title": "小诗七首寄养蒙兼呈景骏",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "二妙胸中万顷宽，诗成千字海涛翻。",
      "已能共入渊骞室，自是同登李杜坛。"
    ]
  },
  {
    "id": "2e89e420f03388ba72c0dba01ff8fdfe",
    "title": "小诗七首寄养蒙兼呈景骏",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "晚交谁似两龚清，冰雪情怀独老成。",
      "扬秕在前容齿长，积薪居上看文鸣。"
    ]
  },
  {
    "id": "2e89e420f03388ba6b5e15e31b7a3e54",
    "title": "三绝句寄几先",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "阳明连络四支中，胃气由来处处通。",
      "但使黄婆能饱饭，客邪端的不须攻。"
    ]
  },
  {
    "id": "2e89e420f03388ba6b5e15e3667272de",
    "title": "三绝句寄几先",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "冷暖平生既自知，是中无病欲谁医。",
      "但思寒热从何得，未用长吟谴鬼诗。"
    ]
  },
  {
    "id": "2e89e420f03388ba6b5e15e3a4e7983b",
    "title": "三绝句寄几先",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "敌犯东南夜垒惊，却防西北有奇兵。",
      "将军坚卧鼻雷吼，七国峥嵘次第平。"
    ]
  },
  {
    "id": "2e89e420f03388ba9c20ebf803f78ca5",
    "title": "道出南浦见萧子庄十首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "雾压山城石径遥，笋舆乘月度溪桥。",
      "已投柳舍人方起，却访鳣堂市未嚣。"
    ]
  },
  {
    "id": "2e89e420f03388ba9c20ebf8d8579ad3",
    "title": "道出南浦见萧子庄十首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "墙仞未容肩可及，豹斑时许管能窥。",
      "相逢一笑无馀事，明月满怀心自知。"
    ]
  },
  {
    "id": "2e89e420f03388ba9c20ebf89522a01a",
    "title": "道出南浦见萧子庄十首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "雨丝收尽暮天凉，万窍号风酿晓霜。",
      "待趁新晴出闽岭，夜谈还喜漏偏长。"
    ]
  },
  {
    "id": "2e89e420f03388ba9c20ebf836abb864",
    "title": "道出南浦见萧子庄十首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "平生交契独公深，岁晚那无裹饭心。",
      "白首它年林下约，此盟端的几时寻。"
    ]
  },
  {
    "id": "2e89e420f03388ba9c20ebf8e6f881a7",
    "title": "道出南浦见萧子庄十首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "五年重见各苍颜，往事纷纷醉梦间。",
      "不为投闲多暇日，岂能千里谒龟山。"
    ]
  },
  {
    "id": "2e89e420f03388ba9c20ebf8e4fa1399",
    "title": "道出南浦见萧子庄十首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "龟山涉世若虚舟，触处忘怀得自由。",
      "道大不容长役役，心闲无事只休休。"
    ]
  },
  {
    "id": "2e89e420f03388ba9c20ebf8369087db",
    "title": "道出南浦见萧子庄十首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "了斋已复归黄壤，便恐人间此道微。",
      "后代不知谁得法，只今无复更传衣。"
    ]
  },
  {
    "id": "2e89e420f03388ba9c20ebf8ba61c7e9",
    "title": "道出南浦见萧子庄十首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "四海知心有几人，淡然今与鬼为邻。",
      "天下共冤渠不恨，平生忧国自忘身。"
    ]
  },
  {
    "id": "2e89e420f03388ba9c20ebf82a942ed7",
    "title": "道出南浦见萧子庄十首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "斯文初不间衡茅，但有玄经岂患嘲。",
      "骐骥从他千里足，鹪鹩容我一枝巢。"
    ]
  },
  {
    "id": "2e89e420f03388ba9c20ebf894b87336",
    "title": "道出南浦见萧子庄十首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "我在龙潭直下居，西来应不少双鱼。",
      "故人南浦如相忆，为寄平安尺素书。"
    ]
  },
  {
    "id": "2e89e420f03388ba5f88794a516fcbf2",
    "title": "二月五日入都厅久坐候山甫不至厅前桃花一夜风雨落尽感事写怀",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "簿书堆里只匆匆，过眼繁红夜雨中。",
      "可念青春看又老，一杯无计略从容。"
    ]
  },
  {
    "id": "2e89e420f03388babaedb29a2303923f",
    "title": "过崇仁莫宿山寺书事",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "驿路涂泥一尺深，竹舆高下历千岑。",
      "愁霖洗尽梅梢雪，把酒无人慰此心。"
    ]
  },
  {
    "id": "2e89e420f03388ba0ee842bba46a2ed8",
    "title": "自梅花村回道中书壁四首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "刺水秧针出已齐，雨馀膏泽未全犁。",
      "道傍牛喘无情问，惭愧林间布谷啼。"
    ]
  },
  {
    "id": "2e89e420f03388ba0ee842bb315ea81a",
    "title": "自梅花村回道中书壁四首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "线路萦纡绕乱山，笋舆追逐棘林间。",
      "艰难那解苏疲瘵，自笑奔驰未得闲。"
    ]
  },
  {
    "id": "2e89e420f03388ba0ee842bbfcde39b2",
    "title": "自梅花村回道中书壁四首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "野花无数不知名，映竹临流若有情。",
      "扫尽残红春去后，乱山深处眼增明。"
    ]
  },
  {
    "id": "2e89e420f03388ba0ee842bb732ec124",
    "title": "自梅花村回道中书壁四首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "城郭初看委地红，川原今见绿蒙茸。",
      "惊人节物催华发，留滞穷山醉梦中。"
    ]
  },
  {
    "id": "2e89e420f03388baa16242843c6780ea",
    "title": "邑中诸公见和再用前韵",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "郭外盈畴草又齐，十年犹负带经犁。",
      "未应五斗能留我，端为痴儿索饭啼。"
    ]
  },
  {
    "id": "2e89e420f03388baa1624284c2881e13",
    "title": "邑中诸公见和再用前韵",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "马上悠悠梦故山，茅斋依旧水云间。",
      "长怀窃辔尘沙外，岂愿骈头十二闲。"
    ]
  },
  {
    "id": "2e89e420f03388baa1624284758c5fa8",
    "title": "邑中诸公见和再用前韵",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "冷艳幽香不可名，老年春去独关情。",
      "林深雾暗何由见，赖有薰风为证明。"
    ]
  },
  {
    "id": "2e89e420f03388baa1624284779cb904",
    "title": "邑中诸公见和再用前韵",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "看尽愁人万点红，晓来双鬓白于茸。",
      "它时傥记江南梦，画我黄梅细雨中。"
    ]
  },
  {
    "id": "2e89e420f03388bab470dbc5242c6891",
    "title": "夏日雨后戏书",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "雷霆挟雨惊残梦，萧艾乘风醒宿酲。",
      "黄檗一杯清昼永，张罗谁复问交情。"
    ]
  },
  {
    "id": "2e89e420f03388ba6d762ca6d1101648",
    "title": "和司录行县道中偶风雨有感之作六首其三",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "非关浓艳能倾国，可是幽香解返魂。",
      "正尔雕零废吟赏，欲留佳丽度晨昏。"
    ]
  },
  {
    "id": "2e89e420f03388ba6d762ca6958dd8d8",
    "title": "和司录行县道中偶风雨有感之作六首其三",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "酴醾卧雨有馀态，芍药倚风无限情。",
      "正是江南花欲尽，淡云来往日微明。"
    ]
  },
  {
    "id": "2e89e420f03388ba6d762ca6276c6937",
    "title": "和司录行县道中偶风雨有感之作六首其三",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "山头漠漠烟藏树，山下潺潺水满溪。",
      "全胜长安花柳陌，万人尘里逐轮蹄。"
    ]
  },
  {
    "id": "2e89e420f03388ba6d762ca6a09d52e1",
    "title": "和司录行县道中偶风雨有感之作六首其三",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "江山似为诗人设，风雨故应春日多。",
      "醉里吟哦聊自适，眼前开落莫谁何。"
    ]
  },
  {
    "id": "2e89e420f03388ba7e1d49c6eff66051",
    "title": "归自郡城见道中山矾盛开",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "梅豆班班已满枝，暗香犹未吐酴醾。",
      "和风暖日江南路，正是山矾烂漫时。"
    ]
  },
  {
    "id": "2e89e420f03388bae4aa838ff9560d95",
    "title": "山寺早梅三首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "竹篱茅舍近前溪，烟淡风微月上迟。",
      "认得暗香来去处，夜寒无路觅横枝。"
    ]
  },
  {
    "id": "2e89e420f03388bae4aa838f258a3eb4",
    "title": "山寺早梅三首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "冰雪情怀未遽开，芝兰风味已先回。",
      "故人隔岁无因见，一夜月明何处来。"
    ]
  },
  {
    "id": "2e89e420f03388bae4aa838f6cb6ac48",
    "title": "山寺早梅三首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "丹萼犹含绰约肌，水边篱落雪晴时。",
      "此间妙得无言意，只有西湖处士诗。"
    ]
  },
  {
    "id": "2e89e420f03388bad032d5d5bff28522",
    "title": "又题山寺二首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "云间初日惨无光，天外归鸿岂恋行。",
      "短景去人如掣电，不应留滞野梅香。"
    ]
  },
  {
    "id": "2e89e420f03388bad032d5d5e811cc52",
    "title": "又题山寺二首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "云母烧香不见烟，夜深斋阁闭龙涎。",
      "此生暇日真难得，萧寺重来已四年。"
    ]
  },
  {
    "id": "2e89e420f03388ba3f4a02f999334843",
    "title": "即席和焦贯道",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "马上无端骨肉消，老来功业正寥寥。",
      "便须举白追年少，莫恨红妆不我饶。"
    ]
  },
  {
    "id": "2e89e420f03388ba9df1feb62177edad",
    "title": "赵元述庆得子次韵",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "贫家岂有石麒麟，说梦哦诗愧杜陵。",
      "但得过庭追孔鲤，不愁传钵欠卢能。"
    ]
  },
  {
    "id": "2e89e420f03388ba5b4959625683c893",
    "title": "次韵光祖避地眉溪十绝",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "眼在句中宁易知，意存言外一何微。",
      "柏舟故是仁人事，岂为淹留念奋飞。"
    ]
  },
  {
    "id": "2e89e420f03388ba5b49596254841401",
    "title": "次韵光祖避地眉溪十绝",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "浮木如何济巨川，积薪其下火将然。",
      "是中已有安身地，许尔垂绅玉几前。"
    ]
  },
  {
    "id": "2e89e420f03388ba5b4959623ba02fa8",
    "title": "次韵光祖避地眉溪十绝",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "弄云微月淡回廊，十室连甍占上方。",
      "谁道各无容足地，夜谈犹欲致时康。"
    ]
  },
  {
    "id": "2e89e420f03388ba5b49596205234f7d",
    "title": "次韵光祖避地眉溪十绝",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "少年凭恃气方强，肤理微邪未觉伤。",
      "迨得病深无治法，始知先甲是农黄。"
    ]
  },
  {
    "id": "2e89e420f03388ba5b49596208c728b2",
    "title": "次韵光祖避地眉溪十绝",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "访道寻幽历万山，神仙元不在山间。",
      "须知对面长相失，莫叹乔松去不还。"
    ]
  },
  {
    "id": "2e89e420f03388ba5b4959628d70d54a",
    "title": "次韵光祖避地眉溪十绝",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "四海黔黎共一君，须知盗贼亦吾民。",
      "由来齐梃胜秦甲，要在人如父子亲。"
    ]
  },
  {
    "id": "2e89e420f03388ba5b495962fc105d19",
    "title": "次韵光祖避地眉溪十绝",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "当时先主得关张，能使西川弱胜强。",
      "今日中原岂无士，坐愁豺虎乱要荒。"
    ]
  },
  {
    "id": "2e89e420f03388ba5b495962c069e9dc",
    "title": "次韵光祖避地眉溪十绝",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "污莱正尔肥蚯蚓，滞穗那能饱鸒斯。",
      "布谷似嫌新历缓，每从清晓报农时。"
    ]
  },
  {
    "id": "2e89e420f03388ba5b4959621956afa9",
    "title": "次韵光祖避地眉溪十绝",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "何人更下仲举榻，举世愿登元礼门。",
      "千古家声君与我，未知何以起斯文。"
    ]
  },
  {
    "id": "2e89e420f03388ba5b49596229494d5e",
    "title": "次韵光祖避地眉溪十绝",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "了斋力欲排邪说，谁遣奇穷道不兴。",
      "长恨人亡琴亦往，赖传心法有卢能。"
    ]
  },
  {
    "id": "2e89e420f03388ba5353ce9656713ff0",
    "title": "眉溪与光祖共谈得四绝句",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "乾坤今古自昭然，此意何劳密处论。",
      "不是逢人喜倾倒，正应公事合公言。"
    ]
  },
  {
    "id": "2e89e420f03388ba5353ce969398d31e",
    "title": "眉溪与光祖共谈得四绝句",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "青山雨后足奇态，好鸟檐间无俗音。",
      "纵使曲生难会面，可无毛颖解传心。"
    ]
  },
  {
    "id": "2e89e420f03388ba5353ce961dc42bb4",
    "title": "眉溪与光祖共谈得四绝句",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "流泉为演秘密藏，枕上声从涧底来。",
      "半夜梦回听说偈，似传衣钵向黄梅。"
    ]
  },
  {
    "id": "2e89e420f03388ba5353ce96329779d6",
    "title": "眉溪与光祖共谈得四绝句",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "溪边索共桃花笑，雨打风吹扫地空。",
      "待访灵云旧消息，急流无处觅残红。"
    ]
  },
  {
    "id": "2e89e420f03388ba13b9455a78fa55b9",
    "title": "交溪庵中因检药囊偶成",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "道人头上经春雪，不羡少年何首乌。",
      "已觉老来甘草莽，便当归去访田庐。"
    ]
  },
  {
    "id": "2e89e420f03388bacbc14710bace9748",
    "title": "初到临安二首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "风际管弦朝病酒，云中楼阁夜闻香。",
      "十年一梦沙河路，独步春泥觉燕忙。"
    ]
  },
  {
    "id": "2e89e420f03388bacbc147106c547049",
    "title": "初到临安二首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "青鞋踏雨花铺径，朱舰凌风柳拂堤。",
      "天竺旧游心已懒，孤山行处路应迷。"
    ]
  },
  {
    "id": "2e89e420f03388baf725d287e51ba276",
    "title": "钱塘江",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "潮头驾月冲残梦，水色浮空送峭寒。",
      "十幅轻蒲连夜发，不知身到海门山。"
    ]
  },
  {
    "id": "2e89e420f03388ba80eae84d5e483f23",
    "title": "兴国灿老往漳州二偈送之",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "江梅又趁一阳回，身在旃檀林下来。",
      "行到漳南香未歇，百花闻此一时开。"
    ]
  },
  {
    "id": "2e89e420f03388ba80eae84de3388197",
    "title": "兴国灿老往漳州二偈送之",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "浮云出岫本无心，桔槔俯仰人所引。",
      "一大藏教留后人，看与不看渠自省。"
    ]
  },
  {
    "id": "2e89e420f03388bac22f03f968ef1884",
    "title": "邓端友临要阁五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "昔年曾到十三楼，一日西湖十顷秋。",
      "寒碧轩中最宜暑，只缘修竹近清流。"
    ]
  },
  {
    "id": "2e89e420f03388bac22f03f925db11e3",
    "title": "邓端友临要阁五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "十里烟波竹外溪，隔溪青嶂绕窗扉。",
      "诗人不见东坡老，直节空馀一尺围。"
    ]
  },
  {
    "id": "2e89e420f03388bac22f03f91fba616f",
    "title": "邓端友临要阁五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "谁家多竹门可款，临要阁前沙岸傍。",
      "谩道薰风能解愠，正应苍玉自生凉。"
    ]
  },
  {
    "id": "2e89e420f03388bac22f03f921c06ef4",
    "title": "邓端友临要阁五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "繁枝盖地欲成幄，杰干凌空不碍檐。",
      "为语韩公莫除好，此间风月岂须添。"
    ]
  },
  {
    "id": "2e89e420f03388bac22f03f9473b4b5d",
    "title": "邓端友临要阁五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "甘苦元从舌上知，竹间风味与谁期。",
      "万竿可斩从人说，一榻乘凉要自嬉。"
    ]
  },
  {
    "id": "2e89e420f03388ba88caa8da7b15b0b2",
    "title": "端友和临要阁诗再次韵五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "茅斋西望水边楼，亦复开轩对奕秋。",
      "欲效子猷偏种竹，竹前那得一溪流。"
    ]
  },
  {
    "id": "2e89e420f03388ba88caa8da5af926ed",
    "title": "端友和临要阁诗再次韵五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "乘兴谁当访剡溪，竹间应复掩双扉。",
      "也知剧暑攻人急，正赖青双一解围。"
    ]
  },
  {
    "id": "2e89e420f03388ba88caa8da63eb4677",
    "title": "端友和临要阁诗再次韵五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "午窗青梦接羲皇，茗碗无多置我傍。",
      "此味若令儿辈觉，人间容有竹风凉。"
    ]
  },
  {
    "id": "2e89e420f03388ba88caa8da7d33d528",
    "title": "端友和临要阁诗再次韵五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "宿霭初收一卷帘，万山腾沓拥飞檐。",
      "静看野色连苍竹，便觉闲中气味添。"
    ]
  },
  {
    "id": "2e89e420f03388ba88caa8da67cf3569",
    "title": "端友和临要阁诗再次韵五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "不将朝服换斑衣，正以亲年慰所期。",
      "却恐英名喧众口，未容莱子作儿嬉。"
    ]
  },
  {
    "id": "2e89e420f03388baab5f02b14bd0119a",
    "title": "庆邓德达得子",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "海中仙果真难得，天上麒麟必异才。",
      "速客未为汤饼供，荐觞须俟鲤鱼来。"
    ]
  },
  {
    "id": "2e89e420f03388bae8b4bdc007fe25fe",
    "title": "题兴国寺碧落轩",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "北山其下僧伽塔，影落轩前草树间。",
      "谁向月明看白牯，静中相对两俱闲。"
    ]
  },
  {
    "id": "2e89e420f03388bae8b4bdc0f5d482fb",
    "title": "题兴国寺碧落轩",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "休论暮四同朝四，且说前三与后三。",
      "造物戏人无足较，老禅深处要重参。"
    ]
  },
  {
    "id": "2e89e420f03388ba97ff042abafbacbb",
    "title": "端友以桂浆两樽见惠赋诗六首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "白衣挈榼踵吾门，颇说双泉更有兄。",
      "洗盏为君开醉色，不知人世有王闳。"
    ]
  },
  {
    "id": "2e89e420f03388ba97ff042a1aee5fb6",
    "title": "端友以桂浆两樽见惠赋诗六首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "秋水无声泻玉觥，镜奁初启净无尘。",
      "未将滋味夸殊胜，已觉风神最恼人。"
    ]
  },
  {
    "id": "2e89e420f03388ba97ff042ae7ba701f",
    "title": "端友以桂浆两樽见惠赋诗六首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "浊者为贤圣是清，古人无复论甘辛。",
      "因观表里如冰玉，始信荀杨未尽醇。"
    ]
  },
  {
    "id": "2e89e420f03388ba97ff042a60ef9d61",
    "title": "端友以桂浆两樽见惠赋诗六首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "鼠窃跳梁十里间，数杯中夜得安眠。",
      "千艘雷动人方扰，一榻山颓我自仙。"
    ]
  },
  {
    "id": "2e89e420f03388ba97ff042ae4f675ac",
    "title": "端友以桂浆两樽见惠赋诗六首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "饷我两樽才斗许，客来索饮不论升。",
      "明朝此物岂易得，纵有市酤宁独醒。"
    ]
  },
  {
    "id": "2e89e420f03388ba97ff042aee35abf6",
    "title": "端友以桂浆两樽见惠赋诗六首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "投辖谁云有祖风，啜醨难与贵人同。",
      "竹林若许供鸡黍，助我醇醪幸少丰。"
    ]
  },
  {
    "id": "2e89e420f03388ba2bfe243b67085c71",
    "title": "代句龙君辅上潼州令",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "卓鲁当时事，风流莫与班。",
      "最成三载后，名在两川间。",
      "桑梓深聆德，弦歌幸毖顽。",
      "牛刀淹试可，骥足暂投闲。",
      "偃室何当造，膺门早许扳。",
      "丹墀初受命，墨绶遽言还。",
      "何子方游学，终童未出关。",
      "梁园今万里，蜀道自千山。",
      "籍眼终多白，莱衣念戏斑。",
      "归期春服就，潼水会承颜。"
    ]
  },
  {
    "id": "2e89e420f03388ba6eb63a85d1271469",
    "title": "陈漕生辰",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "六管阳初复，前宵月尚圆。",
      "长庚俄梦李，嵩岳故兴宣。",
      "国使新恩数，忠臣夙眷偏。",
      "节龙开远目，衣绣耸华年。",
      "日月声名起，风雷号令传。",
      "自应威动岳，曾是力回天。",
      "相国关中粟，尚书地上钱。",
      "委藏淹府库，飞挽乱车船。",
      "南獠元归地，西方正拓边。",
      "定知新将饱，尤赖我公贤。",
      "赫赫兰台旧，飘飘凤沼仙。",
      "终焉还魏阙，聊尔驻荆川。",
      "曲学联珠履，非才污彩笺。",
      "千秋期鹤寿，万里附鹏骞。"
    ]
  },
  {
    "id": "2e89e420f03388ba1be25b2681b1edeb",
    "title": "题公叙",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "胥靡来时楫，鸱夷去后舟。",
      "济川曾入梦，浮海竟难留。",
      "忠信虽堪倚，行藏要自谋。",
      "应同仙似泰，不数勇如由。",
      "水阔风涛夕，鲈肥浦屿秋。",
      "落帆如得计，整棹欲何求。",
      "明月时堪载，新醪便可浮。",
      "江山无尽意，长舣剑溪头。"
    ]
  },
  {
    "id": "2e89e420f03388ba745de843293d8f67",
    "title": "耿宪生辰",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "象纬祥光动，门弧瑞气缠。",
      "秋来孤鹤健，霜近古松坚。",
      "邻境豺狼尽，新恩雨露偏。",
      "轺车犹问俗，宝带独优贤。",
      "投笔男儿志，封侯烈士年。",
      "老成端可恃，终冀勒燕然。"
    ]
  },
  {
    "id": "2e89e420f03388bafbced6537fe56489",
    "title": "唐大夫生辰",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "气转初寒候，祥开既望辰。",
      "应时来鸑鷟，占梦获麒麟。",
      "盛德圭无玷，高才竹有筠。",
      "胸襟藏巨壑，人物妙洪钧。",
      "使者光华远，朝廷宠数新。",
      "鹏程九万里，椿干八千春。",
      "鼎鼐虚前席，风云即要津。",
      "黑头纡衮绣，天意在斯民。"
    ]
  },
  {
    "id": "2e89e420f03388ba6bef40df2300c8f6",
    "title": "省题笔谏诗",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "志士忧君切，还将笔效忠。",
      "但于心取正，不向字求工。",
      "理自胸襟得，情因翰墨通。",
      "一言毛颖喻，千古史鱼风。",
      "托意挥毫上，成名补衮中。",
      "谁知执艺事，功与诤臣同。"
    ]
  },
  {
    "id": "2e89e420f03388baa207d33287447bef",
    "title": "书心画诗",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "书法从中得，难将笔下寻。",
      "欲知神合处，始悟画由心。",
      "篆隶秦非古，真行晋迄今。",
      "奇踪存翰墨，妙意本胸襟。",
      "雄健猊翻石，骞腾鸟出林。",
      "古人求笔正，八法响随音。"
    ]
  },
  {
    "id": "2e89e420f03388ba88f149d2ae6aff49",
    "title": "延平江上呈吴国华先生",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "青山如伟人，可望不可制。",
      "屹然瞰碧流，龙翔虎豹视。",
      "春风何时来，草木舞深翠。",
      "禽鸟暖相依，飞鸣得真意。",
      "谁言静无作，坐致无边利。",
      "愿言斩茅茨，结室傍荟蔚。",
      "且要观此身，功业亦细事。"
    ]
  },
  {
    "id": "2e89e420f03388ba051d857be2d66959",
    "title": "立我轩",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "是身犹逆旅，真吾所寄耳。",
      "若人问真吾，本空何可拟。",
      "立我物必随，我应为物使。",
      "捐物更求我，是以物为已。",
      "文章镜面尘，富贵路傍屣。",
      "胡为认而有，展转迷不已。",
      "此迷自何得，定以有我起。",
      "达人齐万变，视彼犹视此。",
      "隤然天地间，形稿心如水。",
      "独有长存者，万劫不能死。",
      "夷齐与盗蹠，趣操定谁美。",
      "是非傥难分，物我那相訾。",
      "君怀经济心，题榜故云尔。",
      "我乏异俗才，诗言亦其理。"
    ]
  },
  {
    "id": "2e89e420f03388ba4b276b7f83b995f6",
    "title": "邻有张生者病革势不可救忽梦医人邓舜臣言万病圆如说服之遂安感而作诗",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "医王脱超如蜕蝉，幻身变灭成飞烟。百年薪尽火犹传，直驱神马穷青天。",
      "自从和扁不少延，冀北万疋今萧然。挟方储药人摩肩，闲花野卉纷争妍。",
      "昨梦宵蝶正蹁跹，忽忽神遇高人前。旧交量见意终圆，相顾眼笑如忘年。",
      "因言疠疫兴哀怜，语我妙药醒沉绵。唯有岐婆世所贤，此物病极犹能痊。",
      "觉来揽衣视星躔，明月堕落遥山巅。挑灯草简便求旃，十粒入手收淮蠙。",
      "平明攻疾才下咽，顿活始信真天全。先生爱习不忍捐，尚念故国多凡缘。",
      "只应造物相留连，闵此众万劫火煎。故令丹成犹未仙，妙畀神力司阴权。",
      "世间愚术谋相先，不计性命徒论钱。谁能如公心不偏，此诗义直何当宣。",
      "付与末俗惩轻悁。"
    ]
  },
  {
    "id": "2e89e420f03388ba11dd3340204f8f6c",
    "title": "泊姑苏凭汇亭候同行不至",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "扁舟系岸五六日，草屦绕亭千百回。",
      "欲行无计住不可，梦想万事心如摧。",
      "燕雀飞鸣意自适，翩翩檐外相往来。",
      "乃知荆棘殊不恶，培风万里真劳哉。"
    ]
  },
  {
    "id": "2e89e420f03388ba24e0ed0846841377",
    "title": "次韵欲游西湖阻雨",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "去年赏西湖，薄暑扳跻难。",
      "同游幸胜士，酒沃衣巾斑。",
      "今岁来钱塘，腊雨扁舟寒。",
      "友朋适四集，局蹙樊笼间。",
      "此生分林泉，造物犹余悭。",
      "未为登岳祷，且作访戴还。",
      "无私本天理，敢怨阴云顽。",
      "向来旱蝗恶，征赋亦未宽。",
      "宁令风作雪，要看麦堆山。"
    ]
  },
  {
    "id": "2e89e420f03388ba3a6551456156c798",
    "title": "萧山觉苑寺雪后杜门",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "雪融檐溜如秋霖，古寺掩关无足音。",
      "诗书废放道眼净，钟鼓杳隔禅房深。",
      "老僧劝坐媒以火，茶鼎静听苍蝇吟。",
      "胸中激梗造澄澈，一念不作千忧沉。",
      "浮生半日未易得，邂逅胜境聊安心。",
      "明日孤帆落何许，岁晚浊醪谁共斟。"
    ]
  },
  {
    "id": "2e89e420f03388ba58fe792f07488ec1",
    "title": "钱清过堰",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "小风吹树寒流止，始觉西江潮正起。",
      "须臾倒卷縠纹来，已没岸痕犹未已。",
      "江流自下河自高，逆上更堪行罔水。",
      "九牛回首竹索细，十丈沙泥拒舟底。",
      "舟师绝叫鼙鼓喧，观者骈肩汗如洗。",
      "未经破碎亦偶然，得造涟漪真幸尔。",
      "世间何事非人力，计久终须倚天理。",
      "他年我欲治河源，要使黄流贯清泚。"
    ]
  },
  {
    "id": "2e89e420f03388bac3cde111c9fbab58",
    "title": "萧山雪中寄季修",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "南雪一尺馀，兹事岂常有。",
      "直恐春气融，不忍加以帚。",
      "我友隔十里，无人共觞酒。",
      "披衣坐短篷，吟苦千呵手。",
      "疾风穿帘幕，阴雾低窗牖。",
      "思君欲乘兴，奈此衣见肘。",
      "吾生为已疏，未即学耕耦。",
      "要令天下肥，自以一身后。",
      "三登今告祥，此意亦云偶。",
      "端能歌丰年，击壤和田叟。"
    ]
  },
  {
    "id": "2e89e420f03388ba60243b1704209fe4",
    "title": "过鉴湖",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "稽山霸业已芜没，贺老鉴湖今几时。",
      "当年乞得亦清绝，不道后日知谁尸。",
      "人生底物乃吾有，谬辱君赐宁非痴。",
      "游人依旧逐胜赏，歌舞自昔皆尘泥。",
      "荷枯苇折洲渚出，深处不变清琉璃。",
      "汪汪万顷挠不浊，坐令我忆牛医儿。"
    ]
  },
  {
    "id": "2e89e420f03388bace0b8141ba9ad109",
    "title": "季修有诗求公晦颜公书元次山碑铭既而公晦和成使病者亦赋之",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "英雄仙去形骸薧，空有遗铭卧荒草。",
      "谁将后事付平原，石刻长随天不老。",
      "古来笔法多神逸，断碣尘埃谁复扫。",
      "顾无清议蔼人间，末技纵工何足道。",
      "往年好古搜奇迹，百过曾看争坐稿。",
      "直词无复假军容，僣逆知公能辩早。",
      "教儿只欲传家法，挥金可笑欧阳媪。",
      "岂知名义重丘山，遗屦终令鲁人宝。",
      "此碑文墨两奇伟，千载漫郎犹有考。",
      "当时谈笑傲豺狼，首领不求明哲保。",
      "至今心画落银钩，逸若骅骝初脱皂。",
      "先生年来好收书，兼爱此翁忠有馀。",
      "岂惟笔力求深造，定要声名不减渠。"
    ]
  },
  {
    "id": "2e89e420f03388ba739e2ef6f2805b86",
    "title": "处冲为栖神导气之术每晓起得意成诗前后四首次其韵",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "功名亦误人，自古谁能了。",
      "老大欲退藏，少壮知几少。",
      "彤墀班已齐，宿鸟尚木杪。",
      "岂无山林心，路长天杳杳。"
    ]
  },
  {
    "id": "2e89e420f03388ba739e2ef6feb0978b",
    "title": "处冲为栖神导气之术每晓起得意成诗前后四首次其韵",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "少时自树立，劲气干云霄。",
      "一枕梦初觉，万古心何寥。",
      "年来畏祸机，自悟空峣峣。",
      "小穷不必送，真隐谁能招。"
    ]
  },
  {
    "id": "2e89e420f03388ba739e2ef62786a1aa",
    "title": "处冲为栖神导气之术每晓起得意成诗前后四首次其韵",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "交斗存龙虎，经申学熊鸟。",
      "婴儿检奔放，姹女栖窈窕。",
      "神仙岂无术，自为志已湫。",
      "晨兴一炷香，吾意穷三藐。"
    ]
  },
  {
    "id": "2e89e420f03388ba739e2ef6bca3c148",
    "title": "处冲为栖神导气之术每晓起得意成诗前后四首次其韵",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "朝气爽不昏，清净天无霞。",
      "善恶两相融，世虑遗尘沙。",
      "疏钟下残月，馀响递幽遐。",
      "了失去来心，淤泥出荷茄。"
    ]
  },
  {
    "id": "2e89e420f03388ba13e3d6c8fedfd8e1",
    "title": "次韵范济美秋雨感怀",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "一别剑溪水，三换京尘秋。",
      "夜听空阶雨，岁月惊如流。",
      "岂不念故国，水清山亦幽。",
      "蝼蚁有微情，未忍追浮丘。",
      "平生老苍交，夫子贤其尤。",
      "穷经三十年，一字不见收。",
      "赖有管城公，落纸无全牛。",
      "他时恐不免，速达吾所羞。"
    ]
  },
  {
    "id": "2e89e420f03388ba379039b1a8dbf0eb",
    "title": "春雪",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "阴风度严切，密雪纷如雾。",
      "虚窗觉逾明，腊纸粘飞絮。",
      "文书不挂眼，对榻聊箕踞。",
      "春愁暗乘人，匆匆出非虑。",
      "门前亦有酒，官禁不可酤。",
      "永怀傲江湖，何当脱羁馵。"
    ]
  },
  {
    "id": "2e89e420f03388bad7747318adf54d20",
    "title": "三月十一日欲往荆南景德寺睡起呈曹令德",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "风门自开阖，门外黄尘暮。",
      "午衾温留人，春梦如飞絮。",
      "我行指洞庭，千里始顿屦。",
      "仆夫呼起起，寸心撮百虑。",
      "此生睡不足，正坐奔驰故。",
      "四年四往来，日月途中度。",
      "美人亦念我，赠以别知赋。",
      "英辞粲星斗，深语发妙悟。",
      "坐起再三读，一一明月句。",
      "何似谢所投，静默有佳趣。"
    ]
  },
  {
    "id": "2e89e420f03388ba6291c8949a4b461d",
    "title": "令德送余都门外眷眷惜别余恨不款作诗寄之",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "行人不忍别，遇酒辄醉倒。",
      "仆夫怪何迟，谬应行亦好。",
      "怜君如弟兄，每见开怀抱。",
      "天涯重分携，祖席都门道。",
      "城头倾落日，酒尽迹还扫。",
      "留连意虽勤，晤语终草草。",
      "君如汗血驹，千里未脱皂。",
      "我若随波鱼，圉圉依寒藻。",
      "去住各有谋，聚散初不保。",
      "惟馀一寸心，耿耿迟君老。"
    ]
  },
  {
    "id": "2e89e420f03388ba222927934bcd7c70",
    "title": "同杨遵道出京本欲作诗而吟咏久废恐取道襄阳吊古遗迹遵道有作不能多继也先以诗谢之",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "经年不作诗，意到无好语。",
      "强欲理短绠，颓井暗尘土。",
      "夫子贤达流，奔逸不受圉。",
      "风流梦鳣后，清德逼而祖。",
      "文章守家法，骚雅到前古。",
      "屈宋或交绥，曹刘真臭乳。",
      "而我独何人，词格本寒苦。",
      "枯肠费搜搅，况复久不吐。",
      "胡为谬见假，亦使郊继愈。",
      "无乃缘葭莩，遂与哙等伍。",
      "此行过襄阳，倒指不旬数。",
      "庞公亦安之，孟子不可睹。",
      "声名向千载，石刻馀羊杜。",
      "山川空形胜，耆旧一仰俯。",
      "终当吊遗迹，尊酒酹江浒。",
      "恐君成感慨，严韵傥见侮。",
      "作诗谢不能，亦以丐斤斧。"
    ]
  },
  {
    "id": "2e89e420f03388ba149e48bc0a698b24",
    "title": "十五日过许夜雨暴作明日行四十里宿于颖桥又明日晴书时",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "狂风撼平野，沙砾眯两目。",
      "笋舆我与君，道远疲徵逐。",
      "惊雷一夜发，暴雨溢川谷。",
      "平明泥没趾，寸步不容续。",
      "我生赋穷蹇，触处背天福。",
      "风雨岂不好，行路非所欲。",
      "中途聊息肩，村驿便可宿。",
      "我劳固其分，端恐僵僮仆。",
      "燎炉燃湿薪，傍舍酒初熟。",
      "安能浣愁肠，但取充饥腹。",
      "中宵耿不眠，明月忽挂屋。",
      "揽衣起视夜，秣马亦膏毂。",
      "人情易喜愠，天道有翻覆。",
      "阴霁那可知，去去无欲速。"
    ]
  },
  {
    "id": "2e89e420f03388ba2e3304008cd34e03",
    "title": "自入襄城即有山水之兴路中稍有赓唱因呈遵道",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "风沙久迷神，山水忽照眼。",
      "粼粼碧玉甃，叠叠青螺绾。",
      "人烟盛乐土，草树亦精产。",
      "云霞入杳冥，禽鸟度杯盏。",
      "放情千里迥，悟意一笑莞。",
      "胸襟得奇趣，酬唱出新撰。",
      "虫鱼怯嘲诮，文史困鸠僝。",
      "我诗实易成，淡薄非佳馔。",
      "君词颇简出，严绝类烧栈。",
      "自应即退缩，强尔取惊赧。",
      "微言固可录，狂论犹未刬。",
      "勿使俗人知，归途畏书简。"
    ]
  },
  {
    "id": "2e89e420f03388baab507e7c51d69731",
    "title": "京师相善者乡友四人各赋一篇以见其所慕适正",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "淡薄不易亲，和平不可离。",
      "平生一樽酒，万事醒复醉。",
      "诗成稿不存，物至情无累。",
      "纷纷尘俗中，笑里有真意。"
    ]
  },
  {
    "id": "2e89e420f03388bad04c6a703db1c93b",
    "title": "京师相善者乡友四人各赋一篇以见其所慕载德",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "辞寡觉我喧，气定觉我烦。",
      "沉吟孤鹤立，戏谑阳春温。",
      "岂不苦鞭策，去马终恋轩。",
      "由来君子德，寡怨非其恩。"
    ]
  },
  {
    "id": "2e89e420f03388ba98e887f00a4da751",
    "title": "次韵令德答天启",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "小栟妙语言，下笔初无难。",
      "曹郎更精深，一字不苟安。",
      "我师陶靖节，亦未游其藩。",
      "但觉万仞渊，中有蛟龙蟠。",
      "人言失故步，乃在学邯郸。",
      "平淡恐未臻，先作郊岛寒。",
      "古来文墨士，十九姓字漫。",
      "尚赖相可否，盐梅助咸酸。"
    ]
  },
  {
    "id": "2e89e420f03388ba99121f04f0e3583a",
    "title": "复次韵答令德见和来诗及维摩默然之意",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "多言亦焉用，守默良独难。",
      "维摩得此门，众生病自安。",
      "当时许子将，不造寔与蕃。",
      "终以月旦评，有愧申屠蟠。",
      "忠良覆汉鼎，鲁酒围邯郸。",
      "独爱千顷陂，沧波照人寒。",
      "君岂叔度欤，胸襟江海漫。",
      "自然已愤厥，不须珍柚酸。"
    ]
  },
  {
    "id": "2e89e420f03388babc04a68c52a677a0",
    "title": "用令德韵题严陵祠",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "价微良易酬，器博无近用。",
      "骐骥非良乐，万里谁能控。",
      "萧王汉中兴，四海倚为重。",
      "谁为渊驱鱼，一呼百万众。",
      "妙算环无端，奇功射必中。",
      "忘机谅未能，岂数汉阴瓮。",
      "故人钩尚直，倦作仪韶凤。",
      "应无万牛力，负此丘山栋。",
      "羊裘又独往，苦语馀嘲弄。",
      "至今卖菜言，空记当时梦。"
    ]
  },
  {
    "id": "2e89e420f03388baa6e85157417526da",
    "title": "和罗仲素寄子静长篇",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "龟山绝壑蟠豫章，秀干往往参天长。",
      "十年收拾多散亡，只有太白追蟾光。",
      "知君所得不可详，宴坐镡溪名益彰。",
      "独尝为我露其铓，尽扫杨墨挥韩庄。",
      "迩来黄面稍侵疆，剑藏于室矢在房。",
      "分将肌肉剜为疮，犹说道心乃平常。",
      "我欲从之挹馀芳，竟坐此传乖所望。",
      "新诗谩说陋汉唐，直以未画穷羲皇。",
      "岂知籓篱不自防，欲举万目谁为纲。",
      "况彼桀骜非勤王，安用援手登之堂。",
      "爱君骏足如飞黄，一空冀北无留良。",
      "四蹄雷雹方腾骧，肯如驽马徒争强。"
    ]
  },
  {
    "id": "2e89e420f03388bad902e1c02f88b2c6",
    "title": "闽县令陈梦兆鱼乐轩",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "有乐宁尔忧，无忧乃至乐。",
      "观身见物理，鱼乐岂子各。",
      "万生扰为病，安静即艮药。",
      "何以适其情，已定要无虐。",
      "江湖与此池，等是泉未涸。",
      "周旋苟得所，是处觉宽绰。",
      "君看濒海民，兹物困剽掠。",
      "纵横堕钩网，琐细入杯杓。",
      "谁云沧海广，游泳渺无托。",
      "乃知尺泽间，所乐逾纵壑。",
      "我家一亩宫，隙地不容凿。",
      "未能禁数罟，念此每怀怍。",
      "陈公吏之师，养善息群恶。",
      "爱民以及鱼，退念此盘礴。",
      "鱼亦喜公来，出没供笑谑。",
      "当年濠上游，天籁纷酬酢。",
      "昭琴既不鼓，应问两俱错。",
      "贤哉郑国侨，一物心无著。",
      "但信悠然语，未悟已投镬。",
      "悬知此鱼烹，不羡波间跃。",
      "谁当较异同，我亦无今昨。"
    ]
  },
  {
    "id": "2e89e420f03388ba5c10daabc7628077",
    "title": "次韵邓志宏送张思道游福唐",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "纷纷涴耳俱宜洗，坐遣高人厌丘里。",
      "迅流早自促行舟，更有西风满江苇。",
      "当年笔阵扫千军，今日流辈推能文。",
      "英辞谹辩洒醉墨，倏忽百变春空云。",
      "人间万事秋毫细，轩冕傥来谁着意。",
      "身随去棹落波间，兴逐冥鸿渺天际。",
      "三山便到蓬莱宫，卸帆海屿窥鱼龙。",
      "夜凉横笛弄明月，万顷琉璃秋色中。"
    ]
  },
  {
    "id": "2e89e420f03388ba9ca97945ff1431c8",
    "title": "寓漳南静众寺三月晦信步到庵亭旷望久之聊寄所感",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "意行不知远，倚杖嚣尘外。",
      "南州风物繁，此地溪山会。",
      "俯窥城市喧，蚁垤几成坏。",
      "只尔可忘情，未用旋吾旆。"
    ]
  },
  {
    "id": "2e89e420f03388bace057f132d1cca51",
    "title": "过永春剧头铺见壁间石刻临漳王漕诗辄题数句",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "壁间得微词，语尽意有馀。",
      "摸传岂真知，无乃势所驱。",
      "从来碧纱笼，不护寒士书。",
      "焉知题柱生，终无驷马车。",
      "粉板会当洗，援毫聊自娱。",
      "从人分轻重，削迹今何如。"
    ]
  },
  {
    "id": "2e89e420f03388ba3f8b2d35268be729",
    "title": "铅山道中小休",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "秋阳如猎火，四顾不可避。",
      "肩舆得微阴，休此仆夫瘁。",
      "我生道途间，岁月七之四。",
      "山林固清远，及物乃初意。",
      "黄云堆垄亩，早稻一尺穗。",
      "所欣居者乐，未敢叹劳勚。",
      "诏书宽逋负，豪吏不少置。",
      "民穷戒勿扰，天下适无事。"
    ]
  },
  {
    "id": "2e89e420f03388ba59429eb3be5c4e9e",
    "title": "次韵李伯纪舍人食了斋所寄石芝有感",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "石芝附石元无根，有名不载农黄文。",
      "绛囊远致自东海，谪仙为向诗中论。",
      "谈馀得味仍遭苦，未辨终甘莫轻吐。",
      "此言要自显真心，不比繁辞较钟乳。",
      "太丘晚交谁独深，梁溪心如百炼金。",
      "只应异代友元礼，许国有盟今更寻。",
      "双鱼万里将芹子，妙意难名聊寄耳。",
      "馀甘橄榄正须渠，它日忠信今悟矣。"
    ]
  },
  {
    "id": "2e89e420f03388ba66541f952cd4f2b3",
    "title": "次韵邓志宏和吏部谢公铁字韵诗二首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "结交自惜羞馀耳，直要人情淡如水。",
      "晏婴鲍叔久已亡，嗟我欲从谁氏子。",
      "大栟笔阵扫千人，诗成不顾俗士瞋。",
      "长歌欲夺谪仙气，短韵更逼宣城真。",
      "尔来念我知交绝，托以不能资老拙。",
      "自笑今年锥也无，何须更觅针头铁。"
    ]
  },
  {
    "id": "2e89e420f03388ba66541f95226d0790",
    "title": "次韵邓志宏和吏部谢公铁字韵诗二首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "愁霖十日槎生耳，寒气薄人如著水。",
      "坐对毗耶数卷书，未厌铜炉烧柏子。",
      "区区我亦可怜人，只有无求人不瞋。",
      "虽无名字振京国，不屈未应惭子真。",
      "冻琴壁间弦自绝，袖手深藏鸠更拙。",
      "本无流水遣谁知，此去从人讥嚼铁。"
    ]
  },
  {
    "id": "2e89e420f03388ba0ea44643c155a362",
    "title": "再和邓志宏二首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "石马祠门馀只耳，梦魂先过瞿塘水。",
      "人间得丧岂偶然，可笑纷纷夸夺子。",
      "文章自古多穷人，妙夺造化天应瞋。",
      "谩言勤苦得富贵，见弹求鸮何日真。",
      "张罗门巷行人绝，岁晏谁怜生事拙。",
      "穷通有数勿复言，已办此心坚似铁。"
    ]
  },
  {
    "id": "2e89e420f03388ba0ea44643e1071193",
    "title": "再和邓志宏二首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "先友遗书犹在耳，念之清泪如铅水。",
      "可怜万事已忘情，独尝托我芝兰子。",
      "阿戎文采映前人，脱略不顾妻孥瞋。",
      "却能饮我瞑眩药，知我老大言尤真。",
      "利欲昏人须猛绝，妙年母谓吾谋拙。",
      "古来解使玉如泥，剑铓除是锟铻铁。"
    ]
  },
  {
    "id": "2e89e420f03388ba4c7c1a574eeb635f",
    "title": "郑漕生辰二首其一",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "至公无辙迹，万变归诸正。",
      "谁云学则然，要在成以性。",
      "我公钟间气，异禀刚且劲。",
      "一毫不容私，心境自澄映。",
      "超然是非表，烛物眼常净。",
      "还将溟渤量，一了百川竞。",
      "由来仁者寿，兹理天所命。",
      "欲知椿龄永，视此宽平政。",
      "桂花弄小春，晚香适再盛。",
      "年年几望月，影泛杯中圣。",
      "尚书心如水，远裔有馀庆。",
      "何以继清风，家声南北郑。"
    ]
  },
  {
    "id": "2e89e420f03388ba352a4938f388d80d",
    "title": "次韵子静",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "渊明束带向督邮，已觉归思不可留。",
      "纷纷朱墨何时休，岂得置锥无一丘。",
      "平生涉世如虚舟，明月从人惊暗投。",
      "胸次已无泾渭流，不应在我缘春秋。"
    ]
  },
  {
    "id": "2e89e420f03388ba4ccf4fa7082e41c2",
    "title": "谒罗养蒙辱示长篇次韵",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "它时对语闻莺迁，青秧离离初插田。",
      "重来刈稻歌有年，浪过日月将谁怜。",
      "故人落笔生云烟，胸中端有万斛泉。",
      "从来经笥谩便便，诗书何如一囊钱。",
      "有时玉树临风前，仰视落日窥层巅。",
      "已知万古然不然，得处往往多忘筌。",
      "正须青绫护醉眠，坐使士类归埴埏。",
      "不应直为莼鲈还，夜听秋雨穷遗编。",
      "我今已办访戴船，日欲倚棹寒潭边。",
      "要当学海如百川，未信轲死今无传。"
    ]
  },
  {
    "id": "2e89e420f03388baf2d5ea30c502e17e",
    "title": "玩月",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "据床招佳月，月转床屡移。",
      "夜久风露凉，孤斟乐忘归。",
      "冰轮擅空阔，是处留清辉。",
      "浮云扫除尽，如与赏心期。",
      "我行万物表，中空无一疵。",
      "光明遍十方，毫发了无遗。",
      "心境互融澈，起坐迷东西。",
      "此生看此月，十年悼无时。",
      "它日客共饮，淋浪酒沾衣。",
      "十语久不契，此心唯自知。",
      "西风扫残暑，秋色日益奇。",
      "忧国付鼎食，消闲属山栖。",
      "恐妨此时乐，勿露囊中锥。"
    ]
  },
  {
    "id": "2e89e420f03388ba4a847827aa73a26b",
    "title": "过江郎岩下少驻感而有作",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "三峰卓立苍崖表，朝夕云烟自围绕。",
      "几年不向眼中青，忽露全身万山晓。",
      "凝然不动亘今昔，陌上行人空自老。",
      "我生悟此其已久，梦事萦人嗟未了。",
      "却怪神龙依绝顶，独以一身蟠故沼。",
      "风雷际会岂无时，忍视饥氓日纷扰。",
      "未能呵汝救凶年，明朝马首霜风早。"
    ]
  },
  {
    "id": "2e89e420f03388bacb6fde4592babd9d",
    "title": "三衢道中感怀寄庞几先",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "霜风卷地号，达晓不成雨。",
      "游云乍蔽亏，朝日翳复吐。",
      "衢梁三日行，去往迷处所。",
      "茅檐得小休，蔬饭不能举。",
      "所嗟兵火馀，白骨莽无主。",
      "邻邦岁又恶，贾饭逐婺女。",
      "遏籴彼何忍，楚越视心膂。",
      "况欲贼取之，不救沟壑苦。",
      "生逢尧舜代，短袖不容舞。",
      "空馀卫物心，持此欲谁语。",
      "故人幕中杰，筹画多所补。",
      "朝誉竞推先，丘壑终自许。",
      "平生陈琳檄，解使头风愈。",
      "容我七子间，泛爱果轻与。",
      "此生听造物，未能狙公芧。",
      "牧羊或可息，抱关亦易处。",
      "要以一溉勤，聊润汉阴圃。"
    ]
  },
  {
    "id": "2e89e420f03388baa47a5dfd2eacbaf2",
    "title": "晓登严陵钓台和安止所留诗",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "溪山有底好，适契贫士欲。",
      "敢论生不侯，但喜梦非仆。",
      "千秋钓台水，不濯市朝足。",
      "而我独何人，得寓尘埃目。",
      "携筇纵朝步，初日穿林麓。",
      "西风扶两腋，一举千里鹄。",
      "东窥夫差国，繁华混真俗。",
      "浊流驾颓波，一往不可复。",
      "之子居其间，嗜古追前躅。",
      "为寄无弦琴，一和郢中曲。"
    ]
  },
  {
    "id": "2e89e420f03388bad52c303d9db0ec5c",
    "title": "再用前韵",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "人闲得安眠，梦断了无欲。",
      "那思趋朝士，一马百夫仆。",
      "况闻稻苗盛，昨夜新雨足。",
      "一饱如可期，吾事岂多目。",
      "盆山郁葱茜，酌水周其麓。",
      "照我本来面，真白非浴鹄。",
      "故应此间住，却扫便违俗。",
      "超然寂照中，无往亦非复。",
      "百年只尔是，行矣毋踯躅。",
      "区区欲何为，世路羊肠曲。"
    ]
  },
  {
    "id": "2e89e420f03388ba92555aab06e4e58d",
    "title": "被檄下乡督税作释负",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "诏书宽逋负，国用岂云阙。",
      "郡邑有常供，征求安敢辍。",
      "稽迟推蚤暮，钩摘剧豪发。",
      "饥氓困鞭棰，十室九告竭。",
      "连雨催早稻，雪穗迷空阔。",
      "要令公私办，当复俟旬月。",
      "平生虑患深，献玉每遭刖。",
      "忧民已无策，问俗聊省罚。",
      "阳城吾所慕，晚官敢求达。",
      "宁无抚字心，便觉催科拙。"
    ]
  },
  {
    "id": "2e89e420f03388ba14b4600a7ecba5d3",
    "title": "香严寺洗足",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "肩舆苦顿撼，步入山间路。",
      "崎岖历荆榛，砂砾窘芒屦。",
      "披云造萧寺，弛担日已暮。",
      "僧房急解袜，一洗尘泥污。",
      "瓦盘深及膝，汤暖得频注。",
      "须臾和气达，凛凛毛发竖。",
      "翛然入无何，醉梦宁知处。",
      "此生事奔走，早晏失期度。",
      "念兹顷刻闲，百日不一遇。",
      "啖蔗入佳境，钟响忽予寤。",
      "蒲团赴微火，默坐聊箕踞。",
      "明朝尘沙黄，莫忆少陵句。"
    ]
  },
  {
    "id": "2e89e420f03388bac64fb2cfda41f4ad",
    "title": "次韵光祖闲居感怀",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "风义久已丧，交道何其衰。",
      "艰窘无与俱，乃歌风及颓。",
      "谁言经由地，过门有犁来。",
      "霜雪岂不恶，松筠真奈摧。",
      "富贵如浮云，于我何有哉。",
      "所嗟道不兴，兹士犹尘埃。"
    ]
  },
  {
    "id": "2e89e420f03388ba385f747cdbd409e8",
    "title": "送张巨山著作使闽分韵得我字",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "道山仙者居，是中乃置我。",
      "白前英俊前，糠秕出扬簸。",
      "同寮事阔略，未忍弃衰惰。",
      "日闻所不闻，更欲学其可。",
      "张侯廊庙器，文字粲藻火。",
      "一班见馀论，已足践青琐。",
      "欣然取使节，去我何其果。",
      "无乃万斛舟，未授济川柁。",
      "相携湖上别，酒尽重城锁。",
      "分离情已重，去住计谁左。",
      "从来洞庭野，乘雁不加夥。",
      "何日西江潮，送我东归舸。"
    ]
  },
  {
    "id": "2e89e420f03388bae0d7c4e6153a0de3",
    "title": "答吴济仲见寄",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "季子观周乐，妙意传青简。",
      "诸孙拾其遗，破具前人眼。",
      "新诗如珠璧，字字无可拣。",
      "故应意有馀，不但音睍睆。",
      "念昔我方壮，意轻三子撰。",
      "自闻歌白雪，欲和色先赧。",
      "中间各流落，念子忘寝馔。",
      "阻寻千里盟，未卜一笑莞。",
      "书来得佳句，奇字富瑟僩。",
      "推先情已厚，感旧涕应潸。",
      "周宣致中兴，土宇日益昄。",
      "肤使尽苏张，九合宁须轏。",
      "天才必有用，造物岂徒产。",
      "椽笔傥容挥，斗印定当绾。",
      "既去却须来，毋绝汉中栈。"
    ]
  },
  {
    "id": "2e89e420f03388ba697d7024afc03092",
    "title": "留龙居士试建茶既去辄分送并颂寄之",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "未下钤锤墨如漆，已入筛罗白如雪。",
      "从来黑白不相融，吸尽方知了无别。",
      "老龙过我睡初醒，为破云腴同一啜。",
      "舌根回味只自知，放盏相看欲何说。"
    ]
  },
  {
    "id": "2e89e420f03388ba0a7c0361085e7ef8",
    "title": "题仙霞岭上庵中",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "妫之后，封于兹。出我车，济乎沂。龙得雨，燕始归。一投匕，遂拂衣。",
      "忠州孙，见者思。发一笑，译其辞。"
    ]
  },
  {
    "id": "2e89e420f03388ba119fdb236554fcf8",
    "title": "妙高峰",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "仰止万仞高，巍巍插天碧。",
      "端如仁者静，妙处畴能识。"
    ]
  },
  {
    "id": "2e89e420f03388bad139010708128a0a",
    "title": "得老龙见和复呈",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "是渠白芽，聚为黑块。",
      "方讶墨坚，复如粉碎。",
      "生灭灭已，元非内外。",
      "说性说形，又说一味。",
      "急点一杯，扶居士醉。"
    ]
  },
  {
    "id": "2e89e420f03388ba4b0763ab194b0306",
    "title": "钱塘学中寄伯思六言五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "门外莺惊短梦，窗间雨送清寒。",
      "亦有惜春情绪，分明不奈花残。"
    ]
  },
  {
    "id": "2e89e420f03388ba4b0763ab7e7fbda6",
    "title": "钱塘学中寄伯思六言五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "点点榆钱委砌，冥冥柳絮穿帘。",
      "日暖野禽争食，纷纶忽堕危檐。"
    ]
  },
  {
    "id": "2e89e420f03388ba4b0763abe6e0df1f",
    "title": "钱塘学中寄伯思六言五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "剑水庭闱底处，苕溪水月弥深。",
      "绿草年年离恨，白云日日归心。"
    ]
  },
  {
    "id": "2e89e420f03388ba4b0763abe6256b67",
    "title": "钱塘学中寄伯思六言五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "世路红尘可厌，人情白首如新。",
      "便可闭门端坐，不须开眼看人。"
    ]
  },
  {
    "id": "2e89e420f03388ba4b0763abd2ec909d",
    "title": "钱塘学中寄伯思六言五首",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "部伍亭前归路，凤凰山下萧斋。",
      "我自无聊不住，君如有兴重来。"
    ]
  },
  {
    "id": "2e89e420f03388babe61c966997ec123",
    "title": "谒璨老病未能起留二偈示之",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "赵州不出三门，净名坚卧一榻。",
      "我来堂下便回，此间有问有答。"
    ]
  },
  {
    "id": "2e89e420f03388babe61c96695fc4a7d",
    "title": "谒璨老病未能起留二偈示之",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "西堂偶尔头痛，首座从来脚跛。",
      "堂头更自默默，客来一场懡㦬。"
    ]
  },
  {
    "id": "2e89e420f03388ba30669c209be4d3d2",
    "title": "跋子静所藏鲁直书乐天八字偈",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "凝师八字源则丰，乐天说偈流无穷。",
      "山谷眼明如日中，落笔惊电驰蛟龙。",
      "谁其得之建溪翁，取人所弃岂俗同。",
      "搜奇抉怪晋馀风，嫉邪愤世发上冲。",
      "自我观之案两重，巧偷豪夺愿不逢。",
      "好语传播人所攻，斯言有味当见容。"
    ]
  },
  {
    "id": "2e89e420f03388bab8b5f9cc7418a09b",
    "title": "次韵李光祖南山四偈",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "声外闻和岂待言，棒头犹是老婆禅。",
      "如何更被文殊惑，却道维摩但默然。"
    ]
  },
  {
    "id": "2e89e420f03388bab8b5f9ccfb9b2efe",
    "title": "次韵李光祖南山四偈",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "腊穷春到不须臾，霜下陈根岂用锄。",
      "若信雕荣如转毂，故应摇落有扶疏。"
    ]
  },
  {
    "id": "2e89e420f03388bab8b5f9cc6c4439f8",
    "title": "次韵李光祖南山四偈",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "窗前松竹翠连山，窗下弦歌昼掩关。",
      "雪里忍看梅欲吐，烟中遥认鸟知还。"
    ]
  },
  {
    "id": "2e89e420f03388bab8b5f9cceda7542b",
    "title": "次韵李光祖南山四偈",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "未暇南山访隐居，只应无处不逢渠。",
      "凭君一省从前梦，莫叹离群岁又除。"
    ]
  },
  {
    "id": "2e89e420f03388bac5da23a5466092b6",
    "title": "和璨老示双井茶纸被简板三偈",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "双井江南妙品，不减建溪月团。",
      "但使睡魔不作，可须归去蓬山。"
    ]
  },
  {
    "id": "2e89e420f03388bac5da23a500f3ed27",
    "title": "和璨老示双井茶纸被简板三偈",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "江静微波皱縠，庭空落絮铺茵。",
      "正是邻床作梦，直须款款反身。"
    ]
  },
  {
    "id": "2e89e420f03388bac5da23a5642a2d4b",
    "title": "和璨老示双井茶纸被简板三偈",
    "authorName": "陈渊",
    "authorId": "2e89e420f03388bad1457b72feab05aa",
    "dynasty": "宋",
    "content": [
      "纵使前词洗尽，不妨后信重通。",
      "会取曹溪一滴，语言文字皆空。"
    ]
  },
  {
    "id": "2e89e420f05f48a6217df93edf98d2d9",
    "title": "曹娥江",
    "authorName": "邵梅溪",
    "authorId": "2e89e420f05f48a6d1457b72d1457b72",
    "dynasty": "宋",
    "content": [
      "客舟舣尽江头月，忍听寒潮声哽噎。",
      "那知江上无情波，总是曹娥眼中血。"
    ]
  },
  {
    "id": "2e89e420f0648ba67c7c00b6d14dae40",
    "title": "苍玉洞",
    "authorName": "范智闻",
    "authorId": "2e89e420f0648ba6d1457b72d1457b72",
    "dynasty": "宋",
    "content": [
      "山容巀嶭石为身，造化安排气象匀。",
      "杳窱一湾开洞府，巉岩四立护风尘。",
      "溪光照野疑无夜，树色参天不计春。",
      "谁把翠崖磨似玉，喜留诗语记幽人。"
    ]
  },
  {
    "id": "2e89e420f0648ba60e77e3ab76d014bd",
    "title": "登慈恩塔",
    "authorName": "范智闻",
    "authorId": "2e89e420f0648ba6d1457b72d1457b72",
    "dynasty": "宋",
    "content": [
      "独上慈恩塔，疏怀亦慨然。",
      "异朝多少事，不改旧山川。"
    ]
  },
  {
    "id": "2e89e420f06cc925e944245990438e40",
    "title": "留题骊山",
    "authorName": "谢彦",
    "authorId": "2e89e420f06cc925d1457b72d1457b72",
    "dynasty": "宋",
    "content": [
      "自愧尘容去复来，骊山顶上看崔嵬。",
      "谁人得向长安道，曾浴莲汤十二回。"
    ]
  },
  {
    "id": "2e89e420f08680f093c610ebaee75e76",
    "title": "拟梅轩三首",
    "authorName": "吴幵",
    "authorId": "2e89e420f08680f0d1457b72d1457b72",
    "dynasty": "宋",
    "content": [
      "阴阴绿叶不胜垂，著子全多欲压枝。",
      "自得君王一留顾，故应雨露亦饶滋。"
    ]
  },
  {
    "id": "2e89e420f08680f093c610eb824f40ad",
    "title": "拟梅轩三首",
    "authorName": "吴幵",
    "authorId": "2e89e420f08680f0d1457b72d1457b72",
    "dynasty": "宋",
    "content": [
      "五月霏霏雨不开，若耶溪畔摘楞梅。",
      "朱丸忽向云窗见，疑是灵根越岭来。"
    ]
  },
  {
    "id": "2e89e420f08680f093c610eb92a5e61b",
    "title": "拟梅轩三首",
    "authorName": "吴幵",
    "authorId": "2e89e420f08680f0d1457b72d1457b72",
    "dynasty": "宋",
    "content": [
      "谁将蜜渍借微酸，小摘曾闻修玉盘。",
      "争似江南风致在，瓶红初向绿阴看。"
    ]
  },
  {
    "id": "2e89e420f097cccad4e3be8d3d54a6c7",
    "title": "题万年妙莲阁",
    "authorName": "吕仲甫",
    "authorId": "2e89e420f097cccad1457b72d1457b72",
    "dynasty": "宋",
    "content": [
      "千尺杉前帝释宫，种莲不用百花丛。",
      "石桥路近横天外，池水光寒坐槛中。",
      "红日几窗新活计，白云香火旧家风。",
      "虎溪社客今憔悴，此意凭谁谢远公。"
    ]
  },
  {
    "id": "2e89e420f097cccae1f87d4be8a094af",
    "title": "送罗正之年兄出使二浙",
    "authorName": "吕仲甫",
    "authorId": "2e89e420f097cccad1457b72d1457b72",
    "dynasty": "宋",
    "content": [
      "锡马恩随汴楫浮，过家身近石桥游。",
      "勤劳王事甘胼手，磨琢风骚苦白头。",
      "浙水鱼龙移窟宅，浚郊陂泽变田畴。",
      "使君亮直人知少，好笑封侯曲似钩。"
    ]
  },
  {
    "id": "2e89e420f09bf8a5442877200ccd1803",
    "title": "杰衰朽无取辱益之见招同诸友为四老会晦之承议有诗杰谨次元韵",
    "authorName": "任杰",
    "authorId": "2e89e420f09bf8a5d1457b72d1457b72",
    "dynasty": "宋",
    "content": [
      "夫子关西出众儒，肯来寻我卜幽居。",
      "忘忧棋局真佳趣，投老诗篇是绪馀。",
      "故旧已家吟伐木，太平只恐罩嘉鱼。",
      "主人醉指前溪路，松菊清凉月影疏。"
    ]
  },
  {
    "id": "2e89e420f09bf8a58f610e80cd4eab70",
    "title": "杰伏蒙知府给事宠示佳章谨次元韵和呈",
    "authorName": "任杰",
    "authorId": "2e89e420f09bf8a5d1457b72d1457b72",
    "dynasty": "宋",
    "content": [
      "险阻艰难自遍游，归来寻访老交俦。",
      "七年弦顷嗟分袂，二月莺花喜聚头。",
      "美酒十分须共醉，劳生一梦更何愁。",
      "况君富贵功名在，从此男儿志可酬。"
    ]
  },
  {
    "id": "2e89e420f0ac6377c17226d0f0cf0c9f",
    "title": "挽吕东莱",
    "authorName": "康文虎",
    "authorId": "2e89e420f0ac6377d1457b72d1457b72",
    "dynasty": "宋",
    "content": [
      "中兴以后谁堪数，名满东南震昔贤。",
      "旧论当时存喘息，微波今日塞天渊。",
      "承平格力回全盛，人物风流继往年。",
      "太息何人知所自，此心时复一潸然。"
    ]
  },
  {
    "id": "2e89e420f0ac6377c17226d0a2ce42e0",
    "title": "挽吕东莱",
    "authorName": "康文虎",
    "authorId": "2e89e420f0ac6377d1457b72d1457b72",
    "dynasty": "宋",
    "content": [
      "国尚有人悲此老，天其丧我泣吾曹。",
      "平生心事知谁与，怅望今人论太高。",
      "便欲卑心随故步，岂期中路丧连鳌。",
      "先生已死吾何望，举眼犹知有凤毛。"
    ]
  },
  {
    "id": "2e89e420f0adb8a00ca8028285dbdee4",
    "title": "游休休亭",
    "authorName": "郑集",
    "authorId": "2e89e420f0adb8a0d1457b72d1457b72",
    "dynasty": "宋",
    "content": [
      "世事心知不可为，拂衣归此养天机。",
      "先生独善端无意，肯续春秋辨是非。"
    ]
  },
  {
    "id": "2e89e420f0b32137b07a49b8079ff064",
    "title": "留题伏波岩",
    "authorName": "章岘",
    "authorId": "2e89e420f0b32137d1457b72d1457b72",
    "dynasty": "宋",
    "content": [
      "江澜洄洑啮山根，山裂岩开石室存。",
      "溺鬼夜呼千嶂黑，蛰龙晨起一川浑。",
      "金沙试决通泉脉，翠壁闲题破藓痕。",
      "三伏几人逃畏暑，岂惟河朔有清尊。"
    ]
  },
  {
    "id": "2e89e420f0b321377c3ad445108bd0b3",
    "title": "留题龙隐岩",
    "authorName": "章岘",
    "authorId": "2e89e420f0b32137d1457b72d1457b72",
    "dynasty": "宋",
    "content": [
      "碧崖石室俯清涟，蟠蛰灵虬不记年。",
      "委蜕去为天下雨，抱珠归作洞中眠。",
      "照开雾脚澄溪月，滴破云根暗穴泉。",
      "负郭胜游虽信美，桑间留爱我无缘。"
    ]
  },
  {
    "id": "2e89e420f0b321373e56548d519a102a",
    "title": "治平丙午仲冬中浣游释迦寺登环翠阁",
    "authorName": "章岘",
    "authorId": "2e89e420f0b32137d1457b72d1457b72",
    "dynasty": "宋",
    "content": [
      "吏局区区得暇难，倚崖高阁暂登攀。",
      "群峰半出重林外，小艇横浮一水间。",
      "霜叶信风随鸟逝，晚云沉石伴僧闲。",
      "夕阳欲下犹回恋，更鼓清琴数弄还。"
    ]
  },
  {
    "id": "2e89e420f0b321373aca7f9ab35dc1f2",
    "title": "丁未上巳重游龙隐岩",
    "authorName": "章岘",
    "authorId": "2e89e420f0b32137d1457b72d1457b72",
    "dynasty": "宋",
    "content": [
      "溪干舣棹访岩扉，危磴攀缘不欲归。",
      "垂乳滴声当佛座，宿云留润在僧衣。",
      "聊开禊席临流水，闲掷文竿到落晖。",
      "旅宦天涯甘寂寞，送春无意惜芳菲。"
    ]
  },
  {
    "id": "2e89e420f0b3213776bffc3fae0852d3",
    "title": "和李升之夜游漓江上",
    "authorName": "章岘",
    "authorId": "2e89e420f0b32137d1457b72d1457b72",
    "dynasty": "宋",
    "content": [
      "自笑无钱对菊花，天寒欲冷慢令赊。",
      "桄榔叶暗临江圃，茉莉香来酿酒家。",
      "月雾空蒙萤照水，霜风萧瑟鹭眠沙。",
      "归寻独秀山前路，城角参横斗柄斜。"
    ]
  },
  {
    "id": "2e89e420f0b3213758a0c509c776470d",
    "title": "自龙隐岩泛舟至雉山",
    "authorName": "章岘",
    "authorId": "2e89e420f0b32137d1457b72d1457b72",
    "dynasty": "宋",
    "content": [
      "晴溪几曲度澄湾，朝涉龙岩晚雉山。",
      "林叟野僧休笑我，平生所得是官闲。"
    ]
  },
  {
    "id": "2e89e420f0b32137d4a35c4000d8129d",
    "title": "雉山",
    "authorName": "章岘",
    "authorId": "2e89e420f0b32137d1457b72d1457b72",
    "dynasty": "宋",
    "content": [
      "营邱水墨师，不识桂林山。",
      "半世阅渠画，今始陋坚顽。",
      "岭边千奇峰，浓绀梳云鬓。",
      "肩舆兀醉梦，所窥才一斑。",
      "偶投雉岩宿，洞穴穷孱颜。",
      "旁通赤明天，南极地所寰。",
      "更登云外顶，下视江湾湾。",
      "群仙无我笑，畏汝碧玉环。",
      "我久堕尘网，岁晚嗟良难。",
      "往来等幻化，南北俱乡关。",
      "却怜雪花儿，三生此山闲。",
      "愿力不汝无，永悟无所还。"
    ]
  },
  {
    "id": "2e89e420f0b46641e18e66bdd0ded41b",
    "title": "咏文笔山",
    "authorName": "高梦月",
    "authorId": "2e89e420f0b46641d1457b72f7cade80",
    "dynasty": "宋",
    "content": [
      "西山翠欲滴，奇峰露嵂兀。",
      "倚天挺巨手，欲写风和月。"
    ]
  },
  {
    "id": "2e89e420f0b5de1a2a7e0d7a0be8db12",
    "title": "七夕",
    "authorName": "应廓",
    "authorId": "2e89e420f0b5de1ad1457b72d1457b72",
    "dynasty": "宋",
    "content": [
      "乌鹊成桥架碧空，人间天上此欢同。",
      "仙槎逐浪浮银汉，青鸟传音到帝宫。",
      "牛女佳期情不断，古今遗恨意难穷。",
      "彩楼乞巧知多少，直至更阑漏欲终。"
    ]
  },
  {
    "id": "2e89e420f0cc968b8842bb87ba6531c4",
    "title": "雨过",
    "authorName": "厉元吉",
    "authorId": "2e89e420f0cc968bd1457b72d1457b72",
    "dynasty": "宋",
    "content": [
      "漠漠轻云过野墙，新枫矮柏色苍苍。",
      "平田鹳迹留残雨，深坞鹂声带夕阳。"
    ]
  },
  {
    "id": "2e89e420f0dc8bc6140ad679197d7c02",
    "title": "贡院锁宿闻吕员外使高丽赠徐骑省",
    "authorName": "李沆",
    "authorId": "2e89e420f0dc8bc6c4b31ce7fed33392",
    "dynasty": "宋",
    "content": [
      "圣化今无外，片途莫惮赊。",
      "扬帆箕子国，驻节管宁家。",
      "去伴千年鹤，归逢八月槎。",
      "离情恨华省，持此待疏麻。"
    ]
  },
  {
    "id": "2e89e420f0dc8bc64f86ab833bdfc0e2",
    "title": "题六和塔",
    "authorName": "李沆",
    "authorId": "2e89e420f0dc8bc6c4b31ce7fed33392",
    "dynasty": "宋",
    "content": [
      "经从塔下几春秋，每恨无因到上头。",
      "今日始知高处险，不如归卧旧林丘。"
    ]
  },
  {
    "id": "2e89e420f0dc8bc68b1717f977b8cb33",
    "title": "伏睹禁林新成盛事辄思歌咏不避荒芜上李学士",
    "authorName": "李沆",
    "authorId": "2e89e420f0dc8bc6c4b31ce7fed33392",
    "dynasty": "宋",
    "content": [
      "禁庭多士列华簪，严乐辉光冠古今。",
      "御笔腾骧题玉署，宸章照耀咏辞林。",
      "虚堂挂后传千载，翠琰刊成直万金。",
      "振复文明知圣作，尊崇儒术见天心。",
      "增修一院烟霞丽，曲宴群英雨露深。",
      "自我昌朝为盛事，鳌山清峻重难寻。"
    ]
  },
  {
    "id": "2e89e420f0e00837cc88b45a9519c8b2",
    "title": "书义倡传后",
    "authorName": "钟明",
    "authorId": "2e89e420f0e00837d1457b72d1457b72",
    "dynasty": "宋",
    "content": [
      "洞庭之南潇湘浦，佳人娟娟隔秋渚。门前冠盖但如云，玉貌当年谁为主。",
      "风流学士淮海英，解作多情断肠句。流传往往过湖岭，未见谁知心已赴。",
      "举首却在天一方，直北中原数千里。自怜容华能几时，相见河清不可俟。",
      "北来迁客古藤州，度湘独吊长沙傅。天涯流落行路难，暂解征鞍聊一顾。",
      "横波不作常人看，邂逅乃慰平生慕。兰堂置酒罗馐珍，明烛烧膏为延伫。",
      "清歌宛转绕梁尘，博山空蒙散烟雾。雕床斗帐芙蓉褥，上有鸳鸯合欢被。",
      "红颜深夜承燕娱，玉笋清晨奉巾屦。匆匆不尽新知乐，惟有此身为君许。",
      "但说恩情有重来，何期一别岁将暮。午枕孤眠魂梦惊，梦君来别如平生。",
      "与君已别复何别，此别无乃非吉徵。万里海风掀雪浪，魂招不归竟长往。",
      "效死君前君不知，向来宿约无期爽。君不见二妃追舜号苍梧，恨染湘竹终不枯。",
      "无情湘水自东注，至今斑笋盈江隅。屈原九歌岂不好，煎胶续弦千古无。",
      "我今试作义倡传，尚使风期后来见。"
    ]
  },
  {
    "id": "2e89e420f0e115525f88d2ea32927f48",
    "title": "广教院",
    "authorName": "赵植",
    "authorId": "2e89e420f0e11552d1457b72d1457b72",
    "dynasty": "宋",
    "content": [
      "列嶂倚天环佛界，乱流穿石度僧房。",
      "林泉尽日无穷趣，车马长年有底忙。"
    ]
  },
  {
    "id": "2e89e420f0e896c2afc5ce9b2cfbff70",
    "title": "裂衣书诗寄弟",
    "authorName": "赵卯发",
    "authorId": "2e89e420f0e896c2d1457b72d1457b72",
    "dynasty": "宋",
    "content": [
      "城池不高深，无财又无兵。",
      "惟有死报国，来生作弟兄。"
    ]
  },
  {
    "id": "2e89e420f0e896c2ef0a57b6eb68db75",
    "title": "题于壁",
    "authorName": "赵卯发",
    "authorId": "2e89e420f0e896c2d1457b72d1457b72",
    "dynasty": "宋",
    "content": [
      "国不可负，城难以降。",
      "夫妇俱死，节义成双。"
    ]
  },
  {
    "id": "2e89e420f0fdebd30cee368b169c34c5",
    "title": "灵寿同年兄再以杞屑分惠复成小诗以代善谑",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "场屋十年长，铃斋一笑欢。",
      "微言师水薤，交分托金兰。",
      "腹饱仙人杖，心存姹女丹。",
      "他时玉京路，同缀侍宸官。"
    ]
  },
  {
    "id": "2e89e420f0fdebd34d1a6b6a73d402a4",
    "title": "上王荆公墓",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "天上龙胡断，人间鵩鸟来。",
      "未应淮水竭，所惜泰山颓。",
      "华屋今非昔，佳城闭不开。",
      "白头门下士，怅望有馀哀。"
    ]
  },
  {
    "id": "2e89e420f0fdebd35b8aa0891b9d1be4",
    "title": "紫薇花其二",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "明丽碧天霞，千茸紫绶花。",
      "香开荀令宅，艳入孝王家。",
      "几岁自荣辱，高情方叹嗟。",
      "有人移上苑，犹足占年华。"
    ]
  },
  {
    "id": "2e89e420f0fdebd3a9b9bca3f78c64a2",
    "title": "太父太师密国公赋诗江楼世称名笔从侄子绩得之以居肇缅思祖德且爱绩之能继志也为赋一首",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "当年太史谪仙翁，笔落江楼气吐虹。",
      "无复琴樽对鸥鸟，空遗松柏几秋风。",
      "由来兰玉生台下，重见溪山入坐中。",
      "顾我岂能绳祖武，倚阑归思附冥鸿。"
    ]
  },
  {
    "id": "2e89e420f0fdebd33d88dc088659dc37",
    "title": "次兄子宣先生作高阳众乐园成被命金陵易镇韵",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "文物河间信可嘉，风流江左亦堪夸。",
      "水南水北千竿竹，山后山前二月花。",
      "久愧迂儒怀郡绂，聊须隽老驻军牙。",
      "两州耆旧无多怪，鲁卫从来是一家。"
    ]
  },
  {
    "id": "2e89e420f0fdebd36abc238b5b01ce60",
    "title": "游石仙岩次兄子宣公韵",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "尘埃华发换朱颜，十载重来款故关。",
      "天下楼台春寂寂，洞中鸡犬昼闲闲。",
      "苔深尚识曾题石，木老难寻旧戏环。",
      "未断凡心却归去，他年飞鸟会知还。"
    ]
  },
  {
    "id": "2e89e420f0fdebd373619ddd2e37bdf8",
    "title": "族兄山庄",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "宦路崎岖寄此身，羡君筑室离嚣尘。",
      "能将孝谨传家法，何用声名动世人。",
      "桑落百壶宁惜醉，竹竿千亩不忧贫。",
      "求田更欲依丘垄，来往他时愿卜邻。"
    ]
  },
  {
    "id": "2e89e420f0fdebd3313042c5b1398456",
    "title": "出门寄家",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "出门日日念归期，恐过归期未得归。",
      "画角数声来别浦，孤帆一点背斜晖。",
      "行逢山树秋前落，坐见江云水上飞。",
      "尽是南人好风景，客心惊此却依依。"
    ]
  },
  {
    "id": "2e89e420f0fdebd3053d567d53ca2c5d",
    "title": "寄吕南公",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "主人第一河南守，之子无双江夏才。",
      "会见吹嘘上云汉，可能憔悴隐蒿莱。",
      "风骚寓兴垂金薤，翰墨传家富玉杯。",
      "倾盖相知胜白首，扁舟临别重徘徊。"
    ]
  },
  {
    "id": "2e89e420f0fdebd3556cec4cfd9e043d",
    "title": "淮南道中",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "四山蓊郁气朝隮，晚雨廉纤未有泥。",
      "鸭绿几寻塘水浸，鹅黄一段稻秧齐。",
      "幽花布地金钱小，野蔓萦林翠幄低。",
      "满目淮南风景好，不堪时听子规啼。"
    ]
  },
  {
    "id": "2e89e420f0fdebd3014497180dd5752b",
    "title": "海陵春雨日",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "公事无多使客稀，雨时衙退吏人归。",
      "沉烟一炷春阴重，画角三声晚照微。",
      "桑雉未驯惭报政，海鸥相近信忘机。",
      "只将宴坐收心念，懒向人间问是非。"
    ]
  },
  {
    "id": "2e89e420f0fdebd3c0efe29145147713",
    "title": "南郭隐居",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "南郭萧条居士家，断垣荒堑翳蓬麻。",
      "筼筜映水千竿直，略彴当门一径斜。",
      "老有图书忘世界，贫无杯酌送生涯。",
      "倘来轩冕何须贵，未胜牛衣驾鹿车。"
    ]
  },
  {
    "id": "2e89e420f0fdebd3275b87e0ec88a9b3",
    "title": "次后山陈师道见寄韵",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "故人南北叹乖离，忽把清诗慰所思。",
      "松茂雪霜无改色，鸡鸣风雨不愆时。",
      "著书子已通蝌蚪，窃食吾方逐鸒斯。",
      "便欲去为林下友，懒随年少乐新知。"
    ]
  },
  {
    "id": "2e89e420f0fdebd3867f36bca14bd5b5",
    "title": "京口甘露寺",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "屈曲危楼倚半空，诗情无限景无穷。",
      "江声逆顺潮来往，山色有无烟淡浓。",
      "风月满楼供一览，乾坤万里豁双瞳。",
      "片云迥逐斜阳去，知落淮山第几重。"
    ]
  },
  {
    "id": "2e89e420f0fdebd381a578255c25c215",
    "title": "元祐六年十月庚午驾自景陵宫移仗谒先圣孔子祠入门降辇步就小次由东阶以升奠爵再拜礼官告成礼然后退幸太学诏博士皆升堂坐诸生两庑下命国子祭酒丰稷讲书无逸终篇因又幸武成王庙而还左丞相吕大防右丞相刘挚率百官皆从于是丞相赋诗以形容上德诸在位者皆属和肇以礼官忝从诸大夫之后谨和诗一章",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "琳馆陪祠日未央，隆儒诏跸至胶庠。",
      "桥门亿万衣冠集，阙里三千弟子行。",
      "降辇横经尊往圣，垂裳论道法前王。",
      "宗公归美清风诵，穆若赓酬出庙堂。"
    ]
  },
  {
    "id": "2e89e420f0fdebd383c88dc1bf86ecaa",
    "title": "二贤堂",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "天骥精神凤羽仪，青云天路此委蛇。",
      "由来道谊千钧重，不独文章一世师。",
      "史牒已传三黜赋，骚人谁继八哀诗。",
      "有时无命非今日，从古长沙贾傅悲。"
    ]
  },
  {
    "id": "2e89e420f0fdebd383c88dc145341ea3",
    "title": "二贤堂",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "万壑千岩花草香，醉翁此地昔徜徉。",
      "不闻燕雀知鸿鹄，但见鸱枭笑凤凰。",
      "平日声名追屈贾，暮年勋业佐虞唐。",
      "神清洞府今何处，故事空留楚天傍。"
    ]
  },
  {
    "id": "2e89e420f0fdebd3acc82ca470142146",
    "title": "滁州琅玡山茶仙亭",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "山僧独好事，为我结茅茨。",
      "茶仙榜亭中，颇宗樊川诗。"
    ]
  },
  {
    "id": "2e89e420f0fdebd34deb18f7fe4836c5",
    "title": "紫薇花其一",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "堂前紫薇花，堂下红药砌。",
      "繁华天上春，偪仄人间世。"
    ]
  },
  {
    "id": "2e89e420f0fdebd307f11b98b5760ad9",
    "title": "武夷山天柱峰",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "燕越相望路八千，忽惊天柱落樽前。",
      "何如乞我双凫舄，飞上峰头访列仙。"
    ]
  },
  {
    "id": "2e89e420f0fdebd373e23351aa1fb58f",
    "title": "河间",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "南北车书久混同，河间今有楚人风。",
      "独惭太守非何武，已见州闾出两龚。"
    ]
  },
  {
    "id": "2e89e420f0fdebd39a150b06f25c729d",
    "title": "灵寿木",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "滇池藤赤人难到，太乙青藜事近诬。",
      "林下支来供燕息，省中携去宠师儒。"
    ]
  },
  {
    "id": "2e89e420f0fdebd33a9a271c7cd234e3",
    "title": "题王晋卿所藏郑虔著色山水图",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "曾访江南鸟爪仙，误随尘网落人间。",
      "红泉碧涧春风里，尚记麻源谷口山。"
    ]
  },
  {
    "id": "2e89e420f0fdebd32472b33b901f271a",
    "title": "迩英阁侍读筵作",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "二阁从容访古今，诸儒葵藿但倾心。",
      "君臣相对疑宾客，谁识昭陵用意深。"
    ]
  },
  {
    "id": "2e89e420f0fdebd33af476638dd0f1ff",
    "title": "迩英阁前槐后竹双槐极高而柯叶拂地状如龙蛇或谓之凤尾槐",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "凤尾扶疏槐影寒，龙吟萧瑟竹声乾。",
      "汉皇恭默尊儒学，不似公孙见不冠。"
    ]
  },
  {
    "id": "2e89e420f0fdebd3c1072826cbe97a96",
    "title": "凌霄花",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "凌波条体纤，柔枝叶上缀。",
      "青青乱松树，直干遭蒙蔽。",
      "不有严霜威，焉能辨坚脆。"
    ]
  },
  {
    "id": "2e89e420f0fdebd36baead5540821f48",
    "title": "薝卜花",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "林兰擅孤芳，性与凡木异。",
      "不受雪霰侵，自足中和气。",
      "欲知清净身，即此林间是。"
    ]
  },
  {
    "id": "2e89e420f0fdebd3af019326378ffee4",
    "title": "南丰军山庙碑",
    "authorName": "曾肇",
    "authorId": "2e89e420f0fdebd320b5e1cfe58cc5ca",
    "dynasty": "宋",
    "content": [
      "土膏起兮，泉流驶兮。",
      "牧徂于田，偕妇子兮。",
      "既耕且艺，耘且耔兮。",
      "一岁之功，在勤始兮。",
      "野无蟊螟，塘有水兮。",
      "非神之力，其谁使兮。",
      "我苞盈兮，我实成兮。",
      "挥镰铚铚，风雨声兮。",
      "囷仓露积，如坻京兮。",
      "遗𥟱滞穗，富鳏茕兮。",
      "饮食劝酬，销忿争兮。",
      "傥非神助，岁莫登兮。",
      "我有室家，神所祐兮。",
      "我有旌倪，神所寿兮。",
      "神之惠我，维其旧兮。",
      "上之报神，亦云厚兮。",
      "酾酒刑牲，殽杯丰兮。",
      "吹箫考鼓，声逢逢兮。",
      "我民荐献，无终穷兮。",
      "千秋万岁，保斯宫兮。"
    ]
  },
  {
    "id": "2e89e420f12594338e104c6d6ab17421",
    "title": "大涤洞",
    "authorName": "郑国辅",
    "authorId": "2e89e420f1259433d1457b72d1457b72",
    "dynasty": "宋",
    "content": [
      "去县十八里，传名千万年。",
      "三山空隔海，一柱独擎天。",
      "骖驭歌司马，烧丹扣葛仙。",
      "谁云尘俗骨，亦得嗣前贤。"
    ]
  },
  {
    "id": "2e89e420f12594335ca533a50b02f31a",
    "title": "洞霄宫",
    "authorName": "郑国辅",
    "authorId": "2e89e420f1259433d1457b72d1457b72",
    "dynasty": "宋",
    "content": [
      "自怜踪迹又尘埃，再见溪山眼便开。",
      "野水萦纡通路过，闲花疏淡放春回。",
      "玉清缈缈排仙仗，金碧峨峨焕宝台。",
      "十里暮云横九锁，却如骑鹤下蓬莱。"
    ]
  },
  {
    "id": "2e89e420f1259433ce1f1c4ed07f5acb",
    "title": "云根石其二",
    "authorName": "郑国辅",
    "authorId": "2e89e420f1259433d1457b72d1457b72",
    "dynasty": "宋",
    "content": [
      "满耳环佩声，云根线寒玉。",
      "雨过勿雷吼，老龙鼾正熟。"
    ]
  },
  {
    "id": "2e89e420f1259433bc116e852715933d",
    "title": "清音亭",
    "authorName": "郑国辅",
    "authorId": "2e89e420f1259433d1457b72d1457b72",
    "dynasty": "宋",
    "content": [
      "山泉漱玉琴，尘世谁知音。",
      "植杖憩于此，顿消名利心。"
    ]
  },
  {
    "id": "2e89e420f1259433eb463104090a2f05",
    "title": "瀑布",
    "authorName": "郑国辅",
    "authorId": "2e89e420f1259433d1457b72d1457b72",
    "dynasty": "宋",
    "content": [
      "终日湍流怒作声，凭栏便觉耳根清。",
      "龙君雅欲助奇观，故把银瓶泻水晶。"
    ]
  },
  {
    "id": "2e89e420f12594334cf25cd6609990b7",
    "title": "云根石其一",
    "authorName": "郑国辅",
    "authorId": "2e89e420f1259433d1457b72d1457b72",
    "dynasty": "宋",
    "content": [
      "轮囷一片出无心，未许苍苔久见侵。",
      "六月旱田天不雨，愿将肤寸霈为霖。"
    ]
  },
  {
    "id": "2e89e420f1259433c94f3b402d4d22a0",
    "title": "龙洞",
    "authorName": "郑国辅",
    "authorId": "2e89e420f1259433d1457b72d1457b72",
    "dynasty": "宋",
    "content": [
      "泥蟠蛰卧久潜踪，一旦青云得路通。",
      "利物济人功已了，却遗凡骨返仙宫。"
    ]
  },
  {
    "id": "2e89e420f1259433759bd1f6a1a2b03c",
    "title": "翠微亭",
    "authorName": "郑国辅",
    "authorId": "2e89e420f1259433d1457b72d1457b72",
    "dynasty": "宋",
    "content": [
      "满眼青山倦应酬，小亭回护颇知休。",
      "撚髯索句空归去，疑在飞来峰上头。"
    ]
  },
  {
    "id": "2e89e420f1259433b397d98ae38dc4cd",
    "title": "凤洞",
    "authorName": "郑国辅",
    "authorId": "2e89e420f1259433d1457b72d1457b72",
    "dynasty": "宋",
    "content": [
      "古木森森翳女萝，四山环抱郁嵯峨。",
      "此间定有荆山璞，未审何时遇卞和。",
      "斩开绿棘黄荆路，岩上采霞摇影动。",
      "洞里仙人醉不知，岩前留下无声凤。",
      "我今行向洞前来，是洞须开凤莫猜。",
      "便好跨游三岛去，等闲抖擞轻尘埃。"
    ]
  },
  {
    "id": "2e89e420f1298f7725d2ea6dba285149",
    "title": "信美台",
    "authorName": "李当遇",
    "authorId": "2e89e420f1298f77d1457b72d1457b72",
    "dynasty": "宋",
    "content": [
      "零陵郡北云帆落，信美台前江月明。",
      "石浅风高滩濑急，孤舟一夜听寒声。"
    ]
  },
  {
    "id": "2e89e420f12f9404bc21c3873f227b6f",
    "title": "送程给事知越州",
    "authorName": "蔡承禧",
    "authorId": "2e89e420f12f9404a34bacf89f36407e",
    "dynasty": "宋",
    "content": [
      "万室罗纨千舸蓬，绕山楼榭满溪风。",
      "舟移菡萏芬芳渚，旌倚蓬莱缥缈宫。",
      "翁子印还多事后，微之名辱宦人中。",
      "昌时青琐朱轓贵，白首谁何得似公。"
    ]
  },
  {
    "id": "2e89e420f130bf44cc18dc5f73dec7f9",
    "title": "读翠微集",
    "authorName": "盖屿",
    "authorId": "2e89e420f130bf44d1457b72d1457b72",
    "dynasty": "宋",
    "content": [
      "圣宋吟哦只九僧，诗成往往比阳春。",
      "翠微阁上今朝见，格老辞清又一人。"
    ]
  },
  {
    "id": "2e89e420f1352c0fec1e3bc4742efbc7",
    "title": "挽刘省庵",
    "authorName": "谢直",
    "authorId": "2e89e420f1352c0fd1457b72d1457b72",
    "dynasty": "宋",
    "content": [
      "敢谓曾同学，巍科尚累君。",
      "世须存我辈，天乃误斯文。",
      "乡国缘当尽，衣冠哭忍闻。",
      "何当车挽什，刻石累高坟。"
    ]
  },
  {
    "id": "2e89e420f1352c0f95088e20906e34eb",
    "title": "山居二首寄朝中故旧",
    "authorName": "谢直",
    "authorId": "2e89e420f1352c0fd1457b72d1457b72",
    "dynasty": "宋",
    "content": [
      "苒苒年华渐向西，可能回脚下涂泥。",
      "静收营虑还书卷，少有工夫入菜畦。",
      "洁甚水蒲边白鸟，翩然风柳下黄鹂。",
      "犹嫌宿处闻鸡犬，更待移深过虎蹊。"
    ]
  },
  {
    "id": "2e89e420f1352c0f95088e201010c2f3",
    "title": "山居二首寄朝中故旧",
    "authorName": "谢直",
    "authorId": "2e89e420f1352c0fd1457b72d1457b72",
    "dynasty": "宋",
    "content": [
      "造化涵洪靡不容，近分一谷著愚公。",
      "地因沙涨偏宜竹，山为岩多却碍松。",
      "夜静图书天晓睡，腊寒薪火暑天风。",
      "独惭道学工夫浅，却比先师不屡空。"
    ]
  },
  {
    "id": "2e89e420f1352c0f6a2e76f3a6fa3ae6",
    "title": "诗一首",
    "authorName": "谢直",
    "authorId": "2e89e420f1352c0fd1457b72d1457b72",
    "dynasty": "宋",
    "content": [
      "上有皇天下后土，此身不患无归所。",
      "凭谁说与清河公，何苦为人作黄祖。"
    ]
  },
  {
    "id": "2e89e420f1352c0fc0b1b82870e46680",
    "title": "遣怀五首寄致道",
    "authorName": "谢直",
    "authorId": "2e89e420f1352c0fd1457b72d1457b72",
    "dynasty": "宋",
    "content": [
      "贫者士之常，富亦我所欲。",
      "得常讵可厌，逐欲何由足。",
      "荒哉化蝶翁，微欤监河粟。",
      "人生命如线，日须不盈掬。",
      "俯仰天地间，何由谢羁束。"
    ]
  },
  {
    "id": "2e89e420f1352c0fc0b1b82822e00d2d",
    "title": "遣怀五首寄致道",
    "authorName": "谢直",
    "authorId": "2e89e420f1352c0fd1457b72d1457b72",
    "dynasty": "宋",
    "content": [
      "时命各有遇，何言富与贫。",
      "有来疾雷电，决去微埃尘。",
      "坐令区区者，视此为鬼神。",
      "既有得失患，自忘情性真。",
      "所以首阳山，昔有饿死人。"
    ]
  },
  {
    "id": "2e89e420f1352c0fc0b1b82853871d28",
    "title": "遣怀五首寄致道",
    "authorName": "谢直",
    "authorId": "2e89e420f1352c0fd1457b72d1457b72",
    "dynasty": "宋",
    "content": [
      "君子不谋食，士固食于人。",
      "饥饿自有责，何足烦吾神。",
      "拂几展我书，熟读困蹇屯。",
      "羲文与周孔，可鉴道屈信。",
      "叹叹眼中事，悠悠尘间身。"
    ]
  },
  {
    "id": "2e89e420f1352c0fc0b1b828bc386089",
    "title": "遣怀五首寄致道",
    "authorName": "谢直",
    "authorId": "2e89e420f1352c0fd1457b72d1457b72",
    "dynasty": "宋",
    "content": [
      "生当益于人，为道固不同。",
      "赐也乃结驷，回也乃屡空。",
      "忆昔年少壮，未知理穷通。",
      "收身百忧馀，自置寂寞中。",
      "饘粥傥可继，当为七十翁。"
    ]
  },
  {
    "id": "2e89e420f1352c0fc0b1b8285c969845",
    "title": "遣怀五首寄致道",
    "authorName": "谢直",
    "authorId": "2e89e420f1352c0fd1457b72d1457b72",
    "dynasty": "宋",
    "content": [
      "在昔营居巢，首尾三十年。",
      "高邻念羁旅，分我佳林泉。",
      "自从仓幕归，亦买半顷田。",
      "坐念颜太师，粥竭只益煎。",
      "不如边孝先，昼眠腹便便。"
    ]
  },
  {
    "id": "2e89e420f1352c0f2901ee06cd8f4c68",
    "title": "辰",
    "authorName": "谢直",
    "authorId": "2e89e420f1352c0fd1457b72d1457b72",
    "dynasty": "宋",
    "content": [
      "寒光转南陆，夕景上乔木。",
      "层柯荫修径，疏密散金绿。",
      "缅怀载酒人，萝蔓记遐躅。",
      "行行出林表，烟莽际童牧。",
      "时有种麦儿，挥锄电翻覆。"
    ]
  },
  {
    "id": "2e89e420f1352c0f2901ee06fffef068",
    "title": "辰",
    "authorName": "谢直",
    "authorId": "2e89e420f1352c0fd1457b72d1457b72",
    "dynasty": "宋",
    "content": [
      "老树谁所栽，及兹上交盖。",
      "峥嵘仰巨樟，秀发怜稚桧。",
      "悠然搅心思，慨我百年外。",
      "我怀引以长，天色惨欲晦。",
      "投床闻夕钟，拥衾不成醉。"
    ]
  },
  {
    "id": "2e89e420f1352c0f2901ee066a25e21e",
    "title": "辰",
    "authorName": "谢直",
    "authorId": "2e89e420f1352c0fd1457b72d1457b72",
    "dynasty": "宋",
    "content": [
      "长怀邴曼容，远慕蘧伯玉。",
      "养志则安能，寡过亦所欲。",
      "邈哉误儒冠，坐使衣食促。",
      "籯书不论金，终身未易读。",
      "洒扫惭老僧，日食才一粥。"
    ]
  },
  {
    "id": "2e89e420f1352c0f2901ee066409abd3",
    "title": "辰",
    "authorName": "谢直",
    "authorId": "2e89e420f1352c0fd1457b72d1457b72",
    "dynasty": "宋",
    "content": [
      "先公为直言，蔡林古无书。",
      "家贫卖窗箔，编箨聚所馀。",
      "取之写文字，琐细行虫蛆。",
      "遂令后奕世，衣冠出门闾。",
      "今为执政孙，学与不学欤。"
    ]
  },
  {
    "id": "2e89e420f1352c0f2901ee06615a3782",
    "title": "辰",
    "authorName": "谢直",
    "authorId": "2e89e420f1352c0fd1457b72d1457b72",
    "dynasty": "宋",
    "content": [
      "小夫智解短，锥刀竞其身。",
      "养志与养体，孰为能事亲。",
      "堂堂父母躯，浩浩仁义贫。",
      "此贫不以道，此乐岂非真。",
      "我知我天分，人言葛天民。"
    ]
  },
  {
    "id": "2e89e420f1352c0f2901ee06497be924",
    "title": "辰",
    "authorName": "谢直",
    "authorId": "2e89e420f1352c0fd1457b72d1457b72",
    "dynasty": "宋",
    "content": [
      "昔在井田日，一民本非四。",
      "农隙或工商，其秀乃称士。",
      "是知桑禾间，可以寄书史。",
      "时非长桀耦，时得伊傅事。",
      "卒岁优游哉，吾道甚简易。"
    ]
  },
  {
    "id": "2e89e420f1352c0f2901ee06089e1205",
    "title": "辰",
    "authorName": "谢直",
    "authorId": "2e89e420f1352c0fd1457b72d1457b72",
    "dynasty": "宋",
    "content": [
      "渊明真学者，馀事聊为诗。",
      "我读命子篇，怆彼已焉辞。",
      "后来杜陵翁，自笑身长儿。",
      "我昔过庭日，教诲真严师。",
      "哀哀蓼莪泪，洒洒坟树枝。"
    ]
  },
  {
    "id": "2e89e420f1352c0f2901ee06dc851336",
    "title": "辰",
    "authorName": "谢直",
    "authorId": "2e89e420f1352c0fd1457b72d1457b72",
    "dynasty": "宋",
    "content": [
      "长怀际天渊，短怀在眉睫。",
      "吾门起典午，台徙今五叶。",
      "中原气象属，前辈风流接。",
      "柰何不竟书，而欲事作业。",
      "感此怀短长，赋诗写胸胁。"
    ]
  },
  {
    "id": "2e89e420f13c28c384486526c934b4bb",
    "title": "赠何定远",
    "authorName": "傅慎微",
    "authorId": "2e89e420f13c28c3d1457b72d1457b72",
    "dynasty": "宋",
    "content": [
      "故人何定远，造物不虚生。",
      "骨骼棱棱瘦，诗篇字字清。",
      "世皆尊道义，我独见忠诚。",
      "尊酒分携后，何时盖复倾。"
    ]
  },
  {
    "id": "2e89e420f13fc0d76c8d888587d8c63e",
    "title": "寿星寺",
    "authorName": "晁咏之",
    "authorId": "2e89e420f13fc0d7d1457b72d1457b72",
    "dynasty": "宋",
    "content": [
      "石磴插青云，禅宫入渺冥。",
      "归云侵客座，流水乱松声。",
      "天近月逾白，竹多山更青。",
      "从来丘壑志，不独付孙登。"
    ]
  },
  {
    "id": "2e89e420f13fc0d74ea1b0cdd5fc71c7",
    "title": "杭州思归",
    "authorName": "晁咏之",
    "authorId": "2e89e420f13fc0d7d1457b72d1457b72",
    "dynasty": "宋",
    "content": [
      "丘壑情无尽，田园兴有馀。",
      "何当厌泽国，不奈忆君庐。",
      "庭户草应长，江山木已疏。",
      "何时整归棹，八月洞庭湖。"
    ]
  },
  {
    "id": "2e89e420f13fc0d7ccb5b9fc67148e1c",
    "title": "木香花",
    "authorName": "晁咏之",
    "authorId": "2e89e420f13fc0d7d1457b72d1457b72",
    "dynasty": "宋",
    "content": [
      "朱帘高槛俯幽芳，露浥烟霏玉褪妆。",
      "月冷素娥偏有态，夜寒青女不禁香。",
      "从教春事年年晚，要使诗人日日狂。",
      "替取秋兰纫佩好，忍随风雨受凄凉。"
    ]
  },
  {
    "id": "2e89e420f13fc0d7bcf9d99c60a26d1a",
    "title": "见降羌感事",
    "authorName": "晁咏之",
    "authorId": "2e89e420f13fc0d7d1457b72d1457b72",
    "dynasty": "宋",
    "content": [
      "沙场尺棰致羌浑，玉陛朝趋雨露恩。",
      "自笑百年家凤阙，一生肠断国西门。"
    ]
  },
  {
    "id": "2e89e420f13fc0d7f51b59d77a4b6786",
    "title": "戏葛试官",
    "authorName": "晁咏之",
    "authorId": "2e89e420f13fc0d7d1457b72d1457b72",
    "dynasty": "宋",
    "content": [
      "没兴主司逢葛八，贤弟被黜兄荐发。",
      "细思堪惜又堪嫌，一壁有眼半壁瞎。"
    ]
  },
  {
    "id": "2e89e420f13fc0d7a5cb0980244d752e",
    "title": "初行山",
    "authorName": "晁咏之",
    "authorId": "2e89e420f13fc0d7d1457b72d1457b72",
    "dynasty": "宋",
    "content": [
      "霭霭初蒸云，落落欲坠石。",
      "山深多晚花，照水自红碧。",
      "渔艇入烟小，松竹凌烟直。",
      "西风漾碧波，扁舟恣崎侧。",
      "客从北方来，苦遭世俗迫。",
      "登临虽夙愿，山川多未识。",
      "浩荡涉寒流，跻攀并苍壁。",
      "扪萝窥鸟道，踏径穷人迹。",
      "清泉洗尘心，山鸟惯幽客。",
      "逸兴良未已，日下千崖赤。",
      "十载孙承公，好具登山屐。"
    ]
  },
  {
    "id": "2e89e420f14a0759d59e581122d8c25f",
    "title": "偈",
    "authorName": "法因庵主",
    "authorId": "2e89e420f14a0759d1457b72d1457b72",
    "dynasty": "宋",
    "content": [
      "岩上桃华开，华从何处来。",
      "灵云才一见，回首舞三台。"
    ]
  },
  {
    "id": "2e89e420f15fdfa4da318261ce1d0f98",
    "title": "送别任龙图",
    "authorName": "史才",
    "authorId": "2e89e420f15fdfa4d1457b72abea47ba",
    "dynasty": "宋",
    "content": [
      "江上飞樯高数寻，西风客路思难禁。",
      "三千奏议曾经国，十万兵屯已属心。",
      "官驿疏梅春意足，楚天孤鹜晓烟沉。",
      "闽南君去才称最，慰我秋鸿达好音。"
    ]
  },
  {
    "id": "2e89e420f15fdfa4b52df81afc659f0d",
    "title": "过蒋学正三径庵",
    "authorName": "史才",
    "authorId": "2e89e420f15fdfa4d1457b72abea47ba",
    "dynasty": "宋",
    "content": [
      "纷纷处世羡鸣珂，君隐考槃诗独哦。",
      "三径早知皆坦路，一庵聊复障颓波。",
      "田园无悔归家晚，松柏存看绕舍多。",
      "笑我身闲闲未得，不知何日再相过。"
    ]
  },
  {
    "id": "2e89e420f15fdfa48d411832c2d99803",
    "title": "雪窦飞雪亭",
    "authorName": "史才",
    "authorId": "2e89e420f15fdfa4d1457b72abea47ba",
    "dynasty": "宋",
    "content": [
      "苍岷万仞起岩峦，潺瀑霏霏尽日寒。",
      "倒泻银河拖白练，人间应作六花看。"
    ]
  },
  {
    "id": "2e89e420f15ff9cf56ac6a20246da1b3",
    "title": "寄题武夷",
    "authorName": "聂铁峰",
    "authorId": "2e89e420f15ff9cfd1457b72d1457b72",
    "dynasty": "宋",
    "content": [
      "秋香扶我过仙家，□大眠云石径斜。",
      "九曲溪山闲日月，万年宫殿老烟霞。",
      "吟筇尚带瑶阶藓，渡舫曾撑翠竹沙。",
      "回首云深何处觅，洞箫吹落碧岩花。"
    ]
  },
  {
    "id": "2e89e420f16a9a508f6484e2b724bfc3",
    "title": "顶山寺",
    "authorName": "何若谷",
    "authorId": "2e89e420f16a9a50d1457b72d1457b72",
    "dynasty": "宋",
    "content": [
      "百尺寒崖一径分，攀萝步步陟青云。",
      "江山好景吟新句，猿鹤欢声识旧群。",
      "壁为题诗尘不染，池因供砚水犹薰。",
      "旁人莫讶登科久，二十年前此论文。"
    ]
  },
  {
    "id": "2e89e420f16b470001883f8731840c64",
    "title": "题凌歊台",
    "authorName": "庄革",
    "authorId": "2e89e420f16b4700d1457b72d1457b72",
    "dynasty": "宋",
    "content": [
      "姑孰溪边霜叶飞，凌歊台上暮云归。",
      "谪仙一去不复返，怅望青山空翠微。"
    ]
  },
  {
    "id": "2e89e420f1702f20e2a52a2b66b2c338",
    "title": "送白鱼",
    "authorName": "李子西",
    "authorId": "2e89e420f1702f20d1457b72d1457b72",
    "dynasty": "宋",
    "content": [
      "秋江水落白鱼肥，正是莼鲈入兴时。",
      "举网得鱼溪上路，挥毫走兔简中诗。",
      "雅知宾幕饶供给，何待侬芹荐敛私。",
      "鲁鬲楚鱼羞不腆，此诚只有孔门知。"
    ]
  },
  {
    "id": "2e89e420f1706b3fb8cf79e4b5d40c54",
    "title": "吴江县",
    "authorName": "李贯",
    "authorId": "2e89e420f1706b3fd1457b72d1457b72",
    "dynasty": "宋",
    "content": [
      "四面渔家绕县城，古今名手谩丹青。",
      "菰蒲水浅连江寺，橘柚烟深隔洞庭。",
      "幽鹭下时分野色，远帆归处印天形。",
      "谁知张翰思鲈意，犹胜灵均醉独醒。"
    ]
  },
  {
    "id": "2e89e420f18cd71b649a66ad9c5a541c",
    "title": "月岩",
    "authorName": "赵师恕",
    "authorId": "2e89e420f18cd71bd1457b72d1457b72",
    "dynasty": "宋",
    "content": [
      "眷此岩壑胜，领客共登临。",
      "危栈临不测，巇涂历𡼭嵚。",
      "俯仰极高低，上下穷幽深。",
      "来登空明山，千崖正沉沉。",
      "下瞰清罗江，古木郁萧森。",
      "清风万里来，层云荡孤襟。",
      "有客可共赋，有酒可自斟。",
      "此景岂易得，此乐岂易寻。",
      "吾生今老矣，遁迹归穷岑。",
      "一棹下潇湘，此别意难任。",
      "别后无相忘，诗成寄邮音。"
    ]
  },
  {
    "id": "2e89e420f1a106df29f14410bb3b012b",
    "title": "独坐",
    "authorName": "任伯雨",
    "authorId": "2e89e420f1a106df20b5e1cf8597a6cf",
    "dynasty": "宋",
    "content": [
      "得丧荣枯事，悠悠过耳风。",
      "此身犹是幻，何物不为空。",
      "酒圣心常醉，诗穷语更工。",
      "小轩搔首坐，斜日满窗红。"
    ]
  },
  {
    "id": "2e89e420f1a106df27be7b70498a6be0",
    "title": "元日",
    "authorName": "任伯雨",
    "authorId": "2e89e420f1a106df20b5e1cf8597a6cf",
    "dynasty": "宋",
    "content": [
      "忆昔东班贺紫宸，和风佳气净无尘。",
      "龙墀初下觚棱日，雉扇齐开玉座春。",
      "接武九霄曾近侍，投荒三载作流人。",
      "穷通忤合虽天理，俯仰寻思不为身。"
    ]
  },
  {
    "id": "2e89e420f1a106dfe4753bba5d0bbf0e",
    "title": "登狼山",
    "authorName": "任伯雨",
    "authorId": "2e89e420f1a106df20b5e1cf8597a6cf",
    "dynasty": "宋",
    "content": [
      "狼山青青迹已陈，惟馀楼阁向南薰。",
      "蓬瀛气象群峰在，吴楚封疆一水分。",
      "野色西南平接日，潮声东北怒穿云。",
      "登临更有超然兴，回首尘埃不足云。"
    ]
  },
  {
    "id": "2e89e420f1a106df9f6e0544eecd33c4",
    "title": "自叹",
    "authorName": "任伯雨",
    "authorId": "2e89e420f1a106df20b5e1cf8597a6cf",
    "dynasty": "宋",
    "content": [
      "当年言路亦逡巡，白简青蒲十一人。",
      "半斥炎荒半除籍，而今无一预朝绅。"
    ]
  },
  {
    "id": "2e89e420f1a106df8695a8444d6e2c62",
    "title": "感古二首",
    "authorName": "任伯雨",
    "authorId": "2e89e420f1a106df20b5e1cf8597a6cf",
    "dynasty": "宋",
    "content": [
      "一言借谕资钟会，意在张华亦已深。",
      "大抵知言由养气，可怜晋武有蓬心。"
    ]
  },
  {
    "id": "2e89e420f1a106df8695a844461f40e3",
    "title": "感古二首",
    "authorName": "任伯雨",
    "authorId": "2e89e420f1a106df20b5e1cf8597a6cf",
    "dynasty": "宋",
    "content": [
      "指鹿奸谋岂偶然，都缘人事不由天。",
      "要知左右皆言马，只为当时杀正先。"
    ]
  },
  {
    "id": "2e89e420f1a106dfb00276a8021546ed",
    "title": "宿西轩",
    "authorName": "任伯雨",
    "authorId": "2e89e420f1a106df20b5e1cf8597a6cf",
    "dynasty": "宋",
    "content": [
      "茅檐不动晚风微，独对炉烟枕半攲。",
      "惟有多情沙上月，依然青琐照人时。"
    ]
  },
  {
    "id": "2e89e420f1a106df6d687471e46c27b0",
    "title": "焚香有感",
    "authorName": "任伯雨",
    "authorId": "2e89e420f1a106df20b5e1cf8597a6cf",
    "dynasty": "宋",
    "content": [
      "扫地焚香开竹扉，轻烟郁郁闲朝晖。",
      "却思昔日延和殿，对罢曾携满袖归。"
    ]
  },
  {
    "id": "2e89e420f1a106dfa6e072b50ed4da9a",
    "title": "述怀",
    "authorName": "任伯雨",
    "authorId": "2e89e420f1a106df20b5e1cf8597a6cf",
    "dynasty": "宋",
    "content": [
      "元符庚辰岁，孟冬十二日。",
      "任子丞大宗，碌碌奉朝籍。",
      "圣主访落初，听言劳日昃。",
      "谏路员有阙，求人恐不及。",
      "谁谓方遴选，邂逅首疏逖。",
      "诏旨忽中授，闻命旦夕惕。",
      "不是忧不合，爱君忧失职。",
      "既忧亦复喜，不是贪禄秩。",
      "平生慕古人，素愿或可毕。",
      "精神倍疏瀹，激昂登文石。",
      "青云开九天，清光亲咫尺。",
      "每见情益交，肝胆尽剖析。",
      "敬承丁宁训，重许以忠直。",
      "自喜千载遇，奋身遑他恤。",
      "志欲收主威，力先排巨室。",
      "切齿愤钦永，刻意望夔稷。",
      "不数千羊皮，岂让一狐腋。",
      "勤勤履霜戒，不复虑不密。",
      "问夜欲自劳，百疏意何益。",
      "哀哉爱君心，不能当众嫉。",
      "投湘为独醒，得罪因怀璧。",
      "尚赖天德广，阅岁已再谪。",
      "仇人意未厌，穷荒必投斥。",
      "转海仅万里，艰危备经历。",
      "有时遭飓风，天地如抹漆。",
      "雪浪山崩颓，轰豗飞霹雳。",
      "扁舟甚桔槔，俯仰颠倒立。",
      "双樯卷欲折，绳断水蘸席。",
      "鲸鳄口垂涎，喷咤烟雨集。",
      "万怪竞周章，腥臊助嘘吸。",
      "平生仗忠信，安敢保瞬息。",
      "寅缘脱鱼腹，岛屿稍登陟。",
      "天气郁欲流，土色焦成赤。",
      "草木蒸氛雾，亭午日未出。",
      "荒径少人行，窸窣走虺蜴。",
      "居民傍溪浒，横崖户百十。",
      "矮屋尽棚栏，臭秽如圈枥。",
      "家家啖菜粥，杂米无十一。",
      "小鱼与细虾，相尚珍鼎食。",
      "鸟言纷嘲哳，卉服坌蒙幂。",
      "颜色尽黄肿，太半抱瘴疾。",
      "其风贪以淫，其俗拙以僻。",
      "殆非人间世，宜尔太荒阒。",
      "我生本匹夫，赋性自真率。",
      "雅有江海志，仕宦特牵迫。",
      "一日偶遭际，用舍何敢必。",
      "但思忠邪分，于国系休戚。",
      "周嫠不恤纬，我意何穷极。",
      "漆女倚门啸，我情第堙郁。",
      "呜呼谋身者，所宜念阴骘。"
    ]
  },
  {
    "id": "2e89e420f1a152a0caae89968d5d36b4",
    "title": "仙都山",
    "authorName": "刘参",
    "authorId": "2e89e420f1a152a0d1457b72d1457b72",
    "dynasty": "宋",
    "content": [
      "古帝此登仙，霓旌不复还。",
      "孤标苍岭外，屹立紫烟间。",
      "上下形端柱，周回影转环。",
      "根疑连海峤，顶欲突天关。",
      "莲出湖心迥，苔漫辙迹斑。",
      "傍存炼丹釜，低瞰步虚山。",
      "猿狖何能到，鸾凰自可攀。",
      "画矜名手眇，吟怯钜题艰。",
      "雁荡非灵异，兰岩鄙宴闲。",
      "缙云游览处，胜概甲人寰。"
    ]
  },
  {
    "id": "2e89e420f1a93d71d786ba1c9db179bf",
    "title": "访开公不遇",
    "authorName": "胡子期",
    "authorId": "2e89e420f1a93d71d1457b72d1457b72",
    "dynasty": "宋",
    "content": [
      "独步小庵清，凭轩数小星。",
      "霜华连野白，山色满门青。",
      "风定松犹响，香销室自馨。",
      "孤云何处宿，案上掩莲经。"
    ]
  },
  {
    "id": "2e89e420f1abe0182c5e5b0c543be25b",
    "title": "春日田园杂兴",
    "authorName": "陈文增",
    "authorId": "2e89e420f1abe018d1457b72d1457b72",
    "dynasty": "宋",
    "content": [
      "熙熙垄亩扇和风，簇簇人烟野意浓。",
      "培溉桑麻沿汲路，经行荠麦省耕农。",
      "饮牛涧暖山摇影，接果枝青藓拆封。",
      "酒熟花香村欲社，芒鞋藤杖尽从容。"
    ]
  },
  {
    "id": "2e89e420f1b6ffd81418c1fbc78e98fa",
    "title": "题太湖",
    "authorName": "罗处约",
    "authorId": "2e89e420f1b6ffd8437d7d1d860320be",
    "dynasty": "宋",
    "content": [
      "三万六千顷，湖侵海内田。",
      "逢山方得地，见月始知天。",
      "南国吞将尽，东溟势欲连。",
      "何当洒为雨，无处不丰年。"
    ]
  },
  {
    "id": "2e89e420f1b6ffd80a905e80a9bb9987",
    "title": "梁县界虸蚄虫生",
    "authorName": "罗处约",
    "authorId": "2e89e420f1b6ffd8437d7d1d860320be",
    "dynasty": "宋",
    "content": [
      "方喜云油布，俄闻叶螣生。",
      "田神何纵虐，稼政自非明。",
      "颍凤那充食，吴牛已绝耕。",
      "黄堂厌粱肉，对尔自心惊。"
    ]
  },
  {
    "id": "2e89e420f1b6ffd85c08f0dd7bfca433",
    "title": "吴江圣寿寺",
    "authorName": "罗处约",
    "authorId": "2e89e420f1b6ffd8437d7d1d860320be",
    "dynasty": "宋",
    "content": [
      "渔翁沙鸟傍回塘，携杖闲吟绕寺廊。",
      "远岫不离青草渡，片帆时过绿苔墙。",
      "风狂林木生清籁，日暖涟漪动画梁。",
      "张翰思乡应有意，几多屏障水为乡。"
    ]
  },
  {
    "id": "2e89e420f1b81c85998e6cb5d58e06ff",
    "title": "赋九月梅花",
    "authorName": "梁克家",
    "authorId": "2e89e420f1b81c853fe78a8a4f284803",
    "dynasty": "宋",
    "content": [
      "老菊残梧九月霜，谁将先暖入东堂。",
      "不因造物于人厚，肯放南枝特地香。",
      "九鼎燮调端有待，百花羞涩敢言芳。",
      "看来水玉浑相映，好取龙吟播乐章。"
    ]
  },
  {
    "id": "2e89e420f1b81c85bec2ac489b990b80",
    "title": "次陈休应烹茗廓然亭见送韵",
    "authorName": "梁克家",
    "authorId": "2e89e420f1b81c853fe78a8a4f284803",
    "dynasty": "宋",
    "content": [
      "已行更为玉泉留，好景烦公杰句收。",
      "紫帽峰前双鹭下，几多清兴满沧洲。"
    ]
  },
  {
    "id": "2e89e420f1c9d7b510416b1045bc00ea",
    "title": "凉轩",
    "authorName": "赵某",
    "authorId": "2e89e420f1c9d7b5d1457b72d1457b72",
    "dynasty": "宋",
    "content": [
      "古邑逢贤宰，构轩凉景生。",
      "尘埃不复到，泉石有馀清。",
      "诗得幽奇句，琴多雅淡声。",
      "居民陶美化，应此放高情。"
    ]
  },
  {
    "id": "2e89e420f1c9d7b5ada7ff31ec42eee2",
    "title": "寄高善胜",
    "authorName": "赵某",
    "authorId": "2e89e420f1c9d7b5d1457b72d1457b72",
    "dynasty": "宋",
    "content": [
      "雨窗思昔日，不见半年馀。",
      "别后几回梦，中间三寄书。",
      "兵戈吾幸免，踪迹尔何如。",
      "世事难如意，同心却异居。"
    ]
  },
  {
    "id": "2e89e420f1c9d7b5acd0e4e70c2ca918",
    "title": "清发轩",
    "authorName": "赵某",
    "authorId": "2e89e420f1c9d7b5d1457b72d1457b72",
    "dynasty": "宋",
    "content": [
      "许多清意思，都在此乡间。",
      "有石半枕水，无窗不面山。",
      "侵衣青霭润，拥钓白云闲。",
      "未许嫌幽寂，古人曾闭关。"
    ]
  },
  {
    "id": "2e89e420f1c9d7b559f210ab3c3fce53",
    "title": "眉峰水陆寺",
    "authorName": "赵某",
    "authorId": "2e89e420f1c9d7b5d1457b72d1457b72",
    "dynasty": "宋",
    "content": [
      "贪观眉妩翠，舣棹碧云间。",
      "萧寺前临水，丁家旧住山。",
      "苔深僧迹静，松冷鹤巢鳏。",
      "拜手先祠下，奔驰觉汗颜。"
    ]
  },
  {
    "id": "2e89e420f1c9d7b5a6e072b58b91b0ae",
    "title": "述怀",
    "authorName": "赵某",
    "authorId": "2e89e420f1c9d7b5d1457b72d1457b72",
    "dynasty": "宋",
    "content": [
      "得鹿归来一梦中，半生事业总成空。",
      "饭牛岂意干西伯，寻马何须访北翁。",
      "赵既有辞难夺璧，楚将无事叹忘弓。",
      "南薰正解吾民愠，且弄朱弦奏晚风。"
    ]
  },
  {
    "id": "2e89e420f1c9d7b53862e5f285964b15",
    "title": "杏村闻其友谢昌元及二赵一家俱入翰苑",
    "authorName": "赵某",
    "authorId": "2e89e420f1c9d7b5d1457b72d1457b72",
    "dynasty": "宋",
    "content": [
      "归来白鹿岩边屋，清得门庭冷似冰。",
      "公事中原双短鬓，帝乡孤梦一青灯。",
      "带烟锄菊闲教仆，和月折梅时寄僧。",
      "见说道山应咫尺，同时俊彦尽先登。"
    ]
  },
  {
    "id": "2e89e420f1c9d7b5ed8d57349d8c7be2",
    "title": "休官",
    "authorName": "赵某",
    "authorId": "2e89e420f1c9d7b5d1457b72d1457b72",
    "dynasty": "宋",
    "content": [
      "欲知赵子休官了，贫似扶风马少游。",
      "借得琴樽留待月，从教帘幕不胜秋。",
      "自携仆出闲寻药，因载书多却买舟。",
      "昨日老农来告我，万千乐事在西畴。"
    ]
  },
  {
    "id": "2e89e420f1c9d7b5f5a09ebed8215961",
    "title": "游都梁",
    "authorName": "赵某",
    "authorId": "2e89e420f1c9d7b5d1457b72d1457b72",
    "dynasty": "宋",
    "content": [
      "暮烟迷海戍，远水接淮天。",
      "拍塞凭栏恨，神京在北边。"
    ]
  },
  {
    "id": "2e89e420f1c9d7b5f5a09ebeee143bfe",
    "title": "游都梁",
    "authorName": "赵某",
    "authorId": "2e89e420f1c9d7b5d1457b72d1457b72",
    "dynasty": "宋",
    "content": [
      "才入都梁郡，愁登第一山。",
      "不堪高处望，未得故疆还。"
    ]
  },
  {
    "id": "2e89e420f1c9d7b5c69f7d25d8664eb6",
    "title": "大小寒",
    "authorName": "赵某",
    "authorId": "2e89e420f1c9d7b5d1457b72d1457b72",
    "dynasty": "宋",
    "content": [
      "蹇卫冲风怯晓寒，也随举子到长安。",
      "路人莫作皇亲看，姓赵如今不似韩。"
    ]
  },
  {
    "id": "2e89e420f1c9d7b5f5c0346f35f21d61",
    "title": "题浯溪",
    "authorName": "赵某",
    "authorId": "2e89e420f1c9d7b5d1457b72d1457b72",
    "dynasty": "宋",
    "content": [
      "元颂颜书□□□，好风吹我过三吾。",
      "倚空□□烟云□，□古兴亡草木枯。",
      "读尽□□留□□，□□□□较锱铢。"
    ]
  },
  {
    "id": "2e89e420f1c9d7b55c1daf6f8f811537",
    "title": "失调名",
    "authorName": "赵某",
    "authorId": "2e89e420f1c9d7b5d1457b72d1457b72",
    "dynasty": "宋",
    "content": [
      "□□□□皆乃，□□流垂□，断崖依旧横碧。□□独有千古文章，铿鍧炳耀，不与名□。",
      "□□□□□□，□□□□，□尽□□远□。□□□□□□，不□□拳石。",
      "举杯相属，坐还有此客。"
    ]
  },
  {
    "id": "2e89e420f1cf9386a480cafbbed8a89e",
    "title": "挽李仲通",
    "authorName": "古田里人",
    "authorId": "2e89e420f1cf9386d1457b72d1457b72",
    "dynasty": "宋",
    "content": [
      "久矣厌尘世，逃名云水间。",
      "五湖正觅地，一曲歌沧浪。",
      "风雨晚来急，笠蓑时下忙。",
      "钓龙手中竹，分付与儿郎。"
    ]
  },
  {
    "id": "2e89e420f1d5377bfd78599a753a2778",
    "title": "游云门",
    "authorName": "詹骙",
    "authorId": "2e89e420f1d5377b8a3363ab9f9081cc",
    "dynasty": "宋",
    "content": [
      "轻裘肥马春三月，到此经游花正红。",
      "欲觅上方幽隐处，老僧笑指白云中。"
    ]
  },
  {
    "id": "2e89e420f1e5df788143ff9c38164214",
    "title": "青阳驿",
    "authorName": "石才孺",
    "authorId": "2e89e420f1e5df780eec27c4d1457b72",
    "dynasty": "宋",
    "content": [
      "幸蜀奔波为禄儿，闻铃夜雨有馀悲。",
      "青阳一夕难高寝，黼幄千官减盛仪。"
    ]
  },
  {
    "id": "2e89e420f1e5df788143ff9ccbb47d72",
    "title": "青阳驿",
    "authorName": "石才孺",
    "authorId": "2e89e420f1e5df780eec27c4d1457b72",
    "dynasty": "宋",
    "content": [
      "锦绷只拟情方昵，绣袜那知祸已成。",
      "自古覆车循一辙，哲王宁不玷聪明。"
    ]
  },
  {
    "id": "2e89e420f1e7254e58e85587ebb7ca28",
    "title": "云根书院作",
    "authorName": "谢安时",
    "authorId": "2e89e420f1e7254ed1457b72d1457b72",
    "dynasty": "宋",
    "content": [
      "结屋傍云根，溪山似陆浑。",
      "钓舟藏荻渚，吟径入花村。",
      "竹月尽满壁，松风时款门。",
      "静中元有物，浩气塞乾坤。"
    ]
  },
  {
    "id": "2e89e420f1f1d6e5a5dc0d89a7a54e74",
    "title": "谢竹堂先生见过",
    "authorName": "王隐",
    "authorId": "2e89e420f1f1d6e5d1457b72d1457b72",
    "dynasty": "宋",
    "content": [
      "学稼古寺侧，结庐高柳阴。",
      "音书故交绝，岁月杜门深。",
      "新雪添衰鬓，寒灰死壮心。",
      "西州贤别驾，连日肯相寻。"
    ]
  },
  {
    "id": "2e89e420f1f1d6e53914d93c35ac68ec",
    "title": "次韵之秋日雨后韵",
    "authorName": "王隐",
    "authorId": "2e89e420f1f1d6e5d1457b72d1457b72",
    "dynasty": "宋",
    "content": [
      "洺州秋雨后，幽胜可供闲。",
      "白首留他县，归心绕故山。",
      "野泉来竹底，危磴入云间。",
      "尚记登高会，重岩细菊斑。"
    ]
  },
  {
    "id": "2e89e420f2025873854f0377baf4ab5e",
    "title": "题定明大像",
    "authorName": "阎禹锡",
    "authorId": "2e89e420f2025873d1457b72d1457b72",
    "dynasty": "宋",
    "content": [
      "造化秘奇胜，洪流绕崇岗。",
      "层楼百仞高，下□云水乡。",
      "空嵌独秀峰，雷霓挥铦铓。",
      "神□□□丁，金仙俨垂裳。",
      "悬知天壤间，异事不可□。",
      "□嘉与宁川，二像遥相望。",
      "怒涛乔岳中，涌出大法王。",
      "奇怪岂人力，窥测固渺茫。",
      "□□□□□，藤萝罥幽香。",
      "夜深龙作礼，宝炬胜霞光。",
      "我生西南陬，薄宦游东方。",
      "睹此两奇绝，傥恍如痴狂。",
      "由来豪放词，不付白面郎。",
      "矧此无尽藏，绮语未足偿。",
      "小诗勒岩阿，相与石像长。"
    ]
  },
  {
    "id": "2e89e420f2129c2f51553f8bc88c1de2",
    "title": "残冬客次资阳江",
    "authorName": "王岩",
    "authorId": "2e89e420f2129c2fd1457b72d1457b72",
    "dynasty": "宋",
    "content": [
      "淡云残雪簇江天，策蹇迟回客兴阑。",
      "持钵老僧来咒水，倚船商女待搬滩。",
      "沙翘白鹭非真静，竹映繁梅奈苦寒。",
      "阮籍莫嗟歧路异，旧山溪畔有渔竿。"
    ]
  },
  {
    "id": "2e89e420f2129c2fcc9b13b04d56339a",
    "title": "题严君观",
    "authorName": "王岩",
    "authorId": "2e89e420f2129c2fd1457b72d1457b72",
    "dynasty": "宋",
    "content": [
      "寒云古木罩星台，凡骨仙踪信可哀。",
      "二十年前曾此到，一千年内未归来。"
    ]
  },
  {
    "id": "2e89e420f2129c2f5b2f449b26746660",
    "title": "山中有所思",
    "authorName": "王岩",
    "authorId": "2e89e420f2129c2fd1457b72d1457b72",
    "dynasty": "宋",
    "content": [
      "零零夜雨渍愁根，触物伤离好断魂。",
      "莫怪杜鹃飞去尽，紫微花里有啼猿。"
    ]
  },
  {
    "id": "2e89e420f2129c2f2673734fd2f131ac",
    "title": "燕",
    "authorName": "王岩",
    "authorId": "2e89e420f2129c2fd1457b72d1457b72",
    "dynasty": "宋",
    "content": [
      "一巢功绩破春光，絮落花残两翅狂。",
      "月树风枝不栖去，强来言语泥雕梁。"
    ]
  },
  {
    "id": "2e89e420f2129c2f48cfda5b3242373c",
    "title": "贫女",
    "authorName": "王岩",
    "authorId": "2e89e420f2129c2fd1457b72d1457b72",
    "dynasty": "宋",
    "content": [
      "难把菱花照素颜，试临春水插花看。",
      "木兰船上游春子，笑指荆钗下远滩。"
    ]
  },
  {
    "id": "2e89e420f2129c2f4a6a6e03324ccb20",
    "title": "杪春寄友人",
    "authorName": "王岩",
    "authorId": "2e89e420f2129c2fd1457b72d1457b72",
    "dynasty": "宋",
    "content": [
      "何处相逢万事忙，卓家楼上百淘香。",
      "明朝渐近山僧寺，更为残花醉一场。"
    ]
  },
  {
    "id": "2e89e420f2129c2ffb0f59900ec54784",
    "title": "回旧山",
    "authorName": "王岩",
    "authorId": "2e89e420f2129c2fd1457b72d1457b72",
    "dynasty": "宋",
    "content": [
      "庾家楼上谢家池，处处风烟少旧知。",
      "明日落花谁共醉，野溪猿鸟恨归迟。"
    ]
  },
  {
    "id": "2e89e420f2178d084840a4fa1ab7b8db",
    "title": "忆故乡",
    "authorName": "淳于震先",
    "authorId": "2e89e420f2178d08d1457b72d1457b72",
    "dynasty": "宋",
    "content": [
      "何时归到望仙乡，故旧相迎兴味长。",
      "六月海风吹溽暑，瓜田白酒稔清香。"
    ]
  },
  {
    "id": "2e89e420f2178d084840a4fab431b5d9",
    "title": "忆故乡",
    "authorName": "淳于震先",
    "authorId": "2e89e420f2178d08d1457b72d1457b72",
    "dynasty": "宋",
    "content": [
      "蔚阳山下祖茔居，巍岭崇高画不如。",
      "离乱不堪回首顾，春秋谁为扫坟庐。"
    ]
  },
  {
    "id": "2e89e420f2178d084840a4fae29f8ab7",
    "title": "忆故乡",
    "authorName": "淳于震先",
    "authorId": "2e89e420f2178d08d1457b72d1457b72",
    "dynasty": "宋",
    "content": [
      "积年祖宅隐黄山，门外槐根出地盘。",
      "幼子孤遗音信断，常时思忆倍辛酸。"
    ]
  },
  {
    "id": "2e89e420f219a9e6bc21c3877c99a3ef",
    "title": "送程给事知越州",
    "authorName": "程嗣弼",
    "authorId": "2e89e420f219a9e6883e881bd91d1b4d",
    "dynasty": "宋",
    "content": [
      "华宗晚贵派虽殊，别圃留诗叙旧娱。",
      "导水决谋摧宦者，尊君抗礼屈单于。",
      "日疏宾閤容谈麈，秋过家山好鲙鲈。",
      "宸眷许来应暮召，不须久计恋东吴。"
    ]
  },
  {
    "id": "2e89e420f227afb2c3f3c7cdceb752ee",
    "title": "题雪窦和尚亲书偈后",
    "authorName": "葛繁",
    "authorId": "2e89e420f227afb2d1457b72d1457b72",
    "dynasty": "宋",
    "content": [
      "真机昔振云门路，祖席今多雪窦孙。",
      "传到慧林花果盛，须知叶落总归根。"
    ]
  },
  {
    "id": "2e89e420f22d3b82bc21c387fdbc5468",
    "title": "送程给事知越州",
    "authorName": "黄默",
    "authorId": "2e89e420f22d3b82d1457b72d1457b72",
    "dynasty": "宋",
    "content": [
      "会稽山水古来雄，内史新除捧诏东。",
      "何藉扁舟追范蠡，更将一钓问任公。",
      "久谙偃息藩垣乐，未试调和鼎鼐功。",
      "日食万钱谁吝惜，不知蓬岛属诗翁。"
    ]
  },
  {
    "id": "2e89e420f22f51523ccd1c6b5ed13ba6",
    "title": "蝙蝠洞",
    "authorName": "倪梦龙",
    "authorId": "2e89e420f22f5152d1457b72d1457b72",
    "dynasty": "宋",
    "content": [
      "悬崖多蝙蝠，往往寿千年。",
      "自古人难到，如今尔得先。",
      "所餐崖上乳，不出瓮中天。",
      "自有攀援者，曾看抱朴篇。"
    ]
  },
  {
    "id": "2e89e420f26564a56d4841d7ddaf5d0d",
    "title": "高宗皇帝挽词",
    "authorName": "林栗",
    "authorId": "2e89e420f26564a5d1457b72d1457b72",
    "dynasty": "宋",
    "content": [
      "仓猝扶宗社，艰危启圣神。",
      "英雄归驾御，狂狡愿和亲。",
      "泛扫妖氛净，恢张治化新。",
      "倦勤三纪外，头白尽遗民。"
    ]
  },
  {
    "id": "2e89e420f26564a56d4841d79ec9b83e",
    "title": "高宗皇帝挽词",
    "authorName": "林栗",
    "authorId": "2e89e420f26564a5d1457b72d1457b72",
    "dynasty": "宋",
    "content": [
      "周汉中兴胜，唐虞内禅高。",
      "髀消从马腹，屣脱等鸿毛。",
      "弓剑悲长在，羹墙慕转劳。",
      "龙髯攀莫及，四海共呼咷。"
    ]
  },
  {
    "id": "2e89e420f26564a56d4841d7c3cd9cac",
    "title": "高宗皇帝挽词",
    "authorName": "林栗",
    "authorId": "2e89e420f26564a5d1457b72d1457b72",
    "dynasty": "宋",
    "content": [
      "兼爱无南北，全能冠古今。",
      "典坟供夜览，烽火自宵沉。",
      "睿藻成章焕，宸钧寓意深。",
      "万年垂琬琰，谁识至仁心。"
    ]
  },
  {
    "id": "2e89e420f26564a5ff943e2ccba6f5b4",
    "title": "石井诗一首",
    "authorName": "林栗",
    "authorId": "2e89e420f26564a5d1457b72d1457b72",
    "dynasty": "宋",
    "content": [
      "石井灵踪信不凡，一泓岩下碧深潭。",
      "谁磨皎洁青铜镜，更琢玲珑碧玉龛。",
      "濯去衣巾无限垢，漱来齿颊有馀甘。",
      "悬知坎谷非佳井，寄语诗人莫恨谈。"
    ]
  },
  {
    "id": "2e89e420f273c9cbd798a468a2255c19",
    "title": "留题授上人曲肱斋",
    "authorName": "汪澈",
    "authorId": "2e89e420f273c9cb8f1d4362a113c1ec",
    "dynasty": "宋",
    "content": [
      "一室安巾钵，颓然了性空。",
      "曲肱忘世梦，行脚本家风。",
      "山静人稀到，窗开意不穷。",
      "我来频假寐，乐亦在其中。"
    ]
  },
  {
    "id": "2e89e420f2bc049da743c172a44fa63e",
    "title": "题张穫轩诗卷",
    "authorName": "吴子实",
    "authorId": "2e89e420f2bc049dd1457b72d1457b72",
    "dynasty": "宋",
    "content": [
      "中兴逾百载，独有放翁诗。",
      "豪出谪仙右，妙惟工部知。",
      "镜湖归老日，剑阁入军时。",
      "英气今何在，九原千古悲。"
    ]
  },
  {
    "id": "2e89e420f2bc049da743c172ee9a6f19",
    "title": "题张穫轩诗卷",
    "authorName": "吴子实",
    "authorId": "2e89e420f2bc049dd1457b72d1457b72",
    "dynasty": "宋",
    "content": [
      "句法亲传得，江湖老穫轩。",
      "推敲深得趣，穷达可曾论。",
      "好爵无三字，清名有五言。",
      "还知绝奇处，难弟复难昆。"
    ]
  },
  {
    "id": "2e89e420f2bc049daf5f486efc2888fa",
    "title": "舟行即事",
    "authorName": "吴子实",
    "authorId": "2e89e420f2bc049dd1457b72d1457b72",
    "dynasty": "宋",
    "content": [
      "烟暗前村树欲无，草蓑箬笠一翁渔。",
      "无端风伯吹斜雨，湿却蓬窗数册书。"
    ]
  },
  {
    "id": "2e89e420f2d4139f6dc17fb3fabd508c",
    "title": "晚宿灵岩",
    "authorName": "云盘山人",
    "authorId": "2e89e420f2d4139fd1457b72d1457b72",
    "dynasty": "宋",
    "content": [
      "风雨旃檀阁，烟霞钟鼓声。",
      "定僧今不作，空谷尚传灯。"
    ]
  },
  {
    "id": "2e89e420f2dc5ddd16c9eca07429224e",
    "title": "一段奇轩",
    "authorName": "傅伯寿",
    "authorId": "2e89e420f2dc5dddd1457b72d1457b72",
    "dynasty": "宋",
    "content": [
      "门外红尘走利名，庵中白发任浮生。",
      "羡师法窟能深入，厌我诗坛已屡盟。",
      "渺渺水光帘万叠，离离梅影雪三更。",
      "何人荐取真消息，试鼓瑶琴一再行。"
    ]
  },
  {
    "id": "2e89e420f2dc5ddd7458a54b169ba1d8",
    "title": "题姜相峰前祠其一",
    "authorName": "傅伯寿",
    "authorId": "2e89e420f2dc5dddd1457b72d1457b72",
    "dynasty": "宋",
    "content": [
      "草间荒冢没麒麟，古寺何人为写真。",
      "华表不归空怨鹤，长松半落欲生鳞。",
      "艰难曾藉扶危力，鲠介原非卖直人。",
      "安得贞元同贞观，怀思忠愤一沾巾。"
    ]
  },
  {
    "id": "2e89e420f2dc5dddd44c3bff359d939b",
    "title": "和泉守王龟龄",
    "authorName": "傅伯寿",
    "authorId": "2e89e420f2dc5dddd1457b72d1457b72",
    "dynasty": "宋",
    "content": [
      "名节士所重，当如护睛脑。",
      "立朝与行己，本末要可考。"
    ]
  },
  {
    "id": "2e89e420f2dc5dddc6c0af770be818e1",
    "title": "题姜相峰前祠其二",
    "authorName": "傅伯寿",
    "authorId": "2e89e420f2dc5dddd1457b72d1457b72",
    "dynasty": "宋",
    "content": [
      "早岁声名起日南，暮年病骨卧烟岚。",
      "死生有地皆天命，不用人间更疾谗。"
    ]
  },
  {
    "id": "2e89e420f2dc5dddb2fde4ddee501835",
    "title": "一眺石",
    "authorName": "傅伯寿",
    "authorId": "2e89e420f2dc5dddd1457b72d1457b72",
    "dynasty": "宋",
    "content": [
      "一眺人间万事非，海鸥山鸟便忘机。",
      "林端仿佛见帆影，知有扁舟天际归。"
    ]
  },
  {
    "id": "2e89e420f2dc5ddd0722bc37867d16fe",
    "title": "钓台",
    "authorName": "傅伯寿",
    "authorId": "2e89e420f2dc5dddd1457b72d1457b72",
    "dynasty": "宋",
    "content": [
      "倚空绝壁势雄豪，招引山风接海涛。",
      "不假他人立名字，严台何似此台高。"
    ]
  },
  {
    "id": "2e89e420f2ed8326d61460c229035985",
    "title": "屏山夜雪",
    "authorName": "熊彦诗",
    "authorId": "2e89e420f2ed8326d1457b72d1457b72",
    "dynasty": "宋",
    "content": [
      "夜深寒妥帖，前村人断绝。",
      "何许小茅茨，开门满山雪。"
    ]
  },
  {
    "id": "2e89e420f2eeae8beba51cf7890c2f86",
    "title": "江上晚行",
    "authorName": "方汝疆",
    "authorId": "2e89e420f2eeae8bd1457b72d1457b72",
    "dynasty": "宋",
    "content": [
      "疏云薄日冷吴江，江色芦花共渺茫。",
      "四五点山烟霭淡，两三枝桨水云长。",
      "游鱼避网惊微浪，幽鹭窥汀下夕阳。",
      "兴罢归来更回首，满身明月踏溪霜。"
    ]
  },
  {
    "id": "2e89e420f2eeae8bebf1bdd4cd53b95c",
    "title": "舟行江上",
    "authorName": "方汝疆",
    "authorId": "2e89e420f2eeae8bd1457b72d1457b72",
    "dynasty": "宋",
    "content": [
      "平林漠漠暝烟齐，竹树萧疏望眼迷。",
      "相唤几声何处雁，断霞明处一行低。"
    ]
  },
  {
    "id": "2e89e420f2eeae8be3b7f8e64e1f0945",
    "title": "江上晚望",
    "authorName": "方汝疆",
    "authorId": "2e89e420f2eeae8bd1457b72d1457b72",
    "dynasty": "宋",
    "content": [
      "柳边茅舍倚渔矶，沙上轻禽贴水飞。",
      "千顷夕阳秋练净，谁家一叶晚来归。"
    ]
  },
  {
    "id": "2e89e420f2f04977a1cdbdbf6dfe239d",
    "title": "送程给事知越州二首",
    "authorName": "王伯虎",
    "authorId": "2e89e420f2f04977d1457b72d1457b72",
    "dynasty": "宋",
    "content": [
      "会稽归去两朱轮，青琐恩辉笑买臣。",
      "箫鼓放船才汴岸，壶浆迎马即乡民。",
      "夜撩诗胆邪溪月，昼拨茶浮禹井春。",
      "器业伫闻裴自荐，莫将清兴为吴莼。"
    ]
  },
  {
    "id": "2e89e420f2f04977a1cdbdbf1a84b76e",
    "title": "送程给事知越州二首",
    "authorName": "王伯虎",
    "authorId": "2e89e420f2f04977d1457b72d1457b72",
    "dynasty": "宋",
    "content": [
      "长云千里海边城，两粤今传惠爱声。",
      "帝载待咨唐岳牧，郡符还屈漠公卿。",
      "天墀面拜恩纶重，江国人瞻昼绣荣。",
      "府掾尘埃归未得，乡心先已逐双旌。"
    ]
  },
  {
    "id": "2e89e420f30594473e48222c5f28b2ee",
    "title": "题张公洞",
    "authorName": "王绎",
    "authorId": "2e89e420f3059447d1457b72d1457b72",
    "dynasty": "宋",
    "content": [
      "高上宸居隔紫烟，洞中金阙暗相连。",
      "辅光灶冷留香壤，太素渊清涌玉泉。",
      "后夜龙归云浪湿，未明人起月华鲜。",
      "秋光不老岩前麓，到此偷闲亦自贤。"
    ]
  },
  {
    "id": "2e89e420f3117b050744f7abdcd35c93",
    "title": "榴皮题壁",
    "authorName": "孙唐卿",
    "authorId": "2e89e420f3117b05d1457b72d1457b72",
    "dynasty": "宋",
    "content": [
      "碧眼仙人曾着句，玉堂学士继其馀。",
      "只今虽说西邻富，争是东庵有异书。"
    ]
  },
  {
    "id": "2e89e420f3117b050744f7ab80de6483",
    "title": "榴皮题壁",
    "authorName": "孙唐卿",
    "authorId": "2e89e420f3117b05d1457b72d1457b72",
    "dynasty": "宋",
    "content": [
      "唤回二百年前梦，索饮西风一醉馀。",
      "壁上榴皮在何处，游人空指沈庵书。"
    ]
  },
  {
    "id": "2e89e420f311e0a2570a6e77bfbde4ce",
    "title": "高士峰",
    "authorName": "沈希尹",
    "authorId": "2e89e420f311e0a2d1457b72d1457b72",
    "dynasty": "宋",
    "content": [
      "淡淡梨花寂寂春，一声啼鸟隔花闻。",
      "高峰影转金鸡月，渤海晴横碧峤云。"
    ]
  },
  {
    "id": "2e89e420f312916d5629a613bee4fb31",
    "title": "访踞湖山人仇君隐居",
    "authorName": "马云",
    "authorId": "2e89e420f312916dd1457b72d1457b72",
    "dynasty": "宋",
    "content": [
      "鸡犬眠云白日空，暮春花木满川红。",
      "茶瓯香沸松林火，药杵声清石涧风。",
      "玉帛未闻招处士，神仙今喜识台翁。",
      "夕阳半局残棋在，醉倚岩边紫桂丛。"
    ]
  },
  {
    "id": "2e89e420f312916df421ca91f6c5da55",
    "title": "踞湖山六题踞湖山",
    "authorName": "马云",
    "authorId": "2e89e420f312916dd1457b72d1457b72",
    "dynasty": "宋",
    "content": [
      "山临太湖上，寺隐青萝间。",
      "五坞洞壑邃，众峰屏障环。",
      "浓岚面光彩，惊波背潺湲。",
      "云归定僧寂，月伴樵夫还。",
      "林墅掩蒙密，级磴容跻攀。",
      "钱氏建圭社，此地为家山。"
    ]
  },
  {
    "id": "2e89e420f312916df421ca91c77105bd",
    "title": "踞湖山六题踞湖山",
    "authorName": "马云",
    "authorId": "2e89e420f312916dd1457b72d1457b72",
    "dynasty": "宋",
    "content": [
      "森森芳桂树，团团削青玉。",
      "春花飞涧户，秋实坠岩曲。",
      "霜条封翠紫，风叶摇香绿。",
      "下有幽栖人，结芳避世俗。",
      "学仙读丹经，好道探药箓。",
      "植根满群峰，不使樵夫触。"
    ]
  },
  {
    "id": "2e89e420f312916df421ca91a205e66f",
    "title": "踞湖山六题踞湖山",
    "authorName": "马云",
    "authorId": "2e89e420f312916dd1457b72d1457b72",
    "dynasty": "宋",
    "content": [
      "高崖落飞泉，深源味冷冽。",
      "云津留玉乳，石髓澄金屑。",
      "淙淙危磴响，滴滴苍藓缺。",
      "溅沫洒明珠，满涧融寒雪。",
      "岩夫就漱饮，姬子临浣洁。",
      "不独愈痼疾，自可清内热。"
    ]
  },
  {
    "id": "2e89e420f312916df421ca9142542ec1",
    "title": "踞湖山六题踞湖山",
    "authorName": "马云",
    "authorId": "2e89e420f312916dd1457b72d1457b72",
    "dynasty": "宋",
    "content": [
      "檀栾遍岩川，幽谷气象鲜。",
      "风玉自宫徵，秋籁成管弦。",
      "夕霭起碧雾，晨曦生绿烟。",
      "花繁紫凤饱，质劲苍虬挛。",
      "藤萝交密荫，仰不见云天。",
      "欲访桃源路，坞坞疑相连。"
    ]
  },
  {
    "id": "2e89e420f312916df421ca91f03ac774",
    "title": "踞湖山六题踞湖山",
    "authorName": "马云",
    "authorId": "2e89e420f312916dd1457b72d1457b72",
    "dynasty": "宋",
    "content": [
      "东涧岩谷秀，粲然金碧丽。",
      "亘野丹气明，向曙霏烟霁。",
      "磴泻红玉泉，林纡赤凤髻。",
      "日出诸峰上，月皎半天际。",
      "幽谷纾绛缯，层崖荣锦罽。",
      "羡此山居人，萧然远尘世。"
    ]
  },
  {
    "id": "2e89e420f312916df421ca911c02fffc",
    "title": "踞湖山六题踞湖山",
    "authorName": "马云",
    "authorId": "2e89e420f312916dd1457b72d1457b72",
    "dynasty": "宋",
    "content": [
      "君寻白云坞，最近林涧西。",
      "永日抱幽石，因风度清溪。",
      "炎随夏景变，凉高秋气凄。",
      "素霭生巘崿，练光带虹霓。",
      "润泽施天下，还返故山栖。",
      "深惟贤士志，出处可与齐。"
    ]
  },
  {
    "id": "2e89e420f312916d723846676a1db6f0",
    "title": "重建羊侯祠和王原叔句",
    "authorName": "马云",
    "authorId": "2e89e420f312916dd1457b72d1457b72",
    "dynasty": "宋",
    "content": [
      "汉水舒舒山崇崇，岧然岘首称清雄。",
      "南方强吴恃割据，选命儒将登元戎。",
      "太康以来千馀载，荆州遗爱思羊公。",
      "江山襟带号形胜，藉此因成辅晋功。",
      "公谓高贤事迹异，视之闲暇无匆匆。",
      "测知当日登临意，景物亦与今朝同。",
      "新就峰巅作亭舍，面势豁若凌烟虹。",
      "苍苍云木望不尽，浩荡古意深何穷。",
      "盘回小径至钓石，俯视凝碧相连通。",
      "丛篁森束林蓊郁，又从其下兴祠宫。",
      "迅湍急濑鸣湱湱，浓岚翠霭霏蒙蒙。",
      "晦晴气象随变易，朝昏万状殊初终。",
      "阁老分符二千石，旟竿刻隼车画熊。",
      "管内民租绝逋负，里社歌鼓欢年丰。",
      "府门昼扃官事退，时引宾佐嬉其中。",
      "崖条岭蔓杂丹白，涧花满眼罗青红。",
      "磴道迤逦陟萦屈，飘若巾屦腾秋空。",
      "岂独游观乐闲燕，图树佳政希前风。",
      "经由粗得究本末，强颜模写惭非工。",
      "音辞鄙俚虽一唱，下词寒苦无怡融。"
    ]
  },
  {
    "id": "2e89e420f3201502706bfb2aab121b59",
    "title": "沙边",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "晚雨涨平堤，沙边独杖藜。",
      "长风催雁北，众水避潮西。",
      "楚客相逢少，吴天入望低。",
      "故园无路到，春草自萋萋。"
    ]
  },
  {
    "id": "2e89e420f3201502372d068e2d2328f5",
    "title": "东川春日",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "巴蜀三年客，江湖万里情。",
      "沧波何处尽，归棹几时行。",
      "世态浮云变，春愁细草生。",
      "群山遮望眼，片月上高城。"
    ]
  },
  {
    "id": "2e89e420f3201502eed5f7fc11b2f8ab",
    "title": "巫山对月怀湖外亲友",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "众壑敛新雨，孤舟增暮寒。",
      "巫山今夜月，湘水几人看。",
      "不得临湖醉，惟愁下峡难。",
      "双鱼凭寄远，尺素劝加餐。"
    ]
  },
  {
    "id": "2e89e420f320150219191a6b2598d975",
    "title": "卢台峭帆亭",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "高秋客未还，何处望乡关。",
      "乔木苍烟外，孤亭落照间。",
      "雨晴山觉近，潮满水如闲。",
      "目断峒阳路，归云不可攀。"
    ]
  },
  {
    "id": "2e89e420f32015022888a3017a2eaa8e",
    "title": "高寺",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "高寺鸣钟后，孤舟落雁边。",
      "已知归径晚，故就上方眠。",
      "石峻溜声急，月高松影圆。",
      "明朝下烟霭，回首阻清川。"
    ]
  },
  {
    "id": "2e89e420f320150215afa82f04d2d872",
    "title": "寓中江县楼",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "武江斜转石，文岫独参天。",
      "绿涨他山雨，青浮近市烟。",
      "松薪炊白粲，水蔓系红鲜。",
      "自喜飘蓬迹，安居过两年。"
    ]
  },
  {
    "id": "2e89e420f32015028be0f20f38c05ed3",
    "title": "仙门驿听泉",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "一亭围古木，双涧泻清流。",
      "行到云山暮，卧闻风雨秋。",
      "客尘何日浣，病渴此时瘳。",
      "归去南溪上，轻舟细浪浮。"
    ]
  },
  {
    "id": "2e89e420f32015025c3e667a472c5584",
    "title": "海边亭为浩然赋",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "夙有沧洲趣，云扃梦几回。",
      "临深疑地尽，望远觉天开。",
      "月涌冰轮出，涛翻雪阵来。",
      "无机同海客，鸥鸟莫相猜。"
    ]
  },
  {
    "id": "2e89e420f3201502eb29ff0866e65af0",
    "title": "访香林老",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "风雨无时浪蹴天，南浮舟楫信多艰。",
      "半生梦破寒江月，万里春回故国山。",
      "归客自伤青鬓改，高僧长共白云闲。",
      "诛茅借我溪西地，未厌相从水石间。"
    ]
  },
  {
    "id": "2e89e420f32015027eb3f96acadf55e6",
    "title": "南京遇马丈朝美",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "浮云久与故山违，茅栋如存尚可依。",
      "行路相逢初似梦，旧游重到复疑非。",
      "沧江万里悲南渡，白发几人能北归。",
      "二十年前河上月，尊前还共惜清辉。"
    ]
  },
  {
    "id": "2e89e420f32015025b786af0ac440bd8",
    "title": "回文二首",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "野旷悲行客，湍惊碍去船。",
      "夜江清泛月，秋草碧连天。"
    ]
  },
  {
    "id": "2e89e420f32015025b786af05f429e86",
    "title": "回文二首",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "绿径斜萦草，红梢半落花。",
      "曲池风碎月，攲岸雨摧沙。"
    ]
  },
  {
    "id": "2e89e420f3201502140d50c18206f08a",
    "title": "夜雨南山",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "雨夜宿山斋，夜深雨声息。",
      "石室含馀清，风枝堕残滴。"
    ]
  },
  {
    "id": "2e89e420f3201502c3a5b4d6f2af94ed",
    "title": "还家",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "云林无俗姿，相对可终老。",
      "如何尘中人，不见青山好。"
    ]
  },
  {
    "id": "2e89e420f32015026f2775ae0ea2e0b1",
    "title": "小孤山",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "天围秋涨阔，山背夕阳孤。",
      "岸树晴犹湿，汀烟近却无。"
    ]
  },
  {
    "id": "2e89e420f320150277548e92e9f6b2eb",
    "title": "武陵春雪",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "天风吹雪满千山，不见桃花泛碧澜。",
      "洞里仙人贪种玉，岂知人世有春寒。"
    ]
  },
  {
    "id": "2e89e420f320150283ad4af162fcca66",
    "title": "将渡江",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "无数飞花委路尘，不堪重醉楚城春。",
      "明朝回首江南岸，烟雨昏昏不见人。"
    ]
  },
  {
    "id": "2e89e420f3201502333fed0420765804",
    "title": "平安关道中二首",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "高林俯青冥，柯叶森若织。",
      "阳光已转午，阴岭仍半黑。",
      "峥嵘乱石间，行子有苦色。",
      "临深地势入，涉险天宇塞。",
      "四顾无所投，迹茧去未息。",
      "怅然增百忧，冥冥羡归翼。"
    ]
  },
  {
    "id": "2e89e420f3201502333fed042af3231c",
    "title": "平安关道中二首",
    "authorName": "张斛",
    "authorId": "2e89e420f3201502d1457b72d1457b72",
    "dynasty": "宋",
    "content": [
      "穷冬十日阴，积雪千山路。",
      "晴云开半岭，落日犹在树。",
      "悠悠客心速，惨惨天色暮。",
      "寒鸟各有依，解鞍尚无处。",
      "游鱼误衔钩，玄豹终隐雾。",
      "行行谢冠冕，复我林壑趣。"
    ]
  },
  {
    "id": "2e89e420f3219d11375b8640d68861bb",
    "title": "自命",
    "authorName": "上官统",
    "authorId": "2e89e420f3219d11d1457b72d1457b72",
    "dynasty": "宋",
    "content": [
      "官氏亘古至于今，历派源流振家声。",
      "吾今生尔九兄弟，各在一方以安身。",
      "人人立志守豪富，个个撑持家业均。",
      "但今嘱咐清明节，永世皆临祭视亲。"
    ]
  },
  {
    "id": "2e89e420f328dddff130e9652dee7a87",
    "title": "福胜院",
    "authorName": "家之巽",
    "authorId": "2e89e420f328dddfd1457b72d1457b72",
    "dynasty": "宋",
    "content": [
      "三过山中寺，劳生有底忙。",
      "梵书虫蠹纸，佛界燕巢梁。",
      "晓日光明藏，野花知见香。",
      "丰碑如会意，读罢更彷徨。"
    ]
  },
  {
    "id": "2e89e420f328dddf1e60c821fdad35bf",
    "title": "和三贤堂诗",
    "authorName": "家之巽",
    "authorId": "2e89e420f328dddfd1457b72d1457b72",
    "dynasty": "宋",
    "content": [
      "孤峰落魄一诗人，白傅何曾号直臣。",
      "较似眉山敢同传，并祠浙水恐诬神。",
      "人非伦拟终非偶，论贵平和不贵新。",
      "争似独尊元祐学，高堂正笏更垂绅。"
    ]
  },
  {
    "id": "2e89e420f328dddf1e60c8215d9b9784",
    "title": "和三贤堂诗",
    "authorName": "家之巽",
    "authorId": "2e89e420f328dddfd1457b72d1457b72",
    "dynasty": "宋",
    "content": [
      "谁称三老作三山，夫子宁居季孟间。",
      "骆厩侍人多愧色，鳖头处士若为攀。",
      "辞章小技应闲事，节义千年真大闲。",
      "何似眉山专一壑，九京贤圣尽欢颜。"
    ]
  },
  {
    "id": "2e89e420f328dddf1c2bc6431af50bf4",
    "title": "定林寺",
    "authorName": "家之巽",
    "authorId": "2e89e420f328dddfd1457b72d1457b72",
    "dynasty": "宋",
    "content": [
      "山人当日济时艰，要把唐虞作样看。",
      "奏罢箫韶无凤至，空教猿鹤怨盟寒。"
    ]
  },
  {
    "id": "2e89e420f328dddf1c2bc64342539c60",
    "title": "定林寺",
    "authorName": "家之巽",
    "authorId": "2e89e420f328dddfd1457b72d1457b72",
    "dynasty": "宋",
    "content": [
      "功名良苦赋归欤，两鬓霜花百念枯。",
      "钟鼎楼台浑一梦，数间茅屋亦浮屠。"
    ]
  },
  {
    "id": "2e89e420f328dddf1c2bc643c340fb7f",
    "title": "定林寺",
    "authorName": "家之巽",
    "authorId": "2e89e420f328dddfd1457b72d1457b72",
    "dynasty": "宋",
    "content": [
      "十载浮云几变更，归来钟阜碧嶙峋。",
      "早知山色无今古，只与青山作主人。"
    ]
  },
  {
    "id": "2e89e420f328dddf1c2bc6438648f1a9",
    "title": "定林寺",
    "authorName": "家之巽",
    "authorId": "2e89e420f328dddfd1457b72d1457b72",
    "dynasty": "宋",
    "content": [
      "六籍工夫四海名，太平底事竟沉沉。",
      "裕陵一去何年再，长使时贤泪满襟。"
    ]
  },
  {
    "id": "2e89e420f328dddf1c2bc64325f647b4",
    "title": "定林寺",
    "authorName": "家之巽",
    "authorId": "2e89e420f328dddfd1457b72d1457b72",
    "dynasty": "宋",
    "content": [
      "老屋三门山径幽，中藏无限古今愁。",
      "新诗吟罢春云合，塔里金仙笑点头。"
    ]
  },
  {
    "id": "2e89e420f328dddf1b700de1221073fc",
    "title": "艮山阁",
    "authorName": "家之巽",
    "authorId": "2e89e420f328dddfd1457b72d1457b72",
    "dynasty": "宋",
    "content": [
      "乐山仁者寂不动，面壁老胡机械深。",
      "艮背行庭无别义，佛心即是伏羲心。"
    ]
  },
  {
    "id": "2e89e420f328dddf1b700de1301d8f12",
    "title": "艮山阁",
    "authorName": "家之巽",
    "authorId": "2e89e420f328dddfd1457b72d1457b72",
    "dynasty": "宋",
    "content": [
      "一丘兀硉苍虬住，四面森严阵马齐。",
      "却笑白云无定相，长时逐雨过前溪。"
    ]
  },
  {
    "id": "2e89e420f32bb1ea5ca533a58a0b872a",
    "title": "洞霄宫",
    "authorName": "钱景谌",
    "authorId": "2e89e420f32bb1ead1457b72d1457b72",
    "dynasty": "宋",
    "content": [
      "清夜宿瑶宫，云开天柱峰。",
      "千岩空洞月，万籁古坛松。",
      "仙驭闻鸣鹤，琅舆想六龙。",
      "朝元步虚罢，祥吹引林中。"
    ]
  },
  {
    "id": "2e89e420f32bb1ea5ca533a534d141fa",
    "title": "洞霄宫",
    "authorName": "钱景谌",
    "authorId": "2e89e420f32bb1ead1457b72d1457b72",
    "dynasty": "宋",
    "content": [
      "入谷初无路，山蹊九折回。",
      "紫庭藏玉室，碧落抱琼台。",
      "溪流人闲见，桃花源上开。",
      "只应有仙骨，得到洞天来。"
    ]
  },
  {
    "id": "2e89e420f32bb1ea5ca533a569659d37",
    "title": "洞霄宫",
    "authorName": "钱景谌",
    "authorId": "2e89e420f32bb1ead1457b72d1457b72",
    "dynasty": "宋",
    "content": [
      "洞天三十六，大涤上清房。",
      "物外云烟古，仙家日月长。",
      "溪消分玉酝，岩穴产灵香。",
      "须信风尘表，栖真自有方。"
    ]
  },
  {
    "id": "2e89e420f331e5d0cdfa90c245a2e8e9",
    "title": "生公讲堂",
    "authorName": "何麟",
    "authorId": "2e89e420f331e5d0d1457b72d1457b72",
    "dynasty": "宋",
    "content": [
      "平地涌岩壑，棱层惊大雄。",
      "何曾远人世，直欲傍天宫。",
      "白虎威灵在，赤乌缘影空。",
      "生公能说法，音与塔铃同。"
    ]
  },
  {
    "id": "2e89e420f331e5d03441b32539464f93",
    "title": "外大父丞相初登科为雒县主簿经摄𡊚窑镇税官留诗护国寺中令狐监征录以见寄谨再拜追和而记其后",
    "authorName": "何麟",
    "authorId": "2e89e420f331e5d0d1457b72d1457b72",
    "dynasty": "宋",
    "content": [
      "传翁遗墨剩咨嗟，四海当年尚一家。",
      "大老不为今日用，小诗徒遣后人夸。",
      "兴来思跨巴滇马，归去方乘下泽车。",
      "燕麦兔葵僧舍里，何如梦得访桃花。"
    ]
  },
  {
    "id": "2e89e420f331e5d0b5f2d025776ca068",
    "title": "东林院",
    "authorName": "何麟",
    "authorId": "2e89e420f331e5d0d1457b72d1457b72",
    "dynasty": "宋",
    "content": [
      "此地非庐岳，东林邂逅过。",
      "我羞陶靖节，僧异远头陀。"
    ]
  },
  {
    "id": "2e89e420f33ef623ba52c8affff673f3",
    "title": "游青城山",
    "authorName": "李兴宗",
    "authorId": "2e89e420f33ef623d1457b72d1457b72",
    "dynasty": "宋",
    "content": [
      "古岷横枕坤维首，连标远接昆仑右。",
      "我历江山欠此游，青梦绕之良已久。"
    ]
  },
  {
    "id": "2e89e420f33ef623cb6296e13ef53fe2",
    "title": "观八阵图有感",
    "authorName": "李兴宗",
    "authorId": "2e89e420f33ef623d1457b72d1457b72",
    "dynasty": "宋",
    "content": [
      "江从岷来触瞿唐，夏潦溃裂怒势张。霜浓水落洲渚露，累累江石堆作行。",
      "半斜半直半疏密，方营周匝门东出。相传呵护有鬼神，惊波不能移寸尺。",
      "想见当年诸葛公，纶巾羽扇挥秋风。令严部伍寂如水，出没变化机无穷。",
      "乾坤不足当经理，写留古法艮岑趾。上滩下峡一千年，多少英雄测玄旨。",
      "小儿元子强多知，常山蛇势吾能窥。灞上枋头真绝倒，空使虬髯论握奇。",
      "斫轮不可传其子，此公天机缄骨髓。奈何螟蝗生蝮蝎，炎刘已灰吹不起。",
      "天教三马食一槽，老马蹄啮暂咆哮。渭阳巾帼势将蹶，大星夜陨西军号。",
      "呜呼兴废尽天意，中原□□□□□。□□骨肉止相残，欲拯涂炭嗟谁使。",
      "大官酣燕刍豢馀，小官局蹐尘埃里。举目厌厌九泉人，谁访草庐谈世事。",
      "向来韬略机莫投，而今投机欠良筹。君不见峡山深深茅舍底，有人抱膝高声讴。"
    ]
  },
  {
    "id": "2e89e420f34d2946fb526865b143f63c",
    "title": "横秋阁",
    "authorName": "王駜",
    "authorId": "2e89e420f34d2946d1457b72d1457b72",
    "dynasty": "宋",
    "content": [
      "地僻无车马，新凉入醉乡。",
      "柳烟颦夕渚，莲露泣秋塘。",
      "懒听能啼雁，闲披古锦囊。",
      "物华随处好，何必在潇湘。"
    ]
  },
  {
    "id": "2e89e420f34e75e508f40189554a7590",
    "title": "赠刘升之蛰龙岩",
    "authorName": "胡槻",
    "authorId": "2e89e420f34e75e5d1457b72d1457b72",
    "dynasty": "宋",
    "content": [
      "东望尧山西舜宫，山人名姓不求通。",
      "蛰岩侧畔蘧庐子，即是巢由住个中。"
    ]
  },
  {
    "id": "2e89e420f3609c30828e981f06d4747e",
    "title": "寄良人",
    "authorName": "汪氏",
    "authorId": "2e89e420f3609c30d1457b72d1457b72",
    "dynasty": "宋",
    "content": [
      "旅食京华岁月多，圣贤事业竟如何。",
      "明年伫听泥金报，闲把关雎独自歌。"
    ]
  },
  {
    "id": "2e89e420f361f31dd915ddb6f9b88fb7",
    "title": "牡丹亭",
    "authorName": "郑士洪",
    "authorId": "2e89e420f361f31dd1457b72d1457b72",
    "dynasty": "宋",
    "content": [
      "绿杨深处两三家，几度凭阑看紫霞。",
      "云锦已空烟水阔，转教人忆旧时花。"
    ]
  },
  {
    "id": "2e89e420f364233bb4f44bda578062ca",
    "title": "游白云山",
    "authorName": "赵巩",
    "authorId": "2e89e420f364233bd1457b72d1457b72",
    "dynasty": "宋",
    "content": [
      "半生心事澹悠悠，应乐高卧白云稠。",
      "青山影里春酲解，黄雀声中午梦休。",
      "好景随处堪行乐，浮世何人免得愁。"
    ]
  },
  {
    "id": "2e89e420f368c48df1b3123293e17e62",
    "title": "天门山",
    "authorName": "余芑舒",
    "authorId": "2e89e420f368c48dd1457b72d1457b72",
    "dynasty": "宋",
    "content": [
      "谁将嘉号标奇观，山鸟山花第一重。",
      "天阙常时瞻北极，县图此处数西峰。",
      "景云百战犹遗址，当日诸公几瘦筇。",
      "定有英灵来访旧，夜闻嘶马晓无踪。"
    ]
  },
  {
    "id": "2e89e420f368c48d7908fbb5c7a52bbf",
    "title": "岁寒山",
    "authorName": "余芑舒",
    "authorId": "2e89e420f368c48dd1457b72d1457b72",
    "dynasty": "宋",
    "content": [
      "岁寒老石尚干霄，松柏摧残只艾萧。",
      "岣嵝字昏烟漠漠，空同人去夜寥寥。",
      "凉蝉高挂千寻壁，断涧闲浮五石瓢。",
      "不信渠侬呼不醒，倘逢归鹤试招邀。"
    ]
  },
  {
    "id": "2e89e420f368c48dd9b95a1d13e31dcc",
    "title": "正月五日漫兴",
    "authorName": "余芑舒",
    "authorId": "2e89e420f368c48dd1457b72d1457b72",
    "dynasty": "宋",
    "content": [
      "雪檐晴作雨，道空日如年。",
      "燕坐无馀事，床头易一编。"
    ]
  },
  {
    "id": "2e89e420f368c48d6727dc75db673d20",
    "title": "南轩独坐",
    "authorName": "余芑舒",
    "authorId": "2e89e420f368c48dd1457b72d1457b72",
    "dynasty": "宋",
    "content": [
      "往来都是由天造，妙处何须更我为。",
      "但向物初看老子，恍然身外有婴儿。"
    ]
  },
  {
    "id": "2e89e420f368c48d1b12bb8bbc7438a3",
    "title": "九月二十四日",
    "authorName": "余芑舒",
    "authorId": "2e89e420f368c48dd1457b72d1457b72",
    "dynasty": "宋",
    "content": [
      "蝶翅平沉疑坠叶，蝉声孤起在高枝。",
      "空庭秋意无人会，月转西楼淡淡时。"
    ]
  },
  {
    "id": "2e89e420f368c48d4a6deab3630acd50",
    "title": "悟道",
    "authorName": "余芑舒",
    "authorId": "2e89e420f368c48dd1457b72d1457b72",
    "dynasty": "宋",
    "content": [
      "何人解管身中事，今我才知学有源。",
      "养得心源身事毕，春花秋月共忘言。"
    ]
  },
  {
    "id": "2e89e420f39060c3d76ffe1af34887f2",
    "title": "劝农即事和厉寺正韵",
    "authorName": "林宋伟",
    "authorId": "2e89e420f39060c3d1457b72d1457b72",
    "dynasty": "宋",
    "content": [
      "春将新绿满郊原，喜逐双旌晓出关。",
      "初度麦畦行诘曲，却穿竹径俯潺湲。",
      "阴阴霁色催归骑，猎猎溪风醒醉颜。",
      "父老欢呼随幼稚，隔途争看使车还。"
    ]
  },
  {
    "id": "2e89e420f39060c3d76ffe1ac25821d0",
    "title": "劝农即事和厉寺正韵",
    "authorName": "林宋伟",
    "authorId": "2e89e420f39060c3d1457b72d1457b72",
    "dynasty": "宋",
    "content": [
      "我不归耕却劝耕，下车且伴老农行。",
      "莱苗已过花才盛，桑叶方开葚早生。",
      "此去耕牛无暇日，新年啼鸟总欢声。",
      "定符贤守丰年愿，甘返田园老太平。"
    ]
  },
  {
    "id": "2e89e420f39060c37655a687b3632103",
    "title": "题忠毅姚公庙",
    "authorName": "林宋伟",
    "authorId": "2e89e420f39060c3d1457b72d1457b72",
    "dynasty": "宋",
    "content": [
      "赤心许国自平时，见敌捐躯更不疑。",
      "权忌皋庸皆遁走，同时死难只青狮。"
    ]
  },
  {
    "id": "2e89e420f39060c37655a6872dd60d44",
    "title": "题忠毅姚公庙",
    "authorName": "林宋伟",
    "authorId": "2e89e420f39060c3d1457b72d1457b72",
    "dynasty": "宋",
    "content": [
      "农父犁田出宝刀，铜花浸血冷侵毛。",
      "神锋懔懔冲星斗，未让丰城剑气高。"
    ]
  },
  {
    "id": "2e89e420f39060c37655a6875ace03be",
    "title": "题忠毅姚公庙",
    "authorName": "林宋伟",
    "authorId": "2e89e420f39060c3d1457b72d1457b72",
    "dynasty": "宋",
    "content": [
      "岁岁蒸尝九月期，西风笳鼓万人悲。",
      "山边走马神旗闪，父老齐呼太尉来。"
    ]
  },
  {
    "id": "2e89e420f39060c37655a687f4a1abf7",
    "title": "题忠毅姚公庙",
    "authorName": "林宋伟",
    "authorId": "2e89e420f39060c3d1457b72d1457b72",
    "dynasty": "宋",
    "content": [
      "两日经行旧战场，却来祠下谒堂堂。",
      "偷生诸将今何在，万古英灵独耿光。"
    ]
  },
  {
    "id": "2e89e420f393a0ccdf55c1b690ee2f56",
    "title": "题东老庵",
    "authorName": "史功举",
    "authorId": "2e89e420f393a0ccd1457b72d1457b72",
    "dynasty": "宋",
    "content": [
      "弁山凝翠碧横天，霅水开鉴流清泉。隐君东老志高洁，一庵结在青山边。",
      "平生倒屣爱佳客，买书不惜倾囊钱。秋风八月酒初熟，邂逅有客来翩跹。",
      "丰姿洒落眼秋碧，太白邀饮清风前。欣然二翁话相得，醉来促席相留连。",
      "不觉达旦欲辞去，笑语拍手洪崖肩。逡巡洒翰落珠玉，蔼蔼态度含云烟。",
      "更将祸福论天命，衣冠后世终荣传。嗟乎东老今已矣，长有声名伴山水。",
      "只应骖鸾跨鹤蓬莱去，犹使乡人指点庵前路。"
    ]
  },
  {
    "id": "2e89e420f396f9847fba6e83d4dba750",
    "title": "题南山刻石诗",
    "authorName": "许给",
    "authorId": "2e89e420f396f984d1457b72d1457b72",
    "dynasty": "宋",
    "content": [
      "圣主崇儒本，文宣教愈□。",
      "严祠加整葺，贤守□遵依。",
      "将欲更□□，先来相翠微。",
      "小山开乱石，幽谷驻涵晖。",
      "泽火爻符合，雷天象庶几。",
      "□王仪凛凛，十哲貌颀颀。",
      "山溜侵廊滴，溪云拂瓦飞。",
      "晞阳鸥鹭岛，灯兔□鱼矶。",
      "元氏魂应爽，□□道转肥。",
      "静思登彼岱，深想浴乎沂。",
      "风□岩根竹，泉滋石□□。",
      "□秋留□貌，□会集褒衣。",
      "忠恕□□学，□□□□□。",
      "文辞政如是，吾欲□□归。"
    ]
  },
  {
    "id": "2e89e420f39e881e7ad8aeaf12281ae0",
    "title": "崇庆寺",
    "authorName": "宋景瞻",
    "authorId": "2e89e420f39e881ed1457b72d1457b72",
    "dynasty": "宋",
    "content": [
      "峭壁青连古院松，疏林声渡晚风钟。",
      "地擎鳌背中分势，僧住天宫第几重。",
      "泉落断崖悬素练，树蟠危石挂苍龙。",
      "登临远与红尘隔，疑在三山最上峰。"
    ]
  },
  {
    "id": "2e89e420f39fe0ad1089dd5b81025a48",
    "title": "送胡季昭谪象州",
    "authorName": "曾梦选",
    "authorId": "2e89e420f39fe0add1457b72d1457b72",
    "dynasty": "宋",
    "content": [
      "象州销黯又钦州，道路何辞作远游。",
      "投北谁怜新逐客，落南不减旧编修。",
      "江山在处犹加护，廊庙诸公底著羞。",
      "天定从来人可胜，著书消日海西头。"
    ]
  },
  {
    "id": "2e89e420f3ab1ef94c4fb32ed9490b45",
    "title": "梅花",
    "authorName": "黄彦节",
    "authorId": "2e89e420f3ab1ef9d1457b72d1457b72",
    "dynasty": "宋",
    "content": [
      "拟嚼枝头蜡，惊香却肖兰。",
      "前村深雪里，莫作岭梅看。"
    ]
  },
  {
    "id": "2e89e420f3acb84233b6632334ae3d23",
    "title": "登太山",
    "authorName": "郭贲",
    "authorId": "2e89e420f3acb842d1457b72d1457b72",
    "dynasty": "宋",
    "content": [
      "双屐冲烟上泰台，欲将老眼傍天开。",
      "春深叠嶂晴看雪，雨后飞泉夜听雷。",
      "玉节攒苍烟浩渺，群山裂翠壁崔嵬。",
      "目前齐鲁何须问，千古登封只草莱。"
    ]
  },
  {
    "id": "2e89e420f3ad93d47bf3e7c655921dd7",
    "title": "送僧还日本",
    "authorName": "钟唐杰",
    "authorId": "2e89e420f3ad93d4d1457b72d1457b72",
    "dynasty": "宋",
    "content": [
      "上人海东秀，才华众推优。",
      "学道慕中国，于焉一来游。",
      "武林忽相遇，针芥意颇投。",
      "儒道虽云异，诗酒喜共酬。",
      "况兹古名郡，佳丽罕与俦。",
      "湖山快吟览，胜迹恒追求。",
      "合并惜未久，又理东归舟。",
      "扬帆渡鲸浪，帖帖如安流。",
      "殷勤不忍别，缱绻难为留。",
      "临风极遐睇，目断扶桑陬。",
      "他时托芳字，还能寄余不。"
    ]
  },
  {
    "id": "2e89e420f3b38c923195bc7c17ba9e80",
    "title": "君山",
    "authorName": "施冘",
    "authorId": "2e89e420f3b38c92d1457b72d1457b72",
    "dynasty": "宋",
    "content": [
      "苍虬横距沙心泊，蜿蜒跨山矗一角。",
      "松林忽撼洪涛风，雪浪排空奔电雹。",
      "长淮渺渺烟未收，英雄自老江自流。",
      "野人半醉不一语，豁见秋月升山头。"
    ]
  },
  {
    "id": "2e89e420f3b93717457ff3397701140a",
    "title": "题义门胡氏华林书院",
    "authorName": "姚秘",
    "authorId": "2e89e420f3b93717d1457b72d1457b72",
    "dynasty": "宋",
    "content": [
      "南纪仙乡景最佳，林泉幽致有儒家。",
      "门旌孝义为人范，殿试贤能是国华。",
      "物象四时供野兴，图书万卷益生涯。",
      "遥思竹阁凭虚槛，下瞰章江浸晓霞。"
    ]
  },
  {
    "id": "2e89e420f3bab25f3a192c18e89e8b47",
    "title": "蜡梅",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "香蜜栽葩分外工，疏枝数点缀雏蜂。",
      "娇黄染就宫妆样，香暖犹宜爱日烘。"
    ]
  },
  {
    "id": "2e89e420f3bab25f9775c75345702a79",
    "title": "荷花",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "翠盖红幢耀日鲜，西湖佳丽会群仙。",
      "波平十里铺云锦，风度清香趁画船。"
    ]
  },
  {
    "id": "2e89e420f3bab25f72050847b31f2cf0",
    "title": "一丈红",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "红白青黄弄浅深，旌分幢列自成阴。",
      "但疑承露惊殊色，谁识倾阳无二心。"
    ]
  },
  {
    "id": "2e89e420f3bab25f2cc14a0e4fbbc3e9",
    "title": "牵牛花",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "青青柔蔓绕修墙，刷翠成花著处芳。",
      "应是折从河鼓手，天孙斜插鬓云香。"
    ]
  },
  {
    "id": "2e89e420f3bab25faee9e2116bc43a57",
    "title": "杜鹃花",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "鲜红滴滴映霞明，尽是冤禽血染成。",
      "羁客有家归未得，对花无语两含情。"
    ]
  },
  {
    "id": "2e89e420f3bab25f4ce0867bdd00975a",
    "title": "寿春花",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "花间碧玉最敷腴，看挹南薰景又殊。",
      "天赋芳姿长不老，命名为寿定非诬。"
    ]
  },
  {
    "id": "2e89e420f3bab25f6baead557ed77813",
    "title": "薝卜花",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "薝卜标名自宝坊，薰风开遍一庭霜。",
      "闲来扫地跏趺坐，受用此花无尽香。"
    ]
  },
  {
    "id": "2e89e420f3bab25faa8690f88cf36122",
    "title": "茉莉花",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "脐麝龙涎韵不侔，薰风移植自南州。",
      "谁家浴罢临妆女，爱把闲花带满头。"
    ]
  },
  {
    "id": "2e89e420f3bab25f89e910ce01cea99b",
    "title": "玉绣毬",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "纷纷红紫斗芳菲，争似团酥越样奇。",
      "料想花神闲戏击，误随风起坠繁枝。"
    ]
  },
  {
    "id": "2e89e420f3bab25fa6ff60f490f4be0e",
    "title": "滚绣毬",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "琢玉英标不染尘，光涵月影愈清新。",
      "青皇宴罢呈馀技，抛向东风展转频。"
    ]
  },
  {
    "id": "2e89e420f3bab25f38c26be4bd114e36",
    "title": "万蝶花",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "粉翼纷纷簇几丛，摇风欲趁卖花翁。",
      "诗眸览倦方攲枕，栩栩犹疑在梦中。"
    ]
  },
  {
    "id": "2e89e420f3bab25fcae1e62e7fc182a9",
    "title": "真珠花",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "累累花发映庭除，柳带榆钱总不如。",
      "一任春风吹满地，幽人步履自虚徐。"
    ]
  },
  {
    "id": "2e89e420f3bab25fd8aa9c877b12d7e6",
    "title": "鸡冠花",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "濯濯高花染血猩，却怜金距起闲争。",
      "宋家窗下宜栽此，莫问临风不解鸣。"
    ]
  },
  {
    "id": "2e89e420f3bab25f38d508e9a5f78870",
    "title": "锦带花",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "万钉簇锦若垂绅，围住东风稳称身。",
      "闻道沈腰易宽减，何妨留与系青春。"
    ]
  },
  {
    "id": "2e89e420f3bab25f38d508e94401d6f1",
    "title": "锦带花",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "鹄袍换绿契初心，旋赐银绯与紫金。",
      "堪念纷纷名利客，对花应是叹侵寻。"
    ]
  },
  {
    "id": "2e89e420f3bab25f81617649ea848eb4",
    "title": "密友花",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "黄花端逼菊花真，朵朵相迎意更亲。",
      "情似春浓非淡泊，何妨呼酒对佳宾。"
    ]
  },
  {
    "id": "2e89e420f3bab25f5b982a9be4de2a76",
    "title": "碧蝉儿花",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "扬葩簌簌傍疏篱，薄翅舒青势欲飞。",
      "几误佳人将扇扑，始知错认枉心机。"
    ]
  },
  {
    "id": "2e89e420f3bab25f6d4077786a180d82",
    "title": "满堂春",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "花发围眸昼锦如，列仙行缀在蓬壶。",
      "千金须拚豪家赏，一笑春风无向隅。"
    ]
  },
  {
    "id": "2e89e420f3bab25f7c4d50b7835e358d",
    "title": "御仙花",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "不逐凡花逞艳娇，移根上苑独清高。",
      "君王曾选装金带，侈锡持荷耀紫袍。"
    ]
  },
  {
    "id": "2e89e420f3bab25fec7292b6a5fe9ff0",
    "title": "太平花",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "紫芝奇树谩前闻，未若斯花叶气薰。",
      "种向春台岂无象，望中秀色似卿云。"
    ]
  },
  {
    "id": "2e89e420f3bab25fdcb87d2b9fda0640",
    "title": "南天竺花",
    "authorName": "杨巽斋",
    "authorId": "2e89e420f3bab25fd1457b72d1457b72",
    "dynasty": "宋",
    "content": [
      "花发朱明雨后天，结成红颗更轻圆。",
      "人间热恼谁医得，正要清香净业缘。"
    ]
  },
  {
    "id": "2e89e420f3c153d3e6b9139c746f77bc",
    "title": "饯友宰丹阳",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "昔曾觇吏事，不是小规模。",
      "万象胸中布，全牛眼底无。",
      "迅雷推敏速，片月对清孤。",
      "铁瓮城边邑，今番凋瘵苏。"
    ]
  },
  {
    "id": "2e89e420f3c153d350b4ab7e4030ce68",
    "title": "杰阁",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "杰阁倚空阔，身高眇万山。",
      "栋云飞缥缈，檐铁闹虚闲。",
      "地步氛埃外，天威咫尺间。",
      "好风吹笑语，馀响落人寰。"
    ]
  },
  {
    "id": "2e89e420f3c153d3512f3cf98ebf8976",
    "title": "方水滴子",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "质由良冶就，心向主人倾。",
      "外仿片金制，中藏勺水清。",
      "兔毫芳露染，龙尾湿云生。",
      "终令双眸炯，曾窥妙女成。"
    ]
  },
  {
    "id": "2e89e420f3c153d363a74407278fd35b",
    "title": "陆墓寺",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "距城才五里，野景自萧然。",
      "塘水清环寺，窑烟黑翳天。",
      "市多沽酒旅，桥列卖鱼船。",
      "欲酹宣公冢，渊陵几变迁。"
    ]
  },
  {
    "id": "2e89e420f3c153d3b9636123a23ee2e8",
    "title": "旅中",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "僦楼如斗大，不与懒相便。",
      "杯酒常妨饭，瓶花亦费钱。",
      "狂踪依客燕，短梦怯啼鹃。",
      "欲去老丘壑，无谋可买田。"
    ]
  },
  {
    "id": "2e89e420f3c153d3cc0673d38b54246a",
    "title": "次郊行韵",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "蝶怕花残舞更忙，随风柳絮斗轻狂。",
      "寻芳客去马蹄倦，试酒人归衣汗香。",
      "过雨千林舒翠叶，护田一水露针秧。",
      "留春无计空惆怅，信手敲棋语夜长。"
    ]
  },
  {
    "id": "2e89e420f3c153d356a430e5413aa9ea",
    "title": "送观书记住山",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "本是儒流学释流，枝藤所寓即清幽。",
      "西山不用一钱买，北涧空为百计留。",
      "禅向静中能妙觉，诗于闲处得冥搜。",
      "秋风芳蒂甜如蜜，许我溪头系小舟。"
    ]
  },
  {
    "id": "2e89e420f3c153d3914b5b7dbf3fe862",
    "title": "游天平山白云泉",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "踏开松径几层阴，一勺寒泉洗客心。",
      "高处天风吹面冷，险边石磴警人深。",
      "祠尊范像香烟润，碑刻唐诗藓晕侵。",
      "鸟道更通幽绝处，恨无足力可登临。"
    ]
  },
  {
    "id": "2e89e420f3c153d3736830472375deb0",
    "title": "游建康碧瑶洞",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "洞口筼筜几百竿，洞深襟袂易生寒。",
      "鹿眠桃坞春常在，鹤唳松梢夜未阑。",
      "瓦鼎香腾秋雾薄，石盘棋撒晓星残。",
      "道人许换尘凡骨，同向坛前说炼丹。"
    ]
  },
  {
    "id": "2e89e420f3c153d35f763adc9145cb6b",
    "title": "谒曾祖提刑墓",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "簪缨辉映绍兴间，身后清贫陋巷颜。",
      "犹有云仍在西浙，远思霜露拜南山。",
      "祖风三世未应息，天道百年今好还。",
      "欲去欲留松下路，藤花染泪路斓斑。"
    ]
  },
  {
    "id": "2e89e420f3c153d3759fed01e3caeeb7",
    "title": "席上次韵",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "东风几度客京华，今日飘零天一涯。",
      "无奈刚肠欺竹叶，幸因清坐对梅花。",
      "更长不觉销银烛，寒峭从教透碧纱。",
      "语到前朝行乐处，绿杨深院是谁家。"
    ]
  },
  {
    "id": "2e89e420f3c153d3afbd0d5e55cfe466",
    "title": "呈印主学",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "君世通城我石城，不堪两处总烽尘。",
      "向时未快披云愿，今日同为避地人。",
      "襟宇光风无尽藏，杯盘夜雨有馀春。",
      "唤回十载槐黄梦，欲借灵槎去问津。"
    ]
  },
  {
    "id": "2e89e420f3c153d310bc9355f4ef3724",
    "title": "婢态",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "才入园中便折花，厨头坐语是生涯。",
      "不时掐数周年限，每事夸称旧主家。",
      "迁怒故将瓯碗掷，效矉刚借粉脂搽。",
      "隔屏窃听宾朋语，汲汲讹传又妄加。"
    ]
  },
  {
    "id": "2e89e420f3c153d368065e0161af8735",
    "title": "次新竹韵",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "箨粉飘零干拂檐，午阴比似旧时添。",
      "栖留薄雾生秋意，勾引清风涤夏炎。",
      "弱质自同诗骨瘦，新竿也学舞腰纤。",
      "丁宁养就化龙杖，休劈轻丝织绣帘。"
    ]
  },
  {
    "id": "2e89e420f3c153d3cd83eef8e33a20dd",
    "title": "访新城宰",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "野花香细绿阴成，风著征衫暑尚轻。",
      "流水有声如学语，乱山无数不知名。",
      "柘林叶尽蚕初熟，麦陇人行雉不惊。",
      "少驻篮舆聊问俗，儿童亦说长官清。"
    ]
  },
  {
    "id": "2e89e420f3c153d3382fdba019b5b596",
    "title": "元夕",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "小小茅居傍野桥，青灯一点度元宵。",
      "新诗多在景中得，宿酒都从睡里消。",
      "绕舍菜滋春后雨，过门船趁晚来潮。",
      "休嫌不住繁华境，最喜亲朋近可邀。"
    ]
  },
  {
    "id": "2e89e420f3c153d3be0ed70fd0aa6b15",
    "title": "饯常熟宰",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "笼鹤归来到北关，玉墀春里趣朝班。",
      "九重定问琴川事，为奏通川一渡闲。"
    ]
  },
  {
    "id": "2e89e420f3c153d3be0ed70f72fb7185",
    "title": "饯常熟宰",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "多幸三年依德字，喜无一事到公庭。",
      "庭前柳是公遗爱，去后相看眼更青。"
    ]
  },
  {
    "id": "2e89e420f3c153d345ebad759624d358",
    "title": "金陵郊行",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "快提金勒走郊原，拂面东风醒醉魂。",
      "好景流连天易晚，来朝更过杏花村。"
    ]
  },
  {
    "id": "2e89e420f3c153d392451eb61c7e49cc",
    "title": "冬闺怨",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "塑出狮毬对画阑，笑呼女伴傍前看。",
      "宫鞋湿透犹堪著，未抵空闺绣被寒。"
    ]
  },
  {
    "id": "2e89e420f3c153d3bae437d88ccb1d7e",
    "title": "寄永兴窣兄",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "相阀峥嵘南渡初，万事遗绪要人扶。",
      "从知物理终无否，棠笏于今属魏谟。"
    ]
  },
  {
    "id": "2e89e420f3c153d3bae437d8be2af0f6",
    "title": "寄永兴窣兄",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "忆昔京华聚首时，大兄常念阿连痴。",
      "别来相望天涯远，长诵对床风雨诗。"
    ]
  },
  {
    "id": "2e89e420f3c153d38f6b18e23787cc7c",
    "title": "题扇面",
    "authorName": "万俟绍之",
    "authorId": "2e89e420f3c153d3d1457b72d1457b72",
    "dynasty": "宋",
    "content": [
      "起晚慵妆立小楼，杜鹃声里万红休。",
      "侬愁未逐春酲解，飞尽杨花不举头。"
    ]
  },
  {
    "id": "2e89e420f3e0adadd0595b84ceab8d30",
    "title": "闻蛙",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "蛙黾何所恃，喧喧矜善鸣。",
      "不知秽污质，群沸沼池清。",
      "游子得无泪，羁人若为情。",
      "华堂有丝竹，皆厌尔虚声。"
    ]
  },
  {
    "id": "2e89e420f3e0adad708417cecb926ee5",
    "title": "和俞仲素太博游茅山二首其二马上初望茅峰",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "三士隐沦地，上林句曲前。",
      "朅来思访道，属望赋游仙。",
      "松引飞轮路，云收积玉巅。",
      "华阳不知远，趣驾似行天。"
    ]
  },
  {
    "id": "2e89e420f3e0adadb4624c49d9b6cedb",
    "title": "次韵江南感事",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "京洛倦游后，江南感慨多。",
      "壮怀伤岁月，醉眼小山河。",
      "无路通谈说，穷年谩揣摩。",
      "知音如有遇，终采击辕歌。"
    ]
  },
  {
    "id": "2e89e420f3e0adadfd3cf4180f7ee4b8",
    "title": "送惟晤游庐山",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "飞锡指湓城，秋风一衲轻。",
      "溪云随晚渡，岭月伴晨征。",
      "敏思登临发，空谈举动明。",
      "他时二林会，名字继融生。"
    ]
  },
  {
    "id": "2e89e420f3e0adadcfa45b3d6e9c51e9",
    "title": "和刁推官蓼花二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "烟雨寒塘外，萧条广隰中。",
      "花逢秋至盛，人爱水边红。",
      "碎缬排霜叶，纤蕤拂露丛。",
      "尊罍不见赏，留得伴溪翁。"
    ]
  },
  {
    "id": "2e89e420f3e0adadcfa45b3d4b09133a",
    "title": "和刁推官蓼花二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "莲疏菊未破，野艳独敷荣。",
      "濯水红缨细，铺园步障平。",
      "露寒偏发色，风劲不摧茎。",
      "采掇聊供饵，丹房助气清。"
    ]
  },
  {
    "id": "2e89e420f3e0adad9920cd158c646a21",
    "title": "宣甫以栟榈茶刷见惠继之以诗依韵奉和",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "装橐分馀具，茶筒使拂尘。",
      "制时工匪易，得处赏尤频。",
      "常与轮槽并，宜为焙匣珍。",
      "斋中延客语，供办未应贫。"
    ]
  },
  {
    "id": "2e89e420f3e0adad7c658e9216429e34",
    "title": "宣甫宿约见过既而不至翌日有诗为示谨次元韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "夙昔成嘉约，朝来不见过。",
      "出门非有碍，掩室返多魔。",
      "咫尺且犹尔，分携将奈何。",
      "徘徊延望久，云际待金波。"
    ]
  },
  {
    "id": "2e89e420f3e0adadc59001c8beaba542",
    "title": "道元上人累示禅偈诗笔并诸贤赓唱见索鄙作因成短句奉酬",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "释子南宗秀，囊文数见过。",
      "灯分壁观后，诗学宝书多。",
      "摘句心游刃，谈空辩注河。",
      "儒林盛推挹，风势张云柯。"
    ]
  },
  {
    "id": "2e89e420f3e0adad68648fdee833b6c9",
    "title": "送若讷上人归衢州",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "应供何来此，囊书谒紫宸。",
      "清闲频赐对，止观久谈真。",
      "恳谢兰袍宠，恩颁宝字新。",
      "重还乡寺日，学侣益归亲。"
    ]
  },
  {
    "id": "2e89e420f3e0adadb097ed92c212f6ca",
    "title": "送僧务静还",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "琴诗清绝事，静也两兼能。",
      "技有知音许，名因国士称。",
      "故山何日别，归舫待春乘。",
      "却遂林泉适，弦歌结旧朋。"
    ]
  },
  {
    "id": "2e89e420f3e0adaddecce476e13a59ed",
    "title": "送仪州李太保丈",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "持节出西闉，腰章入旧秦。",
      "家传虎韬术，朝有象贤人。",
      "閤闭关山月，帷褰渭水春。",
      "虏尘今向息，正是雅歌辰。"
    ]
  },
  {
    "id": "2e89e420f3e0adad7c3c47cfe19d2f30",
    "title": "同吕缙叔诸君寄怀希用师",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "方袍为佛者，学术以儒兼。",
      "迹慕山林逸，心从典籍潜。",
      "白云中寄趣，浮世外安恬。",
      "遐想观书室，焚香正下帘。"
    ]
  },
  {
    "id": "2e89e420f3e0adada8d763321b673e85",
    "title": "和陈和叔秋寒",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "夕雨初开霁，晨霜已结寒。",
      "增裘肌怯重，对酒面生丹。",
      "急节惊收潦，归心念采兰。",
      "昕趋更清栗，委佩缀公桓。"
    ]
  },
  {
    "id": "2e89e420f3e0adad9d3381962457dcd6",
    "title": "又和蔡子直",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "官局诚俱冷，交盟信不寒。",
      "风霜两鬓白，冰檗一心丹。",
      "未剖方州竹，犹熏画省兰。",
      "北宫陪论定，应似汉丁桓。"
    ]
  },
  {
    "id": "2e89e420f3e0adad116ddec4aa107bf2",
    "title": "又自和",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "一入石渠署，八逢霜树寒。",
      "任讥书尚白，不废研磨丹。",
      "骑省愁看鬓，骚人兴佩兰。",
      "壮年几已过，游乐谢曹桓。"
    ]
  },
  {
    "id": "2e89e420f3e0adad37af241838221ec2",
    "title": "送祖印忠师南归",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "扰扰京华客，营营不自闲。",
      "胡为丘壑者，亦到市朝间。",
      "孤月无留影，归云靡定山。",
      "东南清胜处，羡子一舟还。"
    ]
  },
  {
    "id": "2e89e420f3e0adadecc514a5ac0ada02",
    "title": "和吴仲庶寄李子仪",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "五纪修戎好，重关四向开。",
      "村郊纵牛马，战地长蒿莱。",
      "过客朝连暮，征轺去复回。",
      "元侯勤主礼，一一倒瓶罍。"
    ]
  },
  {
    "id": "2e89e420f3e0adad1eb09b1d5f02c5e1",
    "title": "次韵蔡资政答朱寺丞惠千叶桃花菊",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "分得秾华质，依然苦薏香。",
      "繁红如上苑，密蕊胜南阳。",
      "不用寻根叶，须留过雪霜。",
      "殷勤送东阁，聊荐百年觞。"
    ]
  },
  {
    "id": "2e89e420f3e0adadfeccb3fa582e6e0f",
    "title": "留台蔡资政见示嘉章且有花时之约忽蒙除代恨阻亲依因抒鄙怀仍依元韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "清羸躬现疾，出处道还周。",
      "当轴谐人望，谋边缓主忧。",
      "庄环聊造适，伊鼎待烹羞。",
      "见约高斋会，将行尚少留。"
    ]
  },
  {
    "id": "2e89e420f3e0adad9b62e8449265d689",
    "title": "次韵杨立之怀旧",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "秋卷昔观宾，同游上苑春。",
      "归轩今取道，共食浙江珍。",
      "俯仰周三纪，文章了十人。",
      "穷通不复问，一以付天均。"
    ]
  },
  {
    "id": "2e89e420f3e0adad3b96a27ab3fbe31a",
    "title": "赠吏部尚书建安郡正肃吴公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "间代生人杰，高文擢隽科。",
      "立朝风采峻，临郡惠慈多。",
      "勋业传青简，音容逐迅波。",
      "百年谁不至，与善果如何。"
    ]
  },
  {
    "id": "2e89e420f3e0adad3b96a27ae03640af",
    "title": "赠吏部尚书建安郡正肃吴公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "畴昔商楹梦，吁嗟鲁凤衰。",
      "清朝桡隆栋，多士失元龟。",
      "坟阙开京壤，帷旌出洛师。",
      "孤生怀旧感，西望涕交颐。"
    ]
  },
  {
    "id": "2e89e420f3e0adad3b96a27a792b4f6f",
    "title": "赠吏部尚书建安郡正肃吴公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "他日容台议，功书预讨论。",
      "襚章三品贵，诔策二名尊。",
      "遗直将谁继，清风想尚存。",
      "戢棺何所恨，牖下史鱼言。"
    ]
  },
  {
    "id": "2e89e420f3e0adadbe1158b8e728b47e",
    "title": "翰林侍读学士尚书右丞李公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "西李风流远，中朝族望幽。",
      "宠荣三学士，试守六藩侯。",
      "不见登时栋，还惊失夜舟。",
      "平生喜名理，一致视浮休。"
    ]
  },
  {
    "id": "2e89e420f3e0adadbe1158b8be259c8e",
    "title": "翰林侍读学士尚书右丞李公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "儒雅名公子，承平辅相孙。",
      "台仪尊右辖，世职重高门。",
      "富贵今如梦，便蕃殁有恩。",
      "迩英前席地，无复进嘉言。"
    ]
  },
  {
    "id": "2e89e420f3e0adadbe1158b8a16b5c97",
    "title": "翰林侍读学士尚书右丞李公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "岁晚轘辕道，神归嵩少原。",
      "百年封域广，三品葬仪尊。",
      "笳吹迎风急，帷裳蔽日昏。",
      "洛人应堕泪，几世见铭幡。"
    ]
  },
  {
    "id": "2e89e420f3e0adade59e3f8069b508a4",
    "title": "观文殿大学士刑部尚书赠左仆射兼侍中刘公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "特起来南国，登庸历宰卿。",
      "立朝弦载直，遇物称如平。",
      "一梦荣华尽，千年封襚成。",
      "秋风暮江起，凄咽逝波声。"
    ]
  },
  {
    "id": "2e89e420f3e0adade59e3f8055e5f7c8",
    "title": "观文殿大学士刑部尚书赠左仆射兼侍中刘公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "星坠寝门夕，鵩来州舍辰。",
      "人悲丧遗爱，帝梦失良臣。",
      "勋业经纶远，文章气燄新。",
      "殁犹荣故里，宸笔镂坚珉。"
    ]
  },
  {
    "id": "2e89e420f3e0adade59e3f803c2779bd",
    "title": "观文殿大学士刑部尚书赠左仆射兼侍中刘公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "蚤历平津馆，尝蒙鲍叔知。",
      "笑言忘位貌，论议切箴规。",
      "岂悟三秋别，遂成隔世期。",
      "英风今已矣，遗恨满江湄。"
    ]
  },
  {
    "id": "2e89e420f3e0adade7a0be81c76bee57",
    "title": "致政少卿邵公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "屡试循良政，兼推干裕才。",
      "惠和绥列郡，风绩振行台。",
      "始见彤襜去，遄惊画翣回。",
      "甘棠犹蔽芾，高陇已崔嵬。"
    ]
  },
  {
    "id": "2e89e420f3e0adade7a0be8160fec677",
    "title": "致政少卿邵公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "江左推华胄，朝端挹老成。",
      "官登九寺贵，迹寄五湖清。",
      "治行当年立，家声继世荣。",
      "书林有贤杰，名德岂惭卿。"
    ]
  },
  {
    "id": "2e89e420f3e0adade7a0be810728de00",
    "title": "致政少卿邵公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "吴苑新开第，都门遂挂冠。",
      "俄闻曳杖叹，未适散金欢。",
      "旧迹馀三径，高风戢一棺。",
      "只应名不朽，沈志史臣刊。"
    ]
  },
  {
    "id": "2e89e420f3e0adad33af031b9c607e10",
    "title": "彭城县太君挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "封邑从夫贵，传家嗣子贤。",
      "初闻板舆去，忽怆寿宫迁。",
      "树隐长平外，川流濩泽前。",
      "高门馀庆在，足以慰沈泉。"
    ]
  },
  {
    "id": "2e89e420f3e0adad33af031b4c0fe0af",
    "title": "彭城县太君挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "寿考人间福，贤明阃内宗。",
      "铭传史官笔，墓绕故乡松。",
      "双剑归还合，南陔养莫容。",
      "登堂曾拜客，凄怆望新封。"
    ]
  },
  {
    "id": "2e89e420f3e0adadca16ed1fb4bef765",
    "title": "仆射文庄高公挽辞二首其一",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "学术儒林老，人流国士尊。",
      "立朝惟直道，寤主有嘉言。",
      "高议留帷幄，清风遗子孙。",
      "音仪嗟日远，隧路閟东原。"
    ]
  },
  {
    "id": "2e89e420f3e0adad8919644848f13055",
    "title": "尚书祠部郎中大理少卿邹公挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "早日文章誉，他年法令师。",
      "官终廷尉府，葬用贰卿仪。",
      "参佐征南画，哀矜谳狱词。",
      "平生经济学，不愧伯喈碑。"
    ]
  },
  {
    "id": "2e89e420f3e0adad89196448bea4c65c",
    "title": "尚书祠部郎中大理少卿邹公挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "赍志龄虽趣，传家德已流。",
      "里门开驷马，子舍直鳌头。",
      "不见车茵贵，频加绂冕优。",
      "箫笳归葬处，声断汉江秋。"
    ]
  },
  {
    "id": "2e89e420f3e0adad51720827edda40cb",
    "title": "彭城郡郑太夫人挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "姓系山东胄，乡闾建业城。",
      "有家归吉士，从子尹留京。",
      "望郡疏封美，黄堂侍膳荣。",
      "终焉贵与寿，无一慊平生。"
    ]
  },
  {
    "id": "2e89e420f3e0adad5172082798458c20",
    "title": "彭城郡郑太夫人挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "他日亏常膳，呼医走数州。",
      "初欣药瞑眩，俄痛疾弥留。",
      "子舍终天恨，都人挽绋愁。",
      "春风汝阴道，贵母葬新丘。"
    ]
  },
  {
    "id": "2e89e420f3e0adad223c078e98974523",
    "title": "赠大理寺丞陈公挽辞",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "隐德称乡闬，清风遗子孙。",
      "未荣三釜禄，先逝九原魂。",
      "葬得眠牛地，家开纳驷门。",
      "足令来者慕，信有教忠言。"
    ]
  },
  {
    "id": "2e89e420f3e0adad86c52e130618f036",
    "title": "留台宾客李公挽辞二首其一",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "奕世儒缨胄，清朝翰墨臣。",
      "裁成五色诏，出拥两朱轮。",
      "柏署分曹佚，铜楼拜命新。",
      "如何止中寿，志未展经纶。"
    ]
  },
  {
    "id": "2e89e420f3e0adadf1e42ac1ee603f79",
    "title": "秦国太夫人挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "象服朝仪贵，封君国壤陪。",
      "从夫乘五马，见子蹑三台。",
      "静树终难止，东波遂不回。",
      "棘栾吾相慕，行道有馀哀。"
    ]
  },
  {
    "id": "2e89e420f3e0adadf1e42ac138e8fea6",
    "title": "秦国太夫人挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "上宰隆恩礼，中闱集宠光。",
      "膳兰金鼎味，衣彩衮龙章。",
      "不见文轩驾，遄惊葆挽锵。",
      "宸慈均怆恤，临宴辍清觞。"
    ]
  },
  {
    "id": "2e89e420f3e0adad7f977d9e4ce49c6e",
    "title": "王子直挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "嗟若时之彦，怀哉昔并游。",
      "十年追几砚，一别见坟丘。",
      "满目皆陈迹，伤心未白头。",
      "风流何处尽，颍水去悠悠。"
    ]
  },
  {
    "id": "2e89e420f3e0adad7f977d9ed25e793b",
    "title": "王子直挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "逝者日云远，人情尤感伤。",
      "素车来隧路，奠哭起高堂。",
      "集纪论才备，阡铭叙事长。",
      "友兄成雅志，不朽是文章。"
    ]
  },
  {
    "id": "2e89e420f3e0adadaacedf6482902bbb",
    "title": "苏明允宗丈挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "观国五千里，成书一百篇。",
      "人方期远到，天不与遐年。",
      "事业逢知己，文章有象贤。",
      "未终三圣传，遗恨掩重泉。"
    ]
  },
  {
    "id": "2e89e420f3e0adadaacedf6476d85a63",
    "title": "苏明允宗丈挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "尝论平陵系，吾宗代有人。",
      "源流知所自，道义更相亲。",
      "痛惜才高世，赍咨涕满巾。",
      "又知馀庆远，二子志经纶。"
    ]
  },
  {
    "id": "2e89e420f3e0adad52660ca8216d3bf2",
    "title": "王侍郎挽辞二首其一",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "四纪文章老，三朝侍从贤。",
      "安车初就第，华发未垂颠。",
      "道卷留藩翰，才豪付简编。",
      "风流一朝尽，士类共潸然。"
    ]
  },
  {
    "id": "2e89e420f3e0adade7eba8012b3c4f5a",
    "title": "广东转运张公挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "清白家传业，中和吏向风。",
      "一门台阁仕，入使弟兄同。",
      "谳议民无讼，均输国不空。",
      "职劳终损寿，勤事有遗忠。"
    ]
  },
  {
    "id": "2e89e420f3e0adade7eba801f53d22dc",
    "title": "广东转运张公挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "寄委频承宠，经营未尽才。",
      "方从舆轿去，忽逐逝川回。",
      "返葬京阡远，遗思粤俗哀。",
      "人知有馀德，嗣子蹑兰台。"
    ]
  },
  {
    "id": "2e89e420f3e0adada604e4fbc367309b",
    "title": "欧阳文忠公挽辞二首其一",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "道济三千子，文高二百年。",
      "朝廷得王佐，经术有师传。",
      "笔削书才就，弥纶志未宣。",
      "平生思颍事，倏忽启新阡。"
    ]
  },
  {
    "id": "2e89e420f3e0adadc2de8292e447a49e",
    "title": "驾部郎中毕公挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "世德公高裔，家声相国孙。",
      "饰儒成吏事，训子服忠言。",
      "道直躬难进，流长庆有源。",
      "椎牛方返葬，纳驷已高门。"
    ]
  },
  {
    "id": "2e89e420f3e0adadc2de8292009d5166",
    "title": "驾部郎中毕公挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "早仕潜郎省，通才适世资。",
      "衣冠推吉履，州郡载遗思。",
      "乔木陉山外，阴堂洛水湄。",
      "令名千古在，沈刻争臣辞。"
    ]
  },
  {
    "id": "2e89e420f3e0adad8751136ea38fd576",
    "title": "国史龙图侍郎宋次道挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "台阁三朝旧，丝纶载世承。",
      "早年钦妙誉，末路愧同升。",
      "论议无吾间，文章岂众能。",
      "二经垂绝笔，天丧沈吴兴。"
    ]
  },
  {
    "id": "2e89e420f3e0adad8751136ef520cdfb",
    "title": "国史龙图侍郎宋次道挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "接武由童冠，论年并巳庚。",
      "切磨三友益，终始一交情。",
      "少别才经夏，何言遂隔生。",
      "空深寝门恸，不见穗帷旌。"
    ]
  },
  {
    "id": "2e89e420f3e0adad8751136e71f58f05",
    "title": "国史龙图侍郎宋次道挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "告卧春明日，灾逢本命年。",
      "英灵百人敌，奄忽一朝捐。",
      "妙墨宗祧秘，遗文太史编。",
      "家书四世学，嗣子复能传。"
    ]
  },
  {
    "id": "2e89e420f3e0adad8751136e6aa09fa8",
    "title": "国史龙图侍郎宋次道挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "前日闻君撤瑟初，伤心悲愤不能舒。",
      "平生鲍叔偏知我，垂老庄龙独弃予。",
      "人物风流今已矣，交游零落痛何如。",
      "从兹道义谁相告，每欲临文辄废书。"
    ]
  },
  {
    "id": "2e89e420f3e0adad8751136e006f2c0e",
    "title": "国史龙图侍郎宋次道挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "君尝龃龉更三已，我亦邅回再下迁。",
      "趣舍既同高谊在，升沉虽异素交全。",
      "斤从质丧知何用，蕙为芝焚亦自怜。",
      "重咏十年情味句，吁嗟生意转翛然。"
    ]
  },
  {
    "id": "2e89e420f3e0adad6ea5e2e25569930e",
    "title": "致政侍读孙蔓叔挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "秘殿除书降，经筵特诏开。",
      "未闻陪幄议，忽起奠楹哀。",
      "卜葬青乌兆，临丧白马来。",
      "平生我投分，洒泪向天台。"
    ]
  },
  {
    "id": "2e89e420f3e0adad6ea5e2e26fadded0",
    "title": "致政侍读孙蔓叔挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "英祖修官日，先皇出震年。",
      "甘泉方授职，少海继登贤。",
      "望积公台久，恩从诔册宣。",
      "遗思满京邑，曾议市租钱。"
    ]
  },
  {
    "id": "2e89e420f3e0adaddcf394d1c056ccfa",
    "title": "司空赠太傅康国韩公挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "厚重资天粹，忠清袭世芳。",
      "周臣言谔谔，汉相貌堂堂。",
      "见象中台拆，伤时一鉴亡。",
      "罢朝仍制服，恤礼厚公王。"
    ]
  },
  {
    "id": "2e89e420f3e0adaddcf394d16e9d6895",
    "title": "司空赠太傅康国韩公挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "前日崇明路，初闻撤瑟时。",
      "两宫驰道哭，三市辍舂悲。",
      "精爽骑箕尾，功名载鼎彝。",
      "谁修凤池录，直笔载萧规。"
    ]
  },
  {
    "id": "2e89e420f3e0adaddcf394d179a97649",
    "title": "司空赠太傅康国韩公挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "文物衣冠萃一门，如公终始见舆言。",
      "三登庆历三人第，四入熙宁四辅尊。",
      "继世拜封前及后，并时当政弟连昆。",
      "汉袁杨与唐萧杜，更有清风在裔孙。"
    ]
  },
  {
    "id": "2e89e420f3e0adaddcf394d16b9b7ca2",
    "title": "司空赠太傅康国韩公挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "甲第初开汴水阳，安车归后体弥康。",
      "交游款密情无间，尊酒欢娱兴未忘。",
      "怀旧每论场屋事，伤离为惜颍川装。",
      "朝来重过里门外，感物思人泪数行。"
    ]
  },
  {
    "id": "2e89e420f3e0adaddcf394d151050998",
    "title": "司空赠太傅康国韩公挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "六纪增年福未涯，三公归第宠频加。",
      "达逢雨木官虽怕，贤值辰年梦已嗟。",
      "中祀牲牢开祖道，太常铙吹送灵车。",
      "伤心前月登门后，临别殷勤贶手华。"
    ]
  },
  {
    "id": "2e89e420f3e0adadda33a737637a0eb7",
    "title": "司空平章军国事赠太师开国正献吕公挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "二圣临熙运，元精降佐臣。",
      "人承太岳裔，生在敦牂辰。",
      "六纪登遐寿，三期秉大均。",
      "还骑箕尾去，仍值在蛇春。"
    ]
  },
  {
    "id": "2e89e420f3e0adadda33a737df411114",
    "title": "司空平章军国事赠太师开国正献吕公挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "运偶千龄旦，家传万石风。",
      "五朝京兆尹，三世大司空。",
      "致主唐虞上，论经伏郑中。",
      "生钟维岳瑞，葬复近神嵩。"
    ]
  },
  {
    "id": "2e89e420f3e0adadda33a7372e3d007b",
    "title": "司空平章军国事赠太师开国正献吕公挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "首建司空府，前临魏阙门。",
      "特留黄发老，对直紫微垣。",
      "故事传台阁，清风遗子孙。",
      "四方桃李满，不待史官言。"
    ]
  },
  {
    "id": "2e89e420f3e0adadda33a737cf359748",
    "title": "司空平章军国事赠太师开国正献吕公挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "汉代明经相，唐朝镇俗贤。",
      "时方尊长孺，天遽夺公权。",
      "衮冕颁新隧，笳箫入故阡。",
      "文成内外服，二美冠周篇。"
    ]
  },
  {
    "id": "2e89e420f3e0adadda33a73793248f02",
    "title": "司空平章军国事赠太师开国正献吕公挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "自叹羁屯世少同，平生知己莫如公。",
      "早参直谅多闻数，晚入坯陶一器中。",
      "存殁交情成契阔，晤言名理谩研穷。",
      "追思五十年前会，已识河东父祖风。"
    ]
  },
  {
    "id": "2e89e420f3e0adad0c0c3ae0f79ed6c2",
    "title": "蜀公范景仁忠文公挽辞四首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "雅丽文园令，深湛扬大夫。",
      "初为蜀词客，终作汉真儒。",
      "荣遇封公爵，归休职禁涂。",
      "逢时致君事，自与二贤殊。"
    ]
  },
  {
    "id": "2e89e420f3e0adad0c0c3ae022b7d9c0",
    "title": "蜀公范景仁忠文公挽辞四首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "仁祖倦勤日，公居献纳司。",
      "累朝论国本，三接叹忠规。",
      "未奋经纶业，空留典册词。",
      "二名彰美行，千古有遗思。"
    ]
  },
  {
    "id": "2e89e420f3e0adad0c0c3ae03f6b72e6",
    "title": "蜀公范景仁忠文公挽辞四首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "追忆词场旧，交游四纪馀。",
      "编年逢绝笔，议乐见成书。",
      "忽怆题丹旐，无由走素车。",
      "伤心寝门恸，南望涕涟如。"
    ]
  },
  {
    "id": "2e89e420f3e0adad0c0c3ae0c94f7d4e",
    "title": "蜀公范景仁忠文公挽辞四首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "岁在龙蛇会，思贤屡感伤。",
      "未收空土泪，又送蜀公丧。",
      "士类将安放，交情何日忘。",
      "共传金石刻，俱是大文章。"
    ]
  },
  {
    "id": "2e89e420f3e0adadbd5bb33c8ff6ef39",
    "title": "知枢密院孙温靖公挽辞二首其一",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "位冠枢机辅，名高羽翼臣。",
      "一言曾寤意，四近久同寅。",
      "丹旐都城远，青松隧路新。",
      "西瞻裕陵道，想从属车尘。"
    ]
  },
  {
    "id": "2e89e420f3e0adadc903d386de818c2e",
    "title": "太子太保致仕李公挽辞二首其二",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "子厚论先友，文章忆稚年。",
      "一时陪俊杰，四纪奉周旋。",
      "兰玉高门盛，松筠晚岁坚。",
      "风流今已矣，感旧独潸然。"
    ]
  },
  {
    "id": "2e89e420f3e0adad6896709eaf6760cc",
    "title": "秦国夫人挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "母仪兼妇德，训子复宜家。",
      "旧宅邻三徙，新恩副六珈。",
      "累茵荣养久，八秩享年遐。",
      "宗族称贤行，诜诜福未涯。"
    ]
  },
  {
    "id": "2e89e420f3e0adad6896709e4dd5eedd",
    "title": "秦国夫人挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "大国膺朝宠，枢庭慰母慈。",
      "生为命妇首，殓用贵臣仪。",
      "铃绋传哀阕，金犀卷赞祠。",
      "攀车泣公辅，行路共赍咨。"
    ]
  },
  {
    "id": "2e89e420f3e0adade136b466444d6e19",
    "title": "宣徽南院使太子太保赠司空冯公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "特起来湖海，详延入隽科。",
      "三登褒然首，再续喜哉歌。",
      "岩庙勋劳积，藩宣惠爱多。",
      "超遥脱屣去，谁叹逝川波。"
    ]
  },
  {
    "id": "2e89e420f3e0adade136b4661745d64b",
    "title": "宣徽南院使太子太保赠司空冯公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "清润慈明玉，汪洋叔度陂。",
      "不忧仁者寿，早作哲人萎。",
      "黄鹄归无日，青乌葬有期。",
      "阴堂介邢密，相望国侨祠。"
    ]
  },
  {
    "id": "2e89e420f3e0adade136b46674c7a5ab",
    "title": "宣徽南院使太子太保赠司空冯公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "皇祐登瀛日，同升愧妄庸。",
      "我年先一饭，君学富三冬。",
      "久要平生好，分携晚岁逢。",
      "无因素车去，执绋望丘封。"
    ]
  },
  {
    "id": "2e89e420f3e0adadb585885745dda7d3",
    "title": "尚书左丞赠开府仪同三司邓公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "气缊江山秀，人如圭璧温。",
      "一登文石陛，遂直紫微垣。",
      "论议中司见，谋猷内制存。",
      "公孙宿儒誉，垂老上金门。"
    ]
  },
  {
    "id": "2e89e420f3e0adadb5858857ca5db9af",
    "title": "尚书左丞赠开府仪同三司邓公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "未正阶槐位，先登省辖崇。",
      "帝方咨傅野，天遽夺杨公。",
      "黻冕恩褒德，箫笳礼送终。",
      "淮滨故人在，一恸向西风。"
    ]
  },
  {
    "id": "2e89e420f3e0adadb5858857ea7d6f57",
    "title": "尚书左丞赠开府仪同三司邓公挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "贡部抡才选，高风素所钦。",
      "方闻二道策，献纳百官箴。",
      "荣滞登台晚，周爰注意深。",
      "有时无命叹，遗恨古犹今。"
    ]
  },
  {
    "id": "2e89e420f3e0adadc2a677ff900cc94b",
    "title": "中书侍郎赠银青光禄大夫傅钦之挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "贾傅少驰誉，平津晚遘时。",
      "生贤不俾寿，造物孰能知。",
      "故事留乌府，清规载凤池。",
      "上思杨绾直，当扆屡嗟咨。"
    ]
  },
  {
    "id": "2e89e420f3e0adadc2a677ffcdd06de7",
    "title": "中书侍郎赠银青光禄大夫傅钦之挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "璞玉浑金量，经邦论道贤。",
      "肖形真间气，委蜕欻终天。",
      "穗帐群公奠，楹书奕世传。",
      "云谁哭之恸，庆历老同年。"
    ]
  },
  {
    "id": "2e89e420f3e0adadc2a677ff36b4adfc",
    "title": "中书侍郎赠银青光禄大夫傅钦之挽辞三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "平生出处与迍通，五十年中事事同。",
      "晚岁金门陪末议，一朝华箦见将终。",
      "晋贤已失苍生望，鲁国还嗟我道穷。",
      "衰病无因送归绋，商声聊复寄深衷。"
    ]
  },
  {
    "id": "2e89e420f3e0adad9c80e736e3a6a2a6",
    "title": "恭和御制赏花钓鱼",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "四照仙花次第开，上林重睹属车来。",
      "雨晴驰道纡天步，风引浓香到寿杯。",
      "瑞燕入檐时拂掠，恩鱼窥钓更徘徊。",
      "柏梁绝唱容赓缀，独愧非才亦与陪。"
    ]
  },
  {
    "id": "2e89e420f3e0adad3c7f2977c8a12ef2",
    "title": "恭和御制上元观灯",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "宝杯莲烛艳宫台，万户千门五夜开。",
      "楼下舞韶清吹发，云间鸣跸翠华来。",
      "九宾宴集占风使，四近班升构夏材。",
      "自愧周南独留滞，十三年隔侍臣杯。"
    ]
  },
  {
    "id": "2e89e420f3e0adad24c3cf5ea0d65d7a",
    "title": "恭和御制赐太师致仕文彦博七言四韵诗一首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "出处逢时道不殊，当年功立老闲居。",
      "来膺冕绂三公命，归奉云章五色书。",
      "社稷元臣名已遂，山河雄镇宠仍疏。",
      "琼林诏饯衣冠盛，岂止都门百两车。"
    ]
  },
  {
    "id": "2e89e420f3e0adad0df0e90d381c8a67",
    "title": "和林成之五题其三江上",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "何处偏伤江上春，天涯失意未归人。",
      "片云极望添乡思，孤棹随波寄客身。",
      "塞雁来时凭远信，海鸥驯处见吾真。",
      "休嗟进取无成去，幸有荣名足慰亲。"
    ]
  },
  {
    "id": "2e89e420f3e0adad9094cf3bd1dc92ac",
    "title": "金陵府舍重建金山亭二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "地出城隅辟故台，斩茅删竹受良材。",
      "春塘梦草成诗后，画栋飞云式燕开。",
      "一境山形天际望，四时风物坐中来。",
      "府公经构民偕乐，鱼鸟犹知喜跃回。"
    ]
  },
  {
    "id": "2e89e420f3e0adad9094cf3b81402733",
    "title": "金陵府舍重建金山亭二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "故时台榭对池心，空有名传拟穴金。",
      "鬋理茅茨修竹茂，经营轩槛绿杨深。",
      "桥横断岸虹流彩，花满芳园鸟啭音。",
      "盛府多欢频命席，每容疏外共窥临。"
    ]
  },
  {
    "id": "2e89e420f3e0adad9f6ba89ae7a23765",
    "title": "润州钱祠部新建宝墨亭",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "王萧书迹卫公诗，流落江南世少知。",
      "古寺购寻遗刻在，新亭龛置断珉奇。",
      "模传遂比黄庭字，埋没非同石鼓碑。",
      "墨薮书评多逸事，何妨挥翰与题辞。"
    ]
  },
  {
    "id": "2e89e420f3e0adad4e606c07e2f28c6e",
    "title": "和俞仲素太博游茅山二首其一宿明真观",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "平林行尽到岩扃，一昔恬然道味生。",
      "爽籁远随林谷响，飞云时拂栋梁轻。",
      "闲倾仙斝流琼液，高论神方鍊日精。",
      "更想真游成不寐，坐听松韵到黎明。"
    ]
  },
  {
    "id": "2e89e420f3e0adadf04c7cb0cf824e40",
    "title": "丘林诸君以春雪三绝见寄走赋长句奉酬",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "彼美春工用意多，剪裁琼蕊缀庭柯。",
      "妍辞重识梁园赋，寡和还推郢国歌。",
      "莫叹馀花皆惨悴，共看修柏自婆娑。",
      "尊前谩爱风光好，不见山阴泛棹过。"
    ]
  },
  {
    "id": "2e89e420f3e0adade51626811d640a94",
    "title": "和惟晤师游鹤林寺寄颖长老",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "黄鹄山前古梵宫，参差楼殿倚岩中。",
      "群峰重叠围松径，三伏嬉游爱竹风。",
      "牛首禅宗怀马素，襄阳耆旧忆庞翁。",
      "长思胜会真幽适，谁使句婴不与同。"
    ]
  },
  {
    "id": "2e89e420f3e0adad3f72be10a175668b",
    "title": "和刁节推郊居寄说晤二诗僧",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "倦赋从军咏式微，山斋重此理松扉。",
      "春来园圃朱樱遍，霜后盘飧绿芋肥。",
      "瓶锡时邀高士驾，台缁多学野人衣。",
      "白莲诗社方求友，喜得支公与共归。"
    ]
  },
  {
    "id": "2e89e420f3e0adad280cabc4de58a9b5",
    "title": "又和月夜理笛答晤",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "闻说羌戎出塞行，征人才听泪交横。",
      "三秋霜气先时至，万里乡心半夜惊。",
      "子野踞床思逐弄，季长卧邬亦牵情。",
      "阕终更想关山月，不惜新辞记旧声。"
    ]
  },
  {
    "id": "2e89e420f3e0adad97906a92bd2f9201",
    "title": "送沈太博倅滑台",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "早岁淮阳宰邑初，相君连上荐能书。",
      "新从墨绶诸侯国，便领油泥别驾舆。",
      "东郡提封今辅屏，南都接轸旧乡闾。",
      "优游乐职人应羡，官便家荣两莫如。"
    ]
  },
  {
    "id": "2e89e420f3e0adad1541b479795818be",
    "title": "次韵王伯益同年留别二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "桂籍昔叨联署等，莲帷今幸接芳尘。",
      "埙篪契合均天属，金石交深过古人。",
      "直向岁寒期茂悦，肯同时俗论甘辛。",
      "优游且作江南令，惠爱于民此最亲。"
    ]
  },
  {
    "id": "2e89e420f3e0adad1541b4798cd6053a",
    "title": "次韵王伯益同年留别二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "从宦飘飘九见春，共嗟名迹尚埃尘。",
      "相逢梁苑留趋幕，不鄙池阳去长人。",
      "蚤向文科分甲乙，尝于命历校庚辛。",
      "穷通定分非婴虑，惟有交情久益亲。"
    ]
  },
  {
    "id": "2e89e420f3e0adada285ad0d72444c77",
    "title": "太傅相公以梅圣俞寄和建茶诗垂示俾次前韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "近来不贵蜀吴茶，为有东溪早露芽。",
      "二月制成输御府，经时犹未到人家。",
      "太官供罢颁三吏，东閤开时咏九华。",
      "从此闽乡益珍尚，佳章奇品两相夸。"
    ]
  },
  {
    "id": "2e89e420f3e0adadea16411a80a17da3",
    "title": "送句判官赴大理详断",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "廷尉咨贤佐谳刑，辟书连上得翘英。",
      "时推黄霸持平久，众伏儿宽定奏成。",
      "尺竹泛疑资审劾，惠文弹治要详精。",
      "从来法吏多阴德，勉务哀矜助圣明。"
    ]
  },
  {
    "id": "2e89e420f3e0adad5a0030b29854667b",
    "title": "府尹欧阳公以临书智信篇为贶谨以长句酬谢",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "八法能工世罕精，帅钤多暇录遗经。",
      "言称智信文毋害，体具真行笔不停。",
      "势似公权题殿壁，心希逸少写黄庭。",
      "下僚何幸蒙垂赠，循览留为座右铭。"
    ]
  },
  {
    "id": "2e89e420f3e0adadc93d1b0e82d5c5fd",
    "title": "次韵签判太博谢府公新诗墨迹",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "幕府雍容但省文，笔精诗格两难伦。",
      "临池得法毫端健，击钵成篇藻思新。",
      "征虏雅歌追乐事，兰亭赓唱掩芳尘。",
      "梁王宾友邹枚在，末至惭非赋雪人。"
    ]
  },
  {
    "id": "2e89e420f3e0adad208c61a975a196b0",
    "title": "次韵和宣甫叔父迁谪过都见寄",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "解组从戎五筦城，壮谋期欲荡蛮腥。",
      "数奇不意同飞将，肺腑何因学卫青。",
      "报国有心犹慷慨，谪官无闷但沈冥。",
      "竹林此日重相过，高论时欣侧耳听。"
    ]
  },
  {
    "id": "2e89e420f3e0adad52b71a50a5afd15d",
    "title": "送沈学士守毗陵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "使君四十五专城，新向鸿都得请行。",
      "高阁和铅人暂去，秋郊驱弩吏趋迎。",
      "兰陵郡邑今尤盛，阳羡溪山古有名。",
      "赋政优游多乐事，东园应不负飞觥。"
    ]
  },
  {
    "id": "2e89e420f3e0adad24be08988c2fc4c3",
    "title": "送李留后赴镇天平",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "出拥朱轓就镇雄，须句封国济亭东。",
      "干旄光动奎躔外，阃节权并鲁分中。",
      "两绶雕鹰纹异绣，半符鱼虎佩兼铜。",
      "朝廷慎重惟良选，定有能声惬帝衷。"
    ]
  },
  {
    "id": "2e89e420f3e0adade108b8dac28e08f8",
    "title": "送朱屯田赴辟成都",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "赞条初罢浙江回，辟命还从蜀道来。",
      "朱绂聊光新幕府，乌星重照旧行台。",
      "秋登危栈烟霄界，晓望通阛锦绣堆。",
      "乐职定应能赋颂，知君堪继子渊才。"
    ]
  },
  {
    "id": "2e89e420f3e0adad1931e8faf33957f2",
    "title": "送黄从政宰晋江",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "泉山南望海之滨，家乐文儒里富仁。",
      "弦诵多于邹鲁俗，绮罗不减蜀吴春。",
      "怀章近辍枢廷杰，制锦重纡学馆人。",
      "岂独光荣生邑里，须知美化浃瓯闽。"
    ]
  },
  {
    "id": "2e89e420f3e0adad43d65732945e8c38",
    "title": "送李屯田子震赴宛丘签判",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "交游情分十年馀，从宦差池后会疏。",
      "远塞新归饶意气，长年相遇倍勤渠。",
      "登朝蚤卧郎官帐，入幕还陪丞相车。",
      "咫尺淮阳曹事简，邮筒莫遣少音书。"
    ]
  },
  {
    "id": "2e89e420f3e0adadbccfa47d0e7e306d",
    "title": "次韵宋次道学士重过礼院",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "斋居永日坐重帘，共叹清才久滞淹。",
      "诗格转精缘大手，风情不薄早斑髯。",
      "曲台论议于今美，东观翻雠载世兼。",
      "孤学尸官犹有赖，繄君馀润远相沾。"
    ]
  },
  {
    "id": "2e89e420f3e0adad89b7276cfa368996",
    "title": "判秘阁何龙图赴职宴集诸公同赋诗以纪出入之盛",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "一去鸿都岁始旬，职更河澳与言纶。",
      "出为戎阃蕃宣守，归作儒林典颂人。",
      "寓直重游唐丽正，翻书还上汉麒麟。",
      "参陪樽俎俱时彦，独愧非才踵后陈。"
    ]
  },
  {
    "id": "2e89e420f3e0adaddb72ac6ade5fd0e0",
    "title": "送朱",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "晓鼓频趋宣政朝，左符还领郡封遥。",
      "三春车马逾邛阪，千里帷裳布汉条。",
      "蚤接朋僚情款款，旧传词笔气飘飘。",
      "西南留滞应非久，可奈离襟重黯消。"
    ]
  },
  {
    "id": "2e89e420f3e0adade3272b94c0a4fed0",
    "title": "和杨直讲寒食感怀",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "永日轻风起暝阴，伤春情绪苦难禁。",
      "流连节物游人意，怅惜时光志士心。",
      "桃李新芳添远思，龙蛇遗事感悲吟。",
      "知君退直饶欢趣，每向尊前赏奏音。"
    ]
  },
  {
    "id": "2e89e420f3e0adada01727116bb4ad65",
    "title": "又和春日对酒",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "倦游城阙只疏慵，偏爱君家好事风。",
      "后院按歌声不歇，雕章得句曲方终。",
      "欢来趋向诸缘息，醉里情怀万虑空。",
      "谁道广文官独冷，未曾虚度一春中。"
    ]
  },
  {
    "id": "2e89e420f3e0adad14dabb948f3d6db9",
    "title": "再和",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "朱门罗绮竞珊珊，未必儒官偏少欢。",
      "随分管弦娱性尚，等闲唱咏过暄寒。",
      "幽人栖遁心非适，夸者经营席靡安。",
      "一絓利名均是徇，能遗斯事更为难。"
    ]
  },
  {
    "id": "2e89e420f3e0adad18e9e7972c0da61a",
    "title": "送韩玉汝太博出守洋州",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "州封繁会逼梁嶓，继世为藩盛事多。",
      "遗德在人棠蔽芾，旧游经眼树婆娑。",
      "春生剑外壶浆溢，花满褒中驷马过。",
      "父老逢迎应善祝，缁衣将入郑风歌。"
    ]
  },
  {
    "id": "2e89e420f3e0adad7b560fa6e18723b3",
    "title": "送集贤赵少卿出守淝州",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "行色光辉水国春，龙函画弩菟分银。",
      "瀛洲旧侣还挥袂，淮甸诸侯半望尘。",
      "三品新緺垂若若，两朱华毂去辚辚。",
      "谁言贵仕犹荣滞，二纪儒林最旧人。"
    ]
  },
  {
    "id": "2e89e420f3e0adadf99874649a9f828d",
    "title": "和林乔年学士",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "高阁清寒夜未暝，独持铅笔校中经。",
      "灯残短檠人初静，月上虚廊户不扃。",
      "倚盖星河檐际直，玉晨钟磬枕边听。",
      "归来欲记通宵景，恍若曾游上帝庭。"
    ]
  },
  {
    "id": "2e89e420f3e0adad26a7f404c1e19043",
    "title": "馆西迎驾起居",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "一梢鸣跸启重关，广殿传呼趣就班。",
      "瑞日初临黄盖外，紫云先绕翠裘间。",
      "和鸾音里趋翔过，锦绣围中拜舞还。",
      "共诧书林清近地，彤墀咫尺对天颜。"
    ]
  },
  {
    "id": "2e89e420f3e0adada18e0d2adab09d43",
    "title": "送邵裔员外尉长洲",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "洞庭山侧第新成，门对湖阴水鉴明。",
      "紫绶使君还政日，彩衣仙尉拜官荣。",
      "丘园自适亲心乐，桴鼓稀鸣吏局清。",
      "退食不妨晨夕养，人生从宦此难并。"
    ]
  },
  {
    "id": "2e89e420f3e0adadb07dfafec1cba23c",
    "title": "和李子仪学士上元",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "倾都繁盛数宵中，知是钧天第几重。",
      "岧阙开筵纡警跸，彩山张乐戏鱼龙。",
      "月华高下随灯丽，春色融和入酒浓。",
      "拟逐胜游行乐去，长年于事亦无悰。"
    ]
  },
  {
    "id": "2e89e420f3e0adad4f5909afd3afd100",
    "title": "送襄州李观察",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "半符双节镇关东，汉沔从来地望雄。",
      "帕首诸侯趋道左，题襟群彦寄邦中。",
      "江鲂鲙玉飧盘贵，霜橘堆金燕豆丰。",
      "心厌纷华欣吏职，当时朝议宠民功。"
    ]
  },
  {
    "id": "2e89e420f3e0adadef53b9312864da7e",
    "title": "送都官辛七丈赴治江夏",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "官柳春来已可攀，使君旌盖驻江干。",
      "还颁明诏恩优渥，坐使环封俗阜安。",
      "西塞山川馀旧迹，南楼风月有清欢。",
      "幕中才雅今应盛，暇日追游兴未阑。"
    ]
  },
  {
    "id": "2e89e420f3e0adadc72f42517a8899e5",
    "title": "送薛宗孺通理并州",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "河东望族衣冠盛，汉署潜郎阀阅优。",
      "久擅才名宜治剧，又分朝寄去监州。",
      "民风近古藩房肃，边候无尘戍役休。",
      "元帅正求贤者佐，得君应喜助咨谋。"
    ]
  },
  {
    "id": "2e89e420f3e0adad7c78291b3c59bd53",
    "title": "寄题宗室世泽太博修性斋",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "人情安逸或骄惛，君子操修有本原。",
      "结宇近同闲燕处，题颜深警圣贤言。",
      "游心最乐群书富，寓目无穷百卉繁。",
      "治世右文风教洽，彬彬儒雅遍宗藩。"
    ]
  },
  {
    "id": "2e89e420f3e0adad036ca6f44af68000",
    "title": "送唐安虞部赵侯",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "朱绂郎官领要藩，西南胜处蜀江源。",
      "若非阀阅才资美，岂称朝廷选任恩。",
      "路近烟霄经栈险，山如锦绣见花繁。",
      "郡民旧染文翁化，礼教风流尚可论。"
    ]
  },
  {
    "id": "2e89e420f3e0adadbce27564ddc6cc5d",
    "title": "送石舍人得告还蜀",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "寤寐家山谒告还，锦衣驷马路人观。",
      "逢迎喜识词臣贵，行役谁言蜀道难。",
      "江上田桑应不改，里中牛酒欲交欢。",
      "岷峨信美毋多恋，盛典方资大手刊。"
    ]
  },
  {
    "id": "2e89e420f3e0adad587fe07091a8a8a8",
    "title": "又送石舍人",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "予告西还上宠优，辉华行李照亭邮。",
      "内朝簪橐虚严直，故国山川想旧游。",
      "一去秋光连栈道，及归春色动皇州。",
      "眼看景物皆清绝，定有佳章到处留。"
    ]
  },
  {
    "id": "2e89e420f3e0adaddc627b9e0c0cf8d7",
    "title": "送达夫同年殿丞宰吴江",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "尝夸吴会土风嘉，新领铜章一水涯。",
      "岂为江山游赏胜，只贪晨夕旨甘奢。",
      "鱼登盘俎霜萦缕，蘋满洲汀雪吐花。",
      "旧令多才君继美，松陵赓唱未应赊。"
    ]
  },
  {
    "id": "2e89e420f3e0adad860609e1b2feec3d",
    "title": "送李屯田倅丹阳",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "西津秋晚度归艎，新领监州建礼郎。",
      "蚤伏能名动江左，重闻谣咏入朱方。",
      "部中句曲三茅阜，境上吴门二陆乡。",
      "官近仙都家在望，锦衣此日倍辉光。"
    ]
  },
  {
    "id": "2e89e420f3e0adadfba96e56c6e9d7cc",
    "title": "杨君宠示嘉篇次韵奉和",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "江湖一别岁经旬，携手重游上苑春。",
      "华发满头犹未仕，少年得意果何人。",
      "利名机浅贫奚恤，道义交深老益亲。",
      "清世怀文终有用，穷途宁久困无津。"
    ]
  },
  {
    "id": "2e89e420f3e0adad485f9cfc7cd5c5fe",
    "title": "送冀州向团练",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "河外诸藩北控胡，美君家世领鱼书。",
      "旧传将略名尤重，却过亲庭庆有馀。",
      "使节频烦民未息，边庭清晏候仍虚。",
      "惟宣圣主威怀德，长使天声詟虏墟。"
    ]
  },
  {
    "id": "2e89e420f3e0adada8f2b5d1556de1e8",
    "title": "送祖择之少卿学士出疆",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "四方专对昔难人，今辍文章侍从臣。",
      "万里光华宣使指，百年恩信浃殊邻。",
      "出关飞盖尘生路，度漠轻车雪拥轮。",
      "少别书林还隔岁，归来期宴曲江春。"
    ]
  },
  {
    "id": "2e89e420f3e0adadb92411506e34762d",
    "title": "送王广渊司门出守绛州",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "仕宦人言为郡乐，名藩古有绛台雄。",
      "居园幽绝刻樊记，分国盛强歌晋风。",
      "历览胜游千骑上，坐颁仁政两河中。",
      "当年谁似高门庆，五守同时闲望隆。"
    ]
  },
  {
    "id": "2e89e420f3e0adadc7176489d5d81876",
    "title": "送句都官倅建阳",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "玉岭名都古越疆，监州今用上台郎。",
      "溪山绝胜神仙宅，弦诵相闻礼义乡。",
      "龙焙枪旗争早晚，刺桐花叶候灾穰。",
      "朝廷恤远频颁诏，更倚贤能慰一方。"
    ]
  },
  {
    "id": "2e89e420f3e0adad420944d862f07a6a",
    "title": "送句湛太博通守汝阴",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "天汉南通颍水清，新恩监郡赴官荣。",
      "数舟旗鼓家人喜，两岸壶浆父老迎。",
      "暂试吏能收治绩，蚤闻时誉伏朝缨。",
      "十年京国同游者，何日如君补外行。"
    ]
  },
  {
    "id": "2e89e420f3e0adad3cd6b434e435da5c",
    "title": "即席分得秋字送张吉老学士移使京西",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "赐对中楹喜暂留，驻旌聊复到蓬丘。",
      "朋游少别三周岁，尊酒相逢半白头。",
      "频拜恩光龙铸节，屡宣风力隼横秋。",
      "二邦已见澄清效，更尽宽平缓主忧。"
    ]
  },
  {
    "id": "2e89e420f3e0adad941726538c690a32",
    "title": "和陈彦升",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "京国重阳册府家，正披坟史猎菁华。",
      "思飘昔日龙山帽，阻看残秋上苑花。",
      "怅惜岁华霜染鬓，滞留归思角生车。",
      "自怜高阁穷年业，青简刊雠未有涯。"
    ]
  },
  {
    "id": "2e89e420f3e0adadee202319a8bd3608",
    "title": "送张中正先生归庐陵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "白首师儒学愈专，未应褐博慕缨鲜。",
      "离群旧友青云上，负笈诸生绛帐前。",
      "京洛风尘销客袂，江湖春色趁归船。",
      "飘然无复羁名累，道信乡闾足谓贤。"
    ]
  },
  {
    "id": "2e89e420f3e0adada6b78898f8af42a9",
    "title": "二月晦日过范景仁舍人留饮联句分夜而归",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "闻道星轺税鞅鞿，朋游相继款斋扉。",
      "正当春霁园英富，况值时清谏疏稀。",
      "共喜开颜论雅旧，须留持酒玩芳菲。",
      "属酬新句尤欢纵，不限严更未许归。"
    ]
  },
  {
    "id": "2e89e420f3e0adad534bc4c808ebd847",
    "title": "和宣甫叔读白傅丁相诗集",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "二公清尚固难偕，迁谪襟怀亦洞开。",
      "得志已观邪与正，寓言宁校福兼灾。",
      "恬然委顺诚高识，展矣文华信雅才。",
      "珍重佳篇堪继美，咏歌中遣待时来。"
    ]
  },
  {
    "id": "2e89e420f3e0adad810b9bb7e7f4dc3d",
    "title": "次韵刁景纯学士将至郡见寄",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "偃伏声名三十年，当时伦辈有谁前。",
      "曾随贡籍逢标鉴，更向词林接俊躔。",
      "上馆久违牵梦寐，归舟将至想神仙。",
      "襟怀旷达应如旧，迟对清尊一问焉。"
    ]
  },
  {
    "id": "2e89e420f3e0adadada0e02891c34ff5",
    "title": "又和内院海棠",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "华萼相辉采翠重，几番浓艳九春中。",
      "根盘省闼偏含润，影拂邻墙暗逐风。",
      "繁若百枝然宝炷，深于三入染纁红。",
      "诸君赏咏时连属，珍重多才好事同。"
    ]
  },
  {
    "id": "2e89e420f3e0adad67fa806a63eed534",
    "title": "次韵程公辟暮春",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "日日寻春春欲还，园林游兴未应阑。",
      "间关莺啭冲牙韵，烂漫花开历绿团。",
      "须信马蹄随处健，肯教金盏暂时乾。",
      "休惊节物频更换，适意欢娱定一般。"
    ]
  },
  {
    "id": "2e89e420f3e0adadee2b29b570f2b742",
    "title": "再和暮春",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "黄莺初啭燕新还，林馆清虚景未阑。",
      "瓮拨金膏倾腊脚，封开绿绢试春团。",
      "条风吹笋苞犹嫩，谷雨催花色渐乾。",
      "若待休闲频宴集，牵拘人事恐多般。"
    ]
  },
  {
    "id": "2e89e420f3e0adad14dabb94b7baf90d",
    "title": "再和",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "十分春色九分残，计日追游至夜阑。",
      "月照馀花光烛烛，露垂新叶影团团。",
      "壅焙萱背尤宜厚，汲引荷池莫放乾。",
      "看即熏风催暑景，要须佳玩两三般。"
    ]
  },
  {
    "id": "2e89e420f3e0adad3c927cec8b3f6e51",
    "title": "再和入省宿",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "雕龙辞辨干时才，重赞甘泉屈壮怀。",
      "被拥绫香归汉直，食荤忘茹似颜斋。",
      "休嗟簿领书堆案，况是鸿鸾序渐阶。",
      "公论共推资望久，春云高步信难排。"
    ]
  },
  {
    "id": "2e89e420f3e0adad911ddf09f15eb632",
    "title": "和北轩薜荔",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "分得岩枝带藓文，壁间延蔓密含春。",
      "摇风似展垂云翼，和雨疑骞化浪鳞。",
      "寒对竹轩陵霰雪，静陪犀柄辟埃尘。",
      "省闱不比山河远，休拟灵均咏若人。"
    ]
  },
  {
    "id": "2e89e420f3e0adad9978c62835bab407",
    "title": "和清明后一日游西池",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "万家供帐集西明，彩舰芳林酒屡行。",
      "强对莺花无奈老，时闻歌吹不胜情。",
      "轮囷佳气城头近，炰喔清风语下生。",
      "休沐傥闲须数往，水边庭际解朝缨。"
    ]
  },
  {
    "id": "2e89e420f3e0adadec7c9426c2f19871",
    "title": "行次塘堤",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "淼淼寒流千里馀，带城襟垒似江湖。",
      "侯王设险古未有，夷狄窥边今遂无。",
      "数郡营屯归耒耨，万家生聚利菰蒲。",
      "长堤不绝才如线，南北冲冲是坦途。"
    ]
  },
  {
    "id": "2e89e420f3e0adaded848ae2d53970ed",
    "title": "登雄州城楼",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "三关相直断华戎，燕蓟山川一望中。",
      "斥堠人间风马逸，朝廷恩广使轺通。",
      "岁颁金絮非无策，利尽耕桑岂有穷。",
      "自古和亲诮儒者，可怜汉将亦何功。"
    ]
  },
  {
    "id": "2e89e420f3e0adad539b7fe304b0944d",
    "title": "接伴北使至乐寿寄高阳安抚吴仲庶待制",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "道路传闻北守贤，就中清尚是河间。",
      "辕门卧鼓军无警，幕府赓歌笔不闲。",
      "只合论思居禁闼，岂宜留滞在边关。",
      "宁容旧客升堂室，拟请新篇满箧还。"
    ]
  },
  {
    "id": "2e89e420f3e0adad30ec7cd5b695083c",
    "title": "和吴仲庶待制见寄",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "几日风沙结襟袖，忽传嘉惠眼重开。",
      "交情不改乘车约，和气先随掞藻来。",
      "元帅本由诗礼选，行人愧匪语言才。",
      "相逢且喜论平素，若校文章未易陪。"
    ]
  },
  {
    "id": "2e89e420f3e0adadf728c259fb633d20",
    "title": "冬至日瓦桥与李綖少卿会饮",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "使传驱驰同被命，边城迢递偶相从。",
      "风霜正急偏催老，岁月如流又过冬。",
      "方念去家千里远，无辞沉醉十分浓。",
      "须知此会洵堪喜，北上河桥便寡悰。"
    ]
  },
  {
    "id": "2e89e420f3e0adada6abbb469bea772a",
    "title": "和王临谢寄蜀笺双井茶",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "铃閤优闲斫句新，客亭传诵慰驰神。",
      "诚知撷露敲冰陋，岂敌挥毫掞藻春。",
      "固乏琼瑶酬错宝，多惭鱼目换骊珍。",
      "近来闻道谈机迅，更恐难当彼上人。"
    ]
  },
  {
    "id": "2e89e420f3e0adad0585412404c24d39",
    "title": "和李少卿寄吴仲庶",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "延阁儒臣出抚边，指纵胡虏坐挥鞭。",
      "歌谣早已留南楚，唱和今还到北燕。",
      "使客过从车结辙，耕夫安佚土开阡。",
      "更将佳句刊斋壁，留作河间故事传。"
    ]
  },
  {
    "id": "2e89e420f3e0adad27fd5054e5b9345e",
    "title": "和李子仪寄吴仲庶",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "并驰绝塞待燕邻，喜过重关值故人。",
      "阔别经年劳远梦，留连此日奉清尘。",
      "威行列郡连营肃，恩浃诸戎异域春。",
      "愿学子云承汉诏，未央宫壁颂功臣。"
    ]
  },
  {
    "id": "2e89e420f3e0adadeeb5b87230dbd2a7",
    "title": "和李子仪瀛州借马寄安抚待制",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "塞草黄明畜牧肥，外闲千驷气增威。",
      "权奇毛骨森相映，騕袅精神动若飞。",
      "暂借行人持玉节，屡陪方伯展朱旗。",
      "料君早晚趋严召，安稳乘归从六騑。"
    ]
  },
  {
    "id": "2e89e420f3e0adadaac504a05ce91f64",
    "title": "和北游",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "衔命初开朔土游，故人威重肯回眸。",
      "旌旗在列千馀骑，棨戟遥临十一州。",
      "令尹投兵方秉羽，羊公临塞但轻裘。",
      "诸贤酬唱无闲日，卷轴今应束两牛。"
    ]
  },
  {
    "id": "2e89e420f3e0adad2fde9483559ee600",
    "title": "和吴仲庶龙图寄德仁致政比部二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "道骨仙风擅世华，肯将璠玉混泥沙。",
      "潜郎未老辞朝路，傲吏归来学道家。",
      "逸似子荆将漱石，清如中散本餐霞。",
      "应思平日市朝客，缰锁拘挛正可嗟。"
    ]
  },
  {
    "id": "2e89e420f3e0adad2fde948370b29bdb",
    "title": "和吴仲庶龙图寄德仁致政比部二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "倦游城阙厌纷华，一棹南归出白沙。",
      "簪绂弃来如释负，山林到处便为家。",
      "流泉绕舍锵金玉，仙饵盈盘泛露霞。",
      "珍重宗英嘉隐操，远裁清句重咨嗟。"
    ]
  },
  {
    "id": "2e89e420f3e0adad51b980b6b6cd79e2",
    "title": "某忝被给札之召伏蒙景纯学士文丈宠示嘉篇且述早岁先人试职之日尝亦相遇于政府感怆不已辄次高韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "先友勤渠庆得时，相逢仍在右垣扉。",
      "负山徒荷君恩重，起草多惭笔力微。",
      "早岁应门叨赏识，几年联襼接音徽。",
      "雕章华藻蒙褒贲，知我从今不患稀。"
    ]
  },
  {
    "id": "2e89e420f3e0adad2e18beb0fec816a8",
    "title": "景纯学士文丈再录早年见庆",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "载世交游共一时，立朝几见盛门扉。",
      "官班早合登青琐，星象俄闻返少微。",
      "曾向瀛仙陪雅集，更同绵蕝讲鸿徽。",
      "江干千里劳魂梦，常恨平安信息稀。"
    ]
  },
  {
    "id": "2e89e420f3e0adad9cf2555a132b81a7",
    "title": "与次道集贤谏议元素翰林赴冲卿枢密谏议见招宴会同赋",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "江淮罢郡许归朝，台阁重来鬓渐凋。",
      "内禁群英容接武，西枢元弼记尝僚。",
      "当年已绝坐中礼，此日犹蒙客右招。",
      "衰病无堪还自慰，交游相继上层霄。"
    ]
  },
  {
    "id": "2e89e420f3e0adadabcf9bf6b1612b5c",
    "title": "用诸公本韵各和一篇共三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "早陪鹓鹭侍丹闱，旋见夔龙陟近司。",
      "西阁屡观新诏草，东曹犹记旧文移。",
      "半途霄壤成分异，几岁江湖役梦思。",
      "席面故人皆显重，可怜颜尉独厖眉。"
    ]
  },
  {
    "id": "2e89e420f3e0adadabcf9bf699d87164",
    "title": "用诸公本韵各和一篇共三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "二纪书林得并迁，升沉俱喜在樽前。",
      "非才幸复登群正，大笔犹稽直五砖。",
      "欣听友声同伐木，坦忘情类似虚船。",
      "白头光景尤须惜，乐事相逢且豁然。"
    ]
  },
  {
    "id": "2e89e420f3e0adadabcf9bf675cfc7ca",
    "title": "用诸公本韵各和一篇共三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "继踵螭阶入右垣，曾参何敢望渊骞。",
      "复门重庆登庸命，枢閤仍陪话旧筵。",
      "贵贱交情都不改，始终风节固难迁。",
      "公卿平日推高誉，朝论今谁过邓先。"
    ]
  },
  {
    "id": "2e89e420f3e0adad35d8a616716789c8",
    "title": "寄题傅钦之学士济源草堂",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "大形南址直河津，君有茅庐泲水滨。",
      "苍翠入檐藏绝景，潺湲绕舍隔嚣尘。",
      "久游台阁忘声利，长忆渔樵狎隐沦。",
      "待得功成年至日，归来不负故园春。"
    ]
  },
  {
    "id": "2e89e420f3e0adad5799107b9ef44841",
    "title": "寄题蒲传正学士清风阁",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "阁倚青山书满堂，门齐通德里高阳。",
      "传家载世惟清白，教子何人似义方。",
      "班嗣一丘虽道卷，刘商七业已名彰。",
      "他年驷马充闾贵，须信文儒泽施长。"
    ]
  },
  {
    "id": "2e89e420f3e0adadbd342f4d051a5f43",
    "title": "寄译经清衍大师",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "辇寺栖迟不计年，衡门无异对林泉。",
      "试闱给笔频辞命，译馆翻经屡奏篇。",
      "九陌尘埃方外境，六时香火静中缘。",
      "思陪丈室谈名理，自愧常为俗累牵。"
    ]
  },
  {
    "id": "2e89e420f3e0adad2e0466e13ebd4189",
    "title": "送王彦祖学士守毗陵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "黄州终始宋名臣，载世逢时见裔孙。",
      "赐第中宸跻甲等，迁官京寺出殊恩。",
      "文章已复光儒馆，风节应须继祖门。",
      "坚请麾符知有意，聊将慈惠振元元。"
    ]
  },
  {
    "id": "2e89e420f3e0adad5bb9806172dfb1e3",
    "title": "和王察院竹筱巷阻风七言",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "闻道扁舟下迅湍，怒涛惊浪拥前滩。",
      "岸迷津际居无定，人隔过从意少欢。",
      "风信未回聊对景，岁华将暮自凌寒。",
      "君才一日能千里，直上青云亦未难。"
    ]
  },
  {
    "id": "2e89e420f3e0adad2b04dd893bd08a3d",
    "title": "次韵蒋颖叔游西湖入南屏山",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "楼台高下满仙风，疑是蓬莱象帝宫。",
      "湖面涵虚云漾漾，山腰藏景石珑珑。",
      "松筠影出红尘外，钟梵声来碧落中。",
      "薄暮将归起馀思，落霞飞鹜正横空。"
    ]
  },
  {
    "id": "2e89e420f3e0adad07ec4979027d5feb",
    "title": "寄题吴兴墨妙亭",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "汉唐遗刻在江干，右史殷勤辑坠残。",
      "剔去藓文人乍识，传来墨本字犹完。",
      "六书体法从兹辨，二费声光遂不刊。",
      "何必临池苦萦思，燕闲时得坐隅观。"
    ]
  },
  {
    "id": "2e89e420f3e0adad52c85f1ff7997704",
    "title": "和欧阳永叔少师会老唱和诗三首其三和汝阴侍读",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "出守尝希阮仲容，剖符仍继夏侯公。",
      "金华旧侣三贤并，绿野先归二老同。",
      "宴会莫如今日盛，唱酬还有古人风。",
      "自嗟流落江湖外，不得尊前听燕鸿。"
    ]
  },
  {
    "id": "2e89e420f3e0adad3c63ce9707c55c51",
    "title": "送丁郎中守江州",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "南朝兵马临江镇，圣世麾符守土臣。",
      "此日风声动湓浦，早年名誉浃淮邻。",
      "琵琶昔有天涯曲，𦩷𦪇今无境外人。",
      "退食优游多胜赏，杯觞不负庾楼春。"
    ]
  },
  {
    "id": "2e89e420f3e0adad1e31409ad34fd0b3",
    "title": "次韵葛大卿题江氏寒光阁",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "溪凝蓝黛合双川，阁在千岩万壑前。",
      "漱石我思清病齿，倚琴谁共听流泉。",
      "云生北岭横空白，春入东郊一望鲜。",
      "况是江南风物好，待君重咏四时天。"
    ]
  },
  {
    "id": "2e89e420f3e0adad3299d2918874a072",
    "title": "次韵柳郎中二咏",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "蒲条围坐雪添瓶，侧理糊窗炽炭明。",
      "常对图书堆四壁，却思裘褐胜双旌。",
      "道心生后安休息，事局闲来怕践更。",
      "睡足定应输杜守，穷愁何必学虞卿。"
    ]
  },
  {
    "id": "2e89e420f3e0adad3299d291b97049f6",
    "title": "次韵柳郎中二咏",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "百幅敲冰密属连，寝甘谁复诮便便。",
      "心闲好隐忘言几，官冷宜铺坐客毡。",
      "乌布任宽忘道韵，绛纱徒侈怯霜天。",
      "休嗟抛掷缣绫贵，据榻犹胜枕杫眠。"
    ]
  },
  {
    "id": "2e89e420f3e0adad93624af604731c5c",
    "title": "次韵林次中察院经过南都见寄",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "都府曾为入幕宾，玉符重忝守藩臣。",
      "几年流落甘闲散，平日交游半要津。",
      "簿领沉迷千虑耗，鬓颐衰飒二毛新。",
      "圣恩休养深知幸，厚禄华堂许便亲。"
    ]
  },
  {
    "id": "2e89e420f3e0adad6a790beb5a16bb62",
    "title": "次韵次中寄莘老学士",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "曾见台乌朝夕飞，尚稽双凤浴天池。",
      "远方随牒应难久，同好弹冠即有期。",
      "佐幕暂来光右席，还家聊去植芳篱。",
      "睢阳老尹钦才望，待看同升赞盛时。"
    ]
  },
  {
    "id": "2e89e420f3e0adadfb7596cdb83e3cb4",
    "title": "又和次中答莘老见招",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "近甸无辞暂驻车，吴门虽好隔重湖。",
      "且尝竹苑迎霜兔，休忆松江上钓鲈。",
      "老见交朋尤眷恋，醉吟风月好踌躇。",
      "广陵喜得贤宾客，簪履光华胜玳珠。"
    ]
  },
  {
    "id": "2e89e420f3e0adad8f407629f53f6151",
    "title": "次韵久雨言怀",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "久雨涔■浃甸圻，层云晻暧压城低。",
      "沈灰将恐蛙生灶，负土深防蚁漏堤。",
      "避冷竹窗烘炭兽，祷晴琳馆抗旌霓。",
      "知君方欲行千里，早晚残霞却照西。"
    ]
  },
  {
    "id": "2e89e420f3e0adade5f73edb8f9b65b0",
    "title": "次韵奉和次中叙别",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "嘉句连篇惠好音，愧无琼玉报南金。",
      "几年漂泊离群恨，此日逢迎话旧心。",
      "气类自应怜茂悦，世情谁复拟高深。",
      "且将怀抱还尊酒，莫为思归动越吟。"
    ]
  },
  {
    "id": "2e89e420f3e0adaddf2547c675299bd9",
    "title": "次韵刘莘老学士惜别言怀兼呈次中察院二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "梁园寒早雪霏微，亲友将分一棹归。",
      "客舍萧条风送柳，离筵凄惨酒沾衣。",
      "霜台二妙君相继，幕府三端我所依。",
      "况是汴渠今不涸，留连犹得奉音徽。"
    ]
  },
  {
    "id": "2e89e420f3e0adaddf2547c6bc9aee4e",
    "title": "次韵刘莘老学士惜别言怀兼呈次中察院二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "诗侣方逢梦与微，摅怀未尽遽言归。",
      "正思玉鲙将登俎，应笑缁尘又染衣。",
      "金石交情知不改，辅车形体自相依。",
      "何时得遂江湖乐，薄宦牵羁甚纆徽。"
    ]
  },
  {
    "id": "2e89e420f3e0adad1bfa4d23aeb0dbc3",
    "title": "送洞霄宫王文玉学士归吴",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "仙都补吏向天涯，归棹南游事事嘉。",
      "冬课洞庭千户橘，春尝石缝一枪茶。",
      "蓬山厌直抛铅摘，公府伤离念棣华。",
      "二纪编酬老朋伴，何时相逐访烟霞。"
    ]
  },
  {
    "id": "2e89e420f3e0adadc37e29bf4d272490",
    "title": "和府推官冬菊",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "经冬寒菊已离披，梁苑残英尚满墀。",
      "尊酒还思元亮醉，秋香又过子愚期。",
      "寻芳意思人尤厚，耐冷枝条土所宜。",
      "墨客有谁偏好事，留将乐府著新辞。"
    ]
  },
  {
    "id": "2e89e420f3e0adad46549876d1914328",
    "title": "七言二首奉答签判学士",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "两篇华藻敌南金，辱赠应怜旧赏音。",
      "平日所知谁莫逆，老年于事已无心。",
      "云霄路在看君上，诗酒盟寒且共寻。",
      "屈指当时文学士，谁知扬子思湛深。"
    ]
  },
  {
    "id": "2e89e420f3e0adad465498765e447eb2",
    "title": "七言二首奉答签判学士",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "常爱君房言语妙，仍钦叔度德名高。",
      "受釐宣室行膺召，置酒梁园喜誉髦。",
      "辩博方亲谈衮衮，别离俄起恨劳劳。",
      "临岐更辱殷勤句，衰拙何胜异日褒。"
    ]
  },
  {
    "id": "2e89e420f3e0adad74f74cd7692c327c",
    "title": "解秩西还夕次葛驿二通判与签判学士留府诸君远出饯别情至礼勤辄成拙诗奉谢厚意",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "远行车马出西城，风义相高一府倾。",
      "留幕经年叨主诺，邮亭终夕困飞觥。",
      "人烟数舍将归路，霜月三冬怆别情。",
      "政拙自惭无惠爱，尚凭河润慰群氓。"
    ]
  },
  {
    "id": "2e89e420f3e0adad435300d749fc616f",
    "title": "七言送林次中南归",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "何事频思江海间，清时美彦未应闲。",
      "襟怀旧贮纵横术，献纳尝开咫尺颜。",
      "吏隐尚劳趋幕府，郊居毋苦恋家山。",
      "莼鲈正熟虽堪爱，羔雁相催又北还。"
    ]
  },
  {
    "id": "2e89e420f3e0adad096679bfe678e321",
    "title": "和次中双庙感事",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "天宝黎民困贼庭，杞城睢社势相形。",
      "四公百战期歼虏，数载重围不启扃。",
      "当日捐躯全土境，至今遗貌载丹青。",
      "行人安得侵松槚，樵采从来禁有刑。"
    ]
  },
  {
    "id": "2e89e420f3e0adadfe583c3aea097e7f",
    "title": "次韵奉酬签判吕殿丞燕集西湖",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "江海为藩地绝尘，湖山寻胜坐邀宾。",
      "消除袢暑忘三伏，追忆曾游隔五春。",
      "极望林峦横紫翠，旋供肴核剥青皴。",
      "常时欲到喧嚣阻，偶得相陪似宿因。"
    ]
  },
  {
    "id": "2e89e420f3e0adadbb9c5994aae26589",
    "title": "走笔奉酬签判殿丞游思上人院",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "坐閤何时得少休，羡君乘兴喜寻幽。",
      "每逢幕府文书简，便作湖山佛寺游。",
      "岩畔挥毫传丽句，林间炊黍饫香羞。",
      "会须偷拨闲忙日，更上高轩看碧流。"
    ]
  },
  {
    "id": "2e89e420f3e0adad0f93ee382f501feb",
    "title": "次韵奉酬通判姚郎中宴望湖楼过昭庆院暮归偶作",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "山半楼台绕曲堤，水风当夏却炎威。",
      "常思遍览前朝迹，自恨劳生暇日稀。",
      "偶到上方凭槛久，恍如员峤蹑云飞。",
      "白莲旧社空遗址，有几人从此路归。"
    ]
  },
  {
    "id": "2e89e420f3e0adad76965da79cccaf08",
    "title": "再次前韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "岿然华屋四开扉，经构初凭佛大威。",
      "最是一州孤绝处，不因嘉客到应稀。",
      "凌虚自觉云梯近，销暑聊将玉盏飞。",
      "人士莫嗟山简醉，犹能倒著接䍦归。"
    ]
  },
  {
    "id": "2e89e420f3e0adad416c2d8a44f5eb65",
    "title": "再酬三次前韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "千里江山昔霸基，百年文物憺皇威。",
      "闾阎栉比于今盛，塔寺鳞差自古稀。",
      "极目烟霞时显晦，忘情鱼鸟自潜飞。",
      "何须远慕岩居者，乘兴还来兴尽归。"
    ]
  },
  {
    "id": "2e89e420f3e0adadd823b5bc27d70dbf",
    "title": "和签判早秋见寄",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "沧海西垠浙水头，人生不到负吴讴。",
      "剖符何幸来都会，坐閤俄惊陟夏秋。",
      "每按吏条惭汉诏，未丰民食念箕畴。",
      "所欣幕府多才彦，樽俎时时接宴游。"
    ]
  },
  {
    "id": "2e89e420f3e0adad4df1e108b750c845",
    "title": "次韵杨立之十一官府馆二篇",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "固无政术效前贤，又乏诗名继乐天。",
      "连岁出藩居善地，何时负郭有良田。",
      "回风已隔三山路，讲德难偕四子篇。",
      "满目胜游都未到，且将图画与人传。"
    ]
  },
  {
    "id": "2e89e420f3e0adad4df1e108e7279f43",
    "title": "次韵杨立之十一官府馆二篇",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "楚客登临悲素秋，感时风物自飕飕。",
      "潦收远水清堪鉴，雨过群山翠欲浮。",
      "月露往来羁旅恨，仓箱千万里民讴。",
      "鬓毛衰飒欢游少，珍重嘉篇写我忧。"
    ]
  },
  {
    "id": "2e89e420f3e0adadfb56b67a7b4f9b8e",
    "title": "和钱塘周寺丞游南山",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "两寺临湖共一山，名传四五百年间。",
      "台前康乐翻千叶，井上仙翁鍊九还。",
      "挂壁空存游客咏，掩关都属野僧闲。",
      "欣同僚友寻幽趣，岩石云萝永日攀。"
    ]
  },
  {
    "id": "2e89e420f3e0adad810adbe6bb82e277",
    "title": "和兖弟到郡先寄",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "虽非禄厚与官尊，多幸名都遂出藩。",
      "访旧遍游江北路，提封连接海西门。",
      "六年往复头先白，四郡推迁席不温。",
      "衰病早宜归畎亩，君恩未报自难言。"
    ]
  },
  {
    "id": "2e89e420f3e0adadf45b9b350e73927d",
    "title": "观潮三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "海门双峙隔沧溟，潮汐翻波势若倾。",
      "万叠银山横一线，千挝鼍鼓震重城。",
      "来无源委逢秋盛，信有盈亏应月生。",
      "今古循环曾不涸，谈天闳辩岂能名。"
    ]
  },
  {
    "id": "2e89e420f3e0adadf45b9b35a3196aa2",
    "title": "观潮三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "尝观七发论涛篇，比物侔形恨未妍。",
      "声入闾阎家十万，势陵组练甲三千。",
      "冯夷海若凭深险，种魄胥神竟后先。",
      "纵使风波能鼓怒，终归漩澓作澄渊。"
    ]
  },
  {
    "id": "2e89e420f3e0adadf45b9b356d5db8a0",
    "title": "观潮三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "横江白浪涌崔嵬，应是波神羽卫来。",
      "陛戟百重驰道远，舳舻千里峭帆开。",
      "缓如积雪飞霜路，急似砯崖转石雷。",
      "惟有东西争渡者，暮还朝往任相催。"
    ]
  },
  {
    "id": "2e89e420f3e0adad52bfae2e1343bae0",
    "title": "次韵和前漳守马郎中三篇游山",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "西山高下极深幽，十里清波一棹游。",
      "喜逐御风真造适，遍题僧壁更迟留。",
      "松间觅径因穷险，亭际披云尽露秋。",
      "却羡官闲无检束，徜徉何异五湖舟。"
    ]
  },
  {
    "id": "2e89e420f3e0adad52bfae2e372d3cec",
    "title": "次韵和前漳守马郎中三篇游山",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "华堂直北望云烟，劳远勤归此待贤。",
      "下榻喜逢徐稚至，登舟常羡李膺仙。",
      "知君将奉三年最，感旧曾歌一夜怜。",
      "红粉若能留客醉，不辞飞盏共陶然。"
    ]
  },
  {
    "id": "2e89e420f3e0adad52bfae2e6fc2e68c",
    "title": "次韵和前漳守马郎中三篇游山",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "江皋空阔见东溟，两讯潮随远近生。",
      "夹岸炎天迷雪岭，居人晴日骇雷声。",
      "客帆朝暮乘风去，渔罟东西逐浪行。",
      "尽道波神久恬静，应缘四海正清平。"
    ]
  },
  {
    "id": "2e89e420f3e0adad3d992e557e732359",
    "title": "和兖弟游湖上诸寺二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "丛林四百见州经，尽在钱塘旧县坰。",
      "十里湖光连北郭，千寻岩翠绕南屏。",
      "松间幽径迎冠盖，竹里飞泉入户庭。",
      "胜境无因朝日到，羡他禅伯老林扃。"
    ]
  },
  {
    "id": "2e89e420f3e0adad3d992e550e141644",
    "title": "和兖弟游湖上诸寺二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "湖山不到每驰情，与客逢迎暂驻旌。",
      "鹫岭飞来询慧理，龙宫吟就续延清。",
      "僧房有竹循门见，磴道攀萝尽日行。",
      "交臂晤言欣得侣，上台专使对仙瀛。"
    ]
  },
  {
    "id": "2e89e420f3e0adad19db5ac725075ccd",
    "title": "次韵兖弟忠懿王祠",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "五君相继擅吴方，坐视群雄取乱亡。",
      "侍子奔驰先入贡，邻邦旅拒独勤王。",
      "岂惟佛刹传遗像，自有孙谋袭懿芳。",
      "应似窦融归汉日，功名累世到瑰章。"
    ]
  },
  {
    "id": "2e89e420f3e0adad889c1c345e9a67c4",
    "title": "漳州知郡郎中见示旅次感事辄次元韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "江干邂逅再经旬，每挹清风叹绝尘。",
      "鍊得轻躯同槁木，养来和气胜阳春。",
      "官闲不废修金诀，功满终须礼玉宸。",
      "自顾衰残多俗累，何时方外去相亲。"
    ]
  },
  {
    "id": "2e89e420f3e0adad6f3d51bde58afff8",
    "title": "次韵签判同登介亭",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "纷纷尘事厌烦冥，何处能令爽气生。",
      "簿领欲迷头不举，烟霞才望眼偏明。",
      "门临沧海千重险，地压高丘一再成。",
      "若论三山方外境，须将此地拟浮瀛。"
    ]
  },
  {
    "id": "2e89e420f3e0adadc3780f284caae633",
    "title": "次韵和钱穆甫答签判殿丞临安道中作",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "吴越开基旧土疆，鉴山仍是种瓜乡。",
      "七朝赐履加尊宠，五世苴茅奉宪章。",
      "里社依然题昼锦，昆云不绝佩鞶囊。",
      "人怀馀德能封殖，犹有当时似盖桑。"
    ]
  },
  {
    "id": "2e89e420f3e0adad98acb4e19bb06fc7",
    "title": "和许秘校同游两天竺",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "柳浦重城忝建旟，旧吴星分斗牛墟。",
      "鹫峰遗迹奇难状，大士灵光应不虚。",
      "游伴偶陪宾结驷，肴蔬深愧食无鱼。",
      "高谈终日穷幽赏，俗虑尘襟顿释除。"
    ]
  },
  {
    "id": "2e89e420f3e0adade2894340635c6dd9",
    "title": "和签判郡圃早梅",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "绿萼丹跗炫素光，东园先见一枝芳。",
      "凌晨霜点铅胡粉，满槛风飘水麝香。",
      "味入和羹来傅野，声随边角动渔阳。",
      "山亭最好通宵赏，微雪相辉映月廊。"
    ]
  },
  {
    "id": "2e89e420f3e0adad4d76369d441390e6",
    "title": "次韵姚倅正月三日游山道中口占",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "车马西郊踏晓光，城隅一径绕羊肠。",
      "泉流带雪添膏脉，山色逢春变郁苍。",
      "云外楼台晴挂影，风前松桧远飘香。",
      "仁祠久祷蒙嘉应，预庆农畴岁袭祥。"
    ]
  },
  {
    "id": "2e89e420f3e0adad06470272d8f72a28",
    "title": "次韵祷雪有感",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "终过元朝欲首春，条风先度海东门。",
      "寒凝一雨成飞雪，泰长三阳应上坤。",
      "疵沴渐消和气满，咏歌频发味言温。",
      "人情共喜年光好，不向樽前未易论。"
    ]
  },
  {
    "id": "2e89e420f3e0adad18a69a4b4ed1c5f2",
    "title": "次韵晁美叔游山见寄",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "已践修涂到急流，暂回俗驾喜同游。",
      "名为外物知难必，学悟无生信若浮。",
      "骚雅深情追李杜，林泉高兴拉巢由。",
      "迟留更爱灵峰境，青桂风来不待秋。"
    ]
  },
  {
    "id": "2e89e420f3e0adad186cb59f1cd1db37",
    "title": "奉使还至近畿先寄史院诸同舍二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "书林轻别紫云边，轺传重行北斗间。",
      "正类子卿悲异国，不同太史访名山。",
      "鞍韂腾踏双腨重，风日煎熬两鬓班。",
      "待得使回翻旧稿，只应新例又刊删。"
    ]
  },
  {
    "id": "2e89e420f3e0adad186cb59fe32922b7",
    "title": "奉使还至近畿先寄史院诸同舍二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "倏忽经冬又涉春，年光冉冉暗催人。",
      "要荒一去三千里，晦朔俄惊十二旬。",
      "绝代方言空问俗，蓬山直舍已凝尘。",
      "汗青何日成书去，头白常惭窃禄频。"
    ]
  },
  {
    "id": "2e89e420f3e0adad6b6accfb54309827",
    "title": "和宋次道戊午岁馆中曝书画",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "鸿都清集秘图开，遍阅真仙暨草莱。",
      "气韵最奇知鹿马，丹青一定见楼台。",
      "宴觞更盛华林会，坐客咸推大厦才。",
      "久事簿书抛翰墨，文林何幸许参陪。"
    ]
  },
  {
    "id": "2e89e420f3e0adad4ab5a455aa0647b7",
    "title": "次韵孙莘老司谏见寄",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "虽非文史足三冬，岂类无心但有胸。",
      "曾读丘坟叨典领，再分符竹荷矜容。",
      "君恩欲报微萤爝，亲禄方营苟釜钟。",
      "平日交情今楚越，徒劳瞻望景山松。"
    ]
  },
  {
    "id": "2e89e420f3e0adadfc585a0e9197a25a",
    "title": "龙舒太守杨郎中示及诸公题咏洛阳新居见邀同作辄依安乐先生首唱元韵继和",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "仲长买宅近高山，饶得群芳不费钱。",
      "地接伊浑宜水竹，门临嵩室足云烟。",
      "未抛簪组真朝隐，更有田园即世仙。",
      "满箧新诗俱大笔，凿楹留待子孙传。"
    ]
  },
  {
    "id": "2e89e420f3e0adad9dedf2eb7226976b",
    "title": "次韵林次中九日都下感事二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "桃杏初开已去家，又逢兰菊绽新花。",
      "感时谩缀茱萸佩，惜别应怜棠棣华。",
      "迢递宦游来日下，悠扬归思绕天涯。",
      "一尊重到平津閤，惆怅文窗旧绿纱。"
    ]
  },
  {
    "id": "2e89e420f3e0adad9dedf2ebddf26a0e",
    "title": "次韵林次中九日都下感事二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "登高能赋属诗家，况值嘉辰对菊花。",
      "乍感商飙流素籥，故摛鸿藻艳春华。",
      "边关礼命行看至，淮海归期亦有涯。",
      "早晚霜寒侵旅榻，又悬复帐换青纱。"
    ]
  },
  {
    "id": "2e89e420f3e0adad8f92c8a326059757",
    "title": "次韵致政华殿丞怀旧见寄",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "佩韘相从四纪前，鲤庭论契荷忘年。",
      "文如潘陆倾江海，学造重黎绝地天。",
      "簪绂弃来名已厌，乡闾归后乐应全。",
      "冥飞尚隐樊笼旧，未副初心愧昔贤。"
    ]
  },
  {
    "id": "2e89e420f3e0adad9d5138a844f240e7",
    "title": "和孙节推雪",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "腊催时雪到江涯，云压寒空凝不飞。",
      "台榭风光先有意，山川秀色远相辉。",
      "人怀姑射清难见，诗似阳春和者稀。",
      "闻上高楼寻胜赏，缅怀嘉尚重依依。"
    ]
  },
  {
    "id": "2e89e420f3e0adad93a6f74ddfef4143",
    "title": "又和十二月十一日雪",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "腊前寒雨已为霖，一夕皑皑变暝阴。",
      "春圃暗惊花萼早，客舟偏觉漕渠深。",
      "都无车马尘过眼，唯有尊罍酒惬心。",
      "共喜时和成美岁，预知氛祲不能侵。"
    ]
  },
  {
    "id": "2e89e420f3e0adad17b8ad269cc9c805",
    "title": "方公说通直见示与小子京和答棋诗四篇因次本韵继蒙宠惠前后凡十五篇牵强奉答",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "思涌如倾潮汐池，才高早契圣明知。",
      "省中一语开天意，江表三年得吏师。",
      "通旧辱投文举刺，可人欣对费袆棋。",
      "更观丽句贻初学，岂谢韩公荐士诗。"
    ]
  },
  {
    "id": "2e89e420f3e0adad17b8ad26f7bb2076",
    "title": "方公说通直见示与小子京和答棋诗四篇因次本韵继蒙宠惠前后凡十五篇牵强奉答",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "衰病常求饮上池，药投坚痞苦难知。",
      "闲挥绿绮歌三乐，静玩韦编诵九师。",
      "纵有文章忧瓿酱，剧无机智懒行棋。",
      "爱君高唱多才思，撩摘羁怀入小诗。"
    ]
  },
  {
    "id": "2e89e420f3e0adad17b8ad2677d3a5f9",
    "title": "方公说通直见示与小子京和答棋诗四篇因次本韵继蒙宠惠前后凡十五篇牵强奉答",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "久从闲僻向沧池，忽见嘉宾喜可知。",
      "触热正烦思美荫，卧疴方苦遘良师。",
      "欲留尽兴时须饮，要取忘忧只有棋。",
      "二者已欣陪造适，解颐仍得鼎来诗。"
    ]
  },
  {
    "id": "2e89e420f3e0adad420f2cffed066bab",
    "title": "和前三篇",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "孟郊篇什况咸池，夫子文章我所知。",
      "岂特曹刘同品目，固将苏李是宗师。",
      "语如转弹逢真赏，喻到鏖兵诧国棋。",
      "所集若携归阙下，诸公应序盛山诗。"
    ]
  },
  {
    "id": "2e89e420f3e0adad420f2cff816ce66e",
    "title": "和前三篇",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "山公偏爱习家池，每出游时醉不知。",
      "既见国侨如旧识，何须阮籍乃吾师。",
      "亭边菡萏铺新锦，水际闾阎近布棋。",
      "欲作宣城十日饮，留连梦得似敦诗。"
    ]
  },
  {
    "id": "2e89e420f3e0adad420f2cff2478acc1",
    "title": "和前三篇",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "百雉金城十仞池，天声遐憺远戎知。",
      "剖符但报三年政，推毂无劳六月师。",
      "胡马逸归常见画，塞鸿征尽著残棋。",
      "欲歌盛业赓周雅，须假清风吉甫诗。"
    ]
  },
  {
    "id": "2e89e420f3e0adad15d63ed8c6291a27",
    "title": "再和三篇",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "莫叹潜鳞久在池，已喧才誉满朝知。",
      "雄辞自可吞云梦，博识应能对仲师。",
      "荣辱早谙真采选，竞谦不校古儒棋。",
      "使还即见金门召，况有中和乐职诗。"
    ]
  },
  {
    "id": "2e89e420f3e0adad15d63ed8b8ae3a6f",
    "title": "再和三篇",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "闻君八法擅临池，擪押工夫世少知。",
      "学者伏膺虞秘监，时贤求范永禅师。",
      "流传异日须悬帐，交质何人敢对棋。",
      "敛手姜芽柳家样，解嘲几困老刘诗。"
    ]
  },
  {
    "id": "2e89e420f3e0adad15d63ed8f02a970f",
    "title": "再和三篇",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "兵厨酿酒宅连池，为郡优悠每自知。",
      "铃下文移归幕府，案前颐指走签师。",
      "农桑课罢聊行乐，朱墨闲来好序棋。",
      "饱食将何报丰禄，歌时惟咏阜财诗。"
    ]
  },
  {
    "id": "2e89e420f3e0adad0e250cc55c894029",
    "title": "公说再和并前十五篇辄复课六章用足前篇之阙",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "汪汪雅量若陂池，才略纵横未易知。",
      "振藻词场无怯敌，游心艺苑有馀师。",
      "独醒继日长辞酒，坐稳闲时但校棋。",
      "塞北山河遍登览，吟哦马上足新诗。"
    ]
  },
  {
    "id": "2e89e420f3e0adad0e250cc5536cce79",
    "title": "公说再和并前十五篇辄复课六章用足前篇之阙",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "皇华几月案盐池，钩按从来未有知。",
      "隐伏无由逃计最，勤劳长足儆官师。",
      "事逢错节皆投刃，利析秋毫类算棋。",
      "他日朝廷询北事，讲论风俗待陈诗。"
    ]
  },
  {
    "id": "2e89e420f3e0adad0e250cc515111d1d",
    "title": "公说再和并前十五篇辄复课六章用足前篇之阙",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "欲养蛟龙谩凿池，惟应道术两相知。",
      "论年校德予惭老，强识多闻子可师。",
      "监彼盈虚门若市，明于取舍智犹棋。",
      "干时已副宽民诏，沈俊休吟咏史诗。"
    ]
  },
  {
    "id": "2e89e420f3e0adad0e250cc522da4f5c",
    "title": "公说再和并前十五篇辄复课六章用足前篇之阙",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "封境东连浴日池，川源近盬四方知。",
      "水官无事延年计，估客应求范蠡师。",
      "楼阁嵯峨千里鉴，田畴夷坦一枰棋。",
      "追寻燕友南皮会，谁继曹刘七子诗。"
    ]
  },
  {
    "id": "2e89e420f3e0adad0e250cc5f04dd912",
    "title": "公说再和并前十五篇辄复课六章用足前篇之阙",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "荷叶田田水满池，东堂真趣几人知。",
      "折华暇日寻园吏，竞渡经春习棹师。",
      "随分命宾仍授简，不妨问易更看棋。",
      "欢怀既适从何见，事事忘言尽在诗。"
    ]
  },
  {
    "id": "2e89e420f3e0adad0e250cc5141e40b0",
    "title": "公说再和并前十五篇辄复课六章用足前篇之阙",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "莫笑凡龟恋泽池，不蕲刳灼效前知。",
      "亲逢日月光华旦，勉慕渊源浸渐师。",
      "义切仰山勤景行，事迷当局戒贪棋。",
      "衰迟犹窃君侯禄，深愧曹风伐辐诗。"
    ]
  },
  {
    "id": "2e89e420f3e0adad7af5c054e3b9b0a4",
    "title": "和孙节推寄罗发运",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "一瓢贤巷僻如山，十部文移日满前。",
      "辍得闲时常命驾，和来新什已盈编。",
      "交游莫逆心相照，出处虽殊道两全。",
      "能使清风激颓俗，世情谁得议高坚。"
    ]
  },
  {
    "id": "2e89e420f3e0adad1a1be994c2e1bc01",
    "title": "元丰己未三院东阁作元丰戊午夏予尹京治陈氏狱言者以为推劾不尽诏移大理而理官推迹陈氏姻党干求府政纵出重辟事下御史推求己未岁予自濠梁赴台讯鞫卒不涉干求之迹而大理反有傅致之状虽蒙辩正听命久之不得出邑邑不已作诗十篇记一时事非欲传之他人但以示子侄辈使知仕宦之艰耳",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "防人不善自为谋，对吏方知口起羞。",
      "本为追胥宽逮系，何期僚属致增尤。",
      "溺灰竟欲焚安国，书牍谁将念绛侯。",
      "惟有丹诚贯金石，风波飘荡任沈浮。"
    ]
  },
  {
    "id": "2e89e420f3e0adad1a1be9941c93d40e",
    "title": "元丰己未三院东阁作元丰戊午夏予尹京治陈氏狱言者以为推劾不尽诏移大理而理官推迹陈氏姻党干求府政纵出重辟事下御史推求己未岁予自濠梁赴台讯鞫卒不涉干求之迹而大理反有傅致之状虽蒙辩正听命久之不得出邑邑不已作诗十篇记一时事非欲传之他人但以示子侄辈使知仕宦之艰耳",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "搆虚为实尽枝辞，直道公心自不欺。",
      "众口铄金虽可畏，三人成虎我犹疑。",
      "忠邪所赖圆穹鉴，通塞须凭大衍推。",
      "况是圣神方烛理，深冤终有辨明时。"
    ]
  },
  {
    "id": "2e89e420f3e0adad1a1be994d86c00bb",
    "title": "元丰己未三院东阁作元丰戊午夏予尹京治陈氏狱言者以为推劾不尽诏移大理而理官推迹陈氏姻党干求府政纵出重辟事下御史推求己未岁予自濠梁赴台讯鞫卒不涉干求之迹而大理反有傅致之状虽蒙辩正听命久之不得出邑邑不已作诗十篇记一时事非欲传之他人但以示子侄辈使知仕宦之艰耳",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "吏议推穷旧话言，畏途迢递冒风澜。",
      "两词罢对文移绝，一室常眠枕席寒。",
      "郁郁久居人共叹，皇皇求义我知难。",
      "谁将羑里匡陈事，便作闲堂紫极看。"
    ]
  },
  {
    "id": "2e89e420f3e0adad1a1be994871f9d98",
    "title": "元丰己未三院东阁作元丰戊午夏予尹京治陈氏狱言者以为推劾不尽诏移大理而理官推迹陈氏姻党干求府政纵出重辟事下御史推求己未岁予自濠梁赴台讯鞫卒不涉干求之迹而大理反有傅致之状虽蒙辩正听命久之不得出邑邑不已作诗十篇记一时事非欲传之他人但以示子侄辈使知仕宦之艰耳",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "平日论心友与亲，白头临事斗如新。",
      "裸衣难喻疑金客，束缊应无乞火人。",
      "三省行藏知有命，十年流落困无津。",
      "物情世态经谙练，不假虚词问大钧。"
    ]
  },
  {
    "id": "2e89e420f3e0adad1a1be994bcb3e51e",
    "title": "元丰己未三院东阁作元丰戊午夏予尹京治陈氏狱言者以为推劾不尽诏移大理而理官推迹陈氏姻党干求府政纵出重辟事下御史推求己未岁予自濠梁赴台讯鞫卒不涉干求之迹而大理反有傅致之状虽蒙辩正听命久之不得出邑邑不已作诗十篇记一时事非欲传之他人但以示子侄辈使知仕宦之艰耳",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "飞语初腾触细文，廷中交构更纷纭。",
      "纲条既甚秋荼密，枉直何由束矢分。",
      "御史皆称素长者，府徒半识故将军。",
      "却怜比户吴兴守，诟辱通宵不忍闻。"
    ]
  },
  {
    "id": "2e89e420f3e0adad1a1be9941113e5d2",
    "title": "元丰己未三院东阁作元丰戊午夏予尹京治陈氏狱言者以为推劾不尽诏移大理而理官推迹陈氏姻党干求府政纵出重辟事下御史推求己未岁予自濠梁赴台讯鞫卒不涉干求之迹而大理反有傅致之状虽蒙辩正听命久之不得出邑邑不已作诗十篇记一时事非欲传之他人但以示子侄辈使知仕宦之艰耳",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "纵出由来古有诛，徇私无实荷宽纾。",
      "已知公冶本非罪，免似邹阳更上书。",
      "刀笔任从文俗议，风霜方识宪台居。",
      "自惭衰拙将何用，学术无堪政事疏。"
    ]
  },
  {
    "id": "2e89e420f3e0adad1a1be99412955eb9",
    "title": "元丰己未三院东阁作元丰戊午夏予尹京治陈氏狱言者以为推劾不尽诏移大理而理官推迹陈氏姻党干求府政纵出重辟事下御史推求己未岁予自濠梁赴台讯鞫卒不涉干求之迹而大理反有傅致之状虽蒙辩正听命久之不得出邑邑不已作诗十篇记一时事非欲传之他人但以示子侄辈使知仕宦之艰耳",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "名絓台章冒典刑，圣仁无滥许原情。",
      "尹京虽愧四方则，廷尉亦非天下平。",
      "三已自知无愠色，一廛归去愿为氓。",
      "君恩天地何由报，九死鸿毛比尚轻。"
    ]
  },
  {
    "id": "2e89e420f3e0adad1a1be994023dd0c5",
    "title": "元丰己未三院东阁作元丰戊午夏予尹京治陈氏狱言者以为推劾不尽诏移大理而理官推迹陈氏姻党干求府政纵出重辟事下御史推求己未岁予自濠梁赴台讯鞫卒不涉干求之迹而大理反有傅致之状虽蒙辩正听命久之不得出邑邑不已作诗十篇记一时事非欲传之他人但以示子侄辈使知仕宦之艰耳",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "推治无期任猛宽，苛留累月尚盘桓。",
      "风霜几日经摧挫，案牍逾旬未省观。",
      "失势我如鱼在网，操权吏甚虎而冠。",
      "南班小吏犹知礼，朝夕时来一问安。"
    ]
  },
  {
    "id": "2e89e420f3e0adad1a1be994ec26ab38",
    "title": "元丰己未三院东阁作元丰戊午夏予尹京治陈氏狱言者以为推劾不尽诏移大理而理官推迹陈氏姻党干求府政纵出重辟事下御史推求己未岁予自濠梁赴台讯鞫卒不涉干求之迹而大理反有傅致之状虽蒙辩正听命久之不得出邑邑不已作诗十篇记一时事非欲传之他人但以示子侄辈使知仕宦之艰耳",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "秋杪拘留冬欲阑，一旬参对累旬闲。",
      "适逢御史俱釐务，更值中朝久绝班。",
      "壁观无言休问祖，坐忘遗照且晞颜。",
      "是非荣辱知难必，反覆须臾觉梦间。"
    ]
  },
  {
    "id": "2e89e420f3e0adad1a1be994f84449ea",
    "title": "元丰己未三院东阁作元丰戊午夏予尹京治陈氏狱言者以为推劾不尽诏移大理而理官推迹陈氏姻党干求府政纵出重辟事下御史推求己未岁予自濠梁赴台讯鞫卒不涉干求之迹而大理反有傅致之状虽蒙辩正听命久之不得出邑邑不已作诗十篇记一时事非欲传之他人但以示子侄辈使知仕宦之艰耳",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "罢尹一年重置对，去家千里涉寒温。",
      "青云交友难倾盖，白发慈亲正倚门。",
      "目断濠梁横涕泗，梦回京口役形魂。",
      "宽恩若未投诸裔，好奉安舆葺故园。"
    ]
  },
  {
    "id": "2e89e420f3e0adad62fa8fe4b7348eed",
    "title": "元丰己未三院东阁作己未九月予赴鞫御史闻子瞻先已被系予昼居三院东阁而子瞻在知杂南庑才隔一垣不得通音息因作诗四篇以为异日相遇一噱之资耳",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "早年相值浙江边，多见新诗到处传。",
      "楼上金蛇惊妙句，卷中腰鼓伏长篇。",
      "仳离岁月流如水，抑郁情怀积似烟。",
      "今日柏台相望处，隔垣音响莫由宣。"
    ]
  },
  {
    "id": "2e89e420f3e0adad62fa8fe4c881a116",
    "title": "元丰己未三院东阁作己未九月予赴鞫御史闻子瞻先已被系予昼居三院东阁而子瞻在知杂南庑才隔一垣不得通音息因作诗四篇以为异日相遇一噱之资耳",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "词源远远蜀江流，风韵琅琅舜庙球。",
      "拟策进归中御府，文章传过带方州。",
      "未归纶阁时称滞，再换铜符政并优。",
      "叹惜钟王行草笔，却随诸吏写毛头。"
    ]
  },
  {
    "id": "2e89e420f3e0adad62fa8fe45be7cdd5",
    "title": "元丰己未三院东阁作己未九月予赴鞫御史闻子瞻先已被系予昼居三院东阁而子瞻在知杂南庑才隔一垣不得通音息因作诗四篇以为异日相遇一噱之资耳",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "源流同是子卿孙，公自多才我寡闻。",
      "谬见推称丈人行，应缘旧熟秘书君。",
      "文章高绝诚难敌，声气相求久益勤。",
      "莫为歌诗能数眯，圣朝终要颂华勋。"
    ]
  },
  {
    "id": "2e89e420f3e0adad62fa8fe4bd8e67ea",
    "title": "元丰己未三院东阁作己未九月予赴鞫御史闻子瞻先已被系予昼居三院东阁而子瞻在知杂南庑才隔一垣不得通音息因作诗四篇以为异日相遇一噱之资耳",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "近年出处略相同，十载邅回我与公。",
      "杭婺邻封迁谪后，湖濠继踵絷维中。",
      "诗人嗫嗫常多难，儒者凄凄久讳穷。",
      "他日得归江海去，相期来访蒜山东。"
    ]
  },
  {
    "id": "2e89e420f3e0adad03dacd82e783d3d0",
    "title": "次韵敖侄书怀",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "传家累世奉遗经，窃禄清朝足代耕。",
      "虽是丹心比葵藿，其如黧貌点冠缨。",
      "时乎易失年加我，来者安知畏后生。",
      "戒饬尔曹惟道术，逢辰须用佐安平。"
    ]
  },
  {
    "id": "2e89e420f3e0adadba432bd454752996",
    "title": "次韵阳孝本游翟家湾书院二首又一绝",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "淮上陂陀百亩冈，谁言形势占高强。",
      "郊居拟卜东阳宅，屋壁将营阙里堂。",
      "四面松篁分种艺，百家图籍待收藏。",
      "何人欲课三冬学，向此潜心事素王。"
    ]
  },
  {
    "id": "2e89e420f3e0adadba432bd462f7823f",
    "title": "次韵阳孝本游翟家湾书院二首又一绝",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "翟市西傍一径开，偶携亲友陟崔嵬。",
      "莫言第舍衡门陋，已有仙翁步屧来。",
      "日欲衔山回返照，风还吹雨压浮埃。",
      "才归便得诗盈轴，气猛才豪岂易陪。"
    ]
  },
  {
    "id": "2e89e420f3e0adad744d4087d084df01",
    "title": "次韵阳行先游招隐",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "古屋萧森数十间，禅扉幽寂叩常关。",
      "少微处士遗尘远，灵鹫高僧得地闲。",
      "穿石到池泉滴滴，磨崖生藓字斑斑。",
      "山林真趣谁能辨，乘兴时来兴尽还。"
    ]
  },
  {
    "id": "2e89e420f3e0adad067ac3c1e37e6eb0",
    "title": "又同敖侄韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "不见山翁住翠微，空传金刹自前齐。",
      "晓猿夜鹤休惊恐，泽雉林乌自雊啼。",
      "客到上方思寄傲，僧携素板乞留题。",
      "重寻黄鹄飞翔处，尽日无人为指迷。"
    ]
  },
  {
    "id": "2e89e420f3e0adade95239ef9e2051f4",
    "title": "次韵李希荀寄念七侄庄并用前韵和十七侄彀送其行",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "初从童丱祝千春，俄见骞腾祝更频。",
      "已喜吏资能可问，又嘉文笔速如神。",
      "室堂宜念承先构，乡里须教号善人。",
      "我待儿曹上霄汉，便归林下岸仙巾。"
    ]
  },
  {
    "id": "2e89e420f3e0adade95239eff134e803",
    "title": "次韵李希荀寄念七侄庄并用前韵和十七侄彀送其行",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "里闬相从秋复春，矜怜几类党频频。",
      "摛词已识言浮物，学艺兼知义入神。",
      "纵使声名高世俗，直须慈惠及生人。",
      "吾家自有青毡在，岂羡林宗垫角巾。"
    ]
  },
  {
    "id": "2e89e420f3e0adad2fb252d3e778221a",
    "title": "次韵曾子固舍人上元从驾游幸",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "雪霁蓬莱瑞景新，槐枫迎日丽重宸。",
      "钟残长乐千门晓，辇过章街九陌春。",
      "星列从官齐拱极，风驱前跸旋清尘。",
      "一篇未易歌鸿业，三愿还将祝圣人。"
    ]
  },
  {
    "id": "2e89e420f3e0adad855413f724d6c494",
    "title": "读杨文公集",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "文公名节冠当年，没世清风更凛然。",
      "梁父旧庐空德里，西州华屋恸时贤。",
      "平生奏御三千牍，不朽文章二百篇。",
      "潇洒建溪遗俗在，至今弦诵满山川。"
    ]
  },
  {
    "id": "2e89e420f3e0adadfb1fe54f9ca1f93d",
    "title": "王宣徽见示延驻慧海长老诗因次其韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "南禅北祖亦何常，足历微尘自不伤。",
      "病脑穷虽居一室，妙缘心已应他方。",
      "禽鱼固欲求栖息，凫鹤宁须较短长。",
      "京府宰官频问讯，且将竿木戏逢场。"
    ]
  },
  {
    "id": "2e89e420f3e0adad17767cc8441517f3",
    "title": "次韵王正仲蒲传正二月十五日奉祠高禖二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "视草名臣奉汉祠，祝禖才胜长卿迟。",
      "诗成雅类占宜芾，乐阕欣同梦射罴。",
      "宫殿肄仪临百子，神明歆德荐三釐。",
      "凌晨拜胙归天阙，杲日煌煌照上枝。"
    ]
  },
  {
    "id": "2e89e420f3e0adad17767cc8d579e850",
    "title": "次韵王正仲蒲传正二月十五日奉祠高禖二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "涤牢宫醴被禋时，物吐华心睡景迟。",
      "禁掖嘉祥开覆燕，祠官先兆应维罴。",
      "阳郊类帝重封土，宣室思贤正受釐。",
      "天锡子孙千亿报，年年玉叶长新枝。"
    ]
  },
  {
    "id": "2e89e420f3e0adadfe894d0063f4dc91",
    "title": "又和蹇侍郎七言四韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "金支烨烨映宣宫，致福诚由上德崇。",
      "九庙灵光流自远，七明嘉种感潜通。",
      "瑞图丹采终难状，药谱神功未易通。",
      "更览诸公赓和句，方知汉祀曲非工。"
    ]
  },
  {
    "id": "2e89e420f3e0adadb939d7b6d3492f24",
    "title": "开府潞公太师得谢西归谨赋七言四韵诗五首拜送",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "几夕华星动紫躔，少微光入太微垣。",
      "帝临便座延公衮，人喜安车到国门。",
      "恳叙官仪还汉节，亲承需宴酌尧樽。",
      "朝家贵老超三代，惇史行看记善言。"
    ]
  },
  {
    "id": "2e89e420f3e0adadb939d7b6e2fb9c10",
    "title": "开府潞公太师得谢西归谨赋七言四韵诗五首拜送",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "圣代登庸年独少，清时得谢齿尤高。",
      "官如中令躬无疾，文似司空思不劳。",
      "玉座案经涓对日，金壶加礼赐春醪。",
      "祝公倍享灵椿算，长副吾君序燕毛。"
    ]
  },
  {
    "id": "2e89e420f3e0adadb939d7b6140cc47c",
    "title": "开府潞公太师得谢西归谨赋七言四韵诗五首拜送",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "官崇真是帝王师，八十归休亦未迟。",
      "不似孔光辞位日，早于姜望出封时。",
      "仪形昔已图麟阁，稿草今应集凤池。",
      "故府诸僚终有愧，甘陵犹欠纪功碑。"
    ]
  },
  {
    "id": "2e89e420f3e0adadb939d7b60c48c5e9",
    "title": "开府潞公太师得谢西归谨赋七言四韵诗五首拜送",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "君臣一德千龄际，柱石三朝四纪中。",
      "天下重轻常系望，膝前谋议不言功。",
      "位高少有名兼美，体健方知福更隆。",
      "谩道汾阳贵且寿，若论勋考亦惭公。"
    ]
  },
  {
    "id": "2e89e420f3e0adadb939d7b6e442dc8d",
    "title": "开府潞公太师得谢西归谨赋七言四韵诗五首拜送",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "久持邦柄擅斯文，却扫丘园脱世纷。",
      "已用三篇作霖雨，回看万事似浮云。",
      "何须棨戟荣归路，自有旗常载旧勋。",
      "欲别延英犹造膝，老臣虽去不忘君。"
    ]
  },
  {
    "id": "2e89e420f3e0adad9a18de487936d7c1",
    "title": "三月二日奉诏赴西园曲宴席上赋呈致政开府太师三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "幅巾私第已归休，当宁虚怀更款留。",
      "避宠虽辞持节册，送行犹用济川舟。",
      "城南旧圃扃花洞，洛下新庄引御沟。",
      "诏谕两京居密迩，不妨乘兴往还游。"
    ]
  },
  {
    "id": "2e89e420f3e0adad9a18de486a95db0c",
    "title": "三月二日奉诏赴西园曲宴席上赋呈致政开府太师三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "邦人钦伫见仪刑，诏使相望对宠灵。",
      "位冠三公师尚父，躬全五福寿康宁。",
      "久留行色春过半，乍别天颜涕欲零。",
      "谁识上心优老意，从行仍许鲤趋庭。"
    ]
  },
  {
    "id": "2e89e420f3e0adad9a18de48318f27a3",
    "title": "三月二日奉诏赴西园曲宴席上赋呈致政开府太师三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "昔美都门祖二疏，太冲篇咏贵良图。",
      "不闻宾主俱公鼎，未见篇章出宝跗。",
      "河岳英灵添赋咏，都人士女竞欢娱。",
      "皆言元老归休盛，恩礼便蕃自古无。"
    ]
  },
  {
    "id": "2e89e420f3e0adadef0afd9cff43c8ab",
    "title": "次韵开府太师留别诸公",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "经济才谟沛有馀，幡然高谢意何如。",
      "青云路尽寻归鞅，绿野堂成忆旧庐。",
      "汉苑宴游联魏丙，邺都宾客记应徐。",
      "他时若到城南第，入副宸衷对绮疏。"
    ]
  },
  {
    "id": "2e89e420f3e0adad10cbc67fe548fd2b",
    "title": "次韵宋次道庆黄安中李邦直二舍人皆自史院拜命",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "右垣更直宠新班，便坐通名听别宣。",
      "词训已高长庆代，事权不下永明年。",
      "除官草罢诸番制，执简研馀万岁烟。",
      "曾向兰台陪笔削，喜闻严近擢班迁。"
    ]
  },
  {
    "id": "2e89e420f3e0adad57f4a4570f726f64",
    "title": "和王禹玉相公三月十八日皇子侍宴长句三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "紫云楼外拥天香，初见前星帝座旁。",
      "庭乐声长歌燕翼，朝簪色喜动明光。",
      "仙巾缥缈尊三弁，环带玲珑袭九章。",
      "遥听相君称贺语，心倾尧日荐霞觞。"
    ]
  },
  {
    "id": "2e89e420f3e0adad57f4a45798dfa5b5",
    "title": "和王禹玉相公三月十八日皇子侍宴长句三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "从臣环极宴披香，帝子趋庭揖在旁。",
      "日御舒长延昼景，星辉明润照天光。",
      "沉沉殿幄三云邃，簇簇宫花五采章。",
      "四曲汉歌齐祝圣，九宾周卫尽班觞。"
    ]
  },
  {
    "id": "2e89e420f3e0adad57f4a4571eb55a2d",
    "title": "和王禹玉相公三月十八日皇子侍宴长句三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "奉宸班近殿中香，人在金銮日月旁。",
      "鱼藻君臣同恺乐，露萧遐迩荷龙光。",
      "已闻幼海歌重润，更得清风诵十章。",
      "嘉会古今应罕遇，未饶西母白云觞。"
    ]
  },
  {
    "id": "2e89e420f3e0adad5ae78e68eef0e6b9",
    "title": "次韵子瞻锁院赐酒烛",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "暮召从容对浴堂，归来院吏写宣忙。",
      "郢醪独赐尊常满，龙烛初然泪有香。",
      "起草才多封卷速，把麻人众引声长。",
      "百官班里听恩制，争诵雄文出未央。"
    ]
  },
  {
    "id": "2e89e420f3e0adadec3c34a23d12387e",
    "title": "次韵孔学士密云龙茶",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "精芽巧制自元丰，漠漠飞云绕戏龙。",
      "北焙新成圆月样，内廷初启绛囊封。",
      "先春入贡来千里，中使传宣下九重。",
      "自省何功蒙上赐，青蒿应为倚长松。"
    ]
  },
  {
    "id": "2e89e420f3e0adad4e6df58b8233cd1a",
    "title": "再次韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "上尊百倍胜新丰，御茗珍兼大小龙。",
      "颁赉并蒙中使降，捧持犹见守臣封。",
      "露芽轻嫩研香馥，云朵纤浓印迹重。",
      "拜赐频繁何以报，惟坚名节比寒松。"
    ]
  },
  {
    "id": "2e89e420f3e0adade63c4fa1eefef045",
    "title": "送周尹郎中守梓潼",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "曾携佳句使淮隅，离合差池二纪馀。",
      "旋见豸冠三院贵，晚陪丹地一台居。",
      "涪城又领铜鱼契，锦里先驰驷马车。",
      "况是论年俱老矣，送君因复动归与。"
    ]
  },
  {
    "id": "2e89e420f3e0adad8f274fa7e29d717b",
    "title": "王都尉示及吕丞相柳溪图诗见邀同作走笔奉呈",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "爱君图写柳溪游，想像濠梁问子休。",
      "渔钓每怀班嗣壑，烟波疑在志和舟。",
      "清时未易忘轩冕，大隐何妨傲葛裘。",
      "应笑龙钟老朝士，飞翔高下似轻鸥。"
    ]
  },
  {
    "id": "2e89e420f3e0adadce339a73d4ff5013",
    "title": "次韵韩康公对雨即事有怀五弟",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "燕闲谁伴泛金焦，注想鸰原望泬寥。",
      "接客后堂聊造适，偃藩临汝正逍遥。",
      "齐名孟季须爰立，一致夷聃异反招。",
      "笔札文章俱第一，风流今不数三萧。"
    ]
  },
  {
    "id": "2e89e420f3e0adadb461a3586244984b",
    "title": "次韵韩康公和曾令绰范景仁喜五弟改知汝海见寄之什",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "许汝相望画戟深，裴刘赓唱递筒临。",
      "两忘出处俱安节，不得亲疏共照心。",
      "幕府尚传诗寡和，士林重诵斗攸斟。",
      "追思五纪词场旧，何日逢迎更盍簪。"
    ]
  },
  {
    "id": "2e89e420f3e0adad006b6efccd38ef00",
    "title": "三月十七日三舍人宴集西省刘叔贡作诗贻坐客席上走笔和呈",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "簪缨晓入凤池西，雨过重廊不踏泥。",
      "禁掖英僚初拜庆，儒林旧侣许攀携。",
      "两朝云露陪嘉宴，二纪尘埃愧旧题。",
      "四户对开参国论，风流无复羡南齐。"
    ]
  },
  {
    "id": "2e89e420f3e0adad590a1dcf8503c001",
    "title": "和胡完夫侍郎再次前韵见寄",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "荷橐相从两掖西，清尘自不间污泥。",
      "恩颁玉醴同沾醉，坐簇宫花任折携。",
      "幸接剧曹联四选，曾观大笔赋三题。",
      "因吟将相门生咏，牛白声名便欲齐。"
    ]
  },
  {
    "id": "2e89e420f3e0adad2740a3e825d12738",
    "title": "和陆农师侍郎三和前韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "主人满酌玉东西，坐客无辞醉似泥。",
      "此日逢迎皆笑语，几年南北叹暌携。",
      "早登鸡省先诸彦，合入鳌坡试五题。",
      "雅道寂寥今复振，士风一变始于齐。"
    ]
  },
  {
    "id": "2e89e420f3e0adadd8ea3e61bf5695bd",
    "title": "和农师四和前韵仍有推奖鄙薄之句再次韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "敬舆平日始来西，老拙方叨掌武泥。",
      "初见鱼龙起腾跃，从陪鹓鹭共牵携。",
      "儒林盛会沾恩饫，云阁新图预客题。",
      "更听高谈造名理，人间无物不均齐。"
    ]
  },
  {
    "id": "2e89e420f3e0adad5d752fb8482d9d4f",
    "title": "答胡完夫示及四和前篇",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "书名曾伏庾征西，词命宜封玉检泥。",
      "前日星垣同属咏，即时墨客已潜携。",
      "岂惟家集分门录，直待郊居满壁题。",
      "更览晋祠新石刻，从来文体压梁齐。"
    ]
  },
  {
    "id": "2e89e420f3e0adadc82e15bf058c0033",
    "title": "胡完夫再示西省唱和诗特记曩游过有谦屈率尔赓次",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "当年覆实子亭西，曾见春龙起蛰泥。",
      "晚接官联方喜幸，老忧颠踣待扶携。",
      "入兰游雾蒙熏润，激浊扬清望品题。",
      "蹇步强攀英俊躅，终然驽骥力难齐。"
    ]
  },
  {
    "id": "2e89e420f3e0adad826b2c694377639c",
    "title": "陆农师又示第五和篇褒借益勤辄复酬答",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "讲序尝登虎观西，玺书对罢武都泥。",
      "前言往行推多识，细管纤锋不自携。",
      "信史已成知有法，好诗频寄更无题。",
      "就中醉墨人偏爱，应与南朝小谢齐。"
    ]
  },
  {
    "id": "2e89e420f3e0adada8b77cf8514351c3",
    "title": "重次前韵奉酬子由子开叔贡三舍人二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "都堂直北正衙西，同日三贤拜紫泥。",
      "供张府泉批敕赐，刊碑朱墨典签携。",
      "姓名非夕金瓯覆，手笔他年玉简题。",
      "制诏温纯诗什健，若非元白更谁齐。"
    ]
  },
  {
    "id": "2e89e420f3e0adada8b77cf891eaed67",
    "title": "重次前韵奉酬子由子开叔贡三舍人二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "公宴将阑日欲西，酒酣挥汗浥如泥。",
      "重陪簪橐联镳出，仍得篇章满箧携。",
      "直舍恍迷新户牖，赐书犹识旧签题。",
      "岂惟梦想钧天路，更似闻韶子在齐。"
    ]
  },
  {
    "id": "2e89e420f3e0adadd1cb3c68e7c2099c",
    "title": "邓圣求承旨叠贻佳句过有褒称无言不酬虽复牵强以多为贵固已数穷大雅旁通谅无诮斥",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "召节从来蜀道西，遗思人尚襆青泥。",
      "禁中手笔由裁制，天下英雄在挈携。",
      "密议金銮应有记，登庸石刻伫重题。",
      "纶闱盛宴仙鳌会，飞集翩翩五凤齐。"
    ]
  },
  {
    "id": "2e89e420f3e0adadfd6a7034962238d8",
    "title": "次韵刘叔贡舍人从驾",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "鳌头星掖贵兼清，不似南宫散六卿。",
      "继踵棣华联禁直，并时兰玉占高名。",
      "甘泉法从皆才杰，皇祐孤臣独老生。",
      "自叹荆枝半凋落，若论宗戚亦沾荣。"
    ]
  },
  {
    "id": "2e89e420f3e0adad15c548f3bcbdb901",
    "title": "李公择尚书见示出郊奉雩祀马上口占七言四韵走笔继和",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "雩郊几夕见龙星，盛乐初谐六变声。",
      "荐币礼同匏爵重，洁牲人比玉壶清。",
      "幕中闳辨通宵接，马上新诗顷刻成。",
      "精意预期甘泽应，随轩飞入凤凰城。"
    ]
  },
  {
    "id": "2e89e420f3e0adad3f4457c5ec9f8828",
    "title": "次韵诸公从驾景灵宫二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "青鹓如跂万椽匀，地接璇流隔世尘。",
      "三后在天歌下武，一人膺福见君陈。",
      "珠旒漆漆怀濡露，玉案年年侍荐新。",
      "庑下丹青从臣列，左趋萧丙右甘辛。"
    ]
  },
  {
    "id": "2e89e420f3e0adad3f4457c5a534b672",
    "title": "次韵诸公从驾景灵宫二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "太清宫庙近蓬莱，连日天门六扇开。",
      "万乘旌旗冲晓过，两宫舆辇诘朝来。",
      "城中三水河通汉，庭下千官棘映槐。",
      "老稚扶携同祝圣，年年常此望昭回。"
    ]
  },
  {
    "id": "2e89e420f3e0adad7de273e2335363aa",
    "title": "次韵王都尉团练押赐高丽归使宴射赠馆伴舍人兼呈诸公",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "通侯年少侍中郎，主客名园满国香。",
      "赐酒九行勤貊使，一帆千里送吴航。",
      "鸣弦屡奏前筹捷，摛藻俄传秀句长。",
      "更与诗翁相属和，骊珠数百透函光。"
    ]
  },
  {
    "id": "2e89e420f3e0adadfd01ed72ab747bf1",
    "title": "和门下侍郎东台夜直见寄",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "五年班缀望夔龙，曾托帡幪庇雨风。",
      "末路自矜黄发老，平时曾识黑头公。",
      "升沉不改交情见，出处虽殊趣舍同。",
      "谩叩芜音答高唱，终惭下管应清宫。"
    ]
  },
  {
    "id": "2e89e420f3e0adad2991ad8b5a9b44b2",
    "title": "和门下相公从驾幸太学",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "圣主恢儒率旧章，首冬鸣跸下胶庠。",
      "生师褒博趋鳣序，文武端严列雁行。",
      "承诏敷陈商戊甲，执经环立晋袁王。",
      "三千学者多才秀，定有同升孔子堂。"
    ]
  },
  {
    "id": "2e89e420f3e0adad867fd49abff270d7",
    "title": "次韵陈元舆待制新怀州吕侍讲见寄",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "缮性虽知众射标，颓年无奈羽谯谯。",
      "覃怀新守纡高旆，宁海元侯驻累乔。",
      "忆拟曹鞭涡水赋，尝陪戴席德阳朝。",
      "郡斋继日听馀论，不复牢愁咏大招。"
    ]
  },
  {
    "id": "2e89e420f3e0adad81cef4b00d34cb73",
    "title": "答陈再次前韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "牛斗经年望建标，忽闻行李度南谯。",
      "仙舟复喜逢元礼，飞御仍烦接子乔。",
      "已试演纶成典册，尚劳分竹偃藩朝。",
      "海沂邂逅诚多幸，继日相过不待招。"
    ]
  },
  {
    "id": "2e89e420f3e0adad107914605c2f14c8",
    "title": "窃忆旧游再赋一篇",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "早见登龙夺锦标，继联官契仕蒙谯。",
      "雕章屡爱函京作，宰树常论故国乔。",
      "久叹徊翔淹禁阁，方欣良直赞清朝。",
      "前篇谩约林泉访，只恐群公赋反招。"
    ]
  },
  {
    "id": "2e89e420f3e0adadb0f3956859261f94",
    "title": "走笔次韵察推见别二篇",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "行藏无意但随时，不为人知我者稀。",
      "负壳蜗牛初就舍，驯鸥海客已忘机。",
      "缄收卷轴尘生蠹，合和丹丸醭有衣。",
      "久冒宠荣无所补，敢烦从事叹巍巍。"
    ]
  },
  {
    "id": "2e89e420f3e0adadb0f395683f54e2c5",
    "title": "走笔次韵察推见别二篇",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "老爱诗书志益坚，不成鱼网谩临渊。",
      "幽居喜见新松菊，病目愁看旧简编。",
      "事任闲忙常自适，心忘毁誉敢求全。",
      "知君有意论骚雅，何日从容话极玄。"
    ]
  },
  {
    "id": "2e89e420f3e0adaddf02bcd1ff08a0db",
    "title": "和通判白同朝散见别",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "乐土民勤不带牛，观农时得看耕楼。",
      "老惭卧阁思投绂，恩假祠宫换典州。",
      "就第未荒三径菊，过江无俟五湖舟。",
      "题舆别乘方腾逸，讵肯相从物外游。"
    ]
  },
  {
    "id": "2e89e420f3e0adad0a171a806c24f09e",
    "title": "和刘明仲都曹见别三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "二年为郡乐邗坡，喜遇丰年万物和。",
      "政拙未能观水薤，气衰时复咏烟萝。",
      "朱方亭下归心速，扬子桥边别泪多。",
      "禁职祠官容佚老，晚蒙恩泽更滂沱。"
    ]
  },
  {
    "id": "2e89e420f3e0adad0a171a80a49c901d",
    "title": "和刘明仲都曹见别三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "久污朝宠老非宜，禄厚躬闲不尔亏。",
      "优诏还令使真室，特恩仍免觐京师。",
      "力疲都是垂头马，志适何殊曳尾龟。",
      "年事已高心虑息，山堂无俟德璋移。"
    ]
  },
  {
    "id": "2e89e420f3e0adad0a171a80384612c9",
    "title": "和刘明仲都曹见别三首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "幽居邻有万窠松，坐见京江四面峰。",
      "形若橛株随倚徙，愁如顽矿渐销镕。",
      "尚纡轩冕心颜厚，但觉林泉兴味浓。",
      "茗饮药苗留待客，时时宾友自过从。"
    ]
  },
  {
    "id": "2e89e420f3e0adad80f105845919a8cf",
    "title": "太平守梅学士隔阔累年会遇京口喜道旧故特枉篇章勉次来韵二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "老洿朝绂退方荣，真室官犹寓帝城。",
      "敢诧丘园蒙贲饰，深惭缰锁滥名声。",
      "安居幸已归闲燕，饱食将何答圣明。",
      "珍重雕章勤奖借，久要情好见平生。"
    ]
  },
  {
    "id": "2e89e420f3e0adad80f10584284d6674",
    "title": "太平守梅学士隔阔累年会遇京口喜道旧故特枉篇章勉次来韵二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "学海儒珍昔所知，于令刮目异常时。",
      "蜗庐何幸纡千骑，萤烛多惭对九枝。",
      "铅摘次书才赡雅，麈毛挥辩状清羸。",
      "竹符芸省翻留滞，可是青云缓步迟。"
    ]
  },
  {
    "id": "2e89e420f3e0adad77506703bdaf9c0f",
    "title": "润守修撰见招与左丞王公大夫俞公东园集会宾主四人更无他客某顷为南都从事值故相杜公与王宾客焕毕大卿世长朱兵部贯冯郎中平同时退居府中作五老会一日大尹庐陵欧阳公作庆老公宴而王毕二公以病不赴中座亦只四人某时与诸僚同与席末言念往昔正类今辰然自皇祐庚寅迄今元符己卯整五十年矣抚事感怀辄成七言四韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "曾览祁公五老诗，仍陪三寿燕留司。",
      "今逢北固开尊日，正似南都命席时。",
      "喜奉笑言挥麈柄，却惭衰朽倚琼枝。",
      "定知此会人间少，五十年才一再期。"
    ]
  },
  {
    "id": "2e89e420f3e0adad9387e844d9351b47",
    "title": "发句米奉议见示与诸公唱和北山壮观佳篇因索鄙制老病久弃笔砚勉强口占小子次韵奉酬和王崇禧寄扬州尚书",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "省座来分圣主忧，仙翁常作北郊游。",
      "瓜田接畛寻期会，菊蕊浮杯阻献酬。",
      "壮观风骚归作者，平山欢宴集清流。",
      "从兹淮海登临趣，乐事良辰属二州。"
    ]
  },
  {
    "id": "2e89e420f3e0adad9c4bd32c13ddcbeb",
    "title": "吏部顿郎中起陆尚书佃与同年因迎哲宗神主集班西苑追思昔预闻喜逮今三十一年再至感旧赓唱长言远垂寄示老病读之不觉感叹强次前",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "集英亲策际天人，曾见诸贤解褐巾。",
      "荐棘校文钦藻思，华林颁宴接车尘。",
      "年光世故推移久，士论朝咨宠遇新。",
      "老病忽纡怀旧作，长吟犹忆曲江春。"
    ]
  },
  {
    "id": "2e89e420f3e0adad2d6916336d303cf0",
    "title": "广陵芍药盛开品目比旧又多累日与同官赏叹不足因记嘉祐中西台吴大资与留守宋丞相唱和二篇吴诗有不逐新奇争世玩却怜陶菊与庄樗之句宋答云松篁何意常如旧闲倚霜空不肯凋意有未尽辄成二章",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "应是圆玄降瑞精，散为秾丽遍邗城。",
      "重苞叠蕊三春后，腻脸丰肌百态生。",
      "一自毫堂甄异品，至今花谱续嘉名。",
      "都缘尤物多奇变，岂为繁华逐世情。"
    ]
  },
  {
    "id": "2e89e420f3e0adad2d691633df1f8b89",
    "title": "广陵芍药盛开品目比旧又多累日与同官赏叹不足因记嘉祐中西台吴大资与留守宋丞相唱和二篇吴诗有不逐新奇争世玩却怜陶菊与庄樗之句宋答云松篁何意常如旧闲倚霜空不肯凋意有未尽辄成二章",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "禀质由来自绝伦，谁将巧思变天真。",
      "郑风谑赠缘情密，谢守翻阶得句新。",
      "菊聚万铃樗大本，松添七鬣竹浮筠。",
      "未知妍陋从何辨，等是生成一大钧。"
    ]
  },
  {
    "id": "2e89e420f3e0adad976058ed71f66e82",
    "title": "和张少卿过德清忆郎中五弟",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "平昔知君兄弟名，籍随廉茂策通经。",
      "已伤荆木一枝折，重过桐乡双泪零。",
      "朝见鹡鸰诗思苦，夜听鸿雁睡魂醒。",
      "近闻阮巷有才子，异日轩昂看拾青。"
    ]
  },
  {
    "id": "2e89e420f3e0adad0c880e472ead6ebb",
    "title": "和张仲巽过瀛州感旧",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "览君关外感怀篇，重到藩城倍怆然。",
      "岂为宦游无定止，却思世故易推迁。",
      "流年忽复龙周纪，急景仍逢雁去燕。",
      "物是人非重惆怅，空馀陈迹吏民传。"
    ]
  },
  {
    "id": "2e89e420f3e0adadd52d77f113e3336b",
    "title": "和安抚王临骐骥见寄",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "十月河滨土未干，行人裘褐苦沾汗。",
      "边侯顾遇劳纡轸，驿舍留连暂憩鞍。",
      "义贯雪霜松操古，气凌星斗剑光寒。",
      "待君早晚功名就，重约虚斋论隐桓。"
    ]
  },
  {
    "id": "2e89e420f3e0adade7fdaef956bf61ed",
    "title": "和王大观寄张仲巽",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "内使名卿话昔游，高谈术略气横秋。",
      "边亭一别嗟淹久，故眼相看重唱酬。",
      "旧德朝端方见用，清才关外苦难留。",
      "腰间鞶绶频加宠，几见新头代故头。"
    ]
  },
  {
    "id": "2e89e420f3e0adad2e282ad7433df7ed",
    "title": "初过白沟北望燕山",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "青山如壁地如盘，千里耕桑一望宽。",
      "虞帝肇州疆域广，汉家封国册书完。",
      "因循天宝兴戎易，痛惜雍熙出将难。",
      "今日圣朝恢远略，偃兵为义一隅安。"
    ]
  },
  {
    "id": "2e89e420f3e0adaddda855020ade563b",
    "title": "奚山道中",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "山路萦回极险难，才经深涧又高原。",
      "顺风冲激还吹面，滟水坚凝几败辕。",
      "岩下有时逢虎迹，马前频听异华言。",
      "使行劳苦诚无惮，所喜殊方识汉恩。"
    ]
  },
  {
    "id": "2e89e420f3e0adadf2a8be6be6c45470",
    "title": "和晨发柳河馆憩长源邮舍",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "君逢嘉景思如泉，欲和惭无笔似椽。",
      "山谷水多流乳石，旃裘人鲜被纯绵。",
      "服章几类南冠系，星土难分列宿躔。",
      "安得华风变殊俗，免教辛有叹伊川。"
    ]
  },
  {
    "id": "2e89e420f3e0adadbfb1679101c108e0",
    "title": "和就日馆",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "戎疆迢递戴星行，驿骑奔驰刺火迎。",
      "人向万山峰外过，月从双石岭间生。",
      "马蹄看即三千里，客舍今逾四十程。",
      "每念皇华承命重，愧无才誉副群情。"
    ]
  },
  {
    "id": "2e89e420f3e0adad7842fabb3480a6e3",
    "title": "和神水馆逢齐叶二国信",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "几旬驰传困风埃，忽听南轺病眼开。",
      "千里边疆难际遇，一封京信况同来。",
      "论情不异声投谷，适遇过于渴望梅。",
      "谈笑未经催命驾，归心虽切且徘徊。"
    ]
  },
  {
    "id": "2e89e420f3e0adad6d4e66bf7a834a13",
    "title": "使回蹉榆林侵夜至宿馆",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "使还兼道趣南辕，朝出沙陀暮水村。",
      "雪岭迢遥人自少，冰天凄惨日长昏。",
      "鸦闻宿舍惊如闹，马识归途去似奔。",
      "屈指开年到京阙，梦魂先向九重阍。"
    ]
  },
  {
    "id": "2e89e420f3e0adadc475cda5af1d6f87",
    "title": "和富谷馆书事",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "迢迢归驭指榆津，日日西风起塞尘。",
      "沙底暗冰频踠马，岭头危径罕逢人。",
      "客心牢落偏多感，天意融怡渐发春。",
      "珍重诗翁饶藻思，剪裁风物见长新。"
    ]
  },
  {
    "id": "2e89e420f3e0adada4792c389644f872",
    "title": "和过打造部落",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "奚夷居落瞰重林，背倚苍崖面曲浔。",
      "涧水逢春犹积冻，山云无雨亦常阴。",
      "田塍开垦随高下，樵路攀缘极险深。",
      "汉节经过人竞看，忻忻如有慕华心。"
    ]
  },
  {
    "id": "2e89e420f3e0adad010e1c69df953230",
    "title": "新岁五十始觉衰悴因书长句奉呈仲巽少卿",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "始衰心事自堪嗟，但觉光阴似转车。",
      "白傅开经五秩满，仲尼学易数年加。",
      "负薪筋力诚难强，报国功名事转赊。",
      "若问信书何所得，乐天知命任生涯。"
    ]
  },
  {
    "id": "2e89e420f3e0adade8fc0e72025e36cb",
    "title": "某奉使过北都奉陪司徒侍中潞国公雅集堂宴会开怀纵谈形于善谑因道魏收有逋峭难为之语人多不知逋峭何谓宋元宪公云事见木经盖梁上小柱名取有折势之义耳文人多用近语而未及此辄借斯语抒为短章以纪一席之事缮写献呈",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "高燕初陪听拊髀，清谭仍许奉挥犀。",
      "自知伯起难逋峭，不比淳于善滑稽。",
      "舞奏未终花十八，酒行先困玉东西。",
      "荷公德度容狂简，故敢忘怀去町畦。"
    ]
  },
  {
    "id": "2e89e420f3e0adad1a332ec8be1ff44c",
    "title": "某向忝使辽于今十稔再过古北感事言怀奉呈姚同事阁使",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "曾到临潢已十龄，今朝复忝建旃行。",
      "正当胡虏百年运，又过秦王万里城。",
      "尽日据鞍消髀肉，通宵闻柝厌风声。",
      "自非充国图方略，但致金缯慰远氓。"
    ]
  },
  {
    "id": "2e89e420f3e0adadfc40e03f2d61a312",
    "title": "次行奚山",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "奚山缭绕百重深，握节何妨马上吟。",
      "当路牛羊眠荐草，避人鸟鹊噪寒林。",
      "羸肌已怯旃裘重，衰鬓宁禁霜雪侵。",
      "独爱潺湲溪涧水，无人知此有清音。"
    ]
  },
  {
    "id": "2e89e420f3e0adadd31de68be8dc08ee",
    "title": "同事閤使见问奚国山水何如江乡以诗答之",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "奚疆山水比东吴，物色虽同土俗殊。",
      "万壑千岩南地有，扁舟短棹此间无。",
      "因嗟好景当边塞，却动归心忆具区。",
      "终待使还酬雅志，左符重乞守江湖。"
    ]
  },
  {
    "id": "2e89e420f3e0adadeb042a8520c4d16d",
    "title": "早行新馆道中",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "经旬霜雪倦晨征，重到胡疆百感生。",
      "日上东扶千嶂影，风来空谷万号声。",
      "人心自觉悲殊土，物色偏能动旅情。",
      "况是天恩怀景俗，不妨游览趁严程。"
    ]
  },
  {
    "id": "2e89e420f3e0adaddda85502dd6ceeb7",
    "title": "奚山道中",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "拥传经过白霫东，依稀村落有华风。",
      "食饴宛类吹箫市，逆旅时逢炀灶翁。",
      "渐使犬羊归畎亩，方知雨露遍华戎。",
      "朝廷涵养恩多少，岁岁轺车万里通。"
    ]
  },
  {
    "id": "2e89e420f3e0adadd70ab70371634140",
    "title": "牛山道中",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "农人耕凿遍奚疆，部落连山复枕冈。",
      "种粟一收饶地力，开门东向杂夷方。",
      "田畴高下如棋布，牛马纵横似谷量。",
      "赋役百端闲日少，可怜生事甚茫茫。"
    ]
  },
  {
    "id": "2e89e420f3e0adad1458f28a4bc77215",
    "title": "发牛山",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "山坂萦纡道阻长，数程行处尚相望。",
      "晨装方指南高外，宿馆还趋北斗方。",
      "既乏远谋惭肉食，空将衰鬓冒寒霜。",
      "却寻十载曾行地，风物依然土境荒。"
    ]
  },
  {
    "id": "2e89e420f3e0adad67da7b531dee9164",
    "title": "契丹帐",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "马牛到处即为家，一卓穹庐数乘车。",
      "千里山川无土著，四时畋猎是生涯。",
      "酪浆膻肉夸希品，貂锦羊裘擅物华。",
      "种类益繁人自足，天教安逸在幽遐。"
    ]
  },
  {
    "id": "2e89e420f3e0adad7e2c1c3c9a7a808e",
    "title": "奚山路",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "行尽奚山路更赊，路旁时见百馀家。",
      "风烟不改卢龙俗，尘土犹兼瀚海沙。",
      "朱版刻旗村赐食，青毡通幰贵人车。",
      "皇恩百岁加荒景，物俗依稀欲慕华。"
    ]
  },
  {
    "id": "2e89e420f3e0adad17b28c0cb7ed2c12",
    "title": "中京纪事",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "边关本是苦寒地，况复严冬入虏乡。",
      "一带土河犹未冻，数朝晴日但凝霜。",
      "上心固已推恩信，天意从兹变燠旸。",
      "最是使人知幸处，轻裘不觉在殊方。"
    ]
  },
  {
    "id": "2e89e420f3e0adad27e266d3074c0ee2",
    "title": "过土河",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "长叫山旁一水源，北流迢递势倾奔。",
      "秋来注雨弥郊野，冬后层冰度辐辕。",
      "白草悠悠千嶂路，青烟袅袅数家村。",
      "终朝跋涉无休歇，遥指邮亭日已昏。"
    ]
  },
  {
    "id": "2e89e420f3e0adad0d29b526e6686f48",
    "title": "沙陀路",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "上得陂陀路转艰，陷轮推马苦难前。",
      "风寒白日少飞鸟，地迥黄沙似涨川。",
      "结草枝梢知里堠，放牛墟落见人烟。",
      "从来天地分中外，今作通逵近百年。"
    ]
  },
  {
    "id": "2e89e420f3e0adad9e0127948200ceed",
    "title": "观北人围猎",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "莽莽寒郊昼起尘，翩翩戎骑小围分。",
      "引弓上下人鸣镝，罗草纵横兽轶群。",
      "画马今无胡待诏，射雕犹惧李将军。",
      "山川自是从禽地，一眼平芜接暮云。"
    ]
  },
  {
    "id": "2e89e420f3e0adadfca7ae163b886641",
    "title": "胡人牧",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "牧羊山下动成群，啮草眠沙浅水滨。",
      "自免触藩羸角困，应无挟策读书人。",
      "毡裘冬猎千皮富，湩酪朝中百品珍。",
      "生计不赢衣食足，土风犹似茹毛纯。"
    ]
  },
  {
    "id": "2e89e420f3e0adadc53f934303019b07",
    "title": "初至广平纪事言怀呈同事閤使",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "双节同来朔漠边，三冬行尽雪霜天。",
      "朝飧膻酪几分饱，夜拥貂狐数鼓眠。",
      "光景不停如转毂，归心难遏似流烟。",
      "须将薄宦同羁旅，奔走何时是息肩。"
    ]
  },
  {
    "id": "2e89e420f3e0adadb0f7ea90b04eece9",
    "title": "冬日北庭怀馀杭旧僚属",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "曾约寻山春水间，越江吴岫遍留连。",
      "沙头寺院看花日，湖上楼台试茗天。",
      "酒后歌呼常薄暮，风流云散忽经年。",
      "异方万里相望处，满眼荒郊倍惨然。"
    ]
  },
  {
    "id": "2e89e420f3e0adadd08635f280c3e106",
    "title": "契丹马",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "边城养马逐莱蒿，栈皂都无出入劳。",
      "用力已过东野稷，相形不待九方皋。",
      "人知良御乡评贵，家有材驹事力豪。",
      "略问滋繁有何术，风寒霜雪任蹄毛。"
    ]
  },
  {
    "id": "2e89e420f3e0adad3352f973048dbb4f",
    "title": "北帐书事",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "北海蓬蓬气怒号，厉声披拂昼兼宵。",
      "百重沙漠连空暗，四向茅檐卷地飘。",
      "与日过河流水涸，行天畜物密云遥。",
      "輶轩使者偏蒙福，夙驾阴霾斗顿消。"
    ]
  },
  {
    "id": "2e89e420f3e0adad119963df1d9639b8",
    "title": "广平宴会",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "胡中宫室本穹庐，暂对皇华辟广除。",
      "编曲垣墙都草创，张旃帷幄类鹑居。",
      "朝仪强效鹓行列，享礼犹存体荐馀。",
      "玉帛系心真上策，方知三表术非疏。"
    ]
  },
  {
    "id": "2e89e420f3e0adad889c4362dc270ebc",
    "title": "离广平",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "归骑骎骎踏去尘，数朝晴日暖如春。",
      "向阳渐喜闻南雁，炙背何妨问野人。",
      "度漠兼程闲鼠褐，据鞍浓睡侧乌巾。",
      "穷冬荒景逢温煦，自是皇家覆育仁。"
    ]
  },
  {
    "id": "2e89e420f3e0adad7b933cadd643de10",
    "title": "山路连日冲冒西风颇觉行役之劳",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "却到深山岁已残，西风连日作晴寒。",
      "尘埃季子貂皮敝，憔悴休文革带宽。",
      "往复七旬人意怠，崎岖千险马行难。",
      "三关犹有燕山隔，安得陵空纵羽翰。"
    ]
  },
  {
    "id": "2e89e420f3e0adadabc51d72e99434ab",
    "title": "发柳河",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "清晨驱马两崖间，霜重风高极险艰。",
      "前日使人冲雪去，今朝归客踏冰还。",
      "道旁榛莽樵苏少，野外污莱耒耨闲。",
      "还似昔年经历处，下弦残月插东山。"
    ]
  },
  {
    "id": "2e89e420f3e0adad3f27cbba07921679",
    "title": "摘星岭",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "昨日才离摸斗东，今朝又过摘星峰。",
      "疲躯坐困千骑马，远目平看万岭松。",
      "绝塞阻长逾百舍，畏途经历尽三冬。",
      "出山渐识还家路，驺御人人喜动容。"
    ]
  },
  {
    "id": "2e89e420f3e0adad678980b1b41a9f9b",
    "title": "虏中纪事",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "夷俗华风事事违，矫情随物动非宜。",
      "腥膻肴膳尝皆遍，繁促声音听自悲。",
      "沙昧目看朱似碧，火熏衣染素成缁。",
      "退之南食犹成咏，若到穷荒更费辞。"
    ]
  },
  {
    "id": "2e89e420f3e0adadfec4bda7e5302df4",
    "title": "慈圣光献皇后挽辞七首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "内德方㜪茂，徽音比姒超。",
      "诒谋二圣托，燕处两宫朝。",
      "功被人间满，神归帝所遥。",
      "巍巍光献策，万世配仁昭。"
    ]
  },
  {
    "id": "2e89e420f3e0adadfec4bda7ed5c2b32",
    "title": "慈圣光献皇后挽辞七首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "晨夕东朝路，銮舆问寝兴。",
      "蟠桃未再熟，羽驾忽西升。",
      "逝水还天汉，流光下玉绳。",
      "圣心哀罔极，时望永昭陵。"
    ]
  },
  {
    "id": "2e89e420f3e0adadfec4bda7c776b97e",
    "title": "慈圣光献皇后挽辞七首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "帟室深攀慕，仙都去不归。",
      "悲凉虚水殿，仿佛见铢衣。",
      "难复金龙驾，终开白兽扉。",
      "西郊三百里，雨涕万人挥。"
    ]
  },
  {
    "id": "2e89e420f3e0adadfec4bda766c62d14",
    "title": "慈圣光献皇后挽辞七首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "越从景祐至元丰，俪极坤仪四纪中。",
      "复辟先朝尊启母，助勤熙旦广尧聪。",
      "深居高拱收渊默，盛德成功绝比隆。",
      "太史方修长信注，续诗应首二南风。"
    ]
  },
  {
    "id": "2e89e420f3e0adadfec4bda70aa34375",
    "title": "慈圣光献皇后挽辞七首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "冀王阴德在高门，南院功名燕后昆。",
      "庆衍曾沙钟圣女，尊居东殿见神孙。",
      "纠宗新广宣平第，尚主重开沁水园。",
      "自昔后家称累盛，谁如终始六朝恩。"
    ]
  },
  {
    "id": "2e89e420f3e0adadfec4bda786b7146d",
    "title": "慈圣光献皇后挽辞七首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "初颁遗诰大廷中，百辟悲号四海同。",
      "过越丧期天子孝，便蕃恩泽外家丰。",
      "桥山弓剑开高寝，原庙衣冠入閟宫。",
      "玉辇三元朝象帝，年年长慕阙门东。"
    ]
  },
  {
    "id": "2e89e420f3e0adadfec4bda777d35750",
    "title": "慈圣光献皇后挽辞七首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "亭构依然揭大椿，宫闱无复驻飙轮。",
      "清衷念切承颜日，长乐悲深奉质辰。",
      "六御骖騑开道路，五陵松柏惨风尘。",
      "周南旧老偏摧感，曾是初元奉策臣。"
    ]
  },
  {
    "id": "2e89e420f3e0adad2447777ed05a586f",
    "title": "中书令程文简挽辞三首其三",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "都门箫鼓动哀音，丹旐西归诏祖临。",
      "故府簪裾空堕泪，高原松槚已成阴。",
      "藩朝宣力由忠荩，彝鼎书功映古今。",
      "他日甘棠知不剪，五州遗德在人深。"
    ]
  },
  {
    "id": "2e89e420f3e0adad1a0e8a83b4dfeec7",
    "title": "赠太师中书令王公挽辞二首其二",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "汾曲名家相国孙，翊登枢铉继承恩。",
      "旗章礼秩连三府，彝鼎功名载一门。",
      "棺敛衮衣哀册异，路驱班剑葬仪存。",
      "清规素履知无晦，金刻雄文贲九原。"
    ]
  },
  {
    "id": "2e89e420f3e0adad0c25c7edd87c79b2",
    "title": "钱起居挽辞二首其二",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "制策词科世得贤，谏垣书殿继为联。",
      "皂囊封奏名宏议，丹扆书箴著旧篇。",
      "朝许臧孙为有后，人嗟贾傅不遐年。",
      "一门盛美时难及，家学于今令子传。"
    ]
  },
  {
    "id": "2e89e420f3e0adad13e625509c204af6",
    "title": "司徒侍中杜正献公挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "具美生名世，熙工职代天。",
      "规模在台阁，风采著藩宣。",
      "大议方尊老，清时遽丧贤。",
      "无言桃李感，闻者共潸然。"
    ]
  },
  {
    "id": "2e89e420f3e0adad13e6255009f3ddd8",
    "title": "司徒侍中杜正献公挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "任重尝当国，功成急引年。",
      "荣华脱屣去，名节掩棺全。",
      "白日佳城远，清风举世传。",
      "诔终朝有法，大行特高前。"
    ]
  },
  {
    "id": "2e89e420f3e0adad13e62550cd3e0d1b",
    "title": "司徒侍中杜正献公挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "当扆思遗直，推恩厚恤终。",
      "衮貂官秩贵，驷马葬仪雄。",
      "天老宵躔暗，高阳旧里空。",
      "从兹使车问，不似十年中。"
    ]
  },
  {
    "id": "2e89e420f3e0adad13e6255061ef0f7a",
    "title": "司徒侍中杜正献公挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "卜筑东畿谢事还，冥鸿高蹈孰能攀。",
      "朝廷宠遇三公礼，园馆优游十载闲。",
      "此日精诚骑列宿，他时歌咏叹颓山。",
      "虑终不及传家事，独有忠言贡九关。"
    ]
  },
  {
    "id": "2e89e420f3e0adad13e62550ec60b6fa",
    "title": "司徒侍中杜正献公挽辞五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "几杖初来宅次睢，孤生从此被深知。",
      "翘材馆盛亲师益，绿野堂闲奉燕私。",
      "恩纪难忘空陨涕，绪言如昨重铭肌。",
      "涣阳松柏无因见，延首东南倍怆悲。"
    ]
  },
  {
    "id": "2e89e420f3e0adad2960429154c27659",
    "title": "侍读给事王公挽辞三首其三",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "经幄咨嗟旧学臣，诔章追册两优恩。",
      "平时宠禄由稽古，不朽声名在立言。",
      "驷马嘶鸣还故国，素车奔走送高原。",
      "诸儒师表今亡矣，惟有清风愯后昆。"
    ]
  },
  {
    "id": "2e89e420f3e0adad6eb2a3efed5922fe",
    "title": "宋中道都官挽辞二首其二",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "文章微婉气清遒，议论精通学赡优。",
      "方见璠玙为国器，忽经兰菊陨霜秋。",
      "梦中应讲阴堂奥，天上须刊白玉楼。",
      "闻道遗编已成帙，何人列上载蓬丘。"
    ]
  },
  {
    "id": "2e89e420f3e0adadd81905b76e8c82a1",
    "title": "仆射文庄高公挽辞二首其二",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "宠禄功名孰与同，平津儒者仕三公。",
      "前言往行通今古，素节清规壹始终。",
      "岩庙犹传风采盛，燕堂俄怆笑谈空。",
      "从来操尚人知少，独有遗思在圣衷。"
    ]
  },
  {
    "id": "2e89e420f3e0adadc77c3466e663ce7e",
    "title": "留台宾客李公挽辞二首其二",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "当年开府镇金陵，贱子尝蒙国士称。",
      "俯仰绪言犹在耳，赍咨遗恨遽填膺。",
      "人歌梁木空伤鲁，兆启佳城欲葬滕。",
      "引绋都门时一恸，悲风凄咽更难胜。"
    ]
  },
  {
    "id": "2e89e420f3e0adad6e3dd04bf8c82713",
    "title": "司徒侍中贾魏公",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "仁圣隆儒有汉风，平津经术位三公。",
      "君臣契合千龄际，文武名尊二纪中。",
      "再谢貂蝉深畏宠，屡提貔虎不言功。",
      "一朝宾客衔悲散，寂寞延贤阁向东。"
    ]
  },
  {
    "id": "2e89e420f3e0adad6e3dd04b2e0f2b6c",
    "title": "司徒侍中贾魏公",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "大邦开国赏元勋，秘殿陛班宠旧臣。",
      "饪味几年调鼎鼐，丹青何日画麒麟。",
      "千官祖軷都门外，驷马嘶鸣颍水滨。",
      "已见刊碑新隧路，无穷堕泪故州民。"
    ]
  },
  {
    "id": "2e89e420f3e0adad677f692eeee89da4",
    "title": "王侍郎挽辞二首其二",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "献赋初从淮海来，汉皇欣得马卿才。",
      "丝纶诰命追三代，山水歌辞冠一台。",
      "甲第图书遗旧迹，寿原松柏长新栽。",
      "故州民吏馀思远，画翣凄凉薤唱哀。"
    ]
  },
  {
    "id": "2e89e420f3e0adad460de317d6791d88",
    "title": "欧阳文忠公挽辞二首其二",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "早向春闱遇品题，继从留幕被恩知。",
      "何期濲水缄书日，正是椒陵梦奠时。",
      "感旧绪言犹在耳，怆怀双泪谩交颐。",
      "谁将姓字题延道，共立门生故吏碑。"
    ]
  },
  {
    "id": "2e89e420f3e0adadafff7f7541847d7f",
    "title": "知枢密院孙温靖公挽辞二首其二",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "畴昔逍遥曳杖时，銮舆临哭从官悲。",
      "三朝弼亮推公望，一品哀荣厚葬仪。",
      "陪幄谋猷存故事，出藩慈惠有馀思。",
      "伯喈辞刻虽无愧，还作乡人堕泪碑。"
    ]
  },
  {
    "id": "2e89e420f3e0adade2b2a8802ce8cff5",
    "title": "太子太保致仕李公挽辞二首其一",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "衣冠元礼旧龙门，旄钺西平奕代勋。",
      "官是唐家贵公子，名高汉室故将军。",
      "四朝人地推时望，千载丘园脱世纷。",
      "国器幡然临挚殒，赍咨遗事谩传闻。"
    ]
  },
  {
    "id": "2e89e420f3e0adad258917bb740a3a08",
    "title": "龙图阁学士赠银青光禄大夫滕元发挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "逸气雄词昔自将，文场独立见轩昂。",
      "飞腾正近烟霄路，献纳尝依日月光。",
      "去国丹心那易折，临州惠爱想难忘。",
      "盖棺未毕经纶志，精爽犹应在帝乡。"
    ]
  },
  {
    "id": "2e89e420f3e0adad258917bb7531dc38",
    "title": "龙图阁学士赠银青光禄大夫滕元发挽辞二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "大器何妨更晚成，当年师友尽豪英。",
      "高谈每及功名际，壮志元无宠辱惊。",
      "天上玉楼须作记，人间白日睹佳城。",
      "伤心宿草东吴路，云水凄凉万古情。"
    ]
  },
  {
    "id": "2e89e420f3e0adadf103a0089f4789f3",
    "title": "坤成节集英殿宴教坊口号",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "首秋初望敛阶蓂，侍宴千官拱大庭。",
      "法部重翻慈寿曲，译场初上贝多经。",
      "宝邻双节遥驰传，玉塞重关尽撤扃。",
      "企望璇宫同祝圣，天南已见老人星。"
    ]
  },
  {
    "id": "2e89e420f3e0adad59f24ecc6f7ef565",
    "title": "兴龙节集英殿宴教坊口号",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "赤龙应世季冬初，上八开祥霓绕枢。",
      "金石宣和韶九奏，乾坤荐寿岳三呼。",
      "善邻两使星轺集，拱极千官蕊绶趋。",
      "共捧尧钟歌既醉，洋洋朝野正欢娱。"
    ]
  },
  {
    "id": "2e89e420f3e0adad902045ba505e57f4",
    "title": "紫宸殿正旦宴教坊口号",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "敦牂开岁斗回杓，共庆元正视朔朝。",
      "仗下法官陈禹会，宴开平乐奏虞韶。",
      "北邦肤使星持节，近侍词臣颂献椒。",
      "共效华封人吉语，勤勤三请祝唐尧。"
    ]
  },
  {
    "id": "2e89e420f3e0adadc9755bdf9708ee69",
    "title": "睢阳五老图",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "归休谢事乐时闲，衣钵承传宰辅冠。",
      "感德旧曾亲善政，沾恩新赐立危桓。",
      "堂堂严貌依龙衮，粲粲文星荷月寒。",
      "直笔当时修国史，英豪迈古后来看。"
    ]
  },
  {
    "id": "2e89e420f3e0adad28d435eb7fcdede0",
    "title": "补和王深甫颍川西湖四篇甘棠湖",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "为湖始何人，人贤物亦久。",
      "所以甘棠名，百年犹不朽。"
    ]
  },
  {
    "id": "2e89e420f3e0adad28d435eb330f2721",
    "title": "补和王深甫颍川西湖四篇甘棠湖",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "溪流去无穷，路远更难尽。",
      "信步到桥边，望中千里近。"
    ]
  },
  {
    "id": "2e89e420f3e0adad28d435eb8b4cf425",
    "title": "补和王深甫颍川西湖四篇甘棠湖",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "青青林间竹，有亭才袤丈。",
      "林深隔嚣尘，人间见真尚。"
    ]
  },
  {
    "id": "2e89e420f3e0adad28d435ebd97e6629",
    "title": "补和王深甫颍川西湖四篇甘棠湖",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "明月照寒宵，湖水白如昼。",
      "纵览泊中流，清光应可就。"
    ]
  },
  {
    "id": "2e89e420f3e0adadbc9adbfc24e94454",
    "title": "皇帝閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "乘震司春令，先天布政经。",
      "人时颁凤历，农事视龙星。"
    ]
  },
  {
    "id": "2e89e420f3e0adadbc9adbfcbbe87959",
    "title": "皇帝閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "光宅唐尧日，暄和太昊春。",
      "德如天溥爱，性与帝同仁。"
    ]
  },
  {
    "id": "2e89e420f3e0adadbc9adbfcdb5b79bf",
    "title": "皇帝閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "西昴昏当午，诹訾旦在东。",
      "圣君南面治，常候四星中。"
    ]
  },
  {
    "id": "2e89e420f3e0adadbc9adbfcede50c02",
    "title": "皇帝閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "律管已当人统月，斗杓初建孟陬辰。",
      "新修元祐万年历，今日才开第五春。"
    ]
  },
  {
    "id": "2e89e420f3e0adadbc9adbfc63b50e72",
    "title": "皇帝閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "五时读令王春礼，大驾临朝晋室仪。",
      "东作西成皆有序，欲民敦本使前知。"
    ]
  },
  {
    "id": "2e89e420f3e0adadbc9adbfc8f95bbb3",
    "title": "皇帝閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "四时嘉节宴游稀，盛德先从学士知。",
      "每岁惟呈簇金帖，新春不和彩花诗。"
    ]
  },
  {
    "id": "2e89e420f3e0adad1b3feba6a5db2e26",
    "title": "太皇太后閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "气至风条达，阳升土坟盈。",
      "芸芸生物遂，两两泰阶平。"
    ]
  },
  {
    "id": "2e89e420f3e0adad1b3feba6f058f1be",
    "title": "太皇太后閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "圣诏颁宽大，天恩遍迩遐。",
      "雷风孚号令，草木动萌芽。"
    ]
  },
  {
    "id": "2e89e420f3e0adad1b3feba6582d0271",
    "title": "太皇太后閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "宝历书推律，春觞颂献椒。",
      "年年似今日，三万八千朝。"
    ]
  },
  {
    "id": "2e89e420f3e0adad1b3feba6d073a394",
    "title": "太皇太后閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "冬后五旬逢岁朔，腊前三白遍民田。",
      "朝来淑气先时至，又见春秋大有年。"
    ]
  },
  {
    "id": "2e89e420f3e0adad1b3feba6b975793b",
    "title": "太皇太后閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "荆楚牛人驱厉气，安丰枣腊祀苍精。",
      "圣朝虽举前朝事，不为禳祈为劝耕。"
    ]
  },
  {
    "id": "2e89e420f3e0adad1b3feba6b746ceac",
    "title": "太皇太后閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "上寿春朝观外庭，诏恩不许会公卿。",
      "即时二史书谦德，只使群官进姓名。"
    ]
  },
  {
    "id": "2e89e420f3e0adad4595e26898f6909e",
    "title": "皇太后閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "九扈方司启，潜阳已发春。",
      "瑶觞进椒柏，眉寿祝灵椿。"
    ]
  },
  {
    "id": "2e89e420f3e0adad4595e26859bd9a3b",
    "title": "皇太后閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "冬至四十六，三阳生此辰。",
      "帝令天下寿，钻燧教斯民。"
    ]
  },
  {
    "id": "2e89e420f3e0adad4595e268a9449b20",
    "title": "皇太后閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "昼景添宫漏，慈闱念女功。",
      "常时浴蚕日，亲到濯龙宫。"
    ]
  },
  {
    "id": "2e89e420f3e0adad4595e268879345eb",
    "title": "皇太后閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "东郊青帻拜春回，迎得阳和次第来。",
      "风向乌竿千里应，气随鱼钥九重开。"
    ]
  },
  {
    "id": "2e89e420f3e0adad4595e268cc7b372a",
    "title": "皇太后閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "蓬莱殿里春开宴，长乐宫中帝奉亲。",
      "妇顺母慈流美化，万方歌颂赞娥莘。"
    ]
  },
  {
    "id": "2e89e420f3e0adad4595e26876501672",
    "title": "皇太后閤春帖子六首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "花影迟迟转午阴，渐闻宫柳变鸣禽。",
      "休呈金彩矜工巧，但阅图书鉴古今。"
    ]
  },
  {
    "id": "2e89e420f3e0adad2de6bffb68d83dab",
    "title": "皇太妃閤春帖子五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "爱敬承三殿，慈柔化六宫。",
      "常膺万春祝，永继二南风。"
    ]
  },
  {
    "id": "2e89e420f3e0adad2de6bffb071eb816",
    "title": "皇太妃閤春帖子五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "甲观翔云覆，新宫书漏长。",
      "柳条初弄色，梅蕊已飘香。"
    ]
  },
  {
    "id": "2e89e420f3e0adad2de6bffb80326e45",
    "title": "皇太妃閤春帖子五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "圣皇钦翼孝心存，宫閤深沉母道尊。",
      "初庆新阳生嶰律，又闻清跸过尧门。"
    ]
  },
  {
    "id": "2e89e420f3e0adad2de6bffb976a8afd",
    "title": "皇太妃閤春帖子五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "天下太平今有象，宫中行乐但迎新。",
      "万年枝上看春色，三素云中望玉宸。"
    ]
  },
  {
    "id": "2e89e420f3e0adad2de6bffb36cf7551",
    "title": "皇太妃閤春帖子五首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "冰散瑶津波隐隐，雪残鳷鹊气葱葱。",
      "新春游豫祈民福，红伞雕舆从两宫。"
    ]
  },
  {
    "id": "2e89e420f3e0adad97008697f12a52d7",
    "title": "夫人閤春帖子四首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "晓漏催银烛，新春趁贺朝。",
      "御香烟馥郁，宫佩影飘飖。"
    ]
  },
  {
    "id": "2e89e420f3e0adad97008697c1c3dfa0",
    "title": "夫人閤春帖子四首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "岁近寒风薄，宫深爱日迟。",
      "欲知春到处，梅杏有新枝。"
    ]
  },
  {
    "id": "2e89e420f3e0adad9700869718ebaf90",
    "title": "夫人閤春帖子四首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "良辰孟月辰新阳，和气中宵遍未央。",
      "不待望春宫转漏，便趋崇庆殿称觞。"
    ]
  },
  {
    "id": "2e89e420f3e0adad97008697472f3e25",
    "title": "夫人閤春帖子四首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "君王崇俭化邦家，禁掖承恩绝泰奢。",
      "只拟讨寻钩盾籍，何曾雕刻上林花。"
    ]
  },
  {
    "id": "2e89e420f3e0adadf7f5128f518d7a74",
    "title": "春日会饮怀丘思同林成之作四首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "浊酒浇肠遣旅怀，春宵常苦漏声催。",
      "坐中不见丘夫子，明月无光厌举杯。"
    ]
  },
  {
    "id": "2e89e420f3e0adadf7f5128f10f5706e",
    "title": "春日会饮怀丘思同林成之作四首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "二月中和气序均，酒酣偏觉长精神。",
      "之人欢会何稀阔，惆怅尊前更惜春。"
    ]
  },
  {
    "id": "2e89e420f3e0adadf7f5128fbbffe101",
    "title": "春日会饮怀丘思同林成之作四首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "诗论心胆见天真，酒逐羁怀若有神。",
      "一夕所思惟我友，四时最乐是熙春。"
    ]
  },
  {
    "id": "2e89e420f3e0adadf7f5128fc0046ddc",
    "title": "春日会饮怀丘思同林成之作四首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "右持卮酒左持螯，慷慨酣歌忆藉糟。",
      "因想良交成不寐，清谈终夕未为高。"
    ]
  },
  {
    "id": "2e89e420f3e0adadb37e0ca200398366",
    "title": "宣甫随行有端石茶匣甚佳道中为仆夫所损某见之谓微瑕无伤寻蒙送示有二绝句依韵拜答",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "物重赍轻岂易持，何时登顿损瑰奇。",
      "曾为什袭缇巾宝，一见寒姿不忍遗。"
    ]
  },
  {
    "id": "2e89e420f3e0adadb37e0ca27ca6526f",
    "title": "宣甫随行有端石茶匣甚佳道中为仆夫所损某见之谓微瑕无伤寻蒙送示有二绝句依韵拜答",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "镌砻圭角制尤精，岂为微瑕用便轻。",
      "且赏岩珍终耿介，休思人事有亏成。"
    ]
  },
  {
    "id": "2e89e420f3e0adad5d7083f2a8bd6d10",
    "title": "次韵和丹阳裴如晦学士寄示与蔡子直陈述古唱酬五篇",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "登瀛忝继唐词客，补郡仍陪汉望郎。",
      "政事将何攀邵杜，声名空贵蹑王杨。"
    ]
  },
  {
    "id": "2e89e420f3e0adad5d7083f2d4665a91",
    "title": "次韵和丹阳裴如晦学士寄示与蔡子直陈述古唱酬五篇",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "三贤领剧缘才选，拙者求闲属倦飞。",
      "幸得汝阴当僻左，无能尸禄众应讥。"
    ]
  },
  {
    "id": "2e89e420f3e0adad5d7083f2df7cc4b1",
    "title": "次韵和丹阳裴如晦学士寄示与蔡子直陈述古唱酬五篇",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "紞鼓吴门彻曙开，郡人还喜邓侯来。",
      "政成岁稔庭无讼，谁伴南园举宴杯。"
    ]
  },
  {
    "id": "2e89e420f3e0adad5d7083f2043dfc28",
    "title": "次韵和丹阳裴如晦学士寄示与蔡子直陈述古唱酬五篇",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "当年二邑弦歌洽，所幸诸生簦蹻随。",
      "此日毗陵流美化，风流应似赞皇时。"
    ]
  },
  {
    "id": "2e89e420f3e0adad5d7083f2b3fe3291",
    "title": "次韵和丹阳裴如晦学士寄示与蔡子直陈述古唱酬五篇",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "惠爱昔曾留二浙，能声行复表三河。",
      "更传骚雅联编富，可是江山助思多。"
    ]
  },
  {
    "id": "2e89e420f3e0adad274f78109aba6913",
    "title": "和梁签判颍州西湖十三题涵春圃",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "桃李阴阴一水涯，因人封殖更繁华。",
      "湖光凝碧花飘锦，春物惟应此地嘉。"
    ]
  },
  {
    "id": "2e89e420f3e0adad274f7810c6925c91",
    "title": "和梁签判颍州西湖十三题涵春圃",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "射者如仁求审固，美哉成室序朋俦。",
      "今时宾礼存无几，舍矢犹堪一献酬。"
    ]
  },
  {
    "id": "2e89e420f3e0adad274f781009f63161",
    "title": "和梁签判颍州西湖十三题涵春圃",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "北渚清泠十顷波，偶来凭槛意如何。",
      "且观秋水蒙庄论，休听沧浪渔父歌。"
    ]
  },
  {
    "id": "2e89e420f3e0adad274f7810d405b81c",
    "title": "和梁签判颍州西湖十三题涵春圃",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "郊原西与莽苍连，隔岸人家小径穿。",
      "满目风光杳无际，柳如山色草如烟。"
    ]
  },
  {
    "id": "2e89e420f3e0adad274f78103f27147c",
    "title": "和梁签判颍州西湖十三题涵春圃",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "椒泽疏源势不休，绕城冰玉湛寒流。",
      "凫鹥容与菰蒲乱，占得江湖一望秋。"
    ]
  },
  {
    "id": "2e89e420f3e0adad274f78106f3fe5e1",
    "title": "和梁签判颍州西湖十三题涵春圃",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "朱桥矗矗两园间，湖水平时柳可攀。",
      "车马等闲湖上去，游人常踏月中还。"
    ]
  },
  {
    "id": "2e89e420f3e0adad274f7810159d3def",
    "title": "和梁签判颍州西湖十三题涵春圃",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "近郭溪流一衣带，中流凫屿小蓬莱。",
      "西园胜事凭高尽，到者踟蹰不忍回。"
    ]
  },
  {
    "id": "2e89e420f3e0adad274f78108287bd63",
    "title": "和梁签判颍州西湖十三题涵春圃",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "广寒宫殿诚夸诞，消暑楼台久寂寥。",
      "未似虚亭面空阔，时时清籁濯烦歊。"
    ]
  },
  {
    "id": "2e89e420f3e0adad274f78108882c394",
    "title": "和梁签判颍州西湖十三题涵春圃",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "春来何处最花繁，湖水西头百亩园。",
      "无限游人折红蕊，可怜桃李自无言。"
    ]
  },
  {
    "id": "2e89e420f3e0adad274f78108321a80c",
    "title": "和梁签判颍州西湖十三题涵春圃",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "高亭春望思无穷，千里人烟指顾中。",
      "比屋如云浓被野，颐颐醇俗乐时丰。"
    ]
  },
  {
    "id": "2e89e420f3e0adad274f7810bb1e2f7c",
    "title": "和梁签判颍州西湖十三题涵春圃",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "丞相临人以惠和，三年乡校起弦歌。",
      "至今旌旆曾游处，犹道当时乐事多。"
    ]
  },
  {
    "id": "2e89e420f3e0adad274f7810735dc8dd",
    "title": "和梁签判颍州西湖十三题涵春圃",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "夹岸垂杨展绿阴，倚空庭树照波心。",
      "游人不泛西溪水，岂见回环野径深。"
    ]
  },
  {
    "id": "2e89e420f3e0adad274f78108d2ed088",
    "title": "和梁签判颍州西湖十三题涵春圃",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "荒台孤映拂晴霓，曾是诸侯筑馆基。",
      "一郡人夸最高处，年年长作会春期。"
    ]
  },
  {
    "id": "2e89e420f3e0adad0a934243fa04c46f",
    "title": "冬夕会诸同僚与税舍弟郡斋饮话通判欧郎中以二绝句纪事见寄次韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "弟兄叨郡两淮间，宾友衔杯午夜欢。",
      "喜听话言消酒力，更钦风义敌霜寒。"
    ]
  },
  {
    "id": "2e89e420f3e0adad0a93424311c5bc05",
    "title": "冬夕会诸同僚与税舍弟郡斋饮话通判欧郎中以二绝句纪事见寄次韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "立朝才薄幸潜郎，出守恩优便养堂。",
      "赖得同僚借河润，坐令尸禄荷龙光。"
    ]
  },
  {
    "id": "2e89e420f3e0adad991c76be837ecfe5",
    "title": "和兖弟与梁况之学士同作四绝句纪况之学士题壁",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "南山到处待挥毫，逸似凌云羽翮飘。",
      "好著碧纱笼寺壁，更将金刻置岩标。"
    ]
  },
  {
    "id": "2e89e420f3e0adadcf5d29487a900694",
    "title": "和兖弟与梁况之学士同作四绝句呈况之常叔立之",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "偶陪嘉约出重闉，自觉超然隔世尘。",
      "若欲遍游山下寺，直须经岁驻征轮。"
    ]
  },
  {
    "id": "2e89e420f3e0adadcbf7027e1314e359",
    "title": "和兖弟与梁况之学士同作四绝句二首并和况之元韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "湖上归时暮气侵，松香花露拂巾簪。",
      "万家灯火沙河里，月色相和廓暝阴。"
    ]
  },
  {
    "id": "2e89e420f3e0adadcbf7027ef01798e9",
    "title": "和兖弟与梁况之学士同作四绝句二首并和况之元韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "鄞江东望水连空，越峤明峰几万重。",
      "谁识此行多乐事，挥毫一曲饮千钟。"
    ]
  },
  {
    "id": "2e89e420f3e0adadc9d73f1359a2ea3a",
    "title": "次韵叶希虞秘校同游天竺寺五绝句",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "蜡屐终朝践石苔，飞鸢不动绝尘埃。",
      "片云忽作人间雨，尽道灵山应祷来。"
    ]
  },
  {
    "id": "2e89e420f3e0adadc9d73f13419d1131",
    "title": "次韵叶希虞秘校同游天竺寺五绝句",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "鹫峰何代落山隈，每到须清一世埃。",
      "叹息俗缘常窘束，半年才得两回来。"
    ]
  },
  {
    "id": "2e89e420f3e0adadc9d73f137c2c6884",
    "title": "次韵叶希虞秘校同游天竺寺五绝句",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "山半僧轩四面开，下看城市一浮埃。",
      "此间真趣谁能辨，飞鸟空中自往来。"
    ]
  },
  {
    "id": "2e89e420f3e0adadc9d73f134c53c77b",
    "title": "次韵叶希虞秘校同游天竺寺五绝句",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "丛林涧水尽萦回，岩室云房不染埃。",
      "若使此中容小隐，会须卜筑赋归来。"
    ]
  },
  {
    "id": "2e89e420f3e0adadc9d73f132c540a9a",
    "title": "次韵叶希虞秘校同游天竺寺五绝句",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "槛前常有施生台，窗隙都无野马埃。",
      "掩室道人偏得意，经年未省入城来。"
    ]
  },
  {
    "id": "2e89e420f3e0adad80f66f091215ae9c",
    "title": "和安上弟游湖山诸寺二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "四百僧居胜沃洲，北连高岭万松稠。",
      "似将天下江湖景，都作云屏置一州。"
    ]
  },
  {
    "id": "2e89e420f3e0adad80f66f091bfd32c2",
    "title": "和安上弟游湖山诸寺二首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "十里湖山绕四门，游人朝暮隘重闉。",
      "楼台远近连郊郭，到处皆为水石邻。"
    ]
  },
  {
    "id": "2e89e420f3e0adad392a460de77c38a7",
    "title": "和安上弟雨雪应祷绝句",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "霰雪为霖近浃旬，江湖清气压冬温。",
      "应时岂是诚能感，作物宜同易画坤。"
    ]
  },
  {
    "id": "2e89e420f3e0adad1b0ef8d20123e592",
    "title": "和安上弟雪中登介亭",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "滴沥泉池乱蕊珠，悠扬僧壁点赪糊。",
      "登高偏见远山好，万瓦参差篆玉符。"
    ]
  },
  {
    "id": "2e89e420f3e0adad58b1c11e4dcbf256",
    "title": "又两绝",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "江天惨淡物华新，四望漫漫起玉尘。",
      "但怪长衢已盈尺，岂知闭户有高人。"
    ]
  },
  {
    "id": "2e89e420f3e0adad58b1c11efee825b1",
    "title": "又两绝",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "看雪宜临广路津，年年光景见长新。",
      "不知滋液功多少，且慰东皋首种人。"
    ]
  },
  {
    "id": "2e89e420f3e0adad4fa965ed5429e5d7",
    "title": "次韵阳孝本游翟家湾书院二首又一绝其三",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "谩夸三岛冠灵鳌，咫尺龙冈去靡劳。",
      "若使南阳人独卧，风云宁隔海山高。"
    ]
  },
  {
    "id": "2e89e420f3e0adad92357a582b2c3c5f",
    "title": "过新馆罕见居人",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "引弓风俗可伤嗟，满目清溪与白沙。",
      "封域虽长编户少，隔山才见两三家。"
    ]
  },
  {
    "id": "2e89e420f3e0adadc1c83e6b205ec934",
    "title": "元日鸿庆宫朝拜二十韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "上国房心次，仙都太紫微。",
      "璧门开仿雉，金阙立如翚。",
      "昔圣躬三祀，乘时动六飞。",
      "奠圭涡曲已，鸣跸涣阳归。",
      "孚号兴王泽，尊名象日畿。",
      "经营原庙制，虔巩上天威。",
      "祖系崇轩鼎，宗祊奉汉衣。",
      "豫游恩甚盛，谒款礼无违。",
      "却顾和鸾迹，咸嗟岁序非。",
      "璿源流永永，尧德冠巍巍。",
      "我后遵鸿烈，声明极范围。",
      "乾坤扶宝历，日月拱琳扉。",
      "朝会元正始，班联内著依。",
      "叙官风宪肃，就列羽仪辉。",
      "北面鸾分党，东隅斗转机。",
      "寒销冰玉砌，风绕大龙旗。",
      "瑞色花藏绿，欢声雾散霏。",
      "未竣真馆集，遥仰帝阳晞。",
      "至治尤遐邈，先猷重发挥。",
      "邦人徒望幸，延首向端闱。"
    ]
  },
  {
    "id": "2e89e420f3e0adad0d3a5d13613f4e60",
    "title": "恭和御制赐太师致仕文彦博五言六韵诗一首",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "晓日清明霁，华林物色新。",
      "诏颁慈惠宴，恩厚老成人。",
      "衮冕三川客，杯觞四府臣。",
      "献酬同饱德，恺乐尽含醇。",
      "帝惜营丘去，民思尹氏均。",
      "宸章一褒贲，道不愧如仁。"
    ]
  },
  {
    "id": "2e89e420f3e0adad0009bf6685ceb155",
    "title": "谢赐御书诗五言十二韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "圣学天攸纵，宸文日又新。",
      "因摛镂牙管，分赐挈囊臣。",
      "玉几翻经暇，瑶宫锡宴辰。",
      "清躬忘旰食，睿藻出丝纶。",
      "才赏唐词客，人称贺季真。",
      "开编掇风什，洒翰落霜筠。",
      "楷法前无古，书评妙入神。",
      "良惭孤陋甚，获对宠光频。",
      "得异登床诮，藏过韫椟珍。",
      "护持同始卒，荷戴等穹旻。",
      "职幸联簪笔，忧常念负薪。",
      "惟勤黄卷业，仰答大君仁。"
    ]
  },
  {
    "id": "2e89e420f3e0adad8113448c59adb1a5",
    "title": "次韵和丘秘校登长干寺塔",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "九劫半依山，经营昔甚艰。",
      "周遭严佛宇，直上俯天关。",
      "登陟缘梯险，淹留布坐悭。",
      "椽楹亦涂附，棂槛遍朱殷。",
      "白日分明到，青云咫尺攀。",
      "龙潭斜影落，鸟翼怯飞还。",
      "基构从吴晋，声名动朔蛮。",
      "灯然时照耀，梵唱每循环。",
      "往事稠重问，前朝指顾间。",
      "谁知息心处，香火老僧闲。"
    ]
  },
  {
    "id": "2e89e420f3e0adad4c996c7051c8325f",
    "title": "次韵约诸君游长干寺",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "寺按郡东南，僧尝为我谈。",
      "初因晋大士，来获古灵龛。",
      "历世名空在，重兴德乃堪。",
      "先朝赐新额，此地建精蓝。",
      "亿载扶皇统，生民息战函。",
      "刹仍存故里，龙复止深潭。",
      "九级惟涂甓，千梁尽架楠。",
      "亭台各轩豁，岩谷更空谽。",
      "殿角芝成玉，松稍露队甘。",
      "穴栖金礼鼲，池怪集神𪓘。",
      "可爱临冈曲，何人结草庵。",
      "欲来寻隐逸，谁与共欢酣。",
      "念往须勤到，登高已旧谙。",
      "低头小城市，举目遍村岚。",
      "静境由兹达，尘容却自惭。",
      "常思真趣响，可抑俗饕贪。",
      "宇宙开怀适，江山极望涵。",
      "相邀幸多暇，命驾即追参。"
    ]
  },
  {
    "id": "2e89e420f3e0adad5d983249f06749d2",
    "title": "景德寺饮会丘思同作述怀诗兼纪一席之事见约同赋辄次元韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "濒江多胜宇，兹地更推高。",
      "结友为文会，开樽较饮豪。",
      "春华今始盛，圣代况亲遭。",
      "美景堪行乐，雄谈任叫号。",
      "数家供法馔，百斝和春醪。",
      "异味频登俎，良庖旋奏刀。",
      "盘丰介象鲙，手马毕生螯。",
      "极量觚并榼，忘形罂与槽。",
      "怜君皆旷达，独我叹徒劳。",
      "俗状区区外，刚肠渐渐熬。",
      "壮心虽不屈，谗口亦奚逃。",
      "感寓尝怀古，愁来几悼骚。",
      "宦涂蜗斗角，世事猬森毛。",
      "自得犹千虑，谁能挫一毫。",
      "无烦恶蝇点，须拟效龙韬。",
      "暂适惟诗酒，难兼是燕敖。",
      "纵欢忘倦厌，论契甚坚牢。",
      "峻节凌修干，清风遏怒涛。",
      "就贤知不倦，营道岂云叨。",
      "此席今谁继，知音尽俊髦。"
    ]
  },
  {
    "id": "2e89e420f3e0adad8688aa52a5f65bac",
    "title": "卞巡检重建蘋节堂",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "栋宇更新构，亭名即旧规。",
      "和容君子志，歌阕大夫仪。",
      "官政搜兵暇，宾贤命席时。",
      "弦开秋月满，矢落晓星驰。",
      "叠中朋筹胜，交酬饮树移。",
      "连鼙呈画的，急管送金卮。",
      "更得萧斋榜，重看沈壁诗。",
      "恩勤主人意，雅志最相宜。"
    ]
  },
  {
    "id": "2e89e420f3e0adadd728d1bf1ef3697c",
    "title": "次韵签判张太博移竹",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "梁苑有修竹，移来正得时。",
      "新开一斋馆，分植两轩墀。",
      "璅碎青金影，纤圆碧玉枝。",
      "物应人共美，性与地兼宜。",
      "渐喜声成韵，毋伤色暂衰。",
      "宁因恶土变，自与好风期。",
      "窗闼常相对，阑干不用施。",
      "看怜朝露爽，坐觉昼阴迟。",
      "拟富非侯等，亲邻见凤姿。",
      "燕杯留几席，画笔置藩篱。",
      "护长防将折，删枯欲更滋。",
      "破忧谈将解，化恐误仙骑。",
      "节耸蛟螭骨，苞翻虎豹皮。",
      "竿长终劲挺，根困任离披。",
      "肯顾柯亭赏，休思渭水持。",
      "吟馀毫亦健，灌罢器频攲。",
      "戴谱须书此，淇园未羡之。",
      "七贤尝伴侣，六逸重犹夷。",
      "缅继斯人躅，如吹仲氏篪。",
      "萧然发清思，赖尔作良知。"
    ]
  },
  {
    "id": "2e89e420f3e0adad33e8c2cc9f638270",
    "title": "再和倒韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "新植苍筤竹，欣欣若感知。",
      "日阴纷展盖，风韵巧吹篪。",
      "幸对人潇洒，兼依地坦夷。",
      "二年官此者，一日可忘之。",
      "抱节疏仍密，交柯挺复攲。",
      "丛生相友善，特立甚矜持。",
      "长处苔微破，看来露亦披。",
      "凤姿聊侧翅，蛇变但存皮。",
      "莫作恂兵伐，留为介杖骑。",
      "雪霜饶欲冒，雨露已先滋。",
      "初见犹齐架，俄惊渐出篱。",
      "中虚缘物性，外劲是天姿。",
      "比亩虽云少，成林亦未迟。",
      "庙丘当见采，栝羽岂劳施。",
      "鹊尾冠须制，鹓雏食可期。",
      "拂云思柏悦，盈畹笑兰衰。",
      "任土前书贵，名园此地宜。",
      "纵难听嶰管，肯学唱巴枝。",
      "既许亲斋几，宁辞局甃墀。",
      "更烦勤爱护，有用在他时。"
    ]
  },
  {
    "id": "2e89e420f3e0adadfde33c710ee37e41",
    "title": "次韵签判梁寺丞阻水见寄",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "京府偕趋幕，弥年接坐隅。",
      "驽骀攀骥足，鱼目混骊珠。",
      "风谊敦贪薄，吹嘘变朽枯。",
      "交亲齐鲁卫，政事拟阿蒲。",
      "契合宁容间，情通不鄙无。",
      "邀欢困萍蚁，较味剩莼鲈。",
      "气盛吞云梦，文雄猎具区。",
      "报投均缟纻，应和念篪竽。",
      "巢阁行观凤，为裘伫荐狐。",
      "世家传鹊瑞，职业在鸿都。",
      "耸壑方腾干，乘风好纵舻。",
      "一飞尝得志，平步即夷涂。",
      "见比亲琼树，清如隐玉壶。",
      "终当拾青紫，讵止学盘盂。",
      "少别如旬日，相望似五湖。",
      "荒郊逢辙涸，激水待云肤。",
      "窟穴增蛇鼠，腥臊恶蚋蛄。",
      "尊思孔北海，釜叹范莱芜。",
      "始见生蓂魄，俄惊绕树乌。",
      "初犹甘杞菊，久渐厌粱菰。",
      "昼咏依依柳，宵看历历榆。",
      "晨兴常过午，朝膳每通晡。",
      "闲逸输吾子，驰驱属鄙夫。",
      "无因随李郭，长日想田苏。",
      "沙涨舟犹胶，河流轨不濡。",
      "行邮才咫尺，命驾只须臾。",
      "坐俟聆金玉，来应笑珷玞。",
      "多惭昏钝枣，难慕湛精醐。",
      "安得生双翼，徒然处橛株。",
      "重吟赠我句，足以豁蒙愚。"
    ]
  },
  {
    "id": "2e89e420f3e0adadec2f7c9687a422b3",
    "title": "谢太傅杜相公惠吴柑",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "任土吴邦果，分甘故相庭。",
      "累累朱实烂，馥馥蜜筒馨。",
      "玉液三重酿，神丹九鍊形。",
      "盘中堆火齐，案上斗铜钉。",
      "玩比韩嫣弹，餐胜楚子萍。",
      "琼津融不竭，尘虑涤还醒。",
      "近比瓜称瓝，休夸李似瓶。",
      "南楼今匪贵，东望亦虚灵。",
      "盛乃长洲苑，传之大禹经。",
      "秋包千树富，霜叶一林青。",
      "荐味同饴露，沦辉信景星。",
      "租园输岁赋，守吏占官丁。",
      "贡罢中都府，供先绿野扃。",
      "缄封重篚袭，道里百邮亭。",
      "想忆金华宴，须倾缥瓮醽。",
      "同梨资可口，与枣助延龄。",
      "岂意殊方物，频沾俗吏厅。",
      "食珍时有愧，拜赐敢遑宁。",
      "顾乏齐瑶报，宜追戴带铭。",
      "永言难纪美，应念思飘零。"
    ]
  },
  {
    "id": "2e89e420f3e0adadcf0acfb353069f0e",
    "title": "和丁御史出郊雩祀夕雨初霁",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "雩帝临初孟，涓辰用吉辛。",
      "肄仪惭陋学，司直接名臣。",
      "出从笼街驭，时观避路人。",
      "雨馀鲜野服，云霁变鱼鳞。",
      "觚陛牲匏洁，公卿冕佩轃。",
      "共期严荐享，上副圣心纯。"
    ]
  },
  {
    "id": "2e89e420f3e0adadb332b714e874f0f4",
    "title": "和朱纯臣兵部上巳锡宴",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "故事修春禊，恩筵启凤林。",
      "风光来莽苍，和气动幽沈。",
      "六豆分肴贵，千钟酌醴深。",
      "执兰游洧水，忘味听韶音。",
      "凫藻群官意，云天上帝心。",
      "叨陪宴湑召，非服愧华簪。"
    ]
  },
  {
    "id": "2e89e420f3e0adad8202885be226e22b",
    "title": "林次中示及追和浙西三贤述梦诗其间叙卫公事几尽辄拾其遗逸再次前韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "曾览三贤述，吟哦日几遭。",
      "文章追李杜，赠答拟刘曹。",
      "二相逢辰早，中山擅价高。",
      "才华固相若，光焰实难韬。",
      "智决推安邑，超腾自髧髦。",
      "武谋家府秘，晋祝史君褒。",
      "任重函牛鼎，投虚剸兕刀。",
      "内庭才视草，同列便栖毫。",
      "夷夏欣宁谧，揄扬颂戢櫜。",
      "台乌栖直舍，厩马借拳毛。",
      "对数开宣室，忠逾谏馆陶。",
      "丝纶长庆制，奴仆楚人骚。",
      "双节分千骑，沧波看六鳌。",
      "带垂金错落，服赐锦葡萄。",
      "忧国常箴衮，延宾罕置醪。",
      "韦平门素贵，周邵职奚叨。",
      "在镇民除瘼，还朝雨润膏。",
      "星霜恩感旧，休沐事忘劳。",
      "去蠹过蟊蠈，防仇甚猘獒。",
      "躬仍主戎索，手不释书绦。",
      "相以父年入，权因主眷操。",
      "神锋虽爽爽，灵府亦忉忉。",
      "乌岭无遗镞，维城独赠袍。",
      "风波消横议，枳棘奈群豪。",
      "既悟方城语，何由别墅遨。",
      "间言多斐贝，闲地少蹊桃。",
      "世路山川险，愁肠冰炭熬。",
      "两朝空献替，万里孰呼号。",
      "都为尤权势，终令触怒涛。",
      "灾屯疑是马，朋敌目为牢。",
      "伊昔来江海，频年泛棹篙。",
      "再违文石陛，三拥浙西旄。",
      "梦觉魂应断，诗成首重搔。",
      "缄封寄僚友，往复走轺舠。",
      "残漏传军柝，新流涨郡濠。",
      "所怀存北阙，有志念东皋。",
      "岂谓投荒裔，从兹解帙韬。",
      "平泉遂榛莽，甘露渐藜蒿。",
      "像寄浮屠宇，香焚过客艘。",
      "依然见尘迹，流恨水滔滔。"
    ]
  },
  {
    "id": "2e89e420f3e0adad886f5ae80f18ce30",
    "title": "某忝命守馀杭杨元素内翰洎两禁诸公出祖佛寺席上探韵赋诗以宠其行某亦分得留字",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "内阁临边贵，銮坡主席优。",
      "赋诗嘉赵孟，载酒饯韩侯。",
      "何幸江城守，容陪禁序游。",
      "烟霄惭久隔，声气荷相求。",
      "笑语随春煦，欢酣永日留。",
      "百分传盏斝，五熟荐包羞。",
      "西望千兵盛，东归两桨浮。",
      "感时嗟老病，去国动离忧。",
      "遂别青云友，重为沧海州。",
      "应怜旧簪履，犹著故巾褠。",
      "衮字荣褒宠，琼琚乏报投。",
      "惟将夸远俗，歌咏入吴讴。"
    ]
  },
  {
    "id": "2e89e420f3e0adad9e0e0444d884b0da",
    "title": "次韵钱塘周寺丞狱空",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "网疏由世教，讼息偶年丰。",
      "圜土无留系，黎氓识变风。",
      "时方还治古，令欲训民中。",
      "宣布来千里，兴行自一同。",
      "吏宁嗟画地，书亦简司空。",
      "共对承平理，惟思尽至公。"
    ]
  },
  {
    "id": "2e89e420f3e0adadeae78de43831e453",
    "title": "和棁弟矮松寺留题",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "曲干隐腾蛇，樛枝展翠华。",
      "何年乔岳种，移植法王家。",
      "得地烟云润，盘根岁月赊。",
      "纵横齐殿角，偃蹇拂檐牙。",
      "数粒宜充酿，收黄好代茶。",
      "风生惊砌鹤，日照乱城鸦。",
      "墙仞高藏节，河津暗长芽。",
      "息阴人接席，题壁字如麻。",
      "据类眠梧隐，攀疑抟兽拿。",
      "宫槐低可并，谯桧大无加。",
      "虽异明堂柱，终同象载车。",
      "殷勤与封殖，莫使溷尘沙。"
    ]
  },
  {
    "id": "2e89e420f3e0adad27743cc39a72bf93",
    "title": "次韵杨立之见别",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "梁苑昔倾盖，膺门尝赠鞭。",
      "几回留客舍，四纪度星躔。",
      "染翰频穿砚，翻书屡绝编。",
      "文章传累世，功业慕当年。",
      "怀宝思求售，趋时辄遘邅。",
      "宋忠徒问卜，孟子本知天。",
      "得丧时难必，穷通命使然。",
      "半生淹贡部，晚节困乘田。",
      "事盬才非称，歊喧性未便。",
      "畏途嗟坎壈，野思忆潺湲。",
      "解绂无终竞，同袍每共怜。",
      "老来心更逸，归去乐应全。",
      "凤翮翔千仞，鲵蟠入九渊。",
      "旧交尤惜别，后学欲钻坚。",
      "湖峤新营第，河滨促放船。",
      "一经勤教子，三径往邻贤。",
      "顾我今耆艾，投闲伫冶甄。",
      "何时江海上，拂榻重相延。"
    ]
  },
  {
    "id": "2e89e420f3e0adad6ab6ce3752f6b2c3",
    "title": "次韵蹇侍郎天元殿门芝草",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "列圣储灵贶，坤珍应祀仪。",
      "分葩对牟首，观瑞驻华芝。",
      "毓德繇皇始，彰功在圣时。",
      "早闻萦殿桷，复见孕门楣。",
      "自有云成盖，非因水聚脂。",
      "黄英苞五德，古字秀三枝。",
      "户牖瞻丹幄，簪裾从罽緌。",
      "画图稽大隗，歌咏入咸池。",
      "九庙流光远，千龄复旦期。",
      "将书符命志，宁比玉灵诗。"
    ]
  },
  {
    "id": "2e89e420f3e0adadcc63e55d28e1921d",
    "title": "又次王侍郎韵",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "礼藉标三瑞，灵篇首五芝。",
      "忽传神草植，高出庙垣楣。",
      "物色甘泉诏，形容缪袭辞。",
      "敷荣连刻桷，滋液本华池。",
      "运应承平旦，辰临孟夏时。",
      "阶蓂符历数，丰芑协声诗。",
      "尊祖诚斯洽，称觞礼所宜。",
      "共知天辅德，万叶固皇枝。"
    ]
  },
  {
    "id": "2e89e420f3e0adadedfcddd701799f5b",
    "title": "送郑无忌南归",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "我家本南闽，处世若羁寓。",
      "侍亲从宦游，东西迁者屡。",
      "因循历年载，未识南中路。",
      "间岁至都城，始与里儒遇。",
      "尝闻闽中奇，英隽所丛聚。",
      "山川降灵气，禀肖时魁梧。",
      "往在祥符中，黄李称独步。",
      "当时盛文物，在廷充振鹭。",
      "二子簉其间，轩轩并镳驱。",
      "得志何所如，康庄跃骐馵。",
      "时文变新律，高辞无累句。",
      "人传幼妇碑，朝奏客卿赋。",
      "奇器擅圭璧，至音有韶濩。",
      "当宁喜同时，士林争景附。",
      "渊澄或无鱼，木秀乃生蠹。",
      "嗟哉士之贤，入朝尝见恶。",
      "叔才亦稍迁，秘书观四库。",
      "命穷时不偶，伶仃独翁孺。",
      "名虽鼎甲贵，官止尘劳污。",
      "蹉跎三十年，困踬卒颠仆。",
      "伊予生后时，举颈徒企慕。",
      "郑子乃其甥，肖貌何颖悟。",
      "读书博而详，伟词亦能铸。",
      "朅来至京国，首与予款晤。",
      "吾尝念古昔，人贤犹爱树。",
      "况遇贤之出，何必缘雅素。",
      "从游遂无间，往来靡常度。",
      "近遭试秋官，报罢不知故。",
      "飘飘叹穷途，归橐不能具。",
      "当路少知己，腹心谁可布。",
      "我嗟近世人，龊龊何足数。",
      "见善不能举，徒然用炰喔。",
      "士有处忧困，岂尝一蒙顾。",
      "劝君自求己，何用频龃龉。",
      "还家乐诗书，养心益坚固。",
      "无因一伤手，乃欲改前措。",
      "泽豹未成文，尚能隐深雾。",
      "齐禽戢其翼，久亦蒙傅羽。",
      "况子气方刚，丁辰年未暮。",
      "勉勉信予言，勤勤蹈前趣。",
      "更想渭阳贤，怀道当有遌。",
      "王忱希范宁，羊昙宗谢傅。",
      "武子称卫玠，逢时乃腾骛。",
      "深源赏康伯，传经有训注。",
      "子其慕斯人，戒哉惇向素。",
      "还来取高第，擢俊膺帝吁。",
      "更发翁孺名，后来益垂裕。",
      "作歌送子行，予言岂虚谕。"
    ]
  },
  {
    "id": "2e89e420f3e0adad59f31542fbea21eb",
    "title": "送王秀才出京",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "都城大雪酒价高，我送故人倾浊醪。",
      "酒阑置杯欲话别，不觉中心生郁陶。",
      "丈夫聚散岂为念，所叹人事多徒劳。",
      "忆昔我年未弱冠，西来观艺游神皋。",
      "金门献赋嗟失路，因循四载何所遭。",
      "京华碌碌少知己，但闻嘲弄声嗷嗷。",
      "今年诏书恤西事，大开言路烝群髦。",
      "因思平生负气概，临事始可观持操。",
      "长缨羁虏岂无计，策虑未献心徒忉。",
      "感君壮志正凌厉，术业沈究钤与韬。",
      "上书论画兵家事，直请西去亲鞬櫜。",
      "又言若将众十旅，可为手足除纷搔。",
      "逾时待报不闻命，西秦便欲从游遨。",
      "束书携剑瞥然去，却顾名利轻如毛。",
      "我谓方今正急士，帝言屡下搜英豪。",
      "公卿悉意奉诏旨，推贤好善如干旄。",
      "劝君失意且韬养，有能必见时称褒。",
      "中朝列爵本驭众，进任将相皆儒曹。",
      "一时未遇何须叹，吾辈岂久居蓬蒿。"
    ]
  },
  {
    "id": "2e89e420f3e0adad67e47320db665228",
    "title": "和丘与权秘校咏宝寄林成之进士",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "天下岂无宝，此宝常旷乏。",
      "浑然肖天质，不与璆璠杂。",
      "万产蓄精粹，百灵常护押。",
      "天王得而兴，人事留岂盍。",
      "问将安所施，邦国凭镇压。",
      "问谁能为售，靡物可酬答。",
      "孰嗟道不行，将以补千衲。",
      "孰忧大厦摧，用以支众庘。",
      "在昔夏及周，相继登天榻。",
      "搜索罄寰瀛，异物悉归狎。",
      "万玉会诸涂，九鼎安于郏。",
      "人神为交欢，海岳在呼欱。",
      "无远不奔趋，无强不折拉。",
      "区区霸者君，犹能救收扱。",
      "譬夫至音奏，所听才鞺鞳。",
      "晋强由一战，齐盛成九合。",
      "小邦愿输币，邻境求盟歃。",
      "至宝既见用，光价日以洽。",
      "岂若秦与赵，争璧相蹂踏。",
      "其下数十代，交攻事矛甲。",
      "用舍亦异道，盛衰势相沓。",
      "得之权纲震，失之基本塌。",
      "吾君系皇统，威棱海隅匝。",
      "大器固神扃，众奇萃缇匣。",
      "山瑰及海灵，尽获诸罗罨。",
      "拣金碛砾中，或不间砂镴。",
      "求珠渊泉底，或见取螷蛤。",
      "珉石尚珍藏，理宁斥圭玾。",
      "其间偶弃遗，诚堪为嗟𣢗。",
      "或是选择殊，非由道路狭。",
      "渊哉二君言，相投予意恰。",
      "谁能借其辩，九重贡君阖。",
      "上以启聪明，次以广开纳。",
      "冀于涓尘中，收拾秘箱笈。",
      "明时宁自疑，本无双刖法。"
    ]
  },
  {
    "id": "2e89e420f3e0adad99c72129ce0d9488",
    "title": "送阎秘丞宰雩都",
    "authorName": "苏颂",
    "authorId": "2e89e420f3e0adad65cc2c82c6bff625",
    "dynasty": "宋",
    "content": [
      "江西剧藩曰南康，其山空青水贡漳。",
      "环封千里十巨邑，邑皆万室居相望。",
      "地穷吴境杂楚粤，民生窘急矜豪强。",
      "积奸叠讼狃成俗，吏治纷扰多颓纲。",
      "缓其衔辔乃纵弛，绳以密网还滋彰。",
      "中和之政固难立，要在教化完堤防。",
      "尔来守宰尤慎择，长人之计非寻常。",
      "仪仪阎君文且敏，风韵粹絜含圭璋。",
      "昨从筦榷荐称最，就委墨绶雩川旁。",
      "周才治剧有馀地，犹以骥騄腾康庄。",
      "牛刀砉騞解众理，排击曾未婴铦芒。",
      "声华早已擅朝寀，群公称荐交封章。",
      "况今知己正当路，拔擢贤俊登周行。",
      "谓宜平步陟清要，何乃远官天一方。",
      "平时进人用资履，详试政事观循良。",
      "毋嗟邑令尚沉滞，昔贤为吏多践扬。",
      "汉庭卓鲁终作辅，孔门言季俱升堂。",
      "于时百里振嘉誉，逮今史简传清芳。",
      "勉哉远继数贤迹，坐使慈惠流江乡。",
      "政成绩茂奏丹扆，行矣台阁看徊翔。"
    ]
  }
]