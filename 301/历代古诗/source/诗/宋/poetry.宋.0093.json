[
  {
    "id": "2e89e42092030cb871ad805eb8f23da9",
    "title": "四贤一不肖诗高若讷",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "人禀天地中和生，气之正者为诚明。",
      "诚明所钟皆贤杰，从容中道无攲倾。",
      "嘉谋谠论范京兆，激奸纠缪扬王庭。",
      "积羽沈舟毁销骨，正人无徒奸者朋。",
      "主知胶固未遐弃，两轓五马犹专城。",
      "欧阳秘阁官职卑，欲雪忠良无路岐。",
      "累幅长书快幽愤，一责司谏心无疑。",
      "人谓高君如挞市，出见缙绅无面皮。",
      "高君携书奏天子，游言容色仍怡怡。",
      "反谓范文谋疏阔，投彼南方诚为宜。",
      "永叔忤意窜西蜀，不免一中谗人机。",
      "汲黯尝纠公孙诈，弘于上前多谢之。",
      "上待公孙礼益厚，当时史官犹刺讥。",
      "司谏不能自引咎，复将己过扬当时。",
      "四公称贤尔不肖，谗言易入天难欺。",
      "朝家若有观风使，此语请与风人诗。"
    ]
  },
  {
    "id": "2e89e42092030cb89126725316118fc1",
    "title": "和王胜之游普明院",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "昔贤履道第，平时洛都选。",
      "门外多风尘，林端出台殿。",
      "名园迤逦清，小径萦纡转。",
      "修竹环数亩，可爱清不变。",
      "冰生流水静，叶尽危巢见。",
      "晴日破云来，游鱼过池面。",
      "君意高如鸿，孤超遗健羡。",
      "兹游恐难屡，历览岂云倦。",
      "放怀穷幽趣，回首抱归恋。",
      "裁诗赋景物，芬葩有馀绚。",
      "呼童秣予马，追闲性所便。"
    ]
  },
  {
    "id": "2e89e42092030cb8e453e93b4eb7288c",
    "title": "陪诸君会史馆园",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "名园霁宿雨，春日正和柔。",
      "花香泛草际，竹影摇清流。",
      "鸣禽自往还，游鱼时沈浮。",
      "出门市朝喧，爱此林亭幽。",
      "况陪君子宴，飞斝更相酬。",
      "亦有佳人携，艳歌青眉愁。",
      "佳人足娱适，远思何夷犹。",
      "故乡去千里，野堂临溪头。",
      "梦寐别四载，南望无时休。",
      "王粲昔从军，登楼以销忧。",
      "今予岂不然，每到终迟留。"
    ]
  },
  {
    "id": "2e89e42092030cb8c120185be3648fb0",
    "title": "过白乐天坟",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "乐天本才士，羽仪初颉颃。",
      "脱身避祸机，遂得林泉尚。",
      "生爱香山游，死亦香山葬。",
      "悠悠醉吟魂，终古填幽圹。",
      "小堂松桧间，跻攀白云上。",
      "春日照伊流，素波明演漾。",
      "草树岂有情，一步一回望。"
    ]
  },
  {
    "id": "2e89e42092030cb8b87ed8b36931b2fc",
    "title": "杨叔武北堂夜话",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "岁晏物景薄，层阴向晚饶。",
      "轻云隐微月，残雪栖枯条。",
      "夫君有高适，顾我慰寂寥。",
      "潇洒开北堂，拂榻延良宵。",
      "前几陈古书，坐见千载遥。",
      "间亦发新句，幽思含九韶。",
      "神明静外照，念虑醉中消。",
      "扬雄戎丹毂，颜子安一瓢。",
      "良玉不火变，翠柏宁霜雕。",
      "此心固独往，声利讵得招。",
      "垆灰寒更划，灯灺落仍挑。",
      "相看数漏板，后会诫重要。"
    ]
  },
  {
    "id": "2e89e42092030cb8cb188c3ed0db4e5e",
    "title": "送胡武平出守吴兴",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "东南有佳士，文高志清苦。",
      "翩然请郡章，入居使君府。",
      "霅水生春澜，莹净沙可数。",
      "霁日明旌旗，长风送铙鼓。",
      "烟帆十丈船，湖山一抔土。",
      "橘嫩宴亭秋，茶香斋阁午。",
      "神欢所适宜，动默造幽睹。",
      "应念怀铅人，垂头证鱼鲁。"
    ]
  },
  {
    "id": "2e89e42092030cb838b5d7215d98c8c6",
    "title": "永叔示及圣俞酬答因奉和寄圣俞",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "吾友多称君，思见寒附火。",
      "气温玉开籍，才敏镞加笴。",
      "尝于师鲁书，言词屡及我。",
      "乖疏久益新，慕合迎已可。",
      "奈何縻组绶，无路动车輠。",
      "近乃得百篇，能诗今信果。",
      "清寒水石舂，怪险蛟螭锁。",
      "远念烟鸿去，呈妍露葩娜。",
      "古人虽已矣，风流未应堕。",
      "东来勿后期，山桃缀红颗。"
    ]
  },
  {
    "id": "2e89e42092030cb8eeb147bb111cd6d0",
    "title": "送安思正之蜀",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "贱者易屈志，少年多直情。",
      "子独修节行，爱护如目精。",
      "辛勤走铨省，历岁才点名。",
      "舍居在穷巷，门户面西城。",
      "妻孥愁屡空，独尔心无营。",
      "驱骡从僮仆，间或造予庭。",
      "是时杨叔武，相值极驩诚。",
      "妙言发潜蓄，远意倍幽萌。",
      "羞谀刺俗子，指急条边兵。",
      "过从岂云厌，时节忽峥嵘。",
      "叔武守岳阳，别去方行行。",
      "子今复之蜀，蜀道天险并。",
      "橐中无一钱，剑外几百程。",
      "春风卷地来，凡草犹奋荣。",
      "如何使之人，憔悴气与形。",
      "内富在乎我，外穷系于生。",
      "此事久已判，努力敦诚明。",
      "吾友黄君度，实乃浮其声。",
      "子往从之游，切磨固相成。"
    ]
  },
  {
    "id": "2e89e42092030cb84426dc221074e0b4",
    "title": "寄襄城孙主簿",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "昔子尚稚孩，从亲来此邑。",
      "今子稽簿书，职守仍前袭。",
      "岁月曾未几，风流正相及。",
      "新硎刃益铦，旧署墨犹湿。",
      "非徒使气奋，固使家声立。",
      "征调事渐繁，须材时所急。",
      "何不一轩翔，荣名亦可拾。",
      "勖子乃自省，满颜抱羞涩。"
    ]
  },
  {
    "id": "2e89e42092030cb855780e851c98a3f4",
    "title": "送任山归河东",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "风俗忧思深，在昔言汾绛。",
      "之人隐其间，白首甘陋巷。",
      "毕力事诗书，岂特专记诵。",
      "编年作通记，起周迄炎宋。",
      "甲子二十五，回环补遗空。",
      "予闻春秋法，尊王正一统。",
      "维持生民纲，树立大邦栋。",
      "上贤若游夏，鸟兽于麟凤。",
      "三传自名家，讲解或失中。",
      "区区休预徒，奔驰困羁控。",
      "排辟侵异端，寖久成蠹虫。",
      "仲淹著元经，刘蕡比奴从。",
      "去圣日弥远，斯言谁折衷。",
      "犹胜儿女曹，烟云费嘲弄。",
      "君于春秋学，勤劳务包综。",
      "向时耻飞钳，画策尚禽纵。",
      "羌戎负恩德，王师压秦雍。",
      "边圉重疮痍，堪为贾生恸。",
      "庙堂诛贼谋，谓与天下共。",
      "诏书入岩穴，丐告嘉谋贡。",
      "使者出河东，辄以姓名送。",
      "朅来游京邑，天门如可羾。",
      "岧峣双浮云，下有千人䢇。",
      "扳缘逐声利，激射苟禄俸。",
      "蹭蹬不敢前，抚心愈疑恐。",
      "短翮无吹嘘，微芳少培拥。",
      "客舍逼隆冬，萧条残雪冻。",
      "悠悠晋溪上，水石挂清梦。",
      "长谣复西归，孤怀不偶众。",
      "身穷见节义，物曲何时用。",
      "美田随意耕，寒鱼仿经种。",
      "夜堂素琴横，晚案青蔬供。",
      "决然顾予别，芜音强吟讽。",
      "持归传里闬，亦足侑罍瓮。"
    ]
  },
  {
    "id": "2e89e42092030cb80b2e301dffc1fb46",
    "title": "姑胥行",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "香泾无故流，胥台有馀基。",
      "太伯以德启，后王结心师。",
      "夫差昔好战，戈矛临越陲。",
      "天蟹须食稻，未拯吴人饥。",
      "于今十一贡，贫甚吴王时。",
      "全吴古都会，腴田溉湖陂。",
      "雨旸适小变，数米不足炊。",
      "吾知事本末，本末何由知。",
      "家户徼福利，坐输黄衣儿。",
      "平籴连拖漕，入朵天兵颐。",
      "囷窌不夕储，势若偷生为。",
      "长虑且后顾，荀卿有良规。"
    ]
  },
  {
    "id": "2e89e42092030cb8605fdf31676cb5d5",
    "title": "泊吴江寄胡武平",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "遥夜吴江濒，露坐须成葆。",
      "天空不带云，野迥正收潦。",
      "徘徊波上月，滟漾浮光好。",
      "清风送炎歊，翻觉秋气早。",
      "乃问苕溪路，舟虞为予道。",
      "水行至州下，楼台压烟岛。",
      "净居譬如仙，嘉产极富媪。",
      "念君镇雅俗，适以资恬浩。",
      "岂不欲一往，驩诚寄凫藻。",
      "纵游穷佳赏，剧论写幽抱。",
      "嗟予远庭闱，六年见春草。",
      "终日讽陔兰，无路羞羊枣。",
      "胡为久去家，一虑心如捣。",
      "今而赐告归，计课免雠讨。",
      "前之奉慈颜，敢惮勤舆皂。",
      "北来尚何时，汀洲白蘋老。",
      "傥得杯酒同，为君一醉倒。"
    ]
  },
  {
    "id": "2e89e42092030cb839113a51c6567fc4",
    "title": "迁阳道中奉寄杨正臣同年",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "名第同一籍，家园连七闽。",
      "何为别眉宇，于今十四春。",
      "昔子补一尉，扶病走风尘。",
      "归来解组绂，宴处颐精神。",
      "架书括遗逸，瓮酎涵清醇。",
      "东阡与北陌，候问通殷勤。",
      "或言疾良愈，呼卢气益振。",
      "或传近诗句，平淡与古邻。",
      "语之天下事，塞耳不复闻。",
      "宁当决引去，道固有屈伸。",
      "嗟予仰尺禄，对雠中秘文。",
      "天子误采拔，指名填诤臣。",
      "力微责任重，百虑加一身。",
      "列章乞便郡，赐告迎慈亲。",
      "穷冬过梨岭，山蹊出幽榛。",
      "俯深下坎井，斗起攀苍旻。",
      "水石啮晚沙，霜风变朝皴。",
      "粲粲涧中花，孤芳能自珍。",
      "班班云上鸟，朝鸣亦求群。",
      "岁晏时节动，天遥客愁新。",
      "去子无跬步，笑语绝燕秦。",
      "作此欲招隐，翻愧林泉人。"
    ]
  },
  {
    "id": "2e89e42092030cb8a717d67909544e82",
    "title": "碧峰亭",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "虚亭城西隅，开槛俯临北。",
      "青山正相向，万状呈峭格。",
      "落日涵紫翠，深春变颜色。",
      "云石抱幽致，猿鸟自娱适。",
      "上穷林端寺，下见海内国。",
      "贤侯乘闲来，四座揖佳客。",
      "歌吹有杯酌，笔研角文墨。",
      "雄谈连今古，大笑一欢戚。",
      "嗟物亦时遇，旷久兹乃得。",
      "从知闽州图，复记新名迹。"
    ]
  },
  {
    "id": "2e89e42092030cb8722c587f5cec28bf",
    "title": "忆弟",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "清溪曲曲抱山斜，绕溪十里蔷薇花。",
      "春风吹香袭人骨，乾红淡白相交加。",
      "眼睛眩晃不能视，烂如赤日凌朝霞。",
      "时有扁舟向中下，共疑来处从仙家。",
      "于时邀我临流饮，下踞大石盘犬牙。",
      "平生意气一快论，屈指世务还惊嗟。",
      "酒酣襞纸探强韵，胡涂醉字成乱鸦。",
      "侵更把火入官舍，下马犹吟诗各夸。",
      "何言花落悲人世，只见溪流度岁华。",
      "今年初夏我复至，深丛晚艳馀孤葩。",
      "山川故物依然在，惟子别路幽明赊。",
      "想象音容杳何许，桂旗猎猎随云车。",
      "悲来独坐荫芳树，涕泪挥洒沾黄沙。",
      "行人怪我爱溪水，那知此恨无边涯。"
    ]
  },
  {
    "id": "2e89e42092030cb83314677d43bd83c4",
    "title": "题谯国评事壁",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "长冈隆雄来北边，势到合下方回旋。",
      "三世白士犹醉眠，山翁作善天应怜。",
      "如彼发源今流泉，子孙何数鹰马然。",
      "有起家者出其间，愿翁寿考无穷年。"
    ]
  },
  {
    "id": "2e89e42092030cb85067ea34511ebc91",
    "title": "游冲虚观",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "真人玉骨轻，御气升瑶台。",
      "俯首视下方，万落腥尘埃。",
      "香火久寂寞，山川空徘徊。",
      "旧树络青蔓，虚坛生紫苔。",
      "宴坐白昼永，长吟清风来。",
      "飞花乱棋子，游蜂依酒杯。",
      "嘉月当醉饮，上客诚珍才。",
      "神仙那可冀，金鼎何时开。"
    ]
  },
  {
    "id": "2e89e42092030cb884596ab442abe8b7",
    "title": "题延平阁",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "双溪会一流，新搆横鲜赭。",
      "浮居紫霄端，卧影澄川下。",
      "峡深风力豪，石峭湍声泻。",
      "古剑成蛰龙，商帆来阵马。",
      "晴光转群山，翠色著万瓦。",
      "汀洲生芳香，草树自闲冶。",
      "主郡王士安，高文勇枚贾。",
      "顾我久疏悴，霜髭渐盈把。",
      "临津张广筵，穷昼传清斝。",
      "舞鼍惊浪翻，歌扇娇云惹。",
      "欢馀适晚霁，望外迷空野。",
      "曾是倦游人，意虑亦潇洒。"
    ]
  },
  {
    "id": "2e89e42092030cb82cf6cc7522b5e194",
    "title": "送勤上人归吴中",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "吴江水好吴岫灵，吴人晰白神气清。",
      "当须比屋皆佳器，奈何傥有名公卿。",
      "究观是事见藏伏，例学浮图超死生。",
      "遂令才智蓄利泽，若日不下沾四瀛。",
      "勤师内外久着力，文字骨节初老成。",
      "十年栖迟辇毂下，渊然澹薄无经营。",
      "惜哉明了足见解，独擘迅翮翻青冥。",
      "残秋忽别东南去，尘土摆落衣裾轻。",
      "西湖胜处拂谈席，绿波画舫吾其行。"
    ]
  },
  {
    "id": "2e89e42092030cb83819c582e8f2dc5d",
    "title": "送石昌言知宿州",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "符离封城古云望，扼控东南地形壮。",
      "飞流金粟走舟车，镇压奸雄宿兵仗。",
      "昌言才思老台阁，声名远出风骚将。",
      "倦直承明得守符，诏书遣临士民上。",
      "万家裁制须得宜，譬若楩楠迎大匠。",
      "京师从游日月久，送君酒酣益惆怅。",
      "人生岂效鸡鹜群，意在糠粱取甘养。",
      "边隅多故方急材，往往稠人拔公相。",
      "吾侪有策空自奇，皎皎丹衷亦谁亮。",
      "欲随戎马仅胜衣，强作文章还覆酱。",
      "大都用置系于时，丈夫未死固难量。",
      "觥巡卷到君勿辞，行看岸下船头放。",
      "我今联束若愁鹰，注目青云思远扬。",
      "一麾当复泛隋渠，愿君加数为公酿。"
    ]
  },
  {
    "id": "2e89e42092030cb85358085d1734db62",
    "title": "观宋中道家藏书画",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "宣献业文学，尝作调羹盐。",
      "藏书百千帙，传世惟清廉。",
      "东堂得春和，花卉晨露沾。",
      "之君延宾从，当昼褰珠帘。",
      "朱函青锦囊，宝轴红牙签。",
      "大令至欧褚，屈玉联钩钤。",
      "草行战骑合，楷正中军严。",
      "水墨固昏淡，骨气犹深潜。",
      "江田亦名手，农野兴锄镰。",
      "桑麻妇女喜，馌饷儿童觇。",
      "列女自幽闲，明眸咽颈纤。",
      "昔人何遥遥，意会相披瞻。",
      "南曹古貌醒，博士新诗炎。",
      "持杯屡属我，谓我毫锥铦。",
      "煤妪浮醉钿，研流泣秋蟾。",
      "放洒云雷起，取馀风浪恬。",
      "鄙艺岂足多，诧语谁能兼。",
      "因思左宣献，载檄陪车幨。",
      "辱公知遇厚，表里曾无嫌。",
      "间复请笔法，指病如投砭。",
      "今朝观故物，惜已悲惭兼。",
      "层丘恩德重，素发年华添。",
      "不能枉尺寻，况乃事飞钳。",
      "壮心久已衰，奇尚顾未厌。",
      "幸公有令子，辞源横江灊。",
      "剧饮以自慰，后庆其人占。"
    ]
  },
  {
    "id": "2e89e42092030cb847fd335d80f9f34c",
    "title": "胡雁",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "胡雁畏空漠，群飞向洲渚。",
      "褰云避射弋，万里声悲苦。",
      "月色满关河，欲下迷处所。",
      "春江沙平净，鱼蚌不可数。",
      "饱暖身肥腴，归路欲远举。",
      "寻常弓箭儿，仰视随意取。",
      "从来远祸心，狼藉失旧侣。",
      "小哉衔芦智，岂识保身语。"
    ]
  },
  {
    "id": "2e89e42092030cb8a9191bef0af2e0fc",
    "title": "即惠山煮茶",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "此泉何以珍，适与真茶遇。",
      "在物两称绝，于予独得趣。",
      "鲜香箸下云，甘滑杯中露。",
      "当能变俗骨，岂特湔尘虑。",
      "昼静清风生，飘萧入庭树。",
      "中含古人意，来者庶冥悟。"
    ]
  },
  {
    "id": "2e89e42092030cb8bdc87a66163761a3",
    "title": "题周著作萃贤亭",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "君家作虚亭，独得江山清。",
      "四向各有适，万趣各自呈。",
      "夜深虫鸟息，渐闻泉石鸣。",
      "日高烟霭去，始见峰峦生。",
      "之人务佳尚，意与贤豪倾。",
      "中盘瀹薇蕨，傍砌颠瓶罂。",
      "毫端潜造物，局上暗投兵。",
      "乐游时景迈，薄宦身事萦。",
      "种花行老色，驯猿无故情。",
      "萧散复后期，外尘殊可轻。"
    ]
  },
  {
    "id": "2e89e42092030cb8cf4099ab8f1bac4b",
    "title": "瞻礼开师真像",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "轻澜还故浔，坠轸无遗音。",
      "好在池边竹，犹存虚直心。",
      "往复二十年，每见唯清吟。",
      "觉性既自如，世味随浮沉。",
      "琅琅白云姿，怅望空山岑。",
      "岂不悟至理，悲来难可任。"
    ]
  },
  {
    "id": "2e89e42092030cb8e3872325658be7bc",
    "title": "偶作",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "作墨本谁氏，研摩有强弱。",
      "摩尽不见墨，此处原非著。"
    ]
  },
  {
    "id": "2e89e42092030cb8359142929a0fcbdd",
    "title": "至和杂书五首八月一日",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "淮天过尽入吴渠，兰亭晚日光疏疏。",
      "金桃傅粉好颜色，绿醽泛滟深车渠。",
      "觥巡屡卷明星出，花翘零落随衣裾。",
      "幺弦不动凝古意，春容浅破长眉舒。",
      "庭院帘帷一齐下，红蜡阴沈霜满瓦。",
      "鸡头软熟七月终，举手分传玉盈把。",
      "席前碧瓮覆瑶浆，一秋愁泪风前洒。",
      "云中宝晕万重高，付与轻绡藏冰麝。",
      "孤城寒柝夜迢遥，谁道刘郎有天马。",
      "归来却问东海桑，海浪漫漫彩虹挂。",
      "红丝萦脍晓刀鸣，双龙笑断梦中惊。",
      "莫将团扇掩尘匣，曾障清歌十数声。"
    ]
  },
  {
    "id": "2e89e42092030cb89c10525e99ca9397",
    "title": "至和杂书五首八月二日",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "浓云瞥过双凤飞，清颜照射朝日辉。",
      "画船南畔烟成阵，鲜荷掩护仙铢衣。",
      "凝魂杳眇不知处，酒醺香破惊新知。",
      "一声入耳醉人骨，天容牢落星点稀。",
      "海山万里风涛外，扶桑未老成春丝。",
      "春丝不断萦成结，玉环宛转无穷时。",
      "晓帘半上香飘穗，笑指冰壶凝远泪。",
      "秦楼后夜锁孤鸾，秋风不动乌龙睡。",
      "愿将琼树隔花看，一一花房暗相值。",
      "浊水芙蕖天际云，长时倚望清江滨。",
      "迎来未语送归速，暮山紫翠空含颦。",
      "劝君美酒千万寿，情如芳草年年新。"
    ]
  },
  {
    "id": "2e89e42092030cb88ad0e91ede1524e5",
    "title": "至和杂书五首八月九日",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "晓虹跨江一千尺，平浪东西入天碧。",
      "游人初觉秋气凉，衣不禁风薄罗窄。",
      "渔家小艇方醉眠，艇里长鱼三尺白。",
      "彩栏北倚数流萤，似与流萤旧相识。",
      "香脂揩尽暗成云，银甲试弦初未直。",
      "桥前流水声潺潺，年华一去何时还。",
      "重来若问桃花路，记取松亭月影间。"
    ]
  },
  {
    "id": "2e89e42092030cb8ae8dc5a5cf2123d6",
    "title": "至和杂书五首八月十二日",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "高楼中天月色净，玉山禾熟秋云映。",
      "草边水际见流萤，流萤独自寻香径。",
      "棱层雁塔挂千灯，密意虽通语还并。",
      "城上惊乌飞复啼，落泊无依终不定。",
      "欲下长桥夜漏深，烛台飘灺青梧阴。",
      "仙人若也乘鸾去，彩雾千重何处寻。"
    ]
  },
  {
    "id": "2e89e42092030cb8e5b108be3d74fd83",
    "title": "八月十九日",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "潮头出海卷秋风，风豪潮起苍海空。",
      "弄潮船旗出复没，腾身潮上争骁雄。",
      "沙头万目注江水，晴雷乾雹来无穷。",
      "窗外帘旌飞猎猎，新醅翠斝行坐中。",
      "欲作吴歌弄清昼，回看满眼西阳红。",
      "六曲屏深映云母，珠盘缕缕青鸦茸。",
      "山移海转有变化，生缘长短须相逢。"
    ]
  },
  {
    "id": "2e89e42092030cb873a58f9996d69900",
    "title": "读乐天闲居篇",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "予年四十四，发白成衰翁。",
      "非有高盖车，曷与贤者同。",
      "嗟予出寒远，家世尝力农。",
      "十九登科第，圣彀参英雄。",
      "十年出吏选，校书蓬渚中。",
      "天子设采拔，谓有谏诤风。",
      "既叨言责地，蹇蹇思匪躬。",
      "窃不自度量，语剡奸邪胸。",
      "一毫抗千钧，摈落无流踪。",
      "同时皆骧首，金紫班著崇。",
      "唯予守长乐，幸就禄养丰。",
      "八年江海外，再上螭阶东。",
      "四十入西阁，宿仇司化工。",
      "蒙锦投机阱，唯赖天听聪。",
      "代言游禁密，侍从多从容。",
      "寻行京兆事，击断露铦锋。",
      "是职非所好，辄以死竭忠。",
      "愿辟大幽都，为君囚四凶。",
      "愿拂西省堂，为君延夔龙。",
      "愿舒泰山云，甘泽成岁功。",
      "愿回太清日，晴景破阴蒙。",
      "愿跻万人寿，夭扎终不逢。",
      "愿令编户富，食衣无困穷。",
      "群臣走率职，陛下居法宫。",
      "文彩成礼乐，筹略羁夷戎。",
      "意言亦良苦，精神庶潜通。",
      "短步趋远道，心健力不充。",
      "早衰鬓已华，忧伤乃自攻。",
      "我知古人心，生德贯上穹。",
      "何为论贵贱，贵畏非大公。",
      "南归虽云乐，此念殊忡忡。"
    ]
  },
  {
    "id": "2e89e42092030cb8855ebff75001d92e",
    "title": "元日过浦城西阳岭",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "逝者东流水，情知无却回。迟留曾到处，嗟古不同来。",
      "谁道新年好风物，忍将泪眼向春开。"
    ]
  },
  {
    "id": "2e89e42092030cb8e67d97f546998ba4",
    "title": "题将军岩",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "赤日正停午，解衣岩石下。",
      "石泉殊甘凉，野籁亦潇洒。",
      "惊猿度岭云，遗果坠庭瓦。",
      "披轩忽永叹，幽抱不可写。"
    ]
  },
  {
    "id": "2e89e42092030cb8acd8c45939ac07a8",
    "title": "丙申秋八月过渔溪驿驿旧有梅数株尝题诗记今无有也二首",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "曾把早梅枝，思君在别离。",
      "别离虽云远，万里有还期。",
      "树枯根已拨，人去复何之。",
      "故馆动秋色，云物藏寒曦。",
      "清香不可闻，衰草空繁滋。",
      "一夜平阶雨，辗转良自知。"
    ]
  },
  {
    "id": "2e89e42092030cb8acd8c459e20ae2bc",
    "title": "丙申秋八月过渔溪驿驿旧有梅数株尝题诗记今无有也二首",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "梅花不复见，况乃扳花人。",
      "花飞别故树，粉黛化为尘。",
      "秋风卷落叶，虫豸鸣悲辛。",
      "昏鸦投旧巢，匹侣自相亲。",
      "缺月行复满，归云本无垠。",
      "因题忆花篇，此意难重陈。"
    ]
  },
  {
    "id": "2e89e42092030cb8566f3e2a548f5ad0",
    "title": "答葛公绰求猿",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "子求稚猿书至闽，我说猿意持赠君。",
      "吾州四面列岩巘，钜木轇葛凌氛氲。",
      "结窠栽槛走疾置，十日可置澄江濆。",
      "嗟怜庶品各有性，拘忧适喜无间分。",
      "彼猿之类宅丘壑，爱恋深厚编前文。",
      "戏禽虽传古仙者，射臂未许今将军。",
      "朝栖乔木之苍莽，夕饮幽涧之潺沄。",
      "山空月明一长啸，商船海上迎风闻。",
      "君家东园岂不美，桧竹翠密兰茝薰。",
      "斯猿傥忆故时侣，举首断隔千重云。",
      "纵之不遣乃得所，推夫此理惠泽雰。",
      "令吾郡邑决笼柙，蹄者奔逸羽者翂。",
      "因观微物通万化，譬诸献鹄良有云。"
    ]
  },
  {
    "id": "2e89e42092030cb8212eb1ac4da2c443",
    "title": "秋思",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "幽兰受新霜，孤雁叫落月。",
      "沈忧何由平，永夕不可彻。",
      "将琴鼓忆怜，声急弦屡绝。",
      "芳华日益远，香泽物已歇。",
      "秋风吹石门，思君还复诀。",
      "谁云无生忍，识此悠悠别。"
    ]
  },
  {
    "id": "2e89e42092030cb82942673c2f2ef59f",
    "title": "寒食梨花小饮",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "江南寒薄春尝早，花卉入春先自老。",
      "嗟予衰病不及时，出见池园半青草。",
      "纵有馀葩在叶间，行看落片随风扫。",
      "寻春已过索莫归，重忆欢娱耿怀抱。",
      "虽然妖艳难再得，但只逢花须醉倒。",
      "二月中央寒食朝，墙隈忽见梨花飘。",
      "开门四顾粲然白，传催翠帟宾朋招。",
      "长吟环绕不知数，渐值明月临清霄。",
      "谁剪轻云成碎蕊，天留密雪封枯条。",
      "重重尽挂珠缨络，簌簌初呈簂步摇。",
      "傍花行酒发新唱，满座例举黄金瓢。",
      "西都姚黄高一尺，扬州宝髻分双翘。",
      "幽香绝艳信尤物，设欲置之千里遥。",
      "壁门写生亦名画，未免五彩涂鲛绡。",
      "莫如此君慰人意，相对一笑开无憀。",
      "古来英豪多感激，坐使绿鬓朱颜雕。",
      "劝君且作梨花饮，慎勿称量别流品。"
    ]
  },
  {
    "id": "2e89e42092030cb866b841677d7f273d",
    "title": "雨晴早出",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "徂秋久不雨，沾濡才此旬。",
      "新阳净万物，太虚无一尘。",
      "老稚出旷野，锄犁及清晨。",
      "爱尔安居乐，力作勿辞贫。"
    ]
  },
  {
    "id": "2e89e42092030cb8761e6a203ad70071",
    "title": "和吴省副青梅",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "梅华畏高寒，独向江南发。",
      "那知汴阳墅，青颗摘春月。",
      "持之矜所无，归思动楚越。",
      "愿君侑清樽，行恐新芳歇。"
    ]
  },
  {
    "id": "2e89e42092030cb838ecefc87c4dc19f",
    "title": "留别旧居花槛",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "别意起中夕，出门风吹衣。",
      "侧月光艳薄，馀花香气微。",
      "清尊岁相向，欲去心有违。",
      "残葩勿尽放，主人行亦归。"
    ]
  },
  {
    "id": "2e89e42092030cb882890d11e2a6cec8",
    "title": "甲辰闰月初伏快雨凉风昼眠初觉庭前小栏花木各有意气效柏梁体",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "闰夏天地热焰烘，崇朝快雨随清风。",
      "昼轩梦觉开前栊，画栏花草意气雄。",
      "侧枕遥问数异同，如子微物烦化工。",
      "盍各言尔之所从，繁葩富艳生朱红。",
      "枯条大蕊千万重，修干点缀赤日中。",
      "蠲去忧忿谁与功，采摘烹煮祛烦胸。",
      "秋霜钜实垂如瓮，横柯远引交加丛。",
      "叶抽绿剑端黄茸，直立开拂泉货通。",
      "叠绕翠羽翻虬龙，误入畦町非余公。",
      "助涤渴肺思匪躬，物物自名词不穷。",
      "愿当我意乃汝容，负汝不饮惭衰翁。"
    ]
  },
  {
    "id": "2e89e42092030cb8ef1ab84965acfaa7",
    "title": "过皇甫侍郎",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "丈人几八十，岁晚益穷经。",
      "阴阳判九六，天地环丙丁。",
      "初若发泉穴，渐已澄沧溟。",
      "所宝非世有，愿充天子庭。",
      "问我久京国，鬓发何星星。",
      "无乃矜才能，吐论生风霆。",
      "不尔负洁修，扬眉自娉婷。",
      "昏翳本来性，憔悴百岁形。",
      "子知大方家，真精潜杳冥。",
      "万化一相遇，起灭如秋萤。",
      "而于须臾间，计较罍与瓶。",
      "膏消见远照，水烬闻馀馨。",
      "唯公恳恳诲，敢怠拳拳听。",
      "追思向践历，愧汗曾未停。",
      "决然趋所适，金刀贵发硎。",
      "去矣汴流驶，薰风送扬舲。"
    ]
  },
  {
    "id": "2e89e42092030cb80680d52eaabdcc5e",
    "title": "南都思杜祁公",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "祁公清德老，在昔相先帝。",
      "青云吐论高，白璧持身锐。",
      "待俗无町畦，取人兼揭厉。",
      "甘贫安车后，直道洪钧际。",
      "每闻天下士，行业若材艺。",
      "未见比调饥，况乃挹襟袂。",
      "早尝登公门，顾睐叨末契。",
      "谓有金石姿，良工心劘砺。",
      "仰瞻通德衢，独立耆英第。",
      "评书草圣优，煮荈云腴细。",
      "遗墨秘巾箧，感激君子惠。",
      "悲风吹白杨，佳城兹久闭。",
      "声名与濉浼，东流无已岁。"
    ]
  },
  {
    "id": "2e89e42092030cb844e99da975355621",
    "title": "酂阳行",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "春秋书大水，灾患古所评。",
      "去年积行潦，田亩鱼蛙生。",
      "今岁谷翔贵，鼎饪无以烹。",
      "继亦掇原野，草莱不得萌。",
      "剥伐及桑枣，折发连檐甍。",
      "谁家有仓囷，指此为兼并。",
      "头会复箕敛，劝率以为名。",
      "壮强先转徙，羸瘠何经营。",
      "天子忧元元，四郊扬使旌。",
      "朝暮给饘粥，军廪阙丰盈。",
      "殍亡与疫死，颠倒投官坑。",
      "坑满弃道傍，腐肉犬豕争。",
      "往往互食啖，欲语心魂惊。",
      "荒村但寂寥，晚日多哭声。",
      "哭哀声不续，饥病焉能哭。",
      "止哭复吞声，清血暗双目。",
      "陇上麦欲黄，寄命在一熟。",
      "麦熟有几何，人稀麦应足。",
      "纵得新麦尝，悲哉旧亲属。",
      "我歌酂阳行，诗成宁忍读。"
    ]
  },
  {
    "id": "2e89e42092030cb80e739d6e4bcd2f38",
    "title": "期秦伯镇不至",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "高人怀真趣，每欲弃禄仕。",
      "超然外造化，那复顾妻子。",
      "有田给饥寒，有路出生死。",
      "傥得自由身，休随荣利起。",
      "或闻亳郊涝，族大无馀米。",
      "且持州绂去，官廪尚可指。",
      "何时当归来，焚香朝玉几。"
    ]
  },
  {
    "id": "2e89e42092030cb8c7647356f1674e20",
    "title": "会亭遇",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "志节虽落落，不能无谤毁。",
      "壮年自雄豪，末路遽颠委。",
      "众口方丛嘈，即欲置之死。",
      "公尝为大臣，沈冤不辨理。",
      "恭惟仁宗圣，散地而后已。",
      "新治甬上居，闲逸安暮齿。",
      "恭惟今天子，继照明鉴是。",
      "问公何处在，勉哉为予起。",
      "使者临其门，将驾不容俟。",
      "滔滔汴流急，行舟姑少止。",
      "长堤榆柳深，夜凉襟带褫。",
      "语终求其要，兹事殊可喜。",
      "朝廷英俊林，岂无人器使。",
      "谓公先帝臣，擢任刷前耻。",
      "惟公体上意，毕力荷恩纪。",
      "富贵安足论，清心寂如水。",
      "古人老益壮，忠义在所指。",
      "况复千载遇，功名迈良史。"
    ]
  },
  {
    "id": "2e89e42092030cb80aa5f5df539b8925",
    "title": "泗州登马子山观漕亭",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "庙社奠东都，恃德非恃险。",
      "聚兵三十万，待哺无容歉。",
      "西有砥柱峻，菽麦不逾陕。",
      "齐鲁粮食艰，灞水不潋滟。",
      "唯馀汴渠利，直贯长淮隒。",
      "岁输六百万，江湖极收敛。",
      "挽送入太仓，因陈失盖弇。",
      "将漕苟不登，汝职兹为忝。",
      "或谓取太多，六路有丰俭。",
      "其间一不熟，饥殍谁能掩。",
      "一旦俾之粟，是人意常慊。",
      "区处失其宜，斯言反为玷。",
      "尝欲请增减，革孚亦须渐。",
      "连营今饭稻，香美若菱芡。",
      "因循未易论，官曹畏书检。",
      "虚亭一临眺，比比危樯飐。",
      "来从数千里，岁时空苒苒。",
      "雨馀山气净，黛色浅深染。",
      "夜昏渔火出，倏忽电光闪。",
      "须臾月色空，水面铺寒簟。",
      "相逢喜道旧，城柝屡移点。",
      "因语发长谣，谁能刊琬琰。"
    ]
  },
  {
    "id": "2e89e42092030cb88235d28140a30278",
    "title": "和答孙推官久病新起见过",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "去年大暑过京口，唯子见过牛马走。",
      "气温貌古风骨粹，如入魏国逢轲叟。",
      "前趋王事难少留，兀若洪钟未遑扣。",
      "穷秋忽闻感疾恙，斗蚁入床扬左肘。",
      "天生贤者固有待，岂得数奇而不偶。",
      "勿药之喜既和平，大肉快啖饮几斗。",
      "神明复还方寸静，万卷旧书仍次部。",
      "新年于已无职事，虽欲耕田不盈亩。",
      "轻舟将览吴中春，独信樯乌沿霞薮。",
      "知子玉趾远临访，倒屣出迎唯恐后。",
      "山堂永日接言词，楚萍色味两俱剖。",
      "自云君命入岩幽，顾此一身萦组绶。",
      "病躯未堪事刀笔，野性如何屈杞柳。",
      "宁甘贫薄且晦处，终岁穷经徒皓首。",
      "陶家埏埴以为器，其大如瓮小如缶。",
      "昔人知命斯上通，动静以时随所有。",
      "我闻子论心恻恻，傥或祭天必薪槱。",
      "大篇短韵时见投，开霁清旸穿户牖。",
      "强抽鄙意答长歌，脂泽陋滋容益丑。",
      "钱塘风物湖山好，与子相从频载酒。",
      "一水汪湾暮日浴，千岩转侧朝云呕。",
      "放怀方外聊自适，举杯相属起为寿。",
      "美哉此乐世难得，勿话归期论子丑。"
    ]
  },
  {
    "id": "2e89e42092030cb8587767fa1689ffe7",
    "title": "丙午二月十二日杂言",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "仲春一浃，我生之辰，纪岁之行，五十有五。慈亲是时九十二，称觞献寿于膝下。",
      "曾孙满前侑以词，慈颜强饮至酒所。我今鬓发白垂丝，挥拂莱衣辄起舞。",
      "愿亲长年无穷已，愿儿强健典州府。不富不贫正得宜，如我奉亲难比数。"
    ]
  },
  {
    "id": "2e89e42092030cb85326efc958adc644",
    "title": "和王学士水车",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "星鸟正中春事浓，农夫入田布嘉种。",
      "田中白水极弥漫，鹭翅群骞鱼鬣耸。",
      "扶持水车倚塍畔，翻翻龙脊超双踵。",
      "日在天中人在野，脱粟未逢心益恐。",
      "妇姑晚饷犹德色，童稚伺馀窥馌笼。",
      "夏苗欲长苦焦枯，又送微波上层陇。",
      "伤哉作劳无早夜，岁终赢馓凡几桶。",
      "丰年遗秉尚或歉，一有不登皆散冗。",
      "赋田无利从来远，索息严于公上奉。",
      "富者不耕耕者饥，役民权枋雄豪总。",
      "钱塘风俗本夸奢，上商射利尤加勇。",
      "丁男特壮走长街，仆奴意气金衔駷。",
      "方春游女湖上行，举首惟愁钗插重。",
      "笑汝田家弄水车，何不乘时作光宠。"
    ]
  },
  {
    "id": "2e89e42092030cb85caab79e86961c2b",
    "title": "四月八日西湖观民放生",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "盈舟载鱼虾，投泻清波际。",
      "应无校人欺，独行流水惠。",
      "非求升斗活，终免蝼蚁制。",
      "江湖自相忘，洲岛亦还逝。",
      "脱渊思曩戒，嗅饵省非计。",
      "为生岂不幸，萍藻庶可翳。"
    ]
  },
  {
    "id": "2e89e42092030cb832824dc7c145b478",
    "title": "和王学士芍药",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "粲尔芳草叶，孤根当砌植。",
      "违春已自分，薰风犹借力。",
      "艳艳朝日光，纷披照颜色。",
      "持之遗佳人，岁久香不息。"
    ]
  },
  {
    "id": "2e89e42092030cb8fb7186800f98153a",
    "title": "题杉溪驿二首",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "宵行避酷暑，山路乍萦回。",
      "明月正相向，凉风时一来。",
      "幽林潜物怪，秘洞蓄云雷。",
      "岂敢惮劳苦，畏途诚可猜。"
    ]
  },
  {
    "id": "2e89e42092030cb8fb71868048962ac8",
    "title": "题杉溪驿二首",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "隘道临深壑，俯阑千仞强。",
      "惊禽忽独去，怪石偶成行。",
      "月下芙蕖色，风前䆉稏香。",
      "反惭群动息，幽意更彷徨。"
    ]
  },
  {
    "id": "2e89e42092030cb8a4e4dabd16f753eb",
    "title": "寄题处州朱山人幽居",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "之子适所遇，爱此山林居。",
      "禅心庭下树，仙诀枕中书。",
      "溪明暑醉后，洞暗春游初。",
      "逢疴药箓补，得意琴声徐。",
      "人生随乐住，世事与闲疏。",
      "勿用挂云网，孤鸿翔太虚。"
    ]
  },
  {
    "id": "2e89e42092030cb82581b403d13c1b1d",
    "title": "司徒侍中宋宣献公挽词五首其五",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "去岁洛城东，公归秉枢务。",
      "今日国门西，輤车行哭度。",
      "同此晚春节，依旧西山路。",
      "千古诀幽明，一年才旦暮。",
      "远恨寄山川，馀哀惨云雾。",
      "平昔送公诗，何言歌薤露。"
    ]
  },
  {
    "id": "2e89e42092030cb84fad8ad22daf312b",
    "title": "和答孙推官久病新起见过钱塘之什二首",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "于世无机是海翁，客情醒醉任邻钟。",
      "廉纤雨意还侵夜，料峭春期未减冬。",
      "宝气上浮难掩玉，岁寒中立不凋松。",
      "君王自结英雄网，千载风云定有从。"
    ]
  },
  {
    "id": "2e89e42092030cb84fad8ad266834107",
    "title": "和答孙推官久病新起见过钱塘之什二首",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "病来安健赋诗夸，甲子新移一岁加。",
      "吾道所存唯浩气，世缘何著但空花。",
      "烟云已过同归雁，杨柳初藏并宿鸦。",
      "便拟寻山逐幽趣，春泥随马不须遮。"
    ]
  },
  {
    "id": "2e89e42092030cb86a2e76f38255c97e",
    "title": "诗一首",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "万叠青山拔空起，一道长江清澈底。",
      "隔岸苍茫不见人，人家多在晴云里。",
      "匡庐五老蓬莱山，沧洲白鹭烟波间。",
      "随风客棹任来去，落日樵歌自往还。",
      "绝涧孤亭倚烟树，仿佛天台石桥路。",
      "欲访群仙跨鹤游，宁乘五马专城去。",
      "雨过棠阴满路蹊，春深草色连庭砌。",
      "穷檐蔀屋有茕独，待尔重临慰客饥。"
    ]
  },
  {
    "id": "2e89e42092030cb80a9ca4e0fb639fac",
    "title": "亲祀南郊诗",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "天畀元统，赤运开祉。",
      "圣祖神宗，海域平砥。",
      "思皇真考，岳封汾祀。",
      "饵系戎胡，包束戈矢。",
      "丕显灵德，光被万里。",
      "民寿而康，恩及萧苇。",
      "恭惟皇帝，继文之始。",
      "兢兢日慎，夙夜勤只。",
      "哀怜困穷，有如在己。",
      "惟刑是恤，弗繇怒喜。",
      "躬服俭约，黜弃浮侈。",
      "罔有逸欲，日惟三纪。",
      "大中则经，兴亡则史。",
      "阴阳时序，日纬躔轨。",
      "乐律本原，礼法根柢。",
      "兵韬术数，万微精旨。",
      "该通变贯，咸烛厥理。",
      "岁舍壬午，盗发南鄙。",
      "帝曰汝青，治办行李。",
      "毋大诛割，定患则已。",
      "猎猎灵旗，启道径指。",
      "凶渠踣仆，俘徒授耳。",
      "岭服既平，勋赏周被。",
      "封殁录孥，门户晔炜。",
      "粤兹明年，农家丰美。",
      "廛庐积腐，庾漕储峙。",
      "帝咨相臣，匪台德尔。",
      "穹昊眷赉，祖考佑俾。",
      "何施不报，将祀郊畤。",
      "号令四下，若建瓴水。",
      "荒服述职，奔走输委。",
      "仲冬丙寅，斋寝以俟。",
      "先时霾晦，飙籁号起。",
      "真意益庄，降鉴伊迩。",
      "夜漏适中，星露云靡。",
      "大辂既驭，清阳出晷。",
      "休光无垠，令容有伟。",
      "爰翊殊庭，奠享仙机。",
      "高灵委蛇，元气旭卉。",
      "阴施自远，大功续似。",
      "拥格纯禧，益厚丕址。",
      "入宿庙下，月魄初朏。",
      "龙章采藻，瓒爵擎跪。",
      "拜于祢宫，慈颜仅咫。",
      "至诚馨香，甘荐涤瀡。",
      "哀念劬劳，譬瞻岵屺。",
      "濯泪沾圭，将逡复止。",
      "京都之南，崇丘迤逦。",
      "飞螭蹑尘，法乘徐柅。",
      "地环帟幄，霄揭隅雉。",
      "警角飘萧，彀骑连累。",
      "言降言陟，实惟告已。",
      "烛错宵明，坛圪空紫。",
      "交佩陆离，庶旄飒纚。",
      "乐变神格，列周甲癸。",
      "三后咸在，上苍临视。",
      "皇皇富媪，从执笾簋。",
      "七精闪忽，五镇瑰玮。",
      "星官下翔，涛祗腾跱。",
      "等级卑高，食饮嘘哆。",
      "欣歆告言，奏福来底。",
      "更御步辇，夹途军垒。",
      "钲鼓惊轰，跳呼牛鬼。",
      "异域穷陬，黄发稚齿。",
      "动荡成波，欢喧成市。",
      "端闱停午，玉色尚扆。",
      "赦泽春行，幽加蛰蚁。",
      "废滞振拔，垢瑕刷洗。",
      "宽贷赋取，削减逋诡。",
      "皇帝慈孝，下民胥拟。",
      "皇帝恩仁，四国倾倚。",
      "皇帝曰咨，群公卿士。",
      "舜隆联夔，商圮朋嚭。",
      "孰忠予是，孰谗予匪。",
      "入官多门，孰予窒弭。",
      "蓄兵过制，孰予究揣。",
      "百姓窘穷，其患孰弛。",
      "外夷狃骄，其强孰棰。",
      "驱人以法，曾莫如耻。",
      "化民成俗，曾莫如礼。",
      "百官敕业，相予表里。",
      "登任俊良，刬斥奸宄。",
      "天锡帝年，万有亿秭。",
      "天锡圣嗣，诜诜众子。",
      "乾刚不息，章明度揆。",
      "无疆惟民，惟帝其侍。",
      "臣襄咏歌，直道是履。"
    ]
  },
  {
    "id": "2e89e42092030cb8bf52e84144c37d4a",
    "title": "铜雀妓",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "十五烧香穗帐前，几多幽怨入危弦。",
      "谁知千载台倾后，何处西陵有墓田。"
    ]
  },
  {
    "id": "2e89e42092030cb8410b4ebe12072852",
    "title": "十一月后庭梅花盛开",
    "authorName": "蔡襄",
    "authorId": "2e89e42092030cb8f33ba15e31857b44",
    "dynasty": "宋",
    "content": [
      "【其一】",
      "迎腊梅花无数开，旋看飞片点青苔。",
      "幽香粉艳谁人见，时有山禽入树来。",
      "【其二】",
      "日暖香繁已盛开，开时曾绕百千回。",
      "春风岂是多情思，相伴花前去又来。"
    ]
  },
  {
    "id": "2e89e42092064ef383d46e50af1d546d",
    "title": "题虎丘次蒲章二公韵",
    "authorName": "王仲敏",
    "authorId": "2e89e42092064ef3d1457b72d1457b72",
    "dynasty": "宋",
    "content": [
      "松阴岚影翠回环，尽在墙垣缭绕间。",
      "舟楫更无通别浦，烟霞曾不接他山。",
      "诗亡石在云徒恨，剑去池荒水自闲。",
      "偷得公馀来一饷，遥城钟鼓出催还。"
    ]
  },
  {
    "id": "2e89e42092064ef383d46e50ead2b016",
    "title": "题虎丘次蒲章二公韵",
    "authorName": "王仲敏",
    "authorId": "2e89e42092064ef3d1457b72d1457b72",
    "dynasty": "宋",
    "content": [
      "匆匆乘诏解行舟，早晚重来此地游。",
      "今日湖山诗似杜，当年庠序学如丘。",
      "烟波初入朝宗浦，风月还思望海楼。",
      "红旆碧幢留不住，空馀遗爱在南州。"
    ]
  },
  {
    "id": "2e89e42092065142eaf2ad8dfc055306",
    "title": "石通洞",
    "authorName": "朱翁",
    "authorId": "2e89e42092065142d1457b72d1457b72",
    "dynasty": "宋",
    "content": [
      "披棘扪萝入洞中，拂尘剥藓识涪翁。",
      "我缘直道来施右，君为清诗到石通。",
      "定后寂寥无异议，危初萋菲竟何功。",
      "投豺畀北言犹在，厄宋饥陈道不穷。"
    ]
  },
  {
    "id": "2e89e4209208cb2b5c6f5bd6709e83c5",
    "title": "池上",
    "authorName": "曹修古",
    "authorId": "2e89e4209208cb2bd1457b72e17184bc",
    "dynasty": "宋",
    "content": [
      "荷叶罩芙蓉，员香映嫩红。",
      "佳人南陌上，翠盖立春风。"
    ]
  },
  {
    "id": "2e89e4209208cb2b3b73fd95542de801",
    "title": "题清心堂",
    "authorName": "曹修古",
    "authorId": "2e89e4209208cb2bd1457b72e17184bc",
    "dynasty": "宋",
    "content": [
      "天府鞠囚三节日，霜台待漏五更时。",
      "薰风一觉清凉睡，莫问浮名高与卑。"
    ]
  },
  {
    "id": "2e89e4209217a61918ee88cfe4a8b60f",
    "title": "支提禅寺",
    "authorName": "郑鬲",
    "authorId": "2e89e4209217a619d1457b72d1457b72",
    "dynasty": "宋",
    "content": [
      "卓锡千峰里，空门壮大观。",
      "雨馀双屐冷，风杪一灯寒。",
      "蜗篆团真偈，龙沙绝野干。",
      "婆娑参佛果，登眺已忘餐。"
    ]
  },
  {
    "id": "2e89e4209218fa2edce9e328a8032721",
    "title": "呈贝懒云先生",
    "authorName": "程浚",
    "authorId": "2e89e4209218fa2ed1457b72d1457b72",
    "dynasty": "宋",
    "content": [
      "一片闲心只在山，故将疏懒傲尘寰。",
      "白云犹有往来意，师独萧然天壤间。"
    ]
  },
  {
    "id": "2e89e420922906329ac9e052217198bf",
    "title": "登华顶峰",
    "authorName": "孟观",
    "authorId": "2e89e42092290632d1457b72d1457b72",
    "dynasty": "宋",
    "content": [
      "偶因华顶宿，抬手摘星辰。",
      "不敢高声语，恐尺天上人。"
    ]
  },
  {
    "id": "2e89e420922c8df7549d6164646ec9c5",
    "title": "夜乘航",
    "authorName": "吴仙湖",
    "authorId": "2e89e420922c8df7d1457b72d1457b72",
    "dynasty": "宋",
    "content": [
      "渔火穿蓬罅，僧钟到梦边。",
      "水乡多得月，野境远连天。",
      "败苇流萤集，荒林宿鸟喧。",
      "舟人苦无夜，未晓起炊烟。"
    ]
  },
  {
    "id": "2e89e420922c8df7a874ca8921632f14",
    "title": "农家",
    "authorName": "吴仙湖",
    "authorId": "2e89e420922c8df7d1457b72d1457b72",
    "dynasty": "宋",
    "content": [
      "农家冬事足，何处不祈禳。",
      "煨芋分儿食，刍醪唤客尝。",
      "犬眠茅舍暖，犊跳野田荒。",
      "勿遣官租急，令渠乐岁康。"
    ]
  },
  {
    "id": "2e89e420922f3940fc87215b22f3cfea",
    "title": "秋怀寄陈宗之",
    "authorName": "黄简",
    "authorId": "2e89e420922f3940d1457b72d1457b72",
    "dynasty": "宋",
    "content": [
      "秋声四壁动，寒事日骎骎。",
      "红剥林闲子，青除架底阴。",
      "积闲殊有味，安拙本无心。",
      "独愧陈徵士，赊书不问金。"
    ]
  },
  {
    "id": "2e89e420922f3940fa095e0d20dbd2bc",
    "title": "过沈尚书墓",
    "authorName": "黄简",
    "authorId": "2e89e420922f3940d1457b72d1457b72",
    "dynasty": "宋",
    "content": [
      "履声推早达，日燕自林泉。",
      "浮世若无死，贵人真是仙。",
      "从容将八帙，掩忽便千年。",
      "墓上青松合，丰碑竟不镌。"
    ]
  },
  {
    "id": "2e89e420922f39401c061a90d5f2ba88",
    "title": "漫成",
    "authorName": "黄简",
    "authorId": "2e89e420922f3940d1457b72d1457b72",
    "dynasty": "宋",
    "content": [
      "在俗参寥子，无田靖节翁。",
      "心平诗少怨，胃弱酒多中。",
      "熇熇蒸梅日，离离脱叶风。",
      "未应悲岁晏，端合幸年丰。"
    ]
  },
  {
    "id": "2e89e420922f3940466a84c0c063029c",
    "title": "登武昌南楼",
    "authorName": "黄简",
    "authorId": "2e89e420922f3940d1457b72d1457b72",
    "dynasty": "宋",
    "content": [
      "十万鳞鳞俯绣甍，拂云自旧侈峥嵘。",
      "江趋座右双流合，山入屏闲八字横。",
      "祢史醉魂荒树远，庾郎尘骨古苔生。",
      "兴来朗拍栏干立，不必重骑碧海鲸。"
    ]
  },
  {
    "id": "2e89e420922f39408bd2c8e84092d37c",
    "title": "怀古",
    "authorName": "黄简",
    "authorId": "2e89e420922f3940d1457b72d1457b72",
    "dynasty": "宋",
    "content": [
      "翠裹红遮艳粉围，春风夜夜可曾归。",
      "十年再抚章台马，巷陌人家大半非。"
    ]
  },
  {
    "id": "2e89e420922f39407c74815a259e9243",
    "title": "犁春操为谢耕道作",
    "authorName": "黄简",
    "authorId": "2e89e420922f3940d1457b72d1457b72",
    "dynasty": "宋",
    "content": [
      "东山兮云浮，东涧兮雨流。失今不勤兮，曷其有秋。",
      "水淫兮石啮，田碻磝兮一跬九折。予劳兮何辞，牛奚罪兮从予以羸。",
      "眇良畴兮弥野，独功倍兮刈寡。虽然不愈于无田而游兮，岁晏凄其桑落之下。"
    ]
  },
  {
    "id": "2e89e420922f3940f4953e5f557fde55",
    "title": "招荆江游子",
    "authorName": "黄简",
    "authorId": "2e89e420922f3940d1457b72d1457b72",
    "dynasty": "宋",
    "content": [
      "冲风逐飞云，庭叶纷坠槁。",
      "荡子久不归，佳人坐中老。",
      "萧萧楚山晚，湛湛江水流。",
      "经从望夫石，那得不回头。"
    ]
  },
  {
    "id": "2e89e420922f39402ba4f6ee715e0799",
    "title": "公无渡河",
    "authorName": "黄简",
    "authorId": "2e89e420922f3940d1457b72d1457b72",
    "dynasty": "宋",
    "content": [
      "公无渡河，公无渡河，止公不已将柰何。九渊喷雪舞馋鳄，百里吼雷翻怒鼍。",
      "平地往往犹风波，况此弥漫秋水多。"
    ]
  },
  {
    "id": "2e89e4209230169dd3dec10a680dff92",
    "title": "春闲",
    "authorName": "王宗道",
    "authorId": "2e89e4209230169dd1457b72d1457b72",
    "dynasty": "宋",
    "content": [
      "最喜逍遥泉石间，幽居四面绕青山。",
      "草迷荒径人稀到，花压重门昼自关。",
      "古刹风传钟磬远，平畴雨过桔槔闲。",
      "荷锄手斸园中笋，佐酒三杯壮客颜。"
    ]
  },
  {
    "id": "2e89e420923e9838fcf28a1793590cff",
    "title": "北牖洞",
    "authorName": "孙抗",
    "authorId": "2e89e420923e98389ab0d884456ac9b0",
    "dynasty": "宋",
    "content": [
      "旧驻东方骑，因题北牖名。",
      "来须风作御，去认斗为城。",
      "日气晚方到，云收寒易生。",
      "予心匪游衍，拱北振华缨。"
    ]
  },
  {
    "id": "2e89e420923e9838210d239a6e36bd09",
    "title": "白雀洞",
    "authorName": "孙抗",
    "authorId": "2e89e420923e98389ab0d884456ac9b0",
    "dynasty": "宋",
    "content": [
      "禽贵羽毛洁，地怜岩壑幽。",
      "名非华阴冻，景似秀林秋。",
      "不睹音尘继，空惊岁月遒。",
      "何如颍川凤，千古冠缇油。"
    ]
  },
  {
    "id": "2e89e420923e9838346f7f007f017e2e",
    "title": "南华洞",
    "authorName": "孙抗",
    "authorId": "2e89e420923e98389ab0d884456ac9b0",
    "dynasty": "宋",
    "content": [
      "峭径入苍烟，他山尽一拳。",
      "上盘朱鸟翼，中寓漆园仙。",
      "清可携壶赏，凉堪拂石眠。",
      "九疑生接境，曾此按薰弦。"
    ]
  },
  {
    "id": "2e89e420923e9838bec7dced579786b1",
    "title": "朝阳洞",
    "authorName": "孙抗",
    "authorId": "2e89e420923e98389ab0d884456ac9b0",
    "dynasty": "宋",
    "content": [
      "险绝信天开，春萝荫古苔。",
      "不愁云影闭，先得日光来。",
      "片石充棋局，凉坡递酒杯。",
      "东风偏着意，草木烂成堆。"
    ]
  },
  {
    "id": "2e89e420923e98386bb07d615ff40a17",
    "title": "嘉莲洞",
    "authorName": "孙抗",
    "authorId": "2e89e420923e98389ab0d884456ac9b0",
    "dynasty": "宋",
    "content": [
      "地应连海眼，终古蓄寒泉。",
      "四列青苍壁，双开菡萏莲。",
      "已嗟真赏去，犹讶昔香传。",
      "未愧东林下，霜葩社众贤。"
    ]
  },
  {
    "id": "2e89e420923e9838d420d734fc85ce21",
    "title": "夕阳洞",
    "authorName": "孙抗",
    "authorId": "2e89e420923e98389ab0d884456ac9b0",
    "dynasty": "宋",
    "content": [
      "尘寰虽未远，颢气觉偏滋。",
      "日落鸟归去，秋高风劲时。",
      "吟馀下天籁，坐久凛冰肌。",
      "信是栖幽境，凉蟾照履綦。"
    ]
  },
  {
    "id": "2e89e420923e9838740e60d9f3b2f845",
    "title": "栖霞洞",
    "authorName": "孙抗",
    "authorId": "2e89e420923e98389ab0d884456ac9b0",
    "dynasty": "宋",
    "content": [
      "宽逾城阙峻瑶魁，万壑吟风四壁苔。",
      "不独云霞可招隐，溪流常送落花来。"
    ]
  },
  {
    "id": "2e89e420923e98387bb08ba757d6fc5b",
    "title": "岘山",
    "authorName": "孙抗",
    "authorId": "2e89e420923e98389ab0d884456ac9b0",
    "dynasty": "宋",
    "content": [
      "天下名山数南国，岘首首推襄汉域。",
      "前年假节使湖外，道出铜鞮一攀陟。",
      "檀溪西下烟雨繁，梦泽南回云雾织。",
      "绝壁颓岩画障开，阳林杂花天光逼。",
      "飘然不减京台乐，城阙弦歌野耕植。",
      "借问人心谁见思，云来远庇羊公德。",
      "乃知仁爱与山俱，奚用沈碑炫金刻。",
      "追询耆旧访祠宇，迟拜丹青纪聪直。",
      "佛蓝神馆郁相望，独此寂寥遗肸饰。",
      "栾公燕国戚藩佐，朱邑桐乡啬夫职。",
      "居民立社中诏嘉，抚旧劝来区淑慝。",
      "指期还台首章奏，立使閟宫膋血食。",
      "半途得郡旋治中，回睇凤林空太息。",
      "仙郎作镇未期月，起废补亡罄心力。",
      "凡予所欲尘黈聪，文符一一条其极。",
      "庚桑畏垒既禋荐，鲁国灵光亦颠踣。",
      "由晋至今更几秋，隼画干旟熊伏轼。",
      "但矜□□□形胜，谁祀贤人思物色。",
      "公当□□乃□□，只□徊翔预伦□。",
      "汉波平远山巍然，共仰羊王誉充□。"
    ]
  },
  {
    "id": "2e89e4209243e63b608a933c9ab94b19",
    "title": "平居",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "絺绤散薰风，平居触事慵。",
      "古今饶得失，义命孰违从。",
      "水鸟迎秋舫，山花映夕舂。",
      "故乡图画见，生死愧尘容。"
    ]
  },
  {
    "id": "2e89e4209243e63b0868bc9ee4d7817d",
    "title": "池上春日",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "一池春水绿于苔，水上花枝间竹开。",
      "芳草有时依旧长，文禽无事等闲来。",
      "年颜近老空多感，风雅含情愧不才。",
      "独有前人修禊在，荒亭终日此徘徊。"
    ]
  },
  {
    "id": "2e89e4209243e63b0d438568530a0617",
    "title": "春阴",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "似雨非晴意思深，宿酲牵率卧春阴。",
      "若怜燕子寒相并，生怕梨花晚不禁。",
      "薄薄帘帷欺欲透，遥遥歌管压来沉。",
      "北园南陌狂无数，只有芳菲会此心。"
    ]
  },
  {
    "id": "2e89e4209243e63bc263a02c79584a9f",
    "title": "假寐",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "计较平生分闭关，偶然容得近人寰。",
      "春风池沼鱼儿戏，暮雨楼台燕子闲。",
      "假寐尘侵黄卷上，行吟花坠绿苔间。",
      "了无一事撩方寸，自是颓龄令鬓斑。"
    ]
  },
  {
    "id": "2e89e4209243e63bd11d1fef1bd1f97c",
    "title": "苦热",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "出门无路避飞沙，长夏那堪暑气加。",
      "永昼火云空烁石，华堂冰水未沉瓜。",
      "月明葱岭千秋雪，风静天河八月槎。",
      "终借羽翰乘兴往，烦冤谁此恋生涯。"
    ]
  },
  {
    "id": "2e89e4209243e63b820d06754eea549d",
    "title": "缭垣",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "缭垣乌鹊近人飞，帘外曈曈日上迟。",
      "桧作寒声风过夜，梅含春意雪残时。",
      "古今无物为真乐，出处何心更诡随。",
      "寄语年华聊一笑，未应长负醉乡期。"
    ]
  },
  {
    "id": "2e89e4209243e63bb340f8c2bcbc1881",
    "title": "游庐山宿栖贤寺",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "古屋萧萧卧不周，披裘起坐兴绸缪。",
      "千山月午乾坤昼，一壑泉鸣风雨秋。",
      "迹入尘中惭有累，心期物外欲何求。",
      "明朝松路须惆怅，忍更无诗向此游。"
    ],
    "translation": "老屋清冷躺不住，坐起来披着破皮袄意兴阑珊。\n夜半的明月照耀着群山，恍如白昼，山谷中的泉水淅沥作响，仿佛秋天的风雨声。\n很惭愧自己为尘世所累，心虽超然物外，又想干什么呢？\n明天走在松荫路里，我肯定会惆怅的，怎么能没有诗作为留念呢。",
    "intro": "该篇是王安国游庐山夜宿栖贤寺感怀所作。庐山佛寺颇多，有五大丛林，栖贤寺是其中之一，为南齐参军张希之首建，屡经兴废，遗址在今三峡涧玉渊潭北。当时诗人踯躅庐山，独宿佛寺，古屋萧索，四顾寥落，顿起遗世独立之想。这首诗就抒写了作者登览庐山的洒脱襟怀和情趣。\n首联紧扣“宿栖贤寺”，以直叙入题，由于寺殿年久失修，故山风吹入，萧萧作响，而卧寝不得周严，寒气就会侵入。“弊裘”句由上文生出。因寝卧不宁，故而“弊裘起坐”，由“古屋萧萧”，而生“绸缪牖户”之想。“绸缪牖户”出自《诗经·豳风·鸱鸮》，意思是缠绕柴木，修补门窗。这一联切题叙事，且渲染出一种夜宿深山古寺的萧索阒静气氛。\n由于中夜不眠，得以目睹深山夜景。次联集中笔力摹写庐山之夜。层峦叠嶂中，皓月当空，皎洁的清光，把整个大千世界变成了朗朗白昼；山谷间，泉水淙淙，仿佛为寂净的人间带来了风雨交加的萧瑟秋声。一句写山中月色，主要诉诸视觉；一句写山谷泉声，主要诉诸听觉。这里静景和动景互相配合，出色地构造了一个明净、透彻、幽寂、清寒的尘外世界，为人排解尘念、唤起遐思，布设了一种适宜的氛围。方虚谷说王安国诗“佳者不可胜算，而富于风月，此诗三四壮浪而清洒”（《瀛奎律髓·卷一》），正指出这两句的独特气韵。\n沉浸于如此境界中，诗人忘却俗念，烦恼顿消，于是脱口咏出“迹入尘中惭有累，心期物外欲何求”两句。“尘中”，犹言尘世、尘网，包括世俗社会和市井闹区。踪迹进入尘世，则会有俗务牵累、世事羁绊，着一“惭”字，表示了对世俗桎梏的不甘和不满。由此生出了“期”字，只消“心期物外”，就会无求无欲，身心恬然。物外即世外，《唐书·元德秀传》记载，元德秀“陶然遗身物外”，元氏以置身物外，求得精神超拔。诗人则是虽“迹入尘中”，却能“心期物外”，而达到泊然无求的境界，显得更为通达。两句一写形迹，一写心神，结构相对，内容相反，而意义上又有递进，连贯而下，对仗中具有气韵流动之美。\n虽然“心期物外”，却也可“迹入尘中”，离开这宁静高洁的环境，诗人还是会有感慨，因而尾联有“须惆怅”之语。庐山长松林立，到后世仍然有“松树路”之名。天明登途，穿越松柏蔽空的山路，诗人更会惆怅不已。正是由于这个缘故，此时诗人留驻片刻，他才会写诗记叙此行。这两句，“须惆怅”一转，“忍更”再转，而以题诗留念收尾，很符合登览游记诗的旨趣，十分得体。“忍更”二字强调必须有诗，表达出对庐山清境的低徊依恋，颇有余音袅袅之致。"
  },
  {
    "id": "2e89e4209243e63b941fcb949cd1cf86",
    "title": "杭州呈胜之",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "游观须知此地佳，纷纷人物敌京华。",
      "林峦腊雪千岩水，城郭春风二月花。",
      "彩舫笙箫吹落日，画楼灯烛映残霞。",
      "如君援笔宜摹写，付与尘埃北客夸。"
    ]
  },
  {
    "id": "2e89e4209243e63bcb2b215574bfc9d5",
    "title": "金明池",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "霓旌远远拂楼船，满地春风锦绣筵。",
      "三岛路深游阆苑，九霞觞满奏钧天。",
      "仗归金阙浮云外，人望池台落日边。",
      "最引平生江海趣，波澜一段草如烟。"
    ]
  },
  {
    "id": "2e89e4209243e63bc7e30799d6952312",
    "title": "赠三灵程道人",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "三灵山下新安水，潇洒人间画不如。",
      "收得市朝忙日月，归来田里老樵渔。",
      "君能知命忘机久，我愧于时触事疏。",
      "从此卜邻同笑傲，何须强著解嘲书。"
    ]
  },
  {
    "id": "2e89e4209243e63bcaad6a1ccedd5336",
    "title": "和魏道辅雨中见示",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "移病憛憛久雨中，鸣驺时听六街东。",
      "忽吟佳客诗消暑，远胜前人檄愈风。",
      "海运我殊惭斥鴳，陆沉君合伴翔鸿。",
      "更酬珠玉思谈笑，裹饭何须厌屡空。"
    ]
  },
  {
    "id": "2e89e4209243e63bb30f1a5cd90812f1",
    "title": "雨意",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "柱础沾濡雨意成，翩翩鸟雀隔帘鸣。",
      "侵寻爽气来攲枕，想像沧波去濯缨。",
      "已识古今无得丧，只须彼我不相迎。",
      "冁然一笑呼归骑，聊更飞毫戏友生。"
    ]
  },
  {
    "id": "2e89e4209243e63bd0ff7b92473fe7b3",
    "title": "黄梅花",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "庾岭开时媚雪霜，梁园春色占中央。",
      "未容莺过毛先类，已觉蜂归蜡有香。",
      "弄月似浮金屑水，飘风如舞曲尘场。",
      "何人剩著栽培力，太液池边想菊裳。"
    ]
  },
  {
    "id": "2e89e4209243e63b9cb9eff38ff6cf36",
    "title": "送李子仪知明州",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "儿童剧戏甬东天，小别侵寻二十年。",
      "海岸楼台青嶂外，人家箫鼓白鸥边。",
      "哀容愁问州民事，胜概欣逢太守贤。",
      "为我剩题潇洒句，遥闻凤诏待诗仙。"
    ]
  },
  {
    "id": "2e89e4209243e63bade789bf18bbba57",
    "title": "送乌",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "都人供帐国门东，淮海兵符节制中。",
      "青琐论思虚夜月，朱幡游衍值秋风。",
      "侯嗟谁在思张仲，民喜重临得次公。",
      "内外忘怀能自适，何时谈笑一樽同。"
    ]
  },
  {
    "id": "2e89e4209243e63b58ef14a330e0d087",
    "title": "送德之提刑郎中赴广西",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "天扶开宝至熙宁，和气薰蒸瘴疠停。",
      "五管闾阎如按堵，六朝仁圣喜祥刑。",
      "欲推恩泽求肤使，果见谋猷简大庭。",
      "嗟我白头甘抱椠，看君归日上青冥。"
    ]
  },
  {
    "id": "2e89e4209243e63b33544f91d042fc80",
    "title": "送文渊使君郎中赴当涂",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "看花金谷屡衔杯，先后归时出处乖。",
      "朝日衣冠辞魏阙，春风旗鼓过秦淮。",
      "谈间咸庆连云屋，事外欢娱付水斋。",
      "回首未成东下计，可无书札写离怀。"
    ]
  },
  {
    "id": "2e89e4209243e63b5791a853e0bf31a8",
    "title": "金山同正之吉甫会宿作寄城中二三子",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "寺压苍厓势欲倾，欢然西度为谁兴。",
      "云随草树萦层岫，江浸楼台点万灯。",
      "坐久不知身寂寞，梦回犹觉气轩腾。",
      "思君城郭尘埃满，相逐寻闲亦未能。"
    ]
  },
  {
    "id": "2e89e4209243e63b89b22898b7f54d95",
    "title": "西湖春日",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "争得才如杜牧之，试来湖上辄题诗。",
      "春烟寺院敲茶鼓，夕照楼台卓酒旗。",
      "浓吐杂芳薰巘崿，湿飞双翠破涟漪。",
      "人间幸有蓑兼笠，且上渔舟作钓师。"
    ],
    "intro": "作者王安国很喜爱杭州风光，曾有“游览须知此地佳”（《杭州呈胜之》）之句。《西湖春日》是他在杭州游览西湖春景所作。此诗曾误入《林逋集》，《宋诗纪事》已改署王安国。\n只有超群的才华，方能摹写非凡的胜景。诗篇一开端，就用感喟企望的语气，披露了诗人对西湖的赞赏之情。杜牧因写过许多描摹湖山的名作，而深受人们推崇，故李商隐有“刻意伤春复伤到，人间惟有杜司勋”（《杜司勋》）之句。这里借企慕杜牧来赞美西湖，意思是，怎能得有杜牧那样的才华横溢之士来西湖题诗，以赞誉人间的美景呢？写法上是借客尊主，从侧面入题，振起全篇。\n人间虽难得有杜牧的才华，但诗人来到湖上，山光水色，赏心悦目，雅兴遄飞，于是忍不住吟起诗来。以此，中间四句转入对西湖春景的正面描写：西湖边处处寺院，缭绕着袅袅飘动的春烟，时而传出一阵集合僧人饮茶的鼓声；孤山下楼台亭榭，披上了夕阳的霞光异彩，屋角间高插着招徕顾客的酒旗；起伏的山岩中，盛开着万紫千红的春花，散发出浓郁的芳香；湖面游客的画船，冲破荡漾的波光摇曳前进，水花溅湿了刻画在船头上的双双翠鸟。这是十分细腻真切的西湖春光图。\n中间四句，一句一景。写寺院，在春烟氤氲中响起茶鼓，足见其中香火之盛、僧徒之多；写楼台，于夕阳斜照中招展酒旗，暗示早晚游客不断，店铺繁忙。写山色，以“杂芳”烘染，“熏巘崿”三字，给人以浓香扑面之感（“巘崿”指山。巘是小山，见《诗经·大雅·公刘》；崿是山崖，见《文选》中张衡《西京赋》李善注解）。写湖光，借画舫点缀，“破涟漪”一语，写出游船的幽闲和湖水的平静。无论游山泛湖，还是寻访寺院，登临楼台，人们所领略的无不是一派赏心悦目、春意盎然的旖旎风光。这里采用移步换景的手法，工笔刻画，不仅描摹出作用于视觉的生动画面，且从听觉、嗅觉、触觉各种角度，使读者感受到西湖春日的繁忙兴旺、欣欣向荣。\n尾联抒写诗人对西湖的总体感受，意义上同首联呼应，措辞上也同开端绾合。诗人说，人生难有杜收之才，人间却幸有蓑衣和苇笠，他在湖上题诗，就算才情不够，也要驾起渔舟作一名钓翁。诗人眼望西湖风光，恋恋不忍离去，产生了栖身湖山的凝想和雅志。“幸”、“且”两词，回应上文“争得”，使结构紧严，浑然一体。"
  },
  {
    "id": "2e89e4209243e63ba94fb6dfe40d3e78",
    "title": "中夏",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "朝晡广厦坐攲斜，稍觉炎天气象加。",
      "紫玉箫攒湘竹笋，赤霜袍烂海榴花。",
      "悠悠物外身无事，扰扰人闲智有涯。",
      "五鼎一瓢何必问，且凭诗句度年华。"
    ]
  },
  {
    "id": "2e89e4209243e63bda249e1f38fb1d3f",
    "title": "记梦",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "万顷波涛木叶飞，笙箫宫殿号灵芝。",
      "挥毫不似人间世，长乐钟声梦觉时。"
    ],
    "intro": "关于这首诗，惠洪《冷斋夜话》说：“王平甫（平甫，诗人之字）熙宁癸丑岁直宿崇文院，梦有邀之至海上。见海水中宫殿甚盛，其中作乐、笙箫鼓吹之妓甚众，题其名曰：‘灵芝宫’。邀之者欲俱往，有人在宫侧，隔水谓曰：‘时未至，且令去，他日当迎之。’至此，恍惚梦觉，时禁中已鸣钟。平甫颇自负不凡，为诗记之。”说的便是此诗的写作经过。\n俗语说，日有所思，夜有所梦。诗人平素喜好神仙，因而梦中方能经历如此海上仙境。好仙而入仙境，这使诗人“颇自负不凡”，而出之以诗章了。\n这首小诗的前三句便记梦中之境。顷，百亩。万顷，形容海上波涛浩淼。诗人直宿崇文院中。深夜，沉沉入梦。恍恍惚惚，觉有人邀其到海上，便飘飘然随其人凌万顷波涛而去。途中，海风呼啸，挟带起两岸木叶，纷纷朝人脸上飞来。顷刻之间，已来到了金光灿烂、宏伟华丽的水宫跟前。诗人立定，但见眼前楼阁鳞次栉比，里面又隐隐传出笙箫鼓吹之声。于是诗人凝眸细察，发现了宫殿的绣金横匾上，大书着“灵芝宫”三个字。诗人是文人雅士，每见书画诗文，必玩赏再三，所以他兴味盎然地走近前去，抬头细细观赏，见那“灵芝宫”三字，不知哪位名家挥毫写就，笔走龙蛇，神采飞动，不似人间手笔。\n末句转笔写梦醒。长乐，汉宫名，此处代指宋宫。正在诗人驻足观赏、流连忘返时，突然听得一阵钟声，于是“忽魂悸以魄动，恍惊起而长嗟”，发现自己原不曾离开崇文院一步。定神看那窗外，晨曦微明，才醒悟过来，方才是长乐宫晨钟将他从仙乡唤回。\n思想梦境，离奇瑰丽，诗人怕稍纵即逝，仙景一忘，事后难以回想，所以赶忙就案头取过纸笔，“作诗火急追亡逋”，将梦中的仙境赋写下来，想等到天大亮时，拿去向同僚诗友夸示夸示。这个浪漫离奇之梦，这首浪漫神奇之诗，引动了文人雅士们的浓厚兴趣，于是其事其诗，不仅为《冷斋夜话》所收录，其他宋人笔记如彭乘的《墨客挥犀》、赵令畤的《侯鲭录》等亦有记载，而魏泰的《东轩笔录》则据“时未至，且令去，他日当迎之”之语又加敷演，说四年后作者去世，果真去了“灵芝宫”等等，则纯属无稽之谈了。"
  },
  {
    "id": "2e89e4209243e63b6a2e76f3908f2991",
    "title": "诗一首",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "吴兴太守美如何，太守从来恶祝鮀。",
      "生若不为上柱国，死时犹合作阎罗。"
    ]
  },
  {
    "id": "2e89e4209243e63b6a2e76f327da4d19",
    "title": "诗一首",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "三见齐王不一言，须知自古致君难。",
      "纷纷齐虏夸迂阔，口舌从来易得官。"
    ]
  },
  {
    "id": "2e89e4209243e63beb1022e72d2211e1",
    "title": "送客至西陵作",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "若耶溪畔醉秋风，猎猎船旗照水红。",
      "后夜钱塘酒楼上，梦魂应绕浙江东。"
    ]
  },
  {
    "id": "2e89e4209243e63b906f37125c94c33f",
    "title": "题琵琶亭",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "夜泊浔阳宿酒楼，琵琶亭畔荻花秋。",
      "云沈鸟没事已往，月白风清江自流。"
    ]
  },
  {
    "id": "2e89e4209243e63bc23fe9c2fbab8977",
    "title": "夏日独居",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "竹苗敷夏阴，萝蔓蔽朝亮。",
      "感此节物佳，百骸适无恙。",
      "委蛇投广厦，萧瑟绝遗响。",
      "稍酬简编馀，俄得冠裾放。",
      "身虽势利中，心随弦歌尚。",
      "默然想圣贤，游世无得丧。",
      "抱关秉翟间，未分弃冗长。",
      "人生适意难，聊各安所乡。"
    ]
  },
  {
    "id": "2e89e4209243e63b242a9ec025d8f8cb",
    "title": "读魏世家",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "亹亹谈先王，古今谁有得。",
      "施为虽绪馀，要在情不匿。",
      "嗟彼三代后，沦胥入战国。",
      "翟璜闻一言，惭俯惭李克。",
      "论材称权衡，轻重无物惑。",
      "吾心能如此，乃可任人责。"
    ]
  },
  {
    "id": "2e89e4209243e63bc23fe9c20271bf47",
    "title": "夏日独居",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "晰晰池沼鯈，绿萍随下上。",
      "黳黳堂庑燕，白昼容俯仰。",
      "顾我亦晏如，环庐花药长。",
      "无材助太平，得地幸闲旷。",
      "稍涉千古书，日觉神明王。",
      "乘闲盼物情，自适忘外奖。",
      "涵濡覆载仁，谁废鱼丽唱。",
      "黄尘洮陇戍，黑雾荆衡饟。",
      "奔波喝道边，毕命营边障。",
      "吾此独何为，飞潜乐能飨。",
      "何时闻解严，慰彼西南望。",
      "当使少陵翁，得见廉颇将。"
    ]
  },
  {
    "id": "2e89e4209243e63b5eb12a38a2dd096c",
    "title": "堂上有遗膻",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "堂上有遗膻，堂下无聚蚁。",
      "但知嗜欲求，不必风雨至。",
      "客方笑营营，贪得故无几。",
      "安知万类中，趋舍忘彼己。",
      "天乎顾人寰，等是一时戏。",
      "受形巨细分，阽危后先尔。",
      "浸淫蚍蜉生，穴柱从此始。",
      "庄生亦知言，信矣当弃智。"
    ]
  },
  {
    "id": "2e89e4209243e63b9f41944830e0a89d",
    "title": "题吴长文得兰亭康相墓颜鲁公断碑",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "鲁公之忠旷世无，吾爱斯人何必书。",
      "九原寥寥不可诘，笔法仿佛精神馀。",
      "况公于艺自天纵，一字宜用千金摹。",
      "想当挥洒笑谈际，不复靳惜唯所须。",
      "山砠水险勇镵刻，照耀楚越连秦吴。",
      "百年兵火变陵谷，万里玉石埋榛芜。",
      "时平好事搜遗迹，穷极南北缘崎岖。",
      "耳闻目见略已尽，疑有断裂留樵渔。",
      "那知数尺翳尘土，洗涤近出都城居。",
      "松煤到纸觉飞动，气象磊落超钟虞。",
      "吴卿获此喜惊坐，朝昏把玩过明珠。",
      "携来赠客客为赋，爽迈远并前贤驱。",
      "自云感激得妙理，学入胜处繇勤劬。",
      "余闻书史羸蟠礴，意匠不为形骸拘。",
      "能将声利瓦砾弃，点画应手成璠玙。",
      "公遭乱世生死俱，见危授命真丈夫。",
      "俯仰兵刃犹簪裾，毫端妍丑骨睢盱。",
      "试怀局缩较精粗，体势岂暇烟云舒。",
      "区区技巧尚乃尔，欲鸣道德宜何如。",
      "嗟哉荒烟几日月，豪俊忽徙临庭除。",
      "由来始弃终见取，鉴裁谁敢欺锱铢。",
      "物微显晦亦有待，人生通塞无巧愚。",
      "寄谢纷纷驰骛徒，真伪枉以好恶诬。"
    ]
  },
  {
    "id": "2e89e4209243e63bbb581f20e530fa47",
    "title": "忘言",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "宋国旌孝子，东门毁以毙。",
      "楚王好细腰，后宫馁而殪。",
      "物情信可怜，徇外易生死。",
      "身存宠可夸，亡矣安所恃。",
      "吾今思彼哉，未足语释利。",
      "扰扰智惊愚，卑卑学阿世。",
      "吹嘘出虹蜺，顿挫入尘滓。",
      "爱憎虽人为，荣辱乃天使。",
      "恩无斯须怀，怨已塞天地。",
      "百年呼吸中，毫发谁豫己。",
      "适者默然窥，阴阳驱意气。",
      "始终本何有，一息累万世。",
      "由来适人适，宿昔多如此。",
      "喟余聊自欲，安得忘言士。"
    ]
  },
  {
    "id": "2e89e4209243e63b3e562b3f6d7d0d08",
    "title": "滕王阁感怀",
    "authorName": "王安国",
    "authorId": "2e89e4209243e63b3806734b708f3cf8",
    "dynasty": "宋",
    "content": [
      "滕王平日好追游，高阁依然枕碧流。",
      "胜地几经兴废事，夕阳偏照古今愁。",
      "城中树密千家市，天际人归一叶舟。",
      "极目烟波吟不尽，西山重迭乱云浮。"
    ]
  },
  {
    "id": "2e89e42092505ac2128dc53cc6cda07d",
    "title": "登楼吟",
    "authorName": "潘初",
    "authorId": "2e89e42092505ac2d1457b72d1457b72",
    "dynasty": "宋",
    "content": [
      "朝向蓬莱游，暮归蕊珠宿。偶然折断玉龙腰，降下凡间三十六。"
    ]
  },
  {
    "id": "2e89e4209266da96211ccdea9e2effcd",
    "title": "江郊旅舍",
    "authorName": "毛沧洲",
    "authorId": "2e89e4209266da96d1457b72d1457b72",
    "dynasty": "宋",
    "content": [
      "京旅江郊僻，楼居剩得清。",
      "柳风罗带袅，荷雨水银倾。",
      "日夜潮来去，东西山送迎。",
      "悠悠千古兴，吴越暮云平。"
    ]
  },
  {
    "id": "2e89e42092712f0123d9a835ef3a141d",
    "title": "过臞庵",
    "authorName": "赵师鲁",
    "authorId": "2e89e42092712f01d1457b72d1457b72",
    "dynasty": "宋",
    "content": [
      "竹木清华处，林亭曲折开。",
      "泉声经雨杂，石势学云颓。",
      "留客煮新茗，敲泥启旧醅。",
      "子猷去已久，信宿为谁来。"
    ]
  },
  {
    "id": "2e89e420927868d4cbe179b2865f5388",
    "title": "陈彦臣连静女案判词",
    "authorName": "王刚中",
    "authorId": "2e89e420927868d4aace49c7a3fb4fbf",
    "dynasty": "宋",
    "content": [
      "佳人才子两相宣，置福端由祸所基。",
      "永作夫妻谐汝愿，不劳钻穴隙相窥。"
    ]
  },
  {
    "id": "2e89e420927868d45d4b36abcbb5030b",
    "title": "滩石八阵图行",
    "authorName": "王刚中",
    "authorId": "2e89e420927868d4aace49c7a3fb4fbf",
    "dynasty": "宋",
    "content": [
      "我生孔明后，相望九百载。我想孔明贤，巍然伊吕配。",
      "奇谋勇略夸雄师，大节英风盖当代。木牛流马何足言，八阵遗踪千古在。",
      "我行已度瞿唐门，长滩石垒差参分。洪纤高下尺寸等，犹有当年节制存。",
      "四头八尾触处首，敌冲中央两皆救。握奇如枢运无穷，七纵七擒仍敢攻。",
      "规模黄帝已垂文，后来得者惟将军。唐宗李靖拾遗意，乐舞幡表徒缤纷。",
      "长江之上石蟠结，江波汹涌石不灭。使君何事遽刬除，一夜风雷吼天阙。",
      "明朝仍旧石纵横，神物护持人已惊。向来守蜀用此法，谁知石垒真金城。",
      "嗟乎孔明遇不遇，遇则刘公恢大度。国险地狭民力微，法出万全势未具。",
      "嗟乎孔明以此用于吴，长江内固魏可图。嗟乎孔明以此用于魏，扫平三分归一彗。",
      "只应所遇势不同，势既不同功亦异。嗟乎孔明之心如石坚，欲扶汉室还中原。",
      "事之不就则天耳，安肯俯首从曹袁。嗟乎孔明如生石不老，后世用兵无草草。",
      "忽然变作六花看，便失本真难按考。请观叠石韬机筹，江流东去自悠悠。",
      "英豪得此石外指，长与君王靖边垒。"
    ]
  },
  {
    "id": "2e89e420927868d4e607e1775beb26d2",
    "title": "弥牟镇孔明八阵图",
    "authorName": "王刚中",
    "authorId": "2e89e420927868d4aace49c7a3fb4fbf",
    "dynasty": "宋",
    "content": [
      "我稽八阵图，规模载方册。",
      "朅来镇西蜀，夔门观叠石。",
      "赋诗有数字，字字究来历。",
      "进涉汉州西，弥牟镇之北。",
      "平原列堆阜，滩石同一式。",
      "细思作者意，孔明有深策。",
      "高岸或为谷，滩石存遗迹。",
      "江海变桑田，平原犹可觅。",
      "故今两处存，千载必一得。",
      "再歌遂成篇，当有智者识。"
    ]
  },
  {
    "id": "2e89e420927aebeddb86e46318ce1e8c",
    "title": "挽忠烈刘侯",
    "authorName": "刘子实",
    "authorId": "2e89e420927aebedd1457b72d1457b72",
    "dynasty": "宋",
    "content": [
      "樵水孤军血战时，英雄失援最堪悲。",
      "那知惯把鲸鲵戮，到底翻为鸟鼠欺。",
      "堆垒誓当阴灭贼，崤陵休恨不全师。",
      "生封死庙男儿事，今有祠前堕泪碑。"
    ]
  },
  {
    "id": "2e89e420928a3961330b59e4afd2f2c1",
    "title": "题三山郡圃会稽亭",
    "authorName": "乔孝本",
    "authorId": "2e89e420928a3961d1457b72d1457b72",
    "dynasty": "宋",
    "content": [
      "元侯选胜重经营，地取圆心正且平。",
      "揆日募工逾再浃，创亭合乐落初成。",
      "面开西向缘忠孝，榜揭新封纪宠荣。",
      "隐隐湖山藏故国，漫漫烟水隔都城。",
      "低迷叠嶂回峰抱，缭绕芳丛列艳迎。",
      "台上临风共萧洒，花间梦蝶助凄清。",
      "枕流小槛攲前沼，散绮幽轩接后甍。",
      "旧景周环如有待，夕阳偏照似多情。",
      "萦纡碧沚通潮浦，左右修篁拂画楹。",
      "自昔甘棠虽足爱，会稽从此擅佳名。"
    ]
  },
  {
    "id": "2e89e4209290d8d0cb9cbd525c04f5f8",
    "title": "当途道中社",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "鹊信占新霁，朝暾起树东。",
      "春衫欺客冷，社瓮忆乡红。",
      "溪长杏花水，路蒸兰草风。",
      "午餐羹枸杞，扶弱有神功。"
    ]
  },
  {
    "id": "2e89e4209290d8d0b10045cbea13673d",
    "title": "清明",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "他乡逢冷食，故国隔长江。",
      "薄雨膏犹腻，落红香满腔。",
      "客游如梦醒，愁事被春降。",
      "正说扬州鹤，俄来雪一双。"
    ]
  },
  {
    "id": "2e89e4209290d8d064082bc0807429ff",
    "title": "桃园",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "草舍三家市，芦林半里城。",
      "滩乾去船涩，溪净露沙明。",
      "鸟迹不见过，蚌胎随处生。",
      "水心石人立，遥望似相迎。"
    ]
  },
  {
    "id": "2e89e4209290d8d09d66743d881e5899",
    "title": "简乡人丘同知舜臣",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "不爱一身死，以全千里生。",
      "群言更廉洁，此事甚分明。",
      "心白天应见，官卑自莫争。",
      "于公厚阴德，尚欲子孙荣。"
    ]
  },
  {
    "id": "2e89e4209290d8d0eedaa55551f6bf00",
    "title": "巧节",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "新凉溯晚风，一笑偶相同。",
      "有景如荒野，无云障太空。",
      "涓涓渠水绿，树树蓼花红。",
      "星会俄已过，风光叹转蓬。"
    ]
  },
  {
    "id": "2e89e4209290d8d008d014666a718dda",
    "title": "别方万里",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "异乡成邂逅，却是受恩深。",
      "白雪千丝发，青山一掬心。",
      "梦残横老泪，悲极辄高吟。",
      "此意都相似，钟期合铸金。"
    ]
  },
  {
    "id": "2e89e4209290d8d008d01466a443eef0",
    "title": "别方万里",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "门外桑干水，我行君尚留。",
      "话长见恨晚，情苦意如秋。",
      "此道今垂绝，何人可与谋。",
      "临行重分首，吾教尚多忧。"
    ]
  },
  {
    "id": "2e89e4209290d8d0b3b12fffffddad9f",
    "title": "明发鲁桥镇舟行",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "泗水阻小艇，孤汀恰水生。",
      "一炊云外熟，双棹雨中行。",
      "衣醭梅天润，蓬疏腊月清。",
      "江南稍有侣，鹊报晓来晴。"
    ]
  },
  {
    "id": "2e89e4209290d8d00ef5457fbf67f94a",
    "title": "重题吕梁洪",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "新安江最险，此险越艰难。",
      "乱石纷如错，涓流曲若环。",
      "危争分寸地，只在折旋间。",
      "何似平夷了，轻舟利往还。"
    ]
  },
  {
    "id": "2e89e4209290d8d0b54c01d3dc8c675c",
    "title": "月夜舟行晚发吕梁洪下近更馀到双沟",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "荧起长庚落，霁空秋意宽。",
      "水光涵月白，霜气挟风寒。",
      "舟取北为近，川流泗最安。",
      "雁声重嘹唳，莫是夜将阑。"
    ]
  },
  {
    "id": "2e89e4209290d8d0c928f11542fea21f",
    "title": "呈隆兴总管王都水友直",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "南朝旧名族，贵盛数诸王。",
      "亡国恨何极，馀生计尚长。",
      "风流豫章守，人物水曹郎。",
      "客里吟尤苦，秋江卧夕阳。"
    ]
  },
  {
    "id": "2e89e4209290d8d0c928f115583189f8",
    "title": "呈隆兴总管王都水友直",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "当日凤台下，鹿鸣同著鞭。",
      "鱼龙既悬绝，鸡犬竟难仙。",
      "危叶愁霜病，寒花纷晚妍。",
      "幽窗论旧事，客抱固凄然。"
    ]
  },
  {
    "id": "2e89e4209290d8d03b9802fa94fd4169",
    "title": "题乡友叶景星号洪堂因所居之村而名",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "心胸欲闳肆，意气要恢张。",
      "力可弘吾道，方能大此堂。",
      "帘开容燕入，庭阔受花香。",
      "于以警为学，非惟志故乡。"
    ]
  },
  {
    "id": "2e89e4209290d8d0a00acfd74839f89e",
    "title": "宁川道中口占",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "缓兀吟鞍去，鞭长袖里垂。",
      "烟分村远近，水见地高卑。",
      "风紧鸟飞疾，川寒鱼上迟。",
      "拥炉坐残雪，久已数归期。"
    ]
  },
  {
    "id": "2e89e4209290d8d033e9a5e869e8bb02",
    "title": "金陵上王焕卿提刑",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "英荡观风下帝旁，六条察吏立台霜。",
      "中原自古闻王猛，一道而今有范滂。",
      "园馆日和归燕乐，江城春透露桃香。",
      "公馀无限离骚兴，故许吟人拜下床。"
    ]
  },
  {
    "id": "2e89e4209290d8d081f31956ccf692b8",
    "title": "奥屯周卿提刑去年巡历绩溪回日有诗留别今依韵和呈",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "皇华曾为歙山留，笑杀扬人泛泛舟。",
      "偶话后天非定位，悬知此辈固清流。",
      "一灯雪屋虫声细，疋马晴川草色秋。",
      "倚杖儒宫桥下水，梦魂须忆旧来游。"
    ]
  },
  {
    "id": "2e89e4209290d8d0a0ab91503609ca60",
    "title": "枕上漫成",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "偶涉长江向北来，时寒江北较花迟。",
      "一春十日九风雨，百岁半生多别离。",
      "佛刹疏钟催客睡，酒楼戏鼓挠人诗。",
      "幽燕尚在黄云外，偻指何时是到期。"
    ]
  },
  {
    "id": "2e89e4209290d8d087d6cec563556583",
    "title": "次韵陈孝先制机论学",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "词章记览固虚文，兀坐枯禅亦异闻。",
      "万事当如炉上雪，一心莫起镜中云。",
      "知行互进方为学，理欲相参及早分。",
      "吾道但从平实看，求之空寂便纷纭。"
    ]
  },
  {
    "id": "2e89e4209290d8d0830bc9ec4405c2e9",
    "title": "山阳寄陈月观",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "匆匆分手向天涯，便忆高斋聚首时。",
      "绕榻图书春睡醒，一灯风雨夜谈迟。",
      "幽州此去三千里，行客当归六月期。",
      "窗枕那堪秋思澹，瀹茶细与说相思。"
    ]
  },
  {
    "id": "2e89e4209290d8d0c9be857a6debc722",
    "title": "舟中与安道手谈遣日",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "日长消困共枰棋，适兴何须苦用机。",
      "舟窄不妨眠对局，暑轻已觉汗沾衣。",
      "身如禅定一榻上，心似游丝千里飞。",
      "何似清吟发天籁，精神疏畅肉生肥。"
    ]
  },
  {
    "id": "2e89e4209290d8d0efde38144f415226",
    "title": "夜宿黄河",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "轻舟自挽上危滩，不见黄河古水津。",
      "天上三更下弦月，梦中万里异乡魂。",
      "苦无浊酒浇劳役，喜有清飙濯暑袢。",
      "晓起掀篷明望眼，蹇驴载鹊过前村。"
    ]
  },
  {
    "id": "2e89e4209290d8d06ac5290f266a65fd",
    "title": "车行济州道中即事",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "客里休歌行路难，未容归梦绕江南。",
      "荆筐蔽弩人媒雉，桃叶悬门女饭蚕。",
      "故国山河今尚在，残春道路暑先酣。",
      "新诗收拾中州事，归与乡人细细谈。"
    ]
  },
  {
    "id": "2e89e4209290d8d0a81980fa40560109",
    "title": "汶阳重九",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "烧灯才了客天涯，秋过重阳未到家。",
      "自叹满梳搔白发，不堪好酒对黄花。",
      "折腰肯使羞元亮，落帽多应罪孟嘉。",
      "寂寞汶阳溪上路，寒风拂柳晚阴斜。"
    ]
  },
  {
    "id": "2e89e4209290d8d07594537c9e2a4479",
    "title": "济州至鲁桥镇即事",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "过了潘郎一句诗，涂中风雨尚垂垂。",
      "少人耕处地最阔，多日阴时秋更悲。",
      "山向近来青淡淡，树因远看黑离离。",
      "鲁桥有水租船去，明眼先朝一片碑。"
    ]
  },
  {
    "id": "2e89e4209290d8d049dd70a1460c30b5",
    "title": "舟过桃源",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "前来不得由捷径，今日才能据要津。",
      "水趁晚潮势殊顺，岸陈秋绿迹相亲。",
      "因知客路无多日，喜到家时恰小春。",
      "晓绝淮流却扶杖，逢人便谓即乡人。"
    ]
  },
  {
    "id": "2e89e4209290d8d0aa4edca07cbcc901",
    "title": "维扬见陈孝先制机辱授馆因呈小诗见意",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "倦客秋帆归较迟，亦闻采藻鲁侯池。",
      "不烦下榻眠高士，宁复登楼卧小儿。",
      "病菊耐霜癯似我，寒风吹面鬓如丝。",
      "君非能出不能处，心事相同因得知。"
    ]
  },
  {
    "id": "2e89e4209290d8d0512bd16be82e1433",
    "title": "渡江至龙潭即事",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "败芦衰柳落江隈，才见黄云接亩堆。",
      "舟趁澜狂斜入浦，帆因风饱不依桅。",
      "青山数阅世兴废，白鸟静窥人去来。",
      "地暖江南未吹雪，小春天气正寻梅。"
    ]
  },
  {
    "id": "2e89e4209290d8d0fd60f406ee224cb9",
    "title": "竹筱村店肆笔",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "西望武昌东夏口，下窥铁瓮固依然。",
      "英雄争战几编史，狂客浮游一叶船。",
      "把酒临风怀古处，题诗记我过江年。",
      "谩言足迹半天下，未必诗名所在传。"
    ]
  },
  {
    "id": "2e89e4209290d8d009c1efddf4f6d80a",
    "title": "送宗人熙甫入都",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "栖栖我辈只如斯，壮矣如君百倍宜。",
      "若是胸襟合西豹，未应位置下丘迟。",
      "波涵雁影日欲落，霜净蝉枝风乱吹。",
      "一路尽皆怀古处，任城多有汉时碑。"
    ]
  },
  {
    "id": "2e89e4209290d8d09cff6d085cefbb34",
    "title": "呈金陵教授陈宜之钺前进士三人居慈湖",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "文物依然故燕园，扶持云是有师门。",
      "□花似醒醉夫梦，頖藻如招骚客魂。",
      "门户固缘太丘重，乡人素仰后山尊。",
      "曹溪一滴西江涨，欲乞开堂旧偈翻。"
    ]
  },
  {
    "id": "2e89e4209290d8d02320b42c9fec1f52",
    "title": "当涂轿行口占",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "笋舆咿轧乱山隈，拥鼻清吟当探梅。",
      "我已少知忧责少，人皆喜慰远乡回。",
      "树犹绿暗知霜薄，云渐红深欲雪来。",
      "自说江南好风景，江南尤更有奇才。"
    ]
  },
  {
    "id": "2e89e4209290d8d0e50ed81aa17fc7fb",
    "title": "金陵僦舟渡江至仪真登陆",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "风冷知日落，水宽得天多。",
      "金陵怀古句，绝唱是西河。"
    ]
  },
  {
    "id": "2e89e4209290d8d0e50ed81a16f862b5",
    "title": "金陵僦舟渡江至仪真登陆",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "寒波白似面，远岫劣于眉。",
      "江上无多作，淮南正要诗。"
    ]
  },
  {
    "id": "2e89e4209290d8d0e50ed81a39420351",
    "title": "金陵僦舟渡江至仪真登陆",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "事以诗书立，国惟仁义昌。",
      "当年衣带水，元不管兴亡。"
    ]
  },
  {
    "id": "2e89e4209290d8d0e50ed81ae89841d5",
    "title": "金陵僦舟渡江至仪真登陆",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "舟人忽惊问，春事已平分。",
      "江水浸钩月，晴空横疋云。"
    ]
  },
  {
    "id": "2e89e4209290d8d0e50ed81a39f3cbd6",
    "title": "金陵僦舟渡江至仪真登陆",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "风顺帆心饱，潮平棹尾收。",
      "拥书人自卧，一息到真州。"
    ]
  },
  {
    "id": "2e89e4209290d8d0e50ed81a09086c04",
    "title": "金陵僦舟渡江至仪真登陆",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "天围春涨阔，水展夕阳红。",
      "已是淮南客，常吟江左风。"
    ]
  },
  {
    "id": "2e89e4209290d8d0647847f85d115d7c",
    "title": "夜泊宿迁上流",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "旧国当年阔，暑风今日生。",
      "舟回溪几曲，人卧月三更。"
    ]
  },
  {
    "id": "2e89e4209290d8d0cd2444b0ad54aa08",
    "title": "景州道中",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "驿路车声软，斜晖雨脚收。",
      "柳阴家晓鹊，桑椹醉春鸠。"
    ]
  },
  {
    "id": "2e89e4209290d8d03f22903b7e47a602",
    "title": "宛平道中即事",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "惊心卵石碍，劈面老沙吹。",
      "越见天阔处，不见云尽期。"
    ]
  },
  {
    "id": "2e89e4209290d8d0e9c35b1d504369d9",
    "title": "旌德道中即事",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "天气才晴便不同，轻轻拂面有和风。",
      "溪边春事关心处，杨柳深青杏浅红。"
    ]
  },
  {
    "id": "2e89e4209290d8d017eb5bf0e59344ab",
    "title": "泾县琴台",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "石台突兀倚晴空，一带春江泻玉虹。",
      "千古佳名唤行客，骑鱼何处访琴公。"
    ]
  },
  {
    "id": "2e89e4209290d8d068d8dbb7ceb6f9e7",
    "title": "过江陵镇登秦申王坟读决策元功精忠粹德碑文有感近事而赋",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "力成和议得休兵，痛骂犹烦诸老生。",
      "拘执行人招覆灭，幸逃诛死罚殊轻。"
    ]
  },
  {
    "id": "2e89e4209290d8d0906c363b08afa7fd",
    "title": "宝应城北门外登崖散步",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "夹道繁阴千步强，支筇聊当踏春阳。",
      "野花不识兴亡事，故故撩人为送香。"
    ]
  },
  {
    "id": "2e89e4209290d8d0aa88d3c4435f17a0",
    "title": "风帆夜泛清河",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "风饱晴川十幅蒲，月明乘兴泛玻璃。",
      "舟人生路须加谨，却道今非比旧时。"
    ]
  },
  {
    "id": "2e89e4209290d8d000d89e936ef15e1e",
    "title": "舟次比屋",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "当年图上看中原，欲渡长淮梦断魂。",
      "今日绝淮载诗去，轻舟已自入桃源。"
    ]
  },
  {
    "id": "2e89e4209290d8d031166eec277d8eae",
    "title": "下邳永丰桥舟过其下有感",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "博浪沙中击副车，却来跪履受编书。",
      "欲从圯上寻黄石，今有何人孺子如。"
    ]
  },
  {
    "id": "2e89e4209290d8d00f2fb368082fd1c2",
    "title": "吕梁洪读宣和碑",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "水落石多舟去迟，乱河西渡读残碑。",
      "三亭二闸依然在，那得安流似旧时。"
    ]
  },
  {
    "id": "2e89e4209290d8d07c60bc82e98e5e4d",
    "title": "彭城有感",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "河边不见旧黄楼，绿暗荒城四月秋。",
      "风卷黄沙尘拂面，有人尚忆老坡不。"
    ]
  },
  {
    "id": "2e89e4209290d8d024e50e7fef517710",
    "title": "吊后山",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "生平不肯见王公，蒙被清吟道自尊。",
      "寂寞彭城非昔比，风流何处觅曾孙。"
    ]
  },
  {
    "id": "2e89e4209290d8d08bb1d9609d6dcb74",
    "title": "沛县道中",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "谩著青鞋过小湾，偶然清暑变轻寒。",
      "山行却似江南景，更有群鹅浴碧澜。"
    ]
  },
  {
    "id": "2e89e4209290d8d0e0d637fdfacdaaeb",
    "title": "汉高祖歌风台",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "击筑长歌意始真，斩蛇元是感乡人。",
      "大风不起人非昔，台下滔滔泗水春。"
    ]
  },
  {
    "id": "2e89e4209290d8d05a0f64a47bb26dd4",
    "title": "沛城北有伍员庙碑露立荒郊有感",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "吴若未亡齐未寒，辞人微意寓毫端。",
      "当时借为胥祠发，似诮诸人讣契丹。"
    ]
  },
  {
    "id": "2e89e4209290d8d08faaf87c20b36cd8",
    "title": "东行鱼台县界初闻莺",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "新绿阴阴夏气清，犊车穿入别村行。",
      "家山今隔几千里，始听春莺第一声。"
    ]
  },
  {
    "id": "2e89e4209290d8d03a4b797eadbac567",
    "title": "登鱼台读唐梁至金人碑有感",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "石台突兀镇荒云，废寺凄凉石有文。",
      "鲁国遗风无仿佛，矢鱼以后几纷纷。"
    ]
  },
  {
    "id": "2e89e4209290d8d0a755e95eaa448f53",
    "title": "明发鱼台至古城或云即旧济州未详",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "箕斗澄晖缺月升，茅花夹毂雪中行。",
      "晓风凛凛寒城冷，濠里荷钱无数生。"
    ]
  },
  {
    "id": "2e89e4209290d8d095bdbbc4ff117058",
    "title": "舟次耿山喜霁",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "晓来乘雨过留城，屈指徐州一百程。",
      "到得耿山程已半，云收特地放新晴。"
    ]
  },
  {
    "id": "2e89e4209290d8d05fe6e620d706a7da",
    "title": "向晓风顺挂帆",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "顽阴破处见秋空，十幅枯蒲饱晚风。",
      "惊得野凫连族起，蓼花两岸献生红。"
    ]
  },
  {
    "id": "2e89e4209290d8d0f1558327b5b63de8",
    "title": "睡中过彭城",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "惊残晓梦语啾啾，频唤移篙看石头。",
      "已过徐州元不觉，依前不得上黄楼。"
    ]
  },
  {
    "id": "2e89e4209290d8d076447d798ac49b5e",
    "title": "易舟泛邗沟有怀来涂",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "过得淮来便是家，沿流草树尚芳华。",
      "幽燕回首黄云外，想见寒风舞雪花。"
    ]
  },
  {
    "id": "2e89e4209290d8d04a64b9def4cf1e27",
    "title": "扬子桥",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "又撑舴艋下邗沟，霁色横空宿雨收。",
      "已入伊娄河里去，来朝稳稳饭真州。"
    ]
  },
  {
    "id": "2e89e4209290d8d08099ae2c01f2c057",
    "title": "登雨华台读马华国碑",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "寒江如梦夕阳斜，休笑诸贤误晋家。",
      "雨打风吹碑已泐，英辞空自雨天华。"
    ]
  },
  {
    "id": "2e89e4209290d8d0ac9c117813e72792",
    "title": "雨中晓行",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "马上鸡声黄叶村，拥衾人卧闭柴门。",
      "征裘尘土休烦洗，留取灯前看涴痕。"
    ]
  },
  {
    "id": "2e89e4209290d8d022a85f801ad4d7ff",
    "title": "入丛山隘见雪",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "天公有意相归程，晓起千峰照眼明。",
      "一白自能遮百丑，只疑风味太清生。"
    ]
  },
  {
    "id": "2e89e4209290d8d0cdaa0565ebecfa86",
    "title": "崇德道中",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "忽忆西窗昼掩扉，却缘残照水边归。",
      "杜陵夔府坡南海，都似西窗此夕晖。"
    ]
  },
  {
    "id": "2e89e4209290d8d05c3e8a867b97db09",
    "title": "上宣副定甫十二韵",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "建邺古都会，东南气势雄。",
      "宣流分汉使，礼乐有周公。",
      "自是通儒术，元非急治功。",
      "一江秋色外，九郡月明中。",
      "云泽遍田里，声华彻昊穹。",
      "藩方小盘薄，廊庙即舂容。",
      "力可安燕祚，学能传孔宗。",
      "经纶方寸起，勋德古人同。",
      "妄息五官寂，灵存万虑空。",
      "井寒那起浪，木静不惊风。",
      "定者心之主，行兮用以充。",
      "苍生望霖雨，宁久蛰泥龙。"
    ]
  },
  {
    "id": "2e89e4209290d8d07ed46f005f2c2700",
    "title": "车出范阳界望太行已不见",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "又别太行去，征衫浥泪班。",
      "仙游在北岳，骚兴满西山。",
      "世换碧如古，云收意似闲。"
    ]
  },
  {
    "id": "2e89e4209290d8d092770e2d7b0f7e7e",
    "title": "南园歌伤吴履斋旧景",
    "authorName": "汪梦斗",
    "authorId": "2e89e4209290d8d0d1457b72d1457b72",
    "dynasty": "宋",
    "content": [
      "寂寞南园今如此，主人一斥循州死。南园如此未足悲，宗周随歌黍离离。",
      "丞相当年坐黄阁，正是北兵渡荆鄂。不知宣阃有何功，却以钧轴逊狡童。",
      "丞相身谋固已失，坐此谋失亡人国。梅花岭外羁魂哀，蓟门降王亦再来。",
      "南园池馆不似旧，百花憔悴竹树瘦。不堪回首望钱塘，宫阙倾颓禁苑荒。",
      "鄙夫奸人如王蔡，又无惠卿才可爱。丞相有见非不长，而乃升之中书堂。",
      "我行南园泪雨下，不免寒心怒欲骂。不特要写平泉诗，更复要草连宫辞。",
      "呜呼吴丞相，手提双笔岩廊上。艺皇有训垂日星，非读书人毋用相。",
      "博饮好色不肖子，可以公台作边赏。履翁之计早出此，老骨不死椒花瘴。",
      "西湖一碧无片尘，南园花草千年春。"
    ]
  },
  {
    "id": "2e89e4209298234f23ea214c26838834",
    "title": "幽居杂兴",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "松桂小菟裘，山扉幽更幽。",
      "蜂王衙早晚，燕子社春秋。",
      "鬓秃难遮老，心宽不贮愁。",
      "年来把锄手，无复揖公侯。"
    ]
  },
  {
    "id": "2e89e4209298234f5a3697d8cd7a0e7a",
    "title": "新春",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "馀冻雪初干，初晴日骤暄。",
      "人心新岁月，春意旧乾坤。",
      "烟碧柳生色，烧青草返魂。",
      "东风无厚薄，随例到衡门。"
    ]
  },
  {
    "id": "2e89e4209298234ff118490df8fe9fa4",
    "title": "光霁阁晚望",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "一阁纳万象，危阑俯渺茫。",
      "白沙难认月，黄叶易为霜。",
      "宿鸟投烟屿，归樵趁野航。",
      "孤吟谁是伴，渔笛起沧浪。"
    ]
  },
  {
    "id": "2e89e4209298234fb3825f31a89ad989",
    "title": "兴福寺",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "为厌市喧杂，携诗来此吟。",
      "鸟声山路静，花影寺门深。",
      "楼阁庄严界，池塘清净心。",
      "松风亦好事，送客出前林。"
    ]
  },
  {
    "id": "2e89e4209298234fd3a7e97cddb6d127",
    "title": "夏晚江行",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "行尽山头路，江空带夕晖。",
      "风蝉声不定，水鸟影同飞。",
      "萧散乌藤杖，轻鬖白苎衣。",
      "试呼垂钓者，分我半苔矶。"
    ]
  },
  {
    "id": "2e89e4209298234f3d385c78edfd5b3c",
    "title": "修真院访崔道士",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "竹扉苍藓墙，林下小丹房。",
      "风定香烟直，月斜帘影长。",
      "瀹茶泉味别，点易露痕香。",
      "安得栖尘外，求师却老方。"
    ]
  },
  {
    "id": "2e89e4209298234fd96ad9a66d41ef0e",
    "title": "春游和胡叔芳韵",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "春光泼眼明，占胜得新亭。",
      "棠醉风扶起，柳眠莺唤醒。",
      "非无杯泛绿，安得鬓皆青。",
      "且事日为乐，歌声莫暂停。"
    ]
  },
  {
    "id": "2e89e4209298234f0d93367ae83ca91a",
    "title": "山亭避暑",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "怕碍清风入，丁宁莫下帘。",
      "地皆宜避暑，人自要趋炎。",
      "竹色水千顷，松声风四檐。",
      "此中有幽致，多取未伤廉。"
    ]
  },
  {
    "id": "2e89e4209298234ff1446b6e41a2d2dc",
    "title": "三山旅夜",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "独坐本无况，凄凉更旅中。",
      "槛低檐碍月，窗破纸吟风。",
      "邻馆笛三弄，谯楼鼓二通。",
      "半觞聊自适，新荔擘轻红。"
    ]
  },
  {
    "id": "2e89e4209298234fe1c9fe7e6beb6caf",
    "title": "枕上偶成",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "长夜更难晓，天寒吟思清。",
      "梦魂山馆枕，灯影雪窗檠。",
      "守拙疏生理，安贫识世情。",
      "凄风响檐竹，岂是不平声。"
    ]
  },
  {
    "id": "2e89e4209298234fcec1a028360fb2a1",
    "title": "泊白沙渡",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "日暮片帆落，渡头生暝烟。",
      "与鸥分渚泊，邀月共船眠。",
      "灯影渔舟外，湍声客枕边。",
      "离怀正无奈，况复听啼鹃。"
    ]
  },
  {
    "id": "2e89e4209298234ffa7c5c2b66853847",
    "title": "夜话无上人房",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "蒲团一榻上，坐到夜将分。",
      "窗月灯昏见，岩泉雨歇闻。",
      "茶瓯胜饮酒，禅语当论文。",
      "只恐红尘迹，涴师松下云。"
    ]
  },
  {
    "id": "2e89e4209298234f29f144103917ed7b",
    "title": "独坐",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "寒斋淡无味，孤坐思悠悠。",
      "时事三缄口，年光一转头。",
      "有书遮老眼，无药疗闲愁。",
      "假使丹心在，衰迟也合休。"
    ]
  },
  {
    "id": "2e89e4209298234f9b1634ad7db6a65c",
    "title": "春日",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "韶光今几许，我欲问流莺。",
      "花影扫不去，草根锄又生。",
      "心空诸妄息，身老万缘轻。",
      "正是春风好，幽兰不肯争。"
    ]
  },
  {
    "id": "2e89e4209298234fc2cbe53aa154e9b3",
    "title": "晓行山间",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "出门谁是伴，只约瘦藤行。",
      "一二里山径，两三声晓莺。",
      "乱峰相出没，初日乍阴晴。",
      "僧舍在何许，隔林钟磬清。"
    ]
  },
  {
    "id": "2e89e4209298234f65636664d35353c9",
    "title": "山间次季芳",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "好山多在眼，尘事少关心。",
      "风竹有声画，石泉无操琴。",
      "许猿分野果，留鹤守云林。",
      "不是闲边客，谁来此地吟。"
    ]
  },
  {
    "id": "2e89e4209298234f290789d9b1c1277e",
    "title": "春感",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "春光元自好，我却为春愁。",
      "但见柳青眼，不知人白头。",
      "一身浮似寄，百岁去如流。",
      "赖有芳樽在，花前日醉游。"
    ]
  },
  {
    "id": "2e89e4209298234f830f919c6b76e4a1",
    "title": "春晓园中",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "绿阴留我立，清晓小阑东。",
      "林外一鸠雨，柳边双燕风。",
      "吟怀愁渺渺，春事去匆匆。",
      "莫恨芳菲尽，葵榴花又红。"
    ]
  },
  {
    "id": "2e89e4209298234f8b848827ef0c93f3",
    "title": "溪行",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "春暖溪西路，行吟又几回。",
      "水清明白鹭，花落失青苔。",
      "云过日吞吐，树摇风往来。",
      "渔歌听未了，欲去又徘徊。"
    ]
  },
  {
    "id": "2e89e4209298234fae1a97406bd131b5",
    "title": "除夜约张梅境饮",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "今日又除夕，君能为我来。",
      "烛光红照席，酒浪绿摇杯。",
      "腊带愁吟去，春随笑脸回。",
      "相看俱健在，莫管岁华催。"
    ]
  },
  {
    "id": "2e89e4209298234f449552c654035227",
    "title": "初夏访刘道士",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "白云随杖履，伴我到山房。",
      "暑薄疑天别，林深见路长。",
      "术芝皆道味，花竹亦诗香。",
      "更待荷花后，来分半榻凉。"
    ]
  },
  {
    "id": "2e89e4209298234f19ac4bb790653a3d",
    "title": "春行",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "东风物物新，花外步清晨。",
      "蕉叶卷舒雨，鸠声问答春。",
      "园林三月景，诗酒百年身。",
      "试数交游侣，如今有几人。"
    ]
  },
  {
    "id": "2e89e4209298234f00c513278a02982d",
    "title": "孤标上人留宿",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "山僧留我宿，我亦似山僧。",
      "香茗半瓯雪，寒齑一箸冰。",
      "廊风响黄叶，壁雨暗青灯。",
      "参透诗三昧，何须契一乘。"
    ]
  },
  {
    "id": "2e89e4209298234ff657d11ae726f4f2",
    "title": "秋晚",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "暮色入江郊，霜风两鬓毛。",
      "笛声吹月落，诗兴挟秋高。",
      "谢绝南柯蚁，留连左手螯。",
      "孤灯竹窗底，危坐一歌骚。"
    ]
  },
  {
    "id": "2e89e4209298234f2ad945ef909d645c",
    "title": "李修伯山居",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "俗子自不到，幽扉何必扃。",
      "苔衣和月卧，山雨杂泉听。",
      "有发徒斑白，无名入汗青。",
      "未应闲此事，尚可扫玄经。"
    ]
  },
  {
    "id": "2e89e4209298234f2ad945ef3c329268",
    "title": "李修伯山居",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "寒灯几拨尽，借问夜何其。",
      "旧梦青灯在，新愁白发知。",
      "昔为三绕鹊，今作五藏龟。",
      "多谢梅梢月，留人得睡迟。"
    ]
  },
  {
    "id": "2e89e4209298234f40fb2bd73525b9d5",
    "title": "道逢过军投宿山寺",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "穷途欲焉往，薄暮此相投。",
      "蟋蟀数声雨，芭蕉一寺秋。",
      "乡关来枕畔，时事上眉头。",
      "长叹为僧好，今逢更说愁。"
    ]
  },
  {
    "id": "2e89e4209298234fa6e072b5edb50cb2",
    "title": "述怀",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "不敢尤人敢怨天，愁来觅酒醉来眠。",
      "五穷有鬼遍相虐，九转无丹别自全。",
      "游食惧违新下令，力耕苦乏旧存田。",
      "灵台坐受忧兵触，荏苒霜华剥鬓玄。"
    ]
  },
  {
    "id": "2e89e4209298234fe38805a6acba492a",
    "title": "春晓雨",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "破晓檐花未放乾，披衣和梦倚阑干。",
      "酿成苔晕地犹湿，老尽莺声风正寒。",
      "无客醉敲金镫响，有人睡怯翠衾单。",
      "牡丹一夜成消瘦，下却珠帘不忍看。"
    ]
  },
  {
    "id": "2e89e4209298234f6d1554ff743ae6b0",
    "title": "西湖图",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "两袖春风一杖藜，等闲踏破柳桥西。",
      "云开远嶂碧千叠，雨过落花红半溪。",
      "青旆有情邀我醉，黄莺无恨为谁啼。",
      "东城正在桃林外，多少游人逐马蹄。"
    ]
  },
  {
    "id": "2e89e4209298234fb3f12ef094baa898",
    "title": "隐怀",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "样不趋时合便休，都将往事付东流。",
      "眼看浮世自今古，迹与孤云同去留。",
      "泉石定非骑马路，功名不上钓鱼舟。",
      "有时但得句无问，只与渔歌互唱酬。"
    ]
  },
  {
    "id": "2e89e4209298234f944526fb65d0c8d9",
    "title": "游凤栖寺",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "十载重游古凤栖，莲宫新绕绿杨堤。",
      "欲谈世事佛无语，不管客愁禽自啼。",
      "苔滑空廊妨散步，尘昏老壁失留题。",
      "僧家田地邻家种，菜甲春风绿满畦。"
    ]
  },
  {
    "id": "2e89e4209298234f140f4c9d779d5f3f",
    "title": "渔浦晚秋旅怀",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "西风吹梦越中游，剪剪轻寒入短裘。",
      "雁字不将乡信写，蛩声空和旅吟愁。",
      "邮亭冷雨孤灯夜，渔市斜阳一笛秋。",
      "是处山川即吾土，仲宣何用怯登楼。"
    ]
  },
  {
    "id": "2e89e4209298234fe0719045953d158b",
    "title": "泊舟严滩",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "天色微茫入暝钟，严陵滩上系孤篷。",
      "水禽与我共明月，芦叶同谁吟晚风。",
      "隔浦人家渔火外，满江愁思笛声中。",
      "云开休望飞鸿影，身即天涯一断鸿。"
    ]
  },
  {
    "id": "2e89e4209298234fa04b3a6076a027ea",
    "title": "题永嘉梦草堂",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "留得斯堂万古名，江山不敢闭英灵。",
      "池光曾染吟边墨，草色犹如梦里青。",
      "南浦诗香流未歇，东家魂冷唤难醒。",
      "当时园柳俱尘迹，惟有鸣禽尚可听。"
    ]
  },
  {
    "id": "2e89e4209298234f761110a4bbef217e",
    "title": "连城春夜留别张建溪",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "飞絮游丝客子心，连城那忍遽分襟。",
      "青灯应见诗情苦，浊酒不如交味深。",
      "一榻暖风栖竹屋，半阑淡月立花阴。",
      "离怀今夜先收拾，尽付明朝马上吟。"
    ]
  },
  {
    "id": "2e89e4209298234fdd628e8fe09c124d",
    "title": "夜坐",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "匹马平生汗漫游，如今寂寞老林楸。",
      "小窗半夜青灯雨，幽树一庭黄叶秋。",
      "懒看世情宁睡去，怕伤时事莫吟休。",
      "寒蛩可是知人意，未到莎根只说愁。"
    ]
  },
  {
    "id": "2e89e4209298234f19ac4bb7fa0521bf",
    "title": "春行",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "短帽轻衫步履迟，微暄天气乍晴时。",
      "池融嫩碧消残冻，春剪新红缀旧枝。",
      "岚翠滴衣堪入画，禽声到耳足供诗。",
      "东风苦欲招人醉，频掉桥西卖酒旗。"
    ]
  },
  {
    "id": "2e89e4209298234fa3420f10010d8b7a",
    "title": "初冬",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "林叶新经数夜霜，地炉独拥一山房。",
      "尘书邀我共高阁，浊酒劝人归醉乡。",
      "费省家贫还似富，身闲日短亦如长。",
      "梅花苦欲催吟兴，又破梢头半点香。"
    ]
  },
  {
    "id": "2e89e4209298234fcb5c02744172fa06",
    "title": "东粤庙",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "颓阑斜照网蛛丝，陈迹凄凉万古悲。",
      "柘水尚鸣亡国怨，山松曾见受封时。",
      "碑因苔蚀无完字，城为田侵失旧基。",
      "当日东瓯知几战，如今赢得一荒祠。"
    ]
  },
  {
    "id": "2e89e4209298234fbecf0a0a175b2628",
    "title": "岁暮",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "颜不常朱鬓易斑，流光难驻两跳丸。",
      "一年又是等闲过，百岁只消如此看。",
      "把酒何曾长在手，种桃能得几凭栏。",
      "痴人醉梦不知醒，日夜双眉抵死攒。"
    ]
  },
  {
    "id": "2e89e4209298234fd2c0f295d351069d",
    "title": "闲居漫赋",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "纷纷裘马走红尘，赖得闲边可著身。",
      "商岭定无屠狗客，云台岂有钓鱼人。",
      "溪山萧散青芒履，风月夷犹乌角巾。",
      "万事如棋君看取，一番局面一番新。"
    ]
  },
  {
    "id": "2e89e4209298234f0d15ca1dd38e125e",
    "title": "三峰寺",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "寂寞烟林噪乱鸦，青鞋步入野僧家。",
      "云深不碍钟声出，日转还移塔影斜。",
      "廊下蜗黏沿砌藓，佛前蜂恋插瓶花。",
      "竹床纸帐清如水，一枕松风听煮茶。"
    ]
  },
  {
    "id": "2e89e4209298234fc5d17a5354a300d2",
    "title": "江头春日",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "风暖旗亭煮酒香，醉醒始悟是他乡。",
      "驾言行迈路千里，岂不怀归天一方。",
      "春事渐消莺语老，离愁偏胜柳丝长。",
      "无聊莫向城南宿，淡月梨花正断肠。"
    ]
  },
  {
    "id": "2e89e4209298234fcd02729d536906fb",
    "title": "次韵潘恕堂见寄",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "抱瓮区区老汉阴，空斋拥鼻日长吟。",
      "青山隔截市朝面，白发消磨豪杰心。",
      "书既无成休学剑，贵无可买耻言金。",
      "情知不入鸳鸾侣，赖有鸥盟尚可寻。"
    ]
  },
  {
    "id": "2e89e4209298234f18f4835856209bb3",
    "title": "初夏",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "一叶薰风带暑回，雨添浓翠暗庭槐。",
      "不随春去莺犹在，好竞时妆榴又开。",
      "剪尺旋栽新白苎，杯盘聊荐旧青梅。",
      "箧中敝扇投闲久，依旧团团入手来。"
    ]
  },
  {
    "id": "2e89e4209298234f1ea31cbc0d5643a8",
    "title": "闲吟初冬",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "一架琴书一笔床，杜门荏苒送年光。",
      "囊空尽可偿诗债，脚倦犹能入醉乡。",
      "既老菊花偏耐久，未开梅蕊已先香。",
      "眼边管领闲风景，不识人间更有忙。"
    ]
  },
  {
    "id": "2e89e4209298234fffe3985d20a5854f",
    "title": "奉和颇动游兴",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "节遇中和景渐暄，自摩倦眼望前村。",
      "雕锼花柳春无迹，沐浴山川雨有恩。",
      "忆昔踏青终日醉，如今垂白几人存。",
      "未应便作衰翁看，藉草犹堪倒一樽。"
    ]
  },
  {
    "id": "2e89e4209298234ff8b693e9bbbf0dca",
    "title": "夜饮赵园次徐君实韵",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "银台绛蜡泪成堆，四面轩窗尽放开。",
      "花影忽生知月到，竹梢微响觉风来。",
      "豪挥彩笔诗千首，醉倚红妆酒百杯。",
      "游玩未阑归未得，高城漏箭几相催。"
    ]
  },
  {
    "id": "2e89e4209298234f3af4fefca58de476",
    "title": "平章命",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "万甲蟠胸老气雄，将星光照海云东。",
      "声名宣尉裴中立，地步平章韩魏公。",
      "大纛高牙山水县，褒衣博带藻芹宫。",
      "书生端为斯文喜，俎豆先行军旅中。"
    ]
  },
  {
    "id": "2e89e4209298234fc12c83acb11a27dc",
    "title": "幽栖",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "鹤护松扉久不开，蒲团端坐思悠哉。",
      "故交只向梦中见，闲事不经心上来。",
      "双屐蹑云春采药，一筇拄月夜观梅。",
      "东风似见山童懒，自与幽人扫径苔。"
    ]
  },
  {
    "id": "2e89e4209298234f665efc024c2c4a31",
    "title": "读刘元城言行录",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "一扫权奸九十章，七州不惮历炎荒。",
      "黄粱富贵百年短，青史是非千载长。",
      "丞相虽存心已死，先生既葬骨犹香。",
      "向令铁汉常留在，天下何缘有靖康。"
    ]
  },
  {
    "id": "2e89e4209298234f25612fce29a42161",
    "title": "次李林居春晓游园",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "灭没晨曦弄淡晴，追随杖履竹间亭。",
      "花逢酒侣容先醉，柳见诗人眼剩青。",
      "三月光阴半流水，百年身世一浮萍。",
      "啼鹃只管催春去，不道衰翁已怕听。"
    ]
  },
  {
    "id": "2e89e4209298234f58062978c7dbf2ad",
    "title": "圣果院访忠上人不值",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "管领东风入杖藜，落梅香里已招提。",
      "苔痕一径白云湿，花影半窗红日低。",
      "欲见高僧聊尔耳，便乘馀兴去来兮。",
      "葛藤有话无人共，付与隔林幽鸟啼。"
    ]
  },
  {
    "id": "2e89e4209298234f505cd698c2dadfb4",
    "title": "山行",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "林梢初日弄阴晴，露浥溪花笑欲迎。",
      "涧暗只闻泉滴沥，山青剩见鹭分明。",
      "远峰忽转还如绕，险径徐行亦似平。",
      "莫谓诗成无与和，风篁也解作吟声。"
    ]
  },
  {
    "id": "2e89e4209298234f221050a9856f1675",
    "title": "秋夜次叶一山韵",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "自笑秋来似转蓬，偶然飞落过山中。",
      "一灯幽馆菊花雨，孤枕小楼梧叶风。",
      "涉世悠悠旋磨蚁，怀人杳杳寄书鸿。",
      "浮生何预光阴事，抵死相催作老翁。"
    ]
  },
  {
    "id": "2e89e4209298234fb499b034b5555bfc",
    "title": "杜鹃花得红字",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "愁锁巴云往事空，只将遗恨寄芳丛。",
      "归心千古终难白，啼血万山多是红。",
      "枝带翠烟深夜月，魂飞锦水旧东风。",
      "至今染出怀乡恨，长挂行人望眼中。"
    ]
  },
  {
    "id": "2e89e4209298234f5f948a2309860e2f",
    "title": "客中临归仍送游教谕",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "建括相望天一涯，快哉此地话襟期。",
      "芹边春暖几杯酒，门外月高千首诗。",
      "去去先生此休矣，栖栖游子暮何之。",
      "送行折了邮亭柳，归卧白云歌紫芝。"
    ]
  },
  {
    "id": "2e89e4209298234fd774d77d315a3141",
    "title": "自适",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "年来心迹两悠悠，若比孤云尽自由。",
      "既不贪荣安有辱，纵饶无乐亦何忧。",
      "一丝风月严陵钓，千里关山季子裘。",
      "到底行藏定谁是，试将心事问沙鸥。"
    ]
  },
  {
    "id": "2e89e4209298234f4b759abbc65250b1",
    "title": "永嘉秋夕",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "风战枯桐敲纸窗，拥裘无寐夜偏长。",
      "樵楼三鼓夜将午，云雁数声天正霜。",
      "寓世此身惊逆旅，宽怀何处不吾乡。",
      "江头风景日堪醉，酒美蟹肥橙橘香。"
    ]
  },
  {
    "id": "2e89e4209298234fec496d892e217c21",
    "title": "醉题斋壁",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "此是闲中安乐窝，从渠忙处为奔波。",
      "人心少似秋胡妇，世事多参春梦婆。",
      "但把功名齐蚁蛭，定无荣辱到渔蓑。",
      "醉乡境界偏宽阔，天地都归一浩歌。"
    ]
  },
  {
    "id": "2e89e4209298234f5884d9defdd68e04",
    "title": "客中遇乡友季芳远归省亲",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "河梁邂逅话襟期，猎猎西风透裌衣。",
      "酒脸未随红叶醉，乡心先逐白云飞。",
      "客中送客难为别，山上安山胡不归。",
      "借使家书君可寄，此间无复问庭帏。"
    ]
  },
  {
    "id": "2e89e4209298234f30155b4904b161eb",
    "title": "山人家",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "片云隔断嶂西峰，三两山花屋角红。",
      "几亩桑麻春社后，数家鸡犬夕阳中。",
      "拾薪涧底青裙妇，倚杖檐间白发翁。",
      "我亦愿来同隐者，种桃早晚趁东风。"
    ]
  },
  {
    "id": "2e89e4209298234fd333fe4e24771cf2",
    "title": "刘伯山寄隐",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "寄隐幽踪何处寻，春风十里薜萝深。",
      "青山不说是非事，黄鸟自赓长短吟。",
      "百折畏途休著脚，十分明月是知心。",
      "不应误放桃花出，惹得渔翁话古今。"
    ]
  },
  {
    "id": "2e89e4209298234f261cd0e787efd059",
    "title": "朱溪涧",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "路转峰回又一村，天寒大半掩柴门。",
      "云融山脊岚生翠，水嚼沙洲树出根。",
      "任拥重裘风亦冷，未投荒店月先昏。",
      "今宵只傍梅花宿，赢得清芬入梦魂。"
    ]
  },
  {
    "id": "2e89e4209298234f91e5fe5b64ac55da",
    "title": "丹山书堂",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "作室悬知要肯堂，而翁家学颇增光。",
      "一朝衿佩儒簪合，千古诗书屋壁香。",
      "鉴曲烟霞归羽馆，钟山风月落僧房。",
      "如何只揭精庐扁，解续斯文气燄长。"
    ]
  },
  {
    "id": "2e89e4209298234f649b5fe61309a511",
    "title": "闲中",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "敢咎章缝解误人，甘于闲处著闲身。",
      "腹中书在温仍熟，梦里诗成记不真。",
      "引鹤徐行三径晓，约梅同醉一壶春。",
      "今朝有喜谁知得，新换衔头号散民。"
    ]
  },
  {
    "id": "2e89e4209298234f61592f138d48d098",
    "title": "送云泉入山",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "薜萝丛里郁青青，别是幽栖一段清。",
      "水色山光皆画本，蝉声禽语亦吟情。",
      "人今不改衣冠古，道重方知富贵轻。",
      "为语俗交休见问，已从麋鹿订新盟。"
    ]
  },
  {
    "id": "2e89e4209298234f8e525d83289c1cff",
    "title": "冬暮小斋",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "布袜青鞋敝絮袍，松扉柴几小衡茅。",
      "云酣才酿臈三月，梅吐又横春一梢。",
      "炭为骤寒偏索价，酒因不饮懒论交。",
      "穷年兀兀从人笑，未用多方作解嘲。"
    ]
  },
  {
    "id": "2e89e4209298234fb9133a0eee86d846",
    "title": "宿南峰寺",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "禅房花木锁深幽，借与诗人信宿留。",
      "幡影分来半廊月，磬声敲破一林秋。",
      "僧偏好事能青眼，佛本无心亦白头。",
      "试问青松峰外鹤，闲边曾见几人游。"
    ]
  },
  {
    "id": "2e89e4209298234f1bc21a506cc6542f",
    "title": "岁朝",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "画角声中旧岁除，新年喜气满屠苏。",
      "阳和忽转冰霜后，元气更如天地初。",
      "晚色催诗归草梦，春光随笔上桃符。",
      "闭门贺客相过少，静对梅花自看书。"
    ]
  },
  {
    "id": "2e89e4209298234f307b5e21337dcf5a",
    "title": "春晓山行",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "风扫连阴作快晴，瘦筇伴我出山扃。",
      "路从初日红边过，人在野花香里行。",
      "古木殊无趋世态，幽禽懒作弄春声。",
      "棕鞋踏遍山南北，只与白云相送迎。"
    ]
  },
  {
    "id": "2e89e4209298234fe6ac45089acd0882",
    "title": "王廉使",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "鼻祖名高三谏官，耳孙玉立又台端。",
      "气增浙左霜威动，面带终南山色寒。",
      "揽辔肯教狼卧地，归班便合豸峨冠。",
      "公馀诗兴清于雪，细嚼梅花入肺肝。"
    ]
  },
  {
    "id": "2e89e4209298234f0233f788d6b61c7e",
    "title": "幽兴",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "不赋千钟赋一箪，天公有意养痴顽。",
      "书犹能看未曾老，诗亦莫吟方是闲。",
      "宽著庭除贪贮月，少栽竹树要观山。",
      "空阶两日无行迹，又上苔花几点斑。"
    ]
  },
  {
    "id": "2e89e4209298234fa06d111838c9a9d6",
    "title": "留槎阁寓感",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "俯仰乾坤为一嗟，西风原上夕阳斜。",
      "石麟已换延陵冢，银汉今无博望槎。",
      "前古英雄俱寂寞，黄昏灯火自諠哗。",
      "不惟人事年年改，近日灵洲水没沙。"
    ]
  },
  {
    "id": "2e89e4209298234f5fb3a272da0db8dc",
    "title": "题济川桥",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "十二阑干百尺台，登临洗尽眼中埃。",
      "沙痕长与水吞吐，桥影不妨船往来。",
      "两岸楼台随世换，四山图画自天开。",
      "槎边今古无穷思，都付西风酒一杯。"
    ]
  },
  {
    "id": "2e89e4209298234fdf9992e368e2f577",
    "title": "梅仙山",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "西都不知寿，安用独长年。",
      "纵有丹炉在，难吹汉火燃。"
    ]
  },
  {
    "id": "2e89e4209298234f2506fd5b03668eeb",
    "title": "萤火",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "微踪一腐草，霜重不禁秋。",
      "想悟浮生短，常为秉烛游。"
    ]
  },
  {
    "id": "2e89e4209298234f7fb521eb875ab84b",
    "title": "蜜蜂",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "酿成百花脾，聊尔了口腹。",
      "人知口中甘，谁料腹中毒。"
    ]
  },
  {
    "id": "2e89e4209298234f55422f136edcf851",
    "title": "观书自叹",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "皓首抱遗经，堪怜误一生。",
      "空共蠹虫饱，自作忍饥声。"
    ]
  },
  {
    "id": "2e89e4209298234f5138fff49df3bf03",
    "title": "吉水夜泊",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "入夜始维舟，黄芦古渡头。",
      "眠鸥知让客，飞过蓼花洲。"
    ]
  },
  {
    "id": "2e89e4209298234f7d3cfe8c8f97c91f",
    "title": "草",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "草枯根不死，春到又敷荣。",
      "独有愁根在，非春亦自生。"
    ]
  },
  {
    "id": "2e89e4209298234f779be5df467eb19b",
    "title": "百舌",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "花间报晓晴，巧弄百般声。",
      "未可嫌饶舌，犹胜雁不鸣。"
    ]
  },
  {
    "id": "2e89e4209298234f93fa572bf013be74",
    "title": "秋扇",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "人心有炎凉，我心无欢悲。",
      "箧中重自珍，会有薰风时。"
    ]
  },
  {
    "id": "2e89e4209298234f9028672ac801263b",
    "title": "访李延不值",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "白云满空山，山空人未归。",
      "拄杖莫敲门，恐惊白云飞。"
    ]
  },
  {
    "id": "2e89e4209298234f2a7e0d7a12fbd604",
    "title": "七夕",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "世上痴儿女，争趋乞巧筵。",
      "妇鸠甘抱拙，不谄鹊桥仙。"
    ]
  },
  {
    "id": "2e89e4209298234f9026704d24a34766",
    "title": "杨妃",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "三郎掩面马嵬坡，生死恩深可奈何。",
      "瘗土驿傍何足恨，潼关战处骨埋多。"
    ]
  },
  {
    "id": "2e89e4209298234ff91ed184d0d4290e",
    "title": "水墨海棠",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "不将翠袖卷纱红，怪得陈玄夺化工。",
      "想是太真春睡足，梦魂正在黑甜中。"
    ]
  },
  {
    "id": "2e89e4209298234f050112c60df22cc8",
    "title": "三月晦日与邵石诸友闲游东园分得空字",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "韶光收拾太匆匆，眼底浮花一扫空。",
      "留得数枝红药在，五更分付与东风。"
    ]
  },
  {
    "id": "2e89e4209298234f9197abc664e7d90a",
    "title": "年少春游",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "锦袍朱带玉花骢，着意追欢紫陌东。",
      "只道春风属杨柳，不知杨柳有秋风。"
    ]
  },
  {
    "id": "2e89e4209298234f6e61a121a71969c4",
    "title": "山间早春",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "小桃枝上认年华，随分红开一两花。",
      "将谓春风只城市，也吹春色到山家。"
    ]
  },
  {
    "id": "2e89e4209298234fded367a29cc83cd8",
    "title": "三月晦日",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "九十风光能有几，东风遽作远行人。",
      "樽前莫惜今朝醉，明日莺声不是春。"
    ]
  },
  {
    "id": "2e89e4209298234fa55b367d23fcc56b",
    "title": "高帝",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "未央前殿养亲时，想记当年俎上危。",
      "借问杯羹何等语，如今安用玉卮为。"
    ]
  },
  {
    "id": "2e89e4209298234f63a6512e643ad031",
    "title": "晚步",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "未暝先啼草际蛩，石桥暗度晚花风。",
      "归鸦不带残阳老，留得林梢一抹红。"
    ]
  },
  {
    "id": "2e89e4209298234fed03f2daa92e7c2b",
    "title": "春闺词",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "愁锁眉尖未肯消，何心更待两蛾娇。",
      "一春螺黛浑无用，付与东风染柳条。"
    ]
  },
  {
    "id": "2e89e4209298234fda99e0148092f939",
    "title": "山间秋夜",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "夜色秋光共一阑，饱收风露入脾肝。",
      "虚檐立尽梧桐影，络纬数声山月寒。"
    ]
  },
  {
    "id": "2e89e4209298234fdfac84c7ef7b6986",
    "title": "陈云岫爱骑驴",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "君不学少陵骑驴金华春，一生旅食长悲辛。又不学浪仙骑驴长安市，凄凉落叶秋风里。",
      "却学雪中骑驴孟浩然，冷湿银镫敲吟鞭。梅花溪上日来往，身迹懒散人中仙。",
      "有时清霜松下路，松风萧萧驴耳竖。据鞍傲兀四无人，牧子骑牛相尔汝。",
      "劝君但骑驴，行路稳，姑徐徐。九折畏途鞭快马，年来曾覆几人车。"
    ]
  },
  {
    "id": "2e89e4209298234fd46d5bb1f9a6ef87",
    "title": "新年",
    "authorName": "真山民",
    "authorId": "2e89e4209298234fd1457b72d1457b72",
    "dynasty": "宋",
    "content": [
      "妆点春光到眼边，冻消残雪暖生烟。",
      "杏桃催换新颜色，惟有寒梅花一年。"
    ]
  },
  {
    "id": "2e89e42092a2fbb2ad3e34ec82af51cd",
    "title": "参政谢公挽词其二",
    "authorName": "黄定",
    "authorId": "2e89e42092a2fbb2d1457b72d1457b72",
    "dynasty": "宋",
    "content": [
      "一自参机政，居然重本兵。",
      "尤优文与武，谥重敏兼荣。",
      "行矣跻三府，天乎梦两楹。",
      "鄱阳当日谶，端的付唐生。"
    ]
  },
  {
    "id": "2e89e42092a2fbb24e568fdc42158165",
    "title": "舍人崔公挽词",
    "authorName": "黄定",
    "authorId": "2e89e42092a2fbb2d1457b72d1457b72",
    "dynasty": "宋",
    "content": [
      "昭代培英俊，皇天独不仁。",
      "儒林埋鸑鷟，翰苑失麒麟。",
      "青史空遗字，黄麻半掩尘。",
      "惟馀忠荩语，分付义方人。"
    ]
  },
  {
    "id": "2e89e42092a2fbb24e568fdc4aa009c5",
    "title": "舍人崔公挽词",
    "authorName": "黄定",
    "authorId": "2e89e42092a2fbb2d1457b72d1457b72",
    "dynasty": "宋",
    "content": [
      "昔会钱同舍，钦闻玉润姿。",
      "公时尚萦服，我亦去持麾。",
      "再起风斯下，重来雾怯披。",
      "方图问奇字，抆泪赋哀词。"
    ]
  },
  {
    "id": "2e89e42092a2fbb29126eda0c1985f46",
    "title": "侍郎李公挽词",
    "authorName": "黄定",
    "authorId": "2e89e42092a2fbb2d1457b72d1457b72",
    "dynasty": "宋",
    "content": [
      "昭代论人物，如公实罕俦。",
      "行藏一无愧，才业两俱优。",
      "矜式新韦布，封章动冕旒。",
      "持荷簪笔地，犹想旧风流。"
    ]
  },
  {
    "id": "2e89e42092a2fbb29126eda04ec37103",
    "title": "侍郎李公挽词",
    "authorName": "黄定",
    "authorId": "2e89e42092a2fbb2d1457b72d1457b72",
    "dynasty": "宋",
    "content": [
      "吏绩今无匹，邦人合去思。",
      "筑堤防水患，振廪粒民饥。",
      "历历新安戒，洋洋近古诗。",
      "经纶曾未究，空有典刑遗。"
    ]
  },
  {
    "id": "2e89e42092a2fbb27eecc4488a1be70c",
    "title": "参政谢公挽词其一",
    "authorName": "黄定",
    "authorId": "2e89e42092a2fbb2d1457b72d1457b72",
    "dynasty": "宋",
    "content": [
      "落落朋良会，千龄际遇难。",
      "鸡香初坐帐，獬豸即峨冠。",
      "自抗囊封疏，长开黼座颜。",
      "西枢东府事，施设未全殚。"
    ]
  },
  {
    "id": "2e89e42092ad1f28f861f034680e0eb0",
    "title": "赋玉岩",
    "authorName": "赵希融",
    "authorId": "2e89e42092ad1f28d1457b72d1457b72",
    "dynasty": "宋",
    "content": [
      "君不见陶令门前栽五柳，聊为折腰辞五斗。归来三径足欢娱，琴书得趣人谁有。",
      "又不见和靖卜筑临西湖，湖山胜景天下无。至今疏影横斜句，人与梅花共清癯。",
      "古来逸士皆如此，一节纯全能终始。三叹古风挽莫回，幸有玉岩人足比。",
      "二十馀年养浩深，厌居朝市入山林。此身出处无非道，忧世谁知一寸心。",
      "愧予朱墨尘埃里，恨不岩前濯清泚。想象入室芝兰馨，有□清庙遗音美。",
      "闻说当年赠监书，蒲公之见特其粗。要知命义吾儒事，愿学同游周邵苏。"
    ]
  },
  {
    "id": "2e89e42092ad9523a651cde94cef0f04",
    "title": "昭孝道院",
    "authorName": "赵菊庄",
    "authorId": "2e89e42092ad9523d1457b72d1457b72",
    "dynasty": "宋",
    "content": [
      "云深户不开，竹屋两三间。",
      "野水浸官渡，低墙出远山。",
      "绝荤如鹤瘦，习懒惯童顽。",
      "我亦皈真者，来公半日闲。"
    ]
  },
  {
    "id": "2e89e42092b0813d403ffdd637053fbd",
    "title": "题濮公仙洞",
    "authorName": "柳伯达",
    "authorId": "2e89e42092b0813dd1457b72d1457b72",
    "dynasty": "宋",
    "content": [
      "昔人何人占弋山，波光岚翠照淮湾。",
      "佩兰隐者今何在，炼石仙人去不还。",
      "绿水渡头空自急，白云岭上至今闲。",
      "高峰张令祠边望，古息荒城半草间。"
    ]
  },
  {
    "id": "2e89e42092b5227ae71db15a21bb7973",
    "title": "军山",
    "authorName": "张显",
    "authorId": "2e89e42092b5227ad1457b72d1457b72",
    "dynasty": "宋",
    "content": [
      "乱石如群羊，合沓千里奔。",
      "军山屹当前，盘踞作虎蹲。",
      "巨镇压坤维，层巅白云屯。",
      "下瞰大溪流，三尺清不浑。",
      "舟人落风帆，系缆前山根。",
      "我欲摘星斗，悬崖那可扪。"
    ]
  },
  {
    "id": "2e89e42092b7a29fa2c0fb186d5bbd87",
    "title": "题画山水扇",
    "authorName": "明不亏",
    "authorId": "2e89e42092b7a29fd1457b72d1457b72",
    "dynasty": "宋",
    "content": [
      "淋漓戏墨堕毫端，雨湿溪山作小寒。",
      "家在严陵滩上住，风烟不是梦中看。"
    ]
  },
  {
    "id": "2e89e42092b7a29f1376e5869c76443d",
    "title": "绝句",
    "authorName": "明不亏",
    "authorId": "2e89e42092b7a29fd1457b72d1457b72",
    "dynasty": "宋",
    "content": [
      "故乡深落落霞边，雁断鱼沉二十年。",
      "写尽彩笺无寄处，洞庭湖水阔于天。"
    ]
  },
  {
    "id": "2e89e42092c063b4846e0c231bcab0c1",
    "title": "赤松观",
    "authorName": "赵肃远",
    "authorId": "2e89e42092c063b4d1457b72d1457b72",
    "dynasty": "宋",
    "content": [
      "入门苍翠合，地暖不知冬。",
      "羊化屋头石，鹤归山下松。",
      "溪清云影动，碑老藓痕封。",
      "帝者师何在，清游未许从。"
    ]
  },
  {
    "id": "2e89e42092c063b40fe9c22023491b73",
    "title": "双溪寺用张令韵",
    "authorName": "赵肃远",
    "authorId": "2e89e42092c063b4d1457b72d1457b72",
    "dynasty": "宋",
    "content": [
      "重来寻野兴，淡月半松林。",
      "一寺俨如昨，双溪清到今。",
      "乱馀僧改貌，秋老客惊心。",
      "自觉身如寄，山林滋味深。"
    ]
  },
  {
    "id": "2e89e42092c063b4b039d37d370b8da3",
    "title": "多景楼",
    "authorName": "赵肃远",
    "authorId": "2e89e42092c063b4d1457b72d1457b72",
    "dynasty": "宋",
    "content": [
      "露滴甘泉事已休，欲穷多景漫登楼。",
      "云收北固千帆雨，雁带南淮万里秋。",
      "夜色和愁迷古渡，天风吹恨到神州。",
      "青山尚在英雄老，休说兴亡忆旧游。"
    ]
  },
  {
    "id": "2e89e42092c063b462601e6c692b2f25",
    "title": "岳王坟",
    "authorName": "赵肃远",
    "authorId": "2e89e42092c063b4d1457b72d1457b72",
    "dynasty": "宋",
    "content": [
      "来吊英雄骨尚香，一抔黄土当封疆。",
      "自从驻跸来吴会，谁更提兵入洛阳。",
      "殡阁有灯秋树暗，隧碑无字雨苔荒。",
      "寒鸦不识当时事，犹恋栖霞噪晓霜。"
    ]
  },
  {
    "id": "2e89e42092c063b47c322cfdcb03dab5",
    "title": "中秋西桥饮酒和卢申之韵",
    "authorName": "赵肃远",
    "authorId": "2e89e42092c063b4d1457b72d1457b72",
    "dynasty": "宋",
    "content": [
      "翠蘋风起落残红，秋月正圆秋气中。",
      "但怪肩吾轮桂长，未容文举酒樽空。",
      "帆归南浦潮回北，人散西桥斗转东。",
      "乌鹊高飞惊远目，误疑天际有来鸿。"
    ]
  },
  {
    "id": "2e89e42092c063b499d4a7e35eb83d08",
    "title": "冬夜偕徐敬室自白石归",
    "authorName": "赵肃远",
    "authorId": "2e89e42092c063b4d1457b72d1457b72",
    "dynasty": "宋",
    "content": [
      "落叶溪边卸小舠，似游赤壁步临皋。",
      "溪声忽静霜将下，山意生寒月正高。",
      "举世梦酣庄氏蝶，此时心在屈平骚。",
      "梅花雅有幽期旧，特地吹香满客袍。"
    ]
  },
  {
    "id": "2e89e42092c063b46aad3f18da6d6fbf",
    "title": "杨妃菊",
    "authorName": "赵肃远",
    "authorId": "2e89e42092c063b4d1457b72d1457b72",
    "dynasty": "宋",
    "content": [
      "元是马嵬山下魄，脱胎今复对西风。",
      "当时若使三郎见，又自东篱召入宫。"
    ]
  },
  {
    "id": "2e89e42092db0c7a6a43a25ae3f1b7eb",
    "title": "游洞霄",
    "authorName": "汪立中",
    "authorId": "2e89e42092db0c7ad1457b72d1457b72",
    "dynasty": "宋",
    "content": [
      "洞天福地萃名山，我喜登临昔所悭。",
      "五殿香严如在帝，九山青锁若为关。",
      "岩前鸣凤当年事，野外骧龙反掌间。",
      "自顾武夷香火吏，真祠梦想不容攀。"
    ]
  },
  {
    "id": "2e89e42092db0c7a3423875b127df041",
    "title": "题宝方洞",
    "authorName": "汪立中",
    "authorId": "2e89e42092db0c7ad1457b72d1457b72",
    "dynasty": "宋",
    "content": [
      "篮舆郊上绿阴迷，七十一峰云际齐。",
      "我住四窗夸胜境，今观八洞恍真栖。",
      "碧簪挺特地如拔，乳窦玲珑步可携。",
      "千里客愁为销尽，茶香书外好莺啼。"
    ]
  },
  {
    "id": "2e89e42092db0c7a23808062769970b3",
    "title": "甲戌廷对后到洞霄丙戌假守新安又得寄径成诗纪游",
    "authorName": "汪立中",
    "authorId": "2e89e42092db0c7ad1457b72d1457b72",
    "dynasty": "宋",
    "content": [
      "忆昔寻幽兴未终，重来洞府访仙翁。",
      "十年尘世身将隐，千年华阳路暗通。",
      "山水只如前日好，松杉似与老人同。",
      "明朝又入黄尘去，回首青山一梦中。"
    ]
  },
  {
    "id": "2e89e42092f1aa4f2ce527b89c9d5493",
    "title": "亦爱堂",
    "authorName": "童宗说",
    "authorId": "2e89e42092f1aa4fd1457b72d1457b72",
    "dynasty": "宋",
    "content": [
      "吾家小院千里驹，眉宇照人自秀整。",
      "平生尚友康山陶，拔俗翩翩有高骋。"
    ]
  },
  {
    "id": "2e89e42092f4e71a33e468e71f39881d",
    "title": "南峰庵",
    "authorName": "赵不群",
    "authorId": "2e89e42092f4e71ad1457b72d1457b72",
    "dynasty": "宋",
    "content": [
      "庵枕青溪四面山，炉烟未断日初残。",
      "高僧丈室修然静，案上楞严久不看。"
    ]
  },
  {
    "id": "2e89e42092f81e82588ab7b355187024",
    "title": "寂光寺",
    "authorName": "王献臣",
    "authorId": "2e89e42092f81e82d1457b72d1457b72",
    "dynasty": "宋",
    "content": [
      "霸业何劳问废兴，前人楼阁后人登。",
      "海山有籍归真主，云物无情属野僧。",
      "饮鹿澄潭环细浪，啼猿拱木网寒藤。",
      "纷华不见旧时事，惟有禅龛空报澄。"
    ]
  },
  {
    "id": "2e89e42092f81e824320ec6bd915af0d",
    "title": "天开岩",
    "authorName": "王献臣",
    "authorId": "2e89e42092f81e82d1457b72d1457b72",
    "dynasty": "宋",
    "content": [
      "觉皇普照黄金宅，西有峰峦插空碧。",
      "地灵不放幽境开，都把云萝锁顽石。"
    ]
  },
  {
    "id": "2e89e42092f81e828d3aede61a495553",
    "title": "麻姑坛",
    "authorName": "王献臣",
    "authorId": "2e89e42092f81e82d1457b72d1457b72",
    "dynasty": "宋",
    "content": [
      "我佩绿绮琴，独上麻姑坛。",
      "七弦试拂拭，一天星斗寒。",
      "仙子为我来，降语五云端。",
      "世人知音少，君今休要弹。"
    ]
  },
  {
    "id": "2e89e42092f81e827016d73d5f1afe13",
    "title": "澄虚阁",
    "authorName": "王献臣",
    "authorId": "2e89e42092f81e82d1457b72d1457b72",
    "dynasty": "宋",
    "content": [
      "此地留仙灶，仙人去何早。",
      "一粒药初成，空山绝灵草。",
      "灶傍五色土，令人百病好。",
      "况复饵丹人，朱颜几时老。"
    ]
  },
  {
    "id": "2e89e42092f81e82eac82bc66587abdc",
    "title": "泗州山",
    "authorName": "王献臣",
    "authorId": "2e89e42092f81e82d1457b72d1457b72",
    "dynasty": "宋",
    "content": [
      "大石小石皆罗列，造化安排非人设。覆者如轩深者洞，方者如屏平者席。",
      "可以安尊罍，可以横琴瑟。天边乌兔眼前飞，海上波澜掌中白。"
    ]
  },
  {
    "id": "2e89e4209310fb3316d82ea213b35638",
    "title": "题范宽临流独坐图",
    "authorName": "何权",
    "authorId": "2e89e4209310fb33d1457b72d1457b72",
    "dynasty": "宋",
    "content": [
      "茅堂结构背江干，日日爱看江上山。",
      "箕踞盘陀吟未稳，不知身在画图间。"
    ]
  },
  {
    "id": "2e89e420931fcbe6bfa5d48693fbe5fd",
    "title": "滴翠轩",
    "authorName": "马亮",
    "authorId": "2e89e420931fcbe62ba59664afdec700",
    "dynasty": "宋",
    "content": [
      "高阁登临暑气空，绿槐蝉噪咽清风。",
      "我今到此须怀感，多少行人道路中。"
    ]
  },
  {
    "id": "2e89e42093203edc9905eb4373d04fae",
    "title": "赠李端履",
    "authorName": "马光祖",
    "authorId": "2e89e42093203edcd1457b72d1457b72",
    "dynasty": "宋",
    "content": [
      "太守忧民只寸心，按行安得百其身。",
      "烦君为我家家问，要使重崖处处春。"
    ]
  },
  {
    "id": "2e89e42093203edc9905eb43fca1624e",
    "title": "赠李端履",
    "authorName": "马光祖",
    "authorId": "2e89e42093203edcd1457b72d1457b72",
    "dynasty": "宋",
    "content": [
      "倚门稚子灶头妻，有米无钱相对啼。",
      "为把青蚨济艰苦，莫教穷谷有饥黎。"
    ]
  },
  {
    "id": "2e89e42093203edc9905eb43c975d5e7",
    "title": "赠李端履",
    "authorName": "马光祖",
    "authorId": "2e89e42093203edcd1457b72d1457b72",
    "dynasty": "宋",
    "content": [
      "办得钱来直是难，钱钱要使及茕鳏。",
      "莫教散入他人手，减百抽分或细奸。"
    ]
  },
  {
    "id": "2e89e42093203edc9905eb43bcd32636",
    "title": "赠李端履",
    "authorName": "马光祖",
    "authorId": "2e89e42093203edcd1457b72d1457b72",
    "dynasty": "宋",
    "content": [
      "阛阓通衢散不难，最艰难处是深山。",
      "涉溪渡岭须周遍，莫惮芒鞋一往还。"
    ]
  },
  {
    "id": "2e89e42093203edc9905eb434e25b8d8",
    "title": "赠李端履",
    "authorName": "马光祖",
    "authorId": "2e89e42093203edcd1457b72d1457b72",
    "dynasty": "宋",
    "content": [
      "从来难察是奸欺，莫索心头只自知。",
      "惟有老夫呼得应，他年祸福更关谁。"
    ]
  },
  {
    "id": "2e89e42093203edc303d9468302a2cbc",
    "title": "迎享送神",
    "authorName": "马光祖",
    "authorId": "2e89e42093203edcd1457b72d1457b72",
    "dynasty": "宋",
    "content": [
      "长江兮淙淙，踞虎兮蟠龙。秀群英兮礼乐，览千古兮焉穷。",
      "蹇谁留兮青溪，穆将愉兮寿宫。思至德兮肇苍姬，避圣嗣兮兴句吴。",
      "竟长干兮游五湖，烨客星兮隐东庐。坐根石兮定吴都，怀仲父兮秦淮隅。",
      "燎赤壁兮伟北图，忆尚书兮西明居。孝感兮冰鱼，鹿苑兮儒书。",
      "起乌衣兮见夷吾，运百甓兮恢宏模。忠孝兮父子，将相兮叔侄。",
      "登冶城兮想高世，酌贪泉兮徒西壁。兴文兮雷刘，著书兮陶萧。",
      "大节兮霜凛凛，谪仙兮风飘飘。云龙上下兮东野，桃花流水兮致尧。",
      "肆荥阳兮忠愤，相先民兮迢迢。天昌宋兮将有曹，平江南兮斧不膏。",
      "德乖崖兮桑本袤，美中丞兮蓉幕高。神明兮待制，忠恕兮肤使。",
      "春风兮寿元气，图绘兮回天意。出师门兮道与南，建留都兮垂万世。",
      "仗征钺兮江无波，死封疆兮人知义。采石兮功之奇，紫阳兮道之继。",
      "佐乃翁兮南轩，开厥后兮壹是。泽斯民兮西山，俨元凯兮是似。",
      "庀管钥兮北门，思尚友兮古人。建芳馨兮堂庑，合荃芷兮盈庭。",
      "袅秋风兮桂枝，缭荷屋兮杜衡。荐菊兮寒泉，采藻兮落成。",
      "浴兰汤兮沐华，望美人兮并迎。芳菲菲兮满堂，灵之来兮如云。",
      "聊逍遥兮容与，集琳琅兮锵鸣。吉日兮辰良，蕙蒸兮椒浆。",
      "元勋兮钜德，日月兮齐光。介民兮景福，昭昭兮未央。",
      "高山兮景行，千秋兮难忘。"
    ]
  },
  {
    "id": "2e89e42093262dc6a1fbbac6758628a5",
    "title": "东冶亭",
    "authorName": "朱大德",
    "authorId": "2e89e42093262dc6144a3f71d1457b72",
    "dynasty": "宋",
    "content": [
      "东冶亭联白下门，问谁走马谢公墩。",
      "梅炎一样摇蒲扇，惟有清风后代存。"
    ]
  },
  {
    "id": "2e89e4209327226b9149081d0fbf37cc",
    "title": "朱元晦过访",
    "authorName": "盛璲",
    "authorId": "2e89e4209327226bd1457b72d1457b72",
    "dynasty": "宋",
    "content": [
      "苍松翠竹映斜晖，野菊花开过客稀。",
      "叶底黄虫作寒茧，雨馀蝴蝶满园飞。"
    ]
  },
  {
    "id": "2e89e4209327226b9149081d7102c638",
    "title": "朱元晦过访",
    "authorName": "盛璲",
    "authorId": "2e89e4209327226bd1457b72d1457b72",
    "dynasty": "宋",
    "content": [
      "梅花树下三间屋，挂壁枯桐尽日闲。",
      "有客过门弹一曲，断云残雪满空山。"
    ]
  },
  {
    "id": "2e89e4209332627fd382a7fc5d199a56",
    "title": "以日者命状寄王龟龄",
    "authorName": "唐文若",
    "authorId": "2e89e4209332627fc9f95a0aa3fb4fbf",
    "dynasty": "宋",
    "content": [
      "试把流年子细看，休将蠖屈比鹏抟。",
      "君家大有回天力，不为区区作好官。"
    ]
  },
  {
    "id": "2e89e4209332627fbf5f9323bc1259a0",
    "title": "题绍兴焕文阁",
    "authorName": "唐文若",
    "authorId": "2e89e4209332627fc9f95a0aa3fb4fbf",
    "dynasty": "宋",
    "content": [
      "山光水色借春妍，登尽参差下九天。",
      "共看玉泉香案吏，重来点检白云篇。"
    ]
  },
  {
    "id": "2e89e4209332627fbf5f93236b82c034",
    "title": "题绍兴焕文阁",
    "authorName": "唐文若",
    "authorId": "2e89e4209332627fc9f95a0aa3fb4fbf",
    "dynasty": "宋",
    "content": [
      "三峨直上片云飞，飞过匡庐惹住衣。",
      "我亦朱轓暂容与，山南山北判清辉。"
    ]
  },
  {
    "id": "2e89e4209332627fbe86a464820198d7",
    "title": "登金山",
    "authorName": "唐文若",
    "authorId": "2e89e4209332627fc9f95a0aa3fb4fbf",
    "dynasty": "宋",
    "content": [
      "江流出岷蜀，万折东南倾。",
      "兹山若巨舫，势欲扼沧溟。",
      "天高象教尊，海岳朝百灵。",
      "云水渺四极，下上涵日星。",
      "朱甍倚霄汉，倒影鱼龙惊。",
      "重游十年旧，挂席鸥鸟轻。",
      "维扬魏公幕，回首剑戟明。",
      "行都望北固，铁瓮高峥嵘。",
      "孤舟系烟月，六尺僧窗横。",
      "印师支远俦，静对如风铃。",
      "旷怀怜此翁，得法世虑平。",
      "尘劳霜发秃，风月冰壶清。",
      "乞诗写崖壁，指月双浮萍。"
    ]
  },
  {
    "id": "2e89e42093379fe99b9557faf43656bd",
    "title": "送张无梦归天台",
    "authorName": "刘起",
    "authorId": "2e89e42093379fe9d1457b72d1457b72",
    "dynasty": "宋",
    "content": [
      "琼台东畔石桥西，三径无尘古木垂。",
      "囊里歌编君相赐，腹中珠穴老庄知。",
      "风回蕙帐过猿岭，月上茅堂透鸟枝。",
      "万载圣朝高士传，何人更得效依稀。"
    ]
  },
  {
    "id": "2e89e42093391b8d6384efa9ac6fd642",
    "title": "重兴寺",
    "authorName": "荀完",
    "authorId": "2e89e42093391b8dd1457b72d1457b72",
    "dynasty": "宋",
    "content": [
      "门前春挂一壶山，修竹乔松不可攀。",
      "落尽桃花无觅处，应随流水到人间。"
    ]
  },
  {
    "id": "2e89e42093397b21451e92aba73c9da5",
    "title": "何岭怀古",
    "authorName": "黄钟",
    "authorId": "2e89e42093397b21d1457b72d1457b72",
    "dynasty": "宋",
    "content": [
      "缕缕浮云一线穿，老松窈窕石娟娟。",
      "五芝采就辞尘𡏖，九鲤飞时忆汉年。",
      "岭尽斜阳犹迫翠，风清层磴可谈玄。",
      "庐江去后寻消息，肯与淮南共拍肩。"
    ]
  },
  {
    "id": "2e89e420933a8105f33391fcbbe66c4a",
    "title": "游大涤",
    "authorName": "丁先民",
    "authorId": "2e89e420933a8105d1457b72d1457b72",
    "dynasty": "宋",
    "content": [
      "我欲避尘嚣，乘风入洞霄。",
      "循溪山作路，驾水石为桥。",
      "台殿黄金锁，神仙碧玉箫。",
      "拂衣天柱顶，清思欲飘飘。"
    ]
  },
  {
    "id": "2e89e420933a8105c6cbfa3f393e3030",
    "title": "游洞霄宫",
    "authorName": "丁先民",
    "authorId": "2e89e420933a8105d1457b72d1457b72",
    "dynasty": "宋",
    "content": [
      "午过青山渡，扬鞭入洞霄。",
      "旁观昔隐迹，信步冷泉桥。",
      "说简金龙古，仙风道古饶。",
      "小轩曾寄宿，秋雨闹芭蕉。"
    ]
  },
  {
    "id": "2e89e420934a7514b379ba1d838d6be8",
    "title": "上杜世昌相公",
    "authorName": "郭舆",
    "authorId": "2e89e420934a7514d1457b72d1457b72",
    "dynasty": "宋",
    "content": [
      "恩浃台端礼数宽，不烦鹓笋裛宵寒。",
      "即看裾佩趋跄缓，翻识枢衡斡运难。",
      "剑履光迎鳌禁紫，丝纶色炫凤池丹。",
      "好将寅亮酬天贶，早致亨衢五纬安。"
    ]
  },
  {
    "id": "2e89e420934a751436c63b3168c8889a",
    "title": "赠王元之出知黄州",
    "authorName": "郭舆",
    "authorId": "2e89e420934a7514d1457b72d1457b72",
    "dynasty": "宋",
    "content": [
      "杨花飞雪奈愁何，且为湘累赋九歌。",
      "芳草不堪春鵙早，荒林况复夜猿多。",
      "风烟经眼怜新隔，魑魅窥人喜乍过。",
      "月落横江天柱杳，云山寥寂想鸣珂。"
    ]
  },
  {
    "id": "2e89e4209352c7def21a6e3f44d78d00",
    "title": "三老堂",
    "authorName": "胡彦国",
    "authorId": "2e89e4209352c7ded1457b72d1457b72",
    "dynasty": "宋",
    "content": [
      "历阳宾主昔多贤，三老风流二十年。",
      "獬豸冠中曾补衮，凤凰池上迭擎天。"
    ]
  },
  {
    "id": "2e89e42093568b51f74a5959e59bd0c2",
    "title": "送僧归护国寺",
    "authorName": "钱景臻",
    "authorId": "2e89e42093568b51d1457b72d1457b72",
    "dynasty": "宋",
    "content": [
      "天台多胜概，落日乱山青。",
      "不似三峰好，楼台入翠屏。"
    ]
  },
  {
    "id": "2e89e4209362a48bd461317802897a03",
    "title": "池上作",
    "authorName": "朱绍远",
    "authorId": "2e89e4209362a48bd1457b72d1457b72",
    "dynasty": "宋",
    "content": [
      "生涯幻吹沫，功名鲇上竿。",
      "鱼岂知许事，人意强相干。",
      "春风一鼓荡，芳池生碧澜。",
      "逐队半亩馀，乐有江湖宽。",
      "世路无险易，心闲自达观。",
      "悟彼蜗壳涎，空转蛣蜣丸。"
    ]
  },
  {
    "id": "2e89e4209377cbdd8686e90180efb8bc",
    "title": "莺脰湖",
    "authorName": "赵时远",
    "authorId": "2e89e4209377cbddd1457b72d1457b72",
    "dynasty": "宋",
    "content": [
      "莺去湖存事渺茫，梵宫占断水云乡。",
      "四围烟树浪涛阔，六月桥亭风露凉。",
      "远近征帆归别浦，高低渔网挂斜阳。",
      "翠微深处一声笛，惊起眠沙鸥鹭行。"
    ]
  },
  {
    "id": "2e89e4209377cbddf96f408c0889ecd9",
    "title": "四景诗和孙佥判颖叔韵荻塘柳影",
    "authorName": "赵时远",
    "authorId": "2e89e4209377cbddd1457b72d1457b72",
    "dynasty": "宋",
    "content": [
      "午天云淡日迟迟，水面长条带影垂。",
      "不是纤腰浑不定，自缘无力受风吹。"
    ]
  },
  {
    "id": "2e89e4209377cbddf96f408cc4dfa62e",
    "title": "四景诗和孙佥判颖叔韵荻塘柳影",
    "authorName": "赵时远",
    "authorId": "2e89e4209377cbddd1457b72d1457b72",
    "dynasty": "宋",
    "content": [
      "荷风细细晚生凉，暑气絪缊入座香。",
      "饮尽碧筒人笑语，花边惊起睡鸳鸯。"
    ]
  },
  {
    "id": "2e89e4209377cbddf96f408c0d21e94a",
    "title": "四景诗和孙佥判颖叔韵荻塘柳影",
    "authorName": "赵时远",
    "authorId": "2e89e4209377cbddd1457b72d1457b72",
    "dynasty": "宋",
    "content": [
      "楼台两岸枕长流，落日行人竞舣舟。",
      "清夜湖光平似镜，冰轮冷浸玉壶秋。"
    ]
  },
  {
    "id": "2e89e4209377cbddf96f408cc5294b54",
    "title": "四景诗和孙佥判颖叔韵荻塘柳影",
    "authorName": "赵时远",
    "authorId": "2e89e4209377cbddd1457b72d1457b72",
    "dynasty": "宋",
    "content": [
      "敛尽同云放日晖，寒光凛凛透重衣。",
      "扁舟清晓寻溪转，仿佛王猷访戴归。"
    ]
  },
  {
    "id": "2e89e420937b40a63e76baa9cc8ba181",
    "title": "澹山岩",
    "authorName": "赵德纶",
    "authorId": "2e89e420937b40a6d1457b72d1457b72",
    "dynasty": "宋",
    "content": [
      "岩扃二里锁烟霏，天下名山此本稀。",
      "硬石穿空谁运斧，寒泉滴雪欲添衣。",
      "仙游尘外杜萝老，僧住山间笋蕨肥。",
      "自叹微官犹缚我，倘容卜筑定忘归。"
    ]
  },
  {
    "id": "2e89e4209380979b3ce432d1859bbc43",
    "title": "金山寺",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "僧舍高低见，潮音晓夜闻。",
      "仙凡一水隔，淮浙半江分。",
      "鹘冷山腰月，龙嘘海角云。",
      "瞿昙端不动，人世几纷纷。"
    ]
  },
  {
    "id": "2e89e4209380979b4e4c3aeda291c21b",
    "title": "舟过桐庐作",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "三年常作客，几度溯前川。",
      "山合疑无路，溪回别有天。",
      "虹分遥电雨，风袅近虚烟。",
      "归路知多少，啼鹃云树边。"
    ]
  },
  {
    "id": "2e89e4209380979b1d33655b574a7850",
    "title": "陈索郎滩",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "去国逾千里，辞家过十程。",
      "饭炊云子白，酒醉索郎清。",
      "柂捩秋江驶，帆开暮霭轻。",
      "圣明方在御，何地不升平。"
    ]
  },
  {
    "id": "2e89e4209380979b695376cbbb844a03",
    "title": "行寿昌道中",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "山邑少桑麻，清溪卷素沙。",
      "岸崩桥半断，村僻路三叉。",
      "废渡留芳草，深沟卧古槎。",
      "老翁苔石坐，犹自问京华。"
    ]
  },
  {
    "id": "2e89e4209380979bc19d3361e329d1c2",
    "title": "金陵板桥别弟",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "江郊忆旧庐，送尔复踌躇。",
      "别惯不形梦，情多懒寄书。",
      "江湖归棹远，风雨夜床疏。",
      "杯酒慈颜悦，离愁赖扫除。"
    ]
  },
  {
    "id": "2e89e4209380979bc165f7f070fb5b80",
    "title": "古寺",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "古寺接荒城，浮图倚太清。",
      "松环岚翠蔚，泉激涧虹明。",
      "僧定花开落，人行鸟送迎。",
      "西枝如可卜，吾欲证无生。"
    ]
  },
  {
    "id": "2e89e4209380979b6a89881d8b869303",
    "title": "常山道中",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "县古浮梁外，沙平草树秋。",
      "远山明去鹭，骤雨咽鸣鸠。",
      "岸狭水痕涨，云归暝色愁。",
      "谁怜苏季子，尘土涴貂裘。"
    ]
  },
  {
    "id": "2e89e4209380979b14ccf52f8c85d3a6",
    "title": "鹭鸶林",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "客久倦嵚崟，寻幽洗客襟。",
      "青烟杨柳岸，白酒鹭鸶林。",
      "当户孤峰秀，环溪万玉阴。",
      "留连不忍别，月澹砌蛩吟。"
    ]
  },
  {
    "id": "2e89e4209380979bc3b6f5a5c27efec6",
    "title": "登六和塔",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "僧舍倚松北，浮图界竹西。",
      "江通严濑远，云压越山低。",
      "槐里三原隔，襄城七圣迷。",
      "临风悲往事，月落冻乌啼。"
    ]
  },
  {
    "id": "2e89e4209380979b11b2cef00c834bb2",
    "title": "客中别友",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "语别莫匆匆，情怀彼此同。",
      "山川秋色里，风雨客愁中。",
      "故国俱离黍，劳生共转蓬。",
      "鼓鼙声一概，何处是辽东。"
    ]
  },
  {
    "id": "2e89e4209380979baac7aeab48ea4fc2",
    "title": "哭涂移愚教授",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "北固登山屐，西园载酒船。",
      "论心今一世，握手后千年。",
      "湖海风波恶，乾坤雨露偏。",
      "无因见宿草，流泪涨黄泉。"
    ]
  },
  {
    "id": "2e89e4209380979b793096f5415a0a52",
    "title": "泛湖",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "闲居散人事，一舸泛长湖。",
      "夜雨半篙荇，春风十幅蒲。",
      "功名槐国梦，身世辋川图。",
      "舣岸逢林叟，清谈日又晡。"
    ]
  },
  {
    "id": "2e89e4209380979b559a53fc44f9a744",
    "title": "金坛郊外",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "散屧过平堤，前村雨一犁。",
      "草荒翁仲立，树密鹧鸪啼。",
      "野色连天远，溪光隔岸迷。",
      "干戈犹未息，何处足幽栖。"
    ]
  },
  {
    "id": "2e89e4209380979b3693f2d7121c96ce",
    "title": "游鹤林寺",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "步屧叩禅扉，春山碧四围。",
      "天高黄鹤远，仙去杜鹃非。",
      "拂石云生袖，扪松雾湿衣。",
      "几生通佛性，一昔遂忘归。"
    ]
  },
  {
    "id": "2e89e4209380979b424b0bcf550b57c4",
    "title": "客怀",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "客怀元自恶，归思浩无垠。",
      "愁织窗前草，情凄岸曲蘋。",
      "十年纷战伐，四海暗风尘。",
      "故旧无消息，西风泪满巾。"
    ]
  },
  {
    "id": "2e89e4209380979b9c8e1463e8f759e7",
    "title": "送刘伯宣尹松江府五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "来往燕鸿异，逍遥鹏鴳同。",
      "古交千载上，馀论六经中。",
      "瓜渚茅檐月，芜城柳岸风。",
      "寸心谈未了，棹士莫匆匆。"
    ]
  },
  {
    "id": "2e89e4209380979b9c8e146366d6e0b5",
    "title": "送刘伯宣尹松江府五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "宦途昏抹漆，达士久悲丝。",
      "汲直世多忌，父清人不知。",
      "隆污俱合道，行止要随时。",
      "富贵真槐蚁，千年看鼎彝。"
    ]
  },
  {
    "id": "2e89e4209380979b9c8e14637b8458db",
    "title": "送刘伯宣尹松江府五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "兵燹三年久，疮痍百姓同。",
      "政须随日化，心要与天通。",
      "刻木期难对，屯膏施易穷。",
      "松江三万顷，盂水爱任公。"
    ]
  },
  {
    "id": "2e89e4209380979b9c8e1463fc2756e0",
    "title": "送刘伯宣尹松江府五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "事丛缘网密，意广忌才疏。",
      "浩浩皇风远，迟迟化日舒。",
      "俗移三纪后，德洽百年馀。",
      "擿伏非仁政，生民本一初。"
    ]
  },
  {
    "id": "2e89e4209380979b9c8e1463ff944691",
    "title": "送刘伯宣尹松江府五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "烹鲜知政理，履豨识民心。",
      "土壤分南北，诗书亘古今。",
      "遐方犹战伐，癃老正呻吟。",
      "三尺焦桐在，烦公发至音。"
    ]
  },
  {
    "id": "2e89e4209380979b727701f34b78a79f",
    "title": "山林乐四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "山林何所乐，忽忽遂忘归。",
      "江阔天低水，山深雾湿衣。",
      "青虫当户织，白鸟背人飞。",
      "野性因留滞，非干与世违。"
    ]
  },
  {
    "id": "2e89e4209380979b65157caf70398a10",
    "title": "怀林绍先三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "长淮滚浊澜，春半尚严寒。",
      "久客愁无寐，怀人醉不欢。",
      "读书狂李白，忘事老师丹。",
      "何日归林下，悠然饭一箪。"
    ]
  },
  {
    "id": "2e89e4209380979b65157caf0a7596f1",
    "title": "怀林绍先三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "岁岁苦担簦，飘然云水僧。",
      "星霜变玄鸟，天地有青蝇。",
      "留滞慵僮仆，怀归畏友朋。",
      "求田端有暇，谁复问陈登。"
    ]
  },
  {
    "id": "2e89e4209380979b65157caf1a470fd0",
    "title": "怀林绍先三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "羁怀不自憀，明日又花朝。",
      "我畏杖藜远，君难折简招。",
      "愁长怜发短，室迩叹人遥。",
      "剪尽西窗烛，凭谁慰寂寥。"
    ]
  },
  {
    "id": "2e89e4209380979bd4558e66e03dc011",
    "title": "次韵陈教授见寄二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "藜床听雨卧，雨霁抱琴行。",
      "古径荒苔合，秋渠坠叶平。",
      "流年悲雁影，往事咽蛩声。",
      "谁识玄都观，刘郎旧有名。"
    ]
  },
  {
    "id": "2e89e4209380979bd4558e66211c65ca",
    "title": "次韵陈教授见寄二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "江城吾旧隐，今岁喜秋穰。",
      "一顷南山豆，千畦负郭姜。",
      "看云扃户晚，对月引杯长。",
      "他日凭鱼雁，犹堪话楚狂。"
    ]
  },
  {
    "id": "2e89e4209380979bbf5dd6798f49ed8c",
    "title": "故舶使知泉州赵公挽词五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "闽粤驱驰后，乾坤震荡中。",
      "名虽高斗北，身竟老辽东。",
      "仕止因时异，悲欢与世同。",
      "洛滨多侍从，立懦独清风。"
    ]
  },
  {
    "id": "2e89e4209380979bbf5dd679ff8da28c",
    "title": "故舶使知泉州赵公挽词五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "慷慨辞双节，逍遥寄一筇。",
      "扬雄虽若凤，老子自犹龙。",
      "霁月窗前草，悲风陇上松。",
      "遗民应巷哭，何但辍秦舂。"
    ]
  },
  {
    "id": "2e89e4209380979bbf5dd679ee3bf179",
    "title": "故舶使知泉州赵公挽词五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "壮岁风云会，衰龄岸谷迁。",
      "芾棠南国里，细柳曲江边。",
      "天地纷戈甲，园林寂管弦。",
      "康成共丁卯，肯避巳辰年。"
    ]
  },
  {
    "id": "2e89e4209380979bbf5dd679c84180a2",
    "title": "故舶使知泉州赵公挽词五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "杜陵侔稷契，诸葛陋袁曹。",
      "道在七分易，文过九辩骚。",
      "丘原终古闭，嵩岳极天高。",
      "况复阶庭树，于今有凤毛。"
    ]
  },
  {
    "id": "2e89e4209380979bbf5dd679e42a2825",
    "title": "故舶使知泉州赵公挽词五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "世梗投林密，人稀寄驿迟。",
      "一朝传易箦，千古竟骑箕。",
      "斫鼻空悲郢，援琴谩忆期。",
      "薤歌嗟已晚，生死负恩私。"
    ]
  },
  {
    "id": "2e89e4209380979b970d70e349badb32",
    "title": "金坛邑中作",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "菰蒲风起雨蒙𩆓，万室参差浸碧澜。",
      "一鹤归来城郭改，二龙飞去洛波寒。",
      "松迷旧径犹存寺，蛙聒新畬总为官。",
      "却喜故家文献在，半从鞍马半儒冠。"
    ]
  },
  {
    "id": "2e89e4209380979bbc2380cbeccb022c",
    "title": "次韵陈登父桃花",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "台隶群芳散绮葩，繁枝密干蔚交加。",
      "武陵溪畔秦人洞，濯锦江头杜老家。",
      "风搅乱红春过雨，露滋微艳晓笼霞。",
      "长安重到应惆怅，寂寞玄都燕麦斜。"
    ]
  },
  {
    "id": "2e89e4209380979b28fbb8a0d9deeefb",
    "title": "赠蒋文学三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "车声马迹任营营，芦溆襄羊境最清。",
      "万卷图书双鬓老，五湖烟浪一舟轻。",
      "忘机已信驯鸥狎，洗耳那愁斗蚁惊。",
      "更喜瓯窭秧水足，倚风扶杖看春耕。"
    ]
  },
  {
    "id": "2e89e4209380979b28fbb8a0d7af957a",
    "title": "赠蒋文学三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "庞眉鹤发一诗翁，肯伴渔夫理钓筒。",
      "芦溆柳塘新涨外，竹篱茅舍晚烟中。",
      "乡书再捧衣犹白，村酒频沽颊借红。",
      "万事无言归一笑，仲车元不是真聋。"
    ]
  },
  {
    "id": "2e89e4209380979b28fbb8a0860eea0d",
    "title": "赠蒋文学三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "忆昔携书衮绣堂，扁舟曾此濯沧浪。",
      "苍龙飞去未成雨，老鹤重来知几霜。",
      "人物半凋嗟世事，典刑犹在得诗章。",
      "何当去卜西枝隐，同泛渔舟夜击榔。"
    ]
  },
  {
    "id": "2e89e4209380979bda249e1f20caff8b",
    "title": "记梦",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "云封槐里黯平芜，无复鱼灯照玉凫。",
      "乐奏马惊犹奋鬣，鼎成龙去莫攀胡。",
      "老归燕国常悲陇，梦断荥河偶得图。",
      "淳景布衣今白发，西风搔首独踟蹰。"
    ]
  },
  {
    "id": "2e89e4209380979b213113cda045f0cc",
    "title": "午睡",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "赤米黄齑雪白盐，图书满架绝韬钤。",
      "百年无补孔融愧，三叶不遭颜赐潜。",
      "去住任如巢幕燕，间关谁学上竿鲇。",
      "幽居暇日知何事，一半清谈半黑甜。"
    ]
  },
  {
    "id": "2e89e4209380979b63565213f2dc15f0",
    "title": "八月十五夜",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "卷尽顽云玉漏中，月华如水浸层空。",
      "一轮圆缺常时见，万里阴晴此夜同。",
      "突兀楼台犹昔日，高低禾黍自秋风。",
      "转蓬地远归心折，尚想霓裳舞旧宫。"
    ]
  },
  {
    "id": "2e89e4209380979b9433628eb69ccc60",
    "title": "观潮",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "彊弩驱潮水为东，昔年此地识英雄。",
      "素车白马空明上，青盖红旗灭没中。",
      "十万军声西塞月，三千鲲浪北溟风。",
      "乘槎有约终须去，见说银潢与海通。"
    ]
  },
  {
    "id": "2e89e4209380979b436b88f7021cbfb1",
    "title": "古琴一张徽弦不具持赠刘汉卿经历因赋",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "枯桐三尺蹙龙纹，爨下薪焦偶未焚。",
      "七窍已开犹浑沌，一丝不挂绝声闻。",
      "至音澹薄何如默，大道希夷岂在文。",
      "持赠要知弦外趣，美哉斯意忆河汾。"
    ]
  },
  {
    "id": "2e89e4209380979b7988e827a13d279b",
    "title": "闲居即事",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "尘外江村野老家，穷年兀兀笑盘蜗。",
      "素琴横膝一尊酒，纱帽笼头七碗茶。",
      "编竹作桥看蚁渡，种花成坞听蜂衙。",
      "闲中自有经纶事，寄语时人莫笑哗。"
    ]
  },
  {
    "id": "2e89e4209380979b16c2b04f56fd0f5e",
    "title": "次韵陈登父小楼述怀",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "慷慨悲歌续五噫，等闲观物倚筇枝。",
      "士龙瓦屋西头住，吏部霜螯左手持。",
      "湖海悠悠空拓落，风埃冉冉竟衰迟。",
      "登楼作赋羞王粲，寂寞归与理钓丝。"
    ]
  },
  {
    "id": "2e89e4209380979bc97409745bc93324",
    "title": "通津田舍",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "汀葭江菼两依依，鸥鹭相亲寂不飞。",
      "僧入翠微云伴去，牛耕白水犊随归。",
      "古今贤圣多萧索，王伯干戈有是非。",
      "老病忧时心力弱，可能此地得渔矶。"
    ]
  },
  {
    "id": "2e89e4209380979bdd628e8f5e8182d7",
    "title": "夜坐",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "蒲团叠膝诵南华，莲勺灯明细吐花。",
      "客有可人期不至，邻无美酒夜难赊。",
      "湿星酿雨愁飞雁，枯木号风怨宿鸦。",
      "自笑不眠还不倦，城头呜咽又鸣笳。"
    ]
  },
  {
    "id": "2e89e4209380979b8f91c8ba1b24f80d",
    "title": "次韵陈登父送春有感",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "同谷歌残返旧蹊，园庐寂寞半蒿藜。",
      "忧时顿觉愁如海，对客何能醉似泥。",
      "春去春来人渐老，城南城北望犹迷。",
      "鼓鼙一概旌旗满，何日车书混僰鞮。"
    ]
  },
  {
    "id": "2e89e4209380979b049a47e94753717f",
    "title": "臂疾示儿",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "臂疾浸淫骨半枯，蒲团毯被学跏趺。",
      "宋清药券偿未了，司业酒钱来便无。",
      "湖海飘零销壮志，风霜荏苒上吟须。",
      "征辽挟矢知无分，老向新丰倩汝扶。"
    ]
  },
  {
    "id": "2e89e4209380979b57345643db52b0e3",
    "title": "闲居遣兴",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "数间破屋玉川家，纱帽笼头自煮茶。",
      "万卷图书三尺剑，半窗风雨一池蛙。",
      "诗情寂寞腹无稿，老态浸寻眼有花。",
      "鼎鼎百年成底事，醉乡端的是生涯。"
    ]
  },
  {
    "id": "2e89e4209380979bb8df15c574a62d05",
    "title": "次陈登父中秋游古竹院韵",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "闲过竹院听华严，结愿清香发旧奁。",
      "灏气半空浮桂魄，凉风三径拂松髯。",
      "酒阑野兴归长笛，吟罢秋声落短檐。",
      "终日昏昏真醉梦，几时游屐更苔黏。"
    ]
  },
  {
    "id": "2e89e4209380979b01c067de9b127540",
    "title": "秋残",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "乐天老矣放樊蛮，鸥羡忘机鹤羡闲。",
      "缓步当车休下泽，浇愁得酒即中山。",
      "些骚岂敢奴仆命，伊吕元非伯仲间。",
      "兀兀支颐秋又晚，乱云斜日澹烟鬟。"
    ]
  },
  {
    "id": "2e89e4209380979bd253ec7a46c7d699",
    "title": "养拙",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "养拙柴扉百虑疏，天光云影乱秋渠。",
      "一身摇动未妨酒，两眼眵昏犹嗜书。",
      "陶令但知归有菊，冯谖忍叹食无鱼。",
      "闲中滋味君休厌，门外纷纷几覆车。"
    ]
  },
  {
    "id": "2e89e4209380979b4c9bc6a7df8a5ccb",
    "title": "无题二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "杯酒河桥饯去篷，谁知此别竟西东。",
      "隙驹冉冉岁华改，楼燕飞飞春事空。",
      "佩冷江皋凄落月，笳吹朔漠动悲风。",
      "芳魂寂寞扬州路，后土琼姬恨略同。"
    ]
  },
  {
    "id": "2e89e4209380979b4c9bc6a78642b510",
    "title": "无题二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "花柳亭台半劫灰，故人沦落共徘徊。",
      "湖光山色西施舸，水影月香和靖梅。",
      "鸿蹋雪泥犹记迹，鹤归华表总成哀。",
      "一尊浊酒和愁酌，泪洒东风醉玉颓。"
    ]
  },
  {
    "id": "2e89e4209380979bf5d3f99a1e8ecc95",
    "title": "正月十日理发三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "多病多愁鬓已星，更怜诗骨瘦崚嶒。",
      "百钱挑杖但求醉，五斗折腰良不能。",
      "徒步幸无官长骂，浩歌聊袭散人称。",
      "世情阅尽忘今古，一合乾坤几废兴。"
    ]
  },
  {
    "id": "2e89e4209380979bf5d3f99a29b424cf",
    "title": "正月十日理发三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "寂历劳生叹转蓬，百年强半走西东。",
      "从师谩学屠龙技，报国元无汗马功。",
      "二顷有秋生计足，三杯近卯客愁空。",
      "儿童相见从相笑，两鬓丝丝一老翁。"
    ]
  },
  {
    "id": "2e89e4209380979bf5d3f99a9928718a",
    "title": "正月十日理发三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "晨梳白发照青铜，叹息光阴过眼空。",
      "一市少年羞裤下，三朝新妇闭车中。",
      "酒逢知己犹堪醉，文不惊人莫送穷。",
      "天下士忧天下事，肯将飞伏较雌雄。"
    ]
  },
  {
    "id": "2e89e4209380979b807a8d65af0df90d",
    "title": "送王舍人之燕山",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "柳媚花明二月天，金羁络马路三千。",
      "鳣鲸得意纵溟壑，蛙蚓无知闹坎泉。",
      "今古不磨惟正理，是非何必待他年。",
      "离骚已信多忠愤，珍重毋忘鸨羽篇。"
    ]
  },
  {
    "id": "2e89e4209380979be542f1ac06ae35d0",
    "title": "游宣慰载酒泛溪即席有作",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "五载绨袍忆故人，春风吹鹤过湖滨。",
      "楼台冷浸两溪水，天地清无一点尘。",
      "棹底空觥今杜牧，井中投辖旧陈遵。",
      "万方一概吾安往，傥许诛茅竟卜邻。"
    ]
  },
  {
    "id": "2e89e4209380979bf80ad46af36f1ee7",
    "title": "陪游宣慰游霅归赋",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "隃望平山碧四围，鹁鸪啼处见柴扉。",
      "白蘋风起雨初歇，绿叶成阴春又归。",
      "野外樵夫纷避道，溪边鸥鸟独忘机。",
      "深杯百罚人扶醉，一枕西轩月满衣。"
    ]
  },
  {
    "id": "2e89e4209380979b35290453b13b464c",
    "title": "次韵简林绍先诸友三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "宦路风波渺望洋，几人赤马旦蒙霜。",
      "便便懒是夸经笥，嗑嗑从渠笑酒囊。",
      "花柳春风朝步屧，菰蒲春水夜鸣榔。",
      "人间别有桃源路，肯为浮荣替戾冈。"
    ]
  },
  {
    "id": "2e89e4209380979b3529045306b5a521",
    "title": "次韵简林绍先诸友三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "纳纳乾坤万汇滋，同声同气自相宜。",
      "江山今古几兴废，湖海交朋屡别离。",
      "落月照梁疑太白，西风挥扇障元规。",
      "老来万事如泥浊，一笑论文只自知。"
    ]
  },
  {
    "id": "2e89e4209380979b3529045344efafa0",
    "title": "次韵简林绍先诸友三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "载酒湖山忆盛年，可怜风物竟凄然。",
      "杜陵野老哭春日，空谷佳人倚暮天。",
      "禾黍离离迷故国，旌旗杳杳遍南偏。",
      "虎皮何日包弓矢，老为羲皇受一廛。"
    ]
  },
  {
    "id": "2e89e4209380979b1a5ecd52868fc15f",
    "title": "客窗夜雨",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "世路驱驰力不任，老来世路转岖嵚。",
      "小窗一夜芭蕉雨，倦客十年桑梓心。",
      "黄纸红旗违壮志，青尊绿醑笑孤斟。",
      "故山何日真归隐，涧水松风直万金。"
    ]
  },
  {
    "id": "2e89e4209380979bb8fa29599fa89d02",
    "title": "息寮王教授挽词二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "黄鹤山前蜕骨仙，饱餐玉蕊漱珠泉。",
      "酒酣拓戟老工部，官冷无毡贫郑虔。",
      "四海风埃方坱莽，一生岐路几迍邅。",
      "公今得向扬州死，况复悬车过八年。"
    ]
  },
  {
    "id": "2e89e4209380979bb8fa2959a5b27c27",
    "title": "息寮王教授挽词二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "昔年床下拜庞公，数树梅花一亩宫。",
      "寂寞吟情头尽鹤，摧颓病骨气如虹。",
      "只今有子能传业，谁念无钱解送终。",
      "千古幽扃邻牧惰，遥怜环佩月明中。"
    ]
  },
  {
    "id": "2e89e4209380979b7f3e1cc3fa720b96",
    "title": "梅雨",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "宇宙冥冥四月时，小斋吟眺苦低垂。",
      "江城地僻莓苔老，山径云深草木滋。",
      "密雾蒙蒙笼翠幄，轻烟冉冉散青丝。",
      "楚宫幽佩劳魂梦，西望巫阳只自悲。"
    ]
  },
  {
    "id": "2e89e4209380979bb803a3e6b4194412",
    "title": "老病",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "老病幽栖觉懒吟，眼观时态独关心。",
      "古今不泯春秋笔，天地难欺暮夜金。",
      "幸有别肠堪贮酒，未愁短发不胜簪。",
      "柴门一闭从春尽，桃李飞花叶又阴。"
    ]
  },
  {
    "id": "2e89e4209380979b2d16d8752b2166f1",
    "title": "遣怀",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "扰扰乾坤几战尘，南山北阙意逡巡。",
      "贫思隐语呼庚癸，病怯流年避巳辰。",
      "三顾恐无开济术，百年须了去来因。",
      "鹿门有约吾将隐，倚杖看云老此身。"
    ]
  },
  {
    "id": "2e89e4209380979b853486c4189970b6",
    "title": "次韵崔郎中游西湖",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "万顷湖光一苇杭，画桥横接旧堤长。",
      "松环九里烟云湿，梅压孤山水月香。",
      "梵宇琳宫增突兀，铜驼金谷自凄凉。",
      "悲吟一夜头添雪，惭愧崔鸿在洛阳。"
    ]
  },
  {
    "id": "2e89e4209380979b24c12d60e37a40fe",
    "title": "范仲山以涧谷居自号为赋二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "山林朝市两相忘，寂寂幽居兴味长。",
      "雨过竹侵书帙净，风轻花落砚池香。",
      "三杯卯酒醉未醉，一枕午窗凉更凉。",
      "人境结庐元不俗，渊明何必定柴桑。"
    ]
  },
  {
    "id": "2e89e4209380979b24c12d6067b3d8f1",
    "title": "范仲山以涧谷居自号为赋二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "丘壑中间著幼舆，何如此地卜幽居。",
      "棋声夜静客饮酒，花影昼闲儿读书。",
      "尘世覆蕉多得鹿，痴人缘木更求鱼。",
      "先生梦觉浑无事，一笑浮云指太虚。"
    ]
  },
  {
    "id": "2e89e4209380979b5e80436e6f620cb9",
    "title": "山房遣兴",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "三径岚烟护碧苔，地无高下总栽梅。",
      "花随流水绕除去，云共好山排闼来。",
      "月冷蛙声諠鼓吹，风清蜃气耸楼台。",
      "过逢况有侯芭在，白首玄经未足咍。"
    ]
  },
  {
    "id": "2e89e4209380979b91f74bb3751d391c",
    "title": "游灵岩",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "蹑石扪萝一径通，凭阑极目思无穷。",
      "川明竹树萧疏外，人语烟云杳霭中。",
      "风月五湖西子舸，楼台千古梵王宫。",
      "艰难隐遁寻幽憩，晤语无人忆赞公。"
    ]
  },
  {
    "id": "2e89e4209380979bbec3393dec40c704",
    "title": "次韵赵提举二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "白首玄经病子云，感时怀旧独沾巾。",
      "十年战伐多新鬼，四海逢迎少故人。",
      "上苑莺花非昔日，曲江蒲柳为谁春。",
      "涌金香酒甜如蜜，满眼沽来莫厌频。"
    ]
  },
  {
    "id": "2e89e4209380979bbec3393d36ab32b8",
    "title": "次韵赵提举二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "寂历谋生后计然，已将穷达付苍天。",
      "狙公枉自计朝暮，徐邈但知中圣贤。",
      "岁月催人如过隙，功名随世任先鞭。",
      "纷纷燕雀惊鹰隼，谁识图真在左绵。"
    ]
  },
  {
    "id": "2e89e4209380979bedbc5f849e7cf71d",
    "title": "淮楚绝无行乐地万柳池边有开元小寺稍洁因载酒约淮上翁荀桂叔林绍先诸友同游",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "柳外澄波系小艖，玉皇宫畔梵王家。",
      "蚁浮腊味杯行酒，鹤避晴烟灶煮茶。",
      "客里招邀惭草率，座中沾洽笑兰阇。",
      "杖藜归路西风晚，一抹寒林万点鸦。"
    ]
  },
  {
    "id": "2e89e4209380979b5f700628051aded1",
    "title": "次韵夏楚材登山阳故城有感",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "金粟松摧故国荒，春秋未作叹诗亡。",
      "十年漂泊家千里，百代兴衰梦一场。",
      "蠙浦风清波鸭绿，渔梁春暖酒鹅黄。",
      "相逢且尽尊前醉，莫遣愁多白发长。"
    ]
  },
  {
    "id": "2e89e4209380979b9df3b7db8974366c",
    "title": "初度留山阳",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "茫茫南国遍旌旗，九日明朝有所思。",
      "元亮暮年书甲子，灵均初度忆庚寅。",
      "鱼龙寂寞秋江阔，豺虎从衡客路危。",
      "归去白云堪共卧，万山深处结茅茨。"
    ]
  },
  {
    "id": "2e89e4209380979b7d98e17547ddeaf8",
    "title": "答淮上翁二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "风雨凄凄战客衣，长淮东去雁南飞。",
      "碧山学士老复老，芳草王孙归不归。",
      "尊酒细论悲昨梦，囊书空负笑前非。",
      "木奴千辈侯千户，早晚应须赋式微。"
    ]
  },
  {
    "id": "2e89e4209380979b7d98e1756803849d",
    "title": "答淮上翁二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "京江语别十三春，宇宙茫茫几战尘。",
      "客路秋风欺白发，阴房夜雨湿青燐。",
      "杖藜叹世悲谁子，悬印朝天少故人。",
      "回首鹿门思旧隐，荒坟宿草更沾巾。"
    ]
  },
  {
    "id": "2e89e4209380979b66ca580f653f8fee",
    "title": "寓山阳天庆馆作",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "紫气浮关怅客情，琳宫羸卧绝逢迎。",
      "长廊夜静蛩吟苦，古殿秋深鹤唳清。",
      "勾漏丹砂何处问，蓝桥云液为谁倾。",
      "卷帘残月斜窥牖，街鼓鼕鼕又五更。"
    ]
  },
  {
    "id": "2e89e4209380979b991729dbed9c2e99",
    "title": "送程道大归新安兼简宪使卢处道学士四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "倦客思归整旆鞍，班荆祖道驻江干。",
      "浮云流水别离易，明月清风会晤难。",
      "携妓东山须载酒，上书北阙莫求官。",
      "诸公衮衮君休羡，得马还将失马看。"
    ]
  },
  {
    "id": "2e89e4209380979b991729dbd68b42c8",
    "title": "送程道大归新安兼简宪使卢处道学士四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "十年故国黍离离，一日翩然赋式微。",
      "儒服政怜山鸟怪，机心何独海鸥飞。",
      "山中朝露闲观槿，岭曲春风自采薇。",
      "苍狗白衣从变化，是今非昔昔谁非。"
    ]
  },
  {
    "id": "2e89e4209380979b991729db604c0ceb",
    "title": "送程道大归新安兼简宪使卢处道学士四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "我生惭愧贾胡留，暮鼓晨钟复报秋。",
      "万里桥南存旧宅，十年客舍尚并州。",
      "青山是处堪埋骨，白发新来渐满头。",
      "此日送君何限意，长江万折有东流。"
    ]
  },
  {
    "id": "2e89e4209380979b991729db268d438a",
    "title": "送程道大归新安兼简宪使卢处道学士四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "戋戋束帛贲丘阿，有几英雄入网罗。",
      "少室山人徵不起，贞元朝士已无多。",
      "声光赫奕埋轮使，音调凄清扣角歌。",
      "倾盖相驩应恨晚，乔松千尺有丝萝。"
    ]
  },
  {
    "id": "2e89e4209380979b05ad9c836a92fbe0",
    "title": "次韵程道益见赠二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "此生惭愧马牛襟，返锁柴门岁月深。",
      "避地管宁甘白帽，登台郭隗自黄金。",
      "风霜渐老骚人鬓，天地元知国士心。",
      "却喜程侯晚相遇，长鱼碧酒共清吟。"
    ]
  },
  {
    "id": "2e89e4209380979b05ad9c832524736b",
    "title": "次韵程道益见赠二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "十载时艰泪染襟，馀生几拟托幽深。",
      "匹夫无罪空怀璧，校尉有官从摸金。",
      "老去风尘犹眯眼，春来药裹更关心。",
      "草玄作赋吾何敢，梁父吟成只自吟。"
    ]
  },
  {
    "id": "2e89e4209380979be8fae0a6904e58d7",
    "title": "病中三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "病来十日闭茅庐，孤负吟诗与著书。",
      "床下不知牛是蚁，濠间谁识子非鱼。",
      "羸形分绝麒麟画，老境堪同鹿豕居。",
      "坎止流行随所寓，分明天地一籧篨。"
    ]
  },
  {
    "id": "2e89e4209380979be8fae0a6cc93308d",
    "title": "病中三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "腐儒粗粝愧无功，一月兼旬卧病中。",
      "赋就但应增肺渴，檄成元不愈头风。",
      "移心有法难忘药，折臂无缘定作公。",
      "世事渐艰吾已老，翛然梦不到槐宫。"
    ]
  },
  {
    "id": "2e89e4209380979be8fae0a6143e5a7c",
    "title": "病中三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "婢寻本草犬迎医，二竖驱除去复随。",
      "衰老维摩常示病，瘦生杜甫不关诗。",
      "门堪罗雀那容驷，釜不烹鱼但作糜。",
      "见说九重徵武士，却须攘臂学支离。"
    ]
  },
  {
    "id": "2e89e4209380979be21a90d456bef8e6",
    "title": "秋壑堂",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "衮绣三朝乐盛时，湖山廊庙两栖迟。",
      "一声鼙鼓乾坤沸，万里烟尘草木悲。",
      "隔叶黄鹂空睍睆，定巢紫燕尚差池。",
      "春风不管人间事，犹绕雕阑扬绿漪。"
    ]
  },
  {
    "id": "2e89e4209380979b12791ae98657be0c",
    "title": "怀聂道录二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "形影参商已六春，春风吹梦益沾巾。",
      "江头杨柳送行客，窗外梅花疑故人。",
      "世事茫茫山岳隔，年光冉冉燕鸿新。",
      "一尊何日重携手，鹤外乾坤迥不尘。"
    ]
  },
  {
    "id": "2e89e4209380979b12791ae983392660",
    "title": "怀聂道录二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "夜鹤朝猿伴苦吟，碧窗静锁绿云阴。",
      "青精可饭药资乏，黄独无苗山雪深。",
      "岂有故人分禄米，但闻隐士寄焦琴。",
      "相思一夜生春草，明月满街天籁沈。"
    ]
  },
  {
    "id": "2e89e4209380979ba1d6d67e97ddf156",
    "title": "病愈出游",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "桐帽棕鞋破晓烟，落花飞絮暮春天。",
      "风檐转日噪乾鹊，云树隔溪啼杜鹃。",
      "客引茅亭沽旧酒，僧邀竹院话枯禅。",
      "病馀一事还堪笑，脚力轻松倍去年。"
    ]
  },
  {
    "id": "2e89e4209380979b855cc1574d21ee93",
    "title": "舟行欲访三茅践许宗师鹤会之约",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "涧饮岩栖愿已违，小舟拂晓泛涟漪。",
      "蒲丛露冷泣姑恶，木末云深叫子规。",
      "山近三茅便杖屐，酒沽五里带糟醨。",
      "乘风俓拟寻幽躅，莫负当年汗漫期。"
    ]
  },
  {
    "id": "2e89e4209380979b3c63af75de31cebb",
    "title": "夜卧旅邸梦入三茅山一道士病一道士鼾睡因作诗纪其概云",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "梦入三茅叩玉扉，楼台金碧净朝晖。",
      "岩花涧草高低见，田鹤沙禽下上飞。",
      "道士倚墙方熟睡，至人杜德不言机。",
      "人间天上元非远，非想非非更觉非。"
    ]
  },
  {
    "id": "2e89e4209380979ba7fb92a31582fe74",
    "title": "人日",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "人日吟窗涤砚尘，探官擘茧笑乡邻。",
      "山人雅爱终南径，诗客空怀渭北春。",
      "誉毁盖棺犹未了，勋名看镜不须频。",
      "从今好是支离卧，有客问余方负薪。"
    ]
  },
  {
    "id": "2e89e4209380979b6b39c83d60018f52",
    "title": "悼俞仁则",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "藕花汀畔柳丝垂，杯酒殷勤话别离。",
      "风雨对床空有约，池塘梦草竟无诗。",
      "荒坟日落谁人吊，古屋苔深独我悲。",
      "毕竟功名大槐国，排云书在即丰碑。"
    ]
  },
  {
    "id": "2e89e4209380979b32126113235b7977",
    "title": "吴门逢友人",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "泽国江山冷战云，扁舟春晚忽逢君。",
      "荒城鼓角含商气，旧曲楼台暗楚氛。",
      "海燕认巢迷故主，苔蜗篆壁变新文。",
      "更怜庾信江南赋，音调凄清不忍闻。"
    ]
  },
  {
    "id": "2e89e4209380979bead3abd0bae45d7b",
    "title": "送张师道",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "七闽幕府藉词臣，一笑平反草木春。",
      "制下九重新涣汗，胸蟠千古旧经纶。",
      "生平耻不为伊傅，夜半何烦问鬼神。",
      "无限焦枯待霖雨，好将斯道觉斯民。"
    ]
  },
  {
    "id": "2e89e4209380979b50c531f48539f10d",
    "title": "送道士孙雪房",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "雾豹文章野鹤姿，黄冠晦迹浙江涯。",
      "携家拟就鹿门隐，奏赋何期狗监知。",
      "触热问涂行有日，排云论事岂无时。",
      "太平上策须倾倒，更忆崆峒麦熟诗。"
    ]
  },
  {
    "id": "2e89e4209380979b98df141337b8c516",
    "title": "送董左丞二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "帝眷东南用正人，角巾归第请何频。",
      "相公久矣倦台鼎，故国依然倚世臣。",
      "霖雨合归天上作，忠言须造榻前陈。",
      "丈夫出处非徒尔，四海安危寄一身。"
    ]
  },
  {
    "id": "2e89e4209380979b98df1413bef7c718",
    "title": "送董左丞二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "煌煌勋业绘凌烟，共说韦平有世贤。",
      "黄閤紫枢名将相，凉台燠馆半神仙。",
      "百年富贵真槐国，一日清闲胜葛天。",
      "只恐九重方侧席，东山未许遽高眠。"
    ]
  },
  {
    "id": "2e89e4209380979b159b993aa065cec5",
    "title": "闲居遣怀",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "密树幽花似远村，循除流水自浑浑。",
      "无僧肯送卢仝米，有客时过陆抗门。",
      "月晕河天鱼散子，泥融雨径竹生孙。",
      "十年四海干戈满，似此遗民几户存。"
    ]
  },
  {
    "id": "2e89e4209380979bacd7e2d8921c6806",
    "title": "为汤提刑赋南园玉绣毬花二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "绣衣持斧旧诗翁，天与奇葩衬绮栊。",
      "翠㔩叶攒珠的皪，碧搔头映玉珑璁。",
      "氤氲香雾迷丛蝶，淡沲晴飔扬转蓬。",
      "安得素娥斟绿醑，缓歌一阕月明中。"
    ]
  },
  {
    "id": "2e89e4209380979bacd7e2d860246d9d",
    "title": "为汤提刑赋南园玉绣毬花二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "愁烟泫露泣明妃，万蝶魂迷倦不飞。",
      "帐簇流苏裀翡翠，阶翻蹴鞠落珠玑。",
      "琼葩分韵香疑减，柳絮成团似却非。",
      "风雨朝昏他日约，忍令容易失芳菲。"
    ]
  },
  {
    "id": "2e89e4209380979b649a42319ce988e8",
    "title": "次韵陈静佳咏梅",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "玉骨冰肌不受尘，纷纷红紫谩争春。",
      "最宜岩壑风霜夜，相对心肠铁石人。",
      "寂寞上林迷雾苑，嵯峨巫岫隔烟津。",
      "翛然自得闲中趣，肯与姚黄作素臣。"
    ]
  },
  {
    "id": "2e89e4209380979b9f4bcfee326fa4f2",
    "title": "次韵答郦学正见赠三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "鸡鸣群动已憧憧，习静工夫自笑慵。",
      "风月一襟霜两鬓，图书万卷酒千钟。",
      "维摩示病元非病，李广难封不愿封。",
      "世道隆污随所适，我知老子本犹龙。"
    ]
  },
  {
    "id": "2e89e4209380979b9f4bcfeefed470f3",
    "title": "次韵答郦学正见赠三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "萧森竹柏小蒲庵，身世嵇康七不堪。",
      "眼底故人俱寂寞，镜中衰发自䰐鬖。",
      "过车慷慨陈清酹，旧馆殷勤脱左骖。",
      "老我与君同此意，纷纷轻薄不须谈。"
    ]
  },
  {
    "id": "2e89e4209380979b9f4bcfeef56e595a",
    "title": "次韵答郦学正见赠三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "粥饭随缘类出家，小瓶汲月自煎茶。",
      "浮荣等是蕉中鹿，薄俗堪怜井底蛙。",
      "南亩半栽元亮秫，东陵多种邵平瓜。",
      "青鞋布袜相随去，九陌红尘任没车。"
    ]
  },
  {
    "id": "2e89e4209380979bd4558e669fa5910f",
    "title": "次韵陈教授见寄二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "拟效时人耻效尤，时人嫉我亦如雠。",
      "携金懒市燕台骏，卖剑聊寻渤海牛。",
      "白发盈簪羞我老，黄花满径为谁秋。",
      "尊前有酒休辞醉，痴绝由来爱虎头。"
    ]
  },
  {
    "id": "2e89e4209380979bd4558e6600ce2765",
    "title": "次韵陈教授见寄二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "朝暮何人肯拔尤，周民何友亦何雠。",
      "还家久类苏耽鹤，溷世聊歌宁戚牛。",
      "笔在不妨书甲子，诗亡谁为作春秋。",
      "百年修短终归尽，倚杖看山任白头。"
    ]
  },
  {
    "id": "2e89e4209380979b3e868fdc61abc52a",
    "title": "夏五园亭对雨漫成六首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "野鹤乘轩愧不才，柴门键密昼慵开。",
      "荒亭锁雾红葵老，古木号风白雨来。",
      "酒免官沽时一醉，诗非私贷日相催。",
      "人间万事皆儿戏，千载昆明几劫灰。"
    ]
  },
  {
    "id": "2e89e4209380979b3e868fdca7a66a1a",
    "title": "夏五园亭对雨漫成六首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "从来工瑟莫吹竽，赤米黄齑尽自娱。",
      "种柳藏鸦怜哺母，葺巢护燕待将雏。",
      "荆榛少剪但除道，瓜芋多栽莫问区。",
      "金马玉堂元有分，青铜惭愧白髭须。"
    ]
  },
  {
    "id": "2e89e4209380979b3e868fdc539ac3a9",
    "title": "夏五园亭对雨漫成六首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "镜中勋业不须论，拭发何由得马肝。",
      "日暮论文思李白，年衰忘事类师丹。",
      "几多归燕愁无主，是处鸣蛙总为官。",
      "多谢天公相劳苦，梅风吹雨长琅玕。"
    ]
  },
  {
    "id": "2e89e4209380979b3e868fdcad746e98",
    "title": "夏五园亭对雨漫成六首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "五噫休作不平鸣，世事悠悠弈一枰。",
      "歌有红儿休用比，酒无白堕亦须倾。",
      "青山倘是埋骨好，素发何嫌照眼明。",
      "鼎鼎百年三万日，晓烟收尽暮云横。"
    ]
  },
  {
    "id": "2e89e4209380979b3e868fdc40309270",
    "title": "夏五园亭对雨漫成六首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "雨霁云收正午天，槐阴翳翳北窗眠。",
      "百年未了暂为客，一日得闲真是仙。",
      "美酒但寻知己饮，好诗休用俗人传。",
      "山林钟鼎知谁是，输与鸱夷理钓船。"
    ]
  },
  {
    "id": "2e89e4209380979b3e868fdcb5a13b1c",
    "title": "夏五园亭对雨漫成六首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "有酒能浇磊磈胸，人生何处不从容。",
      "横飞辽海成孤鹤，老死南阳亦卧龙。",
      "习静一丘聊自足，逢时万户莫先封。",
      "梧楸门巷将迎少，涧曲分畦学老农。"
    ]
  },
  {
    "id": "2e89e4209380979b371d1dc80c3c62c0",
    "title": "秋泊吴门寄友",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "尊酒旗亭说旧游，重来茂苑又深秋。",
      "烟霞静锁诗人屋，风雨常欺倦客楼。",
      "独雁叫群天漠漠，蹇驴畏滑路悠悠。",
      "相思清夜黄花老，一盏寒灯万斛愁。"
    ]
  },
  {
    "id": "2e89e4209380979b60fef75893e64f8c",
    "title": "次韵薛晓翁教授",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "鲲鹏意气鹤精神，仿佛风流贺季真。",
      "三顾岂无天下计，百年空老梦中身。",
      "兵尘满眼谁知己，儒术谋生每误人。",
      "长啸归来寻旧隐，石田茅屋未全贫。"
    ]
  },
  {
    "id": "2e89e4209380979bb9c9fa6e8ea53681",
    "title": "闲境",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "门外红尘竞往还，小轩容膝自怡颜。",
      "三杯对影夜邀月，一笏拄颐朝看山。",
      "芳草落花春不老，鸣鸠乳燕乐相关。",
      "人间寻遍无闲境，闲境由来只此间。"
    ]
  },
  {
    "id": "2e89e4209380979bd038c6f8d8375f68",
    "title": "小园漫兴四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "小园雨过草离离，寂寞葵榴又一时。",
      "载酒客来闲问字，催租人去更吟诗。",
      "一杯淡粥学僧供，三尺高床避鬼吹。",
      "百岁光阴行六十，世间何许凤凰池。"
    ]
  },
  {
    "id": "2e89e4209380979bd038c6f82b860b06",
    "title": "小园漫兴四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "杖藜竹外独徘徊，叹息人间几劫灰。",
      "燕颔素无难食肉，蟹螯才有便持杯。",
      "世人枉是皆欲杀，明主何尝肯弃才。",
      "多谢诸公共推挽，公车时亦到蒿莱。"
    ]
  },
  {
    "id": "2e89e4209380979bd038c6f864fe3d5b",
    "title": "小园漫兴四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "公车纵肯诏遗民，宣发萧萧已满巾。",
      "美景昔时多乐事，丰年今日有饥人。",
      "翻云覆雨怜轻薄，洗眼开怀任屈伸。",
      "野鹤瘦躯驯鹿性，此时宁复绘麒麟。"
    ]
  },
  {
    "id": "2e89e4209380979bd038c6f8761c1a3b",
    "title": "小园漫兴四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "华发思乡去苦迟，人民城郭总成非。",
      "九原可作吾谁与，三径就荒胡不归。",
      "诗思寂寥无腹稿，病躯憔悴减腰围。",
      "有时梦与钟期遇，闲拂枯桐按玉徽。"
    ]
  },
  {
    "id": "2e89e4209380979b5143cae32cf0e0e7",
    "title": "怀萧道夫",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "北辙南辕一昔分，何时尊酒细论文。",
      "谈经举世用燕说，横笔何人静楚氛。",
      "朋辈风流推李杜，弟兄词藻愧机云。",
      "麟洲有客长回首，归诵琅章饫所闻。"
    ]
  },
  {
    "id": "2e89e4209380979b5c0930af397df813",
    "title": "泊阎桥有怀",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "青镜霜刀杳莫寻，陈留巷陌故阴阴。",
      "鸿飞犹记东西迹，燕去难留下上音。",
      "多病乐天悲老近，三生杜牧恨春深。",
      "浮云柳絮元无准，惭愧人间儿女心。"
    ]
  },
  {
    "id": "2e89e4209380979ba23fe5651876de96",
    "title": "戏简友人二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "百年何处筑菟裘，又向周南叹滞留。",
      "砧韵但能凄客枕，雁声浑不到歌楼。",
      "江湖展转鱼千里，今古驱驰貉一丘。",
      "回首金焦渺何许，潇潇风雨使人愁。"
    ]
  },
  {
    "id": "2e89e4209380979ba23fe5651011620a",
    "title": "戏简友人二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "茅斋蓬鬓静编蒲，谁使担簦问客途。",
      "万里晴云离塞雁，一天明月绕枝乌。",
      "羁愁浩渺夜将半，诗思凄凉岁欲徂。",
      "却羡故人沉醉处，红楼红粉拥红炉。"
    ]
  },
  {
    "id": "2e89e4209380979bbb8829fcc0322873",
    "title": "村居即事二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "地僻村深过客稀，数家生聚突烟微。",
      "鱼虾入网忙呼酒，鹅鸭栖池静掩扉。",
      "唤妇索绹苫屋角，课儿斫竹补篱围。",
      "沟东积水通前浦，也有蒲帆带雨归。"
    ]
  },
  {
    "id": "2e89e4209380979bbb8829fc6e721661",
    "title": "村居即事二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "漠漠平畴接远沙，一浜寒水浸梅花。",
      "儿挑苦芺供鹅食，妻撷葫荽荐客茶。",
      "榾柮火残寒尚力，茅柴酒熟夜能赊。",
      "岁时伏腊歌呼处，三世儿孙共一家。"
    ]
  },
  {
    "id": "2e89e4209380979bf9a0be41141f3948",
    "title": "赠良常山人",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "青岁迂疏厌市廛，诛茅结屋北山巅。",
      "泉冷阴洞猿分饮，草软阳坡鹿伴眠。",
      "三径烟云浑是画，四时风月不论钱。",
      "忽逢野老谈庚甲，笑指乔松不记年。"
    ]
  },
  {
    "id": "2e89e4209380979bdd68e701ff1f3eb6",
    "title": "富安田舍二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "风饕雪虐驾扁舟，又作田家数日留。",
      "雁逐稻粱飞远浦，犬惊杖屐吠荒丘。",
      "三杯薄酒延僧话，一盏寒灯伴客愁。",
      "白水漫漫妨麦事，催钱县吏亦宜休。"
    ]
  },
  {
    "id": "2e89e4209380979bdd68e70169d015a7",
    "title": "富安田舍二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "漠漠寒云接断芜，平畴积水入长湖。",
      "犊眠篱下霜埋草，雁宿汀边月满芦。",
      "戟吻苦茶连叶煮，胶牙酸酒带糟餔。",
      "数朝已觉人情熟，识字耕田著我无。"
    ]
  },
  {
    "id": "2e89e4209380979bf9b3edc697e2e63b",
    "title": "田家喜雪",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "漫空飞雪岁云徂，独坐闲吟粟满肤。",
      "廓落江山千态迥，浑沦天地一尘无。",
      "寒声夜吼松筠裂，和气朝回荠麦苏。",
      "说与田家判一醉，明年宁复虑官租。"
    ]
  },
  {
    "id": "2e89e4209380979b0b1f8978d74f0d7c",
    "title": "除夕二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "十旬为客思凄然，返樛言归又覈田。",
      "榾柮煨炉销永夜，屠苏浸井迫新年。",
      "人生半是忙中过，农事偏于隐者便。",
      "将老菟裘何处卜，九龙泉畔锡山边。"
    ]
  },
  {
    "id": "2e89e4209380979b0b1f8978b3c2ecb5",
    "title": "除夕二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "买田阳羡笑东坡，三黜穷荒两鬓皤。",
      "瘴雾蛮烟添老色，寒灯夜雨强悲歌。",
      "百年富贵欢悰少，一日清闲乐事多。",
      "说与故人休大噱，省曹阍者面如何。"
    ]
  },
  {
    "id": "2e89e4209380979b8080f6532f63b19d",
    "title": "后平叔母夫人挽辞二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "十载干戈四海同，几人徐庶几陈宫。",
      "阿奴侍母但膝下，潘令弃官归洛中。",
      "生死总归蝴蝶梦，哀荣何啻马牛风。",
      "送车千乘谁能致，我亦潸然泪洒空。"
    ]
  },
  {
    "id": "2e89e4209380979b8080f653068147c8",
    "title": "后平叔母夫人挽辞二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "昔年烽火隔江津，指痛呻吟夜彻晨。",
      "旁置万家空有冢，禄营三釜已无亲。",
      "鸾回紫诰承恩旧，牛卧青冈卜兆新。",
      "送死养生无一憾，老怀缘此重沾巾。"
    ]
  },
  {
    "id": "2e89e4209380979b22a5301f7ceda16a",
    "title": "饯杨少监",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "白发苍颜自在仙，流行坎止任天然。",
      "江山得意俓携酒，家世为官不爱钱。",
      "天与清闲娱晚景，人看富贵出长年。",
      "传闻尺一来阊阖，匹马春风快着鞭。"
    ]
  },
  {
    "id": "2e89e4209380979b13310cab0f651e94",
    "title": "杨刚中分教京口有司以冗员罢去作诗为别就次韵以饯其行二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "冲霄志气合雄飞，谁遣谈经坐绛帏。",
      "夜雨檐花聊痛饮，秋风莼菜竟思归。",
      "一官岂为吾曹冗，五斗政嫌儿辈讥。",
      "去去草玄从尚白，丈夫元不羡轻肥。"
    ]
  },
  {
    "id": "2e89e4209380979b13310caba9c64b4e",
    "title": "杨刚中分教京口有司以冗员罢去作诗为别就次韵以饯其行二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "公车指日召严徐，友道从渠自耳馀。",
      "浮世功名蕉覆鹿，冷官滋味釜生鱼。",
      "百年荏苒醒还醉，一气循环惨复舒。",
      "归去湖山多乐事，故人休枉绝交书。"
    ]
  },
  {
    "id": "2e89e4209380979b26e2104b6722a487",
    "title": "赠程秀才",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "莎径莓墙枳棘篱，藜床六尺卧书帷。",
      "门前剥啄谁惊梦，马上推敲客有诗。",
      "北牖清风聊共语，夜梁落月重相思。",
      "宾鸿此去过京岘，应遣新吟慰旧知。"
    ]
  },
  {
    "id": "2e89e4209380979bd02187de81345df9",
    "title": "姑苏有赠",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "画楼珠翠列娉婷，辽鹤重来失故城。",
      "商女不知宁有恨，徐娘虽老尚多情。",
      "一帘花雨谈幽梦，双桨莼波急去程。",
      "却倚阊门重回首，笳声呜咽暮云横。"
    ]
  },
  {
    "id": "2e89e4209380979b432ace09063ee31a",
    "title": "游金山寺次壁间韵",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "水国微茫境物闲，洪涛九派护禅关。",
      "帆樯下上淮连浙，楼殿高低寺裹山。",
      "潮驾金鳌来海上，天留玉府在人间。",
      "凭阑落日芦风起，时有鱼龙听法还。"
    ]
  },
  {
    "id": "2e89e4209380979b336264c1467a3423",
    "title": "醉中偶书",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "落花流水两无依，梦入桃源觉已非。",
      "尊酒阑珊山月落，片帆摇曳浦风微。",
      "云横北固朱楼远，烟暝西湖画舸归。",
      "别易会难今古恨，鳞鸿来往莫相违。"
    ]
  },
  {
    "id": "2e89e4209380979bf7274cfe7e0a5379",
    "title": "甘露寺火后登多景楼故基有作",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "西风散屧步崔嵬，霁色浮空望眼开。",
      "江势乱奔沧海去，天形低约众山回。",
      "一卷狠石埋焦土，百尺危楼付劫灰。",
      "惟有沙鸥知我意，相亲相近不惊猜。"
    ]
  },
  {
    "id": "2e89e4209380979bb5f02284e6040ed0",
    "title": "金陵道",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "楼头凝望处，落日帝王州。",
      "下有朝宗水，滔滔日夜流。"
    ]
  },
  {
    "id": "2e89e4209380979b209e29ab0888ef24",
    "title": "晓行沙上",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "宿雨浥轻尘，沙平草树春。",
      "远山千万叠，空翠欲沾人。"
    ]
  },
  {
    "id": "2e89e4209380979bfc5b414db8a41f3f",
    "title": "客中雨",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "风雨正潇潇，孤灯伴寂寥。",
      "关心多少事，一一付芭蕉。"
    ]
  },
  {
    "id": "2e89e4209380979ba3d6814042393e97",
    "title": "题米友仁远景",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "蒙蒙树隐山，渺渺波横海。",
      "其中一叶舟，岂有陶朱在。"
    ]
  },
  {
    "id": "2e89e4209380979b08e4a21352661b10",
    "title": "为石民瞻题风雨溪桥手卷",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "烟林雨气昏，行客苦迢递。",
      "谁知渡溪桥，风尘满天地。"
    ]
  },
  {
    "id": "2e89e4209380979b211c47ab35bf35ac",
    "title": "为徐彦昌题画扇",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "峭壁倚层霄，长松荫幽壑。",
      "荒径一樵归，平沙群雁落。"
    ]
  },
  {
    "id": "2e89e4209380979bfcee7182002c383c",
    "title": "为陈登父题画扇",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "古涧横小桥，竟日无人渡。",
      "红尘隘九衢，来往不知数。"
    ]
  },
  {
    "id": "2e89e4209380979bd8a7f9c7264fb980",
    "title": "游鹤林即席分韵代率上人赋日字",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "松声度暖风，花气薰迟日。",
      "乘兴问三三，何劳邀七七。"
    ]
  },
  {
    "id": "2e89e4209380979b4315a15e91dc1a64",
    "title": "题古木寒泉手卷",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "觱沸一溪泉，巃嵷千古木。",
      "中有避世人，阴厓结茅屋。"
    ]
  },
  {
    "id": "2e89e4209380979b6628f4b5acef903b",
    "title": "桐庐县作",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "荒城秋雨后，寒谷晓晴初。",
      "沙路萦纡处，柴扉荡析馀。"
    ]
  },
  {
    "id": "2e89e4209380979be7f8abba486c16f2",
    "title": "郊居",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "野径晴霏敛，江郊夏日凉。",
      "梦中知是蝶，还复是蒙庄。"
    ]
  },
  {
    "id": "2e89e4209380979be5cc100e8750edd4",
    "title": "泊湖头",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "潦翻川蓊匌，烟霭树模糊。",
      "小艇时呼客，龙游酒试沽。"
    ]
  },
  {
    "id": "2e89e4209380979bc7535f6b3159d776",
    "title": "春怨",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "垂杨带雨烟沈沈，绮窗翠幕清昼阴。",
      "琵琶拨尽谁知音，一声望帝春事深。"
    ]
  },
  {
    "id": "2e89e4209380979bb24295b4f9997c3d",
    "title": "寻春",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "日日寻春到水涯，今朝篱落见梅花。",
      "折梅欲问春消息，春在桥南卖酒家。"
    ]
  },
  {
    "id": "2e89e4209380979bfd22380575b26046",
    "title": "春日山行",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "山北山南日几回，半山山舍更传杯。",
      "一声羌笛山云裂，二月山花有落梅。"
    ]
  },
  {
    "id": "2e89e4209380979b3fbc1a6286daefef",
    "title": "晚醉",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "兀兀馀酣漱晚汀，古牺香雾入疏棂。",
      "卷帘归坐月弦上，隔岸远山青更青。"
    ]
  },
  {
    "id": "2e89e4209380979bcd95792984025c64",
    "title": "何山白水田",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "离离远树接山低，白水田头杜宇啼。",
      "昨夜前村新雨过，桔槔闲在石桥西。"
    ]
  },
  {
    "id": "2e89e4209380979be4e638a371d4ffec",
    "title": "访徐叔咏教授山庵迷道而作",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "上山下山山历历，松篁不改路非昔。",
      "杖藜聊欲问山翁，山空叶落无行迹。"
    ]
  },
  {
    "id": "2e89e4209380979bac1e082c1ba36b8d",
    "title": "到徐叔咏居",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "攀藤蹑石访幽客，茆屋参差松树隔。",
      "山童闻语不应门，古木千章鸣格磔。"
    ]
  },
  {
    "id": "2e89e4209380979bdb221d0b927c6cd8",
    "title": "次韵周遗直京城苦雨五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "天地黯黪云气繁，淤泥没胫蜗书门。",
      "长安米升钱五百，忍饥茹芝谁绮园。"
    ]
  },
  {
    "id": "2e89e4209380979bdb221d0ba2a4b64d",
    "title": "次韵周遗直京城苦雨五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "浊醪梨枣亦易求，鸡鸣檐溜还交流。",
      "亲宾纵谈天下乐，藜杖谁肯过苏侯。"
    ]
  },
  {
    "id": "2e89e4209380979bdb221d0bd44aebf1",
    "title": "次韵周遗直京城苦雨五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "古今浩浩多诗流，清辞丽句谁能高。",
      "大历饥寒少陵杜，义熙归去彭泽陶。"
    ]
  },
  {
    "id": "2e89e4209380979bdb221d0ba2903039",
    "title": "次韵周遗直京城苦雨五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "半年京国囊无储，饭我豆粥羹寒蔬。",
      "翻江黑雨弥两月，却忆溪翁留白鱼。"
    ]
  },
  {
    "id": "2e89e4209380979bdb221d0bc83c4c7a",
    "title": "次韵周遗直京城苦雨五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "云壑布衣贤亦愚，玉阶紫衣妾亦夫。",
      "书三十乘须饱读，鹏九万里从南图。"
    ]
  },
  {
    "id": "2e89e4209380979b370abf5a61d08fd2",
    "title": "暇日饮酒辄用靖节先生韵积二十首其一十四",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "渊明昔闲居，偶尔白衣至。",
      "开尊得美酒，忽焉遂复醉。",
      "醉语聊自娱，辞多失诠次。",
      "安知后千年，乃为世所贵。",
      "诗虽有馀音，酒亦有真味。"
    ]
  },
  {
    "id": "2e89e4209380979b5a5994d834cab351",
    "title": "古意五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "迢迢长安道，古堠双复只。",
      "游子辞家去，去去何所适。",
      "素商昔转玄，朱羲今由白。",
      "悠悠世路艰，江湖虎豹宅。",
      "杨朱泣途穷，鲁叟悲麟获。",
      "愿言弛负担，归与慰岑寂。"
    ]
  },
  {
    "id": "2e89e4209380979b5a5994d889a856a9",
    "title": "古意五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "亹亹天上云，滔滔海中波。",
      "时哉不我与，况复未息戈。",
      "浮氛冒曾岭，君去将如何。",
      "君吟行路难，妾思扊扅歌。",
      "积忧傥心痗，采蕨南山阿。"
    ]
  },
  {
    "id": "2e89e4209380979b5a5994d8d7be0455",
    "title": "古意五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "悠悠君何之，茕茕妾影只。",
      "萧萧两鬓丝，寒衣不堪织。",
      "纵使堪织衣，练能成几尺。",
      "西窗暗雨鸣，孤灯耿复灭。",
      "君心如妾心，妾心匪木石。"
    ]
  },
  {
    "id": "2e89e4209380979b5a5994d887ebedf9",
    "title": "古意五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "皎皎天上月，辉光烛蓬门。",
      "蓬门亦何有，古镜堂上悬。",
      "妾心如古镜，磨尽明不昏。",
      "君心镜上尘，磨去不复存。",
      "猗嗟贱妾心，与君难具论。"
    ]
  },
  {
    "id": "2e89e4209380979b5a5994d8ca9435ab",
    "title": "古意五首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "忆妾初嫁时，感君涂蔇茨。",
      "嫁君未三载，君行河北陲。",
      "长庚耿天际，饭粟羹伏雌。",
      "君云去不远，五月当来归。",
      "闻君往从军，裘马事轻肥。",
      "蓬蒿没深巷，风露凄妾衣。",
      "夫君岂不念，将由道路逶。",
      "道路或孔迩，妾忧宁不知。"
    ]
  },
  {
    "id": "2e89e4209380979b5800418b29380ad0",
    "title": "吴郡斋遣怀",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "斋居苦无悰，散屧步芳圃。",
      "花柳度暖风，莓苔滋宿雨。",
      "叠嶂隐檐牙，幽禽哢林莽。",
      "池光瓦蔽亏，日气石吞吐。",
      "迥眺觌层城，狂歌隘天宇。",
      "倏欢景已流，俄思愁复聚。",
      "楚奏钟仪悲，越吟庄舄苦。",
      "人情异穷达，土思渺今古。",
      "信美非吾乡，归心属兰杜。"
    ]
  },
  {
    "id": "2e89e4209380979b33d403903de3bd04",
    "title": "龚圣予号翠岩晚岁更号岩翁为赋",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "春风桃李颜，岁寒松柏心。",
      "达人步大方，静爱无弦琴。",
      "无弦岂堪听，弦外多遗音。",
      "世涂甚风水，对面商与参。",
      "孤芳忌群处，散材辞众侵。",
      "霜降水归源，日旭星就阴。",
      "浮华剥落尽，古道谁复今。",
      "吾家雁山下，翠巘高千岑。",
      "清秋灏气塞，万里纤埃沈。",
      "安得与君去，结架聆清吟。"
    ]
  },
  {
    "id": "2e89e4209380979b1e543b620c114e5b",
    "title": "闲居遣怀三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "莓墙荫薜萝，中有一亩宅。",
      "花竹分四时，野鸟鸣格磔。",
      "浩歌引清觞，微风岸低帻。",
      "百骸任舒伸，一笑天地窄。",
      "剥啄谁叩门，门外有佳客。"
    ]
  },
  {
    "id": "2e89e4209380979b1e543b6294fd89a6",
    "title": "闲居遣怀三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "坐中有佳客，尊中有美酒。",
      "酒美客更佳，一醉亡何有。",
      "醉馀送客去，新月挂疏柳。",
      "明日欲重来，已戒应门走。"
    ]
  },
  {
    "id": "2e89e4209380979b1e543b62a2d6f5d7",
    "title": "闲居遣怀三首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "客至固自佳，客去亦不恶。",
      "起舞弄清影，明月劝孤酌。",
      "一杯复一杯，轻飔动修薄。",
      "扰扰百年间，谁能得此乐。",
      "酒醒日射窗，推窗见梅落。"
    ]
  },
  {
    "id": "2e89e4209380979bb2dceaf5029994f6",
    "title": "闻角",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "角声呜咽梅花老，远客夜长风草草。",
      "起倾冻酒浇愁胸，愁思转多杯恨小。",
      "人生石火斯须期，月转楼西角又吹。",
      "咍台一枕华胥梦，明日看山笏拄颐。"
    ]
  },
  {
    "id": "2e89e4209380979bd95f24e0466dc2aa",
    "title": "遣兴十首呈孟兵部使君",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "来日悲苦短，颓龄恨将侵。",
      "西山产灵药，暇日聊与寻。",
      "䔿荟蔚𡾰嵼，兔狐走高岑。",
      "洪厓去不返，羡门杳无音。",
      "伫立长太息，谁哉知我心。"
    ]
  },
  {
    "id": "2e89e4209380979bd95f24e09ca7ab21",
    "title": "遣兴十首呈孟兵部使君",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "雉鸣朝求雌，木坏疾无枝。",
      "仁心秉君子，小弁怨何矶。",
      "在昔共世子，待烹慰骊姬。",
      "亦有鲁闵氏，朔风衣单衣。",
      "二贤岂不怨，仁义固良知。",
      "夐夐彼投兔，䔩䔩奔鹿斯。",
      "道死尚或墐，况乃天性为。"
    ]
  },
  {
    "id": "2e89e4209380979bd95f24e009c8a07e",
    "title": "遣兴十首呈孟兵部使君",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "豕交食弗爱，兽畜爱弗敬。",
      "烈士死一言，利禄安足竞。",
      "陛戟觐伏波，井蛙败人兴。",
      "不见古公子，亲御侯生乘。"
    ]
  },
  {
    "id": "2e89e4209380979bd95f24e0aebcb296",
    "title": "遣兴十首呈孟兵部使君",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "鸡鸣食孟门，指鹿相秦室。",
      "所以有志士，林樊屏辙迹。",
      "得时贵行道，枉寻岂直尺。",
      "无为赵孟间，笑此陈蔡厄。"
    ]
  },
  {
    "id": "2e89e4209380979bd95f24e093f9bf8d",
    "title": "遣兴十首呈孟兵部使君",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "翛翛琼田鹤，高步何颀颀。",
      "霜毛映寒月，丹顶含晴晖。",
      "胡不乘轩车，俯啄前溪为。",
      "溪水清且沦，白石亦粼粼。",
      "虽无鱼虾味，且免鸡鹜嗔。"
    ]
  },
  {
    "id": "2e89e4209380979bd95f24e0c2a7296d",
    "title": "遣兴十首呈孟兵部使君",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "赵子有古心，视世澹如寄。",
      "青编对朝夕，黄花当姬侍。",
      "海上逐臭人，纷纷笑厓异。",
      "焉知四五间，政在薛公辈。"
    ]
  },
  {
    "id": "2e89e4209380979bd95f24e0d07e3249",
    "title": "遣兴十首呈孟兵部使君",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "俗子尘满襟，门外纷偪塞。",
      "髯龚诗中英，高卧翠岩侧。",
      "风云入古砚，鸟乌窥冻壁。",
      "似闻中馈虚，桑麻欠机织。",
      "母氏圣且善，门闾望朝夕。",
      "择妇要得人，在德不在色。"
    ]
  },
  {
    "id": "2e89e4209380979bd95f24e0ef496a35",
    "title": "遣兴十首呈孟兵部使君",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "卯金我石友，胸次如阮嵇。",
      "灌园西郊外，竹径风烟迷。",
      "我宅今易主，政拟寻幽栖。",
      "卜邻傥有分，当在西枝西。"
    ]
  },
  {
    "id": "2e89e4209380979bd95f24e01206d300",
    "title": "遣兴十首呈孟兵部使君",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "我昔爱君直，蚤慧机云比。",
      "一别复几时，使我费怀企。",
      "梦中往相寻，宛在水中沚。",
      "水中多凫鹥，水边鸣鸠飞。",
      "天雨逐妇去，天晴呼妇归。",
      "凫鹥政自乐，鸠妇吁可悲。"
    ]
  },
  {
    "id": "2e89e4209380979bd95f24e0bc2c46ae",
    "title": "遣兴十首呈孟兵部使君",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "逄蒙学羿射，杀羿射始神。",
      "羿兮信有罪，蒙哉真忍人。",
      "世涂昏若漆，对面越与秦。",
      "眼中今历历，欲语愁余嗔。"
    ]
  },
  {
    "id": "2e89e4209380979b07d8652c943c652a",
    "title": "石门洞",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "衙衙双石撑青空，涧鸣瀑吼惊鱼龙。",
      "维舟支筇步山径，山黑鬼啸猿啼风。",
      "云巢雪屋数羽士，玉函宝笈翻晨钟。",
      "天寒木落山露骨，日月隐隐行空蒙。",
      "九衢黄埃没马腹，一家歌笑百家哭。",
      "虽然是山猛虎多，犹胜人间赋蛇毒。"
    ]
  },
  {
    "id": "2e89e4209380979b5e1df50cebc22ce3",
    "title": "灵乌",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "灵乌太多知，庭树久栖寄。",
      "主人闵乌灵，遗食寓仁意。",
      "乌亦感主恩，哑哑动鸣喙。",
      "心知主厌闻，冀主早自计。",
      "大忠易为僇，至灵乃凶类。",
      "折翅会有期，卷舌良自愧。",
      "终当为主鸣，谁与喂羹胾。"
    ]
  },
  {
    "id": "2e89e4209380979bca9debb4e09fa441",
    "title": "赠成雷师",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "妖氛塞乾坤，乘罅毒黔首。",
      "膏肓不可针，灵文泄枢斗。",
      "雷师烂柯仙，造化默授受。",
      "捕蛟笞鬼神，宛似弥明叟。",
      "雷霆指顾间，云雨翻覆手。",
      "携诗走江湖，万里屈伸肘。",
      "平生刘伯龙，贻笑今已久。",
      "谁能烦律令，三揖费蕉柳。",
      "嗟嗟世涂艰，魑魅白昼吼。",
      "蓝色杂曼肤，睒眒眩妍丑。",
      "我欲扫除之，荒郊乏荆帚。",
      "何当袭师术，轰霆震枯朽。",
      "坐使四海清，物物跻仁寿。"
    ]
  },
  {
    "id": "2e89e4209380979bd2f5f337f4cb5f50",
    "title": "寿沿江黄制置七首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "商岩赉良弼，周岳生甫申。",
      "一贤关世运，六合归吾仁。",
      "英英丹霞翁，异代独儗伦。",
      "骑驎下帝所，仗钺清塞尘。",
      "塞尘行且清，器农不器兵。",
      "廊庙端绂冕，永永扶休明。"
    ]
  },
  {
    "id": "2e89e4209380979bd2f5f337da3bf81d",
    "title": "寿沿江黄制置七首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "曾城护六朝，长江渺万里。",
      "紫盖照东南，屏蔽独此恃。",
      "连营步骑屯，列遂刍粮峙。",
      "填拊兹匪轻，倚毗良有以。",
      "愿言策殊勋，千岁光竹史。"
    ]
  },
  {
    "id": "2e89e4209380979bd2f5f337ba8a87e7",
    "title": "寿沿江黄制置七首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "军中用范老，幕下罗欧阳。",
      "玉人不受絷，白驹犹在场。",
      "乃知古君子，致泰由包荒。",
      "山深草木萃，海阔珍怪藏。",
      "周公昔吐哺，鸣凤纷高冈。"
    ]
  },
  {
    "id": "2e89e4209380979bd2f5f337d9af17ca",
    "title": "寿沿江黄制置七首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "越流饮醇酎，街亭正军律。",
      "劝惩妙微机，今古轨辙一。",
      "韩昭戒梦言，荀攸贵深密。",
      "此事难语人，端居幸时绎。"
    ]
  },
  {
    "id": "2e89e4209380979bd2f5f337baebd507",
    "title": "寿沿江黄制置七首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "父母斯民寄，斯心斯民心。",
      "仁哉彼君子，天地融一襟。",
      "得情贵勿喜，顾畏如弗任。",
      "神明次公政，所至留棠阴。",
      "宁使民觌德，兹言良足钦。"
    ]
  },
  {
    "id": "2e89e4209380979bd2f5f33760b49e64",
    "title": "寿沿江黄制置七首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "五龙阅古今，颜貌俨童孺。",
      "亦有赤松子，驾鸿凌紫雾。",
      "静心遗纷华，定力养冲素。",
      "因知龟鹤年，非以服食护。",
      "公身天地身，出处系王度。",
      "愿言保千龄，持用答三顾。"
    ]
  },
  {
    "id": "2e89e4209380979bd2f5f33726d893a4",
    "title": "寿沿江黄制置七首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "走也晚闻道，曳裾登师门。",
      "师门岌数仞，冠佩何訚訚。",
      "拂拭长光贾，吹嘘怜苦辛。",
      "永言一饭报，眷然清渭滨。",
      "燕飞认巢稳，马瘦思草春。",
      "何当入钧播，坱圠知无垠。"
    ]
  },
  {
    "id": "2e89e4209380979b43a46018e0fa595d",
    "title": "题刘同知所藏春山访隐图",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "环洲玲珑径深窈，巉岩翠壁摩苍颢。",
      "幽人结屋倚阴厓，云木烟萝互萦绕。",
      "维舟散屧欲往从，山深树密无行踪。",
      "徘徊溪桥自叹息，安得上下如云龙。",
      "古云大隐隐朝市，市朝亦有居巢子。",
      "胡然见面不见心，咫尺娟娟隔春水。"
    ]
  },
  {
    "id": "2e89e4209380979b186d0c962c1110e2",
    "title": "赠雷岩赵相士",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "雷填填，雨冥冥，千岩万壑白昼暝。真人宴坐神不惊，一瞬百怪无留形。",
      "风休电止天宇净，顶笠挑包谈性命。龙铅虎汞世莫知，更说荣枯动人听。",
      "壶子久不作，季咸亦已矣。杜德衡气无二机，弟靡波流宁底止。",
      "矧伊浮世上，旋转如飞蓬。死生梦蝶成蝶梦，祸福得马失马翁。",
      "羊裘垂钓或谏议，不龟手药忽取封。相形相不尽，相心心莫穷。",
      "雷岩雷岩，不如归卧岩之下，吾亦柴桑税吾驾。明月投人戒暗投，美玉椟藏须待贾。"
    ]
  },
  {
    "id": "2e89e4209380979b7f21453da72bc585",
    "title": "题补蹠翁图",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "圣月无盈亏，劫烬有新故。",
      "嗟嗟补蹠翁，乃复不早悟。",
      "为王虽云乐，万几实心蠹。",
      "世尊悯众生，引手弘六度。",
      "以我智慧灯，照彼八正路。",
      "令于淤泥中，识此清净土。",
      "我本有发僧，静参无二句。",
      "拊图对青山，了然见心素。",
      "从兹谢笔墨，白云共朝暮。",
      "剥啄谁扣门，法喜慎勿语。"
    ]
  },
  {
    "id": "2e89e4209380979b7418ae4e1f7d39f2",
    "title": "为马受益题韩滉画子母牛图",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "老犍耕馀饱枯䕸，呼牸引犊缘攲厓。",
      "犊儿母怀不父怀，母子僔沓形离𠇗。",
      "牧童生来识牛意，倦抛台笠曲肱睡。",
      "尔牛不寝亦不讹，我亦无梦游南柯。",
      "归来短衣不掩骭，却笑漫漫歌夜半。"
    ]
  },
  {
    "id": "2e89e4209380979b41c0e8de17525b20",
    "title": "甲戌游旴江六月二十二日发武林",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "威弧惨无光，城乌啄大屋。",
      "淮云苍莽间，十载几荼毒。",
      "忧心甫殷殷，又复正阳筑。",
      "正阳亦何许，地接英与六。",
      "传闻夜点兵，文书下机速。",
      "挥汗起负戈，部伍竞驰逐。",
      "平明驱出城，令严秋气肃。",
      "岂不实苦辛，主忧固臣辱。",
      "前年戍襄樊，去年戍郢复。",
      "白骨秋野横，青燐阴房煜。",
      "生还偶然尔，忍怨征行促。",
      "所悲世路艰，无罪罹杀戮。",
      "潢池弄盗兵，绿林仇饷肉。",
      "茫茫畿甸间，风尘涴人目。",
      "圣明抚遐荒，先事清辇毂。",
      "干戈动邦内，岂计颛臾蹙。",
      "扶颠要得人，拨乱如转烛。",
      "秋山翡翠青，秋水蒲桃绿。",
      "去去取封侯，勿羡牧羊仆。"
    ]
  },
  {
    "id": "2e89e4209380979b00754b213be6eebb",
    "title": "甲戌秋过丫头岩有感",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "昔年北兵浒黄渡，官军一万丫岩驻。岩前十里无人烟，焉知今日重生聚。",
      "老翁殷勤指长孙，生时开庆方改元。今年裹头明年娶，感荷太平天子恩。",
      "传闻鼎湖龙又逝，空馀弓剑留人世。天上唯多三数公，社稷苍生谁早计。",
      "老翁忧时色枯槁，羸卧岩前分犊草。京师来往千万人，欲问明时知者少。",
      "嗣皇继圣生神灵，西陲何事犹徵兵。襄樊未复郢又急，正阳新筑淮未平。",
      "吾侪红额今有几，青袍白马纷纷是。岩前鬼燐阴雨青，老翁说着心胆惊。",
      "愿君努力扶休明，翁也菁羹橡饭安馀生。"
    ]
  },
  {
    "id": "2e89e4209380979b76e90ade79081949",
    "title": "甲戌六月十四日月食过半七月十四日抵广信月岩有感而作",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "昔闻月岩岩上月，无今无古无圆缺。",
      "天无二日月有二，此岂鬼剔神剜出。",
      "我从前月客帝京，月明忽苦虾蟆精。",
      "尔时见天会事发，誓取妖蟆膏寸铁。",
      "不知岩月当此时，上睹月食悲不悲。",
      "我行过此三叹息，此月不食彼月食。",
      "再拜山灵问川后，妖蟆到底受磔否。"
    ]
  },
  {
    "id": "2e89e4209380979bc5d5d98f89486bc7",
    "title": "仙人岩即事",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "夕阳隔溪明薜萝，数峰溪畔青嵯峨。",
      "层霄仿佛相荡摩，溪流汹涌通银河。",
      "金支翠旗飐山阿，风传雾乐锵銮鉌。",
      "云封岩窦生灵禾，仙灵蜕久留仙艖。",
      "弈枰丹灶斫月柯，洼尊土缶石臼磨。",
      "苔剜藓刻千岁过，护以鬼物烦撝诃。",
      "溪南溪北夔罔多，鲩鲂鳣鲔蛟鼋鼍。",
      "雷声吭磕涷雨𩃱，仙筇九节扶下坡。",
      "红妆半醉谁娇娥，容颜二八细马驮。",
      "下马避雨吴歈歌，兰麝馥郁飘绮罗。",
      "灵箫学道蠲烦疴，湘浦解佩声瑳瑳。",
      "双成饮罢鸣云和，蓝桥一醉朱颜酡。",
      "扶桑旸谷同碧涡，玄书宝文传岂讹。",
      "浮生百岁如飞梭，当欢不欢奈老何。"
    ]
  },
  {
    "id": "2e89e4209380979ba0fa0373ba6a9fa3",
    "title": "为孟希圣题孛落鹌鹑画扇",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "下车式怒蛙，为爱蛙有气。",
      "秋风化为鹑，乃复有斗志。",
      "丛丛槲叶边，身睨而视。",
      "虽非纪渻鸡，宛类浮图鸷。",
      "因知气苟存，百变终不惴。",
      "斯人倘若斯，似可敌王忾。",
      "云胡万夫特，甘受巾帼遗。",
      "鹑兮尔固微，或者宁不愧。"
    ]
  },
  {
    "id": "2e89e4209380979b4b5602a1a8bc3e0f",
    "title": "吴江夜泊",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "扁舟渺何之，汹汹吴江水。",
      "走马见新堤，垂虹失旧址。",
      "战艘列旌旗，随风纷旖旎。",
      "须臾暝色至，悲笳数声起。",
      "椎髻黄须儿，臂枪挟弧矢。",
      "篙夫趣登舟，掩篷不敢视。",
      "但闻深夜中，刁斗鸣不已。",
      "及明问前途，山长川弥弥。",
      "我生苦漂零，十载行万里。",
      "焉知及兹晨，忧伤泪如洗。"
    ]
  },
  {
    "id": "2e89e4209380979b337690ac92b1cf51",
    "title": "京口遣怀呈张彦明刘伯宣郎中并诸友一百韵",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "坏云覆紫微，疾风卷黄屋。",
      "生灵半涂炭，社稷竟倾覆。",
      "借问谁厉阶，往事具可复。",
      "穆陵握乾符，丁揆覆鼎餗。",
      "北兵渡浒黄，沔鄂盛諠讟。",
      "涟海荡为墟，交广骇斡腹。",
      "兀然天柱摇，凛甚国脉蹙。",
      "明诏起臣潜，扶颠秉钧轴。",
      "将帅一奋呼，江汉奏清肃。",
      "维时望公闾，高誉儗方叔。",
      "遄归持相印，景定实初卜。",
      "百寮逆近郊，至尊略边幅。",
      "策勋告庙庭，陈乐备敔柷。",
      "煌煌福华编，传者笔为秃。",
      "焉知事夸毗，欲掩天下目。",
      "得政曾几何，故老尽斥逐。",
      "哀哀杞天崩，度皇继历服。",
      "定策比周召，卜世过郏鄏。",
      "万微委岩廊，十年卧林麓。",
      "金屋贮娉婷，羽觞醉醽醁。",
      "伍符日空虚，郿邬富储蓄。",
      "纷纷轻薄徒，睒眒希自鬻。",
      "荃蕙化为茅，龟玉毁于椟。",
      "怡然谈笑间，祸机已潜伏。",
      "延洪幼冲人，天步深踖踧。",
      "一朝襄樊破，杀气薄川谷。",
      "折冲亦何为，筹边置机速。",
      "拊御既失宜，奔溃更相属。",
      "含垢护逆俦，况望诛马谡。",
      "沙武倏飞渡，长江俨平陆。",
      "连樯万艨艟，悠悠自回舳。",
      "老夏亦遁逃，竟学龟藏六。",
      "败证剧膏肓，搏手但颦蹙。",
      "仓黄出视师，氛埃眯前纛。",
      "总统付虎臣，窃倚晋郤縠。",
      "丁洲帅前锋，未战兵已衄。",
      "溃卒争倒戈，降将群袒肉。",
      "单骑窜维扬，走险甚奔鹿。",
      "触热赴清漳，就死何觳觫。",
      "蹇予客朱方，沈忧发曲局。",
      "欢传用宜中，厦仆支一木。",
      "奈何张苏刘，猜忌不相睦。",
      "所过皆夺攘，兹事岂颇牧。",
      "借箸资腐庸，授钺逮厮仆。",
      "焦门集战舰，乾坤一掷足。",
      "水陆迷畏途，师丧国逾辱。",
      "区区拒毗陵，曾不事版筑。",
      "驱民入罟擭，骈首遭屠戮。",
      "至今用钺地，天阴闻鬼哭。",
      "苏秀暨湖杭，死生犹转烛。",
      "行成漫旁午，公等真碌碌。",
      "独松守张濡，儿戏斗蛮触。",
      "信使诡成禽，贾祸几覆族。",
      "三宫泣草莱，万姓呼藭曲。",
      "疑丞诣高亭，献玺愿臣属。",
      "黼扆释冕旒，羽卫撤弓韣。",
      "广益亟南奔，穷荒寻帝倏。",
      "茕然太母身，垂老歌黄鹄。",
      "彼哉宁馨儿，乘罅叨爵禄。",
      "屈膝同所归，伊谁念王蠋。",
      "江湖数十郡，李赵差可录。",
      "元恶迷是似，万世有馀恧。",
      "庭芝困广陵，储亡二年粟。",
      "力战尚可支，而乃事蜗缩。",
      "乙亥仲夏交，北向发一镞。",
      "死伤近七千，从此辍推毂。",
      "浮海未及桴，委身饲蛇蝮。",
      "姜才就菹醢，淮城危破竹。",
      "故国莽丘墟，彼黍何稢稢。",
      "翠华渺焉之，扶桑睇日浴。",
      "魂断曲江春，新蒲为谁绿。",
      "骑鲸事已非，葬鱼势转促。",
      "南纪讫朱厓，一战绝遗躅。",
      "旋闻俘文相，系颈絷燕狱。",
      "又闻陆元枢，抗节死弥笃。",
      "二公风尘中，耿介受命独。",
      "板荡见忠臣，百身竟难赎。",
      "恭惟五季间，永昌应符箓。",
      "一举平泽潞，最后收庸蜀。",
      "文子继文孙，三才归位育。",
      "中更靖康祸，流血洒川渎。",
      "光尧躬再造，艰苦芜蒌粥。",
      "淳熙受内禅，德盛仁亦熟。",
      "宁理度丕承，膏泽多渗漉。",
      "内无褒妲患，外绝安史黩。",
      "戚畹及阉寺，屏气但蜷局。",
      "向非彼权臣，玉食擅威福。",
      "如何磐石固，转移仅一蹴。",
      "凄凉数载间，王侯乏半菽。",
      "九庙翳蒿藜，五陵游豕豰。",
      "向来阛阓地，雨露滋苜蓿。",
      "老我亦何为，穷途困羁束。",
      "愁伤觉衰曳，垢腻忘颒沐。",
      "蛰迹笑桓鲵，窃食愧饥鹜。",
      "安得董狐辈，直笔濡简牍。",
      "诛奸录忠荩，上与麟经续。",
      "海宇今一家，贡赋均四隩。",
      "化日满穷阎，淳风变颓俗。",
      "馀生幸未化，刀剑易牛犊。",
      "聊种邵平瓜，且植渊明菊。"
    ]
  },
  {
    "id": "2e89e4209380979b57f50b4666e1ac19",
    "title": "宿高邮露筋",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "午发淮子口，晚泊露筋北。",
      "舟人指灵祠，欲语辄叹息。",
      "伊昔避乱初，女郎实英特。",
      "行行侍丘嫂，日暮云气黑。",
      "嫂兮宿邻庄，我宁止路侧。",
      "我生虽不辰，秉身贵弗㥾。",
      "草深聚蚊虻，中夜纷鼓翼。",
      "吮血噆人肤，其毒甚沙蜮。",
      "女郎不肯顾，筋露身亦踣。",
      "至今是邦人，庙貌严血食。",
      "惜哉岁月深，姓氏不可识。",
      "维士有百行，维女独四德。",
      "贞洁一以亏，姬姜徒国色。",
      "所以古妇人，送迎不逾阈。",
      "嗟嗟露筋事，可为百世则。",
      "胡然世俗人，所重在倾国。"
    ]
  },
  {
    "id": "2e89e4209380979b514d74eb212be75d",
    "title": "次韵答王国华",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "甚矣吾衰矣，怀哉予归哉。",
      "雀蜃不能化，何用充海淮。",
      "王郎东鲁秀，玉质离氛埃。",
      "青丝络白马，啸吟浮玉隈。",
      "馀子录录耳，谁敢相朋侪。",
      "一朝款柴户，严若问子来。",
      "又疑蒙谷士，汗漫期九垓。",
      "嗟我晚闻道，可人常永怀。",
      "乱后苦契阔，襟抱无由开。",
      "常深越鸟志，自腼庄栎材。",
      "感子慰离索，驾言且勿催。",
      "人生驹过隙，发白不再孩。",
      "鸡鸣舜为善，犬放轲所哀。",
      "文字乃其闰，末俗供驩咍。",
      "勖哉圣贤事，充此天降才。",
      "赠言愧斐率，过此谁能裁。"
    ]
  },
  {
    "id": "2e89e4209380979bc52adc2422c47670",
    "title": "赠朐山孙画师",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "少年酷爱山，移家入山住。",
      "朅来廛市中，尘土涴巾屦。",
      "有时拟山游，大笑出门去。",
      "二毛飒垂领，乃乏济胜具。",
      "归来笏拄颐，意欲凌风翥。",
      "朐山有佳人，以我爱山故。",
      "九曲武夷溪，移将置缣素。",
      "禽鸟纷飞翔，烟云莽回互。",
      "林深虎豹藏，石怪龙蛇骛。",
      "对此竟忘疲，兴与精灵聚。",
      "想当盘礴裸，下笔有神助。",
      "不然方丈间，那有许奇趣。",
      "安得绢千疋，烦君画瑶圃。"
    ]
  },
  {
    "id": "2e89e4209380979b121e0700786821b9",
    "title": "双清堂诗为石民瞻赋",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "黄尘没马腹，洪涛喷鹢首。",
      "是身如转蓬，随风任飞走。",
      "归来丘壑中，高袖拄笏手。",
      "床头一束书，壁下一壶酒。",
      "暴背对青山，杖藜从白叟。",
      "乃知羲皇上，何尝离北牖。",
      "民瞻真可人，青岁纡墨绶。",
      "一朝拂衣去，归种彭泽柳。",
      "萧然林下意，今无古或有。",
      "富贵等浮云，斯须变苍狗。",
      "终南政自佳，不作捷径不。",
      "仁者赠以言，立名要不朽。"
    ]
  },
  {
    "id": "2e89e4209380979b49ea9ef45ad08d46",
    "title": "山阳客中杂言四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "三载行万里，劳生真转蓬。",
      "转蓬去日远，何时归本丛。",
      "万古一生死，趋竞徒匆匆。",
      "况复遭丧乱，天地多秋风。",
      "退无鹿门隐，进乏麟阁功。",
      "一岁复一岁，倏忽成衰翁。",
      "嵇康殊寡识，陶潜真固穷。",
      "萧然北窗下，瓶粟从屡空。"
    ]
  },
  {
    "id": "2e89e4209380979b49ea9ef464182e85",
    "title": "山阳客中杂言四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "秋帆泊淮浦，小山倏春风。",
      "春风到花柳，青青间深红。",
      "散屧慰寂寞，道与征夫逢。",
      "为言丧乱后，十室八九空。",
      "村墟暗荆杞，渚泽哀飞鸿。",
      "奈何数下令，科敛纷错重。",
      "语已仰天叹，泣涕沾其胸。",
      "呜呼天地德，微小无不容。",
      "贵人岂不仁，视汝如蒿蓬。",
      "会闻贤刺史，抚汝如汉龚。",
      "征夫甫收泣，悍吏来自东。"
    ]
  },
  {
    "id": "2e89e4209380979b49ea9ef48aea171e",
    "title": "山阳客中杂言四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "衰年逢世变，人事如虮虱。",
      "忧端常澒洞，头垢不暇栉。",
      "樯乌终岁飞，况复无宁日。",
      "方春暂返棹，浃辰卧蓬荜。",
      "天风倏吹衣，轻易复一出。",
      "旅巢乏安枝，如意十不一。",
      "七秩能几何，日月过箭疾。",
      "夜深不成眠，吟虫助唧唧。"
    ]
  },
  {
    "id": "2e89e4209380979b49ea9ef4a6845092",
    "title": "山阳客中杂言四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "淮城酒味薄，酸涩如败齑。",
      "一千沽一斗，聊欲纾惨悽。",
      "壶倾不成醉，羁思终转迷。",
      "因思古达士，山林卜幽栖。",
      "暴背坐扪虱，看云闲杖藜。",
      "理乱耳不闻，其乐无端倪。",
      "纷纷彼俗子，谄笑劳夏畦。",
      "安知万世下，清风想夷齐。"
    ]
  },
  {
    "id": "2e89e4209380979bc81e866c48f23559",
    "title": "以竹院逢僧为韵集杜工部句赠鹤林老别流禅师四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "卜居期静处，采药山北谷。",
      "鹤下云汀近，径转山田熟。",
      "回首望松筠，登危聚麋鹿。",
      "兴深终不渝，日暮倚修竹。"
    ]
  },
  {
    "id": "2e89e4209380979bc81e866cdbecfa02",
    "title": "以竹院逢僧为韵集杜工部句赠鹤林老别流禅师四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "松门耿疏影，天黑闭春院。",
      "长风中怒号，白日递隐见。",
      "惠远德过人，秀发吾所羡。",
      "晤语契深心，风床展书卷。"
    ]
  },
  {
    "id": "2e89e4209380979bc81e866cb6f5284e",
    "title": "以竹院逢僧为韵集杜工部句赠鹤林老别流禅师四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "道林才不世，离别重相逢。",
      "会面慰我久，观身向酒慵。",
      "寂寥人散后，结构坐来重。",
      "况乃气清爽，娟娟林表峰。"
    ]
  },
  {
    "id": "2e89e4209380979bc81e866c3f8cbf57",
    "title": "以竹院逢僧为韵集杜工部句赠鹤林老别流禅师四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "浮生如过隙，世故莽相仍。",
      "略税林下鞅，远访云端僧。",
      "愿闻第一义，将衰栖大乘。",
      "清谈有滋味，小子得无承。"
    ]
  },
  {
    "id": "2e89e4209380979b05dffdd1f992fc1c",
    "title": "题王谢燕游图为杨少监作王茂弘",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "牺牛石马出宝图，百年江左一夷吾。西风不受元规污，八銮指日还旧都。",
      "天时人事重呜呼，翠幢金节聊燕娱。堂堂玉立森戟须，犹似拱揖称兰阇。",
      "公乎公乎真丈夫。"
    ]
  },
  {
    "id": "2e89e4209380979b90337711f6c34568",
    "title": "题王谢燕游图为杨少监作谢安石",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "夕阳亭中语未已，一合乾坤匝疮痏。疮生望公公不起，携妓东山玩山水。",
      "神州陆沈宁不耻，正赖丝竹陶写耳。淮淝风鹤繇密指，固应孩视桓元子。",
      "吁嗟公乎真杰士。"
    ]
  },
  {
    "id": "2e89e4209380979beb0cc1032773e965",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "世路日已迫，吾行将安之。",
      "醉乡无畔岸，俗似太古时。",
      "一廛昔愿受，或者当在兹。",
      "在兹竟卜筑，何为复狐疑。",
      "但得酒杯在，无螯还可持。"
    ]
  },
  {
    "id": "2e89e4209380979beb0cc10390ce921c",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "鼓刀战牧野，采薇饿西山。",
      "出处各有意，喋喋俱空言。",
      "不如得美酒，一醉终馀年。",
      "贤愚死则已，死去知谁传。"
    ]
  },
  {
    "id": "2e89e4209380979beb0cc1030022cbbe",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "嗜酒有何好，酒酣见真情。",
      "忍断杯中物，而留身后名。",
      "名誉外物尔，醉乃得此生。",
      "神完气不慑，坠车终莫惊。",
      "何必事轻举，崆峒师广成。"
    ]
  },
  {
    "id": "2e89e4209380979beb0cc10371870761",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "饵香鱼深逝，弋篡鸿高飞。",
      "商皓虽寂寞，幸免坑焚悲。",
      "云何客卿辈，逐去还依依。",
      "一朝叹黄犬，骨肉异所归。",
      "贵盛能有几，转盼倏已衰。",
      "衰荣苟如此，得酒无相违。"
    ]
  },
  {
    "id": "2e89e4209380979beb0cc1031cbdaead",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "山林厌岑寂，城市嗟庳諠。",
      "醉乡有佳趣，其地幽且偏。",
      "清商叩前林，白云依远山。",
      "渔樵二三子，朝暮相往还。",
      "举酒坐争席，亦复多至言。"
    ]
  },
  {
    "id": "2e89e4209380979beb0cc103c993d9b2",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "毁以是为非，誉以非为是。",
      "是非自有真，不在誉与毁。",
      "誉尧复毁桀，两忘固佳耳。",
      "不见缯布纹，眼醉眩成绮。"
    ]
  },
  {
    "id": "2e89e4209380979beb0cc1033075da9d",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "三闾爱秋菊，浥露餐落英。",
      "独醒鄙众醉，乃觉非人情。",
      "楚亡如厦仆，一木那支倾。",
      "离骚固愤切，聒聒如蛩鸣。",
      "餔糟何必恶，一醉观我生。"
    ]
  },
  {
    "id": "2e89e4209380979beb0cc10315e05e84",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "霜松无悴色，春花有馀姿。",
      "勿以春花妍，弃彼霜松枝。",
      "悠悠风尘中，始见达士奇。",
      "公田可种秫，弦歌聊尔为。",
      "意倦即归去，五斗何能羁。"
    ]
  },
  {
    "id": "2e89e4209380979beb0cc103bd2cfc8b",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "凉飙起木末，尊酒聊独开。",
      "开尊念故友，亦复伤我怀。",
      "翻然蹈东海，甘与时世乖。",
      "岂比为佞者，日夕常栖栖。",
      "如何事与迹，零落归涂泥。",
      "诛奸无董狐，志怪空齐谐。",
      "安知万世下，善恶无谬迷。",
      "不如日饮酒，勿使肠九回。"
    ]
  },
  {
    "id": "2e89e4209380979beb0cc10325a68976",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "轻风扬高帜，摇摇城西隅。",
      "杖藜沽一醉，雨霁泥满涂。",
      "欲借东家驴，泥滑不敢驱。",
      "归来取败榼，怅然沥其馀。",
      "一醉不易得，醉乡真可居。"
    ]
  },
  {
    "id": "2e89e4209380979beb0cc103ed28f215",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "昔为饥所驱，束书涉远道。",
      "俯仰四九年，少壮忽已老。",
      "引杯沃衰颜，杯尽颜复槁。",
      "人生如电露，安得长美好。",
      "所以彼至人，达生以为宝。",
      "形全精不亏，高蹈八极表。"
    ]
  },
  {
    "id": "2e89e4209380979beb0cc103806fb3e8",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "醉中忘世事，犹有酒醒时。",
      "未醒辄复醉，乃得与世辞。",
      "伯伦颂酒德，佳趣端在兹。",
      "云何礼法士，闻风独迟疑。",
      "浊酒聊可恃，渊明不吾欺。",
      "去去勿复道，有酒吾中之。"
    ]
  },
  {
    "id": "2e89e4209380979beb0cc10370b13fb7",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "百年三万日，已入桑榆境。",
      "沉醉复几时，而令终日醒。",
      "爰丝饮亡何，此事要心领。",
      "有锥姑处囊，无用求脱颖。",
      "雾豹亦何辜，伤生在文炳。"
    ]
  },
  {
    "id": "2e89e4209380979beb0cc1039bd6d789",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "凄凉三径中，中有一亩宅。",
      "庭多鸟雀喧，巷绝车马迹。",
      "卧病与世疏，俯仰逾半百。",
      "何以销我忧，美酒浮大白。",
      "独欠高阳徒，临风增惋惜。"
    ]
  },
  {
    "id": "2e89e4209380979beb0cc1031fb5750f",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "昔我事决科，穷年抱六经。",
      "桑溟忽已变，栖栖竟无成。",
      "归来请学稼，平贾充过更。",
      "徽弦挂空壁，袯襫留前庭。",
      "中夜耿不寐，惟有寒螀鸣。",
      "不赖一尊酒，何以纾吾情。"
    ]
  },
  {
    "id": "2e89e4209380979beb0cc10316c4e4de",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "园中有佳菊，含英待秋风。",
      "惜哉无美酒，对此时一中。",
      "谁如王刺史，殷勤遣庞通。",
      "怅望复怅望，云山挂天弓。"
    ]
  },
  {
    "id": "2e89e4209380979beb0cc1036f274c92",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "五十近衰境，所戒当在得。",
      "永怀叔节辈，三者一不惑。",
      "寸田日敷菑，常恐易茅塞。",
      "犹思普天下，无有禁酒国。",
      "一醉终馀生，不语亦不默。"
    ]
  },
  {
    "id": "2e89e4209380979beb0cc103df911b86",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "在昔盛壮时，为贫亦求仕。",
      "终然返故庐，谋道不谋己。",
      "岂不忧饥寒，折腰固吾耻。",
      "左手招夷齐，右手揖绮里。",
      "何必驷马车，策勋耀前纪。",
      "时行吾则行，时止吾则止。",
      "行止未有涯，醉乡差可恃。"
    ]
  },
  {
    "id": "2e89e4209380979beb0cc103f39974c7",
    "title": "暇日饮酒辄用靖节先生韵积二十首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "道丧圣复远，奸伪纷乱真。",
      "山林有逸士，但饮曹参醇。",
      "宁著潜夫论，有死不美新。",
      "岂不羡爵位，比肩羞董秦。",
      "生为朝中英，死为泉下尘。",
      "奄忽随物化，营营徒尔勤。",
      "不如寓之酒，日与糟丘亲。",
      "秋渠溜宿雨，园蔬含土津。",
      "西郊澄霁景，柴车行可巾。",
      "有客乃竟醉，不问何许人。"
    ]
  },
  {
    "id": "2e89e4209380979b87b1230693f35a10",
    "title": "课仆诣田所偶用渊明庚戌岁九月中于西田穫早稻韵",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "人生念何事，方寸缠忧端。",
      "忧端日澒洞，胡不思自安。",
      "富贵等电露，变灭无留观。",
      "百亩虽已隘，朝耕夕复还。",
      "秋风穑宝实，十口无饥寒。",
      "何为苦役役，而欲事所难。",
      "所以沮溺徒，不受名利干。",
      "行藏随用舍，千载师孔颜。",
      "作劳有馀暇，柴门昼常关。",
      "斗酒且自劳，此外无足叹。"
    ]
  },
  {
    "id": "2e89e4209380979b2d04dbcef9d1f597",
    "title": "连雨独坐旅楼有作",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "淫雨弥半月，河流涨通衢。",
      "旧畿十万家，太半忧为鱼。",
      "旅楼起复卧，神气郁不舒。",
      "床床苦漏湿，岂暇论侏儒。",
      "缅怀十载间，洚水频三吴。",
      "三吴莽一壑，平陆纷施罛。",
      "老羸委沟溪，少壮泣路隅。",
      "鬻卖及男女，庶几活须臾。",
      "民穷已到骨，乃复剥其肤。",
      "自天发明断，元恶随就诛。",
      "畴咨用稷契，跻世当黄虞。",
      "政拟疮痍瘳，讵意疾痛呼。",
      "阴阳系调燮，此理信不诬。",
      "寄言秉钧者，治安宜早图。"
    ]
  },
  {
    "id": "2e89e4209380979b23d37cf6124ea486",
    "title": "为郭元德题和靖探梅图",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "祥符真人调玉烛，四海八荒春意足。",
      "孤山山小不容春，十月梅花破寒玉。",
      "风流诗老癖爱梅，拂晓骑驴度山曲。",
      "呼童忍冻折南枝，香满吟窗伴幽独。",
      "到今写入画图中，骨冷神清炯双目。",
      "荡荡巍巍尧舜天，外臣巢许谁羁束。",
      "前年我亦访湖山，山色湖光竟尘俗。",
      "荒坟三尺走狐狸，那复寒泉荐秋菊。",
      "真祠并入梵王家，香月亭前马牛牿。",
      "水边篱落忽横枝，遥睇犹艰况斤斸。",
      "鸡园释子皆鹰腾，挟弹扬鞭骤平陆。",
      "仓皇走避尚遭嗔，蹇卫何堪共驰逐。",
      "三百年间一梦同，人与梅花几荣辱。",
      "拊图三叹复何言，天外飞来两黄鹄。"
    ]
  },
  {
    "id": "2e89e4209380979b3759f652a156f039",
    "title": "次韵萧静安元夕书感",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "鳌山倚晴昊，龙灯照澄川。",
      "良宵重三五，辇路凝非烟。",
      "一从桑溟改，春花谢芳妍。",
      "铜驼暗荆杞，触目兴悲怜。",
      "芸芸百千态，悠悠二八年。",
      "金吾纵弛柝，相府谁歌莲。",
      "九衢灯火市，愁云瞀穷天。",
      "管宁东入海，乐毅北去燕。",
      "伊谁载美酒，醉我东风前。",
      "晨策散广隰，晚屧周嚣廛。",
      "所嗟世路迫，人事多变迁。",
      "归来卧蓬荜，聊复草我玄。"
    ]
  },
  {
    "id": "2e89e4209380979b9b8819fd626e4cc3",
    "title": "小楼诗为汤计议作",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "英英人中豪，岁月阅江浪。",
      "胡然构小楼，不卧百尺上。",
      "跂予一登临，规制差可尚。",
      "座中容六客，窗外罗万象。",
      "云烟互吐吞，冈阜相背向。",
      "谁云眼界窄，颇觉形神王。",
      "乃知人间世，小大俱幻妄。",
      "壶公家一壶，维摩室方丈。",
      "拟兹十二楼，钟鼎视杯盎。",
      "鹏鴳同一适，椿菌偶殊状。",
      "何必事翚飞，肆目逞雄壮。",
      "深红屋角花，浅碧盆池涨。",
      "且当共倚阑，烂漫倒春酿。"
    ]
  },
  {
    "id": "2e89e4209380979bea7e18a354286f51",
    "title": "郭元德席上赋红牡丹分韵得粉字五言十韵",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "桑田变沧溟，黍宫杂蒿堇。",
      "霜台得奇葩，谁寄天津隐。",
      "褰帷窥董园，拨根认洛坟。",
      "亭亭一萼春，风露洗尘坌。",
      "朱缨粲赤瑛，绛蜡照红粉。",
      "庄严富贵姿，漏泄造化蕴。",
      "主人戏斑衣，领客醉芳酝。",
      "乔梓森南山，知谓游隐弅。",
      "缀席已形秽，哦诗谩营吻。",
      "起舞呼乌乌，君当恕杨恽。"
    ]
  },
  {
    "id": "2e89e4209380979b2c81f01635ae3cfd",
    "title": "赠月篷戴相士",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "双眸炯炯秋篷月，十载声名动京阙。",
      "隆准龙颜曾为开，獐头鼠目谁撄揬。",
      "我闻论相先论心，此语古传非恍惚。",
      "闾阎谈笑觅侯封，渭水垂纶飘白发。",
      "脍肝盗蹠以寿终，赵盖杨韩膏斧钺。",
      "相形相心两莫凭，使我向空书咄咄。",
      "年来四海一鼓鼙，萧艾腾芳兰茝歇。",
      "宣室宁无贾谊思，侯门半却祢衡谒。",
      "君归若见袁李徒，造化韫藏须剞劂。",
      "我今自分老山林，渴饮壑冰饥食蕨。",
      "但烦一语抱璞人，莫学卞和遭再刖。"
    ]
  },
  {
    "id": "2e89e4209380979b40f94f59169e682c",
    "title": "跋韩仲文所藏史共山草书",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "公孙大娘舞剑器，张颠早悟回翔意。",
      "学书学剑虽不侔，用志凝神固无二。",
      "瓘也得筋靖得肉，圣趣谁能一蹴至。",
      "我生忧患缘知书，教儿仅使通名氏。",
      "春蚓秋蛇自结蟠，莫向兵曹甘委贽。",
      "烟薰屋漏玉轴妆，何许天风划飞坠。",
      "读一遗二口若钳，大草闲临真自愧。",
      "虽然非古空壮雄，要是逢场聊作戏。",
      "鲁公怀素俱已仙，世指周奴笑羊婢。",
      "讵夸弃笔如丘山，夭阏剡藤烦叹喟。",
      "卷还鲸锦心和平，尘席藜羹固吾事。"
    ]
  },
  {
    "id": "2e89e4209380979bc0cd088fc00c0166",
    "title": "古意八首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "丹穴九苞凤，荆州一角麟。",
      "圣明久不作，举世谁见珍。",
      "纷纷贺厦雀，乃复为嘉宾。",
      "嘉宾蓄尔辈，麟凤何由驯。"
    ]
  },
  {
    "id": "2e89e4209380979bc0cd088f59a95158",
    "title": "古意八首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "真玉名以石，贞士诬以诈。",
      "古今率皆然，何事独悲咤。",
      "嗟哉尔卞和，智乃在葵下。",
      "曷不韫椟藏，待此连城贾。"
    ]
  },
  {
    "id": "2e89e4209380979bc0cd088fa557c46c",
    "title": "古意八首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "麾戈指白日，驾鸿淩紫烟。",
      "终然竟无补，空羡龟鹤年。",
      "古来有介士，采薇首阳巅。",
      "虽非鍊五石，名与日月悬。"
    ]
  },
  {
    "id": "2e89e4209380979bc0cd088f6bfda5e7",
    "title": "古意八首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "孔明感三顾，幡然扶汉家。",
      "一朝赤星陨，竟使蜀妇髽。",
      "雄图虽未竟，万世常咨嗟。",
      "老瞒志意满，一笑蛮触蜗。"
    ]
  },
  {
    "id": "2e89e4209380979bc0cd088f719d2806",
    "title": "古意八首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "宋人得燕石，宝为希世珍。",
      "周客掩口笑，乃复遭怒嗔。",
      "阘茸竟尊显，贤圣多隐沦。",
      "人物顾所遇，何事徒悲辛。"
    ]
  },
  {
    "id": "2e89e4209380979bc0cd088f07485659",
    "title": "古意八首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "突决华栋焚，燕雀自娱乐。",
      "风横乔木巅，藤萝尚栖托。",
      "凤鸟固识时，朝菌不知朔。",
      "佌佌何人斯，胸次尔龌龊。"
    ]
  },
  {
    "id": "2e89e4209380979bc0cd088ffb49b4d4",
    "title": "古意八首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "神龙失灵渊，翳形在勺水。",
      "勺水不可容，又复制蝼蚁。",
      "一朝驾大霆，肤寸云万里。",
      "始知勺水龙，沛雨有如此。"
    ]
  },
  {
    "id": "2e89e4209380979bc0cd088f28925d5c",
    "title": "古意八首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "鼓钟乐爰居，藻棁居大蔡。",
      "云壑骀背人，一生餍粗粝。",
      "长镵耕黄独，短蓑钓清濑。",
      "富贵等浮云，达生谁芥蒂。"
    ]
  },
  {
    "id": "2e89e4209380979b80e40b8ad6af6b65",
    "title": "赠丹阳邢尉",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "孟郊尉溧阳，曹务缘诗废。",
      "徘徊金濑傍，府以假尉代。",
      "一生坐诗穷，酸寒见馀态。",
      "邢君世业儒，才猷乃十倍。",
      "吏隐黄绶间，诗亦性所爱。",
      "羸骖京岘游，古锦奚奴佩。",
      "扣门索我诗，丁宁至于再。",
      "我老学殖荒，久嗟诗力退。",
      "肠肚纵煎煼，落笔与时背。",
      "况复风雅衰，淫哇乱鄘邶。",
      "济南名士多，此语出前辈。",
      "我昔交数公，梦寐想风裁。",
      "西窗剪残烛，顾影寸心痗。",
      "北渚凌清河，平畴接海岱。",
      "子行赋归与，我实增感慨。",
      "为吾谢故人，德音幸时逮。"
    ]
  },
  {
    "id": "2e89e4209380979b7a0171b582e0149a",
    "title": "猫燕行",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "燕飞画梁猫越屋，飞走性殊岂相毒。",
      "饥猫攫燕欲何为，燕比他禽况无肉。",
      "可怜乳燕未出巢，探头伺乳声嘲嘲。",
      "母去不归子饥饿，柔而害物嘻汝猫。",
      "汝猫不仁燕何罪，我思里人为心痗。",
      "父逃官逋母系官，悍吏催钱夜打门。",
      "一朝母作沟中瘠，三女一子家四壁。",
      "官司株逮尚不休，诸孤骈首为累囚。",
      "传闻诏书复逃户，日夜茕茕望其父。",
      "父存父殁竟不知，此冤此苦苏何时。",
      "皇天覆帱均四海，人灵万物为物宰。",
      "民之无禄天荐瘥，况此微物知奈何。",
      "呼童屑米哺乳燕，一夜哀伤泪如线。"
    ]
  },
  {
    "id": "2e89e4209380979b1ca7efd4c91d7185",
    "title": "沽酒行",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "去年斗酒贯三百，路逢曲车常啧啧。朝来啜齑暮食盐，汲井煎茶待佳客。",
      "尔时石秫十二千，仍更五千籴石麦。米曲柴薪价倍增，酒价虽增欲谁责。",
      "昨秋一稔天所怜，瓯窭刈穫过良田。大麦小麦今又熟，麟经仿佛书有年。",
      "年登米麦塞市廛，官酒定价那增钱。一朝酒家悉闭户，斗酒更欲沽二千。",
      "道逢醉者惊相顾，老夫仓忙问其故。答云近日添课程，去城十里皆官库。",
      "岂惟酒价今日增，明日十千卖石醋。乞浆得酒良已难，或者乞醯邻亦怒。",
      "君不见昔时三百青铜沽一斗，坊外酒徒犹忍口。"
    ]
  },
  {
    "id": "2e89e4209380979bb51f9f2fd0bcbc77",
    "title": "陪赵明叔侍御游茅山次韵二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "夷言卫侯说，土风钟仪操。",
      "百年等逆旅，南北俱劳劳。",
      "何如事幽讨，杖藜舒郁陶。",
      "上山拾瑶草，下山折藑茅。",
      "寻我烟霞朋，缔此金石交。",
      "胡然自局趣，顾影悲系匏。",
      "归去来山中，山中有松醪。"
    ]
  },
  {
    "id": "2e89e4209380979bb51f9f2f9ada5f4b",
    "title": "陪赵明叔侍御游茅山次韵二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "绣衣汉使者，斧钺尝再操。",
      "六条詟吏胆，一饭思民劳。",
      "翩然拂衣去，访此华阳陶。",
      "苍烟郁松桧，白云露菅茅。",
      "重冈暖霭合，平畴远风交。",
      "我爱龙池水，愿君酌霜匏。",
      "商岩沛霖雨，越流化醇醪。"
    ]
  },
  {
    "id": "2e89e4209380979badade8d485f728b5",
    "title": "次韵麟洲龙仁夫游三茅山",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "朝行良常南，暮息良常北。",
      "山水互萦纡，松篁相依绿。",
      "尚拟效古人，夜游迭秉烛。",
      "嗟我独何为，红尘走车轴。",
      "有如嗜饮者，性命寄芳醁。",
      "时于茅檐下，支颐望浮玉。",
      "或梦泊西岩，汲湘然楚竹。",
      "终然缠世故，欲往竟未卜。",
      "安得乘天风，翩翩出嚣俗。",
      "士生一世间，衣食贵裁足。",
      "谁为翔蒿鴳，谁为冲霄鹄。",
      "誓将与子游，保此受命独。"
    ]
  },
  {
    "id": "2e89e4209380979bd395d5c6748b6738",
    "title": "次韵龙仁夫种菊二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "忧来感人心，把菊行东篱。",
      "悠然南山句，忆此删后诗。",
      "诗亡绝遗响，菊在馀幽姿。",
      "麟洲有达士，与菊心相期。",
      "左揖隆中老，右揖绵上推。",
      "泛此忘忧物，聊以供吾私。",
      "真乐未易识，胜事空自知。",
      "金风摵摵鸣，金英粲粲垂。",
      "我欲从子醉，不羡高阳池。",
      "焉知义熙后，此会非今时。"
    ]
  },
  {
    "id": "2e89e4209380979bd395d5c6585cc47f",
    "title": "次韵龙仁夫种菊二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "种菊东篱下，菊密荒疏篱。",
      "掇英浥坠露，想像渊明诗。",
      "猗嗟子龙子，磊落山林姿。",
      "钦翘二三客，异郡同襟期。",
      "而我何为者，俯首供丁推。",
      "宁复饮我酒，欢饫均嬿私。",
      "乃知意气合，岂计新相知。",
      "蹇予久衰曳，素发飒已垂。",
      "何能借九翮，一朝奋天池。",
      "但当对菊饮，与君赓醉时。"
    ]
  },
  {
    "id": "2e89e4209380979b8f216bd2eeaacc7a",
    "title": "题白廷玉所藏白马图",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "八尺龙驹蹄削玉，霜毛雪鬣超凡俗。",
      "骄嘶顾影食场苗，朝暮逍遥在空谷。",
      "诏书歘下徵骐驎，香街紫陌惊行人。",
      "金环压辔出天厩，不数駓骆骊骝骃。",
      "三品豆刍饱终日，终日不鸣鸣辄黜。",
      "何如不絷亦不维，腾雾籋云全玉质。"
    ]
  },
  {
    "id": "2e89e4209380979bbc64649851262531",
    "title": "次韵陈彦实醉中杂言",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "悠悠广陌尘，冉冉征途客。",
      "征途渺无际，人寿不满百。",
      "百年复几何，鬓发早已白。",
      "发白无由玄，扰扰终奚益。",
      "富贵势熏天，忽作冷灰寂。",
      "突兀树丰碑，犹有金石厄。",
      "所以贤达人，万古等朝夕。",
      "俯仰宇宙间，但恨酒杯窄。",
      "持杯辄酣歌，那暇寸阴惜。"
    ]
  },
  {
    "id": "2e89e4209380979b4cda7c7f00dca99f",
    "title": "水墨兰",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "三闾一朝蜕，九畹千载荒。",
      "茫茫天壤内，春在桃李场。",
      "幽兰有贞质，转泛欺众芳。",
      "宁受缁尘染，尚馀风露香。",
      "乃知德胜色，不采庸何伤。"
    ]
  },
  {
    "id": "2e89e4209380979b3e1f7ad395ce8223",
    "title": "病中谢亲友四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "昔年居穷巷，门多长者辙。",
      "一病逾十旬，意可雀罗设。",
      "往来问死生，多谢迹不绝。",
      "贩夫逢仆隶，慰问犹切切。",
      "嗟我何人斯，才薄德又劣。",
      "何以报诸公，寸心常激烈。"
    ]
  },
  {
    "id": "2e89e4209380979b3e1f7ad312c49445",
    "title": "病中谢亲友四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "生平性嗜客，病不废应酬。",
      "终然瘦骨立，欲语气不收。",
      "客多语嘈杂，两耳鸣啾啾。",
      "登床就偃息，客语或未休。",
      "客意岂不佳，而我自作忧。",
      "奈何坐客去，床下多斗牛。"
    ]
  },
  {
    "id": "2e89e4209380979b3e1f7ad3c960158f",
    "title": "病中谢亲友四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "病骨瘦崚嶒，僵卧难帖席。",
      "一夕三四迁，起坐长太息。",
      "大患缘有身，无身更何疾。",
      "从今事委蜕，梦觉非所择。",
      "须臾忽蘧然，又到华胥国。",
      "何处发晨钟，耿耿霜月白。"
    ]
  },
  {
    "id": "2e89e4209380979b3e1f7ad356f8aa7e",
    "title": "病中谢亲友四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "一病连三月，肥甘宁得知。",
      "医复戒食盐，盐食非所宜。",
      "素餐幸无刺，餐素将何疑。",
      "因思丧乱际，黎民多阻饥。",
      "朝餐乃木叶，暮食乃树皮。",
      "我今食无盐，早晚白玉炊。",
      "稽首谢苍天，揆分忱过之。"
    ]
  },
  {
    "id": "2e89e4209380979b2e0e3669cadbb7a9",
    "title": "六言",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "贪夫寻梦穴蚁，可人闲爱沙鸥。",
      "一生能消几屐，十年浪走三州。"
    ]
  },
  {
    "id": "2e89e4209380979bb12f4e98524f9c5e",
    "title": "题瘦马图",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "一十五条瘦肋，八千万里修程。",
      "春草明年又绿，朝趋夜秣幽并。"
    ]
  },
  {
    "id": "2e89e4209380979bb4105c817f8c5b44",
    "title": "闲居遣怀六言四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "巧语屡遭薏苡，丽辞空赋梅花。",
      "岁晚菟裘可筑，不妨痼疾烟霞。"
    ]
  },
  {
    "id": "2e89e4209380979bb4105c810ff361d1",
    "title": "闲居遣怀六言四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "涉世性多物忤，畏人分合幽栖。",
      "通德能谈飞燕，儿曹从厌家鸡。"
    ]
  },
  {
    "id": "2e89e4209380979bb4105c81a66f0679",
    "title": "闲居遣怀六言四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "元龙高卧楼上，孔明抱膝隆中。",
      "天下士忧天下，此时此意谁同。"
    ]
  },
  {
    "id": "2e89e4209380979bb4105c814d2e4c35",
    "title": "闲居遣怀六言四首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "贺毅刺舌诫口，郭舒掐鼻灸眉。",
      "对客瞪视不答，士廉已悟无为。"
    ]
  },
  {
    "id": "2e89e4209380979b85ea4a3810fb460a",
    "title": "扬州天庆观作",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "日转梧桐影密，月明杨柳阴疏。",
      "经阁磬声𥖵𥖵，闯然风马云车。"
    ]
  },
  {
    "id": "2e89e4209380979b4e2b50ecca94b47b",
    "title": "次韵张受益六言兼戏方使君二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "狎鹭亭临野水，梦蝶床置禅斋。",
      "矲矮金壶有酒，葛天栗陆无怀。"
    ]
  },
  {
    "id": "2e89e4209380979b4e2b50ec10d2e505",
    "title": "次韵张受益六言兼戏方使君二首",
    "authorName": "俞德邻",
    "authorId": "2e89e4209380979bd1457b72d1457b72",
    "dynasty": "宋",
    "content": [
      "燕玉公堪暖老，泽室我嫌犯斋。",
      "世事不均如此，临风渺渺余怀。"
    ]
  },
  {
    "id": "2e89e4209387a083b528cbe4fdf53404",
    "title": "送郑雪屋归里",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "征衣点落红，君去与春同。",
      "贫到归时见，吟多醉后工。",
      "不应冠尚鹖，自许气如虹。",
      "急著看山眼，飞帆吸快风。"
    ]
  },
  {
    "id": "2e89e4209387a083cd67b8422d73abeb",
    "title": "送连推黄端简赴班",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "别我谷之盘，今谁似二难。",
      "西江诗种好，南斗剑光寒。",
      "千里依莲重，三年食檗安。",
      "头班人品称，春意暖征鞍。"
    ]
  },
  {
    "id": "2e89e4209387a08395bc5134069f43e9",
    "title": "武夷观",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "闲乘石罅船，又到浙江边。",
      "回向初心地，皈依古洞天。",
      "成丹呼鹤舞，喷酒起龙眠。",
      "雨意偏留客，杯茶定宿缘。"
    ]
  },
  {
    "id": "2e89e4209387a0831fd874633ee33b47",
    "title": "建仓解归诗复徐意一二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "恨未澄清尽，孤踪己不安。",
      "缪悠臣罪大，感激上恩宽。",
      "乡国三千里，人心百八盘。",
      "梦归今始验，为我谢言官。"
    ]
  },
  {
    "id": "2e89e4209387a0831fd8746397334015",
    "title": "建仓解归诗复徐意一二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "吏擎双印出，便觉此身轻。",
      "物我忘恩怨，渔樵寄姓名。",
      "笛声黄犊背，诗兴白鸥盟。",
      "故旧休相讶，无书到帝城。"
    ]
  },
  {
    "id": "2e89e4209387a083acf2caf950cf946f",
    "title": "题雪峰因大梦顶相",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "终朝咬菜根，那得许精神。",
      "自笑形为赘，从渠画不真。",
      "闲云留片影，活佛化千身。",
      "大梦何时觉，痴人问木人。"
    ]
  },
  {
    "id": "2e89e4209387a083c12d166fedbd631e",
    "title": "赠始兴顺首座",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "江湖三十载，败笠破袈裟。",
      "老面阿罗汉，全身小释迦。",
      "定无牛犯稼，不见鸟衔花。",
      "一笑西湖上，相逢且吃茶。"
    ]
  },
  {
    "id": "2e89e4209387a0830dab0df48eb41698",
    "title": "景泰寺",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "树合疑山尽，攀缘有路通。",
      "远鸦追夕照，低雁压西风。",
      "瀑势雷虚壑，松声浪半空。",
      "凭栏僧指似，涨雾是城中。"
    ]
  },
  {
    "id": "2e89e4209387a083e1a1d7c042bd607a",
    "title": "挽钝斋先生许象州三首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "家学存斋授，渊源自晦庵。",
      "魁文行海内，师道重天南。",
      "衔未冰条一，州才刀梦三。",
      "芳名却千载，俎豆拜祠龛。"
    ]
  },
  {
    "id": "2e89e4209387a083e1a1d7c0ec255be2",
    "title": "挽钝斋先生许象州三首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "义重人谁及，高风有古人。",
      "己田分友子，黎事保羁臣。",
      "抱负耕莘志，依稀陋巷仁。",
      "丹青遗像在，难写道心真。"
    ]
  },
  {
    "id": "2e89e4209387a083e1a1d7c0ae9e18e0",
    "title": "挽钝斋先生许象州三首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "丈席即之温，终身佩一言。",
      "栋梁失安定，山斗惨韩门。",
      "恸矣心丧重，凄然手泽存。",
      "江声助悲些，莫返大夫魂。"
    ]
  },
  {
    "id": "2e89e4209387a08371570e50ab3179eb",
    "title": "白云山见五色雀",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "罗浮禽五色，创见此山椒。",
      "锦羽嬉同坠，铁冠迁最乔。",
      "疑随仙驭过，喜趁白云招。",
      "贵客非关我，劳渠千里遥。"
    ]
  },
  {
    "id": "2e89e4209387a0830fd779be4742b5ea",
    "title": "送梁上舍必得大学解试",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "南国去天远，行程勿滞留。",
      "试期催负笈，战决胜焚舟。",
      "澹墨题金榜，英声起璧流。",
      "旦评期望久，着力在毫头。"
    ]
  },
  {
    "id": "2e89e4209387a083d7b5d39cbce310f2",
    "title": "用前韵送潘上舍",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "谦为贤业址，取履卜封留。",
      "笔下千钧弩，胸中万斛舟。",
      "椿庭闻诲语，米廪友名流。",
      "连捷归蓝绶，邻翁好话头。"
    ]
  },
  {
    "id": "2e89e4209387a0836bc15e81680e00c5",
    "title": "挽如老归真",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "不见才三日，喧传已坐亡。",
      "平生功行到，垂绝偈言香。",
      "缘分无高刹，禅名却四方。",
      "开包残稿在，切勿放毫光。"
    ]
  },
  {
    "id": "2e89e4209387a083bf724eeb846a966e",
    "title": "送叶耆卿试太学",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "背城赢一战，璧水是儒林。",
      "词赋八叉手，功名寸铁心。",
      "程兼驰数驿，学苦惜分阴。",
      "清献起庚戌，长风送捷音。"
    ]
  },
  {
    "id": "2e89e4209387a0833b65eb06f10adefd",
    "title": "观穫",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "负郭平田阔，秋深穫课勤。",
      "短镰行缺月，多稼剪黄云。",
      "旧腊占三白，今年稔十分。",
      "太平村舍里，堕穗饱鸡群。"
    ]
  },
  {
    "id": "2e89e4209387a083505cd698adee4101",
    "title": "山行",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "尘中事日生，拨剔且山行。",
      "襆被欣然出，登车趣便清。",
      "奴收携蜡屐，客请带棋枰。",
      "才过城闉外，耳根无市声。"
    ]
  },
  {
    "id": "2e89e4209387a083f4b5a83aeca858a0",
    "title": "后峒月溪寺",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "寺巧蟠山背，池圆印寺前。",
      "连筒泉落瓮，如镜地无砖。",
      "茗苦苛留客，僧淳懒说禅。",
      "使君期不至，一宿笑无缘。"
    ]
  },
  {
    "id": "2e89e4209387a0834fc718d31b3089e3",
    "title": "樵者",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "近道其樵者，劳哉食束薪。",
      "运斤碎盘错，荷担下嶙峋。",
      "恐是仙王质，何须贵买臣。",
      "路傍迎一笑，笑我绊簪绅。"
    ]
  },
  {
    "id": "2e89e4209387a08315502e6fe20c6915",
    "title": "云泉亭",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "绝顶郁其前，寒崖喷玉泉。",
      "亭成山补阙，境胜我搀先。",
      "树杪江天接，榕根石磴悬。",
      "赏心遂连日，合为智仙传。"
    ]
  },
  {
    "id": "2e89e4209387a0838aeaf9b0475f31c4",
    "title": "哭清远权宰楼海司法二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "谕贼散私财，冥顽不可回。",
      "愤然瞋目骂，吾已戴头来。",
      "一死当凶刃，千家免劫灰。",
      "遗孤元未有，行路为悲哀。"
    ]
  },
  {
    "id": "2e89e4209387a0838aeaf9b00e1a37b8",
    "title": "哭清远权宰楼海司法二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "百里称廉吏，谁欤起衅端。",
      "州符需赋急，军饷及期难。",
      "节义扶浇俗，朝廷赠大官。",
      "邑人崇庙像，犹似发冲冠。"
    ]
  },
  {
    "id": "2e89e4209387a08357c9f7c64eff895a",
    "title": "送陈大雷试太学",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "裹粮数千里，贾勇万人场。",
      "庾岭琴书去，桥门姓字香。",
      "有司应眼具，喜气已眉黄。",
      "践履宜天相，时文况所长。"
    ]
  },
  {
    "id": "2e89e4209387a0833d82c588728eb532",
    "title": "送李尉兴龙之海丰任",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "书味无穷得属厌，待瓜六载不辞淹。",
      "乃心雅欲亲诸老，初筮惟知守一廉。",
      "毋纵弯弓猎鸡犬，谨防暴客起鱼盐。",
      "同乡同姓钟情处，酌别中秋吸玉蟾。"
    ]
  },
  {
    "id": "2e89e4209387a083e1aa2776a553a032",
    "title": "送舶使孙叔谐东归",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "莼鲈高兴趁新秋，帆腹吞风涌去舟。",
      "万宝集登天子库，诸蛮遮泣海山楼。",
      "世间颠倒是非梦，达者逍遥得失侯。",
      "归到家林定重九，团栾杯酒菊花浮。"
    ]
  },
  {
    "id": "2e89e4209387a083e0958fdc8121fc86",
    "title": "宴鸣佩亭和赵漕韵",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "数尺飞泉漏隔城，寒岩坳处落琮琤。",
      "悬知胜境无尘到，却讶晴天作雨声。",
      "一歃不容贪者饮，两峰宜著醉翁行。",
      "此泉千载因人重，曾识光风霁月清。"
    ]
  },
  {
    "id": "2e89e4209387a08304f4296a2f4f8e88",
    "title": "送三举人",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "铜蟾滴砚不曾晴，命到通时文乃亨。",
      "善射定知杨破的，力耕必穫稼如京。",
      "锦旗门巷夸联荐，椽笔春闱又中程。",
      "擢第三人如下问，定将四字语元城。"
    ]
  },
  {
    "id": "2e89e4209387a083d4625bc2023e6613",
    "title": "赣学乡饮礼成二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "风化之原出泮芹，饮循仪礼豆笾陈。",
      "国中推择爵齿德，堂上献酬介僎宾。",
      "主一敬存容自肃，歌三乐备意相亲。",
      "粲然应接非观美，所望今人样古人。"
    ]
  },
  {
    "id": "2e89e4209387a083d4625bc23d27b963",
    "title": "赣学乡饮礼成二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "无哗观者也深衣，古典如迂效颇奇。",
      "放出曦轮行事日，飞来捷帜序宾时。",
      "俎阳便觉春流畅，拜爵潜教俗转移。",
      "此礼重行应易易，邦人耳目熟威仪。"
    ]
  },
  {
    "id": "2e89e4209387a083df5350bef5ab8337",
    "title": "送子先贤归南海",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "束书相伴到江西，我尚濡留子遽归。",
      "轮角难生催别斝，刀头欲折为斑衣。",
      "功名有分须如意，学问无穷更造微。",
      "若到家林遇奴辈，先教拂拭钓鱼矶。"
    ]
  },
  {
    "id": "2e89e4209387a0831e3e14470979f896",
    "title": "寄赠竹隐李聘君",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "圆沙有此隐君子，短褐枯筇自一丘。",
      "安乐窝中宽宇宙，逍遥游处眇公侯。",
      "逢人皆喜一无忤，于世何求百不忧。",
      "种德已深天必报，大儿玉立最清修。"
    ]
  },
  {
    "id": "2e89e4209387a0833e70dc80c5b5166f",
    "title": "同刘朔斋游蒲涧谒菊坡祠",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "晓随丝辔饭僧坊，丞相祠堂一瓣香。",
      "试问神仙蒲九节，何如名德菊孤芳。",
      "高山仰止堪模楷，百世闻之尚激昂。",
      "我辈此来深有意，岂专泉石癖膏肓。"
    ]
  },
  {
    "id": "2e89e4209387a083f714a4cc025a5e3b",
    "title": "蒲涧滴水岩观瀑",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "与可人游五四并，快风吹面洗炎蒸。",
      "鹿巡夹道千章木，猿挂垂崖百尺藤。",
      "石室横琴清振玉，壶瓢酌水冷调冰。",
      "瀑帘雨后笼山阔，不许尘埃俗耳听。"
    ]
  },
  {
    "id": "2e89e4209387a08370f3f95121986d05",
    "title": "送鉴师住灵洲寺",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "少年芹泮也儒冠，底事缁袍染异端。",
      "孤岛一灯开佛屋，长身七尺占僧单。",
      "钟鸣鱼叩随缘过，棹舞鸥飞取次看。",
      "亭下听经鼋在否，石栏摇影碧波寒。"
    ]
  },
  {
    "id": "2e89e4209387a0832522cf18dc13115c",
    "title": "赠海珠湛老",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "也曾勘破到风幡，坐得形枯鬓早斑。",
      "衲子指为真铁汉，江神幻出小金山。",
      "华亭浪急翻船入，葱岭云深挈履还。",
      "香烬未寒行道处，萧森翠竹护禅关。"
    ]
  },
  {
    "id": "2e89e4209387a0833fa5da6756be9bd2",
    "title": "送广东宪陈均二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "十五年间再绣衣，幡然一出浩然归。",
      "囹空但欲全人命，网打谁能避祸机。",
      "壬巧交攻邪害正，丁钱奏免是成非。",
      "离亭父老遮如堵，莫驻春江去棹飞。"
    ]
  },
  {
    "id": "2e89e4209387a0833fa5da679e364d6a",
    "title": "送广东宪陈均二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "我如越雪致狺狺，此事牵连亦到君。",
      "久矣浮名等蛮触，付之公论定莸薰。",
      "四知谁不推杨震，三已何曾损子文。",
      "甚欲一行陪祖帐，万山遥隔几重云。"
    ]
  },
  {
    "id": "2e89e4209387a0833b82b89ca1eca329",
    "title": "黄士奇沿檄送其双亲归闽以诗送之",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "佳哉茂士颇圆机，频到萧斋对麈挥。",
      "官长见知因职业，人生最乐有庭闱。",
      "东山至宝身当惜，伯玉中年力去非。",
      "一事说来真可敬，来装罄矣贷金归。"
    ]
  },
  {
    "id": "2e89e4209387a083bb203debfee35ccf",
    "title": "赠曾士倬用许广文韵",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "里闬如君苦绩文，几年良玉困炎昆。",
      "鹗书快甚催随计，鹤发忻然慰倚门。",
      "袍绿光华应分有，汗青久远要名存。",
      "江头目送西行棹，惊起骊龙渴睡昏。"
    ]
  },
  {
    "id": "2e89e4209387a083294f39ac07849eda",
    "title": "送演侄三首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "少年政要识艰难，受国恩深早一官。",
      "着力莫孤先世望，从头细把四书看。",
      "金兰益友真同志，菽水慈亲曲尽欢。",
      "学取老夫穷意思，免教人指裤繻纨。"
    ]
  },
  {
    "id": "2e89e4209387a083294f39ac0623f65c",
    "title": "送演侄三首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "五常百行异其名，腔子源头一个诚。",
      "数马似愚宁过谨，悬鱼虽矫却真清。",
      "宽和爱众众同爱，骄倨轻人人所轻。",
      "诗好何如勋业好，旗常元不载诗声。"
    ]
  },
  {
    "id": "2e89e4209387a083294f39ac4d3e10b2",
    "title": "送演侄三首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "一同休戚尉相关，肉食那容职旷瘝。",
      "验视难真防木刻，追擒易误戒弓弯。",
      "千寻树看萌芽始，万里行从跬步间。",
      "大抵穷通皆定分，炎门邪径莫跻攀。"
    ]
  },
  {
    "id": "2e89e4209387a083989f6f4bd683565a",
    "title": "子先宗友试兰省送以小诗",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "毫端五色织成章，皎皎清标月照梁。",
      "再战文场推定霸，一经书法首尊王。",
      "鞭扬庾岭梅花早，梯上寒宫桂籍香。",
      "师道自居吾岂敢，所期竹帛远流芳。"
    ]
  },
  {
    "id": "2e89e4209387a0834f3de73e3a4a0ffc",
    "title": "北山证果寺",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "久闻北寺最清幽，因看花田遂一游。",
      "近国好山半烟雨，参天乔木几春秋。",
      "香凝永昼添谈柄，风送长松爽茗瓯。",
      "此境今才逢我辈，不留诗去鹤猿羞。"
    ]
  },
  {
    "id": "2e89e4209387a0836fef74bbc5ab74ba",
    "title": "罗浮国醮",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "霓氅蹁跹拜玉宸，发挥道德五千文。",
      "步虚夜半千山月，朝斗空中五色云。",
      "风雨若时昌国运，乾坤齐寿祝吾君。",
      "贤侯方寸精诚积，散作丰湖叶气薰。"
    ]
  },
  {
    "id": "2e89e4209387a083421f9f95c7690ceb",
    "title": "罗浮飞云顶",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "山行颇觉思悠然，游遍仙家几洞天。",
      "登见日亭风刮面，立飞云顶月齐肩。",
      "稚川翁有烧丹灶，景泰师留卓锡泉。",
      "我得真人金石诀，无求自可享长年。"
    ]
  },
  {
    "id": "2e89e4209387a0834358068057d0b6f4",
    "title": "罗浮峒长宝谷王宁素送药瓢",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "久矣深山炼鹤形，闻呼峒长又逃名。",
      "断崖怪木人稀迹，乱石奔泉涧有声。",
      "剑定通神收古匣，棋聊供玩戏纹枰。",
      "药瓢解赠宁无意，重到孤庵论养生。"
    ]
  },
  {
    "id": "2e89e4209387a083e03f90e764db2178",
    "title": "赠云峰演庵主",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "一庵移向白云堆，桧柏参天少日栽。",
      "颇怪发如金线样，想曾眼见铁桥来。",
      "佛粘土壁煎茶供，客对蒲团取芋煨。",
      "却笑老卢怀钵走，只因说出镜非台。"
    ]
  },
  {
    "id": "2e89e4209387a083d68c423edd6dc8b0",
    "title": "题罗浮冲虚观化缘疏",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "仙去千年重此山，不禁风雨屋摧残。",
      "金能点化空谈易，钱欠通神着力难。",
      "支厦终非一木了，成裘未免众毛攒。",
      "洞天有分人人到，轮奂峨嵯起笔端。"
    ]
  },
  {
    "id": "2e89e4209387a0836233d48ecabf683a",
    "title": "送湛师回罗浮花首山",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "翩然拂袖忽然回，带得罗浮面目来。",
      "乞食又还双足茧，坐禅岂是寸心灰。",
      "故依花首从三靖，旋摘茶芽供一杯。",
      "兰若苦空君不厌，可能为我扫苍苔。"
    ]
  },
  {
    "id": "2e89e4209387a0832f20e9ce0e806854",
    "title": "秋试已近用韵勉儿辈",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "邺轴轮囷数世藏，乃翁曾读被龙光。",
      "诗书有种芥拾紫，科举催人槐落黄。",
      "学到自然名盛大，文工更要理深长。",
      "岁当酉戌吾家旺，月府先教窦桂香。"
    ]
  },
  {
    "id": "2e89e4209387a083eb90bb8afc813d0d",
    "title": "送黄提干赴班",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "不枉金闺贮一贤，唱名重见冕旒前。",
      "省闱见说第三赋，选调犹迟十八年。",
      "据实语人南峤事，无多行李浙江船。",
      "壶山群彦官今紧，直谅如今合茹连。"
    ]
  },
  {
    "id": "2e89e4209387a083f7a454f1a14f55bf",
    "title": "送恩平潜使君还里二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "风流太守作春游，到处恩波浩荡流。",
      "怀绶故乡需上日，移舟别浦趁中秋。",
      "声歌洋溢行人口，书翰纵横健笔头。",
      "识面虽新心颇熟，殷勤话别送归舟。"
    ]
  },
  {
    "id": "2e89e4209387a083f7a454f15d584247",
    "title": "送恩平潜使君还里二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "五载南州屈重名，活人一段是归程。",
      "两州曾唤两苏起，孤节要师孤竹清。",
      "合有锋车催赴阙，不应画戟又专城。",
      "闲身已决深山底，千里犹能共月明。"
    ]
  },
  {
    "id": "2e89e4209387a083b2e7cfc2d0d64a46",
    "title": "寿张新班",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "喜气棱棱肖紫岩，向来石燕毓奇男。",
      "九十入相今才半，七日为人恰后三。",
      "籍湿金闺穹地步，椒香玉斝盎春酣。",
      "赤松须待功名遂，蒲涧清泉墨菊潭。"
    ]
  },
  {
    "id": "2e89e4209387a08349a5b31128e41530",
    "title": "送次儿解试",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "四度笺名达帝聪，布衣便有此遭逢。",
      "吾家积庆为心印，一战收功在笔锋。",
      "举子头场关荐鹗，时文手段要屠龙。",
      "庭前手植森森桂，飞捷今秋好事重。"
    ]
  },
  {
    "id": "2e89e4209387a083bcdcdd9124bfe535",
    "title": "纪事保林尉韵",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "清晨风日辟群阴，一纸三熏上帝临。",
      "或者贪功频滑手，毅然奋笔特诛心。",
      "冤辞赖有由言折，圣世难施汉法沉。",
      "此举岂谋身祸福，只怜无罪絷南音。"
    ]
  },
  {
    "id": "2e89e4209387a083e8491837494ce849",
    "title": "闻褫阁职免新任之报二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "远民冤甚草菅芟，抗论公庭出至諴。",
      "且喜一方全性命，何妨三字减头衔。",
      "机关平地藏深阱，仕宦伶人视戏衫。",
      "五逊州符今免矣，幅巾藜杖可松杉。"
    ]
  },
  {
    "id": "2e89e4209387a083e849183761d9cad7",
    "title": "闻褫阁职免新任之报二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "狂妄孤臣罪有馀，三年三度挂丹书。",
      "群儿过计愁郎罢，外物浮名总子虚。",
      "只是儒酸真面目，不题道号混樵渔。",
      "亲朋欲语浇教醉，休与时人定毁誉。"
    ]
  },
  {
    "id": "2e89e4209387a083e8d198657f081054",
    "title": "送族子春叟游西广",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "凤出丹山定九苞，桂林要拣一枝巢。",
      "久闻岩窦须幽讨，不是豪人莫泛交。",
      "鹤发频将安问寄，萤窗勤把旧书抄。",
      "功名到底还坚志，崛起新丰一草茅。"
    ]
  },
  {
    "id": "2e89e4209387a083f4b5a83a04fb04c1",
    "title": "后峒月溪寺",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "森森杉桧郁相缪，散策何妨逐胜游。",
      "梵宇庄严传浙样，碧池荡漾纳泉流。",
      "将军赢得山林在，衲子多因粥饭留。",
      "眼界虽云欠轩豁，晚凉宜酒且夷犹。"
    ]
  },
  {
    "id": "2e89e4209387a083df841e51197b1394",
    "title": "送荃翁张端义之惠阳",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "吹面东风竖绿蓑，诗翁七十醉婆娑。",
      "放怀自号天随子，知我无如春梦婆。",
      "吟有小奚磨破砚，卧看赤脚踏行窝。",
      "太湖争似黄湾阔，高浪粘天独笑过。"
    ]
  },
  {
    "id": "2e89e4209387a083860f9c2b3cc80454",
    "title": "即席和人韵送荃翁",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "诗似油翁背注油，知音世有几荆州。",
      "乍寒乍暖方榆火，无米无钱只叶舟。",
      "客况可堪今老大，人生何必尽封侯。",
      "津亭且莫匆匆去，万斛春醪任拍浮。"
    ]
  },
  {
    "id": "2e89e4209387a083c7940584114ae6c1",
    "title": "送李路钤万入京",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "运厄南州暴吏专，鹖冠却有好官员。",
      "捕猺怕损平人命，制锦尽除常例钱。",
      "枘凿一言辞辟郡，胸襟三略合筹边。",
      "景文匹马长相过，我愧才非玉局仙。"
    ]
  },
  {
    "id": "2e89e4209387a0836ac98b7d7e5a411a",
    "title": "和心字韵送林尉公琰校文",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "鹄袍忙立老槐阴，争望文星早照临。",
      "称物衡无高下手，别形鉴有是非心。",
      "品题岂逐朱衣转，沙汰何妨苦海沉。",
      "将见贤书协舆论，真才到此遇知音。"
    ]
  },
  {
    "id": "2e89e4209387a0831c3cb4eada6396f6",
    "title": "蒲涧和东坡韵",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "四时冰柱湿风前，绝顶飞来一派泉。",
      "瘦蔓相牵根太古，苍崖特立探长天。",
      "灶荒孤鹤寻遗迹，寺老幽禽闯坐禅。",
      "闲日频游归复梦，结庐曾许蹑坡仙。"
    ]
  },
  {
    "id": "2e89e4209387a08347cb15cbdb9024ef",
    "title": "蒲涧山行宿景泰呈诸友人",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "蒲根采得泛金船，滴水岩前且地仙。",
      "造物添支闲岁月，上恩不与好山川。",
      "意行芳草迷丹灶，旋摘新芽拨涧泉。",
      "欲雨还晴便登览，更消一宿白云巅。"
    ]
  },
  {
    "id": "2e89e4209387a0830ca35595c4272bf1",
    "title": "四月十五游僧寺",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "今日快逢僧结夏，不妨乘兴扣禅扉。",
      "山垂远瀑溪声急，风卷痴云雨脚稀。",
      "囊锦诗成僧借看，纹楸棋落鸟惊飞。",
      "此来莫讶凭栏久，杰阁新成拂翠微。"
    ]
  },
  {
    "id": "2e89e4209387a083fad602241b53d2b7",
    "title": "代送丘漕迪哲",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "假帅如公自古无，邦人久矣望锋车。",
      "政声难掩诸公说，明主周知万里馀。",
      "豹尾鸡翘那欠此，莼羹鲈鲙且归欤。",
      "江头鼓动江船去，喜气欢声动里闾。"
    ]
  },
  {
    "id": "2e89e4209387a0839365b2cbad066564",
    "title": "用人韵送梅纠梁现",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "征鞍风软踏香尘，又送斯人南海濒。",
      "纠郡正资宾画重，洗冤须放笔头春。",
      "勉期圣处功夫到，肯学世间儿女颦。",
      "五瘴由心今一洗，笑渠辟瘴嚼人频。"
    ]
  },
  {
    "id": "2e89e4209387a0836b8b38bd4347a02c",
    "title": "送舶使周申",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "堂堂山立旧朝簪，久屈清流督献琛。",
      "风赶连艘出狮国，浪吹残句到鸡林。",
      "平生不隔同年面，中岁难禁惜别心。",
      "归见耆英定相问，只言闭户万山深。"
    ]
  },
  {
    "id": "2e89e4209387a0836581d06d6683105e",
    "title": "赠宋省元巍荐经义",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "杰作传来见一班，少年笔力老孱颜。",
      "根源有学皆堪味，首尾无瑕孰敢删。",
      "工要前篇人易取，说须两段意相关。",
      "森森天骨晶光缥，去必轩腾十二闲。"
    ]
  },
  {
    "id": "2e89e4209387a0837ed5b358588ebfce",
    "title": "八月骤寒",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "秋欲中分暑更袢，金风崛起便成寒。",
      "桃笙夜展犹嫌执，狐向朝披便怯单。",
      "翻手炎凉真可笑，循环造化果无端。",
      "老来一任添霜缕，寒暑难磨只寸丹。"
    ]
  },
  {
    "id": "2e89e4209387a083735cf18d8fbed123",
    "title": "中秋无月",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "已孤前度一中秋，满望今宵月下游。",
      "药杵放闲灵兔懒，镜奁掩却素娥愁。",
      "知谁有术擎梯取，枉费当年弄斧修。",
      "天靳清明每如此，樽前休恨翳云浮。"
    ]
  },
  {
    "id": "2e89e4209387a083dc251ae74a13e652",
    "title": "示儿用许广文韵",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "斐然狂简不知非，席帽何时免诮讥。",
      "官样词章惟典雅，心腔理义要深几。",
      "各随鹏鴳高低适，一笑鸡虫得失微。",
      "偶未成名儿勿恨，我方追悔蹈文闱。"
    ]
  },
  {
    "id": "2e89e4209387a083b74a36dc083224fe",
    "title": "鉴空阁",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "鉴空阁上赏僧轩，祇树深开不二门。",
      "一水横流界平野，数峰突起补前村。",
      "舟来舟去人多事，潮落潮生岸有痕。",
      "镇日长闲输老衲，倚筇独坐古榕根。"
    ]
  },
  {
    "id": "2e89e4209387a0830f421e203f1c371b",
    "title": "行者了宽等题钱买度牒疏四章其三",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "作佛本无相，为僧却要钱。",
      "岂无人割舍，为结恶因缘。"
    ]
  },
  {
    "id": "2e89e4209387a08396f440d31a64d4dc",
    "title": "建宁解归寄雪峰因大梦",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "行脚今朝又起单，欣然归去得安闲。",
      "从前大梦难忘处，上白云山望雪山。"
    ]
  },
  {
    "id": "2e89e4209387a083ee381c02a81eab87",
    "title": "弋阳郑氏翠麓亭",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "管领寒溪揖怪峰，径穿钜竹绿阴浓。",
      "幽人去后无猿鹤，冷落亭台湿藓封。"
    ]
  },
  {
    "id": "2e89e4209387a083817690fdbbed8dd1",
    "title": "罗浮梁弥仙游烂柯山赠以曲筇方笠",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "葛坡龙竹东坡笠，合伴山人到洞天。",
      "柯烂想应留斧在，凭君试问石桥仙。"
    ]
  },
  {
    "id": "2e89e4209387a083ec1a0121fbaac25f",
    "title": "过严子陵钓台",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "船重只因将利去，船轻又恐为名来。",
      "如今羞见先生面，夜半撑船过钓台。"
    ]
  },
  {
    "id": "2e89e4209387a083ab5d0e6f92091cd2",
    "title": "劝梁青霞归罗浮旧隐",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "逍遥八极片云浮，所过名山不久留。",
      "依旧片云归石峒，从今休更下山游。"
    ]
  },
  {
    "id": "2e89e4209387a0837f017afb1ef12468",
    "title": "南华寺五首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "诵经听得入从门，壁上偷他四偈言。",
      "毕竟单传端的处，卖薪供母是心源。"
    ]
  },
  {
    "id": "2e89e4209387a0837f017afb4078bd6b",
    "title": "南华寺五首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "西方骨董南方宝，留镇曹溪几百年。",
      "自是后人当不得，有如翁者亦单传。"
    ]
  },
  {
    "id": "2e89e4209387a0837f017afb174060ba",
    "title": "南华寺五首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "从前梵说堕虚空，独有坛经说不同。",
      "体用圆明皆宝相，一丁不识却心通。"
    ]
  },
  {
    "id": "2e89e4209387a0837f017afbc8c1c5f3",
    "title": "南华寺五首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "未参五祖已开山，合下全身此地安。",
      "不是香烟忘故里，衣留孔道要人看。"
    ]
  },
  {
    "id": "2e89e4209387a0837f017afb9ed352ef",
    "title": "南华寺五首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "清者何曾饮盗泉，僧盂底饭逆巢田。",
      "此疑欲问师无语，风撼长松啸半天。"
    ]
  },
  {
    "id": "2e89e4209387a083935100d1eca70f6f",
    "title": "雨行梅关二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "浓岚四合冻云痴，水墨连屏斗崛奇。",
      "冲雨此行风景别，满山翠滴水帘垂。"
    ]
  },
  {
    "id": "2e89e4209387a083935100d17d73d8ea",
    "title": "雨行梅关二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "通宵雨滴急催梅，枝北枝南晓尽开。",
      "多谢花神好看客，随车十里雪香来。"
    ]
  },
  {
    "id": "2e89e4209387a0831262b835dd9537e5",
    "title": "雪封寺二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "凿通危石张文献，勘破禅关卢祖师。",
      "奇事已堪夸北客，梅花先暖亦南枝。"
    ]
  },
  {
    "id": "2e89e4209387a0831262b835da163087",
    "title": "雪封寺二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "征舆六月度梅关，大地清凉树影班。",
      "行客不须梅止渴，流泉到耳冷潺潺。"
    ]
  },
  {
    "id": "2e89e4209387a083294843c18ee65d55",
    "title": "峡山诗",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "山通一水径皇都，多少英豪出此途。",
      "传我飞来元羽翼，好风吹送过天衢。"
    ]
  },
  {
    "id": "2e89e4209387a083b23859edb8e42a49",
    "title": "灵洲",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "眼前无限往来舟，射利干名不肯休。",
      "少见人心如此寺，屹然砥柱在中流。"
    ]
  },
  {
    "id": "2e89e4209387a0837afaa1983ccdcaef",
    "title": "池州溪桥",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "万里长江吸一杯，等闲袖剑九华来。",
      "溪桥独坐无人识，又驾长风跨鹤回。"
    ]
  },
  {
    "id": "2e89e4209387a083f2a7d45c777d9836",
    "title": "迎广帅徐意一大参五首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "桂林旧著绣衣来，久矣馀波拍越台。",
      "自古直臣多牧广，广平曾赋岭头梅。"
    ]
  },
  {
    "id": "2e89e4209387a083f2a7d45c3b11c52f",
    "title": "迎广帅徐意一大参五首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "晓来竹马跃儿曹，次第牙幢压近郊。",
      "五老跨羊持色穗，也应欢喜侯前茅。"
    ]
  },
  {
    "id": "2e89e4209387a083f2a7d45cb600a162",
    "title": "迎广帅徐意一大参五首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "别去丹山划七春，一廛今日是滕民。",
      "拟撑钓舸迎前路，猿鹤从傍冷笑人。"
    ]
  },
  {
    "id": "2e89e4209387a083f2a7d45cc5483c7e",
    "title": "迎广帅徐意一大参五首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "鱼稻之乡雁鹜骄，鲸鲵喷沬撼江潮。",
      "明公自是威风手，南土应无莠害苗。"
    ]
  },
  {
    "id": "2e89e4209387a083f2a7d45c65421ecf",
    "title": "迎广帅徐意一大参五首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "杜刘二子颍川居，出处虽同语嘿殊。",
      "勿谓寒蝉吾愿学，闭门自办静工夫。"
    ]
  },
  {
    "id": "2e89e4209387a08308039c1661097148",
    "title": "送魁星与李子先",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "金斗高跳鬼状狞，世传此像是魁星。",
      "祥光闪烁开先兆，助子秋闱笔砚灵。"
    ]
  },
  {
    "id": "2e89e4209387a0832bcf0c2553cb2b90",
    "title": "司法曾子美新第荣归欲得余诗不敢效世俗谀语二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "里同清献久闻风，耿耿胸中便不同。",
      "一疏叫云韦布日，大廷对策想输忠。"
    ]
  },
  {
    "id": "2e89e4209387a0832bcf0c2540389109",
    "title": "司法曾子美新第荣归欲得余诗不敢效世俗谀语二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "舌似河悬笔水翻，春官首疏见忠肝。",
      "士须卓尔名当世，好取前修节行看。"
    ]
  },
  {
    "id": "2e89e4209387a08360199d304d99f289",
    "title": "表释应端住兴化寺以其说而勉之二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "钵中滴水也难消，切莫贪他寺富饶。",
      "留取大皮缠大树，腹围紧紧篾三条。"
    ]
  },
  {
    "id": "2e89e4209387a08360199d303885985a",
    "title": "表释应端住兴化寺以其说而勉之二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "一般奇怪弄精魂，猪蚬皆餐针戏吞。",
      "未到空通渠地位，只当斋戒作沙门。"
    ]
  },
  {
    "id": "2e89e4209387a083e099c49b5ff53c57",
    "title": "白云狮子峰望罗浮",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "不到罗浮瞥六年，后期几误铁桥仙。",
      "远云不隔山真面，西麓原同第七天。"
    ]
  },
  {
    "id": "2e89e4209387a0835888c5e3c764731b",
    "title": "罗浮桃源峒",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "灵符锁尽穴中蛇，深入千岩处士家。",
      "峒户隔云呼不应，时时流水出桃花。"
    ]
  },
  {
    "id": "2e89e4209387a08357bc7a5408cea3c7",
    "title": "戏题罗浮梁弥仙写真",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "八十童颜双眼明，浪游湖海一身轻。",
      "莫将啖肉先生比，个是罗浮老树精。"
    ]
  },
  {
    "id": "2e89e4209387a0830196e67e0b8ca8cc",
    "title": "和徐意一韵赠宝积中空山",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "道是空山却有渠，原来有有亦无无。",
      "若能空到真空处，万斛尘埃著碓夫。"
    ]
  },
  {
    "id": "2e89e4209387a083a9be878f17797e56",
    "title": "观定堂",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "梵宫凭水建，蓬荻费芟除。",
      "岸破群鱼出，枝危独鹤居。",
      "定钟僧睡早，挥麈客谈虚。",
      "月满龛灯小，风停幡影疏。",
      "供盘多佛果，僧饭饱园蔬。",
      "惟有开山老，清高闭草庐。"
    ]
  },
  {
    "id": "2e89e4209387a083942e27e821d7818c",
    "title": "送广帅赵平斋汝暨解印趋朝",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "海濒老同年，五载依宇下。",
      "春风舞蓑笠，爱日曝田舍。",
      "喜无撞搪吏，追逐款段马。",
      "剧谈许绦褐，得趁公馀暇。",
      "达官来三径，小队邻翁诧。",
      "明公杰俊人，麟族称大雅。",
      "典刑样诸老，胸次郁酝藉。",
      "西派溯其源，境物入陶写。",
      "才高事无难，只手擘太华。",
      "乘轺始逾岭，风采贤使者。",
      "堂堂开大阃，部属肃靴帕。",
      "台端有老蜮，闯影含沙射。",
      "孤忠冕旒知，还许河内借。",
      "铃斋安独处，冷淡闲僧夏。",
      "例钱推不受，金贝视土苴。",
      "首祠酌泉翁，坐使饕俗化。",
      "葭萌细摩拊，生意被原野。",
      "循良渤海遂，平理颍川霸。",
      "威风戢偷窃，德意销诡诈。",
      "能令飓母伏，默祷雨师洒。",
      "开仓散穷闾，俭岁低粒价。",
      "贡场宏敞拓，芘士千间厦。",
      "历观古贤牧，美政公其亚。",
      "谗夫真枉了，有识共唾骂。",
      "君子竟何伤，徽誉愈脍炙。",
      "诏还九棘班，明发不俟驾。",
      "倾城送津亭，牵缆不忍舍。",
      "老夫前致辞，再拜进离斝。",
      "立朝要敢言，切勿效喑哑。",
      "此行众所望，磐石巩宗社。"
    ]
  },
  {
    "id": "2e89e4209387a083722a330427b42ba0",
    "title": "送荆门王广文之官",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "京都士如云，一见知好修。",
      "未尝广文饭，已替肉食谋。",
      "炎门耻曳裾，漫郎肯从游。",
      "惊座吐倔奇，倚麈觉我羞。",
      "穷边人惮之，长笑驱行舟。",
      "远烽乱夕烟，戎马骄高秋。",
      "清野空子衿，丛棘荒半流。",
      "此去欲何之，幕府应拔尤。",
      "吾道岂空谈，取胜在一筹。",
      "献馘早归来，平步班瀛洲。"
    ]
  },
  {
    "id": "2e89e4209387a083fa0ef4db4a2cace6",
    "title": "久住白云呈镇长老",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "桑下戒三宿，我此尚留恋。",
      "曹溪悟一宿，我复无知见。",
      "镇公房逊客，所须如执券。",
      "园丁晓供茹，行者时灌砚。",
      "饭奴更刍马，纸帐费香篆。",
      "主人真好事，应答色无倦。",
      "欲归兴未阑，欲住面有腼。",
      "飞锡肯三径，亦有伊蒲馔。"
    ]
  },
  {
    "id": "2e89e4209387a0835b370b7eda15d3ae",
    "title": "游峡山和东坡韵",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "双虬挟泓玉，奥入百转湾。",
      "向无长公诗，草木今何颜。",
      "此山二百年，偃蹇客往还。",
      "长风驾余舟，老人急开关。",
      "逢迎欠高僧，喜有识面山。",
      "平生癖幽壑，便合茅三间。",
      "君命何敢留，归棹随赐还。",
      "惭愧和光翁，笑指青童鬟。"
    ]
  },
  {
    "id": "2e89e4209387a08382fb559c5ae2efbe",
    "title": "酌别张子元二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "去冬初去国，逆旅等顺境。",
      "祸机众危之，沙蜮伺人影。",
      "拂衣肯同归，荒驿灯夜永。",
      "幸脱妖蟆口，黑月重磨镜。",
      "勤君再行役，我愧心耿耿。",
      "陛下皇明穹，贤聚纤邪屏。",
      "石渠盛此士，岂复松厅冷。",
      "胸中贮奇策，可以靖边警。",
      "平生羞辕驹，看取囊露颖。",
      "堂堂曲江翁，芳躅在梅岭。"
    ]
  },
  {
    "id": "2e89e4209387a08382fb559c98cc4eb5",
    "title": "酌别张子元二首",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "南士如君几，妙处方寸境。",
      "撑肠五千卷，落笔擅三影。",
      "喜谈狂朱云，耻作谀谷永。",
      "忧时点髭雪，未肯疏镊镜。",
      "摩挲匣中龙，起视斗牛耿。",
      "每同画灰语，寒夜僮仆屏。",
      "吾侪期岁晏，世俗任炎冷。",
      "江亭挥别酒，谑笑斗机警。",
      "景文兄弟情，亩异禾同颖。",
      "日边多便驿，频书来越岭。"
    ]
  },
  {
    "id": "2e89e4209387a0833fb48ed935d7bc14",
    "title": "重九游郁孤台和座客韵",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "座上多俊人，奇掘角拔犀。",
      "追风飙馆游，鼍鸣玉龙嘶。",
      "夕阳催归鞭，更酌樽重携。",
      "怀开钩钩帘，语合印印泥。",
      "似与花神期，拈出糕字题。",
      "壮哉千尺台，虎踞谯之西。",
      "枰中十万家，一目城市低。",
      "乘风巾可桥，取月箸可梯。",
      "豪气压崆峒，双月照虹溪。",
      "响山慨怀古，妙句吾家鸡。",
      "邦人趁遨头，壶榼山之蹊。",
      "最喜秋事成，千亩黄云齐。"
    ]
  },
  {
    "id": "2e89e4209387a0835c6ef1b3d21cd286",
    "title": "是日至马祖岩和前韵",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "九秋天地香，赣产饶木犀。",
      "登高诣其巅，风健戏马嘶。",
      "偷得一日闲，古锦奚奴携。",
      "秋阳阁霏雨，飞盖换障泥。",
      "举扬马祖禅，拂摩老坡题。",
      "菊萸劝人饮，猛吞玉东西。",
      "凭阑视九州，莽苍烟水低。",
      "如何昌黎翁，华岭须缚梯。",
      "野性淡无嗜，所乐惟山溪。",
      "每羞名利区，得失争虫鸡。",
      "意行契真趣，荒苔踏成蹊。",
      "嘉辰且尽欢，聚散或不齐。"
    ]
  },
  {
    "id": "2e89e4209387a0833595a3ca43296ee8",
    "title": "肇庆府倅王庚应平反广府帅司冤狱诗以纪其事",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "人生天地间，本是同胞出。",
      "贵贱与贤愚，分殊而理一。",
      "上帝立君师，朝廷设官职。",
      "凡百有司存，各欲尽其责。",
      "一或无人心，何以顺天则。",
      "广南十四州，官吏几满百。",
      "公道孰扶持，田野多菜色。",
      "大桀作威福，小桀肆蝥贼。",
      "周兴而爪牙，郤超而宾客。",
      "君禄君忍欺，天民天弗恤。",
      "贪饕事篚苞，残忍尚徽纆。",
      "可怜田舍翁，骈首膏斧锧。",
      "可怜富家儿，鞭背遭黥墨。",
      "怒气剧炎火，谗言易转石。",
      "恩门甘仰面，墦间争屈膝。",
      "喑哑一世人，天高云雾黑。",
      "岂无贤大夫，留此一线脉。",
      "堂堂西蜀翁，愤气填胸臆。",
      "尚友周濂溪，拙矣谋身策。",
      "念我同胞人，罹此操戈厄。",
      "苦语为平反，片言天可质。",
      "细阅拙录篇，事事皆阴骘。",
      "孟子谓非人，由其无隐恻。",
      "此翁仁者勇，奸谀诛以笔。",
      "天道本昭昭，彼巧竟何益。",
      "吾皇本好生，桁杨西列棘。",
      "安得百于公，落落参邦国。"
    ]
  },
  {
    "id": "2e89e4209387a0839a74220744c632c0",
    "title": "苦秋暑引",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "商金久得柄，老火未退舍。",
      "甑中著寰宇，赫酷甚于夏。",
      "池汤颇殃鱼，田龟应害稼。",
      "桃笙亦浆汗，水国无凉榭。",
      "扇挥腕欲脱，忍渴畏杯斝。",
      "树间寂秋声，矩令何时下。",
      "四序本循环，寒暑相代谢。",
      "炎炎推不去，谁与诘造化。",
      "人思濯清泠，风露愿一借。",
      "再拜祈蓐收，西陆早命驾。"
    ]
  },
  {
    "id": "2e89e4209387a083ebb10308b381e7f3",
    "title": "观入试者",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "钟撼鸡鸣万家起，月下纷纷白袍子。",
      "提壶挈榼春游闹，擎箱擐箧谁家徙。",
      "通衢隘塞行人绝，露坐欠伸奴跛倚。",
      "远闻雷噪轰应答，近亦汹汹殊聒耳。",
      "轧然棘户破晓色，阵脚忽移去如蚁。",
      "壮夫先入护几案，儒雅雍容行且止。",
      "垂髫趁鬨未知苦，戴白相持叹衰矣。",
      "自从明诏到郡国，士出深山集城市。",
      "但能操笔不曳白，秋榜人人都准拟。",
      "分明结社战所兵，投合主司谁得髓。",
      "昨科试人今或亡，三年场屋能消几。",
      "功名信分置勿言，身健频来已堪喜。",
      "槐黄早脱吾侥幸，因送儿曹得观视。",
      "傍人休笑李秀才，三十年前亦如此。"
    ]
  },
  {
    "id": "2e89e4209387a0833986a93f00dc8e3e",
    "title": "再用观入试韵",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "涵育累朝士兴起，薄海弦歌争教子。",
      "籯金世守韦一经，俎豆少成孟三徙。",
      "尽从科举梯进取，鹤发望深门日倚。",
      "艺先德后已非古，心术乖违徒口耳。",
      "天门仿佛冯为马，阴德却关桥度蚁。",
      "时来乳臭亦观光，潦倒英雄频坎止。",
      "棘闱投卷姑应之，桂籍题名先定矣。",
      "可怜数千困眊氉，仅二十人夸利市。",
      "近岁词场尚剽拾，文体腐陈难古拟。",
      "倩人者幸耘人贪，气习陋污沦骨髓。",
      "主司头脑易冬烘，日色不迷世能几。",
      "所忧程文误后学，岂但升沉系悲喜。",
      "他人爱子亦如我，何敢庸心秦越视。",
      "愿言通榜皆实才，如己得之无彼此。"
    ]
  },
  {
    "id": "2e89e4209387a08314f880f4744df612",
    "title": "送梁伯隆归丹谷旧隐",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "昔人入山访隐君，每恨见山不见人。子持画图走踆踆，人虽可即山非真。",
      "自言谷中万修筠，泉鸣琮琤石嶙峋。谁甘混迹麋鹿群，雅意远游阔见闻。",
      "飞筇遂过南海濒，翻海一洗征衣尘。东望绝域天无垠，药洲风月蒲涧云。",
      "间出奇语颇自珍，奚囊十袭而三熏。槿花猩血荔锦纹，何如故圃桃李春。",
      "江湖社友杯十分，何如族聚情话亲。行路之难多酸辛，还家火急埋车轮。",
      "拂拭矶苔开径榛，畹兰篱菊庭古椿。赠篇满箧不疗贫，几人炼药能轻身。",
      "本分荷锄驱犊西畴耘，武夷山下击壤为尧民。"
    ]
  },
  {
    "id": "2e89e4209387a0833bb55d95277fda9c",
    "title": "罗浮何君祐夫相访惠诗又出所作水墨鱼戏题卷末",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "山头钓引千钧鱼，铁桥曾逢稚川奴。风波平地误点额，戏取墨汁翻模糊。",
      "纵观濠上契妙趣，浩浩胸次涵江湖。墨云忽从砚池起，拨剌跳出形模殊。",
      "大鱼腾骧撼风雨，小鱼琐碎游荇蒲。技如元放几许奇，金盘一个松江鲈。",
      "试张亭前涨波影，舂锄飞下傍睢盱。世间画史少活笔，描写终类鲋肆枯。",
      "文溪一湾浮钓徒，欠得龙眠为严濑羊裘图。"
    ]
  },
  {
    "id": "2e89e4209387a0832791b7863870e6bf",
    "title": "三山亭",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "山中招提鼎足踞，路如丁字分头入。",
      "远看港汊纷长绳，俯见阜丘才小笠。",
      "班荆坐仆纵之息，争解绿荷撮红粒。",
      "群然饮涧忽喧噪，石兀深丛疑虎立。",
      "我起胡床划孤啸，前峰响答松风急。",
      "举头云端尚天半，支竹扳萝进千级。"
    ]
  },
  {
    "id": "2e89e4209387a08371220f05b0782266",
    "title": "题石室木",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "似屈才伸蛇解蛰，似断还连龙蜕骨。天河失却古槎橛，落在人间撑突兀。",
      "若非胸中磊块洒浇出，老死画工无此笔。"
    ]
  },
  {
    "id": "2e89e4209387a083e551fd559a750cae",
    "title": "题东坡竹",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "叶叶枝枝各标致，密密疏疏总风味。笔为化工壁为地，顷刻种成此君子。",
      "虽然月影水影写真似，安得千年尚生意。"
    ]
  },
  {
    "id": "2e89e4209387a0839341df560fb03547",
    "title": "河南扫松访古胜寺不遇主僧",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "主僧走城磨驴儿，廊僧闭门缩头龟。",
      "长发行者披鹑衣，瀹我苦茗行相随。",
      "禅床破簟客自展，急呼苍头挥大扇。",
      "卧到夕阳暑力软，归趁潮平柁流转。"
    ]
  },
  {
    "id": "2e89e4209387a0834cc7a398ab301975",
    "title": "广州天庆观众妙堂东坡井泉铭",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "老经云，坡记成。名非古，堂遂轻。两翁像，久晦冥。伟方公，旧贯仍。",
      "取彼栏，护此泓。新作盖，环以铭。遗千年，饮清泠。续坡谁，李昴英。"
    ]
  },
  {
    "id": "2e89e4209387a0835d78c5f2c7d4b69b",
    "title": "钟离仙赞",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "衣兮木叶，髯戟面铁。",
      "所执何书，愿闻其说。"
    ]
  },
  {
    "id": "2e89e4209387a08372006654859dcc3f",
    "title": "吕洞宾赞",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "碧其风巾，皓其云袍。",
      "六合飞遨，仙中之豪。"
    ]
  },
  {
    "id": "2e89e4209387a083d01f5a8bc1114494",
    "title": "行者了宽等题钱买度牒疏四章",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "已办僧心，未圆僧相。",
      "才得方兄，便成和尚。"
    ]
  },
  {
    "id": "2e89e4209387a083d01f5a8ba61d06db",
    "title": "行者了宽等题钱买度牒疏四章",
    "authorName": "李昴英",
    "authorId": "2e89e4209387a0837501e5d4cd758e8f",
    "dynasty": "宋",
    "content": [
      "即心是佛，见性成僧。",
      "无奈世缘，要二尺绫。"
    ]
  },
  {
    "id": "2e89e420938a1ad955358f5e36b9af4d",
    "title": "赠陆自明",
    "authorName": "王素行",
    "authorId": "2e89e420938a1ad9d1457b72d1457b72",
    "dynasty": "宋",
    "content": [
      "家世本龟蒙，冥搜趣不穷。",
      "诗如诸子别，体与老夫同。",
      "笔影灯窗下，书声雪屋中。",
      "此时多用力，下字欲清空。"
    ]
  },
  {
    "id": "2e89e420938a1ad9e7ed90e70af4916f",
    "title": "赠馆人顾梅山",
    "authorName": "王素行",
    "authorId": "2e89e420938a1ad9d1457b72d1457b72",
    "dynasty": "宋",
    "content": [
      "前朝相补一官归，东海僧传五字诗。",
      "今日蒲轮徵不去，逢人笑指鬓边丝。"
    ]
  },
  {
    "id": "2e89e42093a1233d6f5f449330b8cdc0",
    "title": "东岩寺",
    "authorName": "雍大椿",
    "authorId": "2e89e42093a1233dd1457b72d1457b72",
    "dynasty": "宋",
    "content": [
      "精庐隐东山，气象严竹柏。",
      "入门佛画好，晓日明金碧。",
      "向来岩名寺，初不觇遗迹。",
      "隐庵中梁秀，邂逅论夙昔。",
      "行前亟指似，云磴飞双舄。",
      "始知翠微中，洞穴刊青壁。",
      "莓苔暗龙象，缺甃贮灵液。",
      "开山记乾元，断碣馀□□。",
      "经营想耆旧，兴废今几易。",
      "平生泉石心，逮此欣有□。",
      "惜哉荆棘地，尚阻游人屐。",
      "畴能发其秘，澄观今藉□。"
    ]
  },
  {
    "id": "2e89e42093a41d9658d091a3ad1222ea",
    "title": "奉答勤师山中见寄",
    "authorName": "李之才",
    "authorId": "2e89e42093a41d96d1457b72a0e2a2c5",
    "dynasty": "宋",
    "content": [
      "羡子幽栖地，空山十月天。",
      "清檐朝饭后，寒壁夜深禅。",
      "霜树留残果，冰崖断旧泉。",
      "刘雷好为社，邑客有谁贤。"
    ]
  },
  {
    "id": "2e89e42093a41d963122be1b12e41cea",
    "title": "行次凤州",
    "authorName": "李之才",
    "authorId": "2e89e42093a41d96d1457b72a0e2a2c5",
    "dynasty": "宋",
    "content": [
      "去年三月洛城游，今日寻春到凤州。",
      "欲托双鱼附归信，嘉陵江水不东流。"
    ]
  },
  {
    "id": "2e89e42093bd47badf0b8a0a73d33c91",
    "title": "效香奁体",
    "authorName": "谢无竞",
    "authorId": "2e89e42093bd47bad1457b72d1457b72",
    "dynasty": "宋",
    "content": [
      "胭脂湿透污罗衣，春尽萧郎又不归。",
      "香冷篆盘檐影转，一帘红雨燕双飞。"
    ]
  },
  {
    "id": "2e89e42093c0a4f99b1634adb24a87c7",
    "title": "春日",
    "authorName": "赵?之",
    "authorId": "2e89e42093c0a4f9d1457b72d1457b72",
    "dynasty": "宋",
    "content": [
      "拂床攲枕昼初长，好梦惊回燕语忙。",
      "深竹有花人不见，直应风转得幽香。"
    ]
  },
  {
    "id": "2e89e42093c5e12c0d578773874f9b32",
    "title": "书斋",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "野草沿庭砌，清闲日掩扉。",
      "晚凉疏雨过，落叶觉蝉稀。",
      "天籁自鸣竹，砧声谁捣衣。",
      "僧寮不过此，何必扣玄机。"
    ]
  },
  {
    "id": "2e89e42093c5e12c902a3ab54a8c5d53",
    "title": "书怀",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "僻性止耽书，村中谩寓居。",
      "心惟求事省，身合与名疏。",
      "木叶秋风起，蛩吟夜雨初。",
      "吾生今晚矣，不必问何如。"
    ]
  },
  {
    "id": "2e89e42093c5e12c088e781e10dcdedb",
    "title": "偶吟",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "降伏吾心法，无如去外魔。",
      "苦吟诗愈拙，着意字犹讹。",
      "荏苒青衫旧，消磨白发多。",
      "不才为世弃，徒自咏卷阿。"
    ]
  },
  {
    "id": "2e89e42093c5e12c03b92ed405b3a801",
    "title": "虎丘",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "两寺今为一，因秦虎占丘。",
      "鹤飞王剑化，鸟宿古坟愁。",
      "石与泉流接，池通海水浮。",
      "十奇多胜概，不及尽追游。"
    ]
  },
  {
    "id": "2e89e42093c5e12c9c7d24aa2822dea0",
    "title": "裴坟",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "买船穿僻径，坟古最幽深。",
      "山近风常冷，松蟠昼亦阴。",
      "来时无速骑，归路有鸣禽。",
      "寄语城居者，何人肯访寻。"
    ]
  },
  {
    "id": "2e89e42093c5e12c9de79c600f3b4b70",
    "title": "惠山",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "径入松关古，秋云带树烟。",
      "只疑山有雨，恰是涧流泉。",
      "骚客诗留壁，游人岸系船。",
      "凭谁招陆羽，瀹茗古栏边。"
    ]
  },
  {
    "id": "2e89e42093c5e12cdcb2c8f615b85445",
    "title": "甘露寺",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "占断淮南势，西风入鬓毛。",
      "一江流不尽，多景最为高。",
      "斜日迷烟树，孤帆送客舠。",
      "兴怀人物少，今古等秋毫。"
    ]
  },
  {
    "id": "2e89e42093c5e12c0d5ef6d9098b8bf4",
    "title": "夏晨偶作",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "蚕事行将了，农家刈麦初。",
      "雨悭林少笋，水涩港无鱼。",
      "因病尝惩酒，偷闲懒答书。",
      "今年身愈老，事事觉全疏。"
    ]
  },
  {
    "id": "2e89e42093c5e12cf1ac0ccba66f5c72",
    "title": "烟霞石壁",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "山深入翠微，寺僻掩幽扉。",
      "景别金仙地，人忘尘世机。",
      "石滋崖雨滴，龙出洞云飞。",
      "结屋同僧处，何须赋式微。"
    ]
  },
  {
    "id": "2e89e42093c5e12c83a8f17646f8029b",
    "title": "久雨",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "逾月留京国，春光总不知。",
      "可伤连夜雨，好似暮秋时。",
      "有客来无酒，逢人只说诗。",
      "官中闻闭籴，应是细民饥。"
    ]
  },
  {
    "id": "2e89e42093c5e12c1d3bcd59856c1294",
    "title": "次坦庵兄韵",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "便中蒙赐墨，得句胜如书。",
      "暂尔两年别，俄然春暮馀。",
      "梦驰情不间，心迩迹何疏。",
      "自省吾今老，湖山缚屋居。"
    ]
  },
  {
    "id": "2e89e42093c5e12c64f1e045205ed721",
    "title": "豫章滕阁",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "滕阁昔曾游，今无槛外楼。",
      "远山连树合，尽日对江流。",
      "古石空存记，骚人易感愁。",
      "夜深歌酒处，灯火灿渔舟。"
    ]
  },
  {
    "id": "2e89e42093c5e12c3fd4c66ad372189e",
    "title": "冷泉亭",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "步入侵云岭，亭高路恰平。",
      "池边幽树占，水底细沙明。",
      "无友诗难咏，逢僧话转清。",
      "此中真胜地，林寂鸟无声。"
    ]
  },
  {
    "id": "2e89e42093c5e12c5b2efecee78a5e98",
    "title": "秋咏",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "吟轴卷还开，行歌兴尽回。",
      "买花浇换叶，开径扫苍苔。",
      "巾学凉纱样，衣从薄苎裁。",
      "潘郎羞鬓白，多是为秋来。"
    ]
  },
  {
    "id": "2e89e42093c5e12c6a20e5f46966f2b3",
    "title": "秋夜",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "秋夜多愁思，虚堂风露凉。",
      "观书灯可近，欲睡漏初长。",
      "蛩响频催织，萤飞烁有光。",
      "雨梢窗外过，散入稻花香。"
    ]
  },
  {
    "id": "2e89e42093c5e12c78b2b02cf6b46d7f",
    "title": "寄陈芸居",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "生长京华地，衣冠东晋人。",
      "书中尘不到，笔下句通神。",
      "江海知名日，池塘几梦春。",
      "精神长似旧，芸稿愈清新。"
    ]
  },
  {
    "id": "2e89e42093c5e12c3fd4c66a334e1783",
    "title": "冷泉亭",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "欲访飞来景，湖头赁小船。",
      "白云侵岭下，翠树傍泉边。",
      "入寺人须到，深林影自圆。",
      "山居相去近，夜坐学参禅。"
    ]
  },
  {
    "id": "2e89e42093c5e12cf3651747c82878b4",
    "title": "春晚湖上",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "花事已成休，都人懒出游。",
      "水添烟浪阔，山带夕阳愁。",
      "柳树鸣黄鸟，沙堤卧白鸥。",
      "不辞归路远，何必买扁舟。"
    ]
  },
  {
    "id": "2e89e42093c5e12ccab41e9f9c240073",
    "title": "春暮寄友人",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "日暖梨花雪，风吹杨柳绵。",
      "春逾三月半，梦忆十年前。",
      "诗借莺声和，书无雁字传。",
      "东君还似旧，吾鬓叹皤然。"
    ]
  },
  {
    "id": "2e89e42093c5e12cd03cff479bf47441",
    "title": "次下竺僧韵",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "朝市软红尘，山林气味深。",
      "放怀随野鹤，过耳任春禽。",
      "石涧鸣泉玉，松钗坠日阴。",
      "隐居无个事，存养读书心。"
    ]
  },
  {
    "id": "2e89e42093c5e12c25629e14dc1e758b",
    "title": "江上",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "江头云阁雨，柳色与春深。",
      "船发春风阻，谁知客子心。"
    ]
  },
  {
    "id": "2e89e42093c5e12c7675e2598f73c7f7",
    "title": "采莲曲其三",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "女伴歌采莲，清声度流水。",
      "无意惊鸳鸯，鸳鸯自飞起。"
    ]
  },
  {
    "id": "2e89e42093c5e12c357b6c69507e1e59",
    "title": "雨吟",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "轻轻烟雾失楼台，雨暗吴山锁不开。",
      "试与渔翁闲访问，落花几许泛溪来。"
    ]
  },
  {
    "id": "2e89e42093c5e12c08da8f34cb7a9001",
    "title": "过湖",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "舟移别岸水纹开，日暖风香正落梅。",
      "山色蒙蒙横画轴，白鸥飞处带诗来。"
    ]
  },
  {
    "id": "2e89e42093c5e12c771d82d2ce2ab28c",
    "title": "和叶广文韵",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "入得春来物物饶，翻思湖上短长桥。",
      "去年寒食闲游处，曾把扁舟系柳条。"
    ]
  },
  {
    "id": "2e89e42093c5e12c9a81e51b2bcef93f",
    "title": "阅名胜诗集",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "买得山房数册诗，倚篷细读已移时。",
      "只贪眼底看冰玉，月上荷花更不知。"
    ]
  },
  {
    "id": "2e89e42093c5e12c6f1be7e5d091d635",
    "title": "闺怨",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "凤帏晓起鬓𩰀松，枕肉初生酒晕红。",
      "一把柳丝挪在手，沉吟无语对春风。"
    ]
  },
  {
    "id": "2e89e42093c5e12c6f1be7e511818870",
    "title": "闺怨",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "谁怜人去锁朱楼，终日凭栏只带愁。",
      "燕子也知人薄幸，飞来略不傍帘钩。"
    ]
  },
  {
    "id": "2e89e42093c5e12c536d42424b689e99",
    "title": "溪流",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "云脚才行又复开，一声隐隐只空雷。",
      "家僮忽报溪流涨，知是前村落雨来。"
    ]
  },
  {
    "id": "2e89e42093c5e12c1c8367060c788a96",
    "title": "初秋",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "火老金柔暑告残，乘凉正好望西山。",
      "秋声来处无寻觅，只作窗前竹叶间。"
    ]
  },
  {
    "id": "2e89e42093c5e12c410072ec69c2f59d",
    "title": "杂兴",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "漫山花发草萋萋，杨柳飞绵水拍堤。",
      "况是客怀禁不得，那堪杜宇耳边啼。"
    ]
  },
  {
    "id": "2e89e42093c5e12c8592d9872bc2c70d",
    "title": "雨中遣愁",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "花已开时人正愁，花簪头上使人羞。",
      "一春可厌无晴日，下却珠帘懒凭楼。"
    ]
  },
  {
    "id": "2e89e42093c5e12cb10045cb1981ca04",
    "title": "清明",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "朝来阁雨喜新晴，枝上绵蛮调好声。",
      "佳节莫将虚过了，人生赢得几清明。"
    ]
  },
  {
    "id": "2e89e42093c5e12ca2d699203caf2327",
    "title": "即事",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "阴云酿雨勒花迟，梅已飘残到杏枝。",
      "好是池塘清梦处，勾吟春草入新诗。"
    ]
  },
  {
    "id": "2e89e42093c5e12cf6abc275ec08c7b1",
    "title": "松江",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "荷叶翻风暑气微，看山露冷湿征衣。",
      "垂虹夜静三高月，只照渔溪一舸归。"
    ]
  },
  {
    "id": "2e89e42093c5e12c3b5f26a16f8a6afb",
    "title": "惜春",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "春事三分过二分，桃花水上觅红云。",
      "游人浪说春归去，柳外黄鹂尚自吟。"
    ]
  },
  {
    "id": "2e89e42093c5e12cb403560ec38fc341",
    "title": "次吴秋潭韵",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "相逢款话傍檐西，坎止流行事不齐。",
      "君到白蘋秋正好，饱吟风月棹前溪。"
    ]
  },
  {
    "id": "2e89e42093c5e12c4c33416cb09f33a1",
    "title": "东山",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "东山随分作生涯，即是清高隐者家。",
      "粗有小园供日涉，不愁无地种梅花。"
    ]
  },
  {
    "id": "2e89e42093c5e12c8dd359c432205601",
    "title": "夏中即事",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "重梅过了犹悭雨，幸有南薰在翠槐。",
      "燕子亦于贫者薄，今年全不见飞来。"
    ]
  },
  {
    "id": "2e89e42093c5e12c69af412bfc2cc760",
    "title": "延祥观",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "御园犹自有逋梅，约束游人莫肯开。",
      "听得老兵谈旧事，几年不见翠华来。"
    ]
  },
  {
    "id": "2e89e42093c5e12c722188b8900f83d3",
    "title": "家园",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "眺望西山在目中，更须宽展竹篱通。",
      "残梅尚守清廉节，不嫁东君昨夜风。"
    ]
  },
  {
    "id": "2e89e42093c5e12cf6abc2756cb18c82",
    "title": "松江",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "香飘菡萏短篷中，水色山光一样同。",
      "行止又非人所料，今年两度上垂虹。"
    ]
  },
  {
    "id": "2e89e42093c5e12c03b92ed4e2a1540d",
    "title": "虎丘",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "突兀浮图插翠微，吴王事迹总成非。",
      "寺僧未晚山门闭，不放闲云一片飞。"
    ]
  },
  {
    "id": "2e89e42093c5e12cb70b47e847c0159f",
    "title": "春咏",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "尽日看诗只掩扉，出门细雨怕沾衣。",
      "杏花已露胭脂色，燕子如何却未归。"
    ]
  },
  {
    "id": "2e89e42093c5e12caf46f880d2546199",
    "title": "苔钱",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "庭砌方圆出化钧，何须抵死论钱神。",
      "贫家阿堵新添富，买断西湖风月春。"
    ]
  },
  {
    "id": "2e89e42093c5e12c1a0568954a0bb8ea",
    "title": "买鱼",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "芦花荷叶晚秋天，雁影横斜远水连。",
      "频唤买鱼人不应，偷忙撑入怕官船。"
    ]
  },
  {
    "id": "2e89e42093c5e12ca2d699202bdf47b5",
    "title": "即事",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "东君无处不繁华，一雨才晴意便佳。",
      "客舍山梅开遍了，从今懒买檐头花。"
    ]
  },
  {
    "id": "2e89e42093c5e12cae3538ec252e30f0",
    "title": "送春",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "作恶情怀是别离，老夫懒作送春诗。",
      "东君归去无踪迹，试问垂杨便可知。"
    ]
  },
  {
    "id": "2e89e42093c5e12c5b73ab5644ccff08",
    "title": "春归",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "青青结子在梅梢，方见春来夏已交。",
      "认得主人双燕子，香泥衔去理新巢。"
    ]
  },
  {
    "id": "2e89e42093c5e12c5b73ab560b927c41",
    "title": "春归",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "晴天气淑浓如酒，引得狂蜂路亦迷。",
      "独立栏干凝望处，卖花人在画桥西。"
    ]
  },
  {
    "id": "2e89e42093c5e12c649b5fe628963ba5",
    "title": "闲中",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "花飞春减燕雏飞，叶叶成阴障翠围。",
      "囊里酒钱消铄尽，满船赢得载诗归。"
    ]
  },
  {
    "id": "2e89e42093c5e12c833d58e758cae29c",
    "title": "江头",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "渔浦山边白鹭飞，西兴渡口夕阳微。",
      "等闲更上层楼望，贪看江潮不肯归。"
    ]
  },
  {
    "id": "2e89e42093c5e12c3efe56242af77027",
    "title": "口占",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "园林绿暗又红稀，蜀鸟啼山笋蕨肥。",
      "春夏一番交篆早，绵衣脱了著单衣。"
    ]
  },
  {
    "id": "2e89e42093c5e12c98b601050bb776a0",
    "title": "吟诗",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "渔溪僻好只吟诗，此意还须识者知。",
      "自古岛郊贫彻骨，诗逢穷处始为奇。"
    ]
  },
  {
    "id": "2e89e42093c5e12c05f8b50efe96c387",
    "title": "社日",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "今朝社日寒犹力，燕子还寻五柳家。",
      "宰肉不沾吾分薄，强斟聋酒度年华。"
    ]
  },
  {
    "id": "2e89e42093c5e12c61db7e9c4dc4c81e",
    "title": "寓京二首",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "一官濩落笑如初，只合空山去读书。",
      "不稼不渔无活计，谩将名氏玷公车。"
    ]
  },
  {
    "id": "2e89e42093c5e12c61db7e9ccfbfcd8a",
    "title": "寓京二首",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "车马滔滔厌软红，湖边秋意属西风。",
      "木犀初放荷花老，买个船儿学钓翁。"
    ]
  },
  {
    "id": "2e89e42093c5e12c764af23e23c5a44e",
    "title": "春日即事",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "春入侯家春事深，日长庭院又沉沉。",
      "客中不耐如丝雨，搅起思家寸寸心。"
    ]
  },
  {
    "id": "2e89e42093c5e12c764af23e5718cb72",
    "title": "春日即事",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "春光满目是吴头，水碧琉璃拍岸流。",
      "忆著去年桃叶渡，相思无限使人愁。"
    ]
  },
  {
    "id": "2e89e42093c5e12c5b14eed37a402245",
    "title": "丙午七夕后一日晚抵松江塔下",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "到得垂虹迫暮烟，前村雨暗莫行船。",
      "幸然得与僧人熟，借得终宵客位眠。"
    ]
  },
  {
    "id": "2e89e42093c5e12c5b14eed311c71bdd",
    "title": "丙午七夕后一日晚抵松江塔下",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "客中情况少人知，正值钟声约束时。",
      "清坐更无人共话，挑灯来看菊潭诗。"
    ]
  },
  {
    "id": "2e89e42093c5e12c764af23e8042b901",
    "title": "春日即事",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "羲驭舒徐日正迟，园林已觉杏花稀。",
      "半晴半雨春无准，燕怯轻寒不耐飞。"
    ]
  },
  {
    "id": "2e89e42093c5e12ca2d69920c7c52d3c",
    "title": "即事",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "薄薄轻轻寒露雨，微微飒飒早秋风。",
      "小舟办了松江去，占取三高作钓翁。"
    ]
  },
  {
    "id": "2e89e42093c5e12ca2d699209ff273c2",
    "title": "即事",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "吹落杨花春事了，小池新绿雨添痕。",
      "育蚕时节寒犹在，村落人家半掩门。"
    ]
  },
  {
    "id": "2e89e42093c5e12c25629e14b0f5b104",
    "title": "江上",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "小雨才收日渐斜，酒旗插处两三家。",
      "江头妆点秋来景，半是芦花半蓼花。"
    ]
  },
  {
    "id": "2e89e42093c5e12c72e04d910e8a594a",
    "title": "秋日",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "芙蓉未拆桂香浮，落日西风雁过楼。",
      "一雨空阶深夜滴，十分秋是十分愁。"
    ]
  },
  {
    "id": "2e89e42093c5e12c72e138d71ea3c771",
    "title": "偶成",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "吹来一叶报秋知，玉露金风正及时。",
      "戴了凉巾披野服，桂花香里看唐诗。"
    ]
  },
  {
    "id": "2e89e42093c5e12cbd6e24ee8fb751b0",
    "title": "习气",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "习气于诗却未除，尽教人笑治生疏。",
      "功夫若到穷吟地，虽是居贫富不如。"
    ]
  },
  {
    "id": "2e89e42093c5e12ca2d69920ad2f629c",
    "title": "即事",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "暑赫练襟汗欲流，倩谁唤得一天秋。",
      "无人共订吟边句，独有蝉声叫树头。"
    ]
  },
  {
    "id": "2e89e42093c5e12c912b71553a628d21",
    "title": "平湖",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "平湖一景堪图画，舟子烟波去复归。",
      "旧日玄真无觅处，西山长见鹭鸶飞。"
    ]
  },
  {
    "id": "2e89e42093c5e12cc465d25c0bc88de0",
    "title": "半塘",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "因访云岩过半塘，清明时候野花香。",
      "小舟趁雨冲风去，不及寻僧到上方。"
    ]
  },
  {
    "id": "2e89e42093c5e12cb1ef148b744f80d0",
    "title": "送人至松江",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "西风萧瑟入船窗，送客离愁酒满缸。",
      "要记此时分袂处，暮烟细雨过松江。"
    ]
  },
  {
    "id": "2e89e42093c5e12c12418d6f726e30a9",
    "title": "雨后",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "雨后新晴日转西，桑间犹有拙鸠啼。",
      "十分愁意无人管，红蓼黄芦水满溪。"
    ]
  },
  {
    "id": "2e89e42093c5e12c1beb2e27e8993512",
    "title": "纪愁",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "可笑无诗纪四愁，强将欢伯解吾忧。",
      "夜长明月纱窗冷，分得寒蛩一半秋。"
    ]
  },
  {
    "id": "2e89e42093c5e12c101864ec6c2e1fd9",
    "title": "述己",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "落落功名鬓久斑，重游京国又何颜。",
      "早知寸禄荣家晚，悔不当初便入山。"
    ]
  },
  {
    "id": "2e89e42093c5e12c0722bc370ad046a7",
    "title": "钓台",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "不爱三公汉禄荣，一丝风月许多清。",
      "只将节义高千古，岂钓人间利共名。"
    ]
  },
  {
    "id": "2e89e42093c5e12cdf7f319c4efcc751",
    "title": "七夕有怀",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "擘钗情绪思悠悠，月下穿针懒傍楼。",
      "非独双星苦离别，人间天上一般愁。"
    ]
  },
  {
    "id": "2e89e42093c5e12c6a20e5f43b6c6cbd",
    "title": "秋夜",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "月华如水净无尘，千里相思总一心。",
      "络纬篱边吟不彻，做成秋意十分深。"
    ]
  },
  {
    "id": "2e89e42093c5e12c1e01ff50c088f724",
    "title": "南跄跧上人之平江",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "青浦相逢恰二年，今宵再会亦前缘。",
      "诗囊和月横挑去，稳泛枫桥夜半船。"
    ]
  },
  {
    "id": "2e89e42093c5e12c847c4aa33f2ad2bc",
    "title": "提干渔溪",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "不涉惊涛心自稳，柳阴阴处著孤舟。",
      "的知世路多机阱，一线闲名付直钩。"
    ]
  },
  {
    "id": "2e89e42093c5e12c5c8594e976a431f7",
    "title": "和乐天初夏韵",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "雨脚来山岫，溪痕涨岸沙。",
      "插旗多酒户，挂网尽渔家。",
      "地出绷儿笋，园收菜子花。",
      "春归莺啭懒，风急燕飞斜。",
      "杯泻青荷叶，瓯煎白玉茶。",
      "孤村流水晚，数点有归鸦。"
    ]
  },
  {
    "id": "2e89e42093c5e12cfaa039ac8a1d7e7d",
    "title": "居闲",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "富贵人所愿，贫贱不堪忧。",
      "自有兰蕙清，非比萧艾羞。",
      "功名如露草，飘瓦若虚舟。",
      "千载傥相遇，皋夔及伊周。",
      "苟使穷未达，一壑营一丘。",
      "出处谨吾节，斯心已细筹。"
    ]
  },
  {
    "id": "2e89e42093c5e12cfe635306659a91db",
    "title": "古意",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "无言情脉脉，美人久相隔。",
      "道阻修且长，春草几番碧。",
      "凤钗冷鬓云，鸾镜轻云幂。",
      "昔为比翼鸟，今作孤飞翮。",
      "愁绝寄郎衣，腰瘦裁宜窄。"
    ]
  },
  {
    "id": "2e89e42093c5e12cfbd9f9094b140176",
    "title": "赏月",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "天净无一云，地净无一尘。",
      "十六月圆满，皎皎白玉轮。",
      "古今同此月，照破世间人。",
      "夜久方浴出，露坐风满襟。",
      "清影入窗户，聊足尉我心。",
      "所欠一樽酒，所乏一张琴。",
      "如此好月色，惜乎在海滨。",
      "痴儿官事了，空自疲精神。",
      "不得赏新月，酬酢相与频。",
      "今宵诗兴动，狂吟渔溪民。",
      "独对犹复尔，况逢亲共宾。"
    ]
  },
  {
    "id": "2e89e42093c5e12c09c89ea7c201c087",
    "title": "灵隐",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "回首得两年，曾入灵隐去。",
      "一路看不足，衣沾松上露。",
      "白云来相迎，涧泉飞瀑素。",
      "此景天下无，远胜庐山路。"
    ]
  },
  {
    "id": "2e89e42093c5e12c03c6e8b721804467",
    "title": "种竹",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "门前槐已长，庭内草自生。",
      "所欠园中竹，多种渠几茎。",
      "此君真可爱，非独王猷情。",
      "有时吟咏暇，入园得闲行。",
      "所幸笋萌出，次第阴可成。",
      "□使神宇爽，渐觉眼界清。",
      "最是秋雨夜，风来□□□。"
    ]
  },
  {
    "id": "2e89e42093c5e12c18f48358a84e1240",
    "title": "初夏",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "蔷薇花已谢，芍药拟下坡。",
      "午阴有嘉树，景序犹清和。",
      "日得诗篇咏，门无俗客过。",
      "笋胎今岁少，荷叶小池多。",
      "春去馀旬日，夏云已嵯峨。",
      "吾年嗟老矣，身事笑蹉跎。",
      "但欲卧白石，幽岩扪青萝。",
      "已与心料理，不必问如何。"
    ]
  },
  {
    "id": "2e89e42093c5e12c24e91332061dbeb8",
    "title": "秋行吟",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "西风紧兮叶脱枝，寒露瀼兮菊绕篱。",
      "芦花白兮蓼满湄，雁声急兮蛩转悲。",
      "乐吾浙兮殊兴思，况东淮兮落远陲。",
      "朝气肃兮夜漏迟，暮云黯兮山色衰。",
      "纷纷眯目黄埃吹，艰关千里徒驱驰。",
      "穷猿投林任所之，膏粱诸公那得知。",
      "从今休被微官缚，未若琴歌诗酒乐。",
      "岂无手足怀我情，当念行人多寂寞。"
    ]
  },
  {
    "id": "2e89e42093c5e12c2951f35de07ce609",
    "title": "论诗",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "大道本无体，何在文字间。",
      "易从先天画，诗自圣人删。",
      "流风传益远，后作莫可攀。",
      "推敲谁氏子，一字不可闲。"
    ]
  },
  {
    "id": "2e89e42093c5e12cee754c5839a25eb7",
    "title": "采莲曲",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "朝露湿妾衣，暮霞耀妾瞩。",
      "一叶小如瓜，去住无拘束。",
      "兀棹歌采菱，袭袭薰风足。",
      "芦叶映港清，捉对鸳鸯浴。",
      "莲中有苦心，欲折手还曲。",
      "折莲恐伤藕，藕断丝难续。"
    ]
  },
  {
    "id": "2e89e42093c5e12cee754c58a1fbfcd9",
    "title": "采莲曲",
    "authorName": "俞桂",
    "authorId": "2e89e42093c5e12cd1457b72d1457b72",
    "dynasty": "宋",
    "content": [
      "西湖西畔荷花多，扣舷女儿娇唱歌。",
      "道旁骏马金叵罗，欲住不住横秋波。",
      "放船却入花深处，临流照妆噤不语。",
      "南山起云北山雨，折得荷花不归去。",
      "弄波惊起鸳鸯双，水珠溅湿芙蓉裳。",
      "恨无飞羽致汝旁，溯渑从之云路长。"
    ]
  },
  {
    "id": "2e89e42093c80d0a2de7b808b64dff23",
    "title": "清洛喜英公大师相访",
    "authorName": "许仲宣",
    "authorId": "2e89e42093c80d0a1cc3633c4fac9ba1",
    "dynasty": "宋",
    "content": [
      "方袍紫染出彤庭，久在林泉养性灵。",
      "无事挠心长见醉，有名传世不曾醒。",
      "多年别我头先白，此日逢师眼倍青。",
      "记得上都相会否，夜飞杯篆老君经。"
    ]
  },
  {
    "id": "2e89e42093c8aa66402dcae41d03b61a",
    "title": "游鸣山",
    "authorName": "林芘",
    "authorId": "2e89e42093c8aa66d1457b72d1457b72",
    "dynasty": "宋",
    "content": [
      "杏花舞径乱红雨，麦浪涨空摇翠烟。",
      "十里清风寻小寺，快船如马水如天。"
    ]
  },
  {
    "id": "2e89e42093c8aa66e4989ff7f44b6636",
    "title": "观潮阁",
    "authorName": "林芘",
    "authorId": "2e89e42093c8aa66d1457b72d1457b72",
    "dynasty": "宋",
    "content": [
      "江山不受范，偃蹇散莫收。",
      "领略得要会，聚此百尺楼。",
      "霁色明千峰，斜阳带归舟。",
      "堪洗北客尘，似脱南冠囚。",
      "二子倚秋晚，岸巾送明眸。",
      "杯寒风景切，句落云烟愁。",
      "况我江海人，二顷亦易秋。",
      "百年鸥盟在，脱帻行当休。"
    ]
  },
  {
    "id": "2e89e42093cfe0d9ac03f3317bc49092",
    "title": "寄张贶",
    "authorName": "傅求",
    "authorId": "2e89e42093cfe0d9aa68c75c390e9825",
    "dynasty": "宋",
    "content": [
      "利锁名缰脱者希，钟鸣漏尽尚忘归。",
      "独全至乐能齐物，未达高年遂拂衣。",
      "明月数声仙鹤唳，秋风一尺鲙鲈肥。",
      "赏心乐事知多少，只恐蒲轮到钓矶。"
    ]
  },
  {
    "id": "2e89e42093d38ca552145445c2591267",
    "title": "大学送余适正往洛中就馆",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "少小各西东，天涯会两蓬。",
      "相看身未了，欲别意无穷。",
      "岁晚嵩山雪，天寒洛浦风。",
      "寂寥倚孤剑，应忆笑言同。"
    ]
  },
  {
    "id": "2e89e42093d38ca504262fc63f90f202",
    "title": "题双泉堂",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "叠翠倚峥嵘，森然众木荣。",
      "两条寒玉迸，一槛暑风清。",
      "幽意凭分泻，微澜更合成。",
      "谁知阛阓里，扃户小蓬瀛。"
    ]
  },
  {
    "id": "2e89e42093d38ca57071c8e96bfd12e6",
    "title": "次韵潘义荣博士学中书事",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "乐育贤豪地，谁令亦此来。",
      "群公严矩范，正论扫氛埃。",
      "滥食还多愧，明时岂乏才。",
      "所怀真土梗，只合弃墙隈。"
    ]
  },
  {
    "id": "2e89e42093d38ca55467f03c7d921827",
    "title": "次韵向伯恭发句同游西宫见寄",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "久客倦尘鞅，薄游怜宝宫。",
      "论文欣得甫，载酒愧非雄。",
      "远岫入青眼，长江来好风。",
      "诗成故超绝，千里看花骢。"
    ]
  },
  {
    "id": "2e89e42093d38ca509f3209d93dc83ca",
    "title": "次韵郑觉先冬夜围炉示同舍",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "碧瓦初寒夜，红炉拥邃亭。",
      "啸吟元俗调，商榷见全经。",
      "共拟蛾成螠，谁怜草化萤。",
      "疚心男子事，灯底看青萍。"
    ]
  },
  {
    "id": "2e89e42093d38ca5c9387f6e89507fa2",
    "title": "题张延之觉寺亭",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "迷途非远复，靖节子其徒。",
      "止水明心法，行年见道枢。",
      "俨如还旧国，端是得遗珠。",
      "燕处今何事，春风咏舞雩。"
    ]
  },
  {
    "id": "2e89e42093d38ca5819f6797cc6e47e1",
    "title": "黄思贤母氏挽词",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "哀响震重闱，伤心薤露晞。",
      "玉颜遗宝镜，仙驭想霞衣。",
      "恨满风中树，恩深草上晖。",
      "空傅御史孝，泣血故乡归。"
    ]
  },
  {
    "id": "2e89e42093d38ca5819f67975a4e0b90",
    "title": "黄思贤母氏挽词",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "寿考推贤德，安荣享庆门。",
      "鹓鸿行令子，兰玉秀诸孙。",
      "谷暗风悲棘，庭空露泣萱。",
      "从今五色锦，不复照温颜。"
    ]
  },
  {
    "id": "2e89e42093d38ca51ac5c4275051ab7f",
    "title": "次韵彦平叔见赠",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "千年东序愧囊锥，浪学何生且一归。",
      "远道几烦黄耳走，故山今谢白云飞。",
      "燕游未许安仁里，梦想频惊在礼闱。",
      "争似钓台饱风月，一溪桃李自霏霏。"
    ]
  },
  {
    "id": "2e89e42093d38ca5a19e9fe8ea0c5002",
    "title": "代祖父次韵酬罗君宝见赠",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "萧条门巷陋于颜，老去青春仅得闲。",
      "心画传家无计策，手谈留客谩机关。",
      "静思往事千年上，俯叹劳生一梦间。",
      "多谢光临无别意，为闻流水与高山。"
    ]
  },
  {
    "id": "2e89e42093d38ca5f9b0c4d267d48c86",
    "title": "次韵陈无伤春日书事",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "百草千花巧趁春，爱春何独水边人。",
      "青门紫陌酒旗扬，丽日和风天气新。",
      "白玉少年长带佩，红蕖游女小腰身。",
      "自怜惯作金明客，坐对闲窗满席尘。"
    ]
  },
  {
    "id": "2e89e42093d38ca5d4185ca5add2609b",
    "title": "题丁乐道分翠轩",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "十亩清阴隔短墙，幽香端许借馀光。",
      "修篁戛玉乱垂影，佳木屯云巧著行。",
      "隐几助成春草梦，卷帘饶占比窗凉。",
      "谁知靖节心源冷，独眄庭柯兴味长。"
    ]
  },
  {
    "id": "2e89e42093d38ca583b24c9a6c22006c",
    "title": "题杨子光双溪阁",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "倚天华栋俯长洲，渺渺双溪一槛秋。",
      "匹马问津迷去客，乱帆分港竞归舟。",
      "花飘两洞红交浪，影落三山翠合流。",
      "清夜鸣榔何处曲，冷光平泛玉帘钩。"
    ]
  },
  {
    "id": "2e89e42093d38ca5a9ffbd04c25ce557",
    "title": "题胡器之镡溪阁",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "龙津剑窟古南州，阁势横空占上流。",
      "山色镇留春色在，水光长带宝光浮。",
      "风檐绿筱寒珠箔，雨岸红蕖隐钓舟。",
      "只恐枫宸促归觐，未容潇洒老沧洲。"
    ]
  },
  {
    "id": "2e89e42093d38ca5ed0982c03a13951c",
    "title": "题贤女铺",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "世上男儿半可羞，贞姿谁欲遣随流。",
      "百年负愧生何益，一诺难酬死即休。",
      "明月碧溪长共洁，孤云落日自含愁。",
      "悬知万古悲行客，不待亭皋木叶秋。"
    ]
  },
  {
    "id": "2e89e42093d38ca5cd23d28380ed82cb",
    "title": "虔州送知府石舜弼吏部二首",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "风流万石有孙传，伟望孤标拔俊躔。",
      "凤阙翱翔绵二纪，虎城留滞肯三年。",
      "龚黄术业今谁比，皋吕章程旧独贤。",
      "政恐君王念耆硕，未教长作洞中仙。"
    ]
  },
  {
    "id": "2e89e42093d38ca5cd23d283554f4361",
    "title": "虔州送知府石舜弼吏部二首",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "朅来临抚未期年，五裤欢谣已蔼然。",
      "公道直堪平赣石，清风那用挹廉泉。",
      "飞帆便恐迷三岛，缓辔聊须选一钱。",
      "最有后车湖上客，梦随旌旆作神仙。"
    ]
  },
  {
    "id": "2e89e42093d38ca50208753bb2d8cfb5",
    "title": "次韵刘天常赴郡会有作",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "雨萼烟梢恰半春，九华峰翠绮筵陈。",
      "花香暗逐金莲步，烛影潜交玉兔轮。",
      "青鸟不传言外意，紫云应识醉中真。",
      "鸣珂拥户蓬壶夜，想见愁看撤舞茵。"
    ]
  },
  {
    "id": "2e89e42093d38ca58eb676c7d80294fc",
    "title": "次韵酬罗严秀才见赠",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "漫士谁当识姓名，朅来微宦称单平。",
      "卑栖已分轩无过，高谊良惭盖始倾。",
      "负米未容辞五斗，屠羊安得羡三旌。",
      "夫君信欲光蓬陋，浪掷新诗一羽轻。"
    ]
  },
  {
    "id": "2e89e42093d38ca56f0921928dd9ca98",
    "title": "送敏叔祠部赴庐州",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "平生才业笑时髦，唾手功名晚未遭。",
      "白发早怜西日远，红旗还值北风高。",
      "定知国士逢青眼，会遣乡儇卖宝刀。",
      "独有失依门下客，梦随仙舸泛江涛。"
    ]
  },
  {
    "id": "2e89e42093d38ca56b604a6bb8b83cd8",
    "title": "贺王通判生辰",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "银河光动昴星躔，妙岁声华已赫然。",
      "青璅雄文天外凤，白虹豪气饮中仙。",
      "难攀骥足腾千里，曾许骊珠探九渊。",
      "会看黑头丹衮贵，伊周勋业老彭年。"
    ]
  },
  {
    "id": "2e89e42093d38ca5712d8612bc7e839a",
    "title": "题沈宗师双凫轩",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "高怀暂寄小轩亭，池浴双凫便借名。",
      "岛上飞时真得意，网中朝处肯留情。",
      "静同鸥鹭窥秋净，闲伴龟鱼戏晚晴。",
      "他日和鸣烟浪阔，主人端亦在蓬瀛。"
    ]
  },
  {
    "id": "2e89e42093d38ca5af2a268c8fbacdd7",
    "title": "次韵望阙台作",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "妙龄声价压群英，谁似青云早致身。",
      "帝阙日边迷远目，使星天上拱居辰。",
      "牟心肯向江湖老，衍律聊回涧谷春。",
      "万里夕红归去后，可能开府但清新。"
    ]
  },
  {
    "id": "2e89e42093d38ca5eafa530f27610a80",
    "title": "次韵奉酬黄承务见寄",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "孤标邂逅揖仙翁，白发青衫道不穷。",
      "敛板薄尝清世禄，拂衣早慕古人风。",
      "芝兰一室纷嚣外，冰玉诸郎顾盻中。",
      "何幸新诗先枉教，真游应许叩鸿蒙。"
    ]
  },
  {
    "id": "2e89e42093d38ca5a78b87eb820651ec",
    "title": "抚州",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "韶光端许见分明，白雪缃云意态轻。",
      "天艳静中迎客笑，静妆闲里照人清。",
      "不教乱落从风恶，聊看交加待月生。",
      "却忆后园应更好，幽闺春夜若为情。"
    ]
  },
  {
    "id": "2e89e42093d38ca50fc2ed21239dc6a1",
    "title": "次韵知府中奉登郁孤诗",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "隼旆飞扬百仞台，满城佳气静氛埃。",
      "烟云渺渺江流去，花木欣欣春思回。",
      "妙舞人传天上曲，暗香风度岭头梅。",
      "金莲影散蓬壸夜，馀兴应留继日来。"
    ]
  },
  {
    "id": "2e89e42093d38ca5764f0a68f326afa4",
    "title": "同前和书事",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "闻说幽栖久凤台，白云巾履谢风埃。",
      "三刀不是尘缘在，五裤争教暖律回。",
      "金谷分无人载酒，玉京应有使传梅。",
      "今看一举登黄闼，绝胜河东谩去来。"
    ]
  },
  {
    "id": "2e89e42093d38ca56f42d8ea3ed1d27a",
    "title": "上提刑中散生日",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "豆蔻梢头春欲妍，历山高下覆祥烟。",
      "只今骐骥腾千里，当日麒麟下九天。",
      "中渭早芬廷尉誉，集贤行峻曲江迁。",
      "貂蝉奕世真馀事，愿比灵椿赋大年。"
    ]
  },
  {
    "id": "2e89e42093d38ca50ff7e2aeddf2444f",
    "title": "次韵酬纯通判",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "灵椿长幸荫衡门，阶草何妨晚见春。",
      "骏种也知惭冀北，病怀聊为释漳滨。",
      "名家正恐非兰玉，瑞世宁当是凤麟。",
      "谁道添丁无足庆，竞传佳句一番新。"
    ]
  },
  {
    "id": "2e89e42093d38ca51b9b8caf687c0de9",
    "title": "戏谢万花翁",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "风流那复有斯翁，端为论文访蜀雄。",
      "凤髓欲追千古调，锦囊弃著一生功。",
      "看花想见频挥玉，骑马何曾羡着红。",
      "闻道碧桃春更晚，归鞭底事苦匆匆。"
    ]
  },
  {
    "id": "2e89e42093d38ca564f65b74314c7bce",
    "title": "次韵陈知点瑞木一首",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "薪斧宁参造化权，发祥瑞若剖符然。",
      "天心默与人心契，字色浑如墨色鲜。",
      "事类洛书今更显，义稽商颂古难全。",
      "愿归麟阁光青史，千载声歌播舜弦。"
    ]
  },
  {
    "id": "2e89e42093d38ca5581d97ebea9081b7",
    "title": "次韵林吉夫朝奉共乐台即事",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "一飞南堕羽谯谯，回首清都万里遥。",
      "却幸开樽得云榭，不妨携客上星桥。",
      "花明总照潘郎鬓，柳妙争萦楚女腰。",
      "化国春城人自乐，多惭前哲德音昭。"
    ]
  },
  {
    "id": "2e89e42093d38ca58382f8fd06549776",
    "title": "天宁节致语口号",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "虹流电绕想当时，万万人今寿域跻。",
      "十荚蓂开尧宝历，九歌功叙禹元圭。",
      "需云湛露罗簪绂，脆管繁弦扬羽霓。",
      "千仞寿山封祝意，年年峻极与天齐。"
    ]
  },
  {
    "id": "2e89e42093d38ca5678bf2c2b2b5ad54",
    "title": "燕待知滁州郭舍人致语口号",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "汾阳几世令公孙，曾掌纶言代帝尊。",
      "扈毕未从朝紫极，郡符聊复驾朱轓。",
      "须知荣贵南柯梦，且尽勤渠北海樽。",
      "更愿滁人休借寇，欲看勋德被元元。"
    ]
  },
  {
    "id": "2e89e42093d38ca52dff58560cd0b52a",
    "title": "燕陈观察致语口号",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "皇华使者万人英，谁似青云稳致身。",
      "和气一城迎彩旆，高牙千骑拥朱轮。",
      "买臣被命聊辞汉，季子应朝却入秦。",
      "归侍玉皇难再见，当欢莫惜举杯频。"
    ]
  },
  {
    "id": "2e89e42093d38ca537243c4b441f4520",
    "title": "燕待赵走马致语口号",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "使者星车自九天，一声天语万人传。",
      "恩光晓月明旌旆，和气薰风入管弦。",
      "北海樽罍须酩酊，东山歌舞亦婵娟。",
      "按行况觉都无事，倒载何妨作饮仙。"
    ]
  },
  {
    "id": "2e89e42093d38ca5a6b16a6678bfc0e6",
    "title": "燕待新知越州王中大致语",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "画船捶鼓叠烟波，夹道争看刺史过。",
      "定有去思留剡水，巳传来暮到嘉禾。",
      "籓垣暂屈元侯镇，鼎鼐终还妙手和。",
      "高会莫辞今夕醉，儿童竹马拥郊坡。"
    ]
  },
  {
    "id": "2e89e42093d38ca59c99e1b3ac0ab6da",
    "title": "燕待宫使郭舍人致语",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "琳宫仙客紫微郎，大笔由来远擅场。",
      "三接恩光倾弁冕，五花文彩照缣缃。",
      "蛟龙岂久逃雷雨，琏璧终须属庙堂。",
      "莫惜当欢同尽醉，主人龚召客常杨。"
    ]
  },
  {
    "id": "2e89e42093d38ca54d011bf04e19a64a",
    "title": "同前",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "画堂开宴惬新凉，燕舞莺歌奉玉觞。",
      "未放仙舟登李郭，更看贤守会龚黄。",
      "三竿日照旌旗动，千里风飘锦绣香。",
      "尽醉故应怜夜永，高情莫逆话偏长。"
    ]
  },
  {
    "id": "2e89e42093d38ca57d9af04bda1a6caf",
    "title": "燕待知泉州郑司业致语",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "虎符分寄辍名卿，锦缆牙樯绣水滨。",
      "昼秀岂将夸故里，彩衣端为奉高亲。",
      "开怀此日樽中醉，结绶他年席上珍。",
      "画鼓不须催去棹，清欢难会玉堂人。"
    ]
  },
  {
    "id": "2e89e42093d38ca56dd545bfc70e4ae8",
    "title": "燕待走马太傅致语",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "使节星驰宿卫贤，九重遥指觐天颜。",
      "三春日暖桃花浪，万里人归明月船。",
      "金谷高欢难会遇，玉京还驭恐留连。",
      "明朝彩旆烟波渺，莫惜通宵醉管弦。"
    ]
  },
  {
    "id": "2e89e42093d38ca5051b806b0fb82d8d",
    "title": "新知明州周龙图知兴化黄府判特排致语口号",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "丽日和风花正妍，黄堂高会四神仙。",
      "凌云擅价蓬莱客，游刃飞声天府贤。",
      "旌旆驰驱聊此日，鼎槐调燮属他年。",
      "红英趁拍莫教错，冠玉周郎正汝怜。"
    ]
  },
  {
    "id": "2e89e42093d38ca51febe3ed9445d12c",
    "title": "燕走马太傅大排致语口号",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "星车还自九天来，应是明时重选才。",
      "泽与尧言下宣室，人随汉史上春台。",
      "恩光晓日千家动，和气晴云万里开。",
      "高会莫辞同尽醉，风流北海富樽罍。"
    ]
  },
  {
    "id": "2e89e42093d38ca54e063acf223d047a",
    "title": "高丽使副特排致语口号",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "方壶员峤海中仙，吴越溪山照画船。",
      "玉帛名王朝帝德，节旄肤使驻宾筵。",
      "恩承雨露来天上，武接鹓鸾指日边。",
      "共燕需云歌盛事，愿同文轨万斯年。"
    ]
  },
  {
    "id": "2e89e42093d38ca522af71479edb0fdf",
    "title": "引伴致语口号",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "蓼萧均泽九夷同，万里将迎礼意隆。",
      "属国未瞻都护节，列城先仰使华风。",
      "清谈会觉襟无暑，痛饮何辞盏屡空。",
      "早晚回辕天上去，已应声价落辽东。"
    ]
  },
  {
    "id": "2e89e42093d38ca5e9930c3a84cc2afb",
    "title": "次韵当时官长院中三绝句",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "柳嫩风摧绿，花娇雨妒香。",
      "欲凭羲驭缓，莫遣负韶光。"
    ]
  },
  {
    "id": "2e89e42093d38ca5e9930c3a894a13ad",
    "title": "次韵当时官长院中三绝句",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "檐鹊矜巢噪，桑鸠唤妇鸣。",
      "客愁饶饾饤，墙外卖花声。"
    ]
  },
  {
    "id": "2e89e42093d38ca5e9930c3a393fd158",
    "title": "次韵当时官长院中三绝句",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "画舸便春涨，骄骢惜障泥。",
      "归欤何所惬，烟柳子陵溪。"
    ]
  },
  {
    "id": "2e89e42093d38ca52c059a10a5250694",
    "title": "丙申春贴子八首",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "北斗寅初建，东郊气乍迎。",
      "土牛敦岁事，彩燕动春情。"
    ]
  },
  {
    "id": "2e89e42093d38ca52c059a10da177aed",
    "title": "丙申春贴子八首",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "箫鼓迎春至，烟雰向晓开。",
      "棠阴听讼罢，菖叶劝耕来。"
    ]
  },
  {
    "id": "2e89e42093d38ca52c059a10a6e1e6f1",
    "title": "丙申春贴子八首",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "令节年光换，和风春令行。",
      "野塘初变柳，幽谷未迁莺。"
    ]
  },
  {
    "id": "2e89e42093d38ca52c059a1018351a51",
    "title": "丙申春贴子八首",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "土牛分尽彩泥香，动地欢声入寿觞。",
      "倍觉今年春意好，上元灯火斗风光。"
    ]
  },
  {
    "id": "2e89e42093d38ca52c059a10fc238f64",
    "title": "丙申春贴子八首",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "碧波楼下银塘晚，丽日亭前瑶草新。",
      "和气满城催燕乐，风流太守最宜春。"
    ]
  },
  {
    "id": "2e89e42093d38ca52c059a10c96b21c7",
    "title": "丙申春贴子八首",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "暖风渐绿池塘面，和气先薰花草心。",
      "欲识春来何处好，曲屏新称画堂深。"
    ]
  },
  {
    "id": "2e89e42093d38ca52c059a1068b63c0a",
    "title": "丙申春贴子八首",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "绣阁佳人拂晓妆，争持春酒贺春阳。",
      "鬓云总把梅花插，帘幕春风一种香。"
    ]
  },
  {
    "id": "2e89e42093d38ca52c059a103d7908bb",
    "title": "丙申春贴子八首",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "金裁宝胜翻珠髻，云染华笺贴绣楣。",
      "庭户春归何所觉，暖风吹雪下琼枝。"
    ]
  },
  {
    "id": "2e89e42093d38ca562367865c7d680bd",
    "title": "题耕园铺",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "下马看诗句，回头见佛桑。",
      "可怜空姓字，留与木根长。"
    ]
  },
  {
    "id": "2e89e42093d38ca5abaf464bd6e210f5",
    "title": "题新岭铺",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "岭高无所见，泉冽不堪尝。",
      "独有埋云树，六月行人凉。"
    ]
  },
  {
    "id": "2e89e42093d38ca50ded4ff559d27e4c",
    "title": "题崎滩铺竹",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "矗矗万琅玕，风枝带露寒。",
      "何当傍金阙，天子御楼看。"
    ]
  },
  {
    "id": "2e89e42093d38ca51ca861f286f3b59e",
    "title": "逆旅憩店茆轩",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "茅轩有何好，小驻客心宽。",
      "始觉安居乐，无如行路难。"
    ]
  },
  {
    "id": "2e89e42093d38ca5e787609ec6bbd641",
    "title": "偶书",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "射获原非虎，图看未识龙。",
      "古来除梦卜，真得几英雄。"
    ]
  },
  {
    "id": "2e89e42093d38ca5f92b75b2afdf653e",
    "title": "廖常山人惠珠副以诗文戏谢之",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "至宝人所秘，感君轻暗投。",
      "还君祝君富，不是薄隋侯。"
    ]
  },
  {
    "id": "2e89e42093d38ca5d4f11dd2a63b7c3b",
    "title": "赴工部日题信州玉南寺壁和韵",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "病愤无凭写，翻然试一来。",
      "谁知丘壑性，畴昔斗牛回。"
    ]
  },
  {
    "id": "2e89e42093d38ca5da636b3805debd9f",
    "title": "题诸宫",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "燕子无情语亦稀，春风池沼自涟漪。",
      "当年胜事归何许，苔没龟趺有旧碑。"
    ]
  },
  {
    "id": "2e89e42093d38ca5da636b38e1ec7a7c",
    "title": "题诸宫",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "画桥红去卷蛾眉，台榭遗踪草树迷。",
      "犹有天然无限意，一池春水浴凫鹥。"
    ]
  },
  {
    "id": "2e89e42093d38ca5da636b38c654348a",
    "title": "题诸宫",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "蔓草春深绿更齐，玉鞭何处选芳菲。",
      "旧时锦绣丛中蝶，却傍疏篱野菜飞。"
    ]
  },
  {
    "id": "2e89e42093d38ca537a3eea82bee9cc0",
    "title": "次韵和陈几叟苦雨",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "云雾阴阴阁太虚，雨馀蛙蚓上阶除。",
      "山颓井塌应无奈，大有人愁化作鱼。"
    ]
  },
  {
    "id": "2e89e42093d38ca5ac129530594026dc",
    "title": "题朱池驿",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "道行妻子尔胡颜，闾巷封侯亦不难。",
      "直使荣华倾后世，朱池终愧近严滩。"
    ]
  },
  {
    "id": "2e89e42093d38ca5560419be2af9ef9c",
    "title": "道源朝奉重阳后以诗招赏菊走笔答之",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "欲摘金英露湿衣，暗香还逐晓风微。",
      "仙翁可解追时节，心想何妨举世非。"
    ]
  },
  {
    "id": "2e89e42093d38ca597c0a00402bd7577",
    "title": "郑彦敏以诗惠小女作红黄雪牡丹次韵答之",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "玉色谁将巧染丹，妆成娇脆学应难。",
      "谢家儿女空才思，不似枝头许细看。"
    ]
  },
  {
    "id": "2e89e42093d38ca5e9ca4de9df8bdb24",
    "title": "衢州试院次韵盛当时官长宠示二绝句",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "洗眼贪看幼妇词，玉人空遣暗相思。",
      "凭谁为报归期近，趁得桃花烂熳时。"
    ]
  },
  {
    "id": "2e89e42093d38ca5e9ca4de9be23b5bc",
    "title": "衢州试院次韵盛当时官长宠示二绝句",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "挥麈论天幸此同，酒杯共笑夜炉红。",
      "共须速了公家事，相逐西湖泛暖风。"
    ]
  },
  {
    "id": "2e89e42093d38ca58ef6833c7ada40d5",
    "title": "戏呈吴江令张明达",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "陆羽甘泉冷似冰，松江因向令贤明。",
      "要须更取中桥水，欲看三君子斗清。"
    ]
  },
  {
    "id": "2e89e42093d38ca5e96ae18b24378c2d",
    "title": "与姚令生日题宝云寺",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "年登五九百无成，谁与焚香祝寿龄。",
      "浊酒一杯萧寺里，清风犹喜对华亭。"
    ]
  },
  {
    "id": "2e89e42093d38ca5752f9443ad1c223e",
    "title": "寄赠清凉院医僧勤师",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "道勤三昧起膏肓，甘露醍醐散满堂。",
      "况有星郎碧云句，坐令西域识清凉。"
    ]
  },
  {
    "id": "2e89e42093d38ca5a3f91af1bc1812ce",
    "title": "题龙归院一绝借壁间韵",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "门外青山玉作围，沟塍连络稻田肥。",
      "多惭薄宦辜猿鹤，一换星霜始一归。"
    ]
  },
  {
    "id": "2e89e42093d38ca5e72a16eadb8199d3",
    "title": "招康朝小饮不至以诗来谢次韵戏答",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "谁遣声名速置邮，不才如我自休休。",
      "知君只惯红裙饮，可是官身不自由。"
    ]
  },
  {
    "id": "2e89e42093d38ca53d1865a3964616fd",
    "title": "梦授访及偶昏寝不见继以诗来次韵答之",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "山城春色雨兼风，谁访扬雄寂寞中。",
      "知是高轩应倒屣，妙谈全胜梦周公。"
    ]
  },
  {
    "id": "2e89e42093d38ca5a126d3518bdaf0b0",
    "title": "朱熙载会于洪井先解舟宿石头渚以二诗见寄一约同行一贺得子次韵答之",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "璧水相逢似梦中，天涯踪迹偶然同。",
      "为君鼓棹吹长笛，谁似乘流更御风。"
    ]
  },
  {
    "id": "2e89e42093d38ca5a126d35115881a54",
    "title": "朱熙载会于洪井先解舟宿石头渚以二诗见寄一约同行一贺得子次韵答之",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "主祀传家已倍迟，便须真是桂林枝。",
      "他年不愧琼瑶赠，应被人言跳灶儿。"
    ]
  },
  {
    "id": "2e89e42093d38ca5cb78fa8176297c64",
    "title": "戏赠万花翁",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "武陵溪上万花翁，花落花开醉脸红。",
      "应笑误游尘世客，却随风水去匆匆。"
    ]
  },
  {
    "id": "2e89e42093d38ca5a1578578b8e0e935",
    "title": "题归安寺",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "马足车轮恋日闱，几人高遁蹈家肥。",
      "少陵只为趋朝懒，万里云山取次归。"
    ]
  },
  {
    "id": "2e89e42093d38ca53c0c9259894eb6ce",
    "title": "赠圆照",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "试说栖真是若何，铁牛安卧到新罗。",
      "个中消息凭谁会，古庙缘墙长薜萝。"
    ]
  },
  {
    "id": "2e89e42093d38ca5027c60b38794be78",
    "title": "题临漳台",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "银河一派接天来，碧玉千峰照眼开。",
      "我欲乘槎访仙去，却疑身巳在蓬莱。"
    ]
  },
  {
    "id": "2e89e42093d38ca5027c60b39d76320e",
    "title": "题临漳台",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "画栋岧峣倚翠微，玉箫声断紫烟飞。",
      "凭阑万里秋光老，谁会长吟久未归。"
    ]
  },
  {
    "id": "2e89e42093d38ca51a569db3ea363427",
    "title": "秋日牡丹",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "金风淅沥叶飞黄，独倚殊姿逞艳阳。",
      "谁道化工无鉴别，故应奇特属花王。"
    ]
  },
  {
    "id": "2e89e42093d38ca5c99070581bcd5f21",
    "title": "山间早行题和溪驿",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "路入龙溪晓，烟村暝不分。",
      "水声浑绕石，山色半含云。",
      "掠马惊飞雉，窥人走骇麇。",
      "空林惟鸟语，深荐忽兰芬。",
      "谷暗吟蛙部，崖苍织藓文。",
      "野花红复白，相照自缤纷。"
    ]
  },
  {
    "id": "2e89e42093d38ca5c04fc8c01a069f3a",
    "title": "题南墩铺",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "见说龙岩路，猿啼今始闻。",
      "深林埋宿露，高岭出层云。",
      "天去头三尺，崖垂足二分。",
      "只愁双目眩，敢恃一杯醺。",
      "扪历增泥滑，瘏痡日向曛。",
      "长安九轨道，谁识此艰勤。"
    ]
  },
  {
    "id": "2e89e42093d38ca5ab20cc423b7c0831",
    "title": "和",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "腊雪缘何喜，春工属此兴。",
      "宿苗沾润足，盭气涤除仍。",
      "乱舞随空远，轻黏彻体凝。",
      "漫天纷糁玉，极目皎铺缯。",
      "带雨声初急，抟风势转增。",
      "危檐飘邃幕，疏屋洒寒灯。",
      "瑟缩鸦栖怯，跳梁犬力胜。",
      "须臾平坎窞，顷刻没畦塍。",
      "梅李看山木，琼瑶数塔层。",
      "寝眠宁有道，赋咏愧非能。",
      "郭履愁离席，孙窗但枕肱。",
      "冻从金井水，清挹玉壶冰。",
      "银阙何劳问，云台取次登。",
      "渔蓑真好画，柳絮足多称。",
      "栗冽惊残岁，凄其忆旧明。",
      "戴君聊欲访，郢唱忽难应。",
      "绮席交银烛，清河映玉绳。",
      "诗成凌鲍谢，酒饮竭淄渑。",
      "天朗醒孤鹤，风高激怒鹏。",
      "齐宫初入梦，晓鼓数声鼟。"
    ]
  },
  {
    "id": "2e89e42093d38ca514dabb94648d627d",
    "title": "再和",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "闻说长安少，祈求废寝兴。",
      "精禋俄感格，飘舞遽萦仍。",
      "剪水瑶花怯，摇风柳絮凝。",
      "共忻田有麦，谁念客无缯。",
      "洒迥春恩阔，侵窗晓色增。",
      "路漫三径草，光掩九华灯。",
      "栖鸟浑无托，渔舠渐弗胜。",
      "冈峦徒见陇，阡陌不留塍。",
      "庭玉堆盈尺，台云叠几层。",
      "困袁那有意，饱武亦何能。",
      "斗帐愁孤碗，围炉忆并肱。",
      "携瓶闲煮茗，坎地学藏冰。",
      "周雅何妨咏，燕山讵可登。",
      "齐宫当日景，谢句异时称。",
      "抱膝愁无侣，传笺喜得朋。",
      "郢歌元独妙，楚曲更相应。",
      "跛足惭追骥，凡材强就绳。",
      "汗颜从夺锦，痛饮欲临渑。",
      "喻问悬荀鹤，虞弦动沈鹏。",
      "故应聊遣兴，布鼓岂鼟鼟。"
    ]
  },
  {
    "id": "2e89e42093d38ca5bc0800b836ff5975",
    "title": "和孙逸道供奉除夜作",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "流光如转毂，诘旦又新年。",
      "律换铜壶漏，春回斗柄天。",
      "守灯须彻曙，分酒莫论钱。",
      "雪分琼瑶化，花看锦绣鲜。",
      "暗惊双鬓改，傍羡九官迁。",
      "俗礼还慵讲，从朝好昼眠。"
    ]
  },
  {
    "id": "2e89e42093d38ca598568d566cb56709",
    "title": "贺知府毛检讨生辰",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "祥光曾射斗牛墟，想见当年吉庆符。",
      "天遣麒麟来玉户，史占昴宿下云衢。",
      "扬鞭禁省声华籍，拥旆侯籓治状殊。",
      "妙世文章燕大手，致君才业鲁真儒。",
      "英姿冠玉使挥麈，雅座生风谢舞雩。",
      "寒士几人怀衍律，穷民比屋颂廉襦。",
      "宝熏共献诗千首，烦暑潜消酒百壶。",
      "珍重公归庙堂后，老人长照帝王都。"
    ]
  },
  {
    "id": "2e89e42093d38ca59282922fb3ebef11",
    "title": "张敏叔生辰",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "渥洼从古产名驹，想见当年梦吉符。",
      "候协月轮周四极，史占昴宿降三吴。",
      "文章直使惊天听，志业端期列圣徒。",
      "七叶珥貂馀后庆，千秋遗庆足嘉谟。",
      "星轺暂驾恩弥渥，霜节才临政已孚。",
      "岂但平反无滥狱，会看调燮有真儒。",
      "南州喜气光千里，东阁清芬荐百壶。",
      "珍重公归庙堂后，老人长照帝王都。"
    ]
  },
  {
    "id": "2e89e42093d38ca5b8c03a53e5e42be8",
    "title": "次韵张敏叔江南僧舍送春之什",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "使华彩旆明春江，江边佛国游清凉。",
      "柔桑菀菀丝成荫，落花寂寂红馀香。",
      "人间节物易流转，独有日月壶中长。",
      "高欢应笑杜陵客，典衣沽酒留风光。"
    ]
  },
  {
    "id": "2e89e42093d38ca5f247bc35a59b9170",
    "title": "次韵侯思孺席间作",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "微云过疏雨，一洗尘土昏。",
      "潜行德幽寓，隐约桃源村。",
      "须臾胜士集，气类非权门。",
      "图史恣娱目，琴棋聊侑樽。",
      "岂无肴炙珍，忆鲈偏荐莼。",
      "大笑屋瓦震，雄辨江涛翻。",
      "却愁贤主人，早晚东南奔。",
      "谁与识我辈，咄哉非汝髡。"
    ]
  },
  {
    "id": "2e89e42093d38ca5d343847b0868bc31",
    "title": "次韵酬王元衷相过夜话次日见寄",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "短檠移爝光，败席扫虿蜇。",
      "轩昂仅容膝，良愧生事拙。",
      "妙语契深心，澄浑皎寒月。",
      "何当日相寻，尚陋温伯雪。"
    ]
  },
  {
    "id": "2e89e42093d38ca5a67b31ea4b433969",
    "title": "月波楼上呈知府检讨",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "月波自昔腾佳名，练光一带萦寒城。摧风剥雨岁月古，拊槛足慄忧颓倾。",
      "恍然宏丽惊幻化，云舒霞烂飞雕甍。烟收雾敛霁色净，菱花玉女新妆成。",
      "琉璃万倾浸蟾腹，星河帖底游鱼明。荣光爽气长不夜，但觉零露涓涓清。",
      "彩虹飞跨度别岛，缥缈嬉笑归蓬瀛。红蕖照水翠盖合，往往辉映双华旌。",
      "广寒宫阙倘未到，绝致惟欲轻题评。君不见钱塘有美东南冠，覆压湖山美轮奂。",
      "海门日日子胥潮，百里青烟付朝爨。又不见松江起尺跨垂虹，骑鲸直下窥龙宫。",
      "危栏欲凭骇神观，万叶出没风涛中。月波境对了无此，一色涵空天共水。",
      "圆明湛静趣已高，不与二景争雄豪。猗欤兴废物有数，高韵庾公今日遇。",
      "治荒斥陋意所便，荷锸去趋舞襦裤。西园花木顿生春，结客从今朝与暮。",
      "嘉禾为郡亦云久，壮观从来未曾有。月波解与去思长，千古风流端不朽。"
    ]
  },
  {
    "id": "2e89e42093d38ca5c440d51b41ad90f2",
    "title": "送黄秀实著作赴单父任",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "忆昔负笈游虞庠，三千缝掖纷袍霜。",
      "英姿锐气磨干将，凌云薄汉争翱翔。",
      "君时捧书自闽乡，贾生十八惊洛阳。",
      "南宫我适同广场，邂逅愚智俱忘羊。",
      "低回十载灯烛光，纤鳞壁水追洋洋。",
      "怜君兄弟双凤皇，邓林秀出凡楩樟。",
      "才名籍籍日以香，谁者不识江夏黄。",
      "登籍还许联龙章，米糠初未精簸扬。",
      "须臾绿骥驰康庄，瑶池下泽殊行藏。",
      "西清椽笔金玉相，扬鞭缓佩鹓鹭行。",
      "丘明迁固与颉颃，汗流晔寿走且僵。",
      "文奎忽度南斗傍，江湖洗耳听鸣榔。",
      "相逢一笑百念亡，玉自辉洁兰仍芳。",
      "元经寂寞谁问杨，逃空我幸论肺肠。",
      "蛟龙蟠蜇岂可常，赐环长恐成参商。",
      "春风三月莺燕忙，桥飞柳絮随风狂。",
      "修补冉冉将征艎，别离安得情无伤。",
      "如君知音满庙堂，尘沙肯使埋圭璋。",
      "鹏程九万讵易量，从今拭目看腾骧。",
      "我惭百事无一长，独有疏懒胜嵇康。",
      "功名老大空激昂，那能俯仰巡门墙。",
      "艰难辛苦亦备尝，濯缨早晚寻沧浪。",
      "与君后会何渺茫，江鱼塞雁无相忘。"
    ]
  },
  {
    "id": "2e89e42093d38ca5e3025501babe74aa",
    "title": "舟次严子陵钓台当时出舟中所作一篇依韵和之",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "弥月锁萧寺，百念损心曲。",
      "开门春山青，舟备春涨绿。",
      "回首戏事空，白黑扫枰局。",
      "却怜剔银灯，手纤腰素束。",
      "劝我金屈卮，阳春词非俗。",
      "归心千里驰，客饮一笑足。",
      "况我富朋簪，连樯泛寒玉。",
      "夜泊子陵滩，清辉耿相烛。"
    ]
  },
  {
    "id": "2e89e42093d38ca5e4b58cac0e7ad6da",
    "title": "用当时韵题钓台呈诸友",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "钓台兀层巅，钓钩应不曲。",
      "岂曰真钓鱼，爱此千顷渌。",
      "战争如奕棋，光武偶赢局。",
      "先生静观之，未肯带一束。",
      "纷纷揔儿戏，龊龊付鄙俗。",
      "万乘等故人，醉卧加以足。",
      "谁能弃天真，俯仰矜执玉。",
      "亘古才一人，卓哉理深烛。"
    ]
  },
  {
    "id": "2e89e42093d38ca530e4ebf5c8801516",
    "title": "送毛择民",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "雾缠晓色风冷冷，沧波漾縠旌旗明。",
      "画船叠鼓不可挽，一城攘攘心为倾。",
      "城中老人为余语，我公道来能几许。",
      "朝家借不恤吾人，以我公归欲焉处。",
      "惟公立德清而通，惟公御下严而容。",
      "文章光彩莹万古，二十八宿罗心胸。",
      "高标不受俗尘涴，唾手功名犹坎轲。",
      "恩深谩结千里愁，见晚端闻九重贺。",
      "官僚有士辕下驹，感激剪拂铭肌肤。",
      "瑶池一夕看奔逸，惆怅未易追亨途。",
      "云龙风虎倏际会，回首可须论治最。",
      "要将椽笔压西清，不负声名燕许大。"
    ]
  },
  {
    "id": "2e89e42093d38ca54750a6b084e86427",
    "title": "次韵王元衷见寄",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "鸡争本绪粒，决斗玄瞥改。",
      "鹰隼方饥飞，亦复一呼待。",
      "谁能谢蝇头，眼不挂兼琲。",
      "但觉轩冕荣，相高事风采。",
      "而我果何为，潜游万人海。",
      "穷阎卧袁安，朔雪落璀璀。",
      "动死偿幸免，天公复何憝。",
      "江湘渺清旷，雪景应好在。",
      "因循成滞留，琐屑困俗猥。",
      "岁晚误倚门，居然此心痗。",
      "青云有胜友，勉我去鄙倍。",
      "困怜涂中污，巾笥欲千载。",
      "失身殉虚名，要等轲与亥。",
      "归欤笋蕨乡，梦寐春山采。"
    ]
  },
  {
    "id": "2e89e42093d38ca5fdd76eb0424917e8",
    "title": "题知漳州李伯安判院父祠堂陆惇礼韵堂在福唐城中所居之背山巅",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "澄江一昔鲸翻玉，春水年年空自绿。",
      "长思岂但襦裤□，社祭千家绕山足。",
      "华堂香火暖生春，月槛风棂清楚魂。",
      "遗踪孝慕几时尽，时见孤飞当日云。"
    ]
  },
  {
    "id": "2e89e42093d38ca5d91b9c148dbcd2f7",
    "title": "次韵酬王元衷郎中兼简夷仲学士",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "万里端尘鞅，栖息宁重论。",
      "相逢一笑乐，妙语如春温。",
      "谓我鬓颜好，包巾已霜根。",
      "问我田舍何，抱瓮犹欠园。",
      "跳丸转光景，岁月逝水奔。",
      "岂无究竟法，汗漫要穷源。",
      "柴桑公阙里，此意今故存。",
      "谁云王谢家，流风但清言。",
      "并游芸閤英，词辨江涛翻。",
      "久不一见之，清思濯襟烦。",
      "青冥双凤举，愧欲欺山樊。",
      "勉哉适其时，云尽天无痕。"
    ]
  },
  {
    "id": "2e89e42093d38ca5f068c53ddff4d49a",
    "title": "题鄢陵县驿",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "区区望京国，京国何为哉。林泉佳处不肯住，尘埃窟里甘重来。",
      "此生何日遂所乐，扰扰随俗真堪哀。"
    ]
  },
  {
    "id": "2e89e42093d38ca5c383b84eaf4e51ab",
    "title": "送别城西有感简元显",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "前年出城西，祖饯长者辙。",
      "绿鬓豪伟郎，还镳共炎热。",
      "蜀道非天涯，暂离非永诀。",
      "况乃赴官期，留者思奋决。",
      "人情殊易堪，信未恶时节。",
      "今晨西城出，景物旧森列。",
      "金莲认高楼，感叹成哽咽。",
      "不见昔年人，还为昔年别。",
      "此别异昔年，骨月心欲折。",
      "此行异昔年，衰蹇方折阅。",
      "聊为稻粱谋，途窘计所拙。",
      "人生足忧患，乐事多歇灭。",
      "连年琼芘卷，荒寂人迹绝。",
      "况我薄命人，悲辛复何说。"
    ]
  },
  {
    "id": "2e89e42093d38ca51b02b25705ead0c8",
    "title": "哭荆奴",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "平生惟一女，宝惜岂珠玉。",
      "夫妻递襁抱，犊软舐未足。",
      "上天胡忍予，谴罚不容赎。",
      "沉疴遽汝萦，微息竟莫续。",
      "痛哉伤我神，恍若失飞鹄。",
      "追惟百牵肠，展转损心曲。",
      "忆昨将汝归，万里自荆蜀。",
      "篮舆共先后，百步能我瞩。",
      "汝母惜可知，拥坐甘蹐局。",
      "长途亦云劳，不觉度炎酷。",
      "今后当远行，□门述蹢躅。",
      "相看怀抱空，将领但妾仆。",
      "心折疑巳碎，泪甚冲风烛。",
      "念汝生少啼，起卧洁絣褥。",
      "谓当非凡孩，岂料两岁促。",
      "意余积不厘，汝故弗为属。",
      "长江漂玉尘，兹事未免俗。",
      "遗踪仅何有，肠断发毬绿。",
      "情知东门达，敢取西河辱。",
      "要识父母心，吾诗尚堪录。"
    ]
  },
  {
    "id": "2e89e42093d38ca58013ab3f2075f97e",
    "title": "次韵和吴济仲见赠长篇",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "我有茆庐傍林麓，负溪映光千顷绿。",
      "灵峰钟磬敞金莲，绝涧松篁泻寒玉。",
      "萦回窈窕廓以容，正可标名取盘谷。",
      "肥鱼香稻不须致，苦恨风悲无静木。",
      "霜蒲易折柳经秋，萧飒鬓毛眵两目。",
      "闲云不雨空出岫，谩说幽兰自芬馥。",
      "低回还笑杜陵老，尧舜君民厚风俗。",
      "青萍飞跃凤鸣翔，要待乾旋坤转轴。",
      "只今舆马非我事，拄杖芒鞋巾一幅。",
      "时时照弄摩尼珠，金色祥云满天竺。",
      "年龄亦复惊晼晚，不暇栽松惟种菊。",
      "清冷池上景物新，幸得君诗三反读。",
      "向来巳分得奇祸，岂料更容侥静福。",
      "天光下济诏语温，未遣安丰惭考叔。",
      "市朝宗古恶风波，公棹惟怜初不欲。",
      "经营蛙角吓腐鼠，往往竟同蛾赴烛。",
      "须知幻境本来空，况乃隙驹光景促。",
      "逍遥物外复何疑，苟简场中无自足。",
      "昨宵星月蘸虚碧，行散绕堤方恨独。",
      "朅来共语君勿迟，想见风尘厌追逐。"
    ]
  },
  {
    "id": "2e89e42093d38ca5cc6a734652593c2a",
    "title": "别妙湛",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "云游何所图，只为一大事。",
      "事了早归来，和我休歇去。"
    ]
  },
  {
    "id": "2e89e42093d38ca5e7af2b2c93c746cb",
    "title": "别本觉老净悟大师偈",
    "authorName": "廖刚",
    "authorId": "2e89e42093d38ca51b0114c5208e43f0",
    "dynasty": "宋",
    "content": [
      "过客小长卢，馨香满道途。",
      "我来闻好语，归棹舞新蒲。"
    ]
  },
  {
    "id": "2e89e42093fcac3392b663dfbb1e9504",
    "title": "解缆",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "春落平芜外，舟行白雨边。",
      "鸠应山尔汝，橹画水之玄。",
      "官冷谁能吏，身闲便是仙。",
      "康庐真个去，信有夙生缘。"
    ]
  },
  {
    "id": "2e89e42093fcac33222e74e154489797",
    "title": "水宿",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "分席眠鸥渚，庐山梦已通。",
      "蓬声疏密雨，灯影往来风。",
      "我正思吾母，儿应说乃翁。",
      "拥衾天未晓，此味与谁同。"
    ]
  },
  {
    "id": "2e89e42093fcac33f2551770c9a3bb54",
    "title": "过四望山",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "人远鹭孤立，湖平天四垂。",
      "柂移船解语，帘舞酒求知。",
      "望眼倾三笑，骚吟寄九思。",
      "今宵吾计得，解鳖荐鸱夷。"
    ]
  },
  {
    "id": "2e89e42093fcac33e3f927fe8d259a8e",
    "title": "左蠡",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "山为飞沙白，江缘涨潦黄。",
      "古今双去鹜，天地一轻航。",
      "隽永还攲枕，牢愁忍别觞。",
      "晴云横不度，何处是柴桑。"
    ]
  },
  {
    "id": "2e89e42093fcac3336b8b443a23c6aca",
    "title": "汤泉",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "水府燃犀处，扶桑浴日时。",
      "能观雷复地，始信坎生离。",
      "净垢元无着，温凉只自知。",
      "骊山殷鉴在，莫受阿环缁。"
    ]
  },
  {
    "id": "2e89e42093fcac33a9bbe3726f952a50",
    "title": "水行",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "岸曲频移柂，巾攲独倚樯。",
      "月分云外影，风进水边凉。",
      "宿鸟树三匝，佳人天一方。",
      "清斯缨可濯，谁为赋沧浪。"
    ]
  },
  {
    "id": "2e89e42093fcac3370f01c74b4d696c3",
    "title": "洪园洗心堂饮中偶成",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "官事何时了，抽身朱墨丛。",
      "未霜乌桕赤，得日紫薇红。",
      "山势西南缺，湖光左右通。",
      "引将丝竹却，洗耳听松风。"
    ]
  },
  {
    "id": "2e89e42093fcac336a20e5f493f45c2e",
    "title": "秋夜",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "一日一番雨，三更三昧凉。",
      "桐边青弄影，荷底静留香。",
      "俗物刺人眼，世情冰我肠。",
      "关山何处笛，落月照胡床。"
    ]
  },
  {
    "id": "2e89e42093fcac33ab9502c06287d2aa",
    "title": "次黄宰早春韵",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "胜里春来早，迟君秉烛游。",
      "暖如三月暮，香老百花头。",
      "心事付桑落，风光催栗留。",
      "人生行乐耳，任命不须求。"
    ]
  },
  {
    "id": "2e89e42093fcac33210c41bbbc1ad4d9",
    "title": "挽中书俞侍郎",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "器重千钧鼎，胸涵万斛舟。",
      "文章欧六一，政事富青州。",
      "偃月知谁在，灵光独我留。",
      "貂蝉虽未着，不作汗青羞。"
    ]
  },
  {
    "id": "2e89e42093fcac33210c41bb5b2520bb",
    "title": "挽中书俞侍郎",
    "authorName": "洪咨夔",
    "authorId": "2e89e42093fcac33a7d8ae457bccfde7",
    "dynasty": "宋",
    "content": [
      "铨省承新渥，词垣访旧阴。",
      "颓波回万折，断岸立千寻。",
      "祇谓人犹己，那思昔异今。",
      "时清犹愤死，天地是知心。"
    ]
  }
]