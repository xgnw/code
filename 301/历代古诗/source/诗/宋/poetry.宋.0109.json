[
  {
    "id": "2e89e420a7255bc5409907b700079cce",
    "title": "自海陵泛江归梁溪作",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "清江湛湛波不兴，澄江际天如镜平。",
      "火云突兀耸峰岫，倒影万丈摇空明。",
      "扁舟归逐落潮急，聒耳但闻双橹声。",
      "乃知长江无六月，水气自与风兼清。",
      "去年狂寇起歙睦，江浙惨澹妖气凝。",
      "百年涵养极繁盛，一日荡析屯臊腥。",
      "衣冠北渡旅淮甸，扶老携幼纷从横。",
      "王师出讨盛貔虎，凶渠授首封鲵鲸。",
      "迨兹浙右稍安定，鼓拖复作东南征。",
      "家山在望已可喜，僮仆候我应欢迎。",
      "平畴戢戢稻秧绿，峻岭霭霭松林青。",
      "田园有趣良足乐，轩冕无味非所荣。",
      "苍生倘有安堵望，笑傲自可终馀龄。",
      "只今馀孽尚充斥，努力庙算宜哀矜。",
      "裹包兵革不复用，坐使四海还康宁。"
    ]
  },
  {
    "id": "2e89e420a7255bc58ed3af4683fa315e",
    "title": "次韵上元宰胡俊明蒋山勤老唱和古风",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "竺教流传入中土，以相求之无自可。",
      "达磨西来直指心，拟议之间已蹉过。",
      "皮髓谁分深浅机，祖祢翻贻子孙祸。",
      "钟山禅老真可人，高唱宗风震江左。",
      "学流云集欲何为，佛祖要须自心作。",
      "宰官倥偬牒讼间，偷暇相从还作么。",
      "也知襟抱素相亲，更把篇章迭酬和。",
      "词严义密读难晓，字顺文从识皆妥。",
      "应怜孤陋方杜门，亦欲追随良未果。",
      "故将佳句寄幽人，此意勤渠滋愧荷。",
      "谈空摩诘无一言，听法文殊非两个。",
      "若将情解议真如，明眼人前应看破。",
      "世间万法互低昂，正若旋轮与推磨。",
      "随时俯仰乃善谋，就中拙者无过我。",
      "九折羊肠欲着鞭，万里沧溟思纵柁。",
      "只今行年四十馀，已觉衰颓多坐卧。",
      "平生作具何所施，尽以付之一弄火。",
      "回光返照默自参，妙湛本然无点涴。",
      "公方齿壮志气豪，正可立功同魏颗。",
      "胡为亦复味禅那，坐视轩裳如絷锁。",
      "莲社庄严清净池，丈室含容高广座。",
      "他时共结香火缘，心期耿耿当非颇。",
      "为余稽首问勤师，如师材德诚磊砢。",
      "钓龙罗凤大江滨，法器谁为语无堕。",
      "庭前倘有立雪人，我欲因风致三贺。"
    ]
  },
  {
    "id": "2e89e420a7255bc568c9492e937829d1",
    "title": "次韵仲弟古意",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "棣萼相荣华，鸰原同急难。",
      "富贵何足羡，名节在所完。",
      "吾家诸弟昆，擢秀森琅玕。",
      "虽无金朱乐，顾有道义欢。",
      "故人岂不多，谁念范叔寒。",
      "卜筑九峰下，庇此拙且顽。",
      "山光入户牖，溪水清不湍。",
      "我屋虽无华，容膝审易安。",
      "田畴半莨莠，念兹岁方艰。",
      "虚室味图史，小圃蓻茝兰。",
      "萧然寂寞滨，庶保馀龄闲。",
      "哲弟富才业，壮志思昭奸。",
      "勉哉振此道，吾方闲处看。"
    ]
  },
  {
    "id": "2e89e420a7255bc55a554f13720ed0a1",
    "title": "次韵李似表县丞出示游西湖古风二首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "迂愚与世违，深渺方自屏。",
      "萧然岩壑心，不与馀事并。",
      "澄湖武林西，风物非尘境。",
      "愿为境中人，此志久已定。",
      "卜居梁溪滨，日汲陆子井。",
      "幽梦绕湖山，妙趣神先领。",
      "浮家苕霅间，初不费驰骋。",
      "招携得佳友，高咏笑匡鼎。",
      "富贵如浮云，功名真画饼。",
      "且尽季鹰杯，更饱卢仝茗。",
      "李侯东南来，胸次涵万顷。",
      "作诗纪幽寻，句法言可永。",
      "念子到山中，天地正悽冷。",
      "青鞋踏冰霜，共赏谁复肯。",
      "胜游子先之，吾亦行买艇。"
    ]
  },
  {
    "id": "2e89e420a7255bc55a554f1337beeab9",
    "title": "次韵李似表县丞出示游西湖古风二首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "李侯嗜学古，馀事皆远屏。",
      "昂昂鸾鹄姿，岂与凡禽并。",
      "捧檄来南州，初识浙江境。",
      "寻盟款吾庐，不待日中定。",
      "从容叩所得，响答如汲井。",
      "时方罗俊乂，宁久淹簿领。",
      "清秋雕鹗飞，大道骅骝骋。",
      "词章尤激昂，笔力可扛鼎。",
      "虚堂纵谈笑，霜月挂金饼。",
      "夜阑言愈微，至味嚼佳茗。",
      "古来会合难，岁月积俄顷。",
      "愿子谨所之，万里路方永。",
      "吾衰老闲旷，轩冕志已冷。",
      "栖迟丘壑间，此兴良自肯。",
      "他日来相遇，梁溪寻钓艇。"
    ]
  },
  {
    "id": "2e89e420a7255bc5075802163b867df8",
    "title": "似表复以诗来再次前韵并简似矩待",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "吾宗抱逸韵，试吏得南屏。",
      "扫厅日哦诗，俗士驾敢并。",
      "双溪与叠嶂，拄颊对佳境。",
      "诸昆奉板舆，晨夕严省定。",
      "仲氏近剖符，鍊养窥丹井。",
      "叔兮久燕闲，禅要心独领。",
      "何人絷骐骥，逸足未高骋。",
      "会当归本朝，宗社重九鼎。",
      "衰疲老山林，耕钓供饵饼。",
      "叩门欣得朋，草草具醪茗。",
      "追思会金陵，三载如食顷。",
      "契阔怀晤言，川途阻修永。",
      "临流送将归，岁晏风霜冷。",
      "寄声昆季间，卜邻谁定肯。",
      "天高烟雾深，且纵江湖艇。"
    ]
  },
  {
    "id": "2e89e420a7255bc5a18056780002a264",
    "title": "送邓志宏赴试南省",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "杜门忧患馀，戚戚常鲜欢。",
      "故人千里来，一笑解我颜。",
      "念昔寓沙阳，溪山郁回环。",
      "游从得良友，妙赏穷跻攀。",
      "别来几何时，岁月惊飞翻。",
      "索居无与游，衰病两鬓斑。",
      "子充观国宾，假道叩我关。",
      "草草具盘馔，把酒望西山。",
      "道旧访陈迹，相对如梦间。",
      "顾子若鸿鹄，整翮正高骞。",
      "轩然四海心，岂惮行路难。",
      "努力取殊第，自致青云端。",
      "春风得意后，期子从兹还。"
    ]
  },
  {
    "id": "2e89e420a7255bc5779243ac4b6736cb",
    "title": "次韵仲弟独游惠山古风",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "我家九峰下，跬步临胜境。",
      "循除环佩声，满庭松桂影。",
      "宦游阻幽寻，每若龟引颈。",
      "十年旅京华，万里走闽岭。",
      "归怀寄清梦，投檄期子请。",
      "向来兵火作，此地偶无警。",
      "馀生集百忧，负郭耕二顷。",
      "新交浸已疏，旧学谋复整。",
      "功名一灰灺，毁誉两蛙黾。",
      "抱拙与世违，退缩甘远屏。",
      "杜关绝外游，但欲俗缘省。",
      "兹山乃故人，雅契相与永。",
      "登临富泉石，采掇足芹荇。",
      "下瓢酌甘芳，日汲谢瓶绠。",
      "胡为久不到，有愧稚川井。",
      "仲弟绝俗姿，好勇先我骋。",
      "新诗纪清赏，得句颇彪炳。",
      "艰难见鸰原，岁月侵晚景。",
      "相期老丘壑，不复叹土梗。",
      "梁溪寒可渔，蓑笠同舴艋。",
      "宁如六一翁，终日思汝颍。",
      "方兹筑吾庐，跧伏念前眚。",
      "面山开小阁，制度阒深靓。",
      "山气日夕佳，爽致当共领。",
      "夜久霜露寒，星月光囧囧。",
      "冷然欲御风，岂惮广寒冷。",
      "邻钟韵更幽，皓鹤唳方儆。",
      "深炷一炉烟，宴坐得三省。"
    ]
  },
  {
    "id": "2e89e420a7255bc5f3d6996fbeb3b418",
    "title": "题伯时明皇蜀道图",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "君不见开元天宝同一主，治乱相翻如手举。掔盈欲恶虽一人，变易安危原近辅。",
      "姚宋已死九龄黜，谁使杨钊继林甫。宫中太真专宠私，塞外番酋成跋扈。",
      "祸胎养就不自知，漫向华清遗匕箸。渔阳突骑破潼关，百二山河震金鼓。",
      "翠华杳杳幸西南，赤县纷纷集夷虏。伤心坡下失红颜，堕泪铃中闻夜雨。",
      "山青江碧蜀道难，栈阁连空㒟相拄。旌旗惨淡云物愁，林木阴森猿鸟侣。",
      "戎装宫女亦善骑，皓齿明眸犹笑语。老髯奚官驱蹇驴，负橐赍粮岂供御。",
      "九重徼卫复谁勤，万里艰危真自取。至尊狼狈尚如此，叹息苍生困豺虎。",
      "千秋万岁不胜悲，玉辇金舆尽黄土。空令画手思入神，一写丹青戒今古。"
    ]
  },
  {
    "id": "2e89e420a7255bc57ca040b7d3b0a4d9",
    "title": "题邵平种瓜图",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "君不见伯成子高让侯爵，在野终年自耕穫。下风趋问礼徒勤，俋俋田间事无落。",
      "又不见於陵仲子推相位，为人灌园刈葵藿。抱瓮区区同汉阴，不糁藜羹有馀乐。",
      "古来贤达有如此，志趣未可常情度。力辞富贵居贱贫，凛若风霜陨轻箨。",
      "邵平本自侯东陵，秦破国除休一壑。当时汉祖疑酂侯，置卫增封意非薄。",
      "众宾皆贺平独吊，一言转祸推先觉。以兹智略佐风云，复取故封何所怍。",
      "归来种瓜青门外，灌溉锄耘甘寂寞。长安之东壤尤美，翠蔓离离照城郭。",
      "秋阳正炽瓜正肥，解衣摘实如俯鹤。儿童随立形骨清，挈笠携筐助操作。",
      "遂令世美东陵瓜，身后高名动寥廓。屠贩曾闻封绛灌，奴仆从来兴卫霍。",
      "高鸟已尽良弓藏，更有韩彭辱囚缚。何如终老守瓜畦，自饱饱他真不恶。",
      "龙眠也是可怜人，画此端令事如昨。世间如画画如梦，聊为作歌资一噱。"
    ]
  },
  {
    "id": "2e89e420a7255bc52855e6cebb39cd51",
    "title": "次韵顾子美见示题曲江画像",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "天眷李唐能肖德，异人间出生其国。",
      "于中贞观开元间，譬若丰年多黍稷。",
      "曲江擢秀自妙龄，国器早被燕公识。",
      "文词赡蔚冠后来，大册高文振鸿笔。",
      "孤生徒步起荒陬，职秉钧衡爵侯伯。",
      "一时推挽尽正人，谠议嘉谟咸可绩。",
      "能于偏校识胡情，此理未可常情亿。",
      "哥奴岂是郎官材，谁使岩廊久践历。",
      "眉宇津津挟兔雕，酝藉居然困摧抑。",
      "正衙造膝访相臣，岂止伶官论安叱。",
      "天意方将启禄山，帝心那解疑仙客。",
      "房帷阴谋独上陈，三子未冤繄巨力。",
      "伟哉相业继姚宋，允矣威声落夷貊。",
      "千秋金鉴奉君王，仁者之言古遗直。",
      "咏燕论心讵免猜，赋扇陈情竟何意。",
      "黄钟毁弃瓦釜呜，凤去鸮鸱集槐棘。",
      "固知骨鲠易婴鳞，坐使奸谀得乘隙。",
      "一麾出守来荆蛮，直道忘怀谢欣戚。",
      "诗篇冥助得江山，文史终年自怡怿。",
      "渔阳鼙鼓震长安，祸乱宁从一朝积。",
      "翠华西幸蒙尘飞，蜀道艰难会相忆。",
      "至言逆耳弃不收，遣祭徒劳长叹息。",
      "古来忠谠尽如此，端欲济时如谷帛。",
      "空令万世沧海南，崒兀高名配韶石。",
      "于粲荔丹蕉叶黄，庙猊屹然兹血食。",
      "身亡道立复何求，失策自与当时惜。",
      "丹青谁为写清姿，风度严凝见颜色。",
      "顾侯好古如古人，此本云自韶阳得。",
      "笏囊无复使人持，奕奕蝉冠照虚壁。",
      "象设曾闻铁作胎，英灵尚想心犹赤。",
      "拜公遗像激懦衷，怅望天南瘴江碧。",
      "高辞险语极揄扬，勉强追酬愧非敌。"
    ]
  },
  {
    "id": "2e89e420a7255bc53101ec8fa86550b7",
    "title": "唐植甫左司许出示所藏红丝砚辄成短歌奉呈并简顾子美",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "羲和整御升旸谷，赤云夹日如飞鹜。",
      "晶光下射东方山，石卵含丹孕岩腹。",
      "谁令巧匠凿山骨，截此赪坚一肪玉。",
      "琢为巨砚形制奇，中有彤云烂盈目。",
      "端溪美璞色马肝，黟歙珍胚纹雾縠。",
      "岂知至宝出嵎夷，散绮浮花彩尤缛。",
      "凤咮空闻名字佳，龙尾苦笑规模俗。",
      "谩夸眉子斗婵娟，休认明眸类鸲鹆。",
      "顾眄幸蒙君子知，拂拭自远尘埃辱。",
      "火轮炫熀赤乌流，墨海奫沦玄兔浴。",
      "千金象管雕镂精，百鍊松煤龙麝馥。",
      "怒猊渴骥纵奔拿，春蚓秋蛇相绾束。",
      "楮生便觉肌理妍，毛颖何尝免冠秃。",
      "公家三世擅直声，此砚提携资简牍。",
      "力侔天地掌中回，胆落奸谀笔端戮。",
      "固宜秘玩不轻示，神物护持无辄黩。",
      "窗明几净斋阁深，日暖风清霭松竹。",
      "试将墨妙写新诗，落笔烟云叹神速。",
      "矧公早年曾饵丹，龟鹤精神鬓毛绿。",
      "久卧商山茹紫芝，行度天门骑白鹿。",
      "猗兰玉树富阶庭，黄卷青缃剩编轴。",
      "愿言什袭遗云仍，大笔高文永相续。"
    ]
  },
  {
    "id": "2e89e420a7255bc5a6aa2f4a6ac7bd39",
    "title": "次韵顾子美提举许雪中见过之作",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "残腊苦寒情味恶，万里风云欣雪作。",
      "夜积端愁坤轴倾，晓望却惊天界扩。",
      "玉龙鳞甲卧群山，水海波澜凝巨壑。",
      "谢家儿女自多才，笑咏飞花度罗幕。",
      "金炉未觉兽炭温，锦帐犹讶貂裘薄。",
      "书生饥甚况复寒，坐听朱弦折临狱。",
      "松孤竹老念山林，甲冷戈寒悯沙漠。",
      "岂思龙尾贺千官，且叠琴心舞双鹤。",
      "瑶林玉树粲回环，勿谓轩庭全冷落。",
      "拥门但作袁安卧，命驾谁思子猷乐。",
      "溪山如画真自知，金玉满堂端不博。",
      "烦公携具款我门，注目遥空登晚阁。",
      "冻吟犹作号寒声，此病欲医那有药。",
      "公家故自富香醪，我亦安能辞巨杓。",
      "醉看万事雪销凝，妙观圆成不须学。"
    ]
  },
  {
    "id": "2e89e420a7255bc5957240d82df1d66d",
    "title": "次韵子美寄",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "结庐寂无车马喧，雀罗可设深扃门。",
      "北窗一枕半成梦，剥啄叩户惊心魂。",
      "故人见过适我愿，相与携手游山樊。",
      "春风桃李已零落，孟夏草木行滋繁。",
      "下瓢共酌陆子井，策杖更步公垂园。",
      "山肴野蔌助清赏，此心非子将谁论。",
      "人生聚散如露电，访旧叹息无多存。",
      "区区得失何足较，瑟僩但期终不谖。",
      "嗟予夙昔志四海，远游欲学飞鸿轩。",
      "南征曾上帝子阁，暮雨朝云相吐吞。",
      "西山积翠多爽气，大江萦练方东奔。",
      "十年回首如梦到，旧事今复闻公言。",
      "迩来百念已灰冷，但愿痛饮穷朝昏。",
      "新交渐鲜俗缘久，省要更觉情怀敦。",
      "山中蕙帐不落寞，无复怨鹤啼惊猿。",
      "平生有意师老氏，以退为进卑为尊。",
      "致君泽物付公等，我乃送老溪前村。",
      "置之此事勿复道，且须吸尽黄金樽。"
    ]
  },
  {
    "id": "2e89e420a7255bc541bd184c055d6e60",
    "title": "蒋山佛果师为缘事来而此土方饥戏赋是诗以发一笑",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "钟山禅老天骨奇，丛林晏座如孤罴。",
      "诸方宗仰第一义，说法舌作霹雳飞。",
      "年来为众建广厦，胸中结构良峨巍。",
      "修梁巨栋资喜舍，瓶锡不惮东南驰。",
      "飞腾道俗走檀越，堆积金贝罗珠玑。",
      "此方旱潦异常岁，百里稚耋方流离。",
      "析薪鬻子给朝夕，阖境半作婴儿啼。",
      "坐看缘事莫措手，却欲反著僧伽梨。",
      "未闻兰若泣龙象，好把信施赒寒饥。",
      "向来收拾大宝聚，随手散尽真慈悲。",
      "惟师具眼得空观，稛载岂愁华橐归。",
      "吾言可听勿惆怅，无价宝珠元在衣。"
    ]
  },
  {
    "id": "2e89e420a7255bc591be533060adb64b",
    "title": "次韵顾子美见示久雨三首其三",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "中夏犹裌衣，泽国信殊候。",
      "连阴不复开，似欲无晴昼。",
      "涓涓檐间滴，駃駃渠中溜。",
      "苍生环堵完，遑恤吾庐漏。"
    ]
  },
  {
    "id": "2e89e420a7255bc5bbd9038a7fe19fad",
    "title": "寄李泰发吏部",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "我生禀赋愚且屯，昔游帝所知何因。",
      "狂言妄发取谴废，屏迹分甘麋鹿群。",
      "公于何许知姓字，迂趾访我梁溪滨。",
      "平生倾盖意气合，谈笑便觉襟怀亲。",
      "如公材识迈伦等，缓步自当居要津。",
      "胡为亦复作此态，出语辄已惊臣邻。",
      "扁舟归探会稽穴，单骑去指苍梧云。",
      "岭南风土不全恶，阳朔山水古所珍。",
      "郎官出宰乃故事，绝徼万里皆吾民。",
      "布宣德泽被蛮邑，犷俗可使风还淳。",
      "古来节士志沟壑，笑视生死同埃尘。",
      "甘心刀锯蹈鼎镬，徇国讵免危其身。",
      "圣朝宽大幸无比，窜谪未久多蒙恩。",
      "辕驹仗马恋刍豆，何用局促声长吞。",
      "堂堂基业甚宏远，岂使扶助无良臣。",
      "勉旃行矣伫旋旆，乘兴且访山阴人。"
    ]
  },
  {
    "id": "2e89e420a7255bc5adef2dcfbdc67569",
    "title": "题周孝侯庙",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "周侯高节冠千古，志气刚明乃如许。剑斩长桥戟尾蛟，刺杀南山雪毛虎。",
      "归来一听闾里言，折节宁辞远游苦。学成名立世共惊，徇国忘身乃其所。",
      "至今血食荆溪滨，庙猊崇深日箫鼓。我来再拜仰遗像，思古伤今怅谁语。",
      "君不见淮阴跨下已亡奇，哙等何羞与为伍。"
    ]
  },
  {
    "id": "2e89e420a7255bc55b24dfe726d054fd",
    "title": "过召伯埭游斗野亭次司谏孙公韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "星斗照淮楚，绿野如砥平。",
      "兹亭结构小，景物有馀清。",
      "我来值袢暑，霁雾褰高甍。",
      "登临得佳友，坐使怀抱倾。",
      "方塘杨柳合，极望菰蒲生。",
      "仰德思谢傅，吊古伤芜城。",
      "浊酒聊共酌，小鳞鲜可烹。",
      "抱拙卧江海，胡为复此行。",
      "区区萤爝光，何补日月明。",
      "稽古得车马，平生笑桓荣。"
    ]
  },
  {
    "id": "2e89e420a7255bc5185cffeb98e6ef1d",
    "title": "新开河食鳜鱼戏成",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "平湖渺漫烟苍苍，菰蒲擢秀新荷香。",
      "渔舟演漾出深浦，舟中鲜鳜肥而臧。",
      "传呼就买不论价，得钱留鱼鱼眼光。",
      "细鳞哆口传鬐鬣，斓斑点黑微涂黄。",
      "巨盆汲水养馀息，拨剌奋尾犹洋洋。",
      "付庖荐酒择困者，挥刀切玉芼桂姜。",
      "曲生风味已酝藉，得此更使不可忘。",
      "松江之鲈不足忆，银色讵数绵州鲂。",
      "惜哉行役难驻棹，一饱未许杯盘常。",
      "雨蓑烟笠乃吾事，安得独钓青茫茫。"
    ]
  },
  {
    "id": "2e89e420a7255bc539ca228392eb064f",
    "title": "泗上瞻礼僧伽塔",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "汤汤淮泗滨，实为至人居。",
      "至人骨已冷，灵响初不渝。",
      "巍然窣堵波，金碧耀云衢。",
      "突兀三百尺，势欲凌霄虚。",
      "乃知天人师，宜有神明扶。",
      "忆昔岁乙未，奉亲由此途。",
      "开关瞻晬容，端相不可诬。",
      "清秋日当午，为现摩尼珠。",
      "蝉联宝铎间，悬缀如流苏。",
      "万目共瞻睹，稚耋驩惊呼。",
      "重来念旧事，感叹涕潸如。",
      "再拜礼双足，如师真丈夫。"
    ]
  },
  {
    "id": "2e89e420a7255bc5abdda1c7ca8ab868",
    "title": "煨芋",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "今夕何夕夜未央，天寒拥炉更漏长。缩肩环坐有饥色，呼童取芋灰为塘。",
      "蹲鸱得火良易熟，脱落皮毛如紫玉。迭煨迭进争相先，笑语颇喧知实腹。",
      "锦里先生亦不贫，家园收拾动千斤。凶年自可活妻子，美好不减岷江滨。",
      "邺侯昔游衡岳左，懒瓒食馀贻半个。我今归去隐家山，岂复从人觅残颗。",
      "臞儒奉养亦已微，一饱便吟煨芋诗。君不见齐公夜半意不嗛，易牙煎熬燔炙和调五味而进之。"
    ]
  },
  {
    "id": "2e89e420a7255bc583cd85f7925981df",
    "title": "食蟹",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "秋风萧萧芦苇苍，野岸郭索纷成行。",
      "持矛被甲正雄健，意气正欲行无旁。",
      "朝魁执穗似有礼，拥剑敌虎何其强。",
      "野人篝火夜采拨，束缚赴鼎如驱羊。",
      "樽前风味若无敌，芼以橙橘尤芬芳。",
      "流膏斫雪快一饱，咀嚼海错皆寻常。",
      "丹枫夜落吴天霜，䆉稏欲熟千畦黄。",
      "梁溪白蟹正可钓，雏鸡浊酒肥且香。",
      "先生归去营口腹，老饕未许他人当。",
      "家山渐近意渐适，思归岂独鲈鱼乡。"
    ]
  },
  {
    "id": "2e89e420a7255bc5048969ce73eb3517",
    "title": "九月五日对菊小饮简申伯叔易",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "渊明爱此九日名，对菊无钱可留客。",
      "杜陵烂醉作生涯，青蕊空嗟未堪摘。",
      "我今鼓柁适长淮，坐见幽丛烂熳开。",
      "自从多病久不饮，又尔一洗黄金罍。",
      "东南节物诚已早，翠叶金花为谁好。",
      "三径荒芜尔尚存，未觉出山同小草。",
      "世间万事皆可忘，且须泛此酬秋光。",
      "平生最爱老坡语，菊花开日即重阳。"
    ]
  },
  {
    "id": "2e89e420a7255bc565940c614722f04c",
    "title": "玉华宫用杜子美韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "阿房但遗基，铜爵亦飘瓦。",
      "兹宫制何朝，栋宇妙天下。",
      "溪山最清绝，画手不可写。",
      "于今黍离离，客过泪如洒。",
      "乃知营宫殿，徒以业力假。",
      "起灭犹浮沤，聚散齐一马。",
      "如何世间士，天运欲持把。",
      "此理贯古今，宜有知之者。"
    ]
  },
  {
    "id": "2e89e420a7255bc571d2aed811143a9e",
    "title": "九月八日渡淮",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "长淮渺渺烟苍苍，扁舟初脱隋渠黄。",
      "平生见此为开眼，况复乞身还故乡。",
      "嗟余涉世诚已拙，径步不虞机阱设。",
      "空馀方寸炳如丹，北望此时心欲折。",
      "楚天清晓作轻寒，黄芦着霜声正乾。",
      "川回金碧隐窣堵，风远钟磬闻龟山。",
      "橹声呕轧归何处，笑指江皋寻旧路。",
      "松菊荒芜欲自锄，盗贼颠翻非所惧。",
      "蟹螯菊蕊风味遒，且须为尽黄金舟。",
      "世间种种如梦电，此物能消万古愁。"
    ]
  },
  {
    "id": "2e89e420a7255bc5f7f94ac11a6e8d2b",
    "title": "章华宫用张籍韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "楚王初建章华时，修梁巨栋如云垂。",
      "诸侯共落相长鬣，示汰往往逃而归。",
      "当年左史箴王阙，祈招之诗为之发。",
      "固宜便嬖意相当，肯使俊乂居周行。",
      "宫中门户如莲房，锦茵绣幕春风香。",
      "娥媌曼睩肌雪霜，侍燕承娱夜未央。",
      "金石间作侑玉觞，兕觥不复称公堂。",
      "志窥九鼎轻天王，翠被豹舄垂琼珰。",
      "乾溪之辱岂其寿，峻宇雕墙湎于酒。"
    ]
  },
  {
    "id": "2e89e420a7255bc58e2bfcd0aec750db",
    "title": "次韵季弟善权阻雪古风",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "岁晏江南三尺雪，奕奕瀌瀌遂连月。",
      "意浓岂是天纲疏，势重便疑坤轴折。",
      "溪行小艇碎琼瑶，自胜缟带随车辙。",
      "暝投兰若寄僧房，更觉千岩鸟飞绝。",
      "忆昔宣和全盛年，嘉瑞应期来自天。",
      "千官朝贺未央里，仰视龙尾垂蜿蜒。",
      "珠树莹煌青琐闼，玉花浮动苍龙阙。",
      "但将歌舞赏清妍，肯信山河会分裂。",
      "自从国步多艰难，胡骑长驱窥汉关。",
      "阴风惨淡随杀气，见雪翻使摧心颜。",
      "古来治理初无别，中国浸强胡浸灭。",
      "坐令和气变阳春，肉食于今未宜忽。",
      "迂愚放逐恩已宽，敢惮道远貂裘寒。",
      "空馀炯炯寸心赤，中夜不寐忧千端。",
      "素发飘萧头已满，百年光景行将半。",
      "未知梦幻此生中，几回看雪光凌乱。",
      "会当扫动豺狼穴，国耻乘时须一雪。",
      "酒酣拔剑斫地歌，心胆开张五情热。",
      "中兴之运我期皇，江汉更洒累臣血。"
    ]
  },
  {
    "id": "2e89e420a7255bc5c1e0b7bb14aa760b",
    "title": "投金濑有感",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "楚王听谗诛五卿，招呼二子同就烹。",
      "子胥弯弓见使者，义不戴天非惜生。",
      "操瓢乞食困江表，曷尝一日忘郢城。",
      "溧水之阳遇真识，壶浆箪食欣相迎。",
      "当时追捕尚尔急，杀身灭口意岂轻。",
      "霸吴何止服句践，破楚遂以鞭荆平。",
      "倒行逆施道虽远，复仇摅愤圣所称。",
      "却来访旧欲报德，叹息玉质随流萍。",
      "投金浅濑亦何有，聊以寓意通精诚。",
      "哀穷进食类漂母，解剑挂墓同延陵。",
      "古人已矣不可见，空有史笔垂声名。"
    ]
  },
  {
    "id": "2e89e420a7255bc5c85b0100cf714435",
    "title": "题成士瑴所藏辋川雪图",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "朔风飞雪何漫漫，群山大半埋云端。",
      "蓝田丘壑不易得，更把云雪妆林峦。",
      "茅斋竹屋架岩巘，轩楹面势随所安。",
      "素华淅沥洒空翠，逼耳似闻声正乾。",
      "层崖冻冱石欲裂，飞瀑不碍双流湍。",
      "长松落落有生意，连臂下饮惟玄猿。",
      "椒园柳浪眇安在，仿佛犹认芙蓉沜。",
      "乘危跨蹇者谁子，竦肩缩袖何其寒。",
      "只应诗句独有得，不减灞桥风雪间。",
      "幽人一去久寂寞，寒藤滋蔓谁能删。",
      "生绡数幅写绝景，空有图画今人看。"
    ]
  },
  {
    "id": "2e89e420a7255bc5a7d67fcc9ec86c2a",
    "title": "黟歙道中士人献牡丹千叶面有盈尺者为赋此诗",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "平生爱花被花恼，每见牡丹常绝倒。",
      "自从丧乱减风情，两年不识花枝好。",
      "迩来谪堕烟雨中，行色日与春光浓。",
      "今夕何夕见粲者，颇类寿安千叶红。",
      "岂知黟歙深山里，乃有此花端若此。",
      "不论玉板与鹤鸰，可亚姚黄并魏紫。",
      "嫣然见我如感伤，似诉处此非其乡。",
      "吾衰多病不解饮，对尔叹息空持觞。",
      "人言老境花如梦，献此殷勤情已重。",
      "蜡封瓶贮可多时，惆怅洛阳今不贡。"
    ]
  },
  {
    "id": "2e89e420a7255bc5eb1f36c50e1d8950",
    "title": "自鄱阳泛江至星子",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "我行黟歙间，山陇如黏蚝。",
      "涧水互萦绕，路石何硗嶅。",
      "深谷四无景，峻岭干云霄。",
      "朝行岚气合，暮宿怪禽号。",
      "吾虽一险夷，无乃徒御劳。",
      "及兹夏潦涨，弭节俯江皋。",
      "试命具舟楫，聊以释烦嚣。",
      "巨浸与天永，东流日滔滔。",
      "来樯与去棹，倏忽驰千艘。",
      "进舟枕席间，舟子巧所操。",
      "江山递隐见，景物资游遨。",
      "颇同谪仙人，醉著宫锦袍。",
      "长啸倚柁楼，轩然咏离骚。",
      "心随八极远，身逐秋鸿高。",
      "风帆擘巨浪，大橹驾云涛。",
      "百里须臾间，千里不崇朝。",
      "快哉可以贺，把酒持蟹螯。"
    ]
  },
  {
    "id": "2e89e420a7255bc5bd3611a54d6eb922",
    "title": "彭蠡",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "神禹治水江为最，逦迤逶蛇钟作汇。",
      "泓澄不独阳鸟居，浩荡端使群川会。",
      "群川已会江不湍，朝宗到海东南安。",
      "烟收云敛望不尽，眼界始知天宇宽。",
      "世传扬澜并左蠡，无风白浪如山起。",
      "我今谪官此中行，何事恬然风浪止。",
      "阳侯也自可怜生，不学世人皆世情。",
      "好风已借一帆便，霁色更增双眼明。",
      "晚来画舸鸣六橹，超忽千山如脱兔。",
      "波心突兀见星宫，云际峥嵘望庐阜。",
      "世间此景良不多，洞庭三峡真么么。",
      "共浮大白期一醉，对此不饮当如何。"
    ]
  },
  {
    "id": "2e89e420a7255bc5b0e0d3c28b8e2f98",
    "title": "游落星寺",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "一气升沉谁所肇，陨星为石古不少。",
      "群川会处渺无涯，坠此精坚镇江表。",
      "坐令释子开梵宫，栋宇规摹浮玉小。",
      "窈窕楼台四面通，汹涌波涛千柱㒟。",
      "我来端是好幽奇，一叶飘然陵漭渺。",
      "初疑牛女在银潢，更讶灵槎经毕昴。",
      "星房月殿夜沉沉，水色天容秋杳杳。",
      "恍如清梦到天门，欲驾飙轮憩蓬岛。",
      "尘世喧嚣那易得，幻境去来何日了。",
      "心闲境寂付幽人，衲被蒙头任昏晓。"
    ]
  },
  {
    "id": "2e89e420a7255bc5f9a33cdbf8e8e958",
    "title": "望庐山",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "多年不省庐山面，江上初从望中见。",
      "秀骨苍颜五老人，顾我欣然如素善。",
      "香炉峰顶紫烟浮，瀑布遥看银汉流。",
      "云舒霞卷互明灭，倏忽变态无停留。",
      "却疑清梦寻丘壑，风物何为宛如昨。",
      "纵令真是梦中看，梦未觉时良不恶。",
      "平生所愿今乃偿，宽著日月游山房。",
      "青鞋布袜久已办，百钱挂杖聊徜徉。"
    ]
  },
  {
    "id": "2e89e420a7255bc5f88659acae806a11",
    "title": "韩德全以小舟相迓于落星寺下",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "故人一别两寒暑，雁断鱼沉杳何所。",
      "那知迎我落星傍，一叶凌波听掀舞。",
      "胸中耿耿初自若，身世悠悠乃如许。",
      "且须酌酒浇肺肝，慎勿开口论今古。"
    ]
  },
  {
    "id": "2e89e420a7255bc519f6f7ffa49af1d8",
    "title": "晚出南康游庐山",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "舍舟星子渚，遂作庐山游。",
      "空蒙杳霭间，十里松桂秋。",
      "草木吐香润，泉石交横流。",
      "乃知山中物，一一皆其尤。",
      "岚逼空翠湿，峰高紫烟浮。",
      "心闲云出岭，眼净龙还湫。",
      "月壑夜窈窕，风林晚飕飗。",
      "稍闻钟磬声，迥觉梵宇幽。",
      "平昔念清赏，孰云今乃酬。",
      "似非人间境，须向物外求。",
      "顾揖虽不暇，吟哦浩难收。",
      "聊将诗纪行，一洗他年愁。"
    ]
  },
  {
    "id": "2e89e420a7255bc57dd83880474799ab",
    "title": "过玉涧道人草堂",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "道人妙弹琴，能作醉翁操。",
      "人亡琴亦亡，颇为识者悼。",
      "草堂玉涧边，芜没已秋草。",
      "穗帐鹤惊空，药杵香馀捣。",
      "竹光净如洗，桂子寒不扫。",
      "松风肃泠泠，犹想琴声好。"
    ]
  },
  {
    "id": "2e89e420a7255bc5cc2aace7027c4733",
    "title": "五老峰",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "五峰秀出如五老，须发苍然长美好。",
      "问之不肯道姓字，俨若子房从四皓。",
      "商山采芝亦已久，汉庭辟谷何其早。",
      "优游相与定储皇，携手江湖共幽讨。",
      "化为峰石寄山巅，下视尘寰真电扫。",
      "衣冠想像犹伟然，容貌至今初不槁。",
      "只应明月见当时，间有白云来问道。",
      "逝将筑室近峰前，岁晚相依得相保。"
    ]
  },
  {
    "id": "2e89e420a7255bc5f9a7bffb6bd6ffd0",
    "title": "自罗汉院欲游寻真观雨作不果遂次栖贤闻寻真景物尤美留为异日不穷之赏赋诗纪之",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "羽人之宫邻五老，杖屦欣然事幽讨。",
      "那知一夜雨翻盆，山路难行愁滑倒。",
      "世间违意常八九，万事皆然宁自保。",
      "山灵岂是秘幽奇，欲结清欢故相恼。",
      "传闻景物冠庐山，小殿飞楼更精巧。",
      "古潭摇荡明月光，绿萝青松覆烟草。",
      "屏风九叠云锦张，古来诗句谪仙好。",
      "山中道士不出门，玉杵金丹手亲捣。",
      "我方放浪谢冠裳，未觉山林迹如扫。",
      "真游傥有不尽缘，容我他年来访道。"
    ]
  },
  {
    "id": "2e89e420a7255bc50fb9fa4822366d2d",
    "title": "三峡桥",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "我昔曾作云安行，道逢除书还玉京。",
      "至今遗恨不一到，与听三峡流泉声。",
      "此来又谪武昌去，庐山当道欣所经。",
      "栖贤寺前小三峡，拭目便觉增双明。",
      "黄牛明月坐中见，瞿塘艳滪森相迎。",
      "山寒草木郁葱茜，逼耳似闻猿狖鸣。",
      "悬崖乱石互回转，震吼正坐不得平。",
      "珠跳云沸巧潨射，晴昼雨雹驱雷霆。",
      "壮哉造化融结此，故使水石相喧轰。",
      "妙音流出无尽藏，乃与衲子门庭争。",
      "飞桥赑屃跨虚碧，面对五老峰峥嵘。",
      "我来云物为开霁，当暑万壑松风生。",
      "提携更得二三子，杖履不辜丘壑情。",
      "垂瓶得水不敢漱，老坡旧约今寻盟。"
    ]
  },
  {
    "id": "2e89e420a7255bc54a1f6e3cb59175d3",
    "title": "诸刹皆以石渠道水有至十馀里者感之赋诗",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "庐阜秀江南，凝结尽云母。",
      "泉源乃云腴，甘冽固其所。",
      "悬为瀑布垂，蹙作龙鸾舞。",
      "交流涧谷中，厥味皆钟乳。",
      "僧坊有能事，致远劳汲取。",
      "凿石为通渠，计里不计步。",
      "回环绕山麓，高下映檐庑。",
      "蜿蜿虹腰转，溜溜螭头吐。",
      "沛然饮濯馀，灌溉及园圃。",
      "谁将创物智，作此济众祖。",
      "暂劳逸则永，心一力乃举。",
      "岂惟小物然，万事尽如许。",
      "吾道何其衰，寤寐慨思古。"
    ]
  },
  {
    "id": "2e89e420a7255bc5841b80f6689988a2",
    "title": "谷帘泉",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "甘泉多自名山出，世品谷帘为第一。",
      "淄渑之水不易辨，臆说讵敢评得失。",
      "庐山深处为谷帘，度岭穿云费时日。",
      "道人裹饭时一到，敲火烹茶资野逸。",
      "坐令仆隶致瓶罂，是非诚否良难诘。",
      "世间知味定何人，食蔗多谓甜于蜜。",
      "居然真伪相混殽，往往循名因去实。",
      "何似家山陆子泉，石缝迸出苍龙渊。",
      "山中空洞乳满腹，一派下作梁溪源。",
      "清甘著舌久不散，持以瀹茗增芳妍。",
      "华堂石甃与覆护，好事汲取肩相骈。",
      "有时置酒饮其上，醉涤肺腑尘烦蠲。",
      "缄题寄远无伪者，贵贱均饮初不偏。",
      "彼如幽人在空谷，此若佳客临风前。",
      "未须细较味优劣，且问所处谁为贤。"
    ]
  },
  {
    "id": "2e89e420a7255bc5314d5b517420c73d",
    "title": "开先寺漱玉亭",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "未游漱玉亭，先诵东坡诗。手持芙蕖跳下清泠中，疑非谪仙不能为此词。",
      "后翁三十年，我亦游于斯。飞桥已堙没，故迹多推移。",
      "空馀高岩与深谷，落日惨淡松风吹。白龙依旧出青峡，散沫下作清涟漪。",
      "古来陵谷会迁变，况乃景物资人为。云间滟滟吐寒月，清光不减翁当时。",
      "相望一世发孤笑，坐使万古生长悲。"
    ]
  },
  {
    "id": "2e89e420a7255bc5eb4631042389496f",
    "title": "瀑布",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "我昔游太华，矫首望仙掌。",
      "瀑布如悬河，斗落五千丈。",
      "空蒙雨雹飞，澒洞岩壑响。",
      "及观庐山瀑，未觉快清赏。",
      "飞泉出山腰，半派隐层嶂。",
      "沉吟谪仙词，其或过所奖。",
      "传闻山之巅，峰岫列屏障。",
      "银河落九天，喷薄殊异状。",
      "倒挂三石梁，无乃在此上。",
      "逝将随羽人，裹足一同往。",
      "怀哉不可得，空积青霞想。"
    ]
  },
  {
    "id": "2e89e420a7255bc502f73116176bcb18",
    "title": "诸刹以水激硙磨殊可观为赋此诗",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "叠石壅寒派，湍流泻回溪。",
      "谁将方便智，成此妙圆机。",
      "轮辐互高下，波涛郁翻飞。",
      "磨牙递旋斡，硙杵纷昂低。",
      "玉粒已粲粲，琼花亦霏霏。",
      "虽存机械巧，利泽成博施。",
      "试语汉阴老，使知浑沌非。",
      "惟当善用心，功与天地齐。"
    ]
  },
  {
    "id": "2e89e420a7255bc5da116ade2557cae7",
    "title": "西林寺",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "东林大禅苑，殿阁杰以雄。",
      "西林乃律居，僧房小玲珑。",
      "泉流庭庑间，宛转如鸾龙。",
      "花竹深窈窕，松萝郁青葱。",
      "纵观鲁公书，远揖峭直风。",
      "馀碑虽峥嵘，一扫凡马空。",
      "安得数椽地，介居二林中。",
      "当有远公流，策杖时相从。"
    ]
  },
  {
    "id": "2e89e420a7255bc543c9d81c5ae8134c",
    "title": "太平观道士植瑞香于檐庑间可爱颇恨不及其花时为赋小诗",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "道人心境闲，种花白云乡。",
      "交柯碧珊瑚，薿薿众叶光。",
      "弱质资灌溉，孤根怯清霜。",
      "治畦檐庑间，晏温借朝阳。",
      "我来恨太晚，不见花吐房。",
      "想像正开时，淡紫兼微黄。",
      "濯濯炫秀色，霏霏㒟天香。",
      "空馀风露枝，璀璨绕回廊。",
      "地灵草木润，长与兰蕙芳。",
      "明年花更好，矫首遥相望。"
    ]
  },
  {
    "id": "2e89e420a7255bc5da283c3f8b34a9e6",
    "title": "白公草堂",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "乐天平生不可及，谪官乃作庐中集。",
      "香炉峰下结草堂，石屏纸帐随时给。",
      "维摩丈室亦何有，天女散花空结习。",
      "何须江上听琵琶，泫然泪滴青衫湿。"
    ]
  },
  {
    "id": "2e89e420a7255bc5a1c48534f78697f1",
    "title": "琵琶亭",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "去年假道浔阳城，扁舟夜泊琵琶亭。",
      "却忆当时醉司马，送客江头秋月明。",
      "今年谪官又重到，扫地乃缘蜂寇经。",
      "轩楹回首已不见，况欲更闻弦索鸣。",
      "西风萧萧芦苇响，月色下照江波清。",
      "只应风月长不老，坐阅尘世犹流萍。",
      "我生多病苦忧患，未能忘世那忘情。",
      "移船相近夜悄悄，侧听疑有檀槽声。"
    ]
  },
  {
    "id": "2e89e420a7255bc58ab5fbccf1694449",
    "title": "过渊明故居",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "舍棹湓浦城，税驾柴桑里。",
      "缅怀靖节翁，衡宇兹避世。",
      "乞食虽甚贫，折腰肯为米。",
      "陶然傲羲皇，独得醉中意。",
      "三径不愿馀，五斗聊自诔。",
      "优游晋宋间，俯仰无可愧。",
      "若人骨已朽，凛凛有生气。",
      "斜川尚环流，层城亦秀峙。",
      "如何高世士，庙貌乃颓圮。",
      "谁将一觞酒，荐此菊与杞。",
      "朗咏归来辞，感叹成坐起。"
    ]
  },
  {
    "id": "2e89e420a7255bc5af9c0af9e978d7da",
    "title": "德安食枇杷",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "故人饷卢橘，烟雨江上村。",
      "芳津流齿颊，核细肌丰温。",
      "谁为黄金弹，偏宜白玉樽。",
      "返源旋味处，寂寞自无言。"
    ]
  },
  {
    "id": "2e89e420a7255bc5b6118ded3eeab056",
    "title": "云居勤老以书见邀不果往戏作此颂寄之",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "吾师脱浮玉，振锡来云居。江边波浪已远去，山顶风雷应晏如。",
      "我来问津师草草，咫尺云岑怅难到。师既拗折柱杖不出山，我亦把定缰绳不下道。",
      "试将此意示丛林，抚掌呵呵同绝倒。"
    ]
  },
  {
    "id": "2e89e420a7255bc5b9f1f6a3f91eb38a",
    "title": "闻子规",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "江南四月五月时，空山月夜啼子规。",
      "劝我不如归去好，我方远谪何时归。",
      "中原杳杳暗锋镝，纵使得归何所益。",
      "不如且住碧山中，为凭青鸟通消息。"
    ]
  },
  {
    "id": "2e89e420a7255bc59f60a063cc3996ed",
    "title": "戏赋墨画梅花",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "道人画手真三昩，力挽春风与游戏。",
      "露枝烟蕊忽嫣然，自得工夫畦径外。",
      "由来黑白无定姿，浓淡间错相参差。",
      "炯如落月耿寒影，翳若宿雾含疏枝。",
      "群芳种种徒繁缛，脱略丹青尤拔俗。",
      "妙质聊资陈氏煤，幽姿好伴文生竹。",
      "世呼墨竹为墨君，此花宜称墨夫人。",
      "铅华不御有馀态，世间颜色皆非真。",
      "年来妙观齐空色，天花时露真消息。",
      "试烦幻出数千枝，不费梁溪一丸墨。"
    ]
  },
  {
    "id": "2e89e420a7255bc54b749a2360247ee6",
    "title": "张子公以圆鉴见寄作诗报之",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "我观大圆鉴，莹澈靡瑕垢。",
      "清光溢寒蟾，碧井窥古甃。",
      "冰池绝埃尘，玉璧无肉好。",
      "不知何年铸，款识杂篆籀。",
      "冷然照肝胆，况烛须眉秀。",
      "英英张公子，辍赠意独厚。",
      "使我正衣冠，更以别妍陋。",
      "嗟予罹百忧，半世困驰骤。",
      "苍浪齿发衰，已觉成老丑。",
      "幸兹置宽闲，闭户念往咎。",
      "冠攲与佩落，颠倒散襟袖。",
      "平生遭谤谗，白黑坐分剖。",
      "逝将杜德机，渐可塞智窦。",
      "岂徒齐美恶，端欲一昏昼。",
      "鉴焉何所施，无乃虚授受。",
      "聊持戏凤匣，藏此蟠螭纽。",
      "精光秘不露，犹使魑魅走。",
      "讵逃鹦鹉形，时作蛟龙吼。",
      "君看方寸间，此物谁蔽覆。",
      "灵台湛虚明，广博含宇宙。",
      "纤毫莫凝结，万象悉笼囿。",
      "宁随古今移，不逐面目皱。",
      "人人各具足，一一谢雕镂。",
      "无尘安用拂，表里自通透。",
      "诸佛亦何为，四智此为首。",
      "祖师持出游，法器久已就。",
      "那将清净眼，更入烦恼蔀。",
      "随缘梦幻中，坐阅蛮触斗。",
      "本来妙明心，一念证无漏。",
      "持此还寄君，试问承当否。"
    ]
  },
  {
    "id": "2e89e420a7255bc5c4954d8efe04fb5e",
    "title": "飞云",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "飞云游碧虚，夭矫龙蛇势。",
      "因风态无穷，抱日色增丽。",
      "飘然欲安归，出岫非本意。",
      "为霖竟何成，跂望增叹喟。"
    ]
  },
  {
    "id": "2e89e420a7255bc57e3da6b234c56eff",
    "title": "读留侯传有感",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "秦人失鹿解其纽，群雄竞逐死谁手。天方注意隆准公，故使留侯作宾友。",
      "圯上老人亲授书，言从志合真其偶。捕取项籍如婴儿，指麾诸将犹猎狗。",
      "运筹决胜帷幄中，楚汉存亡良已久。谁言刘季田舍翁，只听人言本无有。",
      "但能信用子房谋，何妨抱持戚姫日饮酒。"
    ]
  },
  {
    "id": "2e89e420a7255bc5bb2b85eb127cda8f",
    "title": "浴罢追和东坡韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "华发短且稀，无事兰汤沐。",
      "及兹秋暑阑，头垢资一浴。",
      "平生冠裳汗，往咎不可复。",
      "聊将清泠泉，濯此空洞腹。",
      "荒山薪易采，巨斛水良足。",
      "融融气通肤，烂烂光溢目。",
      "枵然勺用瓢，何必池甃玉。",
      "呼童为爬背，自胜飞燕沃。",
      "振衣絺绤凉，晞汗风前竹。",
      "却来就绳床，一枕睡初熟。",
      "忘世安用愁，抛书且休读。",
      "梦中期汗漫，万里归一瞩。",
      "吾生真寄耳，来者亦何卜。",
      "沛然乘天游，无心且缘督。"
    ]
  },
  {
    "id": "2e89e420a7255bc5d174ea59906bc9cf",
    "title": "次韵谪居三适旦起理发",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "未能运河车，上溯泥丸宫。",
      "鬓发忽已华，飒若冒雪松。",
      "清晨起自理，濯此万里风。",
      "萧萧栉齿快，淅淅气脉通。",
      "呼儿助千遍，缓手无匆匆。",
      "我生本疏懒，误堕轩冕中。",
      "野马就羁靮，何如雾生鬃。",
      "握发谅未能，散发聊与同。",
      "金丹变鬒色，缘合亦易逢。",
      "逝将弄云海，一访安期公。"
    ]
  },
  {
    "id": "2e89e420a7255bc5d1e88ddf9b12e892",
    "title": "次韵谪居三适午窗坐睡",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "涉世几灭顶，欲为多掣肘。",
      "功名如浮云，于我亦何有。",
      "惟兹华胥国，风土谙已久。",
      "坐中可断取，聊试维摩手。",
      "昏昏一卷书，兀兀三杯酒。",
      "飘然到其乡，自觉乐而寿。",
      "嗟我蒲柳姿，未老先已朽。",
      "何尝慕管萧，但欲师广受。",
      "未能脱羁束，洗濯愈瑕垢。",
      "已矣姑两忘，蘧蘧学庄叟。"
    ]
  },
  {
    "id": "2e89e420a7255bc5013c02725437ac32",
    "title": "次韵谪居三适夜卧濯足",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "养生贵养足，不假衾与裯。",
      "温温斗水间，可以解我忧。",
      "月露夜寂寂，风雨寒飕飕。",
      "呼童具盆汤，足若双蜺投。",
      "老来嗜坐卧，突兀鹰在韝。",
      "有时起游行，恍讶烟云浮。",
      "自从饱涤濯，此病良已瘳。",
      "虚堂日千转，轻捷如沐猴。"
    ]
  },
  {
    "id": "2e89e420a7255bc5e55d0a31b0bea007",
    "title": "怀季言弟并简仲辅叔易",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "我昔谪沙溪，尔送至虎丘。",
      "相携观剑池，共坐苍崖陬。",
      "霜寒草木衰，肃肃天地秋。",
      "慷慨论世故，岂复知离愁。",
      "中间谪云安，尔病家山留。",
      "独与仲及叔，分携浙江头。",
      "潮声来海门，风雨助飕飕。",
      "银涛蹙天起，泛此一叶舟。",
      "及兹谪武昌，尔复从我游。",
      "回环溪壑间，渺若双沙鸥。",
      "长江快清旷，庐阜探奇幽。",
      "行尽江南山，始次湖外州。",
      "传闻浙郡兵，盗用官库矛。",
      "夜深赤白丸，杀吏起相雠。",
      "怀家动归心，触热遽还辀。",
      "作别今几时，此情浩难收。",
      "块处谁共语，把酒无与酬。",
      "凭高欲望远，独上黄鹤楼。",
      "吴越天杳杳，风烟晚悠悠。",
      "顾嗟祢处士，坐困鹦鹉洲。",
      "胡虏气方横，盗贼起如蟊。",
      "中原腤锋镝，江汉屯貔貅。",
      "尔归议迁徙，已有定论不。",
      "黄屋尚飘泊，吾敢怀燕休。",
      "但愿复相见，一解无穷忧。",
      "泫然念苍生，岂为吾身谋。"
    ]
  },
  {
    "id": "2e89e420a7255bc55b19741d3c48c602",
    "title": "去岁寓长沙游道林岳麓真天下绝景也今相去不远无因再游赋诗见意",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "衡山之陬湘水滨，道林岳麓天下少。",
      "蟠冈复岭相掩重，石磴松门递萦绕。",
      "经行多在烟霭间，台殿半开云木杪。",
      "衲僧宴坐禅寂馀，朝磬暮钟清杳杳。",
      "凭高旷望楚天阔，志气已逐飞鸿矫。",
      "橘洲枫浦指顾中，俯视更觉长沙小。",
      "风樯浪舶千艘屯，丹楼粉堞百雉缭。",
      "苍茫晓色散平川，点缀残霞映疏蓼。",
      "从来篇翰谁最优，沈宋杜韩争表表。",
      "古今尘迹散烟云，独有斯文传不了。",
      "隔年清赏回首空，斯欲再游真漭渺。",
      "苍梧九疑云漠漠，青草洞庭风袅袅。",
      "有时幽梦一到之，觉来枕席清秋晓。",
      "人间万事不由人，安得忘情逐猿鸟。"
    ]
  },
  {
    "id": "2e89e420a7255bc5ecb23c4f395f0c89",
    "title": "五哀诗楚三闾大夫屈原",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "楚怀听秦诳，身作咸阳鬼。",
      "当时屈原争，坐困椒兰毁。",
      "襄王复不悟，远作江南徙。",
      "行吟沅湘间，形槁颜色悴。",
      "著书称离骚，风雅齐厥理。",
      "鸱鸮况小人，鸾凤喻君子。",
      "眷眷不忘君，一篇三致意。",
      "纫兰采杜若，冠佩空自伟。",
      "举世混浊中，谁与同乐此。",
      "忠臣会遇难，千古共一轨。",
      "人情疏鲠亮，物能使软美。",
      "存亡反覆间，悔及良晚矣。",
      "嗟嗟屈子心，芳洁畴与比。",
      "日月可争光，尘垢安能滓。",
      "聊从太史卜，肯逐渔父醉。",
      "甘葬鱼腹中，怀沙汨罗水。",
      "千秋身后名，芬馥同茝芷。",
      "夫岂椒兰徒，据势长不死。"
    ]
  },
  {
    "id": "2e89e420a7255bc5fe793d154e3b887c",
    "title": "五哀诗汉梁王太傅贾谊",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "贾生公辅器，弱冠游汉廷。",
      "高论帝王略，妙极理乱情。",
      "出意对诏令，惊倒诸老生。",
      "从容画筹策，籍籍飞英声。",
      "是时汉初定，颇杂秦霸称。",
      "力还治古制，物物与正名。",
      "改朔易服色，庶几礼乐兴。",
      "仪章悉草具，舆议当公卿。",
      "岂知绛灌徒，谮毁如建瓴。",
      "天子疏不用，谪去长沙城。",
      "翩然渡湘水，投书吊屈平。",
      "弃鼎宝康瓠，铅刀钝青萍。",
      "微言岂悼屈，聊复以自评。",
      "长沙地卑湿，安得寿且宁。",
      "及观鵩鸟赋，颇觉生死轻。",
      "晚奉宣室对，夜半前席听。",
      "文帝岂易遇，所言略施行。",
      "虽不位卿相，儒者良已荣。",
      "梁王坠马死，泣涕亦伤生。",
      "受任乃如此，孤忠本精诚。",
      "奈何君臣义，浇薄返不明。",
      "缅怀古人心，使我气拂膺。"
    ]
  },
  {
    "id": "2e89e420a7255bc5a5106fc547ea095d",
    "title": "五哀诗汉处士祢衡",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "祢生抱逸韵，乃是古之狂。",
      "负才颇傲物，齿少气方刚。",
      "怀刺游许下，漫灭竟摧藏。",
      "肯从屠沽儿，借面与吊丧。",
      "伟哉孔文举，国宝借路傍。",
      "上书荐一鹗，欲使观翱翔。",
      "振翼云汉间，永垂虹蜺光。",
      "飞兔与腰袅，灭没不可望。",
      "观其慰辞荐，器识岂易量。",
      "平生轻魏祖，纵口成否臧。",
      "召令为鼓吏，阅试当改装。",
      "蹀𨄌初散步，掺挝作渔阳。",
      "声节既悲壮，容态随低昂。",
      "岑牟与单绞，裸袒易故裳。",
      "却来坐军门，画地声琅琅。",
      "曹瞒黠如鬼，嗜杀犹虎狼。",
      "缩手不敢动，送与刘及黄。",
      "娱宾赋鹦鹉，节奏陵笙簧。",
      "援笔不加点，粲然已成章。",
      "高才竟为累，兰麝空馀香。",
      "至今鹦鹉洲，葭苇秋苍苍。",
      "丑哉杀士名，千古不可忘。"
    ]
  },
  {
    "id": "2e89e420a7255bc5e411251f2608602f",
    "title": "五哀诗唐中书令禇遂良",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "贞观萃群英，实为太平基。",
      "禇公初侍书，遂以鲠亮知。",
      "諌疏屡献纳，对扬竭论思。",
      "翩如丹山凤，来为箫韶仪。",
      "飞鸟自依人，此言已堪嗤。",
      "更云谮刘洎，厥理尤足疑。",
      "贤者虽已矣，可以此心推。",
      "薰莸难共器，枭鸾不同栖。",
      "故令敬宗辈，污染成瑕疵。",
      "我观永徽间，武氏盗政机。",
      "祸端始床第，几使国祚移。",
      "当时河南公，力诤伏丹墀。",
      "顿首愿还笏，丐身田里归。",
      "义气动人主，回天初庶几。",
      "鄙哉英公绩，一言遂成非。",
      "坐令牝鸡晨，啄丧靡有遗。",
      "元勋顾命老，远窜湘江湄。",
      "茫然不复召，讵忆抱颈时。",
      "卑湿所不堪，须发尽成丝。",
      "至今潭府帖，志士生长悲。"
    ]
  },
  {
    "id": "2e89e420a7255bc5dc6d8b736b02ced8",
    "title": "唐工部员外郎杜甫",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "子美以诗鸣，今古无对手。",
      "当时谪仙人，长句颇先后。",
      "精深律切处，故自非其偶。",
      "而况郊岛徒，何敢窥户牖。",
      "有如登岱宗，众山皆培塿。",
      "又如观武库，剑戟靡不有。",
      "高辞媲丘坟，古意篆蝌蚪。",
      "苍苍雪中松，濯濯风前柳。",
      "云烟纷卷舒，雷电划奔走。",
      "澹然众态俱，沾丐随所取。",
      "平生忠义心，多向诗中剖。",
      "忧国与爱君，诵说不离口。",
      "饥寒窘衣食，容貌村野叟。",
      "自以稷契期，此理人胜不。",
      "中兴作谏臣，戎马方践蹂。",
      "上疏救房琯，亦足知素守。",
      "一跌不复振，造物意岂苟。",
      "欲使穷吟哦，专志如蒙瞍。",
      "辛苦盗贼中，妻子或颠仆。",
      "布衾冷似铁，晨爨乏升斗。",
      "冒雪斸黄精，呼儿理鱼笱。",
      "萧条秦陇间，不废诗千首。",
      "依严遂入蜀，幕府备宾友。",
      "草堂浣花溪，颇复事南亩。",
      "乱离又飘泊，累若丧家狗。",
      "云安曲米春，巫峡风土陋。",
      "扁舟下瞿唐，留滞湖湘久。",
      "家事竟何成，丹诀空系肘。",
      "凄凉耒阳县，醉死竟坐酒。",
      "虽烦微之铭，不返鄠杜柩。",
      "谁将樽中渌，一酹泉下朽。",
      "诗篇垂琳琅，长作蛟龙吼。"
    ]
  },
  {
    "id": "2e89e420a7255bc5c69c76bc2b0fe63c",
    "title": "去岁道巴陵登岳阳楼以望洞庭真天下之壮观也因诵孟浩然气蒸云梦泽波撼岳阳城之句追",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "登楼窥洞庭，沧波渺无际。",
      "波间起飞龙，惨澹带云气。",
      "云雷倏变灭，天水共澄霁。",
      "矫首望君山，镜面青螺髻。"
    ]
  },
  {
    "id": "2e89e420a7255bc5c69c76bcd21faf14",
    "title": "去岁道巴陵登岳阳楼以望洞庭真天下之壮观也因诵孟浩然气蒸云梦泽波撼岳阳城之句追",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "地枕江湖阔，秋来多郁蒸。",
      "山城少见日，雾雨长冥冥。",
      "今夕定何夕，月华风露清。",
      "于此兴不浅，栏干聊复凭。"
    ]
  },
  {
    "id": "2e89e420a7255bc5c69c76bc9105b4ab",
    "title": "去岁道巴陵登岳阳楼以望洞庭真天下之壮观也因诵孟浩然气蒸云梦泽波撼岳阳城之句追",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "秋色到极浦，层空霭行云。",
      "长剑抚玉珥，欲降云中君。",
      "桂旗澹偃蹇，风驭何缤纷。",
      "淹留岂予愿，沐浴空兰薰。"
    ]
  },
  {
    "id": "2e89e420a7255bc5c69c76bc9254788a",
    "title": "去岁道巴陵登岳阳楼以望洞庭真天下之壮观也因诵孟浩然气蒸云梦泽波撼岳阳城之句追",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "此身堕江湖，恍若在清梦。",
      "梦中亦何为，思古亦长恸。",
      "心驰关塞远，目与飞鸿送。",
      "贾客不知愁，凄然笛三弄。"
    ]
  },
  {
    "id": "2e89e420a7255bc5c69c76bc045b3715",
    "title": "去岁道巴陵登岳阳楼以望洞庭真天下之壮观也因诵孟浩然气蒸云梦泽波撼岳阳城之句追",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "江湖渺无涯，怅然怀震泽。",
      "地分吴楚远，天共云水白。",
      "鲈鱼正堪脍，蟹螯亦可擘。",
      "何日归去来，秋风思迁客。"
    ]
  },
  {
    "id": "2e89e420a7255bc5c69c76bca4d7a58f",
    "title": "去岁道巴陵登岳阳楼以望洞庭真天下之壮观也因诵孟浩然气蒸云梦泽波撼岳阳城之句追",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "西风木叶脱，洞庭水层波。",
      "蘋芷满洲渚，有怀忧思多。",
      "眇眇帝子愁，欲降山之阿。",
      "兰蒸奠桂酒，浩唱闻九歌。"
    ]
  },
  {
    "id": "2e89e420a7255bc5c69c76bcc122cf5d",
    "title": "去岁道巴陵登岳阳楼以望洞庭真天下之壮观也因诵孟浩然气蒸云梦泽波撼岳阳城之句追",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "湖光如镜平，风雨一摇荡。",
      "蜿蜒舞翠蛟，汹涌叠银浪。",
      "帆樯走阵马，势出霄汉上。",
      "吾生幸可惜，何事鱼腹葬。"
    ]
  },
  {
    "id": "2e89e420a7255bc5c69c76bc93b8cfa5",
    "title": "去岁道巴陵登岳阳楼以望洞庭真天下之壮观也因诵孟浩然气蒸云梦泽波撼岳阳城之句追",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "濯足洞庭波，秋高翠增岳。",
      "美人渺何在，使我怀抱恶。",
      "悠悠江湖深，坐阻关山邈。",
      "采兰亦寄之，终朝不盈握。"
    ]
  },
  {
    "id": "2e89e420a7255bc5c69c76bc12910d4b",
    "title": "去岁道巴陵登岳阳楼以望洞庭真天下之壮观也因诵孟浩然气蒸云梦泽波撼岳阳城之句追",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "重湖望不极，秋色蔼残阳。",
      "洲渚云沙白，菰蒲霜叶黄。",
      "飞帆适沅澧，回雁过潇湘。",
      "楚客经行处，依然兰芷香。"
    ]
  },
  {
    "id": "2e89e420a7255bc5c69c76bc7ca59de9",
    "title": "去岁道巴陵登岳阳楼以望洞庭真天下之壮观也因诵孟浩然气蒸云梦泽波撼岳阳城之句追",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "江湖秋日暮，远客若为情。",
      "宿舸沙边缆，征鸿云外声。",
      "星河摇倒景，鼓角起江城。",
      "去国同王粲，登临百感生。"
    ]
  },
  {
    "id": "2e89e420a7255bc5bdc6f9144cab2d6f",
    "title": "秋风二首次子美韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "秋风淅淅吹南山，胡骑凭陵窥汉关。",
      "金舆玉辇幸沙漠，两载于今犹未还。",
      "中原道路尽豺虎，择肉渐觉来荆蛮。",
      "运筹帷幄策安在，毋事推注移文间。"
    ]
  },
  {
    "id": "2e89e420a7255bc5bdc6f914064e56ab",
    "title": "秋风二首次子美韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "秋风淅淅吹客衣，日光奄奄寖已微。",
      "自我行吟楚泽畔，三月不通家问稀。",
      "清霜冷落岁将暮，仆御借问何时归。",
      "我今萍梗任飘泊，怀土却悟从来非。"
    ]
  },
  {
    "id": "2e89e420a7255bc55c1adc7ba2f4b423",
    "title": "西风行",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "西风陨高梧，秋暑退残热。",
      "岂不欣微凉，寤叹惊急节。",
      "岁华聿云暮，露气繁霜结。",
      "干戈随凝阴，虏骑壮胜铁。",
      "边防久凋残，河洛据戎羯。",
      "中原无长城，何以限逸越。",
      "传闻今年春，关辅已蹀血。",
      "强兵健马区，乘间肆陵蔑。",
      "况兹柔脆乡，岂复劳龁啮。",
      "江汉非不深，天险为人设。",
      "要害无重兵，一苇自可绝。",
      "恬然不为备，庙算岂有说。",
      "翠华果何从，大计宜早决。",
      "缅怀沙漠寒，矫首望汉月。",
      "杳无鸿雁来，宁不野鼠掘。",
      "何时金凤辇，复返苍龙阙。",
      "群生有安堵，国耻稍一雪。",
      "努力肉食谋，傍观心已折。"
    ]
  },
  {
    "id": "2e89e420a7255bc542cf944387155359",
    "title": "读二疏传",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "都门供张设祖道，冠盖如云声浩浩。",
      "送车百两知为谁，太傅少傅同归老。",
      "道傍观者为泣下，贤哉大夫能自保。",
      "酒酣礼毕辞决去，脱若林泉放鱼鸟。",
      "当时宣帝重法律，视遇公卿同隶皂。",
      "杨恽所坐只语言，赵韩之诛亦草草。",
      "故令二傅动归心，未必筋骸果衰稿。",
      "父子相随出汉关，归来自觉故乡好。",
      "黄金散尽宴亲宾，日治酒殽供洒扫。",
      "肯将田宅遗子孙，清白传家最堪宝。",
      "寂寥千载想风流，知止不辱何其早。"
    ]
  },
  {
    "id": "2e89e420a7255bc58b4884c205e2e310",
    "title": "著迂论有感",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "长笑梁溪翁，平生有馀拙。",
      "于今欲行古，无乃亦痴绝。",
      "施之廊庙间，放步足已跌。",
      "下帷更潜思，又复广陈说。",
      "从来坐言语，得谤今未歇。",
      "曾不少创惩，譊譊祇强聒。",
      "惟堪覆酱瓿，讵足议往辙。",
      "掉头谓不然，此理君未察。",
      "立言与行事，垂世初不别。",
      "身穷言乃彰，贻范有前哲。",
      "周文拘羑里，易象乃成列。",
      "仲尼道不行，褒贬代赏罚。",
      "屈原困椒兰，泽畔采薇蕨。",
      "离骚体风雅，光可争日月。",
      "虞卿罢赵相，梁魏颇屑屑。",
      "世亦传春秋，端为穷愁设。",
      "圣贤垂简编，往往因愤发。",
      "避谤不著书，陆子良已黠。",
      "区区祸福间，何足议宏达。",
      "泛览古人心，一一可坐阅。",
      "大略观规模，微情析毫发。",
      "幽光发干将，潜慝戮饕餮。",
      "会有知我人，玩味为击节。",
      "安知千载后，观乐无季札。",
      "岂能继潜夫，粗可仿荀悦。",
      "子云方草玄，解嘲何可缺。"
    ]
  },
  {
    "id": "2e89e420a7255bc5d52df6293ea10863",
    "title": "建炎行",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "金寇初犯阙，太岁在丙午。",
      "殊恩擢枢廷，愧乏涓埃补。",
      "两河未奠枕，杖钺出宣抚。",
      "乞身缘谤谗，窜谪旅湘溆。",
      "明年丁未夏，被命尹天府。",
      "颇闻环京畿，四面尽豺虎。",
      "金汤虽可恃，忧在人不御。",
      "见危思致命，入援裒义旅。",
      "旌麾亘江湄，畏景触隆暑。",
      "忽传元帅檄，果有城破语。",
      "銮舆幸沙漠，妃后辞禁籞。",
      "皇孙与帝子，取索及稚乳。",
      "礼文包旗裳，乐器载笋簴。",
      "金缯罄公私，技巧到机杼。",
      "空馀宗庙存，无复荐簋簠。",
      "凄凉苍龙阙，寂寞玉华庑。",
      "畴能供衔粟，谁与献肥羜。",
      "无从执羁靮，安得生翅羽。",
      "号恸绝复苏，洒泪作翻雨。",
      "继闻宣赦书，宝位居九五。",
      "神明有依归，率土尽呼舞。",
      "皆言汤武姿，勇智天所与。",
      "向来使贼营，英气詟骄虏。",
      "建牙出危城，帝命缵鸿绪。",
      "不然艰难中，何以脱猰貐。",
      "兹雠不戴天，兄弟及父母。",
      "尝胆思报吴，枕戈惩在莒。",
      "齐侯何足称，句践不须数。",
      "周汉获再兴，宣光定神武。",
      "愿言觐行在，玉色亲黻黼。",
      "丹诚遂披陈，秘策得宣吐。",
      "谋身虽拙计，许国心独苦。",
      "片言傥有合，丐骨归垄亩。",
      "飞帆过金陵，鼓柁适淮浦。",
      "遥传告大廷，命相比申甫。",
      "顾兹斗筲器，何以动尧禹。",
      "深惟特达知，感慨激肺腑。",
      "如何日月光，可以萤爝助。",
      "舍舟行汴堤，驱车赴延伫。",
      "伤心兵火馀，民物亦凋瘐。",
      "中使乘驲来，茶药宠赐予。",
      "拜恩丘山重，坐使瘵疠愈。",
      "行行近南都，戈甲震金鼓。",
      "将佐迎路傍，往往多旧部。",
      "冠盖如云屯，赐燕金果圃。",
      "谢免径造朝，泪落湿殿础。",
      "初称宗社危，天地同愤怒。",
      "次陈国多难，实启中兴主。",
      "末言樗散材，初不堪梁柱。",
      "鼎颠将覆餗，栋桡必倾宇。",
      "况兹扶颠危，正赖肱与股。",
      "大舜举皋陶，小白相仲父。",
      "耕莘与钓渭，端不乏伊吕。",
      "惟当博询访，考慎作心膂。",
      "封章屡恳辞，帝曰莫如女。",
      "往作砺与舟，不复容伛偻。",
      "叩额宸扆前，臣敢论伪楚。",
      "易姓建大号，厥罪在砧斧。",
      "奈何坐庙堂，乃与臣等伍。",
      "更效老猎师，十事听裁处。",
      "天子亮精诚，一一皆可许。",
      "因陈御戎策，用此敢予侮。",
      "河外须救援，屏蔽资捍拒。",
      "问谁可驱策，因荐亮与所。",
      "京师当一到，九庙陈鼎俎。",
      "却为巡幸计，不可去中宇。",
      "南阳光武兴，形势亦险阻。",
      "西通关陜区，东与江淮距。",
      "三巴及岭海，宝货可运取。",
      "据要争权衡，黠虏谋必沮。",
      "募兵益貔貅，买马增牧圉。",
      "号令新帜旗，仗械饬干橹。",
      "军容久不振，整顿就规矩。",
      "潢池盗弄兵，群恶相啸聚。",
      "偏师命剪除，快若猫捕鼠。",
      "馀寇悉款降，分隶归籍簿。",
      "蒐裒将帅材，赏罚颇有序。",
      "经营年岁间，庶可事大举。",
      "灭敌还两宫，雪耻示千古。",
      "却隆太平基，不愧宗与祖。",
      "岂知肘腋间，乃有椒兰妒。",
      "含沙初射影，聚毒阴中蛊。",
      "规模欲破碎，谋议渐龃龉。",
      "固知鲠峭姿，自不敌媚妩。",
      "恨无回天力，剔此木中蠹。",
      "安能破铜山，但志燃郿坞。",
      "时危敢尸禄，抗疏愿引去。",
      "涕泗对冕旒，非不恋轩宁。",
      "君臣以义合，无使赭舂杵。",
      "帝度不可留，乃听上印组。",
      "扁舟返东吴，却理梁溪橹。",
      "多言更萋菲，贝锦成罪罟。",
      "尚荷皇天慈，薄谴居鄂渚。",
      "我来雪霏霏，及此岁将暮。",
      "崎岖山谷间，避寇如避弩。",
      "行尽江南山，始踏湖北土。",
      "风烟愁浩荡，鸿雁拆俦侣。",
      "沉吟白云飞，怅望黄鹤翥。",
      "晴川俯汉阳，葭菼满鹦鹉。",
      "家山渺安在，幽梦到别墅。",
      "三年再谪官，缭络万里路。",
      "浮游幻境中，尘迹叹仰俯。",
      "翠华尚蒙尘，吾敢念门户。",
      "但嗟机会失，事势契先误。",
      "今年寇益横，春夏蹂京辅。",
      "万骑略秦关，馀毒被陈汝。",
      "五陵气葱葱，中原郁膴膴。",
      "弃置不复论，弥望皆莽卤。",
      "旌旃满江淮，寇钞连齐鲁。",
      "六飞竟何从，秋晚尚江浒。",
      "何时包干戈，礼瑞奠璜琥。",
      "斯民安田畴，馀谷栖廪庾。",
      "四方道路通，舟车走商贾。",
      "吁嗟乎苍天，乃尔艰国步。",
      "譬犹大厦倾，着力事撑柱。",
      "居然听颓覆，此身何所措。",
      "又如抱羸瘵，邪气久已痼。",
      "不能亲药石，乃复甘粔籹。",
      "膏肓骨髓间，性命若丝缕。",
      "安得和缓徒，举手为摩拊。",
      "驯致海宇康，苍生有环堵。"
    ]
  },
  {
    "id": "2e89e420a7255bc574522486b4cb003d",
    "title": "中秋望月有感寄叔易季言并简仲辅弟",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "前年河内中秋月，玉帐初寒铁衣滑。",
      "羽书狎至不成眠，坐伴清光到明发。",
      "是时季弟在幕中，病隔纱窗共谈说。",
      "出师未捷身已危，继被宸章召还阙。",
      "去年中秋寓宋都，金针篆字看除书。",
      "夜同叔弟坐月下，仰望赤气环斗枢。",
      "经营两河初就绪，斥罢将帅良非图。",
      "陵晨廷争不可得，上还印绶归东吴。",
      "今年谪官旅湖外，又值中秋有佳气。",
      "纤云四卷天无河，月色满庭如泼水。",
      "缅怀诸季会合难，但与阿宗相劳慰。",
      "举杯邀月应笑人，处处相逢万馀里。",
      "我生端遇国步艰，出入将相三年间。",
      "功名富贵亦何有，慨念四海悲汍澜。",
      "心驰沙漠关塞远，身堕江湖风露寒。",
      "不须更问世间事，但愿对月身常闲。"
    ]
  },
  {
    "id": "2e89e420a7255bc5eeabcff86e5cec09",
    "title": "读诸葛武侯传",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "天下兵戈正云沸，伏龙凤雏那可致。",
      "掉头自作梁甫吟，垄上躬耕方得意。",
      "将军汉裔真英雄，惠然三顾草庐中。",
      "心期吻合论世故，如鱼得水云从龙。",
      "指麾顾眄定巴蜀，抗魏连吴分鼎足。",
      "受遗乃在永安宫，叹息君臣难继躅。",
      "南征五月深渡泸，上疏北伐遵遗谟。",
      "连年动众扰关辅，数战未必非良图。",
      "大星夜坠惊营垒，壮志雄谋嗟已矣。",
      "至今鱼腹浅沙中，八阵依然照江水。"
    ]
  },
  {
    "id": "2e89e420a7255bc51ee96e39986b79c5",
    "title": "崇阳道中作四首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "我行江南春，初见农事作。",
      "及兹旅湖外，秋稻半已穫。",
      "隔林闻晚舂，稿秸积篱落。",
      "童稚亦熙熙，田家有馀乐。"
    ]
  },
  {
    "id": "2e89e420a7255bc51ee96e3984dc1bb7",
    "title": "崇阳道中作四首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "连年兵甲兴，犹幸东南稔。",
      "食足无叛民，闾里得安枕。",
      "传闻江淮间，蝗旱今犹甚。",
      "努力事燮调，未寒心已凛。"
    ]
  },
  {
    "id": "2e89e420a7255bc52d6b5e8838ec549c",
    "title": "寓崇阳西山定林院有感二首其二",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "清霜初入候，落叶半辞柯。",
      "岁晏遽如许，时艰将若何。",
      "关山空岁月，江汉自风波。"
    ]
  },
  {
    "id": "2e89e420a7255bc5e7fb724d21801df3",
    "title": "次韵郑教授见寄",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "泛梗飘萍逐水流，故人书到正霜秋。",
      "扶颠拯溺多迂论，问舍求田更拙谋。",
      "辇道凄凉沙碛外，钩陈寂寞楚江头。"
    ]
  },
  {
    "id": "2e89e420a7255bc5ecd41059d0624aa8",
    "title": "闻山东盗所谓丁一箭者拥数万众临江破黄州官吏皆保武昌江湖间骚然未知备御之策感而赋诗",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "时危贵权谋，盗贼本王臣。",
      "招徕驾驭之，自足张吾军。",
      "蜂虿固有毒，犀象亦可驯。",
      "恩威傥得所，摩拊还其淳。",
      "光武制铜马，曹公用黄巾。",
      "资其战大敌，且以苏良民。",
      "去年议招抚，乃以此义陈。",
      "置司未阅月，来者如屯云。",
      "奈何力沮罢，坐使复纷纷。",
      "传闻中原寇，铁马动成群。",
      "虎兕出于柙，玉石同其焚。",
      "京辅困抄掠，遂及江湖滨。",
      "东南久平定，郡县无城闉。",
      "天堑非不险，谁与守要津。",
      "古来重镇地，控扼非其人。",
      "小敌已震惧，大者当何云。",
      "人谋自回遹，天意讵不仁。",
      "安得回阳辉，一令四海春。"
    ]
  },
  {
    "id": "2e89e420a7255bc5698e936f6f2abd35",
    "title": "渊圣皇帝赐宝剑生铁花感而赋诗",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "靖康虏骑窥帝闉，中原惨澹生烟尘。帝谓细柳真将军，总兵欲使挥浮云。",
      "解赐宝剑御府珍，鱼肠盘屈松桧纹。缕金错翠舟瑶琨，剸截犀象如羔豚。",
      "驱逐狂寇出边垠，妖腰乱领徒纷纷。龙吟蛟吼清夜闻，乃知此物能通神。",
      "迩来杜门空念恩，旧事谁复可共论。今晨开匣观龙文，铁花绣涩苍藓痕。",
      "东南卑湿相蒸熏，坐使三尺光铓昏。安得砺砥来峨岷，淬锋敛锷硎发新。",
      "霜寒冰滑无皵皲，指麾尚可清妖氛。愿提此剑平戎獯，犬羊虽众气可吞。",
      "手斩可汗羁可敦，天旋日转还两君。书铭却勒燕然勋，摅愤刷耻志乃伸。",
      "壮怀聊可垂乾坤，缇绣什袭传仍昆。卫绾之赐何足云。"
    ]
  },
  {
    "id": "2e89e420a7255bc56a97c97a27105f1b",
    "title": "读东坡和渊明贫士诗寄诸子侄云重九俯迩樽俎萧然今余亦有此叹因次其韵将录寄梁溪诸弟以发数千里一笑",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "迂疏得远谪，漂泊将何依。",
      "区区一寸心，未报三春晖。",
      "岁月不我与，急景惊翻飞。",
      "方看社燕来，又见霜鸿归。",
      "宽恩尚廪禄，未迫寒与饥。",
      "荒山俯佳节，九月诚可悲。"
    ]
  },
  {
    "id": "2e89e420a7255bc56a97c97aa15dbe4e",
    "title": "读东坡和渊明贫士诗寄诸子侄云重九俯迩樽俎萧然今余亦有此叹因次其韵将录寄梁溪诸弟以发数千里一笑",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "凄凉寓僧舍，寂寞坐松轩。",
      "虽辞万钟禄，尚未自灌园。",
      "仲尼犹在陈，我厨晨有烟。",
      "藜羹得一饱，滴露味自研。",
      "寒窗写周易，更咏五千言。",
      "儒生真可笑，饿隐称其贤。"
    ]
  },
  {
    "id": "2e89e420a7255bc56a97c97a8b05a2be",
    "title": "读东坡和渊明贫士诗寄诸子侄云重九俯迩樽俎萧然今余亦有此叹因次其韵将录寄梁溪诸弟以发数千里一笑",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "何以写我意，寄之朱丝琴。",
      "钟期久已死，千古无知音。",
      "弃置不复弹，调家难绎寻。",
      "东篱采青蕊，浊酒聊孤斟。",
      "千驷所不顾，一斗诚可钦。",
      "陶然又复醉，谁识渊明心。"
    ]
  },
  {
    "id": "2e89e420a7255bc56a97c97a111876c7",
    "title": "读东坡和渊明贫士诗寄诸子侄云重九俯迩樽俎萧然今余亦有此叹因次其韵将录寄梁溪诸弟以发数千里一笑",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "肮脏老张镐，寂寞穷黔娄。",
      "古人日已远，此意谁复酬。",
      "墨翟突不黔，仲尼辙环周。",
      "岂为一身计，实怀四海忧。",
      "沮溺但躬耕，吾岂斯人俦。",
      "有酒且径醉，无酒不必求。"
    ]
  },
  {
    "id": "2e89e420a7255bc56a97c97a63f91660",
    "title": "读东坡和渊明贫士诗寄诸子侄云重九俯迩樽俎萧然今余亦有此叹因次其韵将录寄梁溪诸弟以发数千里一笑",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "佳晨迫九日，旅食寓江干。",
      "颇同谪仙人，漂泊来铜官。",
      "樽俎何萧条，菊蕊渐可餐。",
      "回风吹青松，惨惨岁将寒。",
      "但有杯中物，不愧箪瓢颜。",
      "一觞复一咏，明月窥禅关。"
    ]
  },
  {
    "id": "2e89e420a7255bc56a97c97ae871d4c8",
    "title": "读东坡和渊明贫士诗寄诸子侄云重九俯迩樽俎萧然今余亦有此叹因次其韵将录寄梁溪诸弟以发数千里一笑",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "自我去廊庙，远举如飞蓬。",
      "徇道敢怀禄，谋身殊未工。",
      "空馀耿耿心，不惭楚两龚。",
      "幸然诸季贤，意气与我同。",
      "何当恩听归，兵息道路通。",
      "却寻惠山路，杖策得相从。"
    ]
  },
  {
    "id": "2e89e420a7255bc56a97c97a9187cb34",
    "title": "读东坡和渊明贫士诗寄诸子侄云重九俯迩樽俎萧然今余亦有此叹因次其韵将录寄梁溪诸弟以发数千里一笑",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "我家梁溪上，梦堕江湖州。",
      "块处无与语，谁复为朋俦。",
      "远怀作重阳，置酒临清流。",
      "插花独我少，感物增离忧。",
      "我亦事杯杓，阿宗相献酬。",
      "欲寄一枝菊，川途方阻修。"
    ]
  },
  {
    "id": "2e89e420a7255bc50047c8dcfd14526c",
    "title": "次韵渊明九日闲居",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "天地一逆旅，于焉寓此生。",
      "群阴惨将暮，共爱九日名。",
      "气清霜露肃，天朗山川明。",
      "月户蔼夜色，风林飒秋声。",
      "东篱菊有华，可以延我龄。",
      "采采金琐碎，泛此玉觞倾。",
      "一醉遗万物，况复轩裳荣。",
      "渊明骨已朽，千载同兹情。",
      "时危丹砂远，岁晏将何成。"
    ]
  },
  {
    "id": "2e89e420a7255bc5903e1b66bbbab155",
    "title": "胡笳十八拍第一拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "四海十年不解兵，朝降夕叛幽蓟城。",
      "杀气南行动天轴，犬戎也复临咸京。",
      "铁马长鸣不知数，虏骑凭陵杂风雨。",
      "自是君王未备知，一生长恨奈何许。"
    ]
  },
  {
    "id": "2e89e420a7255bc51f5be3e7be4367a8",
    "title": "胡笳十八拍第二拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "黑云压城城欲摧，赤日照耀从西来。",
      "虏箭如沙射金甲，甲光向日金鳞开。",
      "昏昏阊阖闭氛祲，六龙寒急光徘徊。",
      "黄昏胡骑尘满城，百年兴废吁可哀。"
    ]
  },
  {
    "id": "2e89e420a7255bc508833f306523e694",
    "title": "胡笳十八拍第三拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "千乘万骑出咸阳，百官跣足随天王。翠华摇摇行复止，黄尘暗天道路长。",
      "金盘玉箸无消息，色难腥腐餐风香。晚将末契托年少，遂令再往之计堕渺茫。"
    ]
  },
  {
    "id": "2e89e420a7255bc5a8088fff35bb3378",
    "title": "胡笳十八拍第四拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "筋簳精坚胡马骄，猛蛟突兽纷腾逃。春寒野阴风景暮，尘埃不见咸阳桥。",
      "中原格斗且未归，陇山萧瑟秋云高。安得壮士兮守四方，一豁明主正郁陶。"
    ]
  },
  {
    "id": "2e89e420a7255bc57d50bee13ed6b2f8",
    "title": "胡笳十八拍第五拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "汉家离宫三十六，缓歌慢舞凝丝竹。",
      "铁骑突出刀鎗鸣，惊破霓裳羽衣曲。",
      "明眸皓齿今何在，细柳青蒲为谁绿。",
      "桃花依旧笑春风，风动落花红蔌蔌。"
    ]
  },
  {
    "id": "2e89e420a7255bc569643e8ce4fa345b",
    "title": "胡笳十八拍第六拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "忆昔霓旌下南苑，攀条弄芳畏晼晚。",
      "只今飘泊干戈际，寒尽春生洛阳殿。",
      "梨园弟子散如烟，白马将军若雷电。",
      "城上春云覆苑墙，回首何时复来见。"
    ]
  },
  {
    "id": "2e89e420a7255bc54698b5560d5a19de",
    "title": "胡笳十八拍第七拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "星宫之君醉琼浆，矫如群帝骖龙翔。",
      "龙池十日飞霹雳，齐言此夕乐未央。",
      "玄圃沧州莽空阔，羽人稀少不在傍。",
      "深山穷谷不可处，托身白云归故乡。"
    ]
  },
  {
    "id": "2e89e420a7255bc52258a2443993bad4",
    "title": "胡笳十八拍第八拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "黄尘散漫风萧索，杀气森森到幽朔。",
      "五十年间似反掌，瑶池侍臣已冥寞。",
      "千崖无人万壑静，旌旗无光日色薄。",
      "万事反覆何所无，注目寒江倚山阁。"
    ]
  },
  {
    "id": "2e89e420a7255bc5d1f9c2a1ad71de95",
    "title": "胡笳十八拍第九拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "五陵佳气无时无，龙种自与常人殊。",
      "一去紫台连朔漠，骨肉满眼身羁孤。",
      "金鞭断折九马死，邂逅岂即非良图。",
      "人间俯仰成今古，岂忆当殿群臣趋。"
    ]
  },
  {
    "id": "2e89e420a7255bc58d3f4d1a25dd4b9e",
    "title": "胡笳十八拍第十拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "人生失意无南北，去住彼此无消息。",
      "黄蒿古城云不开，时复看云泪横臆。",
      "猛将腰间大羽箭，一箭正坠双飞翮。",
      "汝休枉杀南飞鸿，道路只今多拥隔。"
    ]
  },
  {
    "id": "2e89e420a7255bc59381f82cb5dc5e66",
    "title": "胡笳十八拍第十一拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "天子不在咸阳宫，翠华拂天来向东。",
      "江间波浪兼天涌，中有云气随飞龙。",
      "干戈兵革斗未止，无复射蛟江水中。",
      "江边老人错料事，时危惨澹来悲风。"
    ]
  },
  {
    "id": "2e89e420a7255bc5550861849c8e5750",
    "title": "胡笳十八拍第十二拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "渔阳突骑猎青丘，天马跋足随犛牛。",
      "幕前生致九青兕，苦寒赠我青羔裘。",
      "万里飞蓬映天过，岁云暮矣增离忧。",
      "如今正南看北斗，长安不见使人愁。"
    ]
  },
  {
    "id": "2e89e420a7255bc5ce4324fe6a66bc07",
    "title": "胡笳十八拍第十三拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "圣朝尚飞战斗尘，椎鼓鸣钟天下闻。",
      "岸上荒村尽豺虎，衣冠南渡多崩奔。",
      "何时铸戟作农器，欲倾东海洗乾坤。",
      "干戈未定失壮士，旧事无人可共论。"
    ]
  },
  {
    "id": "2e89e420a7255bc50f55be4bb4402811",
    "title": "胡笳十八拍第十四拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "大麦乾枯小麦黄，问谁腰镰胡与羌。",
      "汉家战士三十万，此岂有意仍腾骧。",
      "安得突骑只五千，长驱东胡胡走藏。",
      "近静潼关扫蝼蚁，为留猛士守未央。"
    ]
  },
  {
    "id": "2e89e420a7255bc5b92a5aeada77c53c",
    "title": "胡笳十八拍第十五拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "我生之后汉祀衰，经济实藉英雄姿。",
      "遥拱北辰缠寇盗，杳杳南国多旌旗。",
      "伤心不忍问耆旧，垂老恶闻战鼓悲。",
      "中夜起坐万感集，谁家捣练风凄凄。"
    ]
  },
  {
    "id": "2e89e420a7255bc52f85fcc965d21016",
    "title": "胡笳十八拍第十六拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "雨声飕飕催早寒，岁暮穷阴耿未已。",
      "燕山雪花大如席，寒刮肌肤北风利。",
      "群胡归来血洗箭，阵前部曲终日死。",
      "漫漫胡天叫不闻，日夜更望官军至。"
    ]
  },
  {
    "id": "2e89e420a7255bc5daa8c114e898cf07",
    "title": "胡笳十八拍第十七拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "时危始识不世材，成王功大心转小。豺狼塞路人断绝，一门骨肉散百草。",
      "江头宫殿锁千门，不知明月为谁好。何时眼前突兀见此屋，鸡鸣问寝龙楼晓。"
    ]
  },
  {
    "id": "2e89e420a7255bc58ecbf4c8a751fe43",
    "title": "胡笳十八拍第十入拍",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "风尘澒洞昏王室，咫尺波涛永相失。",
      "漂然时危一老翁，洒血江汉长衰疾。",
      "笳一会兮琴一拍，青山落日江湖白。",
      "身欲奋飞病在床，此心炯炯君应识。"
    ]
  },
  {
    "id": "2e89e420a7255bc521b998501cbca636",
    "title": "重阳日醉中戏集子美句遣兴",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "青山落日江湖白，飘零已是沧浪客。",
      "老去悲秋强自宽，青蕊重阳不堪摘。",
      "东流江水西飞燕，传语风光共流转。",
      "急觞为缓忧心捣，休语艰难尚酣战。",
      "圣朝尚飞战斗尘，何用浮名绊此身。",
      "时复看云泪横臆，晚来幽独恐伤神。"
    ]
  },
  {
    "id": "2e89e420a7255bc521b998508808ed26",
    "title": "重阳日醉中戏集子美句遣兴",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "篱边老却陶潜菊，开花无数黄金钱。",
      "且看欲尽花经眼，饮如长鲸吸百川。",
      "只今漂泊干戈际，方外酒徒稀醉眠。",
      "腐儒衰晚谬通籍，杜曲幸有桑麻田。",
      "故畦遗穗已荡尽，中原君臣豺虎边。",
      "安得务农息战斗，武陵欲问桃花源。"
    ]
  },
  {
    "id": "2e89e420a7255bc52b3c2b85896e63ef",
    "title": "夜寝梦游泗上观重建僧伽塔才两层塔以今春同普照王寺焚荡殆尽岂大士有意再来此土乎觉而赋诗以纪之",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "至人于世何所求，随缘应物初不留。",
      "缘合则应散则休，起灭幻境如浮沤。",
      "僧伽塔踞淮泗流，火焚水转岁几周。",
      "国家崇奉德更优，雍熙所建无与俦。",
      "层层金碧巧雕锼，凿石作址蟠龙虬。",
      "檐间宝铃韵琳璆，势插霄汉神为谋。",
      "瑞光焕发垂珠旒，青天白日烂不收。",
      "崔巍高殿耸飞楼，千楹万柱烟云浮。",
      "谁知兴废相绸缪，铁马驰突横戈矛。",
      "四方群盗起如蟊，付以一炬成荒丘。",
      "慈航济物众所庥，舍我去矣真可忧。",
      "昨宵梦到淮上洲，窣堵再造工方鸠。",
      "千章巨木回万牛，此岂有意重来不。",
      "塔成大士还旧游，更扶休运三千秋。"
    ]
  },
  {
    "id": "2e89e420a7255bc512fd6ffb87ded140",
    "title": "次韵渊明读山海经",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "清霜落乔木，翠色飒以疏。",
      "而我正卧病，萧然寓精庐。",
      "起坐无与欢，散帙聊观书。",
      "心游千载间，超诣非舟车。",
      "更酌一杯酒，荐此果与蔬。",
      "缅怀陶渊明，雅志与我俱。",
      "还看枕间屏，乃是归来图。",
      "古人不予欺，岁暮将何如。"
    ]
  },
  {
    "id": "2e89e420a7255bc5f800a0b13d410df9",
    "title": "和渊明归田园居六首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "东吴信佳地，碧溪绕青山。",
      "我居枕溪傍，卜筑亦有年。",
      "山空乳满腹，迸出苍龙渊。",
      "馀波滑无声，下灌负郭田。",
      "秋风粳稻香，落照孤鸿间。",
      "黄鸡与紫蟹，日满樽俎前。",
      "酌酒燕宾友，挥毫散云烟。",
      "常谓享此乐，可以终华颠。",
      "岂知萦世故，扰扰不得闲。",
      "侧身念吾庐，怅望情依然。"
    ]
  },
  {
    "id": "2e89e420a7255bc5f800a0b173c4da84",
    "title": "和渊明归田园居六首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "一为世网婴，未遂税尘鞅。",
      "驱驰途路间，空积溪山想。",
      "我居今若何，岁月忽已往。",
      "三径将荒芜，松菊日应长。",
      "泛舟苕霅间，吾意诚已广。",
      "时危方艰难，长恐堕渺莽。"
    ]
  },
  {
    "id": "2e89e420a7255bc5f800a0b17c708ff7",
    "title": "和渊明归田园居六首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "人生不满百，七十亦云稀。",
      "吾年甫知命，飘泊犹未归。",
      "江湖岁将晏，霜露沾人衣。",
      "沧洲惠询约，坐恐此志违。"
    ]
  },
  {
    "id": "2e89e420a7255bc5f800a0b1df0c6271",
    "title": "和渊明归田园居六首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "平生爱武林，湖山良可娱。",
      "连年兵火作，景物成丘墟。",
      "常愿买一廛，筑室湖上居。",
      "开轩苍翠间，手植松千株。",
      "浮家同志和，来往得自如。",
      "樽中酒不空，乐死不愿馀。",
      "那知今乃尔，此怀坐成虚。",
      "已矣何所道，万法皆本无。"
    ]
  },
  {
    "id": "2e89e420a7255bc5f800a0b12c95f056",
    "title": "和渊明归田园居六首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "每爱贺知章，敕赐鉴湖曲。",
      "而我不须多，数顷亦已足。",
      "世故俯仰间，反覆若棋局。",
      "良辰逝莫留，胜游当秉烛。",
      "明月照芳樽，坐待东方旭。"
    ]
  },
  {
    "id": "2e89e420a7255bc5f800a0b1ac23cfff",
    "title": "和渊明归田园居六首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "我昔居梁溪，梦断长安陌。",
      "倒冠与落佩，志气良自适。",
      "花前饮春朝，月下舞秋夕。",
      "自从丧乱来，光景驹过隙。",
      "无复旧情怀，扰扰为物役。",
      "寤寐忧他人，自麻初不绩。",
      "长啸休去来，劳生亦何益。"
    ]
  },
  {
    "id": "2e89e420a7255bc5b39ebeaf9ddd5d74",
    "title": "和渊明拟古九首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "风霜已摇落，天气犹清和。",
      "聊持一樽酒，自饮还自歌。",
      "朝心愁不开，暮发白已多。",
      "朱颜与绿鬓，飒若霜萎荷。",
      "流年不我与，不饮如老何。"
    ]
  },
  {
    "id": "2e89e420a7255bc5b39ebeafd706809d",
    "title": "和渊明拟古九首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "惊心如伤禽，衰质若凋柳。",
      "百年能几时，处世安得久。",
      "寤寐若有失，哀我泉下友。",
      "平生不识面，况复衔杯酒。",
      "知心乃如斯，此意岂可负。",
      "管鲍贫时交，于古亦云厚。",
      "范张久已亡，今人那复有。"
    ]
  },
  {
    "id": "2e89e420a7255bc5b39ebeaf56ec8c34",
    "title": "和渊明拟古九首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "阶祸初甚微，智者能要终。",
      "被发祭于野，辛有知其戎。",
      "时平足谀佞，世乱多奸雄。",
      "坐令夷乱华，诞谩本晋风。",
      "重华不再作，吾道何其穷。",
      "已矣可奈何，此生如梦中。"
    ]
  },
  {
    "id": "2e89e420a7255bc5b39ebeaf14e8e2b1",
    "title": "和渊明拟古九首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "弃置帝王宅，乃欲保一隅。",
      "一隅岂易保，巨盗连荆舒。",
      "眷言浙江西，有我先人庐。",
      "兵火偶不到，聚族于焉居。",
      "羁束未得归，田园日将芜。",
      "江边畏群盗，岁暮当何如。"
    ]
  },
  {
    "id": "2e89e420a7255bc5b39ebeafb023f6f2",
    "title": "和渊明拟古九首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "立国有常理，恩威抚要荒。",
      "胡为决藩篱，坐使寇及堂。",
      "凭高寓远目，中原气苍茫。",
      "昔时冠盖地，今日争战场。",
      "玉辇幸朔漠，金碗出北邙。",
      "腐儒献奇策，碧衣坐称昂。",
      "傥无济时略，何以绥四方。",
      "苍生未苏息，慨叹情内伤。"
    ]
  },
  {
    "id": "2e89e420a7255bc5b39ebeafc7755be6",
    "title": "和渊明拟古九首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "吾怜靖节翁，食少衣不完。",
      "弃禄缘束带，贵身遂抛冠。",
      "箪瓢有馀乐，不惭陋巷颜。",
      "成趣园日涉，息交户常关。",
      "返观富与贵，一尘集毫端。",
      "素琴久无弦，适意自可弹。",
      "处心慕黔娄，抗志同伯鸾。",
      "斯人骨已朽，霜霰时方寒。"
    ]
  },
  {
    "id": "2e89e420a7255bc5b39ebeafd674888b",
    "title": "和渊明拟古九首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "古今纷变态，兹道长若兹。",
      "处世或穷达，否泰各有时。",
      "岂无磨与涅，贵在不磷缁。",
      "达人乃大观，曲士多致疑。",
      "所以古圣贤，立此垂世辞。",
      "殷勤论出处，欲使学者思。",
      "周公尚居东，仲尼岂余欺。",
      "愈钝久乃利，臲卼当安之。",
      "我亦道穷者，欲赋鸱鸮诗。"
    ]
  },
  {
    "id": "2e89e420a7255bc5b39ebeafa0da4255",
    "title": "和渊明拟古九首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "结发慕古人，绝俗期远游。",
      "如登太山顶，志气小九州。",
      "古今会迁变，万壑无停流。",
      "向来富贵者，累累但荒丘。",
      "汉唐已磨灭，况复秦与周。",
      "惟馀节义士，可向编简求。"
    ]
  },
  {
    "id": "2e89e420a7255bc5b39ebeaf3c6269e9",
    "title": "和渊明拟古九首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "青松生高冈，无意斧斤采。",
      "岁寒霜霰深，未觉柯叶改。",
      "梁鸿既适吴，管宁亦浮海。",
      "二子得我心，高举不相待。",
      "士生不逢时，命矣何所悔。"
    ]
  },
  {
    "id": "2e89e420a7255bc59c98357f5cc54dee",
    "title": "秋雨初霁天高气清独游山间意欣然乐之因和渊明游斜川诗以纪其事",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "岁律忽晼晚，我生感行休。",
      "雨馀秋气清，策杖成独游。",
      "苍苍松桂合，中有清浅流。",
      "放怀似樵者，忘机狎飞鸥。",
      "顾我疏散姿，自合在一丘。",
      "但恨尚羁束，块处无朋俦。",
      "独酌谁与共，独歌谁与酬。",
      "此独有至乐，当有知者不。",
      "盗贼纷满眼，世故端百忧。",
      "置之且勿道，独乐未易收。"
    ]
  },
  {
    "id": "2e89e420a7255bc5c6e49e69d6420e3a",
    "title": "后重九半月菊始开因思东坡言菊花开日即重阳取酒为之一醉遂和渊明已酉岁九月九日之作",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "地偏菊开晚，乃在秋冬交。",
      "霜中色艳艳，肯逐蓬艾凋。",
      "感此节物殊，为尔再登高。",
      "玉觞泛金英，举酒望层霄。",
      "云气有佳色，此岂瞪发劳。",
      "世态互陵灭，冰炭方凝焦。",
      "不如醉后眠，意味真陶陶。",
      "何论饮而寿，且以乐此朝。"
    ]
  },
  {
    "id": "2e89e420a7255bc51e367e685b43b628",
    "title": "叔易得水晶笔格赋诗见寄因次其韵顷与叔易奕而胜得其铜兽炉制度甚古携行常置几案间今此格宜以赠远与炉为伴故卒章及之",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "武夫恶文士，每见辄不喜。",
      "排纷须大剑，安用毛锥子。",
      "岂知管城翁，功阀著青史。",
      "羲之笔阵图，善战固其理。",
      "贤哉小谪仙，好古良有以。",
      "独怜中书君，飘泊无定止。",
      "谁将素琅玕，实此锦绣篚。",
      "瑶山列群峰，玉笋连厥趾。",
      "置君丘壑间，未觉形神滓。",
      "光联玉蟾蜍，含冻共棐几。",
      "玲珑小九华，一一名可指。",
      "作诗寄远人，为洗尘埃耳。",
      "秀句与珍玩，清绝那可拟。",
      "灿然珠玉间，尚许蒹葭倚。",
      "我生堕江湖，放浪谢簪縰。",
      "尘泓久寂寞，秃颖亦颓委。",
      "当为千里赠，勿念一枰耻。",
      "配此古兽炉，缥缈孤烟起。"
    ]
  },
  {
    "id": "2e89e420a7255bc559ff2e567467ce60",
    "title": "赵叔𩅿运判见示宣和御画二轴其一马举足奋迅将起其一兔正面踞地啮草皆绝去笔墨畦径间意态如生精妙入神伏观叹息感慨因赋诗二篇以赞扬宸翰且叙小臣悽愤之情云马",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "宣和天厩多清新，肉鬃汗血皆翔麟。",
      "圉人牵来赤墀下，宸笔落纸亲传神。",
      "非行非立非驰逐，独写腾身前举足。",
      "展沙奋迅欲嘶风，骧首骖驔初喷玉。",
      "流云飞电五花骢，庭前榻上双真龙。",
      "始知韩干画多肉，坐使冀北群皆空。",
      "銮舆远狩龙荒外，八骏瑶池杳何诣。",
      "空留此马落人间，感愤暗洒累臣涕。"
    ]
  },
  {
    "id": "2e89e420a7255bc559ff2e562036e770",
    "title": "赵叔𩅿运判见示宣和御画二轴其一马举足奋迅将起其一兔正面踞地啮草皆绝去笔墨畦径间意态如生精妙入神伏观叹息感慨因赋诗二篇以赞扬宸翰且叙小臣悽愤之情云马",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "草枯霜落秋风高，中山之兔初长毫。",
      "天姿狡健雅善走，韩卢宋鹊纷腾逃。",
      "帝居深沉九重里，何自得此山林意。",
      "枯荄咀嚼如有声，缺口长须耸双耳。",
      "宣和天子储聪明，天纵将圣尤多能。",
      "万机闲暇戏染翰，作此东郭髦鬅鬙。",
      "胡尘漠漠暗沙碛，属车一去无消息。",
      "安得壮士东擒胡，鸡鸣问寝还龙德。"
    ]
  },
  {
    "id": "2e89e420a7255bc5abdda1c766353be8",
    "title": "煨芋",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "禅房夜坐腹半饥，寒炉拨火煨蹲鸱。",
      "冻肤傍暖渐舒畅，展转更觉鸣声悲。",
      "毳衣脱落丰肌滑，玉软酥香不劳啮。",
      "芳甘著颊自生津，多病文园正消渴。",
      "吾生老矣来荆蛮，得汝聊助癯儒餐。",
      "不学当年鬼谷子，粪土堆头拜懒残。"
    ]
  },
  {
    "id": "2e89e420a7255bc56e511d0b5ecec49b",
    "title": "蒸栗",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "风霜开栗皱，孕此赪虬卵。",
      "嘉哉古所贽，饤饾入笾匴。",
      "累累紫腰菱，烂烂火蚕茧。",
      "甘腴能疗病，炎帝所编纂。",
      "幽人夜读书，坐对铜檠短。",
      "飕飕石鼎沸，焰焰地炉暖。",
      "式将瓦甑炊，剖壳黄玉软。",
      "乘饥进五六，腹已果然满。",
      "吾尝位将相，日食万钱馔。",
      "荒山啖芋栗，自胜太官脔。",
      "乃知一饱馀，万品徒过眼。",
      "聊持荐杯酒，不假玻瓈碗。",
      "忧慨不成眠，夜寒空展转。"
    ]
  },
  {
    "id": "2e89e420a7255bc54df2971bdfacffd6",
    "title": "摘鬓间白发有感",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "吾生足忧患，未老头已白。",
      "鬓间垂素丝，揽镜聊一摘。",
      "星星去虽欣，种种鲜还戚。",
      "颇愁日增多，尽拔复何益。",
      "追思少年时，绿发光且泽。",
      "森然茂云松，岂谓少堪惜。",
      "自从多病后，脱落露广额。",
      "蒲柳姿易衰，日与风霜迫。",
      "萧萧不胜梳，扰扰仅盈搦。",
      "安能上指冠，常恐吹堕帻。",
      "年来涉艰虞，更复非夙昔。",
      "奔驰动万里，漂泊继三谪。",
      "从横蹈危机，侈哆困烦啧。",
      "交游莫援手，仇怨惟下石。",
      "素标宜满头，斑鬓未为逼。",
      "何年运河车，溯补泥丸宅。",
      "华颠复变鬒，去作烟霞客。",
      "憔悴楚江滨，岁晚将何获。"
    ]
  },
  {
    "id": "2e89e420a7255bc59013ea08e9302efc",
    "title": "初食金橘",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "江湖种橘侔洞庭，于中小者如龙睛。",
      "珊瑚枝干碧玉叶，结实璀璨罗繁星。",
      "客持赠我意已重，贮以翠笼尤晶荧。",
      "气含风露更高洁，色著霜日微红青。",
      "匀圆入手讶磊砢，甘酸流颊凄芳馨。",
      "金丸玉齿乍破碎，中有沆瀣凝清冰。",
      "厥包忆昔贡宫阙，潇湘远物来天扃。",
      "争新效美不论直，万颗坐觉千金轻。",
      "美人转赐入怀袖，归来分饷同瑶琼。",
      "只今八骏杳安在，此物亦尔无光精。",
      "天涯相见两寂寞，敢以陋质伤飘零。",
      "举觞为尔成一醉，醉中不省居蛮荆。"
    ]
  },
  {
    "id": "2e89e420a7255bc555cbe4aa704c3a63",
    "title": "余来湖外临行与叔易奕而胜得铜炉制作精古爱之常置几案间感物怀人为赋此诗",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "古制精巧后莫拟，何年著此形模伟。",
      "状为神兽践修虺，蜿蜒脊胁奠厥趾。",
      "犀兕一角昂其鼻，胸腹空洞口哆侈。",
      "关机开阖如投匦，葭灰养火焚沈水。",
      "霏微牙吻烟云起，提携爱玩置燕几。",
      "慱山篆鼎讵可比，一枰何日刷前耻。",
      "满轩风月人千里，清香一炷愁如洗。"
    ]
  },
  {
    "id": "2e89e420a7255bc54abf8ad4d5d4e383",
    "title": "客有馈玉面狸者戏赋此诗",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "山林冬暖草未衰，深岩穴处狸正肥。",
      "丰茸斑毳面妆玉，摇曳修尾髦如犛。",
      "夜行昼伏彼何罪，失身终堕网与机。",
      "庖厨须尔充口腹，几欲断尾同牺鸡。",
      "蒸炊包裹付糟滓，酥香玉软丰肤肌。",
      "霜刀缕切腻且滑，犀箸厌饫良珍奇。",
      "猩唇熊白不足数，披絮黄雀空多脂。",
      "樽前风味乃如许，为尔倒尽黄金卮。"
    ]
  },
  {
    "id": "2e89e420a7255bc583cd85f704dae25d",
    "title": "食蟹",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "平生最爱梁溪居，溪头紫蟹几尺馀。",
      "持矛被甲意颇横，霜后直欲陵於菟。",
      "端然秉炬可攻取，束缚健者归庖厨。",
      "双螯如臂自可饱，满腹膏液凝红酥。",
      "每倾新酿为一醉，风味窃疑他所无。",
      "那知商堕荒山里，乃有此物供臞儒。",
      "客云来自九江郡，分以饷我良勤渠。",
      "轮囷初喜入盘馔，郭索想见行泥涂。",
      "西风江岸芦苇枯，下田粳稻香且腴。",
      "朝魁把穟屡蜕壳，宜尔怪伟胸中都。",
      "内黄疏封何足道，左手相持真可娱。",
      "流膏斫雪快一嚼，不复怅望思东吴。"
    ]
  },
  {
    "id": "2e89e420a7255bc5491343dfd2287a7a",
    "title": "食橘",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "洞庭一夜天雨霜，橘林绿苞朝已黄。远题书后三百颗，入手便觉秋风香。",
      "黄金为肤白玉瓤，沆瀣深贮甘且芳。雕盘初擘噀清雾，冰齿乍嚼流琼浆。",
      "色香气味纷可喜，下视众果皆茫茫。嗟余平生爱种此，木奴千树梁溪傍。",
      "只今蒿艾已埋没，岂敢向日争荧煌。蓬莱云气久寂寞，汉殿无复罗潇湘。",
      "厥包纵有尽酸涩，剖之蠹朽安足尝。乃知汝病是天意，坐使玉食无辉光。",
      "荒山乃尔饫佳品，安得騕袅置锦堂。君不见杜陵野老歌病橘，萧萧半死诚可伤。"
    ]
  },
  {
    "id": "2e89e420a7255bc55dbbf65e405cd2de",
    "title": "秀容菊",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "黄菊已槁馀微馥，白菊初开叠罗縠。",
      "秀容丰淡却嫣然，故伴幽人慰愁独。",
      "吾闻此种南阳多，千花万蕊争骈罗。",
      "郁葱佳气久萧瑟，怅望菊潭今若何。"
    ]
  },
  {
    "id": "2e89e420a7255bc58529706d86486952",
    "title": "许嵩老见和月林堂夜坐诗复次前韵寄之",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "宇宙一逆旅，安用归我庐。",
      "解装寓僧房，袤丈即有馀。",
      "三年走万里，华发照川途。",
      "颇思少壮乐，谈笑轻簪裾。",
      "醉挥铁如意，击碎红珊瑚。",
      "垂老见兵革，济时愧才疏。",
      "及兹再飘零，敛若霜中梧。",
      "幸从山林游，时与释子俱。",
      "超然意有会，不必窥其书。",
      "臞仙静退者，久要不渝初。",
      "和我月林篇，此作久所无。",
      "徵言思会面，岁晚苦离居。"
    ]
  },
  {
    "id": "2e89e420a7255bc5331049e5902564d1",
    "title": "周中元赋御画骢马次其韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "蓬莱宫殿日月长，广廷泛洒如无帚。",
      "临轩亲貌玉花骢，天骥自出天人手。",
      "惊鸿欲起无羁皂，如闻朔风动秋草。",
      "奋身骧首举双蹄，意态天然始知巧。",
      "时危反掌同永嘉，胡骑飒沓陵中华。",
      "当时宸笔散烟雾，往往流落群臣家。",
      "雄姿倜傥精权奇，此画惟应识者知。",
      "怅望崆峒转仙仗，忍传耆旧把天衣。"
    ]
  },
  {
    "id": "2e89e420a7255bc5bce485ad33840acd",
    "title": "再次韵嵩老见和之作时传春秋集传又欲借易说故篇中及之",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "胡尘暗中原，河洛皆穹庐。",
      "衣冠竞南渡，故国靡复馀。",
      "襄陵大岳裔，亦尔困征涂。",
      "颠沛不忘道，呻吟曳长裾。",
      "如公巨川舟，岂止清庙瑚。",
      "愧我正羁束，未能踵汉疏。",
      "幸然声气同，鸣凤栖必梧。",
      "褰裳思琢磨，道阻不得俱。",
      "已从借麟经，更欲窥羲书。",
      "庶或晚闻道，洗心复其初。",
      "湘沅骚人乡，兰芷今岂无。",
      "回风摇蕙草，叹息空幽居。"
    ]
  },
  {
    "id": "2e89e420a7255bc50b4502e0345c331d",
    "title": "华容西二十许里有墨山即离骚所谓玄石也山有大云寺寺有云母泉甘芳洁清大旱不竭唐李华有诗序之甚详其末云华贬杭州司公",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "霜风振古林，肃肃有异声。",
      "我登玄石山，适此氛祲清。",
      "散策步山巅，僧庐窈而精。",
      "石磴尽云母，晶荧璨瑶英。",
      "涓涓幽谷泉，玉色凄芳馨。",
      "饮者得难老，沈疴体皆平。",
      "乃知泉源美，本自山川灵。",
      "沉吟遐叔诗，此其浪得名。",
      "肺腑久尘埃，于焉吸清泠。",
      "玉池艳生肥，漱濯归黄庭。",
      "却思陆子泉，厥味可弟兄。",
      "白首困飘泊，丹心竟何成。",
      "鼓枻渡潇湘，曳裾拂荆衡。",
      "回头故山远，怆恍若为情。",
      "区区金石坚，正赖日月明。",
      "卷舒随用舍，未觉殊亏盈。",
      "风高洞庭波，云瞑兰芷城。",
      "饵药扶始衰，究心学无生。",
      "庶几甫知命，寸田不废耕。"
    ]
  },
  {
    "id": "2e89e420a7255bc5c325f05e7f9831da",
    "title": "自武陵舟行至德山",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "舍车泛兰舟，摇荡武陵水。",
      "憩装古丛林，幽胜冠南纪。",
      "当时霹雳手，掣电机在捶。",
      "钤锤今得人，宗旨振颓委。",
      "何须大雄殿，突兀踞巍址。",
      "龙蛇相混杂，衲子聚千指。",
      "齐竽一一吹，真赝见炉锤。",
      "青葱松竹阴，积翠纷可喜。",
      "春风一动摇，萧瑟鸣不已。",
      "却游德岘亭，枉渚抱中沚。",
      "襄阳今何如，风物略如此。",
      "空怀堕泪碑，愧叹羊叔子。",
      "坐令邹湛辈，名字随骥尾。",
      "胡雏窥汉疆，战哭多新鬼。",
      "王室如缀旒，寇盗结蜂蚁。",
      "而我荷宽恩，抱衅适万里。",
      "回头望中原，洒涕湿巾几。",
      "海山渺安在，澒洞鲸波里。",
      "飞仙时往来，当学长不死。"
    ]
  },
  {
    "id": "2e89e420a7255bc54e74aca38d84331f",
    "title": "端午日次郁林州",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "久谪沅湘习楚风，灵均千载此心同。",
      "岂知角黍萦丝日，却堕蛮烟瘴雨中。",
      "榕树间关鹦鹉语，藤盘磊珂荔枝红。",
      "殊方令节多悽感，家在东吴东复东。"
    ]
  },
  {
    "id": "2e89e420a7255bc50e94ad021c6ce7a8",
    "title": "峤南僧罕遵戒律况向上事独琮师隐居湖岩绝不至城市超然拔俗闻余来策杖见过与语可人知为饱参衲子也询其所见盖尝从长芦了游了居长芦聚徒至千五百众道价籍甚江淮间余虽不之识然声气相合心期自亲尝辱贻问今见琮益知了之门风孤峻真楷老儿孙也退处天台琮将浮海访之因赋诗赠琮且简了公异时得归决须相随于石桥侧可以握手一笑梁溪居士云",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "万里谪官来海峤，眼中衲子见绝少。",
      "方袍圆顶动成群，与俗不同只其表。",
      "琮师乃是雷阳人，遍历丛林参学饱。",
      "归来卜筑瘴海滨，十里湖光岩洞小。",
      "深居不复踏城市，宴坐惟知侣猿鸟。",
      "惠然过我意良勤，野鹤孤云自轻矫。",
      "风姿已含蔬笋气，语论更将藤葛绕。",
      "黄茅深处见松筠，使我囷箱欲倾倒。",
      "为亲聊复恋幽栖，访旧终须乘漭渺。",
      "烦师飞锡过天台，为问了公何法了。"
    ]
  },
  {
    "id": "2e89e420a7255bc5e081008972ae49ec",
    "title": "久不饮酒春日得家问喜甚与宗之对酌调马驿中速饮数觥径醉醉中和东坡醉题四首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "海峤无佳酿，经时不入唇。",
      "巨觥今一醉，远问到初春。",
      "偶脱长鲸口，来寻仲子邻。",
      "醉中轻万里，始信浊醪神。"
    ]
  },
  {
    "id": "2e89e420a7255bc5e0810089c8c73826",
    "title": "久不饮酒春日得家问喜甚与宗之对酌调马驿中速饮数觥径醉醉中和东坡醉题四首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "畏病不举杯，延客只烹茗。",
      "浩然云海间，不醉亦不醒。",
      "偶蒙雨露恩，渐脱瘴疠境。",
      "曲生粗可人，相对聊酩酊。"
    ]
  },
  {
    "id": "2e89e420a7255bc5e0810089ef598cf0",
    "title": "久不饮酒春日得家问喜甚与宗之对酌调马驿中速饮数觥径醉醉中和东坡醉题四首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "久客殊念家，归途渺江汉。",
      "是身如浮云，罹此无穷患。",
      "今夕定何夕，一酌千忧散。",
      "从兹日曛酣，此意君莫间。"
    ]
  },
  {
    "id": "2e89e420a7255bc5e08100890861aefd",
    "title": "久不饮酒春日得家问喜甚与宗之对酌调马驿中速饮数觥径醉醉中和东坡醉题四首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "饮少辄大醉，醉中识其真。",
      "天地一秋毫，况此渺然身。",
      "归休岩穴间，坐阅万态新。",
      "去去勿复道，时清为幸民。"
    ]
  },
  {
    "id": "2e89e420a7255bc589054aa8d69d04c0",
    "title": "寓琼山远华馆一夕梦游山间小堂松竹环合有道士坐堂上诵李太白送人游桃源序中有良田名池竹果森然三十六洞别为一天之语觉而异之今假道容惠当游勾漏都峤白石罗浮皆洞天也岂神者先告将有所遇耶赋诗以纪之",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "神清遂仙游，境寂恣遐躅。",
      "羽人入我梦，轩户霭松竹。",
      "高吟谪仙文，逸韵响金玉。",
      "觉来残灯荧，倘恍犹在目。",
      "归途历容惠，问津非素卜。",
      "将游四洞天，就彼白云宿。",
      "岂无葛稚川，妙论资灌沃。",
      "试求龙虎丹，一使鬓毛绿。",
      "斯言傥可珍，长揖谢浮俗。",
      "却笑昌黎翁，强项宁诘曲。"
    ]
  },
  {
    "id": "2e89e420a7255bc51dcbc5fda57d871c",
    "title": "道勾漏山灵宝观窃睹两朝御书谨成古风",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "抱疴卧云海，夙夕负深恐。",
      "宽恩听旋归，何啻丘岳重。",
      "问津勾漏山，散策宝圭洞。",
      "群峰罗翠屏，环合无缺空。",
      "游仙契初心，幽赏恊清梦。",
      "却来观宸章，宝气腾螮蝀。",
      "真行杂草隶，笔势极翔动。",
      "大小飞白书，飘洒萦舞凤。",
      "恭惟睿智姿，多能本天纵。",
      "妙迹藏名山，俾与万世共。",
      "林峦增炳焕，神物劳护拥。",
      "惜无深岩屋，荫覆示崇奉。",
      "何当鸠良材，为葺倾压栋。",
      "天弧不指狼，中原胡马哄。",
      "九庙未奠居，臣子衔愤痛。",
      "岂知炎荒中，奎画得瞻讽。",
      "至哉慱大言，粟麦因异种。",
      "天常及诸佛，一一资妙供。",
      "窃于翰藻间，窥见神心用。",
      "源流此中来，基本中兴宋。",
      "稽首归琅函，斐然成善颂。"
    ]
  },
  {
    "id": "2e89e420a7255bc53d3ae34a0ff20afc",
    "title": "客有言长沙军变向伯恭能弹治规画甚伟适得伯恭书亦道其事作韵语以寄之",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "长沙舞袖仅可旋，今作巨镇湖湘边。",
      "骄兵夜探赤白丸，乘间窃发将啸翾。",
      "不知向子有老拳，缚束健卒只数言。",
      "翩如鸟雀擒鹰鹯，奸腰凶领污龙泉。",
      "弹压一境敢复喧，稚耋鼓舞喜欲颠。",
      "归哺其饴甘晏眠，众服壮略称无前。",
      "我归自南得之传，颇欣祖生先着鞭。",
      "何不付与大将权，旌旗缤纷指云燕。",
      "一鼓士气如突烟，黠虏破胆心少悛。",
      "洒扫海内清戈鋋，使我衰病安庐田。"
    ]
  },
  {
    "id": "2e89e420a7255bc50ebfec9b0c601a49",
    "title": "宿都峤山灵景寺",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "清晨游栖真，薄暮宿灵景。",
      "山空松桂香，云细泉石冷。",
      "高崖敞飞檐，象纬逼参井。",
      "惜无娟娟月，散此林下影。",
      "夜阑风露寒，岩曲灯耿耿。",
      "疏钟响嵌窦，客枕发深省。",
      "却随猿鸟起，再上翠微顶。",
      "道人山后来，眸子颇清炯。",
      "试询龙虎诀，妙意默已领。",
      "我生忧患馀，半世泛萍梗。",
      "脱身鲸海中，扫迹方自屏。",
      "愿从稚川游，薪水事丹鼎。",
      "庶资刀圭力，少使桑榆永。",
      "胡尘暗中原，静谧惟五岭。",
      "渺然炎荒地，自绝羽书警。",
      "结茅定前缘，幽梦先异境。",
      "上下三洞间，安得田二顷。",
      "携家学庞公，扪虱笑王猛。",
      "采薇与散发，此志久已肯。",
      "嵇生非吾徒，幽愤醉方醒。"
    ]
  },
  {
    "id": "2e89e420a7255bc548f4537803d64cc0",
    "title": "浔守李侯以所蓄法书十轴相示题卷末",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "承平文物何富哉，宝章万笈藏蓬莱。",
      "馀篇散落士夫手，名笔往往牙签排。",
      "连年戎马扰河洛，锦标玉轴随飞埃。",
      "李侯好事不忍弃，万里艰棘携南来。",
      "炎荒相遇一笑粲，出以示我逾琼瑰。",
      "欧虞颜柳邈已远，兰亭况复昭陵埋。",
      "空遗妙迹刻琬琰，不若古楮存烟煤。",
      "君谟近世称第一，笔力与古肩相挨。",
      "醉翁工夫不在字，名望自足尊舆台。",
      "芙蓉仙人有典则，沧浪逐客气不衰。",
      "胸中磊落难屈折，故使心画奇而巍。",
      "东坡行书骋姿媚，山谷草圣穷萦回。",
      "二公文翰照千古，俯视凡马皆驽骀。",
      "米颠碌碌不足数，运笔尚有从横才。",
      "迩来非是无点画，追时取好如俳谐。",
      "陆书楷法虽小学，古人用意何其能。",
      "君看篆籀写韵语，精巧岂易容追陪。",
      "今人万事不如古，矧以毫墨争雄魁。",
      "嗟余病废卧都峤，何止我马云虺尵。",
      "感时抚事百忧集，对案不复能持杯。",
      "明窗展卷慰岑寂，坐迁旧观双眸开。",
      "梁溪书室插架处，念远更觉增驰怀。",
      "世间雅好无出此，绝胜宝玩琴藏雷。",
      "于今此物未易得，愿言什袭传云来。"
    ]
  },
  {
    "id": "2e89e420a7255bc5809ae18d60968f04",
    "title": "四月六日离容南陆行趋藤山路崎岖然夹道皆松阴山俺田家景物类闽中殊可喜也赋古风一篇",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "孟夏草木长，清阴散扶疏。",
      "葱笼竹树间，石磴蟠萦纡。",
      "嗟我事行役，弥年困征途。",
      "及兹理归鞍，敢复论崎岖。",
      "深谷四无景，高岩倚天衢。",
      "稍从平川行，遂得田家居。",
      "篱落静窈窕，桑麻郁纷敷。",
      "新秧绿映水，鸡犬鸣相呼。",
      "中原暗锋镝，胡马方长驱。",
      "此岂桃花源，幽深了如无。",
      "逝将适闽岭，买田自耕锄。",
      "结庐乱山中，聊以全妻孥。"
    ]
  },
  {
    "id": "2e89e420a7255bc522815bbaba1f6c5f",
    "title": "自容趋藤山路古松皆合抱百馀尺枝叶扶疏行人庇赖为取松明者所刳剔因而摧倾十已六七良可惜也",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "松林缭峻岭，百尺森葱青。",
      "不知何年种，天矫乱龙形。",
      "浓阴翳修途，当暑有馀清。",
      "长风一披拂，时作波涛声。",
      "如何锥刀徒，使争爝火明。",
      "伤肤及肌骨，风雨因摧倾。",
      "颠倒委榛棘，气象犹峥嵘。",
      "行人失庇赖，伫立空凝情。",
      "缅想栽培初，爱护如目睛。",
      "合抱始毫末，几经霜露零。",
      "一日毁有馀，百年养不成。",
      "忍使易凋丧，此理真难评。",
      "忆昔陶士行，为政有善经。",
      "擢禾与移柳，一一纠以刑。",
      "既往不及追，将来犹可惩。",
      "感动遂成章，庶几知者听。"
    ]
  },
  {
    "id": "2e89e420a7255bc534b798d5752d6d66",
    "title": "月夜江阁次东坡韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "江水如练带，江石如马肝。",
      "双流会合处，蹙作蛟龙蟠。",
      "我来暑气初，骤雨成惊湍。",
      "云收暮山出，秀色屏中看。",
      "缺月挂木末，光辉溢清寒。",
      "冷然适我心，遇境随所安。",
      "夜久转寥阒，高松露华漙。",
      "独坐念平生，行路真漫漫。",
      "危肠易感激，不待闻哀弹。",
      "犹欣碧川涨，没尽风雷滩。"
    ]
  },
  {
    "id": "2e89e420a7255bc523973d44d4c67a6c",
    "title": "客有出示御制登中和堂诗小臣斐然仰次宸韵二首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "黄屋狩吴越，勾陈俯江津。",
      "迢遥八骏御，时迈慰斯民。",
      "汉祚歘再兴，周邦命惟新。",
      "谁令猃狁炽，坐使宵旰勤。",
      "宅洛既得卜，去豳亦惟仁。",
      "宸章迹禹功，道继胼胝身。",
      "期运有泰否，钝蟠利则伸。",
      "君王自神武，安得熊罴臣。"
    ]
  },
  {
    "id": "2e89e420a7255bc523973d446a2dd196",
    "title": "客有出示御制登中和堂诗小臣斐然仰次宸韵二首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "贱子志丘壑，敢怀要路津。",
      "偶乘风云会，冀拯凋瘵民。",
      "误被圣主知，坐期功业新。",
      "飘零继三黜，奔走亦已勤。",
      "生还鲸海中，仰荷皇天仁。",
      "不然铄金口，何有鸿毛身。",
      "当从玄豹隐，无复尺蠖伸。",
      "感叹魏公言，愿使为良臣。"
    ]
  },
  {
    "id": "2e89e420a7255bc5e44b1d580276b931",
    "title": "自晋康顺流六十里有山巉然临江下有岩洞可容千人轩豁平坦景幽邃石罅间滴泉厥味甘冽因目之",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "鼓柁下端溪，停桡登巀嶭。",
      "呀然岩洞开，俨若栋宇设。",
      "千夫可还揖，放步靡凹凸。",
      "玲珑四壁间，一一幢旆列。",
      "谁令胚浑初，凝结有罅缺。",
      "当年补天手，不顾山石裂。",
      "镌镵馀旧痕，琐碎委环玦。",
      "五峰近龙渊，无乃通贝阙。",
      "试求玉函书，何异探禹穴。",
      "涓涓乳泉滴，灿灿冰玉洁。",
      "清声落嵌窦，自中琴筑节。",
      "尝之味甘芳，涤我肺腑热。",
      "琼浆笑裴航，石髓谢王烈。",
      "峤南瘴疠乡，有此云腴冽。",
      "青葱松桂阴，景物助幽绝。",
      "岂无会心人，来游共旌别。",
      "题诗制佳名，聊以纪岁月。",
      "碧落遥相望，千里未磨灭。"
    ]
  },
  {
    "id": "2e89e420a7255bc5c20e266c790e9a97",
    "title": "江上晚景二首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "清江一曲深，翠岫千峰峙。",
      "江村八九家，茅舍修竹里。",
      "沙头渔网悬，林表烟素起。",
      "焉得惠崇师，写此真山水。"
    ]
  },
  {
    "id": "2e89e420a7255bc5c20e266c44820abe",
    "title": "江上晚景二首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "风雨逐云急，断霓明饮川。",
      "江头日欲暮，返照青林颠。",
      "鸥鹭自俦侣，蒹葭相接连。",
      "平生江海志，对此却茫然。"
    ]
  },
  {
    "id": "2e89e420a7255bc50998fa1e63a98cad",
    "title": "端石砚",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "端溪出砚材，最贵下岩石。",
      "珍物乃卵生，孕此马肝色。",
      "世传鸲鹆眼，通透盖其脉。",
      "颇同阮步兵，见客作青白。",
      "我来岩中游，幽探偶有获。",
      "温然一片玉，秀润满书宅。",
      "断成蛟龙池，涩滑宜笔墨。",
      "当观管城翁，沐发散简策。",
      "嗟余好陶泓，收拾积圭璧。",
      "得此馀可忘，一生能几屐。"
    ]
  },
  {
    "id": "2e89e420a7255bc5422d160a66a086be",
    "title": "蚊",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "江风萧萧江水清，飞蚊扑扑何处生。",
      "驼肩豹脚嘴如铁，天使咂食同蝇虻。",
      "先生暑困汗翻雨，僮仆摇扇疲屡更。",
      "乘虚投隙肆毒吻，鼓翅舞足何其轻。",
      "须臾含桃变柳絮，坐使饥腹成膨脝。",
      "舍身施汝岂吾惜，逼耳最恶声娇狞。",
      "有时缘拊于吾指，罪虽应尔心则矜。",
      "露华清泚自可饮，戒汝慎勿贪芳腥。"
    ]
  },
  {
    "id": "2e89e420a7255bc5741abff8ccefd169",
    "title": "次韵凿空阁",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "东坡谪仙人，游此江海境。",
      "赋诗凿空阁，如以镜写影。",
      "我来遥相望，荏苒岁月永。",
      "读翁阁上诗，宛若相像镜。",
      "平生忧患馀，胸次徒耿耿。",
      "脱身鲸波间，远迹方自屏。",
      "泊舟值炎蒸，风雨变清冷。",
      "佳哉幽深地，自绝锋镝警。",
      "愿为剑藏神，不作锥露颖。",
      "携家隐山林，属意在闽岭。"
    ]
  },
  {
    "id": "2e89e420a7255bc5c0b9fad2a394509c",
    "title": "舣舟泊头镇风雨中乘小舟行十馀里遵陆游罗浮山宝积延祥寺",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "神山失凭依，漂泊西南州。",
      "连峰蟠秀气，作镇苍溟陬。",
      "世传朱明洞，深秘未易求。",
      "夜半见赤日，光若金鳌浮。",
      "我来夏正中，川涨通行舟。",
      "弭棹泊头渚，遂作罗浮游。",
      "山灵悯病暑，风雨为变秋。",
      "云开远岫出，黛色散不收。",
      "篮舆陟翠微，颇得精庐幽。",
      "雅志惬丘壑，斯行岂人谋。",
      "愧烦五色雀，顾我鸣啁啾。",
      "寓目天水永，微茫见瀛洲。",
      "中原正云扰，盗贼屯蜂蟊。",
      "而我卧云海，归途亦淹留。",
      "逝将憩真境，秘诀追前修。",
      "稚川不可见，得见野人不。"
    ]
  },
  {
    "id": "2e89e420a7255bc5c12ef2e4bb106fea",
    "title": "自延祥寺行五里至冲虚观月出林峦之表景物幽胜坐遗履轩望麻姑峰秉烛观稚川丹灶",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "葛翁令勾漏，晚入罗浮山。",
      "丹成尸解去，遗迹犹班班。",
      "当年薪水人，亦得刀圭残。",
      "至今有遇者，绿发长童颜。",
      "嗟我慕遐躅，冒暑穷跻攀。",
      "叩门日已落，月出青云间。",
      "深院人寂寂，飞泉涧潺潺。",
      "松风入琴轸，桂露零星坛。",
      "坐观麻姑峰，耸翠凝烟鬟。",
      "更呼老道士，月夜谈玄关。",
      "清景难久驻，忽忽恨言还。",
      "却迷桃源路，叹息空尘寰。",
      "兵革未休息，世故方艰难。",
      "脱身事幽讨，此志不可删。",
      "未能骑长鲸，聊复乘两班。",
      "来寻岩间灶，更鍊飞霞丹。"
    ]
  },
  {
    "id": "2e89e420a7255bc5809988543c36f55b",
    "title": "白水山佛迹岩行速不果到次东坡韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "罗山与浮山，对峙蹲两股。",
      "有如垂天鹏，决起初振羽。",
      "兹山乃东麓，秀若芙蓉吐。",
      "谽谺岩洞开，地裂娲不补。",
      "何人履石上，修趾映玄乳。",
      "当时巨灵氏，擘华不用斧。",
      "蹈躟意未已，遗拇到南土。",
      "连山乃浮来，海若助掀舞。",
      "强称金仙人，谁见来接武。",
      "坳洼逾镌鎞，缕脉分踵拇。",
      "何尝藉青莲，长此濯白雨。",
      "颇疑秦汉间，方士恣飘鼓。",
      "凿成巨人迹，聊示神仙府。",
      "祖龙茂林翁，雄毅犹猛虎。",
      "一为异端惑，种种受欺侮。",
      "我为江海行，风雨齐万弩。",
      "馀生屡涉险，何异孤注赌。",
      "已从罗浮游，胜境敢多取。",
      "天公本无私，尤物随意主。",
      "阔视天壤中，沧洲乃吾圃。"
    ]
  },
  {
    "id": "2e89e420a7255bc50885043a17051d9f",
    "title": "望白水山次合江楼韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "罗浮之麓何壮哉，山灵为我烟云开。",
      "匆匆行役不一到，翠光百里随人来。",
      "峤南钟此山川美，中有幽人呼不起。",
      "月圆月缺岂人为，潮落潮生自江水。",
      "非人流水水流人，世故人情日月新。",
      "拨置千忧并百虑，且醉一斛松醪春。"
    ]
  },
  {
    "id": "2e89e420a7255bc5413301027b614ab7",
    "title": "自鹅城乘舟至河源风雨日作江流湍激以寸步进感叹有作",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "榜舟溯回溪，夏潦适川涨。",
      "惊湍激怒澜，怪石立异状。",
      "篙师巧为计，巨细施石上。",
      "噪呼集众力，进寸退寻丈。",
      "峥嵘三数峰，竟日不离望。",
      "乃知势不便，智力未足仗。",
      "我行极江海，幸免鱼腹葬。",
      "书生妙言辞，过谓神所相。",
      "及兹困沟渎，更觉水石壮。",
      "翻思泛沧溟，千里才一饷。",
      "岂惟小中州，端欲簉昆阆。",
      "斯游不可忘，临风默惆怅。"
    ]
  },
  {
    "id": "2e89e420a7255bc53c327573800b73bc",
    "title": "夜霁天象明润仰观有感成一百韵时岁在斗荧惑在氐微甚辰镇陵犯于翼轸间夜半斗杓转占帝座未明台星尚拆云",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "昊穹运宸极，示人文灿然。",
      "万象森布列，七曜纷回还。",
      "体物具六扰，面朝别三垣。",
      "德隆乃循轨，政错因失躔。",
      "日月有薄蚀，星辰或相挻。",
      "晕适与佩玦，精祲光属联。",
      "灾祥本人致，销弭术在焉。",
      "譬犹五藏病，察色推其原。",
      "讵有使之者，一气兆所先。",
      "应病投药石，厥疾尚可痊。",
      "恬不加料理，瞑眩知何缘。",
      "愈病当以药，弭灾当以言。",
      "苦言逆人耳，龟筴穷根源。",
      "甘言悦人意，无乃有后艰。",
      "虚心行正说，天道咫尺间。",
      "太戊正厥事，桑谷反为妍。",
      "宋景知爱民，法星退亦遄。",
      "精诚所感格，应效犹衡权。",
      "尧舜曰钦若，七政齐玑璿。",
      "周公戒成王，敬德享历年。",
      "奈何后世士，导使不畏天。",
      "为子傲厥考，获罪安祷旃。",
      "论议肇熙丰，猷为终政宣。",
      "皇天岂无意，儆戒良拳拳。",
      "长星逾万丈，赤气夜缤纷。",
      "是为兵革祥，厥异古未闻。",
      "台谏既钳舌，太史亦讳论。",
      "事始初破睦，衅成继开燕。",
      "至今为厉阶，祸难相连延。",
      "迨于靖康初，储皇御乾坤。",
      "胡雏遽犯顺，铁骑凌天阍。",
      "虽含恭俭姿，顾乏英伟臣。",
      "邪正相杂揉，盈庭事纷纭。",
      "机会一朝失，安危自兹分。",
      "愚儒不远虑，贼退已安眠。",
      "岂无绕朝策，谁著祖生鞭。",
      "彗孛扫紫微，急怒如戈鋋。",
      "谀臣秘其事，犹欲饰以文。",
      "逾月始避殿，何以应乎乾。",
      "黠虏再称兵，东都满旌旃。",
      "金汤失险固，豺虎肆噬吞。",
      "八骏狩沙漠，神州遂崩奔。",
      "坐令鸱枭徒，盗据黄屋尊。",
      "上帝眷明德，中兴属吾君。",
      "建炎继大统，威令赫以新。",
      "四海望膏泽，攘戎拯斯民。",
      "光明日初出，照烛穷天渊。",
      "阴云忽蔽塞，寰宇陡蒙昏。",
      "迄今四寒暑，天变何其繁。",
      "日中有黑子，翩若燕雀翻。",
      "赤氛环斗枢，黑祲如突烟。",
      "三台日离拆，帝座亦屡迁。",
      "连年盛夏寒，雨霖日联绵。",
      "昨宵偶晴霁，仰视青霄端。",
      "五纬失躔次，荧惑仅如钱。",
      "太白扬其辉，入镇光相联。",
      "灾变不虚发，天心尚周旋。",
      "岌然国势蹙，人谋益回邅。",
      "飘腾寇骄横，搏逐逾鹰鹯。",
      "前年蹂关陜，杀气摩东川。",
      "去年破山东，轻骑犯淮壖。",
      "今年扰江湖，深寇台与温。",
      "东南几藩府，接境遭刘虔。",
      "将帅望风遁，巨贼摩其肩。",
      "屠戮到稚乳，焚烧无尺椽。",
      "翠华亦飘荡，泛海御楼船。",
      "士卒颇携贰，谁与守四边。",
      "内变不能弭，何以御外患。",
      "哀哉烝黎心，戴宋何其坚。",
      "肝脑涂草野，不忍负国恩。",
      "乃知祖宗德，渗漉深渊泉。",
      "如何廊庙谋，略不加矜怜。",
      "堂堂艺祖业，挥斥极八埏。",
      "谁陈退避策，一一欲弃捐。",
      "儿戏失两河，甘心丧中原。",
      "虽为东南行，初不治篱藩。",
      "东晋有江左，保守百馀年。",
      "问谁居腹心，王导与谢安。",
      "强藩总重兵，控扼摧凶奸。",
      "坐待天下定，此理恐太漫。",
      "胡不法光武，奋起由空拳。",
      "劳身马上治，介冑被沾汗。",
      "履危救民死，国祚乃复传。",
      "正如大厦倾，扶持极艰难。",
      "一日葺一日，旧业傥可全。",
      "略不事撑拄，摧压何由完。",
      "厥今谁股肱，前辙或未悛。",
      "尚容狐鼠辈，寝庙恣穴穿。",
      "但为一身谋，真若蚁慕膻。",
      "风雨正凌暴，不顾栋宇颠。",
      "宵人用必危，范子何其贤。",
      "嗟我素愚拙，三朝荷陶甄。",
      "愧无徙薪策，徒有燋头愆。",
      "罪大幸不死，归途极洄沿。",
      "废食念宗社，伤心痛元元。",
      "不知狂言发，感愤成此篇。",
      "何当采诗人，为致冕旒前。",
      "虽膺斧钺诛，暝目无所冤。",
      "史鳅以尸谏，一语不敢烦。",
      "君臣同修德，庶可回苍圆。"
    ]
  },
  {
    "id": "2e89e420a7255bc508ccb14d37b58cbc",
    "title": "自河源陆行如循梅雨齐天气颇佳偶成古风",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "宿雨乍开霁，新旸倏飞升。",
      "峤南瘴毒地，乃尔气候清。",
      "束装遵陆途，夹道松林青。",
      "我家大江南，及此归有程。",
      "山禽亦为喜，林间啭新声。",
      "况复抵衡宇，童稚欢相迎。",
      "入室酒盈樽，聊以慰平生。",
      "已矣勿复道，晚节师渊明。"
    ]
  },
  {
    "id": "2e89e420a7255bc5faf354ef89484cf0",
    "title": "古意四首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "鸾凤招不来，鸱鸢麾不去。",
      "君看酒肉败，坐使醯鸡聚。",
      "小人为身谋，无复及远虑。",
      "国敝身亦危，何殊木中蠹。"
    ]
  },
  {
    "id": "2e89e420a7255bc5faf354ef5239275a",
    "title": "古意四首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "薰莸不同器，枭鸾不接翼。",
      "君看冰炭姿，燥湿更相息。",
      "消长本天行，否泰非人力。",
      "须知坦荡荡，自胜长戚戚。"
    ]
  },
  {
    "id": "2e89e420a7255bc5faf354ef0f253c3f",
    "title": "古意四首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "嘉木难封植，恶木费剪除。",
      "君看种榆柳，横直皆扶疏。",
      "袅袅不自畏，更欲陵天衢。",
      "不知岁寒后，松柏谁雕枯。"
    ]
  },
  {
    "id": "2e89e420a7255bc5faf354ef383d732d",
    "title": "古意四首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "松柏寒更青，蕙兰幽自芳。",
      "君看绕指柔，何似百鍊刚。",
      "逐物成俯仰，随时变炎凉。",
      "悲哉小人态，所得真毫铓。"
    ]
  },
  {
    "id": "2e89e420a7255bc5ab99a1d8c79b9c83",
    "title": "申伯见和佛迹岩诗再次前韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "平生嗜读书，每效锥刺股。",
      "晚窥羲文心，射石遂饮羽。",
      "子云方草玄，白凤梦中吐。",
      "区区不自量，造化欲笔补。",
      "当其得意时，如渴味湩乳。",
      "谁为摩天手，愿借修月斧。",
      "故人适我愿，邂逅遇南土。",
      "试将一隅授，笑喜屡作舞。",
      "嗟予值时危，孱懦愧不武。",
      "援世多掣肘，放足已折拇。",
      "片云空往来，岂解作霖雨。",
      "逝将归碧山，不复打这鼓。",
      "一气中夜存，天光发灵府。",
      "参同有真契，神鼎转龙虎。",
      "丹成赫朝霞，魔事敢余侮。",
      "世间成坏法，张弛犹弓弩。",
      "乾坤如许大，方以一枰赌。",
      "肉食谋自深，苋腹何足取。",
      "既非公家用，且作猿鹤主。",
      "相期岩穴中，蓻此方寸圃。"
    ]
  },
  {
    "id": "2e89e420a7255bc5ba6c604578b77097",
    "title": "自海外归间关万里经涉五载初抵家与诸季会饮成长句兼简邹德久昆仲",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "楚氛未静狼烽起，翠华摇摇无定止。",
      "谋臣猛将如云屯，坐视胡雏渡江水。",
      "我归自南时正艰，缭络间关万馀里。",
      "问津处处皆战场，访旧往往成新鬼。",
      "伤心不忍顾浙河，故园已在荆棘底。",
      "幸然家寓大江东，窈窕精庐山谷里。",
      "当时百口还满前，况复添丁长童稚。",
      "衣冠南渡多流离，骨肉无虞能有几。",
      "生还已荷皇天慈，见汝更使清愁洗。",
      "夜阑秉烛疑梦中，破悲为笑且欢喜。",
      "在原真赴鹡鸰难，玉树还许蒹葭倚。",
      "眷言兄弟同友生，风雨鸡鸣未云已。",
      "闽山深处是吾乡，携幼扶衰又将徙。",
      "安得庙社固根基，一使寰区尽蒙祉。"
    ]
  },
  {
    "id": "2e89e420a7255bc5d771374eb6ce51bd",
    "title": "同诸季及邹德久昆仲游龙潭",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "避地寓江左，精庐极深幽。",
      "驾言穷胜赏，遂作龙潭游。",
      "暑气敛以退，轻云蔼而浮。",
      "疏林未摇落，山色宜清秋。",
      "萝磴穿窈窕，松风散飕飗。",
      "铁花秀石壁，玉韵锵溪流。",
      "谁将三峡桥，断取来岩陬。",
      "会心得佳趣，浊酒相献酬。",
      "嫩菊青可摘，寒蔬郁堪羞。",
      "乐哉山林间，乃尔远世忧。",
      "岂知江淮濆，杀气横戈矛。",
      "幽讨未云已，散策层冈头。",
      "天绅拖修瀑，落此万丈湫。",
      "空蒙杳霭中，时有飞鱼游。",
      "神物不可见，下隐长黄虬。",
      "百谷正焦枯，胡为此淹留。",
      "会乘风雷便，一起泽九州。",
      "我与二三子，于世初无求。",
      "萧然岩壑姿，正可擅一丘。",
      "愿言假吾居，聊作潜珍谋。",
      "玉函畀思邈，贝阙归灵修。",
      "何须挟白羽，共逐青绡牛。"
    ]
  },
  {
    "id": "2e89e420a7255bc538f9bb76ed099157",
    "title": "九日登山亭会饮",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "渊明避世士，酷爱九日名。",
      "独酌东篱下，悠然得此生。",
      "我辈正羁旅，佳节安可醒。",
      "相携陟翠巘，置酒松间亭。",
      "菊蕊弄新黄，橘苞破微馨。",
      "鬓边插茱萸，未觉巾帻倾。",
      "云山蔼佳色，风林动疏声。",
      "慷慨念平昔，醉舞属群英。",
      "国步方缀旒，衣冠正漂萍。",
      "山河举目异，望远若为情。",
      "方期汗漫游，天池濯吾缨。",
      "何必楚囚泣，牛山良可轻。"
    ]
  },
  {
    "id": "2e89e420a7255bc5228227a86e8bee8c",
    "title": "闻建寇逼境携家将由乐沙县以如剑浦",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "我来寓杉江，客馆未暖席。",
      "纷然群盗起，环境暗锋镝。",
      "束装呼仆夫，又复事远适。",
      "峨峨章源岭，峻峭初未识。",
      "攀援仅能进，十步九倾侧。",
      "风吹雾雨冰，草木尽矛戟。",
      "朝登暮始降，落日半天赤。",
      "儿童饥屡啼，徒御疲已极。",
      "薄游玉华洞，庶可稍休息。",
      "东郊遽不开，蜂蚁迭吞食。",
      "避寇如避弩，吾敢惮行役。",
      "驱车适沙阳，颇喜田野辟。",
      "虽经兵火馀，邑屋幸如昔。",
      "旧游疑梦中，一一有遗迹。",
      "寓轩存佛宫，修竹自春色。",
      "峥嵘凝翠阁，尚对七峰碧。",
      "故人皆避地，谁与道胸臆。",
      "理舟剑浦行，稍就宽旷域。",
      "溪流正湍暴，恶子亦充斥。",
      "脱身险阻中，恊济藉众力。",
      "吟哦杜陵诗，妙语皆中的。",
      "丧乱古今同，临风意如织。"
    ]
  },
  {
    "id": "2e89e420a7255bc5d34fc10277f83d56",
    "title": "道延平适风雨雷电大作土人谓之剑归有感",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "干将未发埋酆城，光气上腾干列星。张雷博识各有得，神物终合归延平。",
      "没人下视不可取，天矫已作虬龙形。至今千载有肸蚃，往往出入驱雷霆。",
      "我来弭棹双溪上，正昼云雾忽晦暝。金蛇掣电起潭底，霹雳荐作声轰轰。",
      "土人谓是剑归候，连日风雨资芽萌。嗟嗟尔剑诚有灵，胡不奋飞辅助讨不庭。",
      "群凶塞路盗贼横，夷狄外侮方骄狞。佩之其人得所托，蠹国害民奸腰佞领逦迤皆削平。",
      "何为终日但长啸，时出光怪惊动无知氓。"
    ]
  },
  {
    "id": "2e89e420a7255bc52a079534bfb9e2af",
    "title": "周元仲来自湖外传示嵩老赠东林圭",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "粲粲襄陵翁，大岳九世孙。",
      "文章老益奇，于道见本原。",
      "我生植艰虞，惨澹风霾昏。",
      "挽翁共出力，一廓扶桑暾。",
      "芬馥蓺兰芷，神奸伐蛟鼋。",
      "此志竟萧条，相顾声为吞。",
      "远游负深衅，行偏西南坤。",
      "忆昨遇江上，携手庐山樊。",
      "林间接软语，穷尽兴衰根。",
      "三年隔瘴海，岂谓我尚存。",
      "何尝知枣梨，颇亦闻风幡。",
      "读翁三友篇，雅契久弥敦。",
      "江南盗云扰，崛起巢与温。",
      "翁今渺安在，犹滞修水源。",
      "我病寄闽岭，栖息僧家园。",
      "百念悉灰冷，窥见易象浑。",
      "区区不自量，信笔笺微言。",
      "逝将从翁游，淬砺删其繁。",
      "三圣邈已远，万古同所尊。",
      "何当进此道，对坐虚明轩。"
    ]
  },
  {
    "id": "2e89e420a7255bc5b21fd6c5a7efa5c1",
    "title": "游鼓山灵源洞次周元仲韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "碧海吸长江，清波逾练净。",
      "我为鼓山游，潮落初放艇。",
      "连峰翠崔嵬，倒影涵玉镜。",
      "舍舟访招提，木末缭危磴。",
      "凌云开宝阁，震谷韵幽磬。",
      "乃知大丛林，托栖必深夐。",
      "灵源更瑰奇，岩壑相隐映。",
      "森罗尽尤物，无乃太兼并。",
      "伟哉造化力，至巧于此罄。",
      "烟云互卷舒，变态初不定。",
      "岂惟冠一方，实最东南胜。",
      "周行洞浃中，泉石若奔竞。",
      "飘萧毛发清，涤濯肺腑莹。",
      "当年喝水人，端恐溷观听。",
      "是心如虚空，动寂岂妨并。",
      "兵戈正联绵，幽讨亦云幸。",
      "相携得佳侣，散策谢轩乘。",
      "媮安朝夕间，未可笑赵孟。",
      "淹留遂忘归，怅望云海暝。",
      "不负惠询期，更起沧洲兴。"
    ]
  },
  {
    "id": "2e89e420a7255bc511f2d37129db9019",
    "title": "季夏之初自安国迁南台天宁寺依南山而面北暑气尤盛暇日望山顶松林郁然意必有异因穴垣凿磴以造其上形势坦平风日清美四顾山峦环合江潮往来景物不可模状月出林表清光更多夜久阒寂殆非尘世作古诗二十韵以纪其事奉呈巽达元仲",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "旅泊不求安，小憩南台宫。",
      "轩楹尽北乡，盛暑堕甑中。",
      "开垣追微凉，山顶罗千松。",
      "烦襟忽破散，濯此万里风。",
      "群山递环绕，云物增奇峰。",
      "江潮信有期，来去初不穷。",
      "啸咏得所托，幽禽亦玲珑。",
      "青霞蔽落日，皎月生于东。",
      "清光入疏林，照我鬓发松。",
      "壮年几何时，倏忽成衰翁。",
      "愿餐日月华，为驻冰雪容。",
      "二子皆静者，翛然此相从。",
      "灵丹论秘诀，妙理谈真空。",
      "兵戈满寰瀛，此乐岂易逢。",
      "犹恨迩城市，时来车马踪。",
      "逝将选幽僻，诛茅寄蒙笼。",
      "灌溉荔支园，可敌万户封。",
      "屋前修竹合，屋后流溪通。",
      "风月应更好，清欢永相同。",
      "稚川晚闻道，尚冀刀圭功。"
    ]
  },
  {
    "id": "2e89e420a7255bc58d0941baa7393133",
    "title": "郑梦锡教授送黄精以诗答其意",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "太阳之草名黄精，养性独冠神农经。扫除白发有奇效，采食既久通仙灵。",
      "年来衰病乃如许，瘴疠忧患频相仍。稍从方士学服饵，桑榆庶以延颓龄。",
      "鼎中九转未遽就，聊假草木搴其英。闽山无雪苗可识，劳君为我锄青冥。",
      "封题寄远意良厚，不道山寒少茯苓。蜜蒸日暴试新法，入口便觉身倍轻。",
      "只今兵革未衰息，群盗蜂蚁犹纵横。何须运甓习筋力，会当一举腾上烟云之翠屏。"
    ]
  },
  {
    "id": "2e89e420a7255bc538e9927c2888483c",
    "title": "八月十一日次茶陵县入湖南界有感",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "忆昔湖南全盛日，郡邑乡村尽充实。",
      "连年兵火人烟稀，田野荆榛气萧瑟。",
      "我初入境重伤怀，空有山川照旌节。",
      "试呼耆老细询问，未语吞声已先咽。",
      "自从虏骑犯长沙，巨寇如麻恣驰突。",
      "杀人不异犬与羊，至今涧谷犹流血。",
      "盗贼纵横尚可避，官吏贪残不可说。",
      "挟威倚势甚豺狼，刻削诛求到毫发。",
      "父子妻孥不相保，何止肌肤困鞭挞。",
      "上户逃移下户死，人口凋零十无八。",
      "九重深远那得知，使者宽容失讥察。",
      "今朝幸睹汉官仪，愿使斯民再苏活。",
      "我闻此语心如摧，平生况有阳城拙。",
      "行移州县遣官僚，尽罢科须治奸猾。",
      "巨蠹推穷付囹圄，社鼠城狐扫巢穴。",
      "削平群盗拊疮痍，报政何须待期月。",
      "祖宗德泽感人深，周汉正赖宣光哲。",
      "中兴之运期有在，庶以涓微助溟渤。",
      "少陵酷爱舂陵行，千古知心有元结。"
    ]
  },
  {
    "id": "2e89e420a7255bc5f893cf68dcc0b4ae",
    "title": "宿岳麓寺",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "岳麓久不到，兵戈浩联绵。",
      "及兹再来游，莲宇犹依然。",
      "隔江望城郭，瓦砾稀人烟。",
      "十里无草木，髡尽群山颠。",
      "老僧旧相识，为语当时缘。",
      "胡骑中宵来，烈火光照天。",
      "杀人知几何，浮尸蔽长川。",
      "巨盗继凭据，奸贪争弄权。",
      "诛求到骨髓，荆棘生荒田。",
      "兹山二三刹，危甚偶得全。",
      "至今斋厨室，不给粥与饘。",
      "步上法华堂，试酌白鹤泉。",
      "泉味俨如昔，松竹自碧鲜。",
      "端如君子操，不为治乱愆。",
      "永夜宿虚堂，慷慨不成眠。",
      "安得有志士，王道还平平。",
      "太平复旧观，山林寄馀年。"
    ]
  },
  {
    "id": "2e89e420a7255bc58f63a8e01eca73c0",
    "title": "题唐氏所藏崔白画雪中山水",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "我昔曾为阳羡游，正值雪花大如掌。",
      "开门恍讶天地白，云涌群山入书幌。",
      "铜官远并玉峰寒，罨画暗流冰片响。",
      "千岩万壑争出奇，应接高低迷俯仰。",
      "十年不到浙江西，寤寐胜游劳梦想。",
      "大梁崔白岂善幻，断取山川移异壤。",
      "当时眼界无尽观，都在一幅生绡上。",
      "南方炎热瘴疠地，使我翛然毛骨爽。",
      "天光惨淡阴气凝，片片飞花来苍莽。",
      "毫端造化成六出，不比馀工得其髣。",
      "连峰合沓波涛翻，负雪崔嵬几千丈。",
      "谷幽草木枝干老，岩曲楼台檐角敞。",
      "溪头水落正石出，暮霭沉舟暗鱼网。",
      "山墙野壁茅屋深，风扬青帘如五两。",
      "买鱼酌酒者谁子，应有幽人坐同飨。",
      "平生爱雪喜山水，对此乍觉神情恍。",
      "明窗静看久愈妍，似倩麻姑为爬痒。",
      "一时名手真绝艺，妙处工夫谁与赏。",
      "生前裘马颇萧条，身后丹青空倜傥。",
      "惠崇声价亦相先，滕薛未知当孰长。",
      "我家梁溪富溪山，雪里寒光含万象。",
      "每同子猷乘小艇，不数王恭披素氅。",
      "故山猿鹤会相思，感物兴怀增勇往。",
      "时平事定归去来，安得飞翰出尘鞅。"
    ]
  },
  {
    "id": "2e89e420a7255bc54ad2e225639af31c",
    "title": "春晓闻众禽声有感",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "春山苍莽天欲明，枕上静听春禽鸣。",
      "雏莺初啭正调舌，姹娅乍闻三两声。",
      "不如归去意良切，脱却泼裤何由行。",
      "愁人最是断消息，姑恶更觉声娇狞。",
      "布谷催耕雨才足，鹁鸠唤妇远将晴。",
      "其馀不复识名字，雅音幽韵如簧笙。",
      "天公怜我太寂寞，故遣尤物怡吾情。",
      "鸾歌凤舞未可见，候虫时鸟聊嘤嘤。",
      "我生半世困漂泊，巧言谗谤饱所经。",
      "杜门却扫与世绝，欲窒两牖忘雷霆。",
      "尔声虽好太饶舌，逼耳颇似虚弦惊。",
      "就中提壶可人意，劝我沽酒花间倾。",
      "心怀百忧只欲睡，更愿常醉不用醒。",
      "落花芳草正可藉，玉山自倒知谁令。",
      "乌啼鹊噪错昏昼，燕雀啾唧环檐楹。",
      "从教一一恣嘲弄，吾方深入无何庭。"
    ]
  },
  {
    "id": "2e89e420a7255bc5033fe2ed37024d5b",
    "title": "初见牡丹与诸季申伯小酌",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "牡丹家中州，尤者西邑洛。",
      "姚黄妃魏紫，馀品皆落寞。",
      "南方瘴疠地，寒暑互参错。",
      "浪蕊与浮花，未春先已作。",
      "安能萃和气，孕此木芍药。",
      "今朝眼忽开，数朵到书阁。",
      "郁然兰蕙芬，烂若云霞烁。",
      "虽非千叶繁，香色亦不恶。",
      "花王苗裔远，气格尚宏廓。",
      "群芳类凡禽，累百惭一鹗。",
      "把酒共对之，寄意良匪薄。",
      "无辞倒金樽，坐使花空落。"
    ]
  },
  {
    "id": "2e89e420a7255bc5b9d162d95576769f",
    "title": "与叔易弈不胜赋著色山水诗一首",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "将军思训久为土，龙眠道人亦已亡。",
      "谁将丹青写山水，入我宴坐虚明窗。",
      "峰峦回复吐云气，林木窈窕笼烟光。",
      "丹枫半落天雨霜，渔舟招招静鸣榔。",
      "野桥岩寺递隐见，浦花汀草何微茫。",
      "江边落日尚返照，山头正作金色黄。",
      "萦青缭白有馀态，却笑水墨无文章。",
      "画工画意不画物，咫尺应须千里长。",
      "具区约略贯苕霅，赤岸仿佛通潇湘。",
      "安得仙翁一叶艇，使我超忽穷江乡。"
    ]
  },
  {
    "id": "2e89e420a7255bc5b08b8051fd40cd93",
    "title": "有诏举贤良方正作诗勉钱申伯使继世科",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "中兴天子开贤科，笼络英俊归网罗。",
      "此科久废习者少，应诏正恐人未多。",
      "君家三世五制举，名与嵩华争嵯峨。",
      "玉堂金马皆故物，高文大策垂不磨。",
      "今君落笔妙天下，该洽辩博如悬河。",
      "胡不进卷对廷策，清芬远绍扬其波。",
      "勒兵小试见家法，坐却勍敌挥雕戈。",
      "君如有意作大将，我愿荐信同萧何。",
      "功名晚达未为老，志气方壮靡有他。",
      "勉哉努力为门户，慎勿自弃成蹉跎。"
    ]
  },
  {
    "id": "2e89e420a7255bc52510c87b3f3b2e74",
    "title": "申伯和篇举叔易自代叔诗复推申伯要之二子皆当由此科取重名于世恨吾资妄高不得偕二子鸣跃其间复次前韵以兼勉之",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "古来豪杰收殊科，眇然鸾凤亦可罗。",
      "汉唐选举最为盛，我宋得士良已多。",
      "危言切论动天壤，陆离剑佩冠巍峨。",
      "至今凛凛有生气，岂与草木同销磨。",
      "自从罢举乐软美，驯致黠虏窥关河。",
      "翠华两宫狩沙漠，叠鼓万里翻鲸波。",
      "睿明感愤复旧制，欲起士气宁兵戈。",
      "多材好学如二子，辞此其奈制举何。",
      "青钱万选当万中，善射不复言公他。",
      "勉将忠谠助休运，嗟我老矣真蹉跎。"
    ]
  },
  {
    "id": "2e89e420a7255bc588657b68c62103d0",
    "title": "申伯叔易再和诗将有从吾言之意而仲辅作诗梗之以故未果复次前韵既助其决且戒勿与仲辅谋也",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "嗟予于世诚左科，屏居门可设雀罗。",
      "弟昆相从有良友，静中所得亦复多。",
      "微言造理极壸奥，高论盖世惊嶪峨。",
      "含章怀美待时发，资质已妙犹镌磨。",
      "明廷策士复古制，使我意气如奔河。",
      "作诗劝自此途进，往驾巨舸凌长波。",
      "成功相期一战霸，大敌禠魄皆投戈。",
      "篇章酬复未勇往，谦退将若斯文何。",
      "定从当以一语决，幸勿傍顾而言他。",
      "要须勿与少游议，政恐此志成蹉跎。"
    ]
  },
  {
    "id": "2e89e420a7255bc58ccf47248064a830",
    "title": "诗三往复",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "仙家佛氏各有科，所举净土与大罗。",
      "痴人妄想到其处，坚守丹鼎翻贝多。",
      "胸中有此一念故，积虑便作层冰峨。",
      "超然了达无阂者，应物不磷谁忧磨。",
      "叔兮爱仙事炉灶，拟骖鸾鹤翔云河。",
      "钱子贪佛为藏转，欲以一月分千波。",
      "乃将世故与陈说，坐使谈笑寻干戈。",
      "愿君舍远聊自近，济世不曰如之何。",
      "我方衰病卧江海，骇俗颇似哀骀他。",
      "骅骝见鞭行甚速，期子自策勿蹉跎。"
    ]
  },
  {
    "id": "2e89e420a7255bc5fa5d22a6f1451faf",
    "title": "端礼知宗宠示水石六轴戏作此诗归之",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "闽溪盘屈七百里，赣水湍泻十八滩。",
      "何人作此极变态，使我当暑毛骨寒。",
      "小山屹立奔猛里，飞浪汹动巉岩间。",
      "喧豗似有雷霆响，回薄乍疑霜雪翻。",
      "枯槎石上尽坚瘦，苍波喷浸尺度悭。",
      "画工不复画舟楫，意谓绝险无敢干。",
      "岂知操舟若神者，出没涛濑心甚闲。",
      "崎岖世路更巇恶，返视此画平而安。"
    ]
  },
  {
    "id": "2e89e420a7255bc511732eb6b5c89ebe",
    "title": "许嵩老赋三友篇以遗东林圭禅师余尝次韵和之未几余被命宣抚荆广嵩老复以诗来曾未一岁间闻吴元中薨于柳嵩老东归薨于虔余方罢帅事屏居长乐圭禅师自江西见过阅箧中得嵩老二诗相与读之怆然因复追和其韵其一次孙字韵古风",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "胡尘暗神州，宝玦悲王孙。",
      "六龙转淮海，荆棘生中原。",
      "时危赖耆俊，引手开雾昏。",
      "廓清天宇间，复见咸池暾。",
      "跨海斩长鲸，驱石驾鼍鼋。",
      "悼心失良策，至今声尚吞。",
      "二公直以方，象在六二坤。",
      "英英鸾鹄姿，超然脱笼樊。",
      "才雄一世表，学贯万象根。",
      "皇天不憗遗，三友独我存。",
      "去岁适湖湘，戈甲照旗幡。",
      "龙城得吴书，心契久益敦。",
      "襄陵寓营道，诗句来清温。",
      "回头失良友，谁能诘其源。",
      "我老卧江海，病鹤栖荒园。",
      "娱心岭白云，濯足溪流浑。",
      "幽人幸见过，握手得晤言。",
      "从来心地法，半偈已觉繁。",
      "愿磨习气垢，坐觌出世尊。",
      "喟彼泉下人，何由复轩轩。"
    ]
  },
  {
    "id": "2e89e420a7255bc515bfc30d03ed7a00",
    "title": "题刘仲高提刑所藏文与可墨竹",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "萧郎画竹称逼真，与可所作尤绝伦。",
      "不将丹青借粉饰，直把宝墨传精神。",
      "渭川万个在胸次，援毫戏扫如烟云。",
      "眼前先见欲画者，兔起鹘落气益振。",
      "稚枯偃仰尽变态，笔力斡转风霆春。",
      "平生知作几千幅，得心应手老斫轮。",
      "当时谁是识画者，谪仙东坡盖其人。",
      "老坡亦善作此画，意虽已到法未亲。",
      "是中妙处不传授，但得木石枯鳞皴。",
      "自从兵火丧乱后，锦囊玉轴随埃尘。",
      "公于何处得此本，四枝墨色犹鲜新。",
      "风梢雨叶间浓淡，纷披屈折节脉匀。",
      "置之座右涤炎暑，飒飒更觉秋声闻。",
      "子猷会见定绝倒，安用日事栽培勤。",
      "只今与可骨已朽，妙迹散落此幸存。",
      "愿公秘惜勿轻示，更筑小堂名墨君。"
    ]
  },
  {
    "id": "2e89e420a7255bc5d793558419d06358",
    "title": "诸季邀德久申伯同游鼓山灵源洞仆以病不果往赋诗见意",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "灵源韫秀异，杰出闽粤间。",
      "神功谢镌凿，妙境森回环。",
      "曲磴下窈窕，高岩上孱颜。",
      "松萝互荫翳，正暑生清寒。",
      "路转人寂寂，泉飞涧潺潺。",
      "乘高望云海，天末波涛翻。",
      "伟哉宇宙中，有此气象宽。",
      "诸子雅好游，蜡屐履山樊。",
      "佳客来自远，复共一日欢。",
      "而我抱衰疾，屏居方杜关。",
      "岂不乐山水，宴坐心不阑。",
      "神游八极表，目寓无髦蛮。",
      "块视众岳小，杯看五湖悭。",
      "矧兹几案物，安用劳跻攀。",
      "登临务得隽，无乃见一斑。",
      "作诗调诸子，醉语不可删。",
      "秋风动林壑，冻雨洗尘寰。",
      "新凉至万里，浓翠浮千山。",
      "白云出何心，飞鸟倦自还。",
      "兴尽盍遄返，胜游宜勿殚。"
    ]
  },
  {
    "id": "2e89e420a7255bc5765884b841754483",
    "title": "送邹德久还大柘旧隐三十韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "抱病卧云海，杜关谁与游。",
      "邹子惠过我，命驾无停辀。",
      "但思一会面，不愿万户侯。",
      "故人相许心，拔俗今焉俦。",
      "触热涉长道，始识瓯闽州。",
      "叩门泉石边，僮仆惊髭虬。",
      "怪我齿发衰，志气非昔侔。",
      "岂知数年来，患难如戈矛。",
      "收悲且欢欣，身健馀何求。",
      "情话豁怀抱，高辞绍轲丘。",
      "远寻云间寺，屡泛江上舟。",
      "同擘荔枝红，坐见菊花秋。",
      "告我欲遄返，归袖风飕飕。",
      "投老不禁别，聊兹小淹留。",
      "置酒古道场，大白相献酬。",
      "短日忽西匿，轻云霭而浮。",
      "露下松桂枝，月转西南楼。",
      "殷勤渭城唱，达旦增离愁。",
      "念子韫器业，学慱仕未优。",
      "至宝委路傍，谁能辨琳球。",
      "世事方多难，英俊宜旁搜。",
      "何人有高识，荐此穷马周。",
      "丈夫重气概，出处非身谋。",
      "岿然栋梁材，回首须万牛。",
      "玄豹且深隐，騄骥将见收。",
      "嗟我蒲柳姿，雅称山林幽。",
      "平生七不堪，岂独三宜休。",
      "国恩竟未报，负此终身羞。",
      "行矣勉著鞭，俟时摅壮猷。",
      "他年钟鼎勋，在子吾何忧。"
    ]
  },
  {
    "id": "2e89e420a7255bc58cdaaa73ef85ff23",
    "title": "庭中酴醾盛开二甥以诗来戏和其韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "栽培初不弃葑菲，桃李无言下自蹊。",
      "试营小圃供幽奇，野趣独与闲相宜。",
      "迩来落叶子满枝，新花璨发归酴醾。",
      "蒙蒙烟雨湿冰姿，汤泉乍洗温柔肌。",
      "玉人胡为在轩墀，态浓意远芬兰芝。",
      "月华万里来清辉，照耀光彩通屏帷。",
      "青云宛转蟠素螭，高架上与飞甍齐。",
      "客来花下同围棋，对花不怕输吟诗。",
      "帝乡富贵未可几，渊明之语真良规。",
      "一杯相属慎勿辞，我方餔糟啜其醨。",
      "醉中不省今何时，胸次洞达元无疵。",
      "山林正好相娱嬉，朝廷渐有中兴期。",
      "羲和鞭日不肯迟，海水清浅蓬莱池。",
      "飞花雪落白玉卮，起舞鹤氅风前披。"
    ]
  },
  {
    "id": "2e89e420a7255bc511a4db93183529fa",
    "title": "送钱申伯如邵武",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "钱郎与世苦不谐，胸次徒抱经纶才。",
      "行年五十犹未试，蟠蛰虽久愆风雷。",
      "扫除习气趣空寂，华藏重重恣游历。",
      "世间幻妄此道真，未必亨通胜穷阨。",
      "我方卧病南海滨，喜君襟抱时相亲。",
      "胡为乘兴有所适，使我怅望归飞云。",
      "兵戈格斗何时息，田园将芜归未得。",
      "同是天涯流落人，此心炯炯君应识。",
      "闽山六月丹荔枝，火齐堆盘侑一卮。",
      "愿言及此复过我，岁晚勿负沧海期。",
      "醉乡我已成真隐，君亦逃禅学苏晋。",
      "乐天不醉即谈禅，此外悠悠真须忍。"
    ]
  },
  {
    "id": "2e89e420a7255bc5bb88f192d990920f",
    "title": "赵都漕出示鲁直少游所书梅诗次韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "冰散凭陵群木槁，只有梅花欺不倒。",
      "篱边野外忽嫣然，暗香解作幽人恼。",
      "化工着意为尤物，故遣孤芳得春早。",
      "道人写照三昧手，不假丹青更妍好。",
      "诗家也是可怜人，落笔云烟随意扫。",
      "遂令淡墨胜铅华，纸上一枝长不老。",
      "庭中几树正垂垂，忍看飘零委烟草。",
      "会须痛饮对繁华，细把根源问苍昊。"
    ]
  },
  {
    "id": "2e89e420a7255bc5ddba638accc7385e",
    "title": "送赵正之判宗室",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "神明之胄庆所钟，禀毓不与常人同。",
      "汉高子孙尽隆准，唐室贤辅多华宗。",
      "本朝功德追前古，振振宗姓敦儒风。",
      "君家奕世擅英誉，继持从橐声光崇。",
      "向来仗节使关陜，风绩不减褰帷公。",
      "自从国步暂艰危，低眉信命随飘蓬。",
      "十年流落困羁旅，一日赐对明光宫。",
      "御前奉命作大字，挥毫落纸蟠虬龙。",
      "岂惟笔扛百斛鼎，固已气吐千丈虹。",
      "上流重地方用武，貔貅十万屯元戎。",
      "辍从禁近付飞挽，木牛流马惭无功。",
      "国家敦睦急先务，改授欲使归磨砻。",
      "舍烦就简惬雅志，只恐漕运难追踪。",
      "闽山中夏荔枝熟，火齐磊落堆盘红。",
      "凭空跨壑千佛寺，金碧照耀烟霞中。",
      "登临多暇饫珍品，岂比朱墨相填丛。",
      "帝心简在方仄席，锋车迅召行登庸。",
      "嗟予忧志苦多病，齿摇发脱真衰翁。",
      "误恩分阃愧无补，岂有惠泽渐兵农。",
      "乞身屡矣未蒙可，坐使泽雉愁樊笼。",
      "送君南浦惨长别，此心已逐归飞鸿。",
      "会当柴车返故隐，幅巾杖屦长相从。"
    ]
  },
  {
    "id": "2e89e420a7255bc572290a976c2ae12d",
    "title": "冬日来观鼓山新阁偶成古风三十韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "寻盟访鼓山，风物宛如昨。",
      "山中有开士，弹指成杰阁。",
      "应真飞锡来，一一得所托。",
      "翚飞骞栋甍，绚烂丽丹雘。",
      "峨峨大顶峰，孤影入檐角。",
      "乃知象教力，建立必卓荦。",
      "却为灵源游，云木互参错。",
      "岩深松桂香，石古苔藓剥。",
      "冬温日清美，景短气萧索。",
      "天然资野逸，安用遮翠幕。",
      "快哉缅登临，及此小摇落。",
      "乘高望瀛海，南极露垠堮。",
      "蓬壶在跬步，谁谓仙山邈。",
      "苍茫杳霭中，万象恣磅礴。",
      "回头睇中原，郡国半沙漠。",
      "犬羊污宫殿，蛇豕穴城郭。",
      "畴能挽天河，一洗氛祲恶。",
      "我生多艰虞，久矣衰病作。",
      "君恩听言归，养拙侣猿鹤。",
      "忽忽岁遒尽，平子殊不乐。",
      "幸同二三子，杖履遍丘壑。",
      "跻攀力尚强，谈笑心无怍。",
      "野鹿饱丰甘，冥鸿在寥廓。",
      "翻思轩冕间，何异遭束缚。",
      "斯游信清绝，妙赏寄寂寞。",
      "晚来凄以风，远色秀增岳。",
      "泠泠钟磬声，随月度林薄。",
      "惄焉感时心，未免如陨箨。",
      "倘能驾云螭，岂复忧世瘼。",
      "会当期若士，相与踞龟壳。"
    ]
  },
  {
    "id": "2e89e420a7255bc5e388fb367fc47f69",
    "title": "哭宗留守汝霖",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "时危念人杰，济物须材雄。",
      "寻常龌龊姿，讵可收奇功。",
      "英英宗夫子，邈与古人同。",
      "抱器实磊落，秉心郁精忠。",
      "彯缨仕州县，山立不妄从。",
      "青松虽未高，已足凌蒿蓬。",
      "涉世多龃龉，失官久龙钟。",
      "擢居河朔郡，烟尘正昏蒙。",
      "今上在藩邸，持节使虏中。",
      "力争不可往，高牙建元戎。",
      "王室遂再造，廊庙当畴庸。",
      "同朝共排媢，一麾江汉东。",
      "见我论世故，慷慨泪沾胸。",
      "荐之守留钥，付以节制隆。",
      "惠政附疲瘵，威声慑奸凶。",
      "金汤治城堑，楼橹欻以崇。",
      "出师京洛间，屡挫黠虏锋。",
      "邦畿千里宁，夸说百岁翁。",
      "抗疏请还阙，北伐归两宫。",
      "辞直志鲠亮，天子为动容。",
      "奸谀更切齿，恨未能关弓。",
      "乃同归鄛人，感愤殒厥躬。",
      "皇天不憗遗，吾道何其穷。",
      "骅骝竟委离，冀北群遂空。",
      "梁摧大厦倾，谁与扶穹窿。",
      "安能百身赎，坐为四海恫。",
      "人亡国殄瘁，天意真懵懵。",
      "中原气萧瑟，洒涕临西风。"
    ]
  },
  {
    "id": "2e89e420a7255bc5d983a82348beb4cf",
    "title": "秋风辞",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "秋风起兮黄叶飞，远客异土兮未能归。白露降兮悴众芳，怀美人兮怅难忘。",
      "变星霜兮阻山河，风异响兮水增波。溯明月兮发浩歌，群阴积兮浮云多。",
      "岁聿云暮兮奈愁何。"
    ]
  },
  {
    "id": "2e89e420a7255bc562819198e285840c",
    "title": "游王原山",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "假道庐陵郡，薄游青原山。",
      "山空松桂香，殿阁森回环。",
      "三泉湛寒玉，洗我襟抱烦。",
      "况与二三子，杖屦同跻攀。",
      "笑观颜黄碑，笔势惊飞骞。",
      "昔也有高士，妙指穷玄关。",
      "心花五叶开，法炬千灯传。",
      "当时寻思人，一见心不澜。",
      "至今三百载，水碧山苍然。",
      "嗟我爱山水，所至必纵观。",
      "聊于戎马际，偷此半日闲。",
      "适野慕裨谌，命驾睎谢安。",
      "规模寂寞滨，折冲谈笑闲。",
      "矧兹湖湘盗，钩锄本元元。",
      "弄兵潢池中，岂足劳戈鋋。",
      "愿宣天子德，往使疲瘵欢。",
      "龚遂理渤海，营平破先零。",
      "威灵及襄汉，恢复从荆蛮。",
      "国恩粗可报，乞身返田园。",
      "持此问祖师，神交当解颜。"
    ]
  },
  {
    "id": "2e89e420a7255bc52561525ced44e842",
    "title": "余筑室梁溪之上三年而后成手植花木甚众遭值世故未尝得安居其间岁暮羁旅慨然念之因和渊明时运诗以见意",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "卜宅梁溪，成非一朝。",
      "面山枕冈，远市近郊。",
      "修竹茂林，翠连烟霄。",
      "松桂吐香，杞菊长苗。",
      "旁临清流，尘缨可濯。",
      "小阁崷然，九峰远瞩。",
      "岂无华宇，于我自足。",
      "兄弟埙篪，于焉相乐。",
      "春服既成，如浴乎沂。",
      "风乎舞雩，咏啸而归。",
      "自我离群，潜然涕挥。",
      "拊心念旧，电往莫追。",
      "今夕何夕，梦还我庐。",
      "稚子候门，两发髧如。",
      "携幼入室，浊酒倾壶。",
      "慨我寤叹，谁复如余。"
    ]
  },
  {
    "id": "2e89e420a7255bc5ae478029434c18fa",
    "title": "余来湖外家问不通者累月因和渊明停云篇以遣怀",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "上天停云，以阴以雨。",
      "我之怀矣，川路修阻。",
      "田园将芜，幼稚谁抚。",
      "雁信来迟，鹤立以伫。",
      "凄其以风，零雨其蒙。",
      "自去梁溪，爰止西江。",
      "一室萧然，卧于北窗。",
      "块独处此，人谁我从。",
      "岂无轩裳，谁适为荣。",
      "人之为人，亦以有情。",
      "乱离瘼矣，弃家遐征。",
      "知我如此，不如无生。",
      "今夕何夕，鹊袅庭柯。",
      "载植其尾，迭相鸣和。",
      "发书占之，远问为多。",
      "兆而未至，怀哉若何。"
    ]
  },
  {
    "id": "2e89e420a7255bc52b29dd8417b528ed",
    "title": "霜降木落独松柏苍然颜色愈好因和渊明荣木篇以见意",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "采采荣木，春华于兹。",
      "及尔素秋，风霜瘁之。",
      "寒暑代谢，荣枯有时。",
      "改柯易叶，翩其陨而。",
      "苍苍松柏，擢干蟠根。",
      "风霜虽厉，秀色长存。",
      "君子进德，以道为门。",
      "岁寒时艰，节义弥敦。",
      "惟天于余，赋此拙陋。",
      "材不趋新，学惟求旧。",
      "黾勉夙夜，其何能富。",
      "屡冒艰危，内省不疚。",
      "先公有训，岂敢失坠。",
      "敬慎威仪，圣言是畏。",
      "铅刀虽钝，驽马希骥。",
      "一割之功，十驾而至。"
    ]
  },
  {
    "id": "2e89e420a7255bc5e4cef05ed9d4eb03",
    "title": "和归鸟篇",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "翼翼归鸟，爰集于林。",
      "近萃芳郊，远依烟岑。",
      "眷言顾之，实获我心。",
      "丛木茂止，憩此繁阴。",
      "翼翼归鸟，翩然翻飞。",
      "风高天阔，去将畴依。",
      "云路翱翔，倦翮思归。",
      "矰缴孔多，无使患遗。",
      "翼翼归鸟，抚翼徘徊。",
      "江湖缈茫，有怀故栖。",
      "顾俦啸侣，鸣声和谐。",
      "愿言不获，怅然伤怀。",
      "翼翼归鸟，集于旧条。",
      "一枝已多，岂俟高标。",
      "敛翰息影，好音交交。",
      "愿言终此，以休永劳。"
    ]
  },
  {
    "id": "2e89e420a7255bc55c41a687f48751b7",
    "title": "和劝农篇",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "天临下土，是生烝民。",
      "耕食凿饮，乃含其真。",
      "淳浇朴散，巧伪相因。",
      "谁其还之，时惟圣人。",
      "圣人立政，爰重黍稷。",
      "设命官司，职是播植。",
      "春勤于耕，秋乃有穑。",
      "储其嬴馀，荒岁足食。",
      "瞻彼中原，祁邳平陆。",
      "春日载阳，和风肃穆。",
      "夫耕妇馌，俦类相逐。",
      "少壮竭力，逸此耆宿。",
      "岂无他图，惟兹永久。",
      "利其耒耜，十千维耦。",
      "带月荷锄，侵星耘亩。",
      "崇本抑末，孰敢游手。",
      "终年厌飧，报则不贵。",
      "千箱万仓，以副汝冀。",
      "为酒为醴，乐此分至。",
      "仰奉俯畜，夫复何愧。",
      "四体不勤，丈人所鄙。",
      "带经而耕，岂废冠履。",
      "我思古人，希风往轨。",
      "躬耕南阳，无使专美。"
    ]
  },
  {
    "id": "2e89e420a7255bc57c284ca58b605f99",
    "title": "得梁溪家问足慰远怀因和渊明答庞参军之作",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "剥啄叩门，梁溪有书。",
      "发函读之，远怀以娱。",
      "长少童稚，咸安其居。",
      "森然满前，如返我庐。",
      "一书可宝，万金非珍。",
      "契阔寤叹，乃兹相亲。",
      "鹊不吾欺，鸣以告人。",
      "载询仆夫，以及其邻。",
      "嗟我诸季，鸡鸣孜孜。",
      "左图右书，中心好之。",
      "山川修阻，贻我以诗。",
      "三复佳句，实慰所思。",
      "翩翩鸿雁，暂聚亟分。",
      "岂无他人，非我所欣。",
      "清宵步月，白日看云。",
      "无遐迩心，好音数闻。",
      "昔我之来，鶗鴂将鸣。",
      "今也岁晏，霜露载零。",
      "言念沙漠，有怀玉京。",
      "终夕不寐，群生未宁。",
      "怅望东吴，慨临西风。",
      "愿化独鹤，烟霄可冲。",
      "敬慎威仪，惟以令终。",
      "黄发为期，其爱尔躬。"
    ]
  },
  {
    "id": "2e89e420a7255bc530e99854d7333826",
    "title": "渊圣皇帝题十八学士颂",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "英英策府，十八学士。",
      "森如骥騄，才德兼备。",
      "太宗御之，六辔耳耳。",
      "嘶风籋云，一日千里。",
      "丹青之妙，写于缣素。",
      "千载风流，遇之旦暮。",
      "于穆渊圣，天纵多能。",
      "游戏翰墨，识其姓名。",
      "人物图绘，及兹宸藻。",
      "是为三绝，万世之宝。",
      "沙漠苦寒，翠华未还。",
      "伤心北顾，喟其涕潸。",
      "安得杰才，如彼诸子。",
      "扶翊中微，国势振起。",
      "岂无赵卒，为御以归。",
      "老臣衰疾，跂而望之。"
    ]
  },
  {
    "id": "2e89e420a7255bc57d101d671073dd14",
    "title": "题李伯时三教图卷",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "祖师西来，亿劫谁伍。",
      "眷焉摩尼，烛此下土。",
      "沧海津梁，脱离幽苦，至哉流宗，以振聋瞽。"
    ]
  },
  {
    "id": "2e89e420a7255bc57d101d678ab50c86",
    "title": "题李伯时三教图卷",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "丈人之德，藐焉犹龙。",
      "吐纳新故，婴儿在中。",
      "鼎水静绿，飞丹夜红。",
      "大德不德，河上遗踪。"
    ]
  },
  {
    "id": "2e89e420a7255bc57d101d6724d28128",
    "title": "题李伯时三教图卷",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "素王峨峨，万世所师。",
      "太和元气，逝者如斯。",
      "吾侪小人，有喙何施。",
      "稽首顿首，念兹在兹。"
    ]
  },
  {
    "id": "2e89e420a7255bc562e27123bca1a128",
    "title": "次韵畴老赠丹霞三篇并寄丹霞以代简书其二送次丹霞归瑞光岩韵",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "不能汲水机圆，自笑翻羹手捩。",
      "愿从明眼高人，为看三生宝地。"
    ]
  },
  {
    "id": "2e89e420a7255bc57ed0496061103eeb",
    "title": "六言颂六首赠安国觉老",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "大虚一点真气，都卢半掬水中。",
      "堪笑钟离散汉，付与安国秃翁。"
    ]
  },
  {
    "id": "2e89e420a7255bc57ed04960a19b091a",
    "title": "六言颂六首赠安国觉老",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "心似莲花疏通，身如灵龟藏蛰。",
      "三十年来住持，不曾嚼破一粒。"
    ]
  },
  {
    "id": "2e89e420a7255bc57ed04960e412dad1",
    "title": "六言颂六首赠安国觉老",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "本来滴水滴冻，岂碍彻风彻颠。",
      "欲问东西祖意，莫嫌吃饭参禅。"
    ]
  },
  {
    "id": "2e89e420a7255bc57ed04960a2557aca",
    "title": "六言颂六首赠安国觉老",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "不用读书读史，自能说西说东。",
      "若人欲了此法，一源通处皆通。"
    ]
  },
  {
    "id": "2e89e420a7255bc57ed049604ff0298c",
    "title": "六言颂六首赠安国觉老",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "信口长吟短咏，落笔春蚓秋蛇。",
      "万法无心契合，丝毫拟议即差。"
    ]
  },
  {
    "id": "2e89e420a7255bc57ed049602ae21e90",
    "title": "六言颂六首赠安国觉老",
    "authorName": "李纲",
    "authorId": "2e89e420a7255bc5e5e63da78248a99e",
    "dynasty": "宋",
    "content": [
      "莫问是魔是佛，休言学道学禅。",
      "若能不作圣解，便是人间散仙。"
    ]
  },
  {
    "id": "2e89e420a736b3bb37229f4c675f75a1",
    "title": "洪岩山六题石门",
    "authorName": "王辅世",
    "authorId": "2e89e420a736b3bbd1457b72d1457b72",
    "dynasty": "宋",
    "content": [
      "岩穴神仙宅，山门向岭开。",
      "时横云作钥，怕有俗人来。"
    ]
  },
  {
    "id": "2e89e420a736b3bb37229f4c5d2df98d",
    "title": "洪岩山六题石门",
    "authorName": "王辅世",
    "authorId": "2e89e420a736b3bbd1457b72d1457b72",
    "dynasty": "宋",
    "content": [
      "天地应怜我，遗留钜力神。",
      "定须凭国手，神妙与传真。"
    ]
  },
  {
    "id": "2e89e420a736b3bb37229f4cf1b70483",
    "title": "洪岩山六题石门",
    "authorName": "王辅世",
    "authorId": "2e89e420a736b3bbd1457b72d1457b72",
    "dynasty": "宋",
    "content": [
      "任峻我须上，更高人亦行。",
      "神仙虽已往，咫尺是蓬瀛。"
    ]
  },
  {
    "id": "2e89e420a736b3bb37229f4c0d89536b",
    "title": "洪岩山六题石门",
    "authorName": "王辅世",
    "authorId": "2e89e420a736b3bbd1457b72d1457b72",
    "dynasty": "宋",
    "content": [
      "猿猴尝学禅，立德固坚久。",
      "能乘狮子游，不为狮子后。"
    ]
  },
  {
    "id": "2e89e420a736b3bb37229f4c26a554a1",
    "title": "洪岩山六题石门",
    "authorName": "王辅世",
    "authorId": "2e89e420a736b3bbd1457b72d1457b72",
    "dynasty": "宋",
    "content": [
      "山露湿吾履，山风吹我衣。",
      "白云褰举处，依约认崖扉。"
    ]
  },
  {
    "id": "2e89e420a736b3bb37229f4c81d1e021",
    "title": "洪岩山六题石门",
    "authorName": "王辅世",
    "authorId": "2e89e420a736b3bbd1457b72d1457b72",
    "dynasty": "宋",
    "content": [
      "山鸡化为石，锦翼已成藏。",
      "俗类休争食，吾心不为粱。"
    ]
  },
  {
    "id": "2e89e420a743c791925a14f4d34f1835",
    "title": "寄梅山广文先生",
    "authorName": "程中山",
    "authorId": "2e89e420a743c791d1457b72d1457b72",
    "dynasty": "宋",
    "content": [
      "谁谓梅山耄，胸中耿耿存。",
      "五言非小垒，一艺可专门。",
      "年老人皆敬，名高道自尊。",
      "群儿夸疾走，先长不堪论。"
    ]
  },
  {
    "id": "2e89e420a74791314d45f59ffd664296",
    "title": "谒显应观崔真君",
    "authorName": "魏元若",
    "authorId": "2e89e420a7479131d1457b72d1457b72",
    "dynasty": "宋",
    "content": [
      "磁州惠政泽流长，翊运于今有耿光。",
      "金甲护迁驰白马，绛衣诞圣拥红羊。",
      "久劳宵旰筹中土，为祝英灵监下方。",
      "唾手幽燕应默相，弯弧万里射天狼。"
    ]
  },
  {
    "id": "2e89e420a7501f4e17fadb6729c64488",
    "title": "东坡田",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "老去红灰酒瓮前，向来青草瘴江边。",
      "卜居自为溪山好，不是区区为买田。"
    ]
  },
  {
    "id": "2e89e420a7501f4ee7aec064e13ff6c1",
    "title": "铜官山",
    "authorName": "蒋捷",
    "authorId": "2e89e420a7501f4e48ef842779186e25",
    "dynasty": "宋",
    "content": [
      "崒嵂荆南山，袁令葬其麓。",
      "相传天赐棺，咄咄诳流俗。",
      "令尝成舆梁，天报宜以福。",
      "赐棺信荣矣，毕竟入鬼录。",
      "珠官在岭南，锦官在巴蜀。",
      "盐官与铁官，登载粉简牍。",
      "吾恐古有司，铸铜山之足。",
      "后人讹承讹，官傍妄加木。",
      "政须改铜官，大字镵崖腹。",
      "事有作俑者，并按王乔玉。"
    ]
  },
  {
    "id": "2e89e420a7580a2aaf88809679761a3d",
    "title": "观灯",
    "authorName": "王子献",
    "authorId": "2e89e420a7580a2ad1457b7277dedf2b",
    "dynasty": "宋",
    "content": [
      "春灯绝胜百花芳，元夕纷华盛福唐。",
      "银烛烧空排丽景，鳌山耸处观祥光。",
      "管弦喧夜千秋岁，罗绮填街百和香。",
      "欲识神君行乐意，姑循前哲事祈禳。"
    ]
  },
  {
    "id": "2e89e420a768f17059e4722be5f0215b",
    "title": "化成岩",
    "authorName": "赵善坚",
    "authorId": "2e89e420a768f170d1457b72d1457b72",
    "dynasty": "宋",
    "content": [
      "低帽白蕉衫，跨马北岩路。",
      "为我撤炎歊，时有清风度。",
      "投策蹑游屐，扪萝穷幽趣。",
      "怪石鸣瘦筇，狭径窘危步。",
      "云间启深洞，玲珑天巧露。",
      "僧侣罗上下，钟声答晨暮。",
      "长笑排翠谒，围棋惊振鹭。",
      "陶写屏丝竹，恐为风景污。",
      "拂藓题苍崖，纵横醉中句。",
      "兹游岂易得，载酒莫辞屡。"
    ]
  },
  {
    "id": "2e89e420a7695a77f399442a6e800fb8",
    "title": "正月五日从德俭大夫游卢山圣境坐中作以纪一时异事",
    "authorName": "守亿",
    "authorId": "2e89e420a7695a77d1457b72d1457b72",
    "dynasty": "宋",
    "content": [
      "明庭事业青云上，暂屈鸣弦非所望。",
      "闻有灵踪在境中，何从挥鞭时一访。",
      "石路盘纡入道家，老松偃蹇枝槎枒。",
      "昔年煮药卢童子，尝闻白日乘云霞。",
      "红尘不到神仙窟，殿宇荒凉古突兀。",
      "海近幽深春未来，寒风吹池水生骨。",
      "厚冰无文印沈冥，一泓斜卧云母屏。",
      "屏底有物色如玉，隐隐结就浮图形。",
      "澄澄照眼琉璃莹，还同倒影落明镜。",
      "殆非人巧出天工，聋俗安知凡与圣。",
      "吾皇德泽被四夷，产此正是兴龙时。",
      "画图难展丹青手，聊作升平瑞应诗。"
    ]
  },
  {
    "id": "2e89e420a76dcb11d588ec3c25544a1d",
    "title": "澹岩纪游",
    "authorName": "洪彦华",
    "authorId": "2e89e420a76dcb11d1457b72d1457b72",
    "dynasty": "宋",
    "content": [
      "闻说澹岩天下稀，乘闲得得叩岩扉。",
      "中虚上透真奇观，□□□□□悟机。"
    ]
  },
  {
    "id": "2e89e420a76dcb11d588ec3c9a6b29eb",
    "title": "澹岩纪游",
    "authorName": "洪彦华",
    "authorId": "2e89e420a76dcb11d1457b72d1457b72",
    "dynasty": "宋",
    "content": [
      "朝阳岩自次山显，钴鉧潭由子厚彰。",
      "山水得人名始重，不元不柳□逢黄。"
    ]
  },
  {
    "id": "2e89e420a76dcb11d588ec3c5c703b11",
    "title": "澹岩纪游",
    "authorName": "洪彦华",
    "authorId": "2e89e420a76dcb11d1457b72d1457b72",
    "dynasty": "宋",
    "content": [
      "辟秦人去几千年，介石于今尚块然。",
      "指□载鱼行播□，争如流水亦称贤。"
    ]
  },
  {
    "id": "2e89e420a76dcb11d588ec3cc5bceb27",
    "title": "澹岩纪游",
    "authorName": "洪彦华",
    "authorId": "2e89e420a76dcb11d1457b72d1457b72",
    "dynasty": "宋",
    "content": [
      "暗岩别是洞中天，石臼石棋仍石田。",
      "因□岩扃知命戒，贪□□□复言旋。"
    ]
  },
  {
    "id": "2e89e420a76dcb11d588ec3c7995feea",
    "title": "澹岩纪游",
    "authorName": "洪彦华",
    "authorId": "2e89e420a76dcb11d1457b72d1457b72",
    "dynasty": "宋",
    "content": [
      "老僧持钵傍山门，古寺萧然一味清。",
      "骨相山林非富贵，不应曾有训狐鸣。"
    ]
  },
  {
    "id": "2e89e420a77223a2e4fc7eb352afd02d",
    "title": "奉和御制重阳五七言诗其一",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "宸居瑞霭重，阊阖正来风。",
      "憀慄惊秋气，丰穰美岁功。",
      "晓烟篱菊嫩，霄露畹兰红。",
      "重九登高会，欢娱处处同。"
    ]
  },
  {
    "id": "2e89e420a77223a2ecf46d94da2e5c90",
    "title": "太常李博士史馆孙秘丞相继奉使浙右博士至郡以孙侯诗三章示予且以致意因次韵和酬",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "迅濑拖舟上，危梯蹑屐登。",
      "山光翠欲滴，水气热如蒸。",
      "路转藤萝暗，天开物象澄。",
      "丘园足逋客，应得荐贤能。"
    ]
  },
  {
    "id": "2e89e420a77223a2ecf46d9450731026",
    "title": "太常李博士史馆孙秘丞相继奉使浙右博士至郡以孙侯诗三章示予且以致意因次韵和酬",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "分忧从汉殿，捧诏出萧墙。",
      "路入三吴远，舟浮一水长。",
      "诗题石门侧，梦彻斗城傍。",
      "清晓见云物，依依认帝乡。"
    ]
  },
  {
    "id": "2e89e420a77223a2ecf46d94a26aef2f",
    "title": "太常李博士史馆孙秘丞相继奉使浙右博士至郡以孙侯诗三章示予且以致意因次韵和酬",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "北极分忧瞩，东瓯布惠和。",
      "曾蒙倾盖分，偶得枉帆过。",
      "郑驿非常速，融樽复几何。",
      "孙侯不假道，鄙我信为多。"
    ]
  },
  {
    "id": "2e89e420a77223a2a6c3b23bb6af30cf",
    "title": "行次颍州值雨留驻数日因贻郡守秘阁刁公",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "梦想苍龙阙，盘桓汝水滨。",
      "郡侯偏爱客，秋雨更留人。",
      "馔盛尝鲈鲙，樽空倒角巾。",
      "羁愁不能遣，唯恐二毛新。"
    ]
  },
  {
    "id": "2e89e420a77223a2b0adb5cb6065c785",
    "title": "旅中重阳有怀乡国",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "嘉节临重九，羁游托异乡。",
      "萸房谁系臂，菊蕊懒浮觞。",
      "野渡宾鸿急，村田晚稻黄。",
      "悲秋更怀土，只恐鬓成霜。"
    ]
  },
  {
    "id": "2e89e420a77223a25e0ba3a6d3643fa9",
    "title": "重阳日忆远",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "逆旅重阳节，穷秋万里身。",
      "金英浮酒盏，珠泪湿衣巾。",
      "为客飘蓬远，思家落叶频。",
      "只应蝴蝶梦，夜夜得相亲。"
    ]
  },
  {
    "id": "2e89e420a77223a2fa47047dee0a544e",
    "title": "代答",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "征车苦迢递，节物感愁辛。",
      "已入授衣月，那经落帽辰。",
      "金樽难独酌，宝瑟任生尘。",
      "把菊流双泪，谁知忆远人。"
    ]
  },
  {
    "id": "2e89e420a77223a27e7a428e2f482b64",
    "title": "宋殿丞广南东路转运",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "天子忧南越，公卿荐陆生。",
      "九年须富国，万里便扬旌。",
      "封部诸蛮接，官曹六尚荣。",
      "交州何日到，鼓吹定相迎。"
    ]
  },
  {
    "id": "2e89e420a77223a2bd2ece6a6ac007a7",
    "title": "次韵和李舍人拜命书怀寄馆殿旧僚之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "拜命入星垣，偏承圣主恩。",
      "黄扉陪汉相，彩笔代尧言。",
      "佩玉天颜近，籯金世望喧。",
      "下僚今隔品，云路仰高轩。"
    ]
  },
  {
    "id": "2e89e420a77223a25bde16c1a9c71a5e",
    "title": "早秋",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "楚客悲秋至，庭柯一叶凋。",
      "鹤天惊晓露，兰畹怯凉飙。",
      "团扇流尘暗，单衣爽气饶。",
      "江东菰米熟，归梦隔寒潮。"
    ]
  },
  {
    "id": "2e89e420a77223a22edbd61e7d5c942c",
    "title": "义门胡生南归",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "南国乌衣族，东京伯始孙。",
      "一枝须折桂，六阙旧旌门。",
      "归思鲈鱼脍，离筵竹叶樽。",
      "秋风正摇落，楚客莫销魂。"
    ]
  },
  {
    "id": "2e89e420a77223a2c9f424eba6d7b2f7",
    "title": "诸公于石氏东斋宴郑工部分韵得愁秋浮",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "楚客登临处，离怀重隐忧。",
      "二毛初入鬓，一叶早惊秋。",
      "旅雁他乡思，悲笳绝塞愁。",
      "凭何遣羁绪，菊蕊满杯浮。"
    ]
  },
  {
    "id": "2e89e420a77223a29783852086ff00a0",
    "title": "次韵和慎大詹中秋待月寄西掖三舍人之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "凉飙送残暑，秋色望中新。",
      "天迥迷星斗，宵寒待月轮。",
      "境同牛渚上，诗寄凤池人。",
      "僚友东床客，冰清合许亲。"
    ]
  },
  {
    "id": "2e89e420a77223a2731ba656dd24cf3e",
    "title": "次韵和翰林师学士赠伦上人新居之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "一径雨苔深，新居雅称心。",
      "天花飘昼讲，池草伴春吟。",
      "施食山禽下，题门野客寻。",
      "此中堪宴坐，何必在双林。"
    ]
  },
  {
    "id": "2e89e420a77223a2ca1dea1f439b6bb3",
    "title": "即席赋得笔送宗人大著通判广州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "著作蓬山局，职司华衮褒。",
      "已能成马史，何况梦江毫。",
      "金劲鸡摇距，霜寒兔堕毛。",
      "归来批凤诏，弄翰莫辞劳。"
    ]
  },
  {
    "id": "2e89e420a77223a272fcc2dd347272f3",
    "title": "黄从事随军",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "买符来赴调，负羽去从军。",
      "五夜闻边角，三时看阵云。",
      "樽前还料敌，楯上更摛文。",
      "手笔人多许，须铭窦宪勋。"
    ]
  },
  {
    "id": "2e89e420a77223a22a52d27b5c6ed666",
    "title": "咏醉",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "刘伶石五斗，康成三百杯。",
      "攲斜星弁侧，嵬峨玉山颓。",
      "人语蜩螗沸，天形帟幕开。",
      "应知是狂药，何不学颜回。"
    ]
  },
  {
    "id": "2e89e420a77223a2f6d499acc5e05cb5",
    "title": "次韵和并州钱大夫夕次丰州道中见寄",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "汉将从天下，胡兵值月残。",
      "孤烟戍楼迥，密雪战袍乾。",
      "向暮三吹角，临风一据鞍。",
      "边城赖经略，重取地图看。"
    ]
  },
  {
    "id": "2e89e420a77223a25ad46afa5474189b",
    "title": "章琮赴广州东莞簿",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "抱璞曾三献，悲秋忽二毛。",
      "十年嗟不调，一命尚徒劳。",
      "互市通蛮货，公田入海涛。",
      "贪泉虽酌饮，未肯染脂膏。"
    ]
  },
  {
    "id": "2e89e420a77223a2986657cec8a86bfe",
    "title": "文慧大师归蜀",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "南宗传法了，汉殿赐衣新。",
      "归路峨眉雪，旧房京洛尘。",
      "天花飘讲席，海月照吟身。",
      "谁结香灯社，金门贵近臣。"
    ]
  },
  {
    "id": "2e89e420a77223a2c226692c544c12d6",
    "title": "送邵梁秀才",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "君家罨画溪，岁晚忽思归。",
      "密雪不献赋，流尘空化衣。",
      "购书藏屋壁，温席奉庭闱。",
      "清世莫招隐，垂天待一飞。"
    ]
  },
  {
    "id": "2e89e420a77223a293da3c48f6aad534",
    "title": "奉和御制中和",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "佳节更春晦，长标令甲名。",
      "天渊摇绿浪，仙杏吐丹荣。",
      "连鼓将惊蛰，高枝已变莺。",
      "云谣传下土，汉曲被新声。"
    ]
  },
  {
    "id": "2e89e420a77223a209051825c3e66a7f",
    "title": "樱桃",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "团于火色贝，灿极日光珠。",
      "西海瑶池苑，曾城宝树区。",
      "凤帻生犹嫩，龙睛未脱枯。",
      "彤标与霞彩，紫府閟云腴。"
    ]
  },
  {
    "id": "2e89e420a77223a2580756ce01e55288",
    "title": "柳噪竹",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "好在碧坛湾，丛底度岁寒。",
      "何堪栽凤律，只好制鱼竿。",
      "拂水烟稍润，含风剑叶攒。",
      "芳荫聊奉庇，君试仰天看。"
    ]
  },
  {
    "id": "2e89e420a77223a264061dd07cf444f5",
    "title": "竹答柳",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "我自虚心者，君能百尺芳。",
      "未闻凌雪秀，唯解刺天长。",
      "叶密招禽宿，皮枯任蠹藏。",
      "他年丹穴凤，恐不集垂杨。"
    ]
  },
  {
    "id": "2e89e420a77223a20ab7972e57bdcbc6",
    "title": "升山",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "层峦连近郭，占胜有招提。",
      "宿雾昏金像，飞泉溅石梯。",
      "钟声空谷答，塔影乱云齐。",
      "千骑时来此，寻幽独杖藜。"
    ]
  },
  {
    "id": "2e89e420a77223a2cb3eb815dad1fe30",
    "title": "奉和御制社日诗",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "仙掌凌空沆瀣秋，大田多稼似云浮。",
      "天边霁景芙蓉阙，江上残芳杜若洲。",
      "东观群儒宣宴乐，南荆遗俗重嬉游。",
      "宸章忽降容瞻睹，疑是神龟负九畴。"
    ]
  },
  {
    "id": "2e89e420a77223a2c743ab4562aa4226",
    "title": "奉和御制重阳五七言诗其二",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "民在华胥正乐康，高秋宾雁指衡阳。",
      "蒹葭渐见凝清露，鶗鴂先惊歇众芳。",
      "节值登高真胜会，年逢大有是殊祥。",
      "宸心悦豫流新唱，星汉垂文示八方。"
    ]
  },
  {
    "id": "2e89e420a77223a26e9e82ccfa661f88",
    "title": "奉和御制喜降时雪七言四韵诗",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "一夕香街布玉尘，檀栾劲节露贞筠。",
      "兔园置酒皇欢洽，柏殿赓歌睿唱新。",
      "麦秀原田初望岁，花开苑树忽惊春。",
      "丰穰荐瑞民心悦，高下还随帝泽均。"
    ]
  },
  {
    "id": "2e89e420a77223a277ecdd9bef6e0cf5",
    "title": "后苑赏花应制",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "宫花如锦水连漪，翠辇寻芳正是时。",
      "禁苑定知人未识，朱栏除有蝶偷窥。",
      "艳烘晓日迷天仗，香逐轻风落酒卮。",
      "何幸微臣陪镐宴，蓬壶春漏正迟迟。"
    ]
  },
  {
    "id": "2e89e420a77223a277ecdd9bd98a344f",
    "title": "后苑赏花应制",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "云罗霞绮媚芳辰，琼圃花开烂漫春。",
      "风递清香随凤辇，波涵倒影落龙津。",
      "仙葩四照烘初日，浓艳千苞赐近臣。",
      "向晚天街戴归处，游蜂舞蝶自随人。"
    ]
  },
  {
    "id": "2e89e420a77223a283984a03dc596fe6",
    "title": "宣召赴龙图阁观太宗御书应制",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "非烟葱蔚苍龙阙，紫府深沉大帝居。",
      "群玉中天开策府，神龟温洛荐图书。",
      "珠宫岑寂经行处，金简荧煌拭目初。",
      "曾是先朝受恩者，因探禹穴涕涟如。"
    ]
  },
  {
    "id": "2e89e420a77223a235e60ca3d905c6d3",
    "title": "后苑赏花钓鱼应制",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "宜春小苑斗城旁，锡宴群仙奉紫皇。",
      "汉沼乳鱼偏傍钓，青陵舞蝶自寻芳。",
      "波平鳌背浮昆阆，日转金茎艳赭黄。",
      "满酌流霞侍臣醉，暖风宫蕊杂炉香。"
    ]
  },
  {
    "id": "2e89e420a77223a2ff45a6d00c41993c",
    "title": "别赋赏花一首",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "仙山灵沼五城西，晓日花光照彩霓。",
      "露濯冰蚕铺瑞锦，风吹水麝拆香脐。",
      "芳葩散采添蜂蜜，红片狂飘杂燕泥。",
      "曾识壶中旧春色，桃源重到路犹迷。"
    ]
  },
  {
    "id": "2e89e420a77223a2c87a3434c00ecf9a",
    "title": "龙图阁会宴应制",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "册府藏书在紫微，退朝稽古助论思。",
      "中天召宴衢樽满，乙夜观文列象垂。",
      "彩凤翩翻巢绮阁，灵龟夭矫冠金碑。",
      "大风发唱群臣和，元首康哉庶绩熙。"
    ]
  },
  {
    "id": "2e89e420a77223a270e2f944c5902c77",
    "title": "秘阁赐宴送右谏议大夫种放得假归终南山应制",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "琐闱聊辍皂囊封，赐告归寻一亩宫。",
      "关路蒲轮千里远，岩扉蕙帐几年空。",
      "百壶天酒凝甘露，二雅宸章掩大风。",
      "旧隐暂还非久住，心期献可沃尧聪。"
    ]
  },
  {
    "id": "2e89e420a77223a2cc6e4a382e92089b",
    "title": "次韵和章子美对雪",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "破腊连空粉絮飘，离离一番长山苗。",
      "旗亭谁氏来沽酒，台笠何人去采樵。",
      "背日旋依松涧积，迎风先傍药畦消。",
      "袁安此际偏无赖，独掩闲门对一瓢。"
    ]
  },
  {
    "id": "2e89e420a77223a2255df3c1e4b8f680",
    "title": "送张彝宪归乡",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "处处春波满稻畦，海棠零落子规啼。",
      "一麾远郡方留滞，十里长亭又解携。",
      "后夜滩声妨客梦，初晴云物入诗题。",
      "到家为问田园事，桃李犹应有旧蹊。"
    ]
  },
  {
    "id": "2e89e420a77223a2f264da60c9395b8d",
    "title": "送韩永锡归阙",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "缙云六载掌关征，学得阳冰小篆成。",
      "逋客几人曾识面，仙山到处便题名。",
      "桑郊又是乘轺去，铃阁虚烦解榻迎。",
      "旧读春秋究微旨，何须苦说不知兵。"
    ]
  },
  {
    "id": "2e89e420a77223a23f4df591fa83c945",
    "title": "丽水甄殿丞移疾请告",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "数日不逢黄叔度，胸中鄙吝一时生。",
      "如何民瘼偏能疗，却是诗魔未得平。",
      "夏景清和妨命驾，玄台寂寞阻飞觥。",
      "欲亲高论无由得，须作文殊问疾行。"
    ]
  },
  {
    "id": "2e89e420a77223a2e9948751a0de9988",
    "title": "威上人",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "五蕴已空诸漏尽，冢间行道十年馀。",
      "吟成南国碧云句，读遍西方贝叶书。",
      "清论弥天居士伏，高情出世俗流疏。",
      "问师心法都无语，笑指孤云在太虚。"
    ]
  },
  {
    "id": "2e89e420a77223a25530678e210b055c",
    "title": "次韵和章頔见寄",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "鸡窗十载共论文，兰室依然有旧薰。",
      "雨雪共抛修竹苑，烟霞独访武夷君。",
      "随珠照乘元无类，天骥追风定不群。",
      "犬子赋成犹未献，飘飘词气已凌云。"
    ]
  },
  {
    "id": "2e89e420a77223a246d4a1ea47c20dbf",
    "title": "次韵和衢州席刑部早秋",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "朱火荧荧向夕流，林间一叶忽惊秋。",
      "风来野渡闻渔笛，雾敛晴天见蜃楼。",
      "艳爱芙蓉开幕府，香怜杜若老汀洲。",
      "使君鬓畔多玄发，临水登山不用愁。"
    ]
  },
  {
    "id": "2e89e420a77223a2f4da3c2cfe4e1a62",
    "title": "送章安世赴举",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "萤烛辛勤十载馀，蔼然高价满州闾。",
      "一枝未折仙人桂，千里又随乡老书。",
      "梁苑雪花成赋后，禹门雷鼓化鳞初。",
      "山城日日望春榜，莫遣南来音信疏。"
    ]
  },
  {
    "id": "2e89e420a77223a21134899d01fccde2",
    "title": "次韵和润州刘度支见寄之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "卜隐林泉未有期，春田耕事欲凭谁。",
      "一辞左掖鸳鸾侣，两见南州橘柚垂。",
      "酌醴不妨留客醉，饮冰长是畏人知。",
      "颁条求瘼无他术，深恨期年报政迟。"
    ]
  },
  {
    "id": "2e89e420a77223a2ca5ebc95e9de47b6",
    "title": "次韵和酬永嘉聂从事除夜之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "三百六旬今夜尽，寥寥虚室独凝神。",
      "莲城五鼓欲催晓，梅岭一枝先报春。",
      "邹律渐吹阴谷暖，尧蓂看傍土阶新。",
      "海隅留滞年华长，坐对寒釭浩叹频。"
    ]
  },
  {
    "id": "2e89e420a77223a2ff1a6f5bb4c4d76b",
    "title": "洞溪庆道人归上都",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "精庐宴坐十经秋，瓶钵近为千里游。",
      "又是浮杯过沧海，便应飞锡入皇州。",
      "弥天谈论降时彦，结社因缘背俗流。",
      "此去定知诸念息，只除魂梦到东瓯。"
    ]
  },
  {
    "id": "2e89e420a77223a210fc6c3cfd16a5bd",
    "title": "春郊即事",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "黄鹂百啭宿烟疏，近郭行春独驻车。",
      "垄上劝耕聊问讯，棠阴听讼且踌躇。",
      "远林桑尽蚕成茧，野水萍开獭趁鱼。",
      "几处路旁垂苦李，游人不折意何如。"
    ]
  },
  {
    "id": "2e89e420a77223a2e787609e9d1b82af",
    "title": "偶书",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "朱轮远守未成欢，薄宦令人意渐阑。",
      "郡阁政清慵按吏，乡园路近欲休官。",
      "梅花绕槛惊春早，布水当檐觉夏寒。",
      "已是三年不闻问，何如归去把鱼竿。"
    ]
  },
  {
    "id": "2e89e420a77223a284986c6723fadb46",
    "title": "丽水甄殿丞手植朱李繁实盈枝折以贶予感而成咏",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "五年为邑鬓霜侵，吏隐由来得趣深。",
      "不独弦歌长满耳，兼闻桃李已成阴。",
      "晨昏我有南陔恋，江海君怀北阙心。",
      "早晚飞沉俱遂志，愿将初服敌华簪。"
    ]
  },
  {
    "id": "2e89e420a77223a2da217e977534ae15",
    "title": "闻扬州柴给事有弄璋之庆寄诗贺之",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "华堂何夕梦熊罴，卫氏如今有一儿。",
      "三日悬弧应是喜，十年结实未为迟。",
      "预知驷马门闾盛，暗想天麟骨法奇。",
      "曾忝门墙摄齐者，待看孔鲤学闻诗。"
    ]
  },
  {
    "id": "2e89e420a77223a29d0ddf041ec859f5",
    "title": "题张浚所居壁",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "三张旧族富英髦，仙墅重经散郁陶。",
      "深喜太邱家法在，须知定国里门高。",
      "分题每日摇鸡距，合宴常时把蟹螯。",
      "独感戴侯恩未报，徘徊不觉涕沾袍。"
    ]
  },
  {
    "id": "2e89e420a77223a217c5ef88f2b4dfc5",
    "title": "留题南源院",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "路入藤萝十里馀，松窗潇洒竹房虚。",
      "燕巢新旧金人殿，虫网纵横贝叶书。",
      "当昼风雷生洞穴，欲斋猿鸟下庭除。",
      "昔年曾此题诗句，犹拂流尘认鲁鱼。"
    ]
  },
  {
    "id": "2e89e420a77223a2cbe3a64bb201f654",
    "title": "留题张彝宪池亭",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "潇洒危亭枕碧池，昔年飞盖此追随。",
      "正逢五彩承颜日，兼是三荆并秀时。",
      "夜坐不知银汉没，春游长诉玉杯迟。",
      "如今罢郡重登赏，喜见扶风旧白眉。"
    ]
  },
  {
    "id": "2e89e420a77223a28526273ea072b158",
    "title": "别聪道人归缙云",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "二年假守栝苍城，郡榻唯师即送迎。",
      "捣药几怜春漏永，调琴长待夜蟾生。",
      "心猿已伏都无念，海鸟相逢自不惊。",
      "送别秋郊岂成恨，白云青嶂是归程。"
    ]
  },
  {
    "id": "2e89e420a77223a259016f486040677a",
    "title": "留题黄山院",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "禾黍离离一径通，游人揽辔即过从。",
      "趁斋幽鸟闻疏磬，出定高僧见偃松。",
      "夜静龛灯凝古殿，雨馀岩溜迸前峰。",
      "昔年曾此题名处，素壁攲斜翠藓重。"
    ]
  },
  {
    "id": "2e89e420a77223a204b9cbd0aafe3d5a",
    "title": "留别桐城主簿",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "早曾兔苑传词赋，屈在桐乡勾簿书。",
      "薄宦交朋嗟绊骥，清贫人吏说悬鱼。",
      "二年领郡睽离久，一夕当樽鄙吝袪。",
      "苦恨秋风动行色，徘徊无计驻征车。"
    ]
  },
  {
    "id": "2e89e420a77223a2ff257eb8fbac455c",
    "title": "戏赠颍州万寿尉吴待问",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "宦途南北最情亲，岁晏相逢颍水滨。",
      "旧日青衿同学校，暂时黄绶困埃尘。",
      "樽中满酌香醪美，门外高悬彩棒新。",
      "鸡黍留欢已慵发，可堪经雨折纱巾。"
    ]
  },
  {
    "id": "2e89e420a77223a20d0199fef9465098",
    "title": "题显道人壁",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "心似寒灰不复然，寻常谈论即弥天。",
      "门临颍水多年住，法自曹溪几世传。",
      "儒士谁同翻贝叶，都人长见施金钱。",
      "翰林诗版分明在，曾与吾家有旧缘。"
    ]
  },
  {
    "id": "2e89e420a77223a24f12f53a2b23c6c3",
    "title": "史馆阮比部知衢州因归建阳别墅二首",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "再入蓬丘席未暖，飘飘又建隼旟行。",
      "交朋莫惜河梁别，乡曲初期昼锦荣。",
      "竹箭波声随一棹，斧柯山色对双旌。",
      "子牟江海心应在，频上高楼望帝京。"
    ]
  },
  {
    "id": "2e89e420a77223a24f12f53ad8c0c1d7",
    "title": "史馆阮比部知衢州因归建阳别墅二首",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "少小乡关振大名，武夷山翠落门庭。",
      "郎君近折仙人桂，伯氏高分处士星。",
      "城郭辽东应改易，芝兰谢圃自分馨。",
      "吴民正待随车雨，莫苦淹留醉醁醽。"
    ]
  },
  {
    "id": "2e89e420a77223a245b6bab564cdb42d",
    "title": "董给事知洪州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "豫章南国一都会，夕拜东台最上流。",
      "捧诏暂辞青锁闼，携家便泛木兰舟。",
      "褰帷听讼民谣洽，解榻延宾主礼优。",
      "只恐徵黄在朝暮，西山灵药未容求。"
    ]
  },
  {
    "id": "2e89e420a77223a243fbcf609f4f7d4b",
    "title": "梁舍人奉使巴中",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "药署深严才草诏，剑关迢递忽乘轺。",
      "霜天历历巴猿苦，山路骎骎莋马骄。",
      "梁苑寒风吹别袂，瞿塘春水送归桡。",
      "紫垣遣使非常例，应有星文动九霄。"
    ]
  },
  {
    "id": "2e89e420a77223a2cb5e123bcdc56c4e",
    "title": "次韵和族弟日华寄编修诸学士之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "锁闱漫喜尘通籍，蓬巷无人肯顾庐。",
      "天禄解嘲才答客，集仙置使又修书。",
      "非烟缭绕萦珠网，流水潺湲逗石渠。",
      "何必银台号三昧，此中更好味真如。"
    ]
  },
  {
    "id": "2e89e420a77223a2f517306db6bda7a7",
    "title": "次韵和盛博士寄赠李四寺丞因以述怀",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "钱郎满腹贮精神，坐上诗成压倒人。",
      "相识只从抛竹马，留欢长是鲙金鳞。",
      "西园宴喜期清夜，曲水追随约暮春。",
      "不到门墙欲旬浃，已应悬榻满埃尘。"
    ]
  },
  {
    "id": "2e89e420a77223a254d922f50be5797e",
    "title": "次韵和守邦道人寄编修诸学士之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "修书何幸佐铅黄，日接群英道自光。",
      "署近承明叨谒帝，赋成平乐谬为郎。",
      "孟坚已分酬宾戏，严助还思佩郡章。",
      "共忆东林社中客，满池莲叶吐清香。"
    ]
  },
  {
    "id": "2e89e420a77223a26ab57fc1042a3f04",
    "title": "大名府大安阁主道者",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "释子修行与众殊，铜台连接起精庐。",
      "群公共结二林社，万乘曾回六尺舆。",
      "衣惹天香亲御座，阁成云构倚晴虚。",
      "浮生自恨犹贪禄，未得同翻贝叶书。"
    ]
  },
  {
    "id": "2e89e420a77223a21667a173198a517c",
    "title": "次韵和盛博士寄许州任从事之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "射策曾攀郤桂枝，从军犹赋仲宣诗。",
      "陈琳草檄应非久，贡禹弹冠素有期。",
      "梁苑胜游思霰雪，浔阳旧隐废茅茨。",
      "初筵樽斝不须恋，正好公车自荐时。"
    ]
  },
  {
    "id": "2e89e420a77223a22dab05dd10b9155f",
    "title": "次韵和盛博士雪霁之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "六花新霁白皑皑，爽气飕飕拂面来。",
      "梁苑酒浓寒力减，谢池风细冻文开。",
      "天边几阵闻归雁，江外千家见早梅。",
      "此际何人能访戴，剡溪清景好衔杯。"
    ]
  },
  {
    "id": "2e89e420a77223a2f77da699c6a4f859",
    "title": "次韵和太仆钱少卿寄赠编修主人宋承旨李舍人之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "春官宗伯鲁诸生，翰苑纶闱占大名。",
      "一代典谟资润色，满朝文物仰悬衡。",
      "分班月殿趋金马，侍宴天池见石鲸。",
      "即日云屏应隔坐，不须东观待书成。"
    ]
  },
  {
    "id": "2e89e420a77223a235ef61e7e094a56b",
    "title": "次韵和中书李舍人勉元氏道宗奉宗兄弟之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "二难文彩少人过，落笔寻常只患多。",
      "兔苑暂游冲霰雪，龙门曾上困风波。",
      "一囊负米犹为客，百步穿杨待决科。",
      "更得词臣赠诗句，机云入洛拟如何。"
    ]
  },
  {
    "id": "2e89e420a77223a2c7b21e00b8069c11",
    "title": "送僧之棣州谒王工部",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "雪晴河水正流澌，风卷惊蓬满眼飞。",
      "客路飘飘携一锡，禅房寂寂掩双扉。",
      "曹溪衣钵何年得，庐阜香灯几日归。",
      "贤守相逢膜拜后，都人争劝施珠玑。"
    ]
  },
  {
    "id": "2e89e420a77223a2722508184916c075",
    "title": "次韵和钱少卿早春对景有怀诸学士",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "草树欣欣暖律回，谢家池沼冻纹开。",
      "晴天独向高台望，春色先从上苑来。",
      "且待郢人歌白雪，莫听羌笛怨残梅。",
      "乞逢休沐便须去，引满何曾诉玉杯。"
    ]
  },
  {
    "id": "2e89e420a77223a244d35756e005122e",
    "title": "阁门廖舍人知袁州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "骎骎五马动征尘，太守风流世绝伦。",
      "身事汉庭为小相，家传楚国是骚人。",
      "烟波莫叹重湖远，桑梓仍将别墅邻。",
      "麦穗微黄稻苗绿，朱轓入境便行春。"
    ]
  },
  {
    "id": "2e89e420a77223a26bc490a6c4c60ae9",
    "title": "上元夜会慎大詹西斋分题得歌字",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "帝里风光上元节，乌衣旧巷喜经过。",
      "樽中酒渌宁辞醉，梁上尘飞只欠歌。",
      "坐听禁城传玉漏，起看河汉转金波。",
      "主人爱客春宵永，彩笔题诗奈乐何。"
    ]
  },
  {
    "id": "2e89e420a77223a2e503b373f4a394cf",
    "title": "次韵和主人喜诸客见过之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "金鸭喷香绕烛台，轻云散尽月光来。",
      "三千宾客连宵醉，十二城门彻晓开。",
      "何幸紫微容托乘，更烦红袖与传杯。",
      "明朝犹自放朝谒，心喜当关不见催。"
    ]
  },
  {
    "id": "2e89e420a77223a27e8d0e0cec588a2c",
    "title": "坐中朱博士言今荆南张谏议典襄阳日尝留意一妓公颇畏内终不得近及移郡荆渚泣别邮亭乃为歌词流布巴郢予感其事赓而成诗",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "骎骎五马江陵去，寂寂双娥汉水头。",
      "一曲歌终眉黛敛，十分酒尽泪珠流。",
      "阳春郢客传新唱，暮雨高堂梦昔游。",
      "琼树无人敢亲近，章台京兆不胜愁。"
    ]
  },
  {
    "id": "2e89e420a77223a242bb7560422c5519",
    "title": "次韵和慎詹事述上元宵会之欢寄诸同舍之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "休沐忻逢上元节，华堂高宴且盘桓。",
      "峨冠屡舞人多醉，刻烛狂吟夜向阑。",
      "月上珠帘侵坐白，霜飞碧瓦透衣寒。",
      "铜壶漏彻东方曙，归骑纷纷未尽欢。"
    ]
  },
  {
    "id": "2e89e420a77223a2b22c207f5cfe9605",
    "title": "同诸公寄阆州隆灵山王处士",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "玄晏先生早著书，圣朝未降软轮车。",
      "满头霜雪机心息，三径蓬蒿俗客疏。",
      "千首好诗传辇毂，一枝仙桂耀门闾。",
      "汉庭得意真知己，应为清宵诵子虚。"
    ]
  },
  {
    "id": "2e89e420a77223a26edb351349df2ff5",
    "title": "送僧之大名府谒长城侍郎",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "东吴旧寺寄岩隈，驻锡神州久未回。",
      "琴曲谁知流水意，诗篇自占碧云才。",
      "庐峰已结白莲社，邺下暂寻铜雀台。",
      "仙殿主人偏好事，春风铃阁且徘徊。"
    ]
  },
  {
    "id": "2e89e420a77223a2a6ce5c538928ee82",
    "title": "次韵和李寺丞寄石同院之作",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "子云常在草玄台，不觉春风满眼来。",
      "闻道后车长载酒，无因曲水共流杯。",
      "石渠尽日芸签拥，金谷何时绮席开。",
      "珍重主人偏爱客，乞逢休沐便追陪。"
    ]
  },
  {
    "id": "2e89e420a77223a2522579aac8ef66aa",
    "title": "次韵和盛博士喜梅大丞授户部判官",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "新来乘传抵秦川，会府须才果峻迁。",
      "应见流钱从地上，特闻聚米向君前。",
      "声华南国推高士，名姓丹台缀列仙。",
      "每话官曹苦拘束，归家长是夕阳天。"
    ]
  },
  {
    "id": "2e89e420a77223a27ff5ddda1b9cc7d6",
    "title": "次韵和李舍人忆北园寻春之作",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "谢公别墅枕城闉，萧洒都无紫陌尘。",
      "五色丝纶贪草诏，一园桃李阻寻春。",
      "早朝禁漏犹传点，下直残阳已满身。",
      "除是禁烟容洗沐，直须偷暇赏芳辰。"
    ]
  },
  {
    "id": "2e89e420a77223a2dc3513064c4bf5fd",
    "title": "次韵和阁长李舍人喜薛梁二舍人及予同时拜命之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "西垣清切本无伦，虚薄将何缀侍臣。",
      "承露盘高云际晓，栖鸡树绿省中春。",
      "言成纶綍终非称，室蔼芝兰幸得亲。",
      "从此烟霄连步武，宸游长奉属车尘。"
    ]
  },
  {
    "id": "2e89e420a77223a2434a6c212bb1e3c8",
    "title": "次韵和承旨侍郎宿斋太乙宫之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "北斗城南太乙祠，羽人多著九霞衣。",
      "竹宫肃穆珠旒拜，华表飘飖鹤驭归。",
      "绕殿步虚幢影密，登坛酌献佩声微。",
      "质明礼毕还台去，厩马翩翩速似飞。"
    ]
  },
  {
    "id": "2e89e420a77223a24471f83771bfedcb",
    "title": "十九哥赴舒州太湖簿仍得假归乡",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "初官佐邑少嗟咨，且喜乡关得告归。",
      "松菊门前三径在，烟波江上片帆飞。",
      "枌榆旧社虽堪恋，星火严程不可违。",
      "莫为栖鸾尚卑屑，悔将锦袄换蓑衣。"
    ]
  },
  {
    "id": "2e89e420a77223a2fc922c283086b08f",
    "title": "信道人归西京",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "寝邱遗业废多年，衣裓空藏命说篇。",
      "北阙上书陈祖德，上林结社会时贤。",
      "风尘不肯留京邑，龙象重归启梵筵。",
      "闻有道安虽未识，定应谈论已弥天。"
    ]
  },
  {
    "id": "2e89e420a77223a20ebb74d36ee06655",
    "title": "邵奉礼归乡",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "应制曾亲白玉除，桐君溪畔是幽居。",
      "末登王子洛宾岁，已读黄香东观书。",
      "万里归宁承汉诏，三牲供膳奉潘舆。",
      "水衡得俸诚堪喜，莫便挥金学二疏。"
    ]
  },
  {
    "id": "2e89e420a77223a210cd2e0f73f3d070",
    "title": "史馆盛学士以诗相贺因而答之",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "前年出守缙云城，曾枉骊歌慰远行。",
      "今日代言青锁闼，又披郢唱见深情。",
      "侧聆九奏都忘味，连得双金自满籯。",
      "红药阶前试吟嚼，胸中鄙吝一时平。"
    ]
  },
  {
    "id": "2e89e420a77223a22a71f610f5eabe00",
    "title": "衢州阮比部学士得假归乡见过陋止留题诗什因以谢之",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "千骑骎骎赴郡初，曾迂旌旆访吾庐。",
      "天边谁识郎官宿，门外空回长者车。",
      "劝酒樽罍应引满，题诗屋壁是亲书。",
      "乡人闻有神仙客，远近争来看隼旟。"
    ]
  },
  {
    "id": "2e89e420a77223a22a7e0d7ac8c97e13",
    "title": "七夕",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "东西燕子伯劳飞，新月如钩玉露垂。",
      "河鼓天孙信灵匹，鹊桥星渚有佳期。",
      "穿针乞巧伫立久，织素成章报答迟。",
      "定与黄姑享偕老，晋宫休插奈花枝。"
    ]
  },
  {
    "id": "2e89e420a77223a22da0458939b3526b",
    "title": "胡秘丞知浔州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "兰台进秩通闺籍，熊轼临民奉诏条。",
      "风俗重寻南越志，乡关犹隔浙江潮。",
      "悬知坐啸讴谣洽，更想行春意气饶。",
      "远宦逢秋少悲咤，潘郎玄鬓恐先凋。"
    ]
  },
  {
    "id": "2e89e420a77223a25286ea9bf63724b3",
    "title": "次韵和盛太博寄赠阁长宿斋太乙宫之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "汉武亲祈太乙坛，国朝特祭领祠官。",
      "羽旗摇曳晨曦上，素瑟凄清夜漏寒。",
      "驾鹤浮丘应暂下，偷桃方朔合留残。",
      "斋居数宿遍蔬食，定忆中厨政事餐。"
    ]
  },
  {
    "id": "2e89e420a77223a20c1721cfaaccc357",
    "title": "次韵和宗人安期见贺恩命之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "分班晓入翔鸾阙，直阁旁连浴凤池。",
      "彩笔闲批五色诏，好风时动万年枝。",
      "勒移钟阜惭归晚，称疾文园恨思迟。",
      "何事吾宗心倍喜，春塘梦彻寄新诗。"
    ]
  },
  {
    "id": "2e89e420a77223a2796505b18d292510",
    "title": "首座升大师赴西京知教门事",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "高论弥天四海闻，久为龙象主空门。",
      "雪峰传法称开士，麟殿谈经奉至尊。",
      "香满赐衣归洛社，苔封文室寄梁园。",
      "梵书贝叶应携去，斋罢与谁相对翻。"
    ]
  },
  {
    "id": "2e89e420a77223a27fb2c1a06592fa4b",
    "title": "度支梁谏议请病告以诗寄之",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "经旬不谒未央宫，宴坐将谁笑语同。",
      "蜀郡相如非避事，净名居士欲谈空。",
      "门前宾客窥行马，箧里方书拾蠹虫。",
      "西省旧僚疏会面，顿惊鄙吝满胸中。"
    ]
  },
  {
    "id": "2e89e420a77223a27fe7e022f604f048",
    "title": "成都凤道人游终南山谒种徵君",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "何年出蜀访南宗，深锁闲房翠藓重。",
      "振锡忽闻游地肺，题门兼得谒人龙。",
      "行吟一路高秋月，投宿斜阳远寺钟。",
      "到日弥天清论罢，遍寻紫阁与圭峰。"
    ]
  },
  {
    "id": "2e89e420a77223a2fb151674bf1f0508",
    "title": "何大博知晋州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "平明东省发鱼书，便拥彤襜出上都。",
      "别酒金英泛篱菊，去程黄叶堕关榆。",
      "叔孙旧礼妨绵蕝，廉范新歌待裤襦。",
      "满腹经纶殊未展，归来看践赤墀涂。"
    ]
  },
  {
    "id": "2e89e420a77223a26e1552b89c5b48ca",
    "title": "孙寺丞知考城县",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "早得东堂桂一枝，凌云词赋汉皇知。",
      "从军久在红莲幕，对策曾临白玉墀。",
      "霰雪陪游应不晚，弦歌为政莫嫌卑。",
      "春官宗伯大京兆，喜见门生趋府时。"
    ]
  },
  {
    "id": "2e89e420a77223a2906899cf49cd46ce",
    "title": "次韵和阁长修书毕退朝下直寄诸学士之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "名园甲第接康衢，国典新成下直初。",
      "庭竹碧鲜吟不足，盘飧方丈食无馀。",
      "炉中九转神仙药，案上百函亲故书。",
      "仍说颜回今饮酒，秋来宁遣宴游疏。"
    ]
  },
  {
    "id": "2e89e420a77223a270cce2d3373666ba",
    "title": "威道人归乡",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "闻法灵山真佛子，驰名南国本诗流。",
      "二林曾有香灯约，一钵因为辇毂游。",
      "尘土化衣慵驻锡，江湖收潦忆归舟。",
      "何年应制登麟殿，犀柄谈空对冕旒。"
    ]
  },
  {
    "id": "2e89e420a77223a2b5e3db53b16fe694",
    "title": "弟称归乡",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "吾家文雅占关西，五十年来桂两枝。",
      "突弁后生还可畏，籯金素业未应衰。",
      "江湖去为思鲈鲙，雾雨还归养豹姿。",
      "摩厉词锋莫中辍，惊人专听一鸣时。"
    ]
  },
  {
    "id": "2e89e420a77223a2b0995ea936146f61",
    "title": "史馆高司谏绅知华州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "谏署才闻满岁迁，分符便见入秦川。",
      "援毫厌赋梁园雪，缓辔闲看华岳莲。",
      "竹简汗青妨约史，缣囊封皂且论边。",
      "三峰洞穴多灵药，莫便抛官去学仙。"
    ]
  },
  {
    "id": "2e89e420a77223a21e64b8ec4138e160",
    "title": "送张蜕秀才",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "许由流寓因相识，岁历今移十二辰。",
      "别墅已荒三径草，素衣犹化九衢尘。",
      "悬瓢颜巷安贫久，泣玉荆山失意频。",
      "莫向明时便招隐，重来须醉杏园春。"
    ]
  },
  {
    "id": "2e89e420a77223a2e6bbe5613ea49516",
    "title": "李殿丞知广济军",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "钩盾从来司六尚，上林寻见惣三官。",
      "颁条忽去凭熊轼，赐对还曾近露盘。",
      "民瘼乍求应有术，天伦少别不成欢。",
      "陶朱旧邑无多远，魏阙归心且自宽。"
    ]
  },
  {
    "id": "2e89e420a77223a234d18183cbea616a",
    "title": "职方彭员外惟节知韶州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "仙经旧得还丹诀，郎位高分列宿光。",
      "太守双旌指南越，使君千骑冠东方。",
      "饮冰清白临遐俗，昼锦辉荣过故乡。",
      "曾是重华张乐地，九韶闻处味应忘。"
    ]
  },
  {
    "id": "2e89e420a77223a20c406d0700b5aeac",
    "title": "闻李四光丞频游北园因有怀寄",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "汉相沙堤连甲第，石家金谷有名园。",
      "雍容陌上临邛骑，潋滟斋中北海樽。",
      "过闰已惊春色早，离城殊少俗尘喧。",
      "无由一寄南窗傲，相望迢迢西掖垣。"
    ]
  },
  {
    "id": "2e89e420a77223a2ff6ddf9de54c4c43",
    "title": "次韵和集贤李学士寒食即事之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "九逵初旭满辎軿，寒食东风二月天。",
      "陌上垫巾谁傲睨，江边解佩自婵娟。",
      "新妆几处登墙见，沉醉何人藉草眠。",
      "豪侠追欢殊未足，归蹄躞蹀夕阳前。"
    ]
  },
  {
    "id": "2e89e420a77223a20784082b2fffebc2",
    "title": "妹婿黄补下第归乡",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "家风早占无双誉，乡荐曾居第一流。",
      "昆岭本期争片玉，庖刀谁料失全牛。",
      "风尘不住梁王苑，烟水还依楚客舟。",
      "应负男儿四方志，故园归去莫淹留。"
    ]
  },
  {
    "id": "2e89e420a77223a2431207a6052cc77a",
    "title": "黄觉东游",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "乡关迢遰数千里，场屋蹉跎二十年。",
      "三献犹垂卞和泪，几人先著祖生鞭。",
      "风尘漫索长安米，禾黍全荒负郭田。",
      "关外贤豪遍投分，赵囊回日满金钱。"
    ]
  },
  {
    "id": "2e89e420a77223a26f316afa88d3da50",
    "title": "叶生归缙云",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "出门西望长安笑，抱璞来求善价沽。",
      "惟罄囊装买群籍，不持刺字谒当涂。",
      "鲈鱼渐熟思归切，羊酪初尝得味无。",
      "送子东还重销黯，我曾三载守仙都。"
    ]
  },
  {
    "id": "2e89e420a77223a2147e52d13c6d2d32",
    "title": "慧初道人归青州养亲",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "宴坐禅林度几秋，忽思归养指营邱。",
      "遥知北海孔文举，应重江南汤惠休。",
      "畏日流金征路远，长松偃盖旧房幽。",
      "庭闱晨夕供甘外，高论弥天不易酬。"
    ]
  },
  {
    "id": "2e89e420a77223a2417f5680db35ea41",
    "title": "省中当直书怀呈诸同舍",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "太微西掖凤池边，阿阁凌空瓦起烟。",
      "彩笔时批尺一诏，直庐深在九重天。",
      "早朝螭陛炉香近，昼寝鸡人漏唱传。",
      "只恐承明难久恋，长安桂玉苦相煎。"
    ]
  },
  {
    "id": "2e89e420a77223a2233d671c4be2e375",
    "title": "王寺丞借西第避暑因有寄赠",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "滕公甲第冠神州，昼日青烟瓦上浮。",
      "南榭薰风偏解愠，北阶萱草更忘忧。",
      "朝回门闭人疑病，雨过凉生景似秋。",
      "角枕闲眠支体适，不知胡蝶是庄周。"
    ]
  },
  {
    "id": "2e89e420a77223a24a3d73e766435d6d",
    "title": "元道宗下第东游",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "举宗文雅孰能陪，须信菰芦出美才。",
      "失意不劳悲玉璞，投知应得上金台。",
      "晓离村店侵残月，昼歇津亭避疾雷。",
      "东道诸侯多重士，融樽处处为君开。"
    ]
  },
  {
    "id": "2e89e420a77223a24fcdc0d1bbc5ad2e",
    "title": "李四赴歙州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "分直蓬邱未再期，江东去去拥旌麾。",
      "名通南省郎官籍，卷续新安郡政诗。",
      "虎观清风留汗简，鸰原高韵忆吹篪。",
      "故人别后频南望，想见森森琼树枝。"
    ]
  },
  {
    "id": "2e89e420a77223a2097dee6b811244d4",
    "title": "次韵和表弟张湜秋霁之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "轻飙习习起青蘋，宿雾全开霁色新。",
      "高阁晴曦射疏牖，虚堂润气彻华茵。",
      "垫馀巾角曾冲雨，晦尽琴徽旋拂尘。",
      "楚泽潦收湖水白，归舟遥忆洞庭人。"
    ]
  },
  {
    "id": "2e89e420a77223a2fa8c7a56747e3e69",
    "title": "初秋夜坐",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "明河如练出城隅，朱火西流暑气徂。",
      "顾兔一轮浮月桂，流萤数点入烟芜。",
      "迢迢宫漏传银箭，淅淅天风下白榆。",
      "岸帻微吟自忘寐，披衣闲起绕庭梧。"
    ]
  },
  {
    "id": "2e89e420a77223a268489c5bc9842e32",
    "title": "秋日有怀乡国",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "长安久客逢摇落，不独悲秋更忆乡。",
      "潘岳二毛行欲变，渊明三径已应荒。",
      "书裁尺素鸿难托，梦绕重湖蝶自狂。",
      "游宦十年归未得，尘缨却悔濯沧浪。"
    ]
  },
  {
    "id": "2e89e420a77223a22b1ba1359c578c25",
    "title": "次韵和章频下第书怀之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "春闱三上败垂成，白雪新吟思转清。",
      "修竹园中曾献赋，慈恩塔下未题名。",
      "禹门烧尾他年事，楚客悲秋此日情。",
      "道在不须忧晚达，抟风九万是前程。"
    ]
  },
  {
    "id": "2e89e420a77223a22a7e0d7afefe88fd",
    "title": "七夕",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "金壶漏滴正迢迢，灵匹相从在此宵。",
      "月魄婵娟乌绕树，河流清浅鹊成桥。",
      "云轻天上榆花没，风细炉中麝炷飘。",
      "寂寞堪怜观渡女，无眠耿耿望青霄。"
    ]
  },
  {
    "id": "2e89e420a77223a251782dc3786ac479",
    "title": "大理赵寺丞世长知益州华阳县",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "帝选循良抚远民，由来百里应星辰。",
      "征车蜀道闻猿苦，祖帐西郊落叶频。",
      "莫为割鸡轻邑宰，应须叱驭效忠臣。",
      "锦城自古繁华地，好与风光作主人。"
    ]
  },
  {
    "id": "2e89e420a77223a29fb4dafd49996bab",
    "title": "笔",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "月兔湘筠巧制全，何人大手称如椽。",
      "禁中铃索夜批诏，阁上芸香昼草玄。",
      "墨妙三分惭入木，华褒一字重编年。",
      "史官遗直真堪畏，千载独持生杀权。"
    ]
  },
  {
    "id": "2e89e420a77223a209160180873e4a6a",
    "title": "夜宴",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "华堂高宴卜良宵，宾客当筵半珥貂。",
      "天转玉绳星落落，风传银箭漏迢迢。",
      "连浮大白须判醉，促驾鸣驺又趁朝。",
      "月落乌啼人散后，衣香数日未能销。"
    ]
  },
  {
    "id": "2e89e420a77223a22500d884658f5bb2",
    "title": "张兖下第随桂阳乔监使之湘中",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "建溪曾共听猿声，十载文场未策名。",
      "流落只应孤剑在，穷愁已有二毛生。",
      "荆州暂去依刘表，汉殿无由荐马卿。",
      "一路骚人旧山水，登临且莫动归情。"
    ]
  },
  {
    "id": "2e89e420a77223a2f0f0df54c0161d7b",
    "title": "次韵和李光丞见惠长绦之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "貂裘已敝洛阳尘，空有陶家漉酒巾。",
      "双阙金章奉朝请，小斋纱帽养天真。",
      "久持梵行称居士，犹掌王言作侍臣。",
      "惠我长绦识君意，欲教莲社伴遗民。"
    ]
  },
  {
    "id": "2e89e420a77223a230bf6e705b72ec68",
    "title": "秋雨有怀李寺丞",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "润气先从柱础知，寒宵滴滴助秋悲。",
      "桐圭绕树多黄落，苔锦缘阶更碧滋。",
      "爽彻衾裯慵就枕，凉生笺管欲题诗。",
      "高阳旧侣相思否，此景谁同把酒卮。"
    ]
  },
  {
    "id": "2e89e420a77223a248962f6d5ddebf33",
    "title": "王廷评臻知庐州舒城县",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "颍水生贤自古奇，西游声价满京师。",
      "梁园献赋天将雪，潘县临民鬓未丝。",
      "南浦销魂分袂处，北堂献寿捧觞时。",
      "到官卧治成高趣，终日清谈吏不欺。"
    ]
  },
  {
    "id": "2e89e420a77223a289946091dc16bd07",
    "title": "次韵和钱崇班见寄之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "蘋末风轻不动尘，承明朝罢见闲身。",
      "从容退食收芝检，迢遰驱车访玉人。",
      "酒贳十千那惜醉，丹封六一已应真。",
      "春塘丽句偏相寄，传诵朝来满缙绅。"
    ]
  },
  {
    "id": "2e89e420a77223a21d1a296f570c40c3",
    "title": "次韵和钱崇班再寄之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "祖祢勤王国史褒，传家自有吕虔刀。",
      "雄豪结客欺燕侠，憀慄悲秋笑楚骚。",
      "奕世勋名金钺贵，出群风格玉山高。",
      "诗中敏手兼无敌，射落霜雕钓得鳌。"
    ]
  },
  {
    "id": "2e89e420a77223a28079194cc2dc85bb",
    "title": "盛京宰单州武成县",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "子男印绶诸侯秩，邹鲁闾阎太古风。",
      "兔苑胜游抛霰雪，琴台善政继丝桐。",
      "征途朔吹貂裘暖，祖席清歌蚁酒空。",
      "令弟严君俱应宿，时瞻悬象向南宫。"
    ]
  },
  {
    "id": "2e89e420a77223a241904d2698c28bad",
    "title": "董温其赴淮南幕",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "岁晏梁园密雪飞，出关犹忆弃繻时。",
      "属鞬正是从军乐，插羽那忧草檄迟。",
      "陪宴初筵挥玉柄，从游别墅骋金羁。",
      "只应偏啖牛心炙，自此声名汉殿知。"
    ]
  },
  {
    "id": "2e89e420a77223a2ede79b3a60206d97",
    "title": "十二月四日大雪就赐近臣宴饮即事",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "向夕同云布海涯，丰年呈瑞在京华。",
      "相如赋就梁王苑，穆满歌传阿母家。",
      "农亩三冬偏积润，朝衣六出旋成花。",
      "天恩锡宴醉归处，几里香街覆玉沙。"
    ]
  },
  {
    "id": "2e89e420a77223a218cbb20ac5dcd792",
    "title": "王中庸赴河南巩县尉",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "春风祖席引香醪，白马骊驹草色袍。",
      "官舍前临两京道，居民半杂五陵豪。",
      "卑飞碌碌犹栖棘，馀地飘飘暂鼓刀。",
      "捧檄初同昔人喜，不应搔首叹徒劳。"
    ]
  },
  {
    "id": "2e89e420a77223a27bb4a8344499d698",
    "title": "仆射李相公宅观花烛",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "孙阁相君和鼎贵，秦楼爱婿坦床贤。",
      "东方千骑还居上，南极三星正在天。",
      "路入桃源花烂漫，桥横银汉水漪涟。",
      "乘龙择对真无比，月桂宫中第一仙。"
    ]
  },
  {
    "id": "2e89e420a77223a230c15aaa5a7116ae",
    "title": "窦咏从淮阳军",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "名题仙籍广寒宫，负羽从军意气雄。",
      "万石世家标国史，孔璋书檄愈头风。",
      "狂翻竹箭春波急，满酌榴花别酒空。",
      "腰佩吴钩衣楚制，柳堤千里跃青骢。"
    ]
  },
  {
    "id": "2e89e420a77223a20ffb91dd873d9209",
    "title": "廉上人归天台",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "旧住赤城华顶峰，桂岩芝崦白云重。",
      "弥天曾共习凿齿，入洛因寻陆士龙。",
      "寒烛伴吟经腊雪，雨花开讲过晨钟。",
      "浮沤一念归心起，本寺房前见偃松。"
    ]
  },
  {
    "id": "2e89e420a77223a259bfd87761c5a02c",
    "title": "次韵和李寺丞见寄之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "云章承诏祝高穹，夜听空歌宿绛宫。",
      "正怯龟肠终日内，忽传雁信五城中。",
      "八珍伊鼎盐梅味，九夏尧厨萐莆风。",
      "苦恨斋居方慎独，朵颐大嚼与谁同。"
    ]
  },
  {
    "id": "2e89e420a77223a2b19c113d6fbcaac3",
    "title": "大理黄丞宗旦通判颍州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "曾随征虏出萧关，又案公田汝水湾。",
      "南亩万箱增地利，西清三刻对天颜。",
      "一麾通守彤襜贵，九棘评刑赤笔闲。",
      "闾里欢迎旧从事，随车雨气自应还。"
    ]
  },
  {
    "id": "2e89e420a77223a20805c8477996702a",
    "title": "陈小著从易知邵武军",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "奏牍金门奉帝俞，平明鸾省剖铜符。",
      "北堂送喜应占鹊，南国思归不为鲈。",
      "岁月天涯乡树老，烟波江上客帆孤。",
      "会稽友婿堪羞死，邑令今来负弩驱。"
    ]
  },
  {
    "id": "2e89e420a77223a285a091492dec8ae7",
    "title": "译经惣持大师致宗之泗上礼塔",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "早传心印得衣珠，不学声闻证有馀。",
      "犀柄屡登三殿讲，琅函新译五天书。",
      "莲华塔下焚香去，竹箭波间解缆初。",
      "随顺世缘无所住，经行宴坐自如如。"
    ]
  },
  {
    "id": "2e89e420a77223a27454da24a00434da",
    "title": "欧阳使者监和州军",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "新剖牙璋出护军，使车归养指江濆。",
      "彩衣楚国老莱子，白首长安万石君。",
      "虎眼波狂征棹急，鲈鱼鲙美寿杯醺。",
      "东南极目无氛祲，不假横戈看阵云。"
    ]
  },
  {
    "id": "2e89e420a77223a294e001ee040857bd",
    "title": "胡小著克顺知泉州惠安县兼过南昌别墅",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "平明束简下兰台，海县鸣琴亦滞才。",
      "厌说风尘住京洛，贪看雪浪架蓬莱。",
      "楚江归思鲈鱼鲙，随岸离筵竹叶杯。",
      "通德旧居旌阙在，辽东鹤驭少徘徊。"
    ]
  },
  {
    "id": "2e89e420a77223a27b9dd4f2c33e75e4",
    "title": "王殿丞举通判桂州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "科名得玉向昆邱，家世长淮入海流。",
      "通籍殿中钩盾省，颁条岭外桂林州。",
      "汉皇前席期清夜，楚客归帆指素秋。",
      "父老欢闻邻郡政，壶浆千里待鸣驺。"
    ]
  },
  {
    "id": "2e89e420a77223a279a41f6324fe88c2",
    "title": "大名温尚书之任",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "窣云楼堞古铜台，幕府池塘菡萏开。",
      "毕万山河千里迥，亚夫钟鼓九天来。",
      "属鞬前队射雕手，载笔初筵倚马才。",
      "命将文昌非细事，星光昨夜动昭回。"
    ]
  },
  {
    "id": "2e89e420a77223a23206c46ed49db9ee",
    "title": "喜贺梁三入翰林",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "六鳌云海冠蓬莱，玉署深严枕斗魁。",
      "汉殿论兵得颇牧，梁园作赋掩邹枚。",
      "趋朝御案香盈袖，侍宴仙茎露满杯。",
      "五色天书看视草，悬知独有长卿才。"
    ]
  },
  {
    "id": "2e89e420a77223a23f802325ec5c04d0",
    "title": "次韵和昭侯立秋见寄",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "云峰半敛火西流，桃簟微凉忽报秋。",
      "饮露吸风齐女怨，登山临水楚人愁。",
      "珠喉倚瑟华堂暮，桂烬薰衣别院幽。",
      "美疢已平休沐近，会应投辖一相留。"
    ]
  },
  {
    "id": "2e89e420a77223a20ba39278469c23b6",
    "title": "弟伋归宁",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "一夕西风木叶飞，长安久客念庭闱。",
      "去随塞雁衔芦远，归值家鸡啄黍肥。",
      "负郭生涯同季子，澄江诗景属玄晖。",
      "帝城紫陌多尘土，免化轻云白纻衣。"
    ]
  },
  {
    "id": "2e89e420a77223a2c98bd717a6bdbc64",
    "title": "景阳谏议赴馀杭",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "浙水东西两节旄，君今于此握戎韬。",
      "油囊仙姥流霞酒，鳅穴灵胥白鹭涛。",
      "盘石起家传典训，翘车开幕聘英髦。",
      "子牟江海终非久，剩鲙鲈鱼把蟹螯。"
    ]
  },
  {
    "id": "2e89e420a77223a290bc56f57fc6a82f",
    "title": "杭州严从事",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "柳岸兰桡片席飞，秋风泽国季鹰归。",
      "幕中莲渚红衣脱，江外莼羹紫线肥。",
      "十部须知从事贵，双鱼莫遣尺书稀。",
      "西陵正接家山路，试为因人问钓矶。"
    ]
  },
  {
    "id": "2e89e420a77223a23e9621d321a6f65e",
    "title": "鄱阳皮录事",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "松陵遗集占风骚，故国田园没海涛。",
      "三世青毡传旧物，十年黄绶叹徒劳。",
      "谢塘春草侵魂梦，潘县秋霜入鬓毛。",
      "鄱水黄金漫如粟，想君终不染脂膏。"
    ]
  },
  {
    "id": "2e89e420a77223a2732a8dda9860476f",
    "title": "诸暨簿张慈",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "新官佐邑近闽禺，令伯欢心就养初。",
      "暂住梁园慵献赋，因经禹穴更探书。",
      "忘机海国亲鸥鸟，寄信京华托鲤鱼。",
      "回日杀青兼两载，想君清俸亦无馀。"
    ]
  },
  {
    "id": "2e89e420a77223a21f65bee9b7eb3333",
    "title": "次韵和昭收寄银台李舍人之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "柱下方书掌事机，深严侍从接论思。",
      "归鞍通德香街迥，前席延英昼漏迟。",
      "菊径顿疏陶靖节，月楼偏忆庾元规。",
      "华堂宴集应难去，玉斝醇醪满劝谁。"
    ]
  },
  {
    "id": "2e89e420a77223a2cafe7f7d3c213019",
    "title": "送吴航",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "井臼荒凉旅鬓班，经年索米住长安。",
      "囊中卖赋金都尽，衣上悲秋泪不干。",
      "客路飘蓬殊未定，侯门置醴岂成欢。",
      "担簦忽起东游兴，庭树西风昨夜寒。"
    ]
  },
  {
    "id": "2e89e420a77223a2a54fd73663a32bfb",
    "title": "并州王谏议",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "锁闱聊辍皂囊封，昼锦还乡意气雄。",
      "别墅挥金延父老，近郊骑竹见儿童。",
      "蒲卢善化终成政，蟋蟀深思未变风。",
      "更待出师平黠虏，戎衣献捷大明宫。"
    ]
  },
  {
    "id": "2e89e420a77223a2a95bb560cb7a2b7a",
    "title": "奉和翰林诸公贺阁长李公领银台之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "西汉公车主上章，官曹秘邃接明光。",
      "天书时草凤凰诏，边奏亲开赤白囊。",
      "咫尺青规频借箸，离披金蕊阻飞觞。",
      "瀛洲仙侣相期处，铜马门中白玉堂。"
    ]
  },
  {
    "id": "2e89e420a77223a2a3b2a7b5d069da2e",
    "title": "作坊魏使知隰州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "几年供奉宣徽殿，一旦腰悬刺史鱼。",
      "戚里园林甲京洛，将坛家世阅诗书。",
      "离筵惜别空银榼，官舍思归梦玉除。",
      "四十专城谁不羡，骖驔千骑拥干旟。"
    ]
  },
  {
    "id": "2e89e420a77223a2a0caaf39ad85b18d",
    "title": "司农栾少卿知洪州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "大农搜粟汉名卿，千里江西拥旆旌。",
      "腰下金龟三品绶，手中铜虎八州兵。",
      "属鞬牧伯趋庭见，骑竹儿童塞路迎。",
      "洪井主人今重士，肯教悬榻有尘生。"
    ]
  },
  {
    "id": "2e89e420a77223a22a34fdff562f19fc",
    "title": "酬秘阁黄少卿因见所作洞霄宫碑且有题记",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "谯郡增严李母祠，神龟矫首负金碑。",
      "豆萁已乏不休思，齑臼兼无绝妙辞。",
      "翠琰雄文惭内史，黄庭美翰枉羲之。",
      "蓬丘丽句偏相许，胜得山龙衮服披。"
    ]
  },
  {
    "id": "2e89e420a77223a22c960aac6147e134",
    "title": "弟僓归乡",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "客儿诗思掩春塘，杖策来观上国光。",
      "举白万钱酤酒饮，杀青千卷买书藏。",
      "梁园绿筱将攲雪，楚岸苍葭已变霜。",
      "跃马还家那隔岁，预应乾鹊报高堂。"
    ]
  },
  {
    "id": "2e89e420a77223a28e948d2c6dafd814",
    "title": "弟伸归乡",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "泽国思归咏采兰，束书携剑出长安。",
      "天涯朝暮倚门望，岁晏风霜行路难。",
      "闽岭夕岚乡树老，楚江寒浪客衣单。",
      "岩前旧勒移文处，到日重须拂藓看。"
    ]
  },
  {
    "id": "2e89e420a77223a2b6872140810cec5c",
    "title": "王尚食知凤翔",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "露冕分忧辍近班，朝阳鸣凤古岐山。",
      "三刀吉梦频为郡，驷马高车又出关。",
      "宴客羽觞那有算，题诗彩笔莫教闲。",
      "将坛义府平生事，早立边功振凯还。"
    ]
  },
  {
    "id": "2e89e420a77223a2571cf947c882c0f3",
    "title": "福州古田宰李堪",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "由来百里应华星，何况牛刀乍发硎。",
      "五柳不须轻印绶，七闽聊且访图经。",
      "雪天畅饮连浮白，海县抄书剩杀青。",
      "公暇好裁封禅颂，圣皇将欲驾云亭。"
    ]
  },
  {
    "id": "2e89e420a77223a2c68532db98e9e367",
    "title": "黄旦宰江州德化县",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "外台论荐达乘舆，花县弦歌制锦初。",
      "气直公车曾谏猎，政清官舍旧悬鱼。",
      "二林重结遗民社，五柳闲寻靖节居。",
      "好继谪仙留绝唱，云屏九叠倚晴虚。"
    ]
  },
  {
    "id": "2e89e420a77223a2a0b413000884cc59",
    "title": "赠文照大师",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "读遍龙宫七佛书，一尘无念得衣珠。",
      "金园讲席天花满，沙界禅心水月孤。",
      "拥衲夜霜凝屋瓦，闭关春雨长庭芜。",
      "公卿半是空门友，瓶锡因循寄上都。"
    ]
  },
  {
    "id": "2e89e420a77223a2fcf6995ab379654e",
    "title": "慎大詹以吴柑见贶",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "龙阳休说木奴洲，震泽黄柑占上流。",
      "承露玉浆仙掌曙，亚霜金颗洞庭秋。",
      "香黏素手吴娃丽，冷涤朝酲楚客愁。",
      "应似荔支催入贡，随河飞鸟逐鸣驺。"
    ]
  },
  {
    "id": "2e89e420a77223a28cdf91f107cde63d",
    "title": "秘阁舒职方知舒州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "西昆册府控千庐，铅笔多年校鲁鱼。",
      "厌享双鸡太官膳，贪乘五马使君车。",
      "明光画省辞青琐，天柱仙坛访紫书。",
      "只恐政成抛印绶，携家深入白云居。"
    ]
  },
  {
    "id": "2e89e420a77223a2091601801f0b56c0",
    "title": "夜宴",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "玉壶春漏咽铜龙，画栋尘飞曲未终。",
      "樽酒渌醅和蚁泛，窗灯红焰隔纱烘。",
      "水沉烟袅风微起，霜桧阴圆月正中。",
      "苦恨当关催夙驾，平明入谒未央宫。"
    ]
  },
  {
    "id": "2e89e420a77223a2ac471d9d0890752c",
    "title": "陈太博知建州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "梦笔山连化剑津，两乡人看锦衣新。",
      "北堂滫瀡三牲膳，南陌骖驔五马尘。",
      "画角声残铃阁暮，露牙香细茗园春。",
      "瓯闽自昔多居士，谁是贤侯席上珍。"
    ]
  },
  {
    "id": "2e89e420a77223a2c8a7caa8809d79e7",
    "title": "再别陈建州因以抒意",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "北阙多年作侍臣，一枝烟雨忆南闽。",
      "留连五鼓趋丹禁，健羡双旌拥画轮。",
      "篱畔菊荒环堵宅，山中鹤怨未归人。",
      "州民刺字空漫灭，目断东方千骑尘。"
    ]
  },
  {
    "id": "2e89e420a77223a2ca201c58702009cf",
    "title": "梁四谏议知凤翔府",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "几日银台阅副封，岐阳西顾委秦中。",
      "函关叱驭经天险，豳国闻鸡接土风。",
      "云幕杯盘三省近，星邮章奏九门通。",
      "下车卧理应无事，莫遣融樽酒暂空。"
    ]
  },
  {
    "id": "2e89e420a77223a22628be2a70f6072c",
    "title": "福州张从事",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "万人都督古闽州，幕府旌门映碧油。",
      "阃外依莲滞英俊，樽前啖薤占风流。",
      "犀灯照水窥龙剑，鲸浪喷空见蜃楼。",
      "暇日登高赋沧海，添盐堪为昔贤羞。"
    ]
  },
  {
    "id": "2e89e420a77223a20407bbe08be9e37b",
    "title": "元净上人之新安谒李学士兼游庐阜",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "双阙重城到几回，两游千里忽浮杯。",
      "黟江春水浅深绿，庐岳夏莲倾倒开。",
      "谢守同翻贝叶字，汤师独占碧云才。",
      "旧房京寺门空闭，坐榻凝尘砌长苔。"
    ]
  },
  {
    "id": "2e89e420a77223a28f71476f9535f608",
    "title": "京府狱空降诏因寄大尹学士",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "长安恶少罢探丸，桴鼓声沉禁网宽。",
      "三尺旧章闲玉律，八行优诏下金銮。",
      "帝临宣室方前席，民值唐年耻画冠。",
      "终日讼庭无一事，早调伊鼎佐汤盘。"
    ]
  },
  {
    "id": "2e89e420a77223a27388b0261fa44800",
    "title": "叶秘书温知蜀州江原县",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "秘省丞郎出字人，锦江偏好濯缨尘。",
      "酒垆千古风流地，花县三年烂漫春。",
      "白羽豫州慵草檄，青天蜀道厌摧轮。",
      "巴猿杜魄惊乡梦，莫遣霜华鬓畔新。"
    ]
  },
  {
    "id": "2e89e420a77223a2596ee948374e6119",
    "title": "和酬秘阁钱少卿夜直见寄次韵",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "甘瓜朱李郢醪浓，素绠银床荫碧桐。",
      "赐第旧连丹凤阙，直庐今在未央宫。",
      "承云仙掌延年露，转蕙薰弦解愠风。",
      "此夕蓬山好逃暑，月轩清话恨难同。"
    ]
  },
  {
    "id": "2e89e420a77223a2ee4a7485d07da068",
    "title": "送石枕与参政王给事",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "千古碧潭秋水骨，琢成孤枕冷于冰。",
      "因为江外朱轮守，得自林闲白足僧。",
      "月幌光寒吞桂魄，暑轩气爽压梅蒸。",
      "奇章好尚非流俗，愿向萧斋代曲肱。"
    ]
  },
  {
    "id": "2e89e420a77223a2806a4126c8c35c90",
    "title": "黄小著震知兴元府南郑县",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "藏室仙郎罢属辞，暑天驱传出京畿。",
      "流年两鬓生华发，宰邑全家住翠微。",
      "九折坂长须叱驭，三声猿苦莫沾衣。",
      "金门荐鹗知音在，不到瓜时捧诏归。"
    ]
  },
  {
    "id": "2e89e420a77223a2e0d80a2d67c64a63",
    "title": "陈尧拱廷评致仕归蜀",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "一家今有十朱轮，独忆云山欲退身。",
      "天邑繁华行乐厌，月曹清要命书新。",
      "西风跃马经秦甸，东道椎牛宴孟邻。",
      "秋稼万箱僮百指，羲皇之上更何人。"
    ]
  },
  {
    "id": "2e89e420a77223a2484e8a44b9784220",
    "title": "史馆赵祠部况通判宿州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "风流华省含香客，籍甚先朝奏赋人。",
      "竹使三年劳佐郡，柳堤千里待行春。",
      "文园避事心长笑，天禄雠书鬓渐新。",
      "帝念河渠在封部，特缘经义委名臣。"
    ]
  },
  {
    "id": "2e89e420a77223a299b3a42e011f8b3d",
    "title": "择良上人归天台",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "片席然犀经水府，几程登陆望霞标。",
      "吟情晚日繁云合，归路秋风密叶凋。",
      "行道六时庐岳漏，浮杯千里浙江潮。",
      "旧房宴坐观空后，香积多年饭顿销。"
    ]
  },
  {
    "id": "2e89e420a77223a21dc79948c6e64ebb",
    "title": "苏寺丞维甫知简州阳安县兼携家之任",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "神鸡缥碧马金精，西海桑田一掌平。",
      "苜蓿度关风渐劲，莓苔登栈雨新晴。",
      "琴斋尽室无归梦，锦里当垆奈宿酲。",
      "麈柄清谈且为政，莫贪蒟酱学论兵。"
    ]
  },
  {
    "id": "2e89e420a77223a20674989569ab8ed5",
    "title": "因与西厅参政侍郎奕棋予输纸笔砚三物以诗见徵属宣毫适尽但送蜀笺端砚继以此章",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "多年燥吻苍苔砌，秃尽江南石上毫。",
      "五色蛮笺犹有剩，一拳端砚岂胜劳。",
      "萧斋幸预谈宾末，谢墅深降奕思高。",
      "微物供堂方犹豫，丹青笔下枉风骚。"
    ]
  },
  {
    "id": "2e89e420a77223a26a159c8304028b97",
    "title": "游王氏东园",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "名园聊得拂尘衣，深入春丛一径微。",
      "万树未饶金谷富，百畦犹有汉阴机。",
      "青蘋风暖天鸡出，文杏巢乾海燕归。",
      "向晚鸣驺九门路，柳堤回首独依依。"
    ]
  },
  {
    "id": "2e89e420a77223a249471a8c9869f8be",
    "title": "送僧归苏州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "说法雄音敌海潮，一栖京寺叶频凋。",
      "水田三事衣将敝，香积多年饭顿销。",
      "忽忆虎丘飞梦到，更闻莲社寄书招。",
      "好传祖印归南土，莫遣宗风渐寂寥。"
    ]
  },
  {
    "id": "2e89e420a77223a27d28bf306cbb7de9",
    "title": "送僧归越州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "旧房稽岭锁春苔，猿鸟欢迎振锡回。",
      "花雨六时飘讲席，樵风千里送浮杯。",
      "一乘了义刳心学，三藏真文盥手开。",
      "迹似孤云本无滞，飘飘新到帝乡来。"
    ]
  },
  {
    "id": "2e89e420a77223a2d399278b26089e89",
    "title": "张泌东游",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "玉籍参差未策名，东游聊得拂尘缨。",
      "长亭酒尽骊歌阕，下榻波狂鹢棹轻。",
      "泽国鲙鲈悬梦想，戟门罗雀断逢迎。",
      "秋期莫到槐花老，待听新文掷地声。"
    ]
  },
  {
    "id": "2e89e420a77223a24db92f402161a088",
    "title": "喜王虞部赐进士及第",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "中台高应列星文，千骑骖驔拥画轮。",
      "起草已夸双笔健，登科更占一枝春。",
      "龙津召宴芝泥湿，雁塔题名麝墨新。",
      "只待甘泉重奏赋，彯缨长奉属车尘。"
    ]
  },
  {
    "id": "2e89e420a77223a2254f33a402eb0766",
    "title": "送章頔寺丞之巴陵",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "涔阳从事有嘉声，外计封章荐姓名。",
      "再命便为千室宰，于飞又出九重城。",
      "腰悬铜墨才犹屈，吟对江山思转清。",
      "楚客十年偏遂意，秋风满箸紫莼羹。"
    ]
  },
  {
    "id": "2e89e420a77223a2e6f5c582645a1713",
    "title": "外弟张湜西游",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "六年随我客梁园，西上孤飞彻九门。",
      "抱璞有瑕唯叹命，泣岐无托更销魂。",
      "秦关百二聊乘兴，汉牍三千待叫阍。",
      "赤日炎风两京道，文章满腹与谁论。"
    ]
  },
  {
    "id": "2e89e420a77223a27f1c46a2eca568c9",
    "title": "章群下第东归",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "卓荦修词有古风，计偕西上剧飘蓬。",
      "梁园失意三春月，闽岭思归一亩宫。",
      "且喜还家仪舌在，莫嗟为客赵囊空。",
      "九天下诏崇儒术，好绝韦编待至公。"
    ]
  },
  {
    "id": "2e89e420a77223a26946d78fb5e5b78e",
    "title": "贺资政学士王侍郎",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "沥恳青规动帝心，秋曹月殿宠光深。",
      "论思东序清闲宴，偃息西昆翰墨林。",
      "私第藏书皆有副，公庭种竹待成阴。",
      "卧龙禁闼应非久，救旱还须起作霖。"
    ]
  },
  {
    "id": "2e89e420a77223a2f7b62d024955e7fa",
    "title": "表弟廷评章得象知信州玉山县",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "怀玉烟霞接武夷，我思祖德涕沾衣。",
      "县斋制锦留遗爱，庭树藏镮长旧围。",
      "彭泽公田今已废，辽东邑子半应非。",
      "津亭送别空搔首，籍在金门未得归。"
    ]
  },
  {
    "id": "2e89e420a77223a2e7709823f541ea3f",
    "title": "梁大谏自凤翔乞留台寄诗言志次韵酬之",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "联飞仙掖旧心朋，笑我池笼出未能。",
      "文陛彯缨空自愧，香山蜡屐与谁登。",
      "托身羿彀忧危甚，引领黄陂鄙吝增。",
      "二室风烟莫全占，会须携手蹑云层。"
    ]
  },
  {
    "id": "2e89e420a77223a214689817cf22c365",
    "title": "石殿丞通判濮州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "龙虎游从分不疏，忽闻新命佐鱼符。",
      "经旬苦雨淹行旆，几曲洪河贯郡图。",
      "浮蚁酒浓频举白，折胶风劲好弯弧。",
      "贤侯东道欢相得，期月民谣待裤襦。"
    ]
  },
  {
    "id": "2e89e420a77223a24e6906d0528ab17f",
    "title": "柳绅归缙云",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "东瓯别业寄秋云，平昔题桥墨尚存。",
      "故郡曾登太守榻，上都频扫相君门。",
      "挥毫月殿香盈袖，锡宴星津酒满樽。",
      "归去吏民如问我，五年书命紫薇垣。"
    ]
  },
  {
    "id": "2e89e420a77223a23b464e5e359998ad",
    "title": "表弟李宗元知桂州阳朔县",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "桂林阳朔溪山秀，莫叹迢迢五岭南。",
      "百里字人须敏政，千金酌水更惩贪。",
      "鸣榔下濑潮程远，曳彩升堂寿宴酣。",
      "远地民淳无牒诉，县斋终日好清谈。"
    ]
  },
  {
    "id": "2e89e420a77223a23a63d57e3ba59eae",
    "title": "高起居知广州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "作藩南越古称雄，五管皆归节制中。",
      "腰佩金龟三品绶，船开画鹢一帆风。",
      "橘官手版趋尘远，梅使星车附信通。",
      "暂阻螭头夹香案，清宵应梦未央宫。"
    ]
  },
  {
    "id": "2e89e420a77223a245bc29b7600b3843",
    "title": "丁集贤通判馀杭",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "辽东羽客富仙材，仙殿飞觞接上台。",
      "便道归宁白蘋渚，经时赐对柏梁台。",
      "里中驱弩先行路，膝下斑衣庆寿杯。",
      "明诏许令过别墅，不忧郡阁简书催。"
    ]
  },
  {
    "id": "2e89e420a77223a2aa95d22f4cd6651a",
    "title": "十六兄赴韶州从事",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "魏帝台边拂战尘，初平山畔彩衣新。",
      "又攀高柳隋堤暮，却寄寒梅庾岭春。",
      "韶石闲寻张乐地，曹溪首访悟空人。",
      "男儿平昔四方志，莫厌区区走只轮。"
    ]
  },
  {
    "id": "2e89e420a77223a2c71d9229d96b87cf",
    "title": "章频宰",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "孺亭洪井古南昌，曾是梅仙试吏乡。",
      "一邑弦歌荣制锦，几程鸡犬接维桑。",
      "年深为客貂裘敝，秋晚还家菊径荒。",
      "平昔题桥今遂志，且斟寿酒献高堂。"
    ]
  },
  {
    "id": "2e89e420a77223a2a6e2838184a58136",
    "title": "李廷评昭迪使淝上",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "画舸西风五两斜，淮淝将命去程赊。",
      "衣缨黄阁相君后，门巷青春学士家。",
      "驿路新袍欺草色，公筵大白醉榴花。",
      "谢庭兰玉多才思，休浣裁诗对客夸。"
    ]
  },
  {
    "id": "2e89e420a77223a2c5f5067d54054334",
    "title": "书怀寄刘五",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "风波名路壮心残，三径荒凉未得还。",
      "病起东阳衣带缓，愁多骑省鬓毛斑。",
      "五年书命尘西阁，千古移文愧北山。",
      "独忆琼枝苦霜霰，清樽岁晏强酡颜。"
    ],
    "intro": "这首诗创作于北宋时期，是西昆体宋诗，作者是杨亿。此诗颇多感叹，所用典故中人和事，与己颇有同感。作者仕途坎坷，多年辛苦而一事无成，欲罢不能又早生华髮，厌官场之碌碌，求隐逸而不得。岁月如梭，忽又至落花时节。末句一“独”字愈见其幽独遗恨之情。此诗可与李商隐《锦瑟》“一絃一柱思华年”句参读。",
    "annotation": [
      "刘五：即刘筠，字子仪，时与杨亿同官知制诰。",
      "“风波名路壮心残”句：仕途风雨坎坷，自己的济世壮心，也趋衰退。名路，功名富贵之路；残，衰退。",
      "三径：晋·陶渊明《归去来辞》慨叹由于弃家为官，以至“三径就荒”，即园中小路都荒废了。这里以陶渊明自比，以不能辞官归隐为憾。",
      "“病起东阳衣带缓”句：沈约任东阳太守时，自叙：“百日数旬，革带常应移孔。”此句说自己因病而瘦，有如沈约。",
      "骑省：官署。晋·潘岳在《秋兴赋》序文中言己三十二岁时，“始见二毛”，即鬓髮斑白，当时，他正“以太尉掾兼虎贲中郎将，寓直于散骑之省”。这里指自己因愁早衰，有如潘岳。",
      "书命：指为皇帝起草公文。",
      "尘西阁：在西阁为俗务操劳。尘，风尘、尘俗；西阁，知制诰办公的场所。",
      "“千古移文愧北山”句：南齐·周彦伦隐居北山，后又出山为官。孔稚圭作《北山移文》对其利用隐居来沽名钓誉的行为加以嘲笑。这里指自己不能归隐，也有愧于《北山移文》。",
      "“独忆琼枝苦霜霰，清樽岁晏强酡颜”句：年终天寒时皇帝在琼林苑赐宴，别人也许引以为荣，自己却以勉强喝酒为苦。琼林，宋御苑名，在开封顺天门外；清尊，指美酒；",
      "岁晏，年终；酡颜，喝酒而脸红。"
    ]
  },
  {
    "id": "2e89e420a77223a227d842abdfdf5b04",
    "title": "赵殿丞知河南县",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "鼎邑闾阎有古风，清谈为治自从容。",
      "官联殿省通朝籍，路过津桥入县封。",
      "柳荫天街时案辔，云生少室好支筇。",
      "龙门旧有题名处，石壁苍苔驳几重。"
    ]
  },
  {
    "id": "2e89e420a77223a27297f6f636ce55fd",
    "title": "送僧归越",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "中林宴坐赤髭繁，水月禅心出世间。",
      "说法音同海潮震，随缘身比岳云闲。",
      "曹溪嫡嗣多参见，碧落仙卿遍往还。",
      "归去旧房秋色晚，涧松枝偃雨苔斑。"
    ]
  },
  {
    "id": "2e89e420a77223a292d46cf8dcbeea67",
    "title": "吴延年宰武义",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "精神满腹富青春，烧尾曾看上禹门。",
      "献赋多年梁苑客，谪仙重世武夷孙。",
      "一同印绶光初命，几驿桑麻接故园。",
      "泽国归程秋欲尽，丹枫黄菊动吟魂。"
    ]
  },
  {
    "id": "2e89e420a77223a2dd1733870ec31f9f",
    "title": "吴待问之蒙城簿",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "西来赴调合关繻，黄绶风尘厌九衢。",
      "祖席且同开口笑，公庭未免折腰趋。",
      "长安车马偏欺客，鲁国衣冠肯戏儒。",
      "共忆故园归计晚，旧游烟树隔重湖。"
    ]
  },
  {
    "id": "2e89e420a77223a289cd1a80810c944f",
    "title": "黄少卿惠绿云汤",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "新甫奇材百尺标，秋空高干拂鹏霄。",
      "仙经药品夸难老，人世霜天贵后凋。",
      "千古贞魂愁化实，九原荒垄恨为樵。",
      "谁研露叶和云液，几宿春酲一啜消。"
    ]
  },
  {
    "id": "2e89e420a77223a2a8b207f2240802e6",
    "title": "灵隐长老归旧山",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "浮杯心与海鸥亲，驻锡王城忽过春。",
      "麟殿九旬谈妙法，曹溪一滴渡迷津。",
      "狂翻竹箭波随棹，侧布黄金地绝尘。",
      "白黑欢迎猿鸟喜，绀园风定雨花新。"
    ]
  },
  {
    "id": "2e89e420a77223a254f67e0d63b76ff3",
    "title": "皇甫太博知苏州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "长洲连岁得贤君，十万人家煦若春。",
      "激箭波狂浮画舸，散丝雨细逐朱轮。",
      "郡斋诗石铺轻藓，公宴歌喉落暗尘。",
      "未得休官作逋客，河梁归思满鲈莼。"
    ]
  },
  {
    "id": "2e89e420a77223a258e89d5b3c77c5e3",
    "title": "怀寄枢密王左丞",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "高陪七圣从轩游，帷幄深严日运筹。",
      "口里雌黄归品藻，盘中薤白想风流。",
      "珠宫地密妨趋谒，铜钵声沉断唱酬。",
      "独喜修书依绛帐，时登阙里受春秋。"
    ]
  },
  {
    "id": "2e89e420a77223a25c5dae304d51a1d0",
    "title": "黄刑部之陜西转运",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "百二秦川四塞宽，甘泉烽火报平安。",
      "泥书双笔迁郎署，粒食千金仰县官。",
      "江海半生抛别墅，关山何日解征鞍。",
      "定将鞭算资心计，流马功成国史刊。"
    ]
  },
  {
    "id": "2e89e420a77223a2d4da86fce3c56378",
    "title": "史馆张学士知婺州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "鸾掖分符又出麾，津亭目送片帆飞。",
      "暂随越鸟栖烟树，重许吴侬见锦衣。",
      "属邑行春熊轼稳，公堂卜夜蟹螯肥。",
      "隐侯带眼看成缓，双阙恩深更忆归。"
    ]
  },
  {
    "id": "2e89e420a77223a22d39c8301c116e9c",
    "title": "答李光丞",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "豹尾森森拂画檐，久留雕辇阅牙签。",
      "字分三豕惭该博，馔费双鸡愧属厌。",
      "滥迹搢绅同北枳，草仪封禅待南鹣。",
      "相门兰玉裁新句，只恐京城纸价添。"
    ]
  },
  {
    "id": "2e89e420a77223a2432afba7693c0e7c",
    "title": "寄并州张给事",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "山河表里绝狼烟，幕府朝朝醉玳筵。",
      "合乐中军雄鼓吹，传杯四座艳花钿。",
      "行春好驻桑郊骑，卜夜谁谈雪窦禅。",
      "梁苑并门杳千里，离怀愁对月婵娟。"
    ]
  },
  {
    "id": "2e89e420a77223a29a6808f81d24411a",
    "title": "寄刘秀州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "骑置迢迢阻玉音，左鱼江海遂初心。",
      "朱弦道直消浮谤，春草才多动苦吟。",
      "震泽析酲干树橘，华亭惊梦九皋禽。",
      "郡楼晴日东西望，几处甘棠接翠阴。"
    ]
  },
  {
    "id": "2e89e420a77223a25679894c677f2dfe",
    "title": "无为军王从事",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "奏牍曾蒙乙夜观，擅场文价在金銮。",
      "貂裘岁久京尘暗，鹢路风高旅翮残。",
      "取酒黄金都已尽，食鱼长铗更须弹。",
      "时清水国无书檄，谁见挥毫一据鞍。"
    ]
  },
  {
    "id": "2e89e420a77223a2244a8c7894d166a3",
    "title": "休沐述怀寄秘阁钱少卿",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "风号电笑雨平阶，纨素微凉暗入怀。",
      "昼枕乍成园吏梦，晨蔬聊学太常斋。",
      "名惭引籍通丹地，心愧移文刻翠崖。",
      "大隐金门犹自适，日亲方朔听诙谐。"
    ]
  },
  {
    "id": "2e89e420a77223a2489727a344cb5c35",
    "title": "晏殊奉礼归宁",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "垂髫婉娈便能文，骥子兰筋迥不群。",
      "南国生刍人比玉，梁园修竹赋凌云。",
      "堵墙看试三公府，反哺知千万乘君。",
      "赐告归宁来别我，亭皋木叶正纷纷。"
    ]
  },
  {
    "id": "2e89e420a77223a244121886cd69792e",
    "title": "冬夜",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "香街鼓绝暝烟深，檐近孤釭射宿禽。",
      "露井银床霜气冷，琐窗珠网月华侵。",
      "初沉远籁闻疏漏，旋拂流尘抚素琴。",
      "坐久星河渐侵没，萧萧朔吹度平林。"
    ]
  },
  {
    "id": "2e89e420a77223a2e15fd85da184f0b6",
    "title": "集贤李金部知颍州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "汝阴名郡拥朱轮，洛宅霜威尚袭人。",
      "门籍旧通仙禁近，书囊才补殿帷新。",
      "金华入侍知非晚，石柱题名又几春。",
      "莫恋桑郊停五马，蓬邱几砚自生尘。"
    ]
  },
  {
    "id": "2e89e420a77223a21bd92580437c4523",
    "title": "海印大师归永嘉",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "都城供应几经秋，海国归心不少留。",
      "雨雪片帆过北固，烟霞丈室寄东瓯。",
      "千灯续燄知无尽，一锡随缘信自由。",
      "更到石门题雅句，碧云从此掩汤休。"
    ]
  },
  {
    "id": "2e89e420a77223a231444662474d188d",
    "title": "南朝",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "五鼓端门漏滴稀，夜签声断翠华飞。",
      "繁星晓埭闻鸡度，细雨春场射雉归。",
      "步试金莲波溅袜，歌翻玉树涕沾衣。",
      "龙盘王气终三百，犹得澄澜对敞扉。"
    ]
  },
  {
    "id": "2e89e420a77223a25a9f7b06e29785aa",
    "title": "休沐端居有怀希圣少卿学士",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "凝尘满榻素琴横，岸帻孤吟意未平。",
      "茗粥露芽消昼夜，柘浆云液浣朝酲。",
      "水沈朱李金瓶涩，风猎幽兰羽扇轻。",
      "独忆当筵试汤饼，谪仙冰骨照人清。"
    ]
  },
  {
    "id": "2e89e420a77223a2d277ec4be2e25216",
    "title": "再次首唱韵和",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "碧树银塘接画楼，天人谁肯降琼辀。",
      "三山密信传青雀，五日归鞍跃紫骝。",
      "郢酒泛冰星弁侧，吴歈倚瑟黛娥愁。",
      "云峰得句怀真赏，瘦尽东阳沈隐侯。"
    ]
  },
  {
    "id": "2e89e420a77223a271e47e35e254942f",
    "title": "代意二首",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "梦兰前事悔成占，却羡归飞拂画檐。",
      "锦瑟惊弦愁别鹤，星机促杼怨新缣。",
      "舞腰罢试收纨袖，博齿慵开委玉奁。",
      "几夕离魂自无寐，楚天云断见凉蟾。"
    ]
  },
  {
    "id": "2e89e420a77223a271e47e35878f82d8",
    "title": "代意二首",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "短梦残妆惨别魂，白头词苦怨文园。",
      "谁容五马传心曲，只许双鸾见泪痕。",
      "易变肯随南地橘，忘忧虚对北堂萱。",
      "回文信断衣香歇，犹忆章台走画辕。"
    ]
  },
  {
    "id": "2e89e420a77223a219f8a6f6c0d6c0db",
    "title": "汉武",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "蓬莱银阙浪漫漫，弱水回风欲到难。",
      "光照竹宫劳夜拜，露漙金掌费朝餐。",
      "力通青海求龙种，死讳文成食马肝。",
      "待诏先生齿编贝，那教索米向长安。"
    ]
  },
  {
    "id": "2e89e420a77223a28c44d60d6f5db223",
    "title": "馆中新蝉",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "碧城青阁好追凉，高柳新声逐吹长。",
      "贵伴金貂尊汉相，清含珠露怨齐王。",
      "兰台密侍初成赋，河朔欢游正举觞。",
      "云鬓翠緌徒自许，先秋楚客已回肠。"
    ]
  },
  {
    "id": "2e89e420a77223a2e23fd8b3d6ae3a7d",
    "title": "鹤",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "怅望青田碧草齐，帝乡归路阻丹梯。",
      "露浓汉苑宵犹警，雪满梁园昼乍迷。",
      "瑞世鸾凰徒自许，绕枝乌鹊未成栖。",
      "终年已结云罗恨，忍送西楼晓月低。"
    ]
  },
  {
    "id": "2e89e420a77223a21231464916dd452c",
    "title": "公子",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "夹道青楼拂彩霓，月轩宫袖按前溪。",
      "锦鳞河伯供烹鲤，金距邻翁逐斗鸡。",
      "细雨垫巾过柳市，轻风侧帽上铜堤。",
      "珊瑚击碎牛心热，香枣兰芳客自迷。"
    ]
  },
  {
    "id": "2e89e420a77223a24efd7de9cddb37df",
    "title": "旧将",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "平生苦战忆山西，拊剑临风气吐霓。",
      "戟户当衢容驷马，髯奴绕帐列生犀。",
      "新丰酒满清商咽，武库兵销太白低。",
      "髀肉渐生衣带缓，早朝空听汝南鸡。"
    ]
  },
  {
    "id": "2e89e420a77223a2906b5d6f741c5fed",
    "title": "赤日",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "赤日亭亭昼正赊，长风万里忆星槎。",
      "铜盘琼蕊三危露，素绠寒浆五色瓜。",
      "兰室冷光浮玉簟，柳营清吹逐金笳。",
      "翠微泉石终南路，千古离宫倚曙霞。"
    ]
  },
  {
    "id": "2e89e420a77223a25b3476592c30e48b",
    "title": "明皇",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "玉牒开观检未封，斗鸡三百远相从。",
      "紫云度曲传浮世，白石标年凿半峰。",
      "河朔叛臣惊舞马，渭桥遗老识真龙。",
      "蓬山钿合愁通信，回首风涛一万重。"
    ]
  },
  {
    "id": "2e89e420a77223a2b7d10ad0510bd409",
    "title": "无题三首",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "曲池波暖蕙风轻，头白鸳鸯占绿萍。",
      "才断歌云成梦雨，斗回笑电作嗔霆。",
      "湘兰自古成幽怨，秦凤何年入杳冥。",
      "不待萱苏蠲薄怒，闲阶斗雀有遗翎。"
    ]
  },
  {
    "id": "2e89e420a77223a2b7d10ad0b1d99dec",
    "title": "无题三首",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "合欢蠲忿亦休论，梦蝶翩翩逐怨魂。",
      "祗待倾城终未笑，不曾亡国自无言。",
      "风翩林叶迷归燕，露袅池荷触戏鸳。",
      "湘水东流何日竭，烟篁千古见啼痕。"
    ]
  },
  {
    "id": "2e89e420a77223a2b7d10ad0eb3613c0",
    "title": "无题三首",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "满天飞絮罥游丝，扣砌苔钱晦履綦。",
      "北渚自应流怨泪，东邻谁敢效颦眉。",
      "嫦娥桂独成幽恨，素女弦多有剩悲。",
      "几夕空机愁促杼，银河休问报章迟。"
    ]
  },
  {
    "id": "2e89e420a77223a2b4620a0f0d367d40",
    "title": "再赋七言",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "翠幄飘香映绮襦，钿盘清晓露成珠。",
      "休啼为近鲛人室，欲笑谁投玉女壶。",
      "云气乍回巫峡梦，水嬉犹记曲池图。",
      "金花却荐何人步，枉遣凌波袜缕濡。"
    ]
  },
  {
    "id": "2e89e420a77223a29213c6fcd0679a18",
    "title": "梨",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "繁花如雪早伤春，千树封侯未是贫。",
      "汉苑漫传卢橘赋，骊山曾识荔支尘。",
      "九秋青女霜添味，五夜方诸月溜津。",
      "楚客狂酲朝已解，水风犹自猎汀蘋。"
    ]
  },
  {
    "id": "2e89e420a77223a2139d5e3963121001",
    "title": "泪二首",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "锦字梭停掩夜机，白头吟苦怨新知。",
      "谁闻陇水回肠后，更听巴猿拭袂时。",
      "汉殿微凉金屋闭，魏宫清晚玉壶攲。",
      "多情不待悲秋气，只是伤春鬓已丝。"
    ]
  },
  {
    "id": "2e89e420a77223a2139d5e396db5f52f",
    "title": "泪二首",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "寒风易水已成悲，亡国何人见黍离。",
      "枉是荆王疑美璞，更令杨子怨多歧。",
      "胡笳暮应三挝鼓，楚舞春临百子池。",
      "未抵索居愁翠被，圆荷清晓露淋漓。"
    ]
  },
  {
    "id": "2e89e420a77223a22a7e0d7ada285636",
    "title": "七夕",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "清浅银河暝霭收，汉宫还起曝衣楼。",
      "共瞻月树怜飞鹊，谁泛星槎见饮牛。",
      "弄杼暂应停素手，穿针空待贶明眸。",
      "匆匆一夕填桥苦，不似人间有造舟。"
    ]
  },
  {
    "id": "2e89e420a77223a214bf5c895ba2cc17",
    "title": "成都",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "五丁力尽蜀川通，千古成都绿酎浓。",
      "白帝仓空蛙在井，青天路险剑为峰。",
      "漫传西汉祠神马，已见南阳起卧龙。",
      "张载勒铭堪作戒，莫矜函谷一丸封。"
    ]
  },
  {
    "id": "2e89e420a77223a224b97abcf0ac3d47",
    "title": "小园秋夕",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "鸿都归晚直城赊，墙外连营咽暮笳。",
      "玉井梧倾犹待凤，金塘柳密更藏鸦。",
      "心摇云阙传疏漏，目断星津过迥槎。",
      "已是秋来移带眼，可堪玄鬓有霜华。"
    ]
  },
  {
    "id": "2e89e420a77223a2f2409b5272d12973",
    "title": "始皇",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "衡石量书夜漏深，咸阳宫阙杳沈沈。",
      "沧波沃日虚鞭石，白刃凝霜枉铸金。",
      "万里长城穿地脉，八方驰道听车音。",
      "儒坑未冷骊山火，三月青烟绕翠岑。"
    ]
  },
  {
    "id": "2e89e420a77223a27a405ea5567dfe73",
    "title": "初秋属疾",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "潘郎已是入秋悲，属疾犹贪桂补羸。",
      "密雪才高闲赋笔，流波意远托琴丝。",
      "离愁尽日吟青案，蠲渴何人寄紫梨。",
      "昨夜西楼凉月满，清谈偏忆庾元规。"
    ]
  },
  {
    "id": "2e89e420a77223a2f9df0d67ed00d133",
    "title": "寄灵仙观舒职方学士",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "绿发郎潜不计年，却寻丹灶味灵篇。",
      "华阴学雾还成市，彭泽横琴岂要弦。",
      "晓案只应餐沆瀣，夜滩谁见弄潺湲。",
      "须知吏隐金门客，待乞刀圭作地仙。"
    ]
  },
  {
    "id": "2e89e420a77223a2c9732f8e146526c4",
    "title": "宋玉",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "兰台清吹拂冠緌，薙草新居对渺弥。",
      "丽赋朝云无处所，羁怀秋气动赍咨。",
      "三年送目愁邻媛，七泽迷魂怨楚词。",
      "独有江南哀句在，更传馀恨到黄旗。"
    ]
  },
  {
    "id": "2e89e420a77223a27621af2340b4ad01",
    "title": "直夜",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "缭垣峣阙庆云深，画烛熏炉对拥衾。",
      "三殿夜签传漏箭，九秋霜籁入风琴。",
      "阶前槁叶惊寒雨，天际孤鸿答迥砧。",
      "欹枕便成鱼鸟梦，岂知名路有机心。"
    ]
  },
  {
    "id": "2e89e420a77223a2fd7493918cbd11cd",
    "title": "洞户",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "洞户飞甍接绮寮，一春幽恨寄兰苕。",
      "书题枉是藏三岁，壶矢谁同赛百娇。",
      "水国风霜凋社橘，仙山云雾隔江潮。",
      "东城剑骑何曾出，只为离愁髀肉销。"
    ]
  },
  {
    "id": "2e89e420a77223a2134e5d20695d6076",
    "title": "柳絮",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "琼蕊飘英逐吹繁，建章飞舞入千门。",
      "羌人自怨残梅曲，庄叟还迷梦蝶魂。",
      "汉苑风光随猎骑，洛城花雪扑离樽。",
      "锦帆蔽日隋堤远，枉逐东流箭浪翻。"
    ]
  },
  {
    "id": "2e89e420a77223a2c071a5d6eeef5818",
    "title": "与客启明",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "越客逃名误凿坯，汉庭初聘碧鸡才。",
      "操心四十知无惑，削牍三千耻自媒。",
      "苦吟多年依洛社，赋成他日上兰台。",
      "郡斋悬榻流尘满，七见东风落楚梅。"
    ]
  },
  {
    "id": "2e89e420a77223a2ed74c84332d5b272",
    "title": "无题",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "巫阳归梦隔千峰，辟恶香销翠被空。",
      "桂魄渐亏愁晓月，蕉心不展怨春风。",
      "遥山黯黯眉长敛，一水盈盈语未通。",
      "漫托鹍弦传恨意，云鬟日夕似飞蓬。"
    ]
  },
  {
    "id": "2e89e420a77223a2c4c9e373c3f96589",
    "title": "此夕",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "此夕秋风猎败荷，玉钩斜影转庭柯。",
      "鲛人泪有千珠迸，楚客愁添万斛多。",
      "锦里琴心谁涤器，石城桃叶自横波。",
      "程乡酒薄难成醉，带眼频移奈瘦何。"
    ]
  },
  {
    "id": "2e89e420a77223a275b93dec792c3b90",
    "title": "刘校理属疾",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "北窗风劲雪云繁，移疾端居避世喧。",
      "载酒谁过杨子宅，张罗休署翟公门。",
      "多才最许飘飘气，少别还销黯黯魂。",
      "促尔徘徊忆真赏，远天新月照黄昏。"
    ]
  },
  {
    "id": "2e89e420a77223a2a1791eb3e3858a90",
    "title": "劝石集贤饮",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "日上三竿宿雾披，章台走马帽檐欹。",
      "祇传祖席觞无算，肯顾尚书对有期。",
      "芸省翻经终寂寞，柳堤飞鞚好追随。",
      "灵均不醉真何益，千古离骚怨楚词。"
    ]
  },
  {
    "id": "2e89e420a77223a233ca624ad0b81d42",
    "title": "灯夕寄献内翰虢略公",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "琼楼十二玉梯斜，乾鹊南飞转斗车。",
      "有客郢中歌白雪，几人天上醉流霞。",
      "金吾缇骑章台陌，素女繁弦太帝家。",
      "秦痔未痊齐阁掩，梦回宫树已啼鸦。"
    ]
  },
  {
    "id": "2e89e420a77223a2ce4f851bb08ab46f",
    "title": "李舍人独直",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "阁凤巢高拂彩霓，玉芝香杂武都泥。",
      "十行汉札如丝出，六幕尧天倚杵低。",
      "露井冰销垂素绠，仙茎日转射璇题。",
      "赫蹄云落知谁见，馀力何妨颂碧鸡。"
    ]
  },
  {
    "id": "2e89e420a77223a28145d8a0ecb1fe8a",
    "title": "怀旧居",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "武夷仙穴近吾庐，斗鸭阑摧菌阁虚。",
      "千匹岁储妨种橘，百金春事废观渔。",
      "北山烟雾迷归辙，南陌风尘化客裾。",
      "堂上金丝应已歇，岂惟兰菊旧丛疏。"
    ]
  },
  {
    "id": "2e89e420a77223a24c9bc6a728886bd9",
    "title": "无题二首",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "铜盘蕙草起青烟，斗帐香囊四角悬。",
      "沈约愁多徒自瘦，相如意密有谁传。",
      "金塘雨过犹疑梦，翠袖风回只恐仙。",
      "日上秦楼休寄咏，东方千骑拥辎軿。"
    ]
  },
  {
    "id": "2e89e420a77223a24c9bc6a7282d5a5b",
    "title": "无题二首",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "露冷星翻月上弦，九枝银烛照金钿。",
      "应知韩掾偷香夜，犹记潘郎掷果年。",
      "天上明河虽可望，苑中高柳未经眠。",
      "乌啼人散青楼晓，堂下轻风转荚钱。"
    ]
  },
  {
    "id": "2e89e420a77223a2aa3c91c6bd0c1978",
    "title": "许洞归吴中",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "春渚归艎不暂留，青丝如葆恐逢秋。",
      "骚人已得江山助，赋客终陪霰雪游。",
      "三径未荒休叹鵩，十浆先馈定惊鸥。",
      "洞庭霜橘疁田粟，岁计犹堪比彻侯。"
    ]
  },
  {
    "id": "2e89e420a77223a2adbf912569ff1261",
    "title": "暑咏寄梅集贤",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "点缀鲜云紫宙宽，微风淅淅起霜纨。",
      "魏台清暑开冰井，汉殿延年啜露盘。",
      "天外一飞期汗漫，水边千亩忆檀栾。",
      "流波意密知音少，可得延陵为试观。"
    ]
  },
  {
    "id": "2e89e420a77223a2999765eaf8a1e799",
    "title": "直夜二首其二",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "垆销香篆霭馀芬，晏坐氍毹日易曛。",
      "虎圈微凉生夕籁，鹤天新霁见归云。",
      "通中梦稳春寒薄，肃唱声沈夜漏分。",
      "误濯尘缨成底事，岩阿千古有移文。"
    ]
  },
  {
    "id": "2e89e420a77223a2d11d1fef28d285ad",
    "title": "苦热",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "极目长天度鸟稀，纤萝不动转晨晖。",
      "已裁圆月班姬扇，更换轻云子产衣。",
      "河朔一时觞对举，临淄万井汗交挥。",
      "冰丸雪散成虚设，欲借飙轮羾紫微。"
    ]
  },
  {
    "id": "2e89e420a77223a25bcbf481b26e56d0",
    "title": "因人话建溪旧居",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "听话吾庐忆翠微，石层悬瀑溅岩扉。",
      "风和林籁披襟久，月射溪光击浪归。",
      "露畹荒凉迷草带，雨墙阴湿长苔衣。",
      "终年已结南枝恋，更羡高鸿避弋飞。"
    ]
  },
  {
    "id": "2e89e420a77223a2e3872325726573b7",
    "title": "偶作",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "翘车蕊佩谒明光，禁籞多年费稻粱。",
      "只羡泥涂龟曳尾，翻嫌雾雨豹成章。",
      "鸣鸠春㝅先畴废，寒蝶秋菘老圃荒。",
      "归计未成芳节晚，更忧禽鹿顿缨狂。"
    ]
  },
  {
    "id": "2e89e420a77223a27d892ed579c7cf51",
    "title": "送高学士知越",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "万壑千岩古剡中，锦旗朱毂此临戎。",
      "酒厨岁取公田秫，樵舸朝分射的风。",
      "阁吏蒸青藏史牍，席宾簪玳奉谈丛。",
      "海邦讼息多幽赏，禹穴奇书为一空。"
    ]
  },
  {
    "id": "2e89e420a77223a204fc1391a57c1899",
    "title": "民牛多疫死",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "南海逸风如失性，东吴喘月不逢医。",
      "一元祀典古所重，九谷民天命在斯。",
      "真相柅车宁致问，族庖更刃亦焉施。",
      "炎神厉鬼争为虐，渡虎消蝗复是谁。"
    ]
  },
  {
    "id": "2e89e420a77223a22a7e0d7a94ffc28a",
    "title": "七夕",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "天开翠帟暮氛消，盘薰朱煤惜易飘。",
      "月出南楼蟾桂长，笙来北里凤簧调。",
      "巧蛛露湿千丝网，倦鹊波横一夕桥。",
      "晒腹曝衣传故俗，阮庭布犊若为标。"
    ]
  },
  {
    "id": "2e89e420a77223a20d93b730ca6c999d",
    "title": "送张无梦归天台山",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "小隐琼台布水边，独披金诰味重玄。",
      "晨凫化舄趋轩室，秋鹭翻涛逐楚船。",
      "养鹤七年知善舞，种芝三秀旧成田。",
      "飙轮不驻劳宸眷，犀管裁章与世传。"
    ]
  },
  {
    "id": "2e89e420a77223a213ffddf7ed6d91cc",
    "title": "送僧归天宁万年禅院",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "暂别云山几度瓜，方袍初日耀兰芽。",
      "吟诗池上生春草，说法庭中散宝华。",
      "桂楫去依随岸柳，松轩归赏赤城霞。",
      "御书满箧新颁得，应向三吴到处夸。"
    ]
  },
  {
    "id": "2e89e420a77223a2c5f5067d2d2f181c",
    "title": "书怀寄刘五",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "世事悠悠未遽央，虚名真意两相忘。",
      "休夸失马曾归塞，未省牵牛解服箱。",
      "四客高风惊楚汉，五君新咏弃山王。",
      "秋来安有渔樵梦，多在箕峰颍水傍。"
    ]
  },
  {
    "id": "2e89e420a77223a2fb2148ab9b64d611",
    "title": "洛意",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "蘅皋驻马独依依，寄恨微波带减围。",
      "泪迹不成双玉箸，身轻谁赋六铢衣。",
      "穿针静夜星榆出，摆手清晨雪絮飞。",
      "目断风帘旧巢燕，新看先傍杏梁归。"
    ]
  },
  {
    "id": "2e89e420a77223a26a60624859dd4fe3",
    "title": "赠张季常",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "叠巘参差翠绕门，雕梁贺燕自成群。",
      "杀鸡日夕期嘉客，种竹寒暄对此君。",
      "且向东皋输黍稷，便应北阙降玄纁。",
      "子真漫说耕岩石，不奈声名四远闻。"
    ]
  },
  {
    "id": "2e89e420a77223a27bf68bb080e6c9c8",
    "title": "独怀",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "独依青桐听鼓声，参旗历落上三更。",
      "凉风卷雨忽中断，明月背云还倒行。",
      "赖有清吟消意马，岂无美酒破愁城。",
      "是非人世何须较，方外吾师阮步兵。"
    ]
  },
  {
    "id": "2e89e420a77223a2c440a4c111c18f96",
    "title": "送钱易",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "霜叶飞梁苑，风樯指上饶。",
      "江山应有助，别恨寄兰苕。"
    ]
  },
  {
    "id": "2e89e420a77223a2866aef1204469d38",
    "title": "白莲",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "昨夜三更里，嫦娥坠玉簪。",
      "冯夷不敢受，捧出碧波心。"
    ]
  },
  {
    "id": "2e89e420a77223a26a2e76f39d191bed",
    "title": "诗一首",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "沤生复沤灭，二法本来齐。",
      "要识真归处，赵州东院西。"
    ]
  },
  {
    "id": "2e89e420a77223a2f796ab51ba927789",
    "title": "内当",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "芝泥初熟诏书成，红药翻阶昼景清。",
      "屋瓦生烟宫漏永，时闻幽鸟自呼名。"
    ]
  },
  {
    "id": "2e89e420a77223a2f6f70dcc5c14face",
    "title": "读史学白体",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "易牙昔日曾蒸子，翁叔当年亦杀儿。",
      "史笔是非空自许，世情真伪复谁知。"
    ]
  },
  {
    "id": "2e89e420a77223a2e90b06a000de51bc",
    "title": "闺思",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "征夫万里戍交河，塞外萧条朔气多。",
      "古壁暗蛩催夜织，朝来一叶下庭柯。"
    ]
  },
  {
    "id": "2e89e420a77223a28c9719bf7f07f9ca",
    "title": "李御史",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "清晓乘骢出九逵，内朝簪笔坐前墀。",
      "天家御史非凡格，曾向昆仑服众芝。"
    ]
  },
  {
    "id": "2e89e420a77223a26517e524dfd7e51c",
    "title": "史馆杨嵎学士以诗话及空门之事次韵和之",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "双树金言付嘱频，阎浮外护托王臣。",
      "谁知天禄草玄客，曾是灵山受记人。"
    ]
  },
  {
    "id": "2e89e420a77223a288f1088f9cb9e40f",
    "title": "又以建茶代宣笔别书一绝",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "青管演纶都已竭，文楸争道恨非高。",
      "辄将花苑先春茗，聊代山中堕月毫。"
    ]
  },
  {
    "id": "2e89e420a77223a23c2eee95984730ef",
    "title": "送禅床与枢密王左丞",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "北祖安禅唯看净，毗邪升座更谈空。",
      "须知密勿万机外，常在瑜伽三昧中。"
    ]
  },
  {
    "id": "2e89e420a77223a248b7867873ac5e00",
    "title": "金马",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "茂异纷纶集汉庭，求贤诏在竹书青。",
      "共趋金马门前路，谁识东方是岁星。"
    ]
  },
  {
    "id": "2e89e420a77223a25d32db4a6f6c01e7",
    "title": "太常乐章三十首其一十四亚献终献送神并奏理安之曲",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "神之来兮风肃然，神之去兮升九天。",
      "排凌兢兮还恍惚，羽旄纷兮萧芗燔。"
    ]
  },
  {
    "id": "2e89e420a77223a25af8f0652183dd7a",
    "title": "又赠一绝",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "瑶水霓旌绮宴陈，汉宫渠怨露华新。",
      "谁然百炬金花烛，渡袜歌梁暗落尘。"
    ]
  },
  {
    "id": "2e89e420a77223a2ac33a4a81f5db068",
    "title": "戊申年七夕五绝",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "六幕西回斗转车，鲜云点缀玉钩斜。",
      "天孙已渡黄姑渚，阿母还来汉帝家。"
    ]
  },
  {
    "id": "2e89e420a77223a2ac33a4a8ba4b68a5",
    "title": "戊申年七夕五绝",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "明河左界鹊南飞，汉苑高楼正曝衣。",
      "一夕匆匆停弄杼，谁将锦石暂支机。"
    ]
  },
  {
    "id": "2e89e420a77223a2ac33a4a8ee8e048a",
    "title": "戊申年七夕五绝",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "兰夜沈沈鹄漏移，羽车云幄有佳期。",
      "应将机上回文缕，分作人间乞巧丝。"
    ]
  },
  {
    "id": "2e89e420a77223a2ac33a4a8f737d79e",
    "title": "戊申年七夕五绝",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "神女欢娱一夕休，月娥孀独已千秋。",
      "争如灵匹年年会，莫恨牛津隔凤辀。"
    ]
  },
  {
    "id": "2e89e420a77223a2ac33a4a823141652",
    "title": "戊申年七夕五绝",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "玉女壶倾笑电频，白榆晴影接星津。",
      "神光奕奕云容薄，谁见凌波袜起尘。"
    ]
  },
  {
    "id": "2e89e420a77223a2c670e257e50756ba",
    "title": "贻诸馆阁",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "闻戴宫花满鬓红，上林丝筦侍重瞳。",
      "蓬莱咫尺无因到，始信仙凡迥不同。"
    ]
  },
  {
    "id": "2e89e420a77223a283fcd8dbece8e90a",
    "title": "傀儡",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "鲍老当筵笑郭郎，笑他舞袖太郎当。",
      "若教鲍老当筵舞，转更郎当舞袖长。"
    ]
  },
  {
    "id": "2e89e420a77223a24d5e35109c7f9cac",
    "title": "上元",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "天碧银河欲下来，月华如水浸楼台。",
      "谁将万斛金莲子，撤向星都五夜开。"
    ]
  },
  {
    "id": "2e89e420a77223a20c707b5ced16f88c",
    "title": "留别",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "梦笔山前君别我，下沙桥上我思君。",
      "黄昏更过西阳岭，满目青山与白云。"
    ]
  },
  {
    "id": "2e89e420a77223a2470b2e5343d10c81",
    "title": "奉和圣制南郊礼毕五言六韵诗",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "燔柴就阳位，烟燎达高穹。",
      "扫地铏豋洁，严更鼓角雄。",
      "天心侔兑悦，皇泽比春融。",
      "帝享惟馨德，民苏解愠风。",
      "周郊四祭重，汉畤五祠同。",
      "灵贶昭玄感，神光望拜中。"
    ]
  },
  {
    "id": "2e89e420a77223a20754b4eb742294c8",
    "title": "奉和御制契丹出境将议回銮五言六韵诗",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "戎辂巡河右，天威詟鬼方。",
      "五营开细柳，三令凛飞霜。",
      "氛祲消千里，声名耀八荒。",
      "灵旗风助顺，黄道日呈祥。",
      "偃革边关静，回銮海县康。",
      "欣陪从臣末，归跸奉高骧。"
    ]
  },
  {
    "id": "2e89e420a77223a21217a5f452ad3a54",
    "title": "应制赋射弓诗",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "水涨方塘绿，花开禁籞红。",
      "同瞻万乘主，亲御六钧弓。",
      "曲应驺虞节，春回太皞功。",
      "还须殪大兕，何只落惊鸿。",
      "一箭天山定，三边虎穴空。",
      "浔阳射蛟者，宁与此时同。"
    ]
  },
  {
    "id": "2e89e420a77223a23ac5ea34248bde94",
    "title": "初至郡斋书事",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "地去京华远，年逢旱暵馀。",
      "群胥同黠马，比户甚枯鱼。",
      "煦妪心空切，澄清志莫舒。",
      "棼丝殊未治，错节讵能除。",
      "听讼棠阴密，行春柳影疏。",
      "宾筵求婉画，僧舍问真如。",
      "逾月窥除目，经时绝传车。",
      "素餐徒自饱，投刃岂曾虚。",
      "盈耳嫌敲扑，堆床厌簿书。",
      "故园无数舍，长日叹归欤。"
    ]
  },
  {
    "id": "2e89e420a77223a2a784946dbf5879fe",
    "title": "次韵和系郡斋书事之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "竹使贪为郡，金门懒上书。",
      "征途沿木合，官舍类楼居。",
      "密叶藏啼鸟，澄潭跃戏鱼。",
      "波光摇岛屿，霁色露阎闾。",
      "圃蕙光风拂，山苗淑气嘘。",
      "开樽空爱客，函丈孰宗予。",
      "清唳频思鹤，长鸣几厌驴。",
      "颜贫一瓢足，嵇懒尺题疏。",
      "薄宦无劳说，长谣任所如。",
      "神明定来舍，庄室正虚虚。"
    ]
  },
  {
    "id": "2e89e420a77223a2afd7611db79209c9",
    "title": "孙及归吴兴",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "家在霅溪傍，汀蘋绕舍香。",
      "草玄偏寂寞，为客苦恓惶。",
      "泽国聊倾盖，春闱早擅场。",
      "陔兰行可采，月桂自应芳。",
      "税驾临沧海，回辕指大梁。",
      "裂裳趋远道，负米及高堂。",
      "季子裘虽敝，安仁鬓未苍。",
      "明年杏园里，辄莫负春光。"
    ]
  },
  {
    "id": "2e89e420a77223a2b08c1b301d9efae3",
    "title": "己亥年郡中夏旱遍祷群望喜有甘泽之应",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "旱魃偏为虐，阳乌益以骄。",
      "何曾柱础润，惟恐土山焦。",
      "请祷弥增洁，阴灵亦孔昭。",
      "云兴不待族，风细欲鸣条。",
      "隐辚雷车转，霏微雨足飘。",
      "层阴低匝野，鸿霈近连宵。",
      "庭树含佳色，村田长善苗。",
      "藓痕缘屋壁，泉脉吐山椒。",
      "辙鲋那忧涸，园蔬岂待浇。",
      "官渠逗水急，客路裛尘销。",
      "掾吏阶前贺，耕夫垄上谣。",
      "秋成知有幸，岁欲近玄枵。"
    ]
  },
  {
    "id": "2e89e420a77223a20eeccb212f9aeb04",
    "title": "郡斋西亭夜坐",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "凉飔初拂衽，皓魄正当轩。",
      "宿鸟林间定，流萤草际翻。",
      "苍茫迷野色，嘲哳辩方言。",
      "角罢重城掩，渔归别浦喧。",
      "断蛩吟坏壁，寒杵出遥村。",
      "树影成帷密，滩声激箭奔。",
      "夜长风露冷，川迥水烟昏。",
      "对景都无寐，冥心契混元。"
    ]
  },
  {
    "id": "2e89e420a77223a2f657d11a71fb2687",
    "title": "秋晚",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "秋晚弥岑寂，天空见泬寥。",
      "溪流拖白练，树叶剪红绡。",
      "露菊英初吐，霜钟韵渐调。",
      "清光开旭旦，爽气逐惊飙。",
      "鹰击秦原迥，鸿归楚水遥。",
      "星高汉将出，胶折虏兵骄。",
      "元亮田多废，安仁鬓恐凋。",
      "功名殊未立，对景自无憀。"
    ]
  },
  {
    "id": "2e89e420a77223a2359e21dcc344e491",
    "title": "送温州聂从事赴阙",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "佩鞬来海上，七见岁星移。",
      "务剧操刀割，书成插羽驰。",
      "诗传百越遍，诏下九霄迟。",
      "束带朝阊阖，归艎泛渺弥。",
      "旧游聊税驾，雅饮且轩眉。",
      "郑驿欢相接，牙弦辱所知。",
      "病惊琼树瘦，醉露玉峰奇。",
      "上马便西笑，何须诉酒卮。"
    ]
  },
  {
    "id": "2e89e420a77223a29185f572e3b3d181",
    "title": "到郡满岁自遣",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "迢递分符竹，因循度岁华。",
      "地将鲸海接，路与凤城赊。",
      "触石云频起，衔山日易斜。",
      "潮平聚渔市，水落见人家。",
      "吏隐偏知幸，民谣岂敢夸。",
      "无嫌勾漏僻，且得养丹砂。"
    ]
  },
  {
    "id": "2e89e420a77223a22575170c2e4d69a7",
    "title": "己亥年十月十七日大雪",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "六出俄呈瑞，三农始告休。",
      "兔园陈旨酒，金屋御重裘。",
      "垄麦青犹短，皋兰紫尚稠。",
      "严飙一夕起，瑞霰满空浮。",
      "林迥琼花吐，峰孤玉笋抽。",
      "疏鳞镂屋瓦，净练曳溪流。",
      "北户寒威盛，南方沴气收。",
      "时和人富寿，卒岁好优游。"
    ]
  },
  {
    "id": "2e89e420a77223a2d0a0b4ab5e9520b5",
    "title": "郡民以岁稔刑清相率为斋以报善政永嘉聂从事赋诗纪其事因依韵足成一百言以谢之",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "为郡临瓯越，云泉兴未乖。",
      "欢谣乏襦裤，归思满荆柴。",
      "偶遂丰年望，潜将乐土偕。",
      "流民争襁负，凶党绝椎埋。",
      "精力奸多露，清心政自谐。",
      "群生不疵疠，比屋已绥怀。",
      "辄诣金人宇，同修香积斋。",
      "漫劳歌邵父，方待拍洪崖。",
      "治行非尤异，传闻及等侪。",
      "雕章忽垂赠，属和愧淫哇。"
    ]
  },
  {
    "id": "2e89e420a77223a29688371375ae30ca",
    "title": "岁暮有怀",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "远辞金虎观，来守缙云城。",
      "鸣律行将尽，枯荄又向荣。",
      "匏瓜宣父叹，江海子牟情。",
      "求瘼曾无术，投虚岂有声。",
      "帝乡成久别，天吏苦遄征。",
      "漫贮青霞想，唯愁素发生。",
      "澄清慵揽辔，芜秽欲归耕。",
      "簿领非吾事，丹台有姓名。"
    ]
  },
  {
    "id": "2e89e420a77223a2c4714c5787848099",
    "title": "中春喜雨",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "土膏初脉起，东作向农时。",
      "隐辚雷车转，霏微雨足垂。",
      "龙蛇争奋跃，桃李渐离披。",
      "流润先从叶，馀波更及私。",
      "讴谣耕父喜，渗漉稻畦滋。",
      "连夜空阶滴，愁吟水部诗。"
    ]
  },
  {
    "id": "2e89e420a77223a2e46b97668d56e3ab",
    "title": "闻北师克捷喜而成咏",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "岁晏增冰合，烟尘起羯陲。",
      "文昌先命将，羽檄便徵师。",
      "天迥星狼灭，宵寒月魄亏。",
      "前军临瀚海，后骑缚阏氏。",
      "蓟北胡沙静，河南露版驰。",
      "辽阳诸父老，重睹汉官仪。"
    ]
  },
  {
    "id": "2e89e420a77223a244a1ad26433a65b6",
    "title": "题弟晦所居壁",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "制宅何其巧，连山复带溪。",
      "芳樽长有酒，嘉树自成蹊。",
      "学舍祥鳣堕，歌梁贺燕迷。",
      "调琴明月榭，系马绿杨堤。",
      "好畤田园美，南华物我齐。",
      "终当解簪组，同此味天倪。"
    ]
  },
  {
    "id": "2e89e420a77223a2b0a158292c776372",
    "title": "次韵和光禄黄少卿学士感恩书事十六韵",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "江夏门风盛，东吴族望高。",
      "才雄吐白凤，志大钓灵鳌。",
      "昔日参珠履，多年泛碧桃。",
      "陈琳巧书檄，谢客占风骚。",
      "曲宴飞三雅，沈机佐六韬。",
      "玳筵频岸帻，楯鼻几挥毫。",
      "托乘同归阙，临轩别赐袍。",
      "未离王俭幕，独得吕虔刀。",
      "粉署因扬历，朱门更郁陶。",
      "淮南荒桂苑，骑省泣霜毛。",
      "去国逾千里，为郎历几曹。",
      "和铅兼秘府，悬磬寓神皋。",
      "室静秋生白，庭闲雨长蒿。",
      "禁林俄召试，卿寺果垂褒。",
      "道在心无闷，恩深首重搔。",
      "依前领图史，紬绎肯辞劳。"
    ]
  },
  {
    "id": "2e89e420a77223a2bdc93614dc4cdc6f",
    "title": "次韵和盛博士寄赠虞部李郎中之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "门墙日以峻，德望闇然彰。",
      "弟草西垣诏，身为南省郎。",
      "埙篪欢并奏，龙虎俨成行。",
      "宴客牛心炙，朝天鸡舌香。",
      "曲池春涨水，碧瓦晓飞霜。",
      "此景知何事，留宾泛羽觞。"
    ]
  },
  {
    "id": "2e89e420a77223a22628f920dd56397e",
    "title": "次韵和李舍人立秋祠太一宫宿斋书事之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "太乙祠宫肃，斋居荐至诚。",
      "已将茅缩酒，应用面为牲。",
      "月映金天朗，风来玉宇清。",
      "玄谈知理胜，蔬食觉身轻。",
      "仙驭排云下，空歌绕殿声。",
      "仍闻得丹诀，簪绂顿忘情。"
    ]
  },
  {
    "id": "2e89e420a77223a20656cd4b1c46d299",
    "title": "受诏修书述怀感事三十韵",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "太极垂裳日，中原偃革初。",
      "楼船秋发咏，衡石夜程书。",
      "好问虚前席，徵贤走传车。",
      "蓬莱侔汉制，煨烬访秦馀。",
      "紬绎资金匮，规模出玉除。",
      "纷纶开四部，秘邃接千庐。",
      "饫赐双鸡膳，亲回六尺舆。",
      "华芝下阊阖，白羽拥储胥。",
      "望气成龙虎，披文辩鲁鱼。",
      "清光无咫尺，玄览亦踌躇。",
      "群彦挥铅笔，微生滥石渠。",
      "嵇康真懒慢，谢客本空疏。",
      "讲学情田埆，谈经腹笥虚。",
      "月评依许劭，文体慕相如。",
      "雅饮欢娱洽，清言鄙吝祛。",
      "弥旬容出沐，终日喜群居。",
      "抚已惭鸣玉，归田忆荷锄。",
      "池笼养鱼鸟，章服裹猿狙。",
      "圜府愁尸禄，天阍愧弊裾。",
      "虚名同郑璞，散质类庄樗。",
      "国士谁知我，邻家或侮予。",
      "放怀齐指马，屏息度羲舒。",
      "寡妇宜忧纬，三公亦灌蔬。",
      "危心惟觳觫，直道忍蘧蒢。",
      "往圣容巢许，先儒美宁蘧。",
      "晨趋叹劳止，夕惕念归与。",
      "秦痔疏杯酒，颜瓢赖斗储。",
      "如谐曲肱卧，犹可直钩渔。",
      "矫矫龟衔印，翩翩隼画旟。",
      "一麾终遂志，阮籍去骑驴。"
    ]
  },
  {
    "id": "2e89e420a77223a214e67852bb76de8a",
    "title": "分得朝野多欢娱",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "皋壤惊秋气，仓箱有岁储。",
      "梁园从臣颂，谢墅富人车。",
      "休沐新颁诏，珍符不绝书。",
      "天心游蠖濩，民乐在华胥。",
      "击壤欢谣洽，凝脂密网除。",
      "行将封岱岳，持橐奉金舆。"
    ]
  },
  {
    "id": "2e89e420a77223a2bb07656356338377",
    "title": "胡马嘶北风",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "动地阴风劲，连云白草齐。",
      "闻琴空仰秣，践雪忆归蹄。",
      "金埒心宁恋，盐车困欲嘶。",
      "过关拖疋练，渡水惜鄣泥。",
      "五路鸾旗缓，千金碣馆迷。",
      "羁魂重怀土，不寐到晨鸡。"
    ]
  },
  {
    "id": "2e89e420a77223a209160180f0554ec1",
    "title": "夜宴",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "凉宵绮宴开，醽醁湛芳罍。",
      "鹤盖留飞舄，珠喉怨落梅。",
      "薄云齐鬓腻，流雪楚腰回。",
      "巧笑倾城媚，雕章刻烛催。",
      "盘空珠有泪，垆冷蕙成灰。",
      "巾角弹棋胜，琴心促轸哀。",
      "醉罗惊梦枕，愁黛怯妆台。",
      "风细传疏漏，犹歌起夜来。"
    ]
  },
  {
    "id": "2e89e420a77223a2a7e1ce9753df0998",
    "title": "宣曲二十二韵",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "宣曲更衣宠，高堂荐枕荣。",
      "十洲银阙峻，三阁玉梯横。",
      "鸾扇裁纨制，羊车插竹迎。",
      "南楼看马舞，北埭听鸡鸣。",
      "彩缕知延寿，灵符为避兵。",
      "粟眉长占额，虿发俯侵缨。",
      "莲菂沈寒水，芝房照画楹。",
      "麝脐熏翠被，鹿爪试银筝。",
      "秦凤来何晓，燕兰梦未成。",
      "丝囊晨露湿，椒壁夜寒轻。",
      "绮段馀霞散，瑶林密雪晴。",
      "流风秘舞罢，初日靓妆明。",
      "雷响金车度，梅残玉管清。",
      "银镮添旧恨，琼树怯新声。",
      "洛媛迷芝馆，星妃滞斗城。",
      "七丝縆绿绮，六箸斗明琼。",
      "惯听端门漏，愁闻上苑莺。",
      "虚廊偏响屧，近署镇严更。",
      "剉檗心长苦，投签梦自惊。",
      "云波谁托意，璧月久含情。",
      "海阔桃难熟，天高桂渐生。",
      "销魂璧台路，千古乐池平。"
    ]
  },
  {
    "id": "2e89e420a77223a29a5760d9a9b45aa9",
    "title": "别墅",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "别墅过从数，当年意气豪。",
      "象筵开旭日，金络骋平皋。",
      "托乘争飞盖，衔杯更藉糟。",
      "麝烟凝藻棁，鲙缕落霜刀。",
      "鸡耸花冠斗，猿惊柘弹号。",
      "光风微转蕙，露井正开桃。",
      "武子牛探炙，梁家兔刻毛。",
      "东城归路晚，飞絮扑云袍。"
    ]
  },
  {
    "id": "2e89e420a77223a29775c7537cbdcb8e",
    "title": "荷花",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "绝岸疏烟合，回塘夕照和。",
      "水仙犹度曲，川后自收波。",
      "银汉桥横鹊，蘅皋袜溅罗。",
      "玉杯承露重，钿扇起风多。",
      "翠羽芳洲近，青丝快骑过。",
      "石城秋信断，搔首奈愁何。"
    ]
  },
  {
    "id": "2e89e420a77223a21cbeca56484e6e93",
    "title": "再赋",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "舒女清泉满，黄姑别渚通。",
      "巴天迷峡雨，楚泽映江枫。",
      "思逐鲛丝乱，香愁翠被空。",
      "洒从琼蕊露，吹任石尤风。",
      "怨泪连疏竹，私书托过鸿。",
      "双鱼应共戏，休问叶西东。"
    ]
  },
  {
    "id": "2e89e420a77223a2bc11dcbb716feb5b",
    "title": "秋夜对月",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "孤云飞陇首，颢气满商中。",
      "警鹤仙盘外，圆蟾浴殿东。",
      "浦寒珠有泪，岩迥树生风。",
      "星彩沈榆荚，霜华袭桂丛。",
      "光摇银烛乱，影射玉壶空。",
      "露馆迷秦甸，冰台接魏宫。",
      "绕枝惊暗鹊，促杼思阴虫。",
      "更想离居恨，回肠几处同。"
    ]
  },
  {
    "id": "2e89e420a77223a25cb90c99af1a08ed",
    "title": "前槛十二韵",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "前槛琼钩挂，深房斗帐褰。",
      "梨花飞白雪，蕙草吐青烟。",
      "彩凤依珠树，神龙护玉莲。",
      "惊禽时格磔，戏蝶自翩翾。",
      "度绣金针涩，迷钩画蜡煎。",
      "怨眉颦翠羽，危涕迸朱弦。",
      "远信三年字，空庭尺五天。",
      "行云愁梦彻，初日妒妆妍。",
      "织为回文乱，鬟非堕马偏。",
      "风车来未定，月杵望长悬。",
      "宝鉴肠空断，银潢眼欲穿。",
      "曾波自东注，微意若为传。"
    ]
  },
  {
    "id": "2e89e420a77223a2eac17f6d980d4877",
    "title": "枢密王左丞宅新菊",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "中枢多暇日，小圃占秋光。",
      "雕玉新成槛，繁金乍泛觞。",
      "陶篱侵柳色，罗宅掩兰芳。",
      "芝影连虚室，萱丛接后堂。",
      "傅岩犹借雨，丰岭未飞霜。",
      "温树遍分荫，芸签亦斗香。",
      "交枝迷露井，坠叶点横塘。",
      "桐录知延寿，千龄奉紫皇。"
    ]
  },
  {
    "id": "2e89e420a77223a25b2ab60c1477a058",
    "title": "译经光梵大师",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "薪火灭双林，谁传七佛心。",
      "译筵香篆绝，经叶蠹鱼侵。",
      "猊座云雷歇，龙宫岁月深。",
      "青莲流半偈，白马度千岑。",
      "大士招提启，明君羽葆临。",
      "对翻天竺字，助发海潮音。",
      "空界花成雨，仁祠地布金。",
      "九旬谈妙理，三接简宸襟。",
      "净社延居士，生台集野禽。",
      "琅函香拂袂，奈苑树交阴。",
      "文字蹄求兔，机缘芥值针。",
      "龙华他日会，应记洛生吟。"
    ]
  },
  {
    "id": "2e89e420a77223a208e33481807990d6",
    "title": "上巳玉津园赐宴",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "禊饮逢元巳，春游盛舞雩。",
      "流杯传楚俗，饫赐出尧厨。",
      "玉树天开苑，银潢水贯都。",
      "肆筵环曲沼，飞盖塞交衢。",
      "洛邑声诗逸，兰亭岁月徂。",
      "颜王有遗韵，待子一操觚。"
    ]
  },
  {
    "id": "2e89e420a77223a2abaf13390a99710e",
    "title": "致斋太一宫",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "汉帝祈年馆，威神法太微。",
      "赤章修秘祝，盘石拂仙衣。",
      "雉雊灵光发，鸾歌彩雾霏。",
      "霓旌飘夕吹，瑶草泛春晖。",
      "琼屑晨杯满，芝苗昼茹肥。",
      "象樽犹一献，凫舄自双飞。",
      "天迥飙轮度，宵残素瑟希。",
      "回看葱郁处，佳气接彤闱。"
    ]
  },
  {
    "id": "2e89e420a77223a209051825f3bbbb79",
    "title": "樱桃",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "离宫时荐罢，乐府艳歌新。",
      "石髓凝秦洞，珠胎剖汉津。",
      "三桃聊并列，百果独先春。",
      "清籞来君赐，雕盘助席珍。",
      "甘馀应受和，圆极岂能神。",
      "楚客便羊酪，归期负紫莼。"
    ]
  },
  {
    "id": "2e89e420a77223a2acaeb479c1101ece",
    "title": "属疾",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "积日劳无补，弥天疾未瘳。",
      "马卿非避事，盛宪自多忧。",
      "目眩花成果，心惊蚁斗牛。",
      "豳冰那浣热，洛笛更生愁。",
      "拂枕窗风度，穿帘隙日流。",
      "唾壶从已缺，博齿亦慵投。",
      "发箧寻桐录，支颐动越讴。",
      "平生江海志，夕梦绕沧洲。"
    ]
  },
  {
    "id": "2e89e420a77223a227f90eaa8d7bc73e",
    "title": "清风十韵",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "素魄离箕舌，鸣鸢载锦绸。",
      "微凉生玉宇，馀韵泛兰皋。",
      "竿转相乌数，厨摇萐莆劳。",
      "渚蘋偏靃靡，苑树更萧骚。",
      "五斗酲初析，三年翼自高。",
      "陶窗时拂衽，楚榭正挥毫。",
      "尘箧悲鸾扇，云帆戒鹭涛。",
      "洞庭惊木叶，骑省叹霜毛。",
      "势好抟羊角，心终忆蟹螯。",
      "泠然知有待，仙寇异吾曹。"
    ]
  },
  {
    "id": "2e89e420a77223a2a6a6f3dba0b60d46",
    "title": "萤",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "爽籁生遥圃，斜晖落半岑。",
      "微芒浮草际，零乱起墙阴。",
      "武子窗尘积，隋家苑树深。",
      "灯光透疏隙，珠彩射清浔。",
      "野燐宵争出，星榆晓共沈。",
      "长门秋漏永，偏照泪涔涔。"
    ]
  },
  {
    "id": "2e89e420a77223a2ffc4c5fda017e885",
    "title": "送觐道人归故",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "迹寄浮屠教，心将汗漫游。",
      "无眠长达曙，却立动经秋。",
      "秘诀神仙授，灵苗洞壑求。",
      "诛茅探虎穴，投杖涸龙湫。",
      "丹熟炉应冷，禅馀室更幽。",
      "登山不累息，入夏亦重裘。",
      "名已标真籍，身犹隐沃洲。",
      "逍遥访岩穴，迢递别林丘。",
      "遍览缙云境，还浮一叶舟。",
      "三千功欲满，鹤驭恐难留。"
    ]
  },
  {
    "id": "2e89e420a77223a2c19302d98366b3a6",
    "title": "咏华林书院",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "闻说华林院，名将阙里偕。",
      "生徒似东鲁，书籍胜西斋。",
      "俎豆儒风盛，埙篪乐韵谐。",
      "门闾双桂茂，编秩九流排。",
      "讲学搴纱幕，题诗挂粉牌。",
      "荀陈传旧族，游夏结同侪。",
      "红实洲生橘，清阴世种槐。",
      "夜蟾穿户牖，晴瀑泻岩崖。",
      "远客来千里，新恩出两阶。",
      "横经定何日，凭此寄幽怀。"
    ]
  },
  {
    "id": "2e89e420a77223a2d15cec934b132b21",
    "title": "奉和御制南郊七言六韵诗",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "洁斋恭己奉苍旻，报本圜坛备物陈。",
      "酒缩楚茅三献毕，灰飞嶰管一阳新。",
      "高空瑞气长随辇，永夕清霜暗湿巾。",
      "泰畤迎年严汉祀，六宗祈福盛虞禋。",
      "鸿恩涣汗沾穷发，睿藻昭回动紫宸。",
      "庶汇熙熙蒙帝力，徒知击壤效尧民。"
    ]
  },
  {
    "id": "2e89e420a77223a2bb904a1628f4a9d2",
    "title": "次韵和十六兄先辈见寄",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "秋风苦忆鲙霜鳞，暂剖铜符出紫宸。",
      "一路雪寒多挟纩，几程山险欲摧轮。",
      "清香扑鼻梅林近，秀色凝眸麦垄新。",
      "闭阁草玄终寂寞，下车为政尚因循。",
      "寻僧不厌携筇远，爱客宁辞举白频。",
      "簿领孜孜防黠吏，丘园矻矻访通民。",
      "鱼盐自与沧溟接，鸡犬仍将白社邻。",
      "官满会须抛印绶，武夷归去作闲人。"
    ]
  },
  {
    "id": "2e89e420a77223a2a17dac8f65f2602a",
    "title": "送章頔归乡",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "芜秽休嗟负郭田，蹉跎自过鹿鸣筵。",
      "荆山玉璞空三献，梁苑风尘已十年。",
      "疏入禁中犹未报，赋成都下早曾传。",
      "独携书剑归闽岭，共泛烟波入楚天。",
      "猎猎酒旗邀举白，招招渔艇劝烹鲜。",
      "棋枰斗胜疑成癖，砧杵惊愁几废眠。",
      "驿路数程烦托乘，郡斋终日喜谈玄。",
      "如何弃我还家去，相送津亭一黯然。"
    ]
  },
  {
    "id": "2e89e420a77223a27bd463bf8cffc9de",
    "title": "郡斋即事书怀十二韵呈诸官",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "长乐疏钟自厌闻，汉庭谁不惜离群。",
      "舟浮一水波澜阔，路入千山杳霭分。",
      "郡阁先忧迷簿领，村田聊得问耕耘。",
      "疲民深喜犹安堵，黠吏那知便舞文。",
      "照胆求瑕空察察，饮冰为政漫云云。",
      "玄台已分嘲扬子，桑野须防诮使君。",
      "别派东倾连涨海，故园西望隔晴氛。",
      "黛铺远岫秋将晚，绮散馀霞日欲曛。",
      "小槛报春梅烂漫，满空呈瑞雪缤纷。",
      "题诗到处寻红叶，置酒终朝看白云。",
      "符竹偶分惭出守，櫜鞬暂佩愧从军。",
      "石渠旧署频牵梦，室有芝兰阁有芸。"
    ]
  },
  {
    "id": "2e89e420a77223a258d77511f00cd784",
    "title": "郡斋西亭即事十韵招丽水殿丞武功从事",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "郡斋退食复何为，纵目西亭景物奇。",
      "叠嶂雨馀泉眼出，澄潭风静钓丝垂。",
      "城临古戍寒芜阔，路转荒村野彴危。",
      "几处唱歌闻白纻，谁家酤酒见青旗。",
      "蝶随游妓穿花径，犬吠行人隔槿篱。",
      "桃李成蹊春尽后，鱼盐为市日中时。",
      "桑麻万顷晴氛散，丝竹千门夕照移。",
      "吟际岭云飞冉冉，望中垄麦秀离离。",
      "烟迷乔木莺迁早，水满芳塘鹭下迟。",
      "鹤盖翩然肯相顾，主人终宴岂知疲。"
    ]
  },
  {
    "id": "2e89e420a77223a2b8750b92017b1d53",
    "title": "次韵和致仕李殿丞寅见寄之什因以纪赠",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "乡国驰名几十春，鸣皋一旦九天闻。",
      "翔鸾栖棘曾为吏，金鼎调梅未致君。",
      "百里象雷嫌碌碌，片言折狱厌云云。",
      "诗名已是齐康乐，笔力何曾减右军。",
      "抗表忽然干凤扆，拂衣殊欲谢人群。",
      "都缘梁苑慵为赋，且免钟山被勒文。",
      "清夜独吟牛渚月，高秋时望帝乡云。",
      "鲤庭禀训门逾盛，兰畹传芳气益薰。",
      "尽室远依洪井侧，直钩犹钓楚江濆。",
      "西山有药应须饵，待看蜺旌入紫氛。"
    ]
  },
  {
    "id": "2e89e420a77223a23ecf6302e3c72135",
    "title": "京师故人有以陇西鹦鹉遗予者因畜养之去年出守缙云提挈而至性灵甚慧触类能言公退玩之常若不足忽遇疾而逝因命瘗于小园作诗一章聊以追悼识者无罪予以贵畜也",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "陇山秋树旧巢倾，远向江东逐旆旌。",
      "去国梦魂应缭绕，入春喉舌渐分明。",
      "一声警露何惭鹤，百啭迁乔肯让莺。",
      "终日雕笼心不恋，经年丹觜色犹轻。",
      "思归悒悒因成疾，顾主依依尚有情。",
      "死葬小园芳草地，夜来经雨绿苔生。"
    ]
  },
  {
    "id": "2e89e420a77223a2a8d99479cb555ff6",
    "title": "寄章徵君",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "水陆都无数舍程，鱼符龟印苦相萦。",
      "梦魂长绕龙门坂，姓字终悬月旦评。",
      "鲍室清琴应独抚，融樽渌醑共谁倾。",
      "春深诗石苔衣驳，雨过书斋草带生。",
      "鸿宝枕中初得术，丹台籍上已题名。",
      "清谈宛有南朝体，嘉遁全忘北阙情。",
      "金马深严堪避世，沧浪清浅未沾缨。",
      "诸儒正议明堂事，轧轧蒲轮即奉迎。"
    ]
  },
  {
    "id": "2e89e420a77223a27768316775f14887",
    "title": "次韵和席衢州忆洛阳春游十四韵",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "周汉经营迹未遐，山川形胜最堪嘉。",
      "前瞻阙塞千寻出，旁逗伊流一派斜。",
      "子晋凤笙调夜月，宓妃罗袜映朝霞。",
      "何人贳酒青楼晓，几处寻春紫陌赊。",
      "骏足每从金埒试，芳丛多展翠帷遮。",
      "出逢胜境争飞盖，归逼残阳竞走车。",
      "庭竹惹烟披嫩箨，皋兰裛露长新芽。",
      "嵩峰崷崒疑摩斗，洛水清泠欲见沙。",
      "万井闾阎真陆海，九重宫阙是天家。",
      "禁林日暖空啼鸟，御苑风微自落花。",
      "关路行人偏络绎，津桥贾客苦諠哗。",
      "何当献赋论迁鼎，便欲抛官学种瓜。",
      "江海三年劳梦想，田园二顷有生涯。",
      "应知父老沾尧化，长挈壶浆望翠华。"
    ]
  },
  {
    "id": "2e89e420a77223a2462106f65c85a101",
    "title": "闻道卿途中授计司判官",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "几年华省冠名曹，归棹夤缘入海涛。",
      "才奉色难馨夕膳，便将心计析秋毫。",
      "政成婺女生祠在，地近明光伏奏劳。",
      "夜直乍谙绫被暖，晨趋频见露盘高。",
      "共期昼日承三接，莫许秋风长二毛。",
      "为郡今来最卑屑，劝君休更梦悬刀。"
    ]
  },
  {
    "id": "2e89e420a77223a29d2ab5ba8ea878b6",
    "title": "郡中即事书怀",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "海隅为郡真卑屑，簿领沉迷棰楚喧。",
      "王事更逾星火急，吏曹何啻米盐烦。",
      "甘棠听讼曾无倦，丹笔书刑幸不冤。",
      "境上送迎暂置驿，斋中宴喜懒开樽。",
      "逢人未免腰如磬，议政常防耳属垣。",
      "鲍臭恐将群小化，虫疑难与俗流论。",
      "却思寂寞栖天禄，争得逍遥似漆园。",
      "外地粗官如竹苇，一麾出守岂堪言。"
    ]
  },
  {
    "id": "2e89e420a77223a26a8008bb90b93148",
    "title": "章徵君见和所寄诗再次本韵酬赠",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "武夷山秀建溪清，身隐心闲事不萦。",
      "前古是非为己任，故乡人物与谁评。",
      "劝农春垄巾频折，逢客秋郊盖暂倾。",
      "彩服趋翔娱寿母，绛帷谈论诱诸生。",
      "颍流洗耳殊非达，谷口躬耕亦近名。",
      "博奕自堪销永日，丝桐兼得助高情。",
      "莫嫌霜雪将侵鬓，须叹尘埃渐满缨。",
      "早晚鸣驺催上道，圣君虚左欲相迎。"
    ]
  },
  {
    "id": "2e89e420a77223a292e66fa335f3243c",
    "title": "集贤宿直寄中书李梁二舍人",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "耿耿银釭照直庐，西风黄叶满庭除。",
      "愁心不忍闻宾雁，病眼犹能拾蠹鱼。",
      "攲枕微吟空展转，绕廊闲步自踌躇。",
      "铜龙漏滴传钩盾，玉兔光芒射绮疏。",
      "薄宦久淹沧海郡，故交多入紫垣居。",
      "洛阳已在拜尘后，宣室那逢膝席初。",
      "投阁寂寥深自愧，抱关憔悴拟何如。",
      "宁思西掖五花判，且补河东三箧书。",
      "桑梓任抛万里外，蓬莱试住十年馀。",
      "释之不调嵇康懒，终待休官学灌蔬。"
    ]
  },
  {
    "id": "2e89e420a77223a2d397fe7fb5dfdf87",
    "title": "翰林王学士奉使两川",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "万里征西频告捷，九重喻蜀正裁书。",
      "忽闻召对浴堂殿，元是亲乘使者车。",
      "井邑凋残经乱后，军城鼓舞拜恩初。",
      "铜梁迢递驱驺骑，玉署深严锁直庐。",
      "星历更须占李合，雪园应恨欠相如。",
      "归来便在三台席，转与交亲礼数疏。"
    ]
  },
  {
    "id": "2e89e420a77223a2a52dcbfef8afba4c",
    "title": "贺太仆钱少卿直秘阁",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "几年宿卫向周庐，频贡文章白玉除。",
      "才换月卿归少列，又来天禄校中书。",
      "东吴世胄王孙贵，北第门阑太仆居。",
      "春草题诗欺谢客，上林奏赋慕相如。",
      "石渠讲论应重席，翠辇巡游且奉车。",
      "禁籞风光暮春月，彯缨看是缀严徐。"
    ]
  },
  {
    "id": "2e89e420a77223a2bbb4497ada99fe1b",
    "title": "酬谢光丞四丈见庆新命之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "武夷归路苦迢遥，延阁官曹正寂寥。",
      "彩凤衔书俄锡命，黄金刻印便悬腰。",
      "紫微署近时当制，建礼门深日趁朝。",
      "咫尺天颜曾赐对，荧煌台座得为僚。",
      "鬼神清问忧前席，松柏深情见后凋。",
      "一曲阳春特相寄，惭将木李报琼瑶。"
    ]
  },
  {
    "id": "2e89e420a77223a2a34b96f54ba62bf2",
    "title": "致仕朱侍郎归江陵",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "二年分直浴堂门，簪笔垂绅奉至尊。",
      "日过八砖批汉诏，宴开三殿挹尧樽。",
      "忽闻抗表干君父，切要悬车示子孙。",
      "碧落改官旌旧德，黄金加赐见深恩。",
      "群公祖道争飞盖，故吏沾襟亦恋轩。",
      "定是辽东叹城郭，肯同彭泽虑田园。",
      "捧觞莫诉前为寿，上马犹能左属鞬。",
      "临别延英对数刻，已应惇史记嘉言。"
    ]
  },
  {
    "id": "2e89e420a77223a27e9845b90149e554",
    "title": "朱侍郎致仕南归上特锡宴于玉津园仍诏两制三馆并预其会以伸祖送辄赋诗美之",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "征轮轧轧出皇都，行路咨嗟贤丈夫。",
      "天子特令供祖帐，国门聊且驻骊驹。",
      "旧僚送别倾三省，御醴分甘倒百壶。",
      "下诏已闻推异礼，乞言犹自渴嘉谟。",
      "冯公不是沉郎署，贺老缘何归鉴湖。",
      "明主恩深若为舍，梦魂应绕博山炉。"
    ]
  },
  {
    "id": "2e89e420a77223a2443c71df34c4eba9",
    "title": "元道宗弟兄东游",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "王谢江东推世胄，机云洛下振才名。",
      "忽思油幕从知去，便挈幐囊冒暑行。",
      "高第自须求甲乙，嘉招未用赴弓旌。",
      "待看万里抟羊角，即是三秋听鹿鸣。",
      "朝彦赋诗争送别，藩侯置驿定相迎。",
      "不知谁啖牛心炙，又见清谈一座倾。"
    ]
  },
  {
    "id": "2e89e420a77223a2389f08f68d1ccb15",
    "title": "殿院卞侍御赴淮南转运",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "莎庭治行推尤异，梁苑声华占上流。",
      "早是都人避骢马，近陪计相运牙筹。",
      "东南转粟承新命，淮海扬旌到旧游。",
      "骑置非时陈密启，壶浆几处望行舟。",
      "黄金刻印大如斗，白简飞霜凛若秋。",
      "岁满功成来会课，多应便拜富人侯。"
    ]
  },
  {
    "id": "2e89e420a77223a2a94f529017a71147",
    "title": "省中当直即事书怀兼简阁长李舍人",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "两掖深沉大帝居，紫微西省掌泥书。",
      "天阍启钥趋朝后，侍史焚香起草初。",
      "五吏援毫才患少，万钱分膳食无馀。",
      "凤池荀令连宾阁，骑省潘郎对直庐。",
      "烟气霏霏生屋瓦，雷声隐隐度宫车。",
      "沧波满壁浮兰橑，修竹当轩荫绮疏。",
      "性懒无堪过叔夜，思迟多病似相如。",
      "缭垣直北银台路，拭目看君侍玉除。"
    ]
  },
  {
    "id": "2e89e420a77223a298487559949964e8",
    "title": "中伏日省中当直",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "火云烘赫临中伏，青锁深严直右曹。",
      "吏散阶庭时纵步，诗成几案独挥毫。",
      "相乌影转风微起，仙掌阴斜日渐高。",
      "何处赐冰和郢酒，谁人割炙动鸾刀。",
      "紫泥封诏防稽缓，寒水浮瓜散郁陶。",
      "丞相忧边稀出沐，延英三刻岂知劳。"
    ]
  },
  {
    "id": "2e89e420a77223a2189e1a306b736482",
    "title": "次韵奉和知府温尚书送致政朱侍郎十六韵",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "拜章纳禄便归休，秘殿亲辞十二旒。",
      "阁笔罢批丹凤尾，拂衣初下六鳌头。",
      "非缘荆渚依刘表，定欲箕山访许由。",
      "北阙子牟终眷恋，南朝安石本风流。",
      "明庭顾遇违三接，别墅生涯治一邱。",
      "身健宁烦策鸠杖，心闲无复梦刀州。",
      "素风有子堪传遗，禅论将谁共对酬。",
      "白璧赐多应尚在，黄金散尽不须留。",
      "人钦雅誉芝兰馥，帝忆嘉言水石投。",
      "祖帐特令开上苑，归帆那肯待高秋。",
      "几程邮驿经浓暑，千里山川见旧游。",
      "已是抛官玉堂署，尚思陪宴井干楼。",
      "时裁奏牍犹规谏，旋写丹经自校雠。",
      "乡里高门表阴德，国朝惇史纪嘉猷。",
      "枌榆旧业须重葺，香火前缘莫废修。",
      "岁计将何资伏腊，龙阳千树木奴洲。"
    ]
  },
  {
    "id": "2e89e420a77223a26936507217a6da12",
    "title": "路学士知河中府",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "一麾新自海滨还，又佩鱼符入故关。",
      "千里山河临剧郡，九天鸳鹭别通班。",
      "楼经往圣回清跸，路接边夷献白环。",
      "版籍素多田赋错，干戈初息羽书闲。",
      "从军上客雕龙藻，佐酒妖姬堕马鬟。",
      "更遣府公吟思发，中条新霁碧孱颜。"
    ]
  },
  {
    "id": "2e89e420a77223a26cac1601468ccb41",
    "title": "郑工部陜西随军转运",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "西鄙欃枪未扫除，营中慷慨请行初。",
      "三军粒食资心计，一月星邮待捷书。",
      "宣室喜闻延贾谊，茂陵久叹滞相如。",
      "谤言盈箧亲曾见，反间千金计岂疏。",
      "遗爱道傍喧竹马，先声塞外慑穹庐。",
      "冯唐莫叹淹郎署，博望还忻拥使车。",
      "陇右行收万里地，关中坐致九年储。",
      "牙筹羽檄皆吾事，才刃飘飘两有馀。"
    ]
  },
  {
    "id": "2e89e420a77223a299bf1291aa037a80",
    "title": "史馆陈太丞知寿州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "忽佩鱼符下玉京，长安厩吏驾车迎。",
      "淮王旧地馀风物，太史新书见姓名。",
      "弩矢前驱殊觉贵，河梁执别岂胜情。",
      "小山丛桂图经古，白马骊驹道路荣。",
      "鹏海三千须击水，隼旟四十且专城。",
      "长淮月色秋宵好，应助诗人思转清。"
    ]
  },
  {
    "id": "2e89e420a77223a20a5385646f84cd05",
    "title": "钱大夫赴并州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "太原西北劲兵处，地直云中控定襄。",
      "六月出师平猃狁，九天选将下文昌。",
      "车鱼辟士应难得，诗礼临戎亦未妨。",
      "缓急羽书须自草，平安烽火镇相望。",
      "柳营禀畏将军令，毳幕怀来塞下羌。",
      "清啸肯饶刘越石，长缨终系左贤王。",
      "关山万里边尘静，亭馆三冬朔雪狂。",
      "笛怨梅花新度曲，樽倾竹叶浅飞觞。",
      "御寒应觉重裘暖，料敌悬忧两鬓苍。",
      "只待今年破虏后，徵归论道坐岩廊。"
    ]
  },
  {
    "id": "2e89e420a77223a29ab346986052a61a",
    "title": "阁门钱舍人知全州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "家传吴越贤王后，郡压潇湘最上游。",
      "三殿从来奉宸扆，一麾今去典方州。",
      "蝉吟高柳隋堤暮，水涨平湖楚泽秋。",
      "入境壶浆填候馆，上官铙吹夹华辀。",
      "山川遍历骚人地，宵旰遐分圣主忧。",
      "应向桑郊停五马，青春太守本风流。"
    ]
  },
  {
    "id": "2e89e420a77223a2aac5925356d1e08d",
    "title": "水部何郎中知鄂州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "褒博衣冠汉大儒，三千奏牍到宸居。",
      "郎官起草归华省，女史焚香伴直庐。",
      "出守新恩龟顾印，趋朝旧路雉随车。",
      "便分符竹从鸾掖，应有壶浆待隼旟。",
      "赐对移时亲斧扆，随行兼两载图书。",
      "淮南落木摇鞭里，湓浦分风挂席初。",
      "郡阁平窥汉阳树，盘飧频荐武昌鱼。",
      "聚徒南郡传经盛，携妓东山退食馀。",
      "天阙九重悬梦想，江关百战见丘墟。",
      "清曹祖德诗人后，时寄新吟一起予。"
    ]
  },
  {
    "id": "2e89e420a77223a219dbda79fd3adb89",
    "title": "可久道人之歙州兼简知郡李学士",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "独携瓶锡新安去，寒雨西风落叶频。",
      "江水浅深清见底，山程高下险摧轮。",
      "社中香火延开士，肘后方书济俗人。",
      "乡树再寻南国路，禅房空锁帝城尘。",
      "旧传心印都忘念，自有衣珠岂患贫。",
      "四众仰瞻谁见顶，千家应供定分身。",
      "宰官多结空门友，外护须依守土臣。",
      "想到临川逢内史，翻经相对一颦伸。"
    ]
  },
  {
    "id": "2e89e420a77223a291cdebd8b995470c",
    "title": "大理黄丞宗旦使颍州",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "祥刑新佐张廷尉，出塞曾随霍冠军。",
      "露版裁书频倚马，甘泉献赋旧凌云。",
      "几瞻龙衮尧阶侧，暂驾星轺汝水濆。",
      "百万提封周制复，三千奏牍汉皇闻。",
      "依莲幕府游从近，聚米山川向背分。",
      "回日受釐宣室对，又应前席动吾君。"
    ]
  },
  {
    "id": "2e89e420a77223a2b7d1dc0c9aa2560b",
    "title": "刘太丞仲宣归华山",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "早年通籍苍龙阙，近日移家仙掌峰。",
      "方朔上书殊未报，平津开阁杳难逢。",
      "骚人章句多怀古，陶令田园且养慵。",
      "近郭离筵黄叶满，旧山归路白云重。",
      "洪崖饵术修丹灶，叔夜援琴对酒钟。",
      "应待软轮徵入觐，受釐前席始从容。"
    ]
  },
  {
    "id": "2e89e420a77223a2429d61ddd4c613be",
    "title": "表弟章廷评得象知邵武军归化县",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "几年索米住京师，新得东堂桂一枝。",
      "宰邑弦歌循吏政，还乡鸡黍故人期。",
      "于公阴德知终大，万石家风喜不衰。",
      "毛义动容初捧檄，太邱积德旧刊碑。",
      "甘棠二纪民犹爱，苦檗三年吏不欺。",
      "桑梓经过身昼锦，庭闱扶侍鬓垂丝。",
      "元方惠化传遒铎，令伯欢心献寿卮。",
      "邦境中分同鲁卫，政声相应似埙篪。",
      "尝思竹马游从日，又见风鹏奋击时。",
      "执手勉君勤素业，归来更直凤凰池。"
    ]
  },
  {
    "id": "2e89e420a77223a2880882dd71d0b4e2",
    "title": "大理徐寺丞元榆知越州诸暨县",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "子山词赋动南朝，近佐名卿掌玉条。",
      "治邑还持麈尾柄，携家便泛木兰桡。",
      "谢塘春昼偏多思，潘鬓秋风苦未凋。",
      "种秫公田供酩酊，弹琴官舍助逍遥。",
      "去程千里随宾雁，宿馆三更听落潮。",
      "闻道临安有仙穴，莫抛印绶采芝苗。"
    ]
  },
  {
    "id": "2e89e420a77223a205885252afc91e0b",
    "title": "比部朱员外知东明县",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "宰邑承颜帝泽优，春郊数舍跃骅骝。",
      "弦歌平昔有遗爱，桑梓依前访旧游。",
      "乡里归时荣昼锦，庭闱到日洁晨羞。",
      "陶潜未省荒三径，班嗣何因乐一邱。",
      "兰长谢庭传赋咏，花开潘县占风流。",
      "薰炉绫被馀香馥，省闼沉沉侍史愁。"
    ]
  },
  {
    "id": "2e89e420a77223a246920365101094a0",
    "title": "偶兴",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "芳兰滋九畹，萧蒿亦旁植。",
      "威凤翔丹山，鸱枭犹接翼。",
      "雅琴歌南风，蛙鸣不容息。",
      "骊珠媚清川，鱼目光激射。",
      "薰莸岂同器，云壤自悬隔。",
      "咄咄来逼人，薨薨止于棘。",
      "发迹由屠沽，操心希桀蹠。",
      "天形固残毁，吏曹尝摈斥。",
      "狠羊远刀杌，黠马委衔策。",
      "心同溪壑险，恶比邱山积。",
      "天听本聪明，神道尤正直。",
      "当用御魑魅，岂令为鬼蜮。",
      "舂喉鲁阳戈，钩颈子云戟。",
      "肉委饿虎蹊，尸投穷发北。",
      "饥鹰砺吻啄，猰貐磨牙食。",
      "魂气絷酆都，膏血涂荒碛。",
      "去草绝本根，决疽恣针石。",
      "所居必污潴，遗种尽刳剔。",
      "渠魁已歼殄，非类弥怵惕。",
      "稂莠既芟夷，善苗渐滋殖。",
      "君子益知命，视履如平昔。",
      "小人竞革音，灭身在漏刻。",
      "尧民率可封，汤网从此释。",
      "永跻仁寿期，共造华胥域。"
    ]
  },
  {
    "id": "2e89e420a77223a28713c243ca405101",
    "title": "次韵和史馆盛学士朝退书怀之什",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "金壶待传点，瑶墀初辨色。",
      "辟仗开天阍，垂旒操斗极。",
      "百辟瞻尧眉，九州蒙禹力。",
      "朝政无阙遗，谏官惭旷职。"
    ]
  },
  {
    "id": "2e89e420a77223a2bc166028096973f4",
    "title": "和集贤李学士千字诗",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "千仞溪何险，千仓稻已收。",
      "出骑千里马，醉典千金裘。",
      "千年河诞圣，千树橘封侯。",
      "千钟不及乱，千钱坐上头。"
    ]
  },
  {
    "id": "2e89e420a77223a2c078d75302c81a25",
    "title": "表玄师归缙云有怀故雄阇黎成转韵六十四句",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "栝苍古名郡，生齿三万家。",
      "我昔自仙殿，捧诏临军牙。",
      "清心治期月，讼息民无哗。",
      "雄公真大士，宴坐绵岁华。",
      "驾言造梵宇，室迩惊人遐。",
      "迎门虎溪屐，布地牛头花。",
      "庭松偃翠盖，涧泉漱金沙。",
      "坐闻狮子吼，归恨踆乌斜。",
      "驿召还上都，腾装即修路。",
      "别师黄金园，赠我碧云句。",
      "我归步赤墀，代言红药署。",
      "弹指知苦空，观心得降住。",
      "藏识惭宿薰，轮回悲晚悟。",
      "折简问南宗，寄言满缃素。",
      "绝念契真如，忘筌离文字。",
      "劫烧虽洞然，龙华决同遇。",
      "师名达宸扆，恩诏颁方袍。",
      "欢喜黑白众，萧衰霜雪毛。",
      "毗邪见有疾，示身如幻泡。",
      "双林忽归寂，人天但哀号。",
      "堆案遗札在，满钵香饭销。",
      "只应伸臂顷，未觉他方遥。",
      "犀柄挂空壁，雁塔干层霄。",
      "七返暂来去，四大非坚牢。",
      "口占成尺题，手泽著纸尾。",
      "亲遣上足师，浮杯渡江水。",
      "云朵摇笔精，玉音锵里耳。",
      "遗我方石枕，斑文剪霞绮。",
      "谕我求菩提，心坚正如此。",
      "怆然悲梦形，汍澜泪盈眦。",
      "上足今去归，焚修益勤止。",
      "当续祖灯明，无令社莲死。"
    ]
  },
  {
    "id": "2e89e420a77223a2cd69e53dd9f0f6b8",
    "title": "故枢密宋给事挽歌三首",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "宸游方扈从，移疾废枢机。",
      "步辇亲临问，肩舁遽告归。",
      "忽闻号左毂，旋见泣中闱。",
      "城郢遗言切，忠魂定有依。"
    ]
  },
  {
    "id": "2e89e420a77223a2cd69e53d25243b81",
    "title": "故枢密宋给事挽歌三首",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "六龙初展义，七圣尽陪游。",
      "塞外狼烟起，军中羽檄稠。",
      "汉帷方借箸，庄壑忽沉舟。",
      "不奈良臣死，秦医亦漫求。"
    ]
  },
  {
    "id": "2e89e420a77223a2cd69e53d9386d8b9",
    "title": "故枢密宋给事挽歌三首",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "永辞温室地，长别谏书帷。",
      "玉恨埋黄壤，星愁析紫微。",
      "薤歌偏怨咽，衮敛更光辉。",
      "可惜岑文本，辽阳不共归。"
    ]
  },
  {
    "id": "2e89e420a77223a21f9164369e42c691",
    "title": "太常乐章三十首其二十九皇帝御楼奏隆安之曲",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "圜丘类上帝，六变降天神。",
      "禋燔礼云毕，使卫肃以陈。",
      "天颜瞻咫尺，王泽熙阳春。",
      "玉帛臻禹会，动植沾尧仁。"
    ]
  },
  {
    "id": "2e89e420a77223a2d9b31f62d5a687b1",
    "title": "喜朝京阙",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "七闽波渺邈，双阙气岧峣。",
      "晓登云外岭，夜渡月中潮。",
      "愿秉清忠节，终身立圣朝。"
    ]
  },
  {
    "id": "2e89e420a77223a2baeb392ba7b6c8d3",
    "title": "禁直",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "凤楼鸳瓦蟾波湿，众籁声沈百虫蛰。",
      "仙盘云表露成霜，何人夜半牛衣泣。",
      "芝泥香熟封诏书，河汉西倾移斗车。",
      "阴风摵摵起庭树，寒澌戛戛鸣宫渠。",
      "千庐迭唱传宵警，海山鳌背蓬壶顶。",
      "金釭珠网结绮钱，玉井银床垂素绠。",
      "前席受釐询硕生，观书百斤须中程。",
      "投签乍应严鼓节，求衣误听苍蝇声。",
      "渴乌漏尽繁星曙，鱼钥建章开万户。",
      "初日曈昽艳屋梁，鸣鞭一声下天路。"
    ]
  },
  {
    "id": "2e89e420a77223a2700e7f17635c8695",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "肃肃清庙，昭事祖祢。",
      "粢盛苾芬，四海来祭。",
      "皇灵格思，令容有睟。",
      "降福孔偕，以克永世。"
    ]
  },
  {
    "id": "2e89e420a77223a2700e7f175cfa64fe",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "祼鬯漙将，宾尸在位。",
      "玄德升闻，孝思光被。",
      "公卿庶政，傅御师氏。",
      "至諴感神，福禄来暨。"
    ]
  },
  {
    "id": "2e89e420a77223a2700e7f17b756c22e",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "淳精育物，瑞木成文。",
      "元气陶冶，非烟郁纷。",
      "玄贶昭格，至和所薰。",
      "登歌祼献，肸蚃如闻。"
    ]
  },
  {
    "id": "2e89e420a77223a2700e7f1779ae9418",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "丽碑割牲，以炰以烹。",
      "博硕肥腯，荐羞神明。",
      "祖考来格，享于克诚。",
      "如闻謦欬，式燕以宁。"
    ]
  },
  {
    "id": "2e89e420a77223a2700e7f17c2827fd9",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "肃肃艺祖，肇基洪源。",
      "权舆光大，燕翼贻孙。",
      "载祀惟永，庆流后昆。",
      "威灵在天，顾我司存。"
    ]
  },
  {
    "id": "2e89e420a77223a2700e7f17b5c78403",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "文思圣祖，长发其祥。",
      "锡羡蕃衍，德厚流光。",
      "眷命自天，卜世聿昌。",
      "肃祗孝享，降福无疆。"
    ]
  },
  {
    "id": "2e89e420a77223a2700e7f17a79dc4aa",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "明明我祖，积德累仁。",
      "居晦匿曜，迈种惟勤。",
      "帝图天锡，辉光日新。",
      "寝庙绎绎，昭事同寅。"
    ]
  },
  {
    "id": "2e89e420a77223a2700e7f17ed61c175",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "洸洸我祖，时惟鹰扬。",
      "潜德弗耀，发源灵长。",
      "肆类配天，永思不忘。",
      "来顾来享，百福是将。"
    ]
  },
  {
    "id": "2e89e420a77223a2700e7f17139afeef",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "赫赫太祖，受命于天。",
      "赤符启运，威加八埏。",
      "神武戡难，功无间然。",
      "翼翼丕承，亿万斯年。"
    ]
  },
  {
    "id": "2e89e420a77223a2700e7f178bc7f36f",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "穆穆太宗，与天合德。",
      "昧旦丕显，乾乾翼翼。",
      "敷祐下民，时帝之力。",
      "永怀圣神，孝思罔极。"
    ]
  },
  {
    "id": "2e89e420a77223a2700e7f17d8602cc5",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "嘉栗旨酒，博腯牲牷。",
      "神鉴孔昭，享兹吉蠲。",
      "夙夜毖祀，孝以奉先。",
      "永锡纯嘏，功格于天。"
    ]
  },
  {
    "id": "2e89e420a77223a2700e7f176f4f236f",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "左手执籥，右手秉翟。",
      "进旅退旅，万舞有翼。"
    ]
  },
  {
    "id": "2e89e420a77223a2700e7f17c988429e",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "已象文治，乃观武成。",
      "总干山立，七德以贞。"
    ]
  },
  {
    "id": "2e89e420a77223a2700e7f174da06d9a",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "爰卜吉土，在国之阳。",
      "肆类于帝，锡羡无疆。",
      "备物致享，嘉生阜昌。",
      "纯嘏昭答，长发其祥。"
    ]
  },
  {
    "id": "2e89e420a77223a2700e7f175b8f07ba",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "礼备乐成，乾健天行。",
      "帝容有穆，佩玉锵鸣。"
    ]
  },
  {
    "id": "2e89e420a77223a2700e7f1729f05737",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "定位毖祀，告于神明。",
      "嘉玉量币，享于克诚。"
    ]
  },
  {
    "id": "2e89e420a77223a2700e7f1702c5fe39",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "有牲斯纯，有俎斯陈。",
      "柔嘉登荐，昭事惟寅。"
    ]
  },
  {
    "id": "2e89e420a77223a2700e7f17580fbbaf",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "大报于帝，玄德升闻。",
      "醴齐良洁，粢盛苾芬。"
    ]
  },
  {
    "id": "2e89e420a77223a2700e7f17e507b895",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "祀帝圆丘，九州献力。",
      "礼行于郊，百神受职。",
      "灵祗格思，享我明德。",
      "天鉴孔彰，玄祉昭锡。"
    ]
  },
  {
    "id": "2e89e420a77223a2700e7f17f7c37c4f",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "礼成于郊，迎日之至。",
      "时乘六龙，天旋象魏。",
      "端门九重，虎贲万骑。",
      "四夷来王，群后辑瑞。"
    ]
  },
  {
    "id": "2e89e420a77223a2700e7f17693920c5",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "金奏在悬，群后在位。",
      "天威煌煌，向明负扆。",
      "玄览穆清，弁冕端委。",
      "盛德日新，礼容有炜。"
    ]
  },
  {
    "id": "2e89e420a77223a2700e7f17d9dfeff1",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "万邦来同，九宾在位。",
      "奉璋荐绅，陟降庭止。",
      "文思安安，威仪棣棣。",
      "臣哉邻哉，介尔蕃祉。"
    ]
  },
  {
    "id": "2e89e420a77223a2700e7f179245e0b1",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "八佾具陈，万邦有奕。",
      "既以象功，又以观德。",
      "进旅退旅，执籥秉翟。",
      "玄化怀柔，远人来格。"
    ]
  },
  {
    "id": "2e89e420a77223a2700e7f17481b63de",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "阊阖天开，群后在位。",
      "设业设虡，庭燎晰晰。",
      "斧扆当阳，虎贲夹陛。",
      "舞之蹈之，四隩来暨。"
    ]
  },
  {
    "id": "2e89e420a77223a2700e7f1759983e76",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "武功既成，缀兆有翼。",
      "以节八音，以象七德。",
      "俣俣蹲蹲，朱干玉戚。",
      "发扬蹈厉，其仪不忒。"
    ]
  },
  {
    "id": "2e89e420a77223a2700e7f1700fe9594",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "偃伯灵台，功成作乐。",
      "以昭德容，以清戎索。",
      "万邦会同，群慝箫勺。",
      "尽善尽美，侔彼韶箾。"
    ]
  },
  {
    "id": "2e89e420a77223a2700e7f178cd732d4",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "应门有翼，羽卫斯陈。",
      "山龙衮冕，律度声身。",
      "峨峨奉璋，肃肃九宾。",
      "清明在躬，志气如神。"
    ]
  },
  {
    "id": "2e89e420a77223a2700e7f173965aa88",
    "title": "太常乐章三十首皇帝南郊前一日朝飨太庙奏理安曲迎神",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "肆类云毕，淳熙漙将。",
      "雷雨丽泽，云物效祥。",
      "礼容济济，天威煌煌。",
      "大赉四海，富寿无彊。"
    ]
  },
  {
    "id": "2e89e420a77223a28d7024b124187135",
    "title": "太常乐",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "西颢腾精，天地始肃。",
      "盛德在金，百嘉阜育。",
      "彍弩射牲，筑场登谷。",
      "明灵格思，旄罕纷属。"
    ]
  },
  {
    "id": "2e89e420a77223a28d7024b138001add",
    "title": "太常乐",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "博硕肥腯，以炰以烹。",
      "嘉栗旨酒，有弥斯盈。",
      "殽蓛维旅，肃肃蒸蒸。",
      "吉蠲备物，享于克诚。"
    ]
  },
  {
    "id": "2e89e420a77223a28d7024b11d412059",
    "title": "太常乐",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "飙轮戾止，光烛灵坛。",
      "金奏绎如，白露漙漙。"
    ]
  },
  {
    "id": "2e89e420a77223a28d7024b19be1b3a0",
    "title": "太常乐",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "阳德之母，羲御寅宾。",
      "得天久照，首兹三辰。",
      "正辞备物，肃肃振振。",
      "沦精降鉴，克享明禋。"
    ]
  },
  {
    "id": "2e89e420a77223a28d7024b1bccfc1ab",
    "title": "太常乐",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "醴齐良洁，有牲斯纯。",
      "大采玄冕，乃昭其文。",
      "王宫定位，粢盛苾芬。",
      "民事以叙，玄德升闻。"
    ]
  },
  {
    "id": "2e89e420a77223a28d7024b19aca21c5",
    "title": "太常乐",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "悬象著明，照临下土。",
      "降福穰穰，德施周普。"
    ]
  },
  {
    "id": "2e89e420a77223a28d7024b182812f15",
    "title": "太常乐",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "簠簋既陈，吉蠲登荐。",
      "洗心防邪，肃祗祭典。",
      "陟降惟寅，笾豆有践。",
      "百禄咸宜，淳耀丕显。"
    ]
  },
  {
    "id": "2e89e420a77223a2f3324ee9d36b90d3",
    "title": "正冬御殿上寿乐章八首皇帝举寿酒宫悬奏和安之曲",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "天威煌煌，山龙采章。",
      "庭实旅百，上公奉觞。",
      "拱揖群后，端委垂裳。",
      "永锡难老，万寿无疆。"
    ]
  },
  {
    "id": "2e89e420a77223a2f3324ee9fe5d6386",
    "title": "正冬御殿上寿乐章八首皇帝举寿酒宫悬奏和安之曲",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "帝图会昌，仁兽效祥。",
      "双觡共抵，示武不伤。",
      "四灵为畜，玄枵耀芒。",
      "公族信厚，元元阜康。"
    ]
  },
  {
    "id": "2e89e420a77223a2f3324ee99db4d7ac",
    "title": "正冬御殿上寿乐章八首皇帝举寿酒宫悬奏和安之曲",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "思皇多士，靖恭著位。",
      "鸣玉飞緌，锵锵济济。",
      "宴有折俎，以示慈惠。",
      "罔敢不祗，福禄来暨。"
    ]
  },
  {
    "id": "2e89e420a77223a2f3324ee96327583a",
    "title": "正冬御殿上寿乐章八首皇帝举寿酒宫悬奏和安之曲",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "矫矫长离，振羽来仪。",
      "和音中律，藻翰扬辉。",
      "珍符沓至，品物攸宜。",
      "至德玄感，受天之祺。"
    ]
  },
  {
    "id": "2e89e420a77223a2f3324ee9ffaff27a",
    "title": "正冬御殿上寿乐章八首皇帝举寿酒宫悬奏和安之曲",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "德水汤汤，发源灵长。",
      "皎鉴澄澈，千年效祥。",
      "积厚流湿，资生阜昌。",
      "朝宗润下，善利无疆。"
    ]
  },
  {
    "id": "2e89e420a77223a2f3324ee9a434d11e",
    "title": "正冬御殿上寿乐章八首皇帝举寿酒宫悬奏和安之曲",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "酒以成礼，乐以侑食。",
      "露湛朝阳，星环紫极。",
      "淑慎尔容，既饱以德。",
      "进退周旋，威仪抑抑。"
    ]
  },
  {
    "id": "2e89e420a77223a2f3324ee96fcfcba7",
    "title": "正冬御殿上寿乐章八首皇帝举寿酒宫悬奏和安之曲",
    "authorName": "杨亿",
    "authorId": "2e89e420a77223a24311359e65cc2c82",
    "dynasty": "宋",
    "content": [
      "被衮当阳，穆穆皇皇。",
      "击石拊石，颂声洋洋。",
      "和乐优洽，终然允臧。",
      "礼成而退，荷天百祥。"
    ]
  },
  {
    "id": "2e89e420a77ae08faa82e34d5b84435e",
    "title": "瀛岩",
    "authorName": "高袭明",
    "authorId": "2e89e420a77ae08fd1457b72d1457b72",
    "dynasty": "宋",
    "content": [
      "温台万丘壑，走遍成重胝。",
      "佳山落床头，咫尺反不知。",
      "我闻野老说，山乃神所移。",
      "蓬莱本三峰，一峰今失之。",
      "上干云霓秀，下压鳌背攲。",
      "夜半见海日，紫晕开咸池。",
      "魑魅看老木，狂鼯向人啼。",
      "危亭无遗栋，绝壁无旧题。",
      "夫子勇我过，竦身敢独跻。",
      "我病不能从，梦寐常追随。",
      "秋风海上来，霜清鲈正肥。",
      "行寻越溪鞅，肃此尘外鞿。"
    ]
  },
  {
    "id": "2e89e420a77bf9721f9ccfe0321772b4",
    "title": "廓然亭",
    "authorName": "梁知录",
    "authorId": "2e89e420a77bf972d1457b72d1457b72",
    "dynasty": "宋",
    "content": [
      "危亭缥渺斗星傍，俯槛连云挂碧苍。",
      "航快远随飞鸟下，树秾阴覆酒樽凉。",
      "胡床坐久景方见，诗句评多味最长。",
      "况有青山对挥麈，每逢高论赏仇香。"
    ]
  },
  {
    "id": "2e89e420a77f09c60076d2e393e65625",
    "title": "隆山院",
    "authorName": "宋之才",
    "authorId": "2e89e420a77f09c68b4066550f2c9a93",
    "dynasty": "宋",
    "content": [
      "危磴盘云杪，惊涛涨晚空。",
      "江山端有待，杖履偶相同。",
      "孤塔苍茫外，千帆杳霭中。",
      "谁知丘壑趣，未缚软尘红。"
    ]
  },
  {
    "id": "2e89e420a77f09c6e4989ff78bbb1fef",
    "title": "观潮阁",
    "authorName": "宋之才",
    "authorId": "2e89e420a77f09c68b4066550f2c9a93",
    "dynasty": "宋",
    "content": [
      "风烟未息倩诗催，小立栏杆亦快哉。",
      "江面贴天晴更好，涛头拍案去仍回。",
      "晚山过雨乱鬟拥，细舶点空浮雁来。",
      "坐待月明寒练净，片槎直欲到蓬莱。"
    ]
  },
  {
    "id": "2e89e420a77f09c6f46b32cafe833c35",
    "title": "石柱庵",
    "authorName": "宋之才",
    "authorId": "2e89e420a77f09c68b4066550f2c9a93",
    "dynasty": "宋",
    "content": [
      "炼形仙入天聪洞，卓锡僧归石柱庵。",
      "穷胜不知天已晚，归来药径月盈篮。"
    ]
  },
  {
    "id": "2e89e420a780bc47eb46c3ddd53c35a9",
    "title": "香入云亭为高子章赋",
    "authorName": "杜去轻",
    "authorId": "2e89e420a780bc47d1457b72d1457b72",
    "dynasty": "宋",
    "content": [
      "山麓有庭存古意，不种凡花惟种桂。",
      "苔封藓剥迸鳞皴，雪劲霜顽耸苍翠。",
      "栽培岂解一日成，爱惜至今尤不易。",
      "来人不必问典型，对此俨然前辈是。",
      "树前翁仲不可求，树下子孙能几世。",
      "子孙立足满庭除，前人于此见心事。",
      "近年乔木几家存，是中林壑何阴翳。",
      "前人种树爱读书，种时已喻书中义。",
      "后人读书念前人，对树类能歌蔽芾。",
      "八月九日秋风高，金丹变化乘飘飘。",
      "朝元顾祖归寒殿，仙香直入干云霄。",
      "老兔痴蟾开鼻孔，奏彻虚皇应得宠。",
      "虚皇锡赍万琼瑶，赏君爱护月中种。"
    ]
  },
  {
    "id": "2e89e420a78687c384ade29fe9c1e078",
    "title": "秋日喜雨题周材老壁",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "大旱弥千里，群心迫望霓。",
      "檐声闻夜溜，山气见朝隮。",
      "处暑余三日，高原满一犁。",
      "我来何所喜，焦槁免无泥。"
    ],
    "intro": "《秋日喜雨题周材老壁》是宋代诗人王之道的作品之一。"
  },
  {
    "id": "2e89e420a78687c3c1a91607b01e69ab",
    "title": "和荀晋仲题法隆韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "去来何所喜，一雨应澄清。",
      "憔悴有生理，叹嗟成颂声。",
      "酒垆从客醉，村疃问农耕。",
      "深得诹询意，谁能继此行。"
    ]
  },
  {
    "id": "2e89e420a78687c35a173ab6352232eb",
    "title": "和沈进可检法秋夜饮客待月",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "欲雨云容合，濒江水气浮。",
      "笑谈初入夜，灯火适逢秋。",
      "巧借三豪便，还成一醉谋。",
      "投琼酬木李，只使老夫羞。"
    ]
  },
  {
    "id": "2e89e420a78687c3503d2d595e801af8",
    "title": "冬夜对月怀彦逢弟",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "荒庭寒有月，穷巷静无声。",
      "坐想积年别，遥同今夕明。",
      "蹉跎前进士，憔悴老书生。",
      "短棹归来好，边城久偃兵。"
    ]
  },
  {
    "id": "2e89e420a78687c3b3a25676be58a90f",
    "title": "和沈次韩历阳归来见寄",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "腊近梅争白，冬温柳渐黄。",
      "强吟诗思涩，幽步野情长。",
      "别去嗟何阔，归来肯遽忘。",
      "开缄得佳句，和气溢寒乡。"
    ]
  },
  {
    "id": "2e89e420a78687c367517dea7f97ce28",
    "title": "和魏定父",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "十里南溪路，思君一望间。",
      "黄花秋色老，红叶露痕殷。",
      "似说亲朋集，遥知杖屦闲。",
      "徘徊松径晚，踏破紫苔斑。"
    ]
  },
  {
    "id": "2e89e420a78687c3f756d13c8efcca55",
    "title": "和子薳官牌夹口韵是日闻官军破虔贼",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "滞留嗟是役，艰险笑吾生。",
      "此去和风顺，朝来虔贼平。",
      "湖山争喜气，雁鹜送欢声。",
      "千里前塘路，应知客念轻。"
    ]
  },
  {
    "id": "2e89e420a78687c347dc6bf67d2caadc",
    "title": "和刘与可二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "老来无柰懒，春至不胜情。",
      "万石嗟遗迹，双鱼谢寄声。",
      "压花朝雨重，酾酒夜泉鸣。",
      "细把君诗读，冰壶表里清。"
    ]
  },
  {
    "id": "2e89e420a78687c347dc6bf6e3f86a66",
    "title": "和刘与可二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "野塘春草遍，芳树老藤缠。",
      "远信占黄耳，清游任白颠。",
      "山光晴抹黛，湖气暖腾烟。",
      "我有边韶癖，何妨昼日眠。"
    ]
  },
  {
    "id": "2e89e420a78687c3c83d9656e501b926",
    "title": "和历阳李簿见寄",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "短鬓纷垂白，衰颜悴带黄。",
      "多寒冬更甚，少睡夜能长。",
      "旧学长荒废，新知感爱忘。",
      "何时一樽酒，谈咏带江乡。"
    ]
  },
  {
    "id": "2e89e420a78687c330e493fb399be366",
    "title": "和因格非见寄二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "青山如我约，终日对柴门。",
      "学道未忘念，怀君空断魂。",
      "时来当有用，事往置无论。",
      "反覆新诗读，谁知老眼昏。"
    ]
  },
  {
    "id": "2e89e420a78687c330e493fb27986067",
    "title": "和因格非见寄二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "兀坐时看屋，闲居昼掩门。",
      "吴吟聊遣兴，楚些欲招魂。",
      "否泰宜周易，行藏付鲁论。",
      "不须伤老大，眠食度朝昏。"
    ]
  },
  {
    "id": "2e89e420a78687c356d23ceb53cd368c",
    "title": "和程德远二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "寓问发函旧，论交倾盖新。",
      "几年瞻翰墨，今日侍光尘。",
      "御侮烦骁将，扶颠倚大臣。",
      "相逢更可恨，对酒漉陶巾。"
    ]
  },
  {
    "id": "2e89e420a78687c356d23ceb0bb435c0",
    "title": "和程德远二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "未尽通宵话，犹如一日秋。",
      "壮怀天共远，归意雨同留。",
      "灯烬何明灭，蛩声静应酬。",
      "十年为客梦，应不负瀛洲。"
    ]
  },
  {
    "id": "2e89e420a78687c353b70f37ac177a28",
    "title": "追和老杜江上",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "独坐日将夕，凄凄风雨秋。",
      "寒灯照孤屋，攲榻拥疏裘。",
      "身世槐安国，功名蜃化楼。",
      "归欤老居士，踪迹继浮休。"
    ]
  },
  {
    "id": "2e89e420a78687c3bcc1e39fc863d9af",
    "title": "和彦时兄赠王广济",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "往矣古循吏，贤哉今长民。",
      "牛羊归落日，桑柘殿馀春。",
      "共学知名久，相逢见面新。",
      "疮痍赖休养，犹喜见斯人。"
    ]
  },
  {
    "id": "2e89e420a78687c3c65ae40539b5f61f",
    "title": "和王觉民简褒山因上人枣岭魏欣然二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "七行才业在，宁久困无津。",
      "秋到搏风翼，春回纵壑鳞。",
      "褒山方竞秀，枣岭益争新。",
      "珍重二三子，诗骚追古人。"
    ]
  },
  {
    "id": "2e89e420a78687c3c65ae405d6e448e3",
    "title": "和王觉民简褒山因上人枣岭魏欣然二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "君来逾半月，未果一尊同。",
      "湖水寒应碧，山梨雨自红。",
      "何时过北牗，今日转西风。",
      "相去无他地，孤城杖屦中。"
    ]
  },
  {
    "id": "2e89e420a78687c3b1fd66653bb49ba7",
    "title": "酬陈勉仲勉仲寄示诸公所和黄字韵诗轴且责其归重念匹夫怀璧之罪不敢靳因复和其韵反之",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "失梳蓬鬓结，欠洗垢衣黄。",
      "我欲齐荣辱，谁能较短长。",
      "贱贫犹不去，富贵慎无忘。",
      "岂敢贪怀璧，春秋戒越乡。"
    ]
  },
  {
    "id": "2e89e420a78687c3ece9b88776bd9eef",
    "title": "和秦寿之题蕲春驿浸月轩",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "千山初过雨，万籁不鸣风。",
      "宝鉴沉寒水，冰轮上太空。",
      "竹梢低蘸碧，枫叶冷浮红。",
      "终欲金沙去，经营一亩宫。"
    ]
  },
  {
    "id": "2e89e420a78687c349093997b33e847d",
    "title": "吴兴舟中有作",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "大泽知何处，扁舟快此行。",
      "绮罗纷胜赏，歌吹溢欢声。",
      "茭葑春还合，波涛暮自平。",
      "临风一披拂，谁识未归情。"
    ]
  },
  {
    "id": "2e89e420a78687c35ca4fbefabf6724a",
    "title": "遣兴",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "步屧随儿辈，临池得凭栏。",
      "久阴东虹断，小满北风寒。",
      "点水荷三叠，依墙竹数竿。",
      "乍晴何所喜，云际远山攒。"
    ]
  },
  {
    "id": "2e89e420a78687c3bc2abc0bedb7e517",
    "title": "和龚圣任冬日即事",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "老怯繁霜劲，闲怜爱日温。",
      "御寒朝强酒，防寇夜撑门。",
      "采荠篱根地，观梅郭外春。",
      "馀生何所托，归命大慈尊。"
    ]
  },
  {
    "id": "2e89e420a78687c38d6bc3e5eaad1384",
    "title": "和秦寿之题黄州郡楼",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "西北张霞绮，东南漾月波。",
      "登临筇作马，吟咏笔翻河。",
      "思与苍霞远，情同白水多。",
      "新诗清且丽，标致压阴何。"
    ]
  },
  {
    "id": "2e89e420a78687c3c12ff880deb7a9fa",
    "title": "和子薳春江用老杜韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "欲去未成去，朔风鸣怒涛。",
      "片帆洲外举，列岫雾中高。",
      "竹屋雨沾被，纸窗寒透袍。",
      "遥应望归艇，向夕走儿曹。"
    ]
  },
  {
    "id": "2e89e420a78687c3865ce8ca3e1a34c2",
    "title": "固陵道中",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "道路榛菅合，装赍咫尺迷。",
      "陟冈还见塔，下阪忽逢溪。",
      "迥野鸣朝麂，疏茨撼午鸡。",
      "固陵何处是，弛担日应西。"
    ]
  },
  {
    "id": "2e89e420a78687c3ac2c060ca301acb4",
    "title": "广济道中",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "晓日挂林麓，秋风入涧阿。",
      "野禽飞自语，田父笑相过。",
      "村疃仓箱富，山蹊芋栗多。",
      "一鞭聊策蹇，驰上小罗坡。"
    ]
  },
  {
    "id": "2e89e420a78687c32a94b3b58b09729a",
    "title": "沙窝道中",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "十里沙窝路，晴云向暮开。",
      "褰裳九过水，驻马一观梅。",
      "岁晚松篁茂，山寒虎豹哀。",
      "不因王事迫，谁肯此间来。"
    ]
  },
  {
    "id": "2e89e420a78687c3c6333f1805eb92fa",
    "title": "舟过三丫河",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "摇落蒹葭浦，荒凉雁鹜村。",
      "吴柑迎齿冷，鲁酒著颜温。",
      "水涩风还逆，天寒日自暾。",
      "不堪归思乱，鸟鹊闹黄昏。"
    ]
  },
  {
    "id": "2e89e420a78687c3780ae9bc46029ee8",
    "title": "过白羊市",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "小市环农亩，长桥接佛宫。",
      "扁舟帆影日，幽鸟柳阴风。",
      "沙觜浅深水，树梢红白茸。",
      "乍闻秋籴贱，吾亦庆年丰。"
    ]
  },
  {
    "id": "2e89e420a78687c36b7e86234964fe15",
    "title": "立春示儿二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "雪尽适沾雨，腊穷初得春。",
      "上冰鱼意乐，出谷鸟声新。",
      "便觉风光好，何忧活计贫。",
      "一樽聊共醉，疏率见吾真。"
    ]
  },
  {
    "id": "2e89e420a78687c36b7e8623e739e063",
    "title": "立春示儿二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "朝来何所喜，人唱玉楼春。",
      "酒著心还壮，诗成思转新。",
      "士衡宁久困，曲逆岂长贫。",
      "千载风云会，欣逢圣主真。"
    ]
  },
  {
    "id": "2e89e420a78687c379cefffe50c40d44",
    "title": "追和李义山赋菊二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "嫩萼犹封绿，繁英已醉黄。",
      "雨馀三径晚，秋到一枝香。",
      "滴滴盈朝露，晖晖映夕阳。",
      "何妨浮玉斝，共醉木兰堂。"
    ]
  },
  {
    "id": "2e89e420a78687c379cefffef70830d0",
    "title": "追和李义山赋菊二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "团团青盖小，拂拂御袍黄。",
      "翠叶凌霜秀，繁英浥露香。",
      "浮觞追北牖，饮水记南阳。",
      "采采东篱下，行歌对草堂。"
    ]
  },
  {
    "id": "2e89e420a78687c34fce5ec18a95bb09",
    "title": "和沈次韩秋日雨后督子厚报",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "江槛连朝雨，山斋昨夜凉。",
      "不知新稻熟，深怪晚炊香。",
      "得句君应喜，闻风我漫狂。",
      "绣溪行乐处，云水几千章。"
    ]
  },
  {
    "id": "2e89e420a78687c3788c22bf00131d74",
    "title": "秋日即事三首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "晚来何所喜，急雨洗新秋。",
      "幸遂登高赋，应容遇胜留。",
      "藕花明远近，鸥鸟任沉浮。",
      "不用挥纨扇，何妨醉玉舟。"
    ]
  },
  {
    "id": "2e89e420a78687c3788c22bf20ba0bed",
    "title": "秋日即事三首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "今日知何日，西风正得秋。",
      "天心方祚汉，人物合师留。",
      "才略烦威敌，声名赖镇浮。",
      "不妨临赋乐，泛泛有杨舟。"
    ]
  },
  {
    "id": "2e89e420a78687c3788c22bf3c89a09b",
    "title": "秋日即事三首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "俯仰黄花集，澄清九月秋。",
      "预愁新任迫，难为故人留。",
      "风去山光合，江回水气浮。",
      "何当脱羁绊，同办五湖舟。"
    ]
  },
  {
    "id": "2e89e420a78687c39b83aef88ae084fc",
    "title": "雪晴三首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "雪压千山净，云披万里晴。",
      "木冰争霁色，檐雨碎寒声。",
      "静映吟窗冷，轻浮茗碗清。",
      "最宜今夜月，来借短檠明。"
    ]
  },
  {
    "id": "2e89e420a78687c39b83aef892bfbc6d",
    "title": "雪晴三首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "湖山开宿霭，院落快新晴。",
      "滉漾溶银色，潺湲过雨声。",
      "味增茶品胜，光夺月华清。",
      "放出东墙角，梅花数点明。"
    ]
  },
  {
    "id": "2e89e420a78687c39b83aef8d3900f03",
    "title": "雪晴三首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "气暾寒日晓，光照远山晴。",
      "邹谷有春意，袁门闻履声。",
      "映书何自苦，炙背不妨清。",
      "邂逅逢诗将，高吟眼倍明。"
    ]
  },
  {
    "id": "2e89e420a78687c38ef5d6fc021b3117",
    "title": "和余时中元夕二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "今夕知何夕，熙熙万室春。",
      "歌楼醒醉客，灯市往来人。",
      "劝酒行杯促，联诗得句新。",
      "铜壶休见迫，欢笑正相亲。"
    ]
  },
  {
    "id": "2e89e420a78687c38ef5d6fce9df52f6",
    "title": "和余时中元夕二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "罗绮行歌夜，杯盘坐笑春。",
      "舞衫催急管，步障拥佳人。",
      "灯火珠星粲，楼台璧月新。",
      "传柑良可乐，黼座玉音亲。"
    ]
  },
  {
    "id": "2e89e420a78687c3f6fa698b772a4b28",
    "title": "秋日郊行",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "断桥临野水，疏屋见人家。",
      "嫩绿几畦菜，深黄三径花。",
      "断云行自逐，征雁望还赊。",
      "好访韩湘去，山林养白鸦。"
    ]
  },
  {
    "id": "2e89e420a78687c38245948be5b46d7d",
    "title": "闲眠",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "乍暖经行久，新凉出浴初。",
      "酒酣春昼永，食饱午钟馀。",
      "我懒喜聊复，君闲应乐胥。",
      "年来苦奔走，此味竟何如。"
    ]
  },
  {
    "id": "2e89e420a78687c34ca77db252506f1e",
    "title": "闲居",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "五斗不尔竞，一区聊自营。",
      "闲看探花信，静坐听松声。",
      "约客酒初熟，访僧诗漫成。",
      "有时过闾里，往往竞邀迎。"
    ]
  },
  {
    "id": "2e89e420a78687c3ef333df2fa0099bb",
    "title": "独步",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "饱馀惟欲睡，散睡步东园。",
      "雨足富莲子，年丰多稻孙。",
      "崎岖穷竹径，诘曲遍花源。",
      "何必冠童辈，偕来笑语喧。"
    ]
  },
  {
    "id": "2e89e420a78687c34e8cbc21473c1a9d",
    "title": "逍遥堂二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "独坐虚堂寂，烟销瓦博山。",
      "出游鱼自乐，飞倦鸟知还。",
      "花气清风远，槐阴白昼闲。",
      "逍遥入诗思，落笔笑谈间。"
    ]
  },
  {
    "id": "2e89e420a78687c34e8cbc2156289094",
    "title": "逍遥堂二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "娜婀风前竹，空蒙雨外山。",
      "孤云心共远，短艇兴俱还。",
      "酒有双莲胜，诗无一字闲。",
      "因君成怅想，时到梦魂间。"
    ]
  },
  {
    "id": "2e89e420a78687c352dcf3488ca038de",
    "title": "饱食",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "予亦属厌耳，女宽何叹三。",
      "一箪傥知足，八珍自忘贪。",
      "驼峰擅西北，瑶柱夸东南。",
      "但愿无是馁，藜羹非我惭。"
    ]
  },
  {
    "id": "2e89e420a78687c3ce760b24eb966b63",
    "title": "放船和子薳韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "冬温寒日好，岁晚早梅开。",
      "帆脚随风转，江流与岸回。",
      "坐怜青嶂远，静见白鸥来。",
      "水驿三千里，斯游亦壮哉。"
    ]
  },
  {
    "id": "2e89e420a78687c311edbe297ecefdf6",
    "title": "追和东坡倦夜一首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "风阁开还闭，龛灯暗复明。",
      "竹间听露滴，庭际看云行。",
      "皎月千门静，微风一座清。",
      "只今廷诤者，谁复继元成。"
    ]
  },
  {
    "id": "2e89e420a78687c31359f7c40625e29f",
    "title": "和子薳泛江送客用老杜韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "北风还入夜，波怒未能平。",
      "江气云烟重，山光水墨轻。",
      "荧荧渔火乱，惨惨暮寒生。",
      "咫尺淮乡路，淹留系此情。"
    ]
  },
  {
    "id": "2e89e420a78687c34e3a76d1099434da",
    "title": "久客和子薳用老杜韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "舟解风还顺，江神亦世情。",
      "滞留三月过，攀送一帆轻。",
      "行止关吾道，穷通任此生。",
      "梅梢春已动，冰雪漫纵横。"
    ]
  },
  {
    "id": "2e89e420a78687c36f4596a746a222ed",
    "title": "历阳倅蒙庵郑公卒于位记岁在丁丑与仆有交承之契方来自镇西而仆亦自安丰往邂逅于合肥驿中获为三日之款所谈无非周易太玄老庄之书开警蒙昧多矣公平生学佛行一着端的不昧所谓毫发无遗恨者仆老矣请从其后而为净土之游似不晚也作是诗以吊之",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "我倅安丰日，君来自历阳。",
      "交承分彼此，邂逅及行藏。",
      "精义通玄易，微言妙老庄。",
      "刹那今十稔，叹仰未能忘。"
    ]
  },
  {
    "id": "2e89e420a78687c36f4596a7b3e9dbe0",
    "title": "历阳倅蒙庵郑公卒于位记岁在丁丑与仆有交承之契方来自镇西而仆亦自安丰往邂逅于合肥驿中获为三日之款所谈无非周易太玄老庄之书开警蒙昧多矣公平生学佛行一着端的不昧所谓毫发无遗恨者仆老矣请从其后而为净土之游似不晚也作是诗以吊之",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "东晋陶元亮，西京董仲舒。",
      "高风敦薄俗，妙论见遗书。",
      "水石伤新窆，松篁惨旧庐。",
      "楞伽今在否，此道发明初。"
    ]
  },
  {
    "id": "2e89e420a78687c3d639d4a0473544f8",
    "title": "哭韩积中二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "命矣穷张籍，归哉病长卿。",
      "焦湖家自远，畏日我同行。",
      "想像分携处，依稀謦欬声。",
      "仙踪向西路，回首泪纵横。"
    ]
  },
  {
    "id": "2e89e420a78687c3d639d4a06789870e",
    "title": "哭韩积中二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "多能倾相府，高义著房州。",
      "脱略通侯贵，追随逐客游。",
      "敢论当世比，曾向古人求。",
      "怊怅今楼护，黄泉已再秋。"
    ]
  },
  {
    "id": "2e89e420a78687c3b09174c7a0e1c63d",
    "title": "哀陈夫子",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "不见陈夫子，依稀四载馀。",
      "云亡前日信，报葬几时书。",
      "玉轴千篇在，牙签万卷储。",
      "九原应有恨，新第落成初。"
    ]
  },
  {
    "id": "2e89e420a78687c3b09174c7ed0e17c1",
    "title": "哀陈夫子",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "去矣君何速，闻之我重悲。",
      "席尘埋古鼎，书蠹入新诗。",
      "鸿雁嗟安仰，枌揄痛莫追。",
      "木瓜惭未报，临纸涕涟洏。"
    ]
  },
  {
    "id": "2e89e420a78687c37e7553cc63bbf89a",
    "title": "哀汤与立父",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "薄俗久不竞，丘园多逸民。",
      "闻君轻去世，令我重沾巾。",
      "一梦苕溪晓，千年石堵春。",
      "人情不能已，南望哭江滨。"
    ]
  },
  {
    "id": "2e89e420a78687c37e7553cc309659f3",
    "title": "哀汤与立父",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "一门今七世，谁复似君家。",
      "盛事追公艺，高风映伯华。",
      "板舆方就养，玉树遽兴嗟。",
      "叔子今何在，魂应到马牙。"
    ]
  },
  {
    "id": "2e89e420a78687c37e7553cc7c893659",
    "title": "哀汤与立父",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "尚记宣和末，贤科擢阿戎。",
      "义方传辇下，士誉走江东。",
      "贺厦心虽切，披云意自忡。",
      "思君想眉目，悲咽对西风。"
    ]
  },
  {
    "id": "2e89e420a78687c387e809088870086b",
    "title": "哀徐朝义恭人潘氏",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "爱子心惟壹，宜家语不烦。",
      "雨添南涧藻，风偃北堂萱。",
      "郁郁今同穴，诜诜正满门。",
      "善哉摩顶记，归奉大慈尊。"
    ]
  },
  {
    "id": "2e89e420a78687c387e80908da758bd8",
    "title": "哀徐朝义恭人潘氏",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "城见三千岁，人终八十春。",
      "从夫安乐近，拜佛率陀新。",
      "婉娈书彤管，凄凉叹棘薪。",
      "中郎有贤子，遗泽擢平津。"
    ]
  },
  {
    "id": "2e89e420a78687c381430f588a5b20aa",
    "title": "和秦寿之题靖安栖霞观",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "飞观临无地，江天在目中。",
      "晚霞工射日，秋水欲浮空。",
      "蓼岸深迷绿，枫林远映红。",
      "归欤还可喜，千里一帆风。"
    ]
  },
  {
    "id": "2e89e420a78687c3ade4f8f8b6cbc6ea",
    "title": "夏日归自宝林二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "十里招提路，崎岖祝圣归。",
      "青黄原上麦，红白草间薇。",
      "正看云容合，俄惊雨脚飞。",
      "馀花被沾湿，芳气袭人衣。"
    ]
  },
  {
    "id": "2e89e420a78687c3ade4f8f8f992103e",
    "title": "夏日归自宝林二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "远岫升初日，长林霭曙烟。",
      "峰回遥见塔，溪转静鸣泉。",
      "竹箨新披锦，茅花欲擘绵。",
      "清和多美荫，归路得蹁跹。"
    ]
  },
  {
    "id": "2e89e420a78687c3dbc0bf3f732b825a",
    "title": "和詹德秀出南汰二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "晓出东郊路，春霖数尺泥。",
      "湖山供胜赏，花草觅新题。",
      "坐听鸣鸿北，归看落日西。",
      "乍晴何所喜，芳树早莺啼。"
    ]
  },
  {
    "id": "2e89e420a78687c3dbc0bf3fa52d8d76",
    "title": "和詹德秀出南汰二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "小沼鸣蛙吹，虚堂堕燕泥。",
      "对花容命酒，书事喜分题。",
      "僧舍乔林北，田家古道西。",
      "鹁鸠晴唤妇，谷谷傍人啼。"
    ]
  },
  {
    "id": "2e89e420a78687c394b4589a02815878",
    "title": "题香岩与何希渊陈勉仲联辔",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "市井三墩北，招提百丈东。",
      "晴云披叆叇，寒日弄曈昽。",
      "滴沥林梢雨，凄凉盖影风。",
      "我惭追骥足，策蹇走巴僮。"
    ]
  },
  {
    "id": "2e89e420a78687c3c6c6a39627865b75",
    "title": "东灵鹫",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "松盖雨还偃，云扉风自关。",
      "纵横两溪水，高下万重山。",
      "入室三弹指，临渊一点颜。",
      "悬知少来往，石笋绿苔斑。"
    ]
  },
  {
    "id": "2e89e420a78687c3ecea81c681067666",
    "title": "题石碛明因院用李端叔韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "楚汉干戈地，岿然见此山。",
      "艰难思帝业，牢落漫禅关。",
      "野鸟惊人散，江湖到岸边。",
      "明朝又东去，空羡阿师闲。"
    ]
  },
  {
    "id": "2e89e420a78687c386086c36707c33ab",
    "title": "题法轮寺",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "孤塔云烟外，荒蹊草莽间。",
      "蓼花红糁碎，枫叶绛绡殷。",
      "送客三溪远，逢僧半日闲。",
      "功名休览镜，沦落鬓毛斑。"
    ]
  },
  {
    "id": "2e89e420a78687c33ea391057785fdbb",
    "title": "题宣州书堂山寺",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "书堂形胜好，山转与江抛。",
      "泉古应黄蘖，亭新换白茅。",
      "雨馀苍藓合，春晚绿阴交。",
      "欲问香岩旨，风林竹自敲。"
    ]
  },
  {
    "id": "2e89e420a78687c3500246ac722f3692",
    "title": "秋日游南汰二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "小雨沾秋旱，清曦霁晓氛。",
      "山留归壑水，风送过江云。",
      "碧瓦觚棱出，黄茅兔径分。",
      "高僧似相喜，茗饮话殷勤。"
    ]
  },
  {
    "id": "2e89e420a78687c3500246ac98c6b93f",
    "title": "秋日游南汰二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "松篁团野色，葭薍接江氛。",
      "芳菊开新雨，晴天扫片云。",
      "村醪过寺共，风袂转山分。",
      "邂逅梅夫子，清谈得致勤。"
    ]
  },
  {
    "id": "2e89e420a78687c38c0037fd59f0757a",
    "title": "次因上人韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "一从潜水别，三见菊花黄。",
      "旧好论交笃，新诗引兴长。",
      "劳生闲自笑，道术淡相忘。",
      "蝴蝶秋来懒，时应到睡乡。"
    ]
  },
  {
    "id": "2e89e420a78687c3b8a512fab14de712",
    "title": "送浮屠善慧东游",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "西去方祈谷，东来适佩萸。",
      "凄风梧脱叶，积雨稻生蚨。",
      "诗骨寒岩木，禅心古庙炉。",
      "莫将明月句，容易谒姑苏。"
    ]
  },
  {
    "id": "2e89e420a78687c3a9d8f6a3804c02e0",
    "title": "送浮屠道郭云游",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "何必袁州去，尘尘小释迦。",
      "一筇非外物，四海即吾家。",
      "晓色霜还重，秋容菊正华。",
      "此行良不恶，冬笋已排牙。"
    ]
  },
  {
    "id": "2e89e420a78687c30c0b70063ec22c40",
    "title": "和巩兴宗题回峰寺赠明山主",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "江共烟云远，山连薮泽长。",
      "日从三伏烈，风借九秋凉。",
      "休作桃花观，聊同柏子香。",
      "相逢无一事，不必下禅床。"
    ]
  },
  {
    "id": "2e89e420a78687c391b6924ba03720e0",
    "title": "春日游西塔示本上人",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "暇日搜奇胜，羸骖适莽苍。",
      "幽花撩醉眼，早麦慰饥肠。",
      "佛屋几间在，村墟三里长。",
      "廉纤晚来雨，未觉客心伤。"
    ]
  },
  {
    "id": "2e89e420a78687c33366c49d12013bc0",
    "title": "读韦苏州诗因用陪王郎中寻孔徵君韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "我才伤朴樕，吾道属艰难。",
      "未遂三豪遇，那知一笑欢。",
      "湖山晨溢翠，风雨夜沾寒。",
      "归棹秋无几，游吴意未阑。"
    ]
  },
  {
    "id": "2e89e420a78687c3979176482182ec99",
    "title": "春日书怀",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "野桃经雨烂争华，似促畦丁种早瓜。",
      "不见少年闲信马，空怜寒士出无车。",
      "泥融近水芹抽叶，地暖依墙荠放花。",
      "偶忆惠连春草句，夜来魂梦到天涯。"
    ]
  },
  {
    "id": "2e89e420a78687c3979176489849007b",
    "title": "春日书怀",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "高文知已动天庭，昨日春雷下六丁。",
      "济旱会施惟肖雨，举贤先应少微星。",
      "行趋北阙形神健，坐对东风醉梦醒。",
      "连日暖烟随处好，吴山应胜越山青。"
    ]
  },
  {
    "id": "2e89e420a78687c3856334602038e29e",
    "title": "立春小酌呈诸兄",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "共喜春随晓色来，东郊欢踊赛牛回。",
      "破寒青转芜菁叶，抵日红抽芍药荄。",
      "岁换未劳惊我壮，酒封聊复为君开。",
      "上林不负迁乔约，百蛰同惊此夜雷。"
    ]
  },
  {
    "id": "2e89e420a78687c352527c4475f107b5",
    "title": "和伯父仲球立春即事二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "怪得青腰稍霁威，却应缇室报飞灰。",
      "摇风柳带缘冰重，破冻溪流与岸回。",
      "群盗传闻湖外去，愁云准拟岁前开。",
      "玉盘丝菜今萧索，赖有诗筒日往来。"
    ]
  },
  {
    "id": "2e89e420a78687c352527c4443aecddd",
    "title": "和伯父仲球立春即事二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "对雪酬春付酒杯，兵馀真似复然灰。",
      "路通千里传书去，人喜三军破贼回。",
      "梅萼封檀香未彻，湖声撞玉冻初开。",
      "疏篱败屋休兴叹，幸事群凶不再来。"
    ]
  },
  {
    "id": "2e89e420a78687c35e0224db9d33757d",
    "title": "春日有感示魏定父",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "聚散时来不自由，相逢相别欲何尤。",
      "韦皋况有三年约，陶谷端非一日谋。",
      "残角为谁惊晓梦，远山多事惹春愁。",
      "故园又作骊驹赋，尚幸持觞为劝留。"
    ]
  },
  {
    "id": "2e89e420a78687c382fa7f1a18a7f110",
    "title": "清明即事",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "柳径桃溪碧草芳，故园遥寄水云乡。",
      "老来转使宦情薄，春思颇增诗兴长。",
      "教子文书容自勉，逢人尊酒为谁忙。",
      "海棠却似怜衰朽，依倚东风试晚妆。"
    ]
  },
  {
    "id": "2e89e420a78687c37a3a25613f249848",
    "title": "追和东坡送春和陈德夫",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "柳外风樯迅莫追，柳间迟日弄晴晖。",
      "青春已作堂堂去，乌辔何由缓缓飞。",
      "入户呢喃轻语燕，隔林咿轧静鸣机。",
      "谁言四月芳菲尽，萱草葵花觉昨非。"
    ]
  },
  {
    "id": "2e89e420a78687c3a6c0aff625df9b36",
    "title": "鹿鸣宴",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "苍颜华发老书生，来赴公堂宴食苹。",
      "曾预宣和闻喜集，重观乾道计偕行。",
      "绣衣劝驾追前哲，熊轼宾贤继列城。",
      "久矣邦人虚桂籍，正须公等振英声。"
    ]
  },
  {
    "id": "2e89e420a78687c384b181c5f325a049",
    "title": "秋日书怀",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "断虹收尽晚风凉，扑鼻谁家社酒香。",
      "门外山横青玉案，屋头榴绽紫罗囊。",
      "对吟已觉输新俊，遇酒还能发老狂。",
      "坐想西园梨枣熟，昔年犹记拉君尝。"
    ]
  },
  {
    "id": "2e89e420a78687c384b181c5037ac5ba",
    "title": "秋日书怀",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "一别成均十九秋，断肠千里致书邮。",
      "可怜率土民心固，端为当年圣泽流。",
      "此去会看还北狩，夜来先梦到东州。",
      "尊君正是吾侪事，可但南冠学楚囚。"
    ]
  },
  {
    "id": "2e89e420a78687c384b181c5f48a18a4",
    "title": "秋日书怀",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "到齐何日醉青州，久矣平原困督邮。",
      "避地未容行信步，泛江聊得卧安流。",
      "望穷落鹜千山晚，梦断惊飙万壑秋。",
      "安得尚方三尺剑，扫除骄寇献俘囚。"
    ]
  },
  {
    "id": "2e89e420a78687c3dbf2388bc8c6c7e1",
    "title": "对雪和马大卿",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "投分江梅亦太清，寻盟风絮却多情。",
      "势先泽腹归冰鉴，气迫毫尖入管城。",
      "吏部梦逾秦岭去，将军来作蔡州行。",
      "拥炉令我思前躅，策蹇高吟愧孟生。"
    ]
  },
  {
    "id": "2e89e420a78687c3a3d79cac1c65c2bf",
    "title": "对雪和因老韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "谏陛何人正伏蒲，将坛无事且投壶。",
      "因观雪曲词争胜，便觉诗邻势不孤。",
      "警雁王师方入蔡，赠梅边使欲离吴。",
      "可怜鼠辈殊轻敌，乃敢堂堂捋虎须。"
    ]
  },
  {
    "id": "2e89e420a78687c3dc1b4513fa3a2561",
    "title": "和张彦智对雪",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "雪山何处觅瞿昙，压尽江南瘴与岚。",
      "待伴可堪风作党，交光应喜月成三。",
      "濯巾漉酒供杯勺，涉笔联诗尚笑谈。",
      "柳絮自今轻谢句，使君才气擅东南。"
    ]
  },
  {
    "id": "2e89e420a78687c386b2b3f7fc62acaa",
    "title": "苦寒",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "风屑琼寒透薄帷，拥裘端与火相宜。",
      "暖回炽焰身成直，拨到残灰手欲龟。",
      "赠炭尚谁怜正曜，授薪还自愧支离。",
      "不甘力请从缁侣，苦调寒窗强作诗。"
    ]
  },
  {
    "id": "2e89e420a78687c35cc23c2bdda2c482",
    "title": "题合肥驿",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "重来岁月恍如飞，但怪芜城壁四围。",
      "千里漫推新政善，几人能遂故园归。",
      "云蒸残暑催登谷，风作新凉戒授衣。",
      "小驿滞留朋旧绝，何妨白昼掩朱扉。"
    ]
  },
  {
    "id": "2e89e420a78687c3e957cd5caf2ecbbe",
    "title": "题元发弟竹轩",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "竹林深处敞轩楹，分我西园一半清。",
      "苍玉几番披夏箨，老龙长此战秋声。",
      "寒侵虚幌诗增爽，绿浸疏醽醉不醒。",
      "应许七贤追盛集，烦君书入鄙夫名。"
    ]
  },
  {
    "id": "2e89e420a78687c34731402be529d663",
    "title": "题时轩",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "图书堆里席凝尘，聊与时轩作主人。",
      "自恐谢安行不免，谁言陶侃困无津。",
      "东荣晓色高迎日，南圃花光得占春。",
      "想见戴侯风味胜，轻弹珠玉到江滨。"
    ]
  },
  {
    "id": "2e89e420a78687c3e314b382e9383a0a",
    "title": "题许公塞驿",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "遐想清游意欲飞，巢湖西畔碧山围。",
      "高城别后骚人到，小驿春回燕子归。",
      "壁上新诗留醉墨，庭前飞絮点征衣。",
      "穷愁勿用频惆怅，来岁而今在北扉。"
    ]
  },
  {
    "id": "2e89e420a78687c349121b3236632a73",
    "title": "题无为秀溪亭",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "画桥雕槛接招提，新有幽人榜秀溪。",
      "十顷净明天上下，两奁光映水东西。",
      "飞楼涌殿参差见，古木修篁咫尺迷。",
      "此景此时君信否，绿杨阴里啭黄鹂。"
    ]
  },
  {
    "id": "2e89e420a78687c37c2295c8d6feb671",
    "title": "悯旱",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "食贫那识小槽红，回也箪瓢久屡空。",
      "翘候载芟歌济济，忍看云汉叹爞爞。",
      "困穷转觉蓬心隘，憔悴犹怜菜颊丰。",
      "坐对骄阳思霈泽，日占鸣鹳望穹窿。"
    ]
  },
  {
    "id": "2e89e420a78687c3de4991d237a83d4c",
    "title": "为兴国周少隐题",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "紫翠森攒面面山，个中佳致为君还。",
      "凭阑人在风尘表，落纸诗成咳唾间。",
      "良夜幸陪红袖醉，清时聊伴白鸥闲。",
      "笼纱归去高城晚，凝翠堂东月满湾。"
    ]
  },
  {
    "id": "2e89e420a78687c377c014afa71df732",
    "title": "为彭积甫题熙春堂",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "似闻伐石旋诛茅，已见高堂荫乐郊。",
      "百里湖山供眼界，满城桃李动春梢。",
      "寒梅过尽看成实，乳燕飞来欲定巢。",
      "何日登临闲信马，路边人复少年嘲。"
    ]
  },
  {
    "id": "2e89e420a78687c3a11e6eba42cb7293",
    "title": "田间夜归有作示王觉民二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "风云踪迹付扁舟，水竹生涯寄一丘。",
      "世故举同鸡抱鸭，物情无怪马生牛。",
      "百年半向愁中老，万事常从酒到休。",
      "莫爱得官轻得句，争如饱食对吟搜。"
    ]
  },
  {
    "id": "2e89e420a78687c3a11e6eba7e99e45b",
    "title": "田间夜归有作示王觉民二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "江上秋来忆少牢，龟肠尤觉病诗饕。",
      "调和索似三分酱，澒洞看如八斗糟。",
      "水怪重增风势恶，湘灵难禁雁声高。",
      "何当一雨洗烟月，为放清光归我曹。"
    ]
  },
  {
    "id": "2e89e420a78687c3463dabc95d8cc468",
    "title": "寄题峡州楚塞楼",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "江向西陵势渐平，万山环合翠峥嵘。",
      "须知楚国尝为塞，不为涪翁浪得名。",
      "人若此贤真俊杰，楼还旧观焕神明。",
      "临风每听滩声咽，似怨张仪作暮横。"
    ]
  },
  {
    "id": "2e89e420a78687c3595ff4dcce6232dc",
    "title": "和陶尉喜雨呈张文伯",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "贺客休辞酒盏深，使君心是老农心。",
      "精诚已致当时雨，膏泽将为异岁霖。",
      "得水槁苗俱竞秀，乘秋高鸟自能吟。",
      "宣风宜有中和作，戛玉锵金播八音。"
    ]
  },
  {
    "id": "2e89e420a78687c39bdca769e42f9367",
    "title": "和王冲之喜雨呈张文伯",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "指点邦人着眼看，鲁侯雩祭正玄端。",
      "望来已见千山雨，此去那忧百谷乾。",
      "高廪有期从穧敛，奔霆何处起龙蟠。",
      "新诗得得书灵应，传与群公好纵观。"
    ]
  },
  {
    "id": "2e89e420a78687c3f6ee9a5a229779f5",
    "title": "和应资深九日游康乐园二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "村落潇潇晚吹生，斜阳天际与林平。",
      "黄花照眼吟肩耸，红袖扶头醉帽轻。",
      "可惯探题仍击钵，敢辞偿令独浮觥。",
      "相逢又复惊相别，樽酒何妨意气倾。"
    ]
  },
  {
    "id": "2e89e420a78687c3f6ee9a5a968c3067",
    "title": "和应资深九日游康乐园二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "里社安闲得久生，金华端不羡初平。",
      "山林应有清修重，轩冕还将道义轻。",
      "诗捷口占那复稿，酒豪盆酌不论觥。",
      "一斑已幸窥秋句，囷廪他时冀倒倾。"
    ]
  },
  {
    "id": "2e89e420a78687c3737be5658b8c8ba2",
    "title": "春日郊行和郭希鲁二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "萦风杨柳绿丝长，过雨桑麻沃以光。",
      "联骑不妨多载酒，看花无用更烧香。",
      "望穷岩电搜诗眼，愁转车轮感别肠。",
      "胜集清游定何处，它年曲水记流觞。"
    ]
  },
  {
    "id": "2e89e420a78687c3737be5657d614d56",
    "title": "春日郊行和郭希鲁二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "坐对烟江叠嶂图，何如门外翠屏纡。",
      "寻芳敢擅携筇去，命友应从折简呼。",
      "酒里光阴闲活计，诗馀情思静功夫。",
      "浪吟痛饮真难遇，休问西山日欲晡。"
    ]
  },
  {
    "id": "2e89e420a78687c3ab8cbac09e1c58a6",
    "title": "和吴子美香林汤韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "泉沸鸡笼山下林，浔阳曾记尺馀深。",
      "濯鲜瀹卵非予事，清暑攘寒盖我心。",
      "物态漫劳私暧暧，灵源当信匪今今。",
      "簿书汨没尘埃久，附骥何时遂涤襟。"
    ]
  },
  {
    "id": "2e89e420a78687c3ce9d7267b343c544",
    "title": "上已日阻雨和王冲之韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "韨除聊复对江亭，樽酒相从一笑倾。",
      "那得此时仍此乐，况逢难弟与难兄。",
      "潺潺暮雨檐间溜，滑滑春泥柳外声。",
      "好在海棠红閤泪，向人悽怆益多情。"
    ]
  },
  {
    "id": "2e89e420a78687c35b8dfcbc1fbb90b3",
    "title": "和窦又勇秋日见访阻雨见赠",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "风雨萧萧暮不休，顿添寒色送穷秋。",
      "已荒深院菊犹在，欲去短亭人强留。",
      "千里书迟空噪鹊，四邻砧乱混鸣鸠。",
      "相逢棋战宜终日，卧稻从他烂不收。"
    ]
  },
  {
    "id": "2e89e420a78687c33b1aebf585d8ed81",
    "title": "和石守道喜雨",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "坐听檐雨快高吟，酒到从斟不厌深。",
      "酣战遂符占蚁信，郁兴良慰望霓心。",
      "一时与被尧天泽，四海同苏傅野霖。",
      "沾足岂惟秋有岁，麦田犹及趁犁金。"
    ]
  },
  {
    "id": "2e89e420a78687c352f8dcd545b86dc7",
    "title": "伏蒙知县县尉二寮友以夏旱得雨赓石徂徕喜雨韵见贶不可虚辱复嗣其韵书谢仍命儿曹同赋",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "绿槐阴外听蝉吟，节过分龙夏已深。",
      "千里亢阳忧岁旱，一时甘雨快人心。",
      "养禾不害连朝曀，沃暑应容数日霖。",
      "多谢同寮怜老拙，双南佳句竞铿金。"
    ]
  },
  {
    "id": "2e89e420a78687c369150dcebd5d8566",
    "title": "追和东坡张昌言喜雨呈同官",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "旱魃正须三尺雨，飞廉旋布四天云。",
      "诗成采笔挥琼玖，酒到酡颜散缬纹。",
      "莲沼滟翻宵溜急，槐庭清送午风薰。",
      "欣欣千里农夫庆，衰病空惭老使君。"
    ]
  },
  {
    "id": "2e89e420a78687c338a58882413aa726",
    "title": "和董令升舍人",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "雨馀沙路润无泥，潋滟溪流与岸齐。",
      "苒苒年华催我老，酣酣春意得人迷。",
      "联珠便觉新诗富，浮玉还听雅唱低。",
      "杨柳缓摇阴正午，谁家篱落一声鸡。"
    ]
  },
  {
    "id": "2e89e420a78687c33e04e2e2cc1fce07",
    "title": "和董令升舍人梦中得句",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "早晚天书下紫泥，如今人物擅三齐。",
      "才华好自銮坡进，诗思休从蝶梦迷。",
      "深院日迟黄鸟啭，长桥风软绿杨低。",
      "春容不用相撩拨，老去心情似木鸡。"
    ]
  },
  {
    "id": "2e89e420a78687c3e85e0d98e5a8101a",
    "title": "和张安国舍人",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "判花西掖妙当年，曾见声华振日边。",
      "文翰共推唐李峤，功名将踵汉韦贤。",
      "江山到处供诗笥，风月多情付酒船。",
      "琳馆正应聊尔耳，会看鹏击水三千。"
    ]
  },
  {
    "id": "2e89e420a78687c3183c43942c43fded",
    "title": "和张文纪咏雪二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "万境沉沉夜气严，广寒初下水晶帘。",
      "三杯强沃浇肠酒，一捻聊分暖砚盐。",
      "已恨梅梢遭挫折，可堪风物为般添。",
      "才高柳絮虽难到，此语于今亦恶拈。"
    ]
  },
  {
    "id": "2e89e420a78687c3183c4394c398ab65",
    "title": "和张文纪咏雪二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "朝来经阁课楞严，撩乱飞花竞扑帘。",
      "似是青腰夸黑帝，故教姑射混无盐。",
      "地炉无奈貂裘薄，斗酒难供座客添。",
      "诗债恼人眠不得，夜寒残管亦须拈。"
    ]
  },
  {
    "id": "2e89e420a78687c3f86078860e47ed9d",
    "title": "再和董令升雪二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "春雪初融作燕泥，梅花零落杏花齐。",
      "遥山扫翠云初敛，芳草铺青路欲迷。",
      "别恨每忧儿辈觉，老怀终为世情低。",
      "新诗价重连城壁，敢比灵犀独骇鸡。"
    ]
  },
  {
    "id": "2e89e420a78687c3f86078864491d118",
    "title": "再和董令升雪二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "欲下闲庭不蹋泥，但惊飞絮与阶齐。",
      "一枝误失禽栖稳，三窟遥应兔迹迷。",
      "填塞涧溪还地厚，壅培山阜觉天低。",
      "寒光照应东窗白，咿喔应先报晓鸡。"
    ]
  },
  {
    "id": "2e89e420a78687c37a64a4085b90b405",
    "title": "追和东坡严车二雪诗",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "公诗有意拂廉纤，令似欧阳韵更严。",
      "犬子亦应惭赋缟，痴儿端合愧夸盐。",
      "飞绵勃窣争平堑，冻笋槎牙欲堕檐。",
      "胡避只今何处是，玉屏森映一峰尖。"
    ]
  },
  {
    "id": "2e89e420a78687c37a64a4083ac8f25d",
    "title": "追和东坡严车二雪诗",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "雪满江城酒不赊，闭门那患出无车。",
      "未容踏冻寻梅萼，应喜临风见柳花。",
      "炭重乌银争晓市，蔬挑翠羽荷邻家。",
      "何人正下红莲幕，大嚼蒸羊手更叉。"
    ]
  },
  {
    "id": "2e89e420a78687c3a73d90048c91f784",
    "title": "和韵寄董令升舍人",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "曾将燕石报琼华，别后哦诗愧莫涯。",
      "空腹但看长柄械，缓行何用短辕车。",
      "神驰邓步弥天葑，梦入朋溪夹径花。",
      "何日天台寻药去，女仙迎笑饭胡麻。"
    ]
  },
  {
    "id": "2e89e420a78687c3e61985ad8b9491a7",
    "title": "和余元明时元明邀余同李次元夜饮",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "坐中强半是同年，赖有斯人席更圆。",
      "跨马未须贪远道，举觞聊复望青天。",
      "枯荷折苇三墩路，明月清风百丈船。",
      "俯仰便成陈迹恨，须知此集不论钱。"
    ]
  },
  {
    "id": "2e89e420a78687c3e997958c7ddf5005",
    "title": "避寇糁潭登李彦修延秀阁",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "王师千里下邦畿，三月宜新对敌围。",
      "江上扁舟随处是，烟中华屋转头非。",
      "逢人借问何时定，有客来传二圣归。",
      "已办笭箵学元结，卜邻犹冀不相违。"
    ]
  },
  {
    "id": "2e89e420a78687c3861d28fad2d279ee",
    "title": "和因上人午睡韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "多谢高人问起居，惠然相过共秋蔬。",
      "栖栖众且疑夫子，碌碌谁知效阿奴。",
      "老去睡乡还积欠，君来诗社责新逋。",
      "便便一觉南窗午，短簟方床意不疏。"
    ]
  },
  {
    "id": "2e89e420a78687c38ff42832ffa1dc1f",
    "title": "历阳寄定城尉彦逢弟",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "故园鹎鵊久催耕，休恋公田秫与粳。",
      "别恨久随黄耳去，归心应望白云生。",
      "干戈丛里三书考，春夏交来几闭城。",
      "我亦蓝田负丞者，相从何日赋渊明。"
    ]
  },
  {
    "id": "2e89e420a78687c3f586871c6ee6793b",
    "title": "和萧山临川亭壁间留题韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "水外峰峦碧四环，雨多门径藓苔斑。",
      "滞留又及炊新粟，欢喜何当见旧山。",
      "招隐有诗来霅上，倦游无梦到云间。",
      "西兴十里秋潮晚，坐数扁舟带月还。"
    ]
  },
  {
    "id": "2e89e420a78687c36199744a89499123",
    "title": "和彦逢弟春日即事",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "杨花如雪菜花黄，路出初郊正日长。",
      "喜对新诗醒病眼，会逢膏雨沃骄阳。",
      "过僧竹院茶争美，酌客山堂酒倍香。",
      "常恨抗尘仍走俗，不知身在水云乡。"
    ]
  },
  {
    "id": "2e89e420a78687c3f03cf8eb68080557",
    "title": "和陈勉仲春日偶成二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "帷幄何人正坐筹，匈奴轻汉索怀柔。",
      "回銮未睹迎天驷，劝穑还惊出土牛。",
      "雨过池塘新涨绿，春归原野霁烟浮。",
      "中兴自古须群策，更愿君王慎厥猷。"
    ]
  },
  {
    "id": "2e89e420a78687c3f03cf8eb119acca9",
    "title": "和陈勉仲春日偶成二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "江表归来得自由，旧乡能复到温柔。",
      "辞源已见流三峡，笔力当期挽万牛。",
      "白日忍从黄雾塞，青天那复黑云浮。",
      "扫除骄寇还强汉，会有忠良告远猷。"
    ]
  },
  {
    "id": "2e89e420a78687c3b5f4f05ad181eb3e",
    "title": "春日偶成",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "馀生今赴迩英朝，似说夔龙许续貂。",
      "枯蘖遂承新雨露，苍鹰应识旧云霄。",
      "废兴须信关时命，劳逸谁能问贯条。",
      "十载山林劳梦寐，五更天仗听箫韶。"
    ]
  },
  {
    "id": "2e89e420a78687c3cf8c5372e189dcfb",
    "title": "春日次韵张叔元",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "迟日轻风过雨天，草青南陌欲生烟。",
      "江湖节物登王鲔，村落归心起杜鹃。",
      "已办寻芳游野寺，何当修禊泛溪船。",
      "路逢少妇携笼去，为说蚕儿向雨眠。"
    ]
  },
  {
    "id": "2e89e420a78687c3e63dd53791d09549",
    "title": "和秦寿之中秋玩月三首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "一樽芳酒起沉烟，绝胜红裙拥后前。",
      "山色水光相上下，月华秋气共清圆。",
      "佳时令我思韩愈，好梦逢君想惠连。",
      "老大不知追逐乐，却因妍唱惜流年。"
    ]
  },
  {
    "id": "2e89e420a78687c3e63dd537cda72eca",
    "title": "和秦寿之中秋玩月三首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "湖光无际接云烟，举酒登临夕照前。",
      "坐送落霞还杳霭，倚看明月上高圆。",
      "清谈浩渺河源注，丽句纵横绣段连。",
      "归去凤池知不日，山城岑寂记今年。"
    ]
  },
  {
    "id": "2e89e420a78687c3e63dd537f8c3c401",
    "title": "和秦寿之中秋玩月三首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "肠断江城敛暮烟，一声清笛短亭前。",
      "扬舲共喜风初转，戏彩当期月正圆。",
      "水落双溪和石出，霜馀叠嶂与云连。",
      "令人暗想昭亭路，屈指归来又四年。"
    ]
  },
  {
    "id": "2e89e420a78687c3fe44038cf6f83d90",
    "title": "和张彦智中秋对月",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "万里青天霁色开，嫦娥驾玉上云来。",
      "楼中胜饮八仙聚，物外清谈三语该。",
      "空翠水光争滉漾，漏声钟韵共徘徊。",
      "秋盘应爱金樱好，红抺佳人醉里腮。"
    ]
  },
  {
    "id": "2e89e420a78687c3932efc6dbe587df5",
    "title": "和高守无隐官闲即事",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "老去空悲乐事稀，百年浑醉几多卮。",
      "虽贫赖有旧栽竹，纵懒未容全废诗。",
      "碧草望迷烟漠漠，黄梅看熟雨垂垂。",
      "莫嫌芜颣晚相浼，欲换邦君白雪词。"
    ]
  },
  {
    "id": "2e89e420a78687c3932efc6dad8d4d25",
    "title": "和高守无隐官闲即事",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "谁怜村落笑歌稀，全把茶瓯当酒卮。",
      "枯槁又经三月雨，穷愁聊付一篇诗。",
      "窗间远岫青千叠，楼外长天碧四垂。",
      "何日获陪文字饮，欲翻妍唱入新词。"
    ]
  },
  {
    "id": "2e89e420a78687c3c80a9dc31fb315c1",
    "title": "和胡德辉增明轩",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "钓鱼聊复效詹何，肯向青山较少多。",
      "身世自怜巢幕燕，利名谁鉴扑灯蛾。",
      "风前逸气舒长笛，酒里清愁到短歌。",
      "安得梧桐来鸑鷟，一鸣千古继卷阿。"
    ]
  },
  {
    "id": "2e89e420a78687c33dbc1cd3ef36861a",
    "title": "和曾式古",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "白云飞处见层巅，回首风樯去若仙。",
      "旧隐已锄三径菊，新吟聊愬一囊钱。",
      "春归沂水还相乐，秋到盱江盛有年。",
      "更着彩衣歌且舞，高堂侍沥奉周旋。"
    ]
  },
  {
    "id": "2e89e420a78687c36d85ae330d0d7ea4",
    "title": "和何希渊韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "敢负交游素所期，自怜衰滞使君疑。",
      "向来兵火亦何久，此去功名应未迟。",
      "诗似清风宜我慰，心如白水欲谁欺。",
      "扁舟傥赴相从约，江北江南笑有辞。"
    ]
  },
  {
    "id": "2e89e420a78687c3f93777691ac3dbab",
    "title": "和孔纯老归自属邑三首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "行县归来赋陟冈，青梅应快一樽尝。",
      "诗成妙墨挥张圣，酒到高歌发楚狂。",
      "夹道野花围步障，两行官妓簇桥梁。",
      "嗟予贫悴跧蓬荜，不及郊迎笑举觞。"
    ]
  },
  {
    "id": "2e89e420a78687c3f93777693ab2af30",
    "title": "和孔纯老归自属邑三首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "往来阴雨恰弥旬，滑滑那堪鸟语频。",
      "行色可无三日霁，旅怀应付万家春。",
      "欣闻郊劳开瑶席，想见车旋入锦茵。",
      "何幸诗筒时寄我，慰怀须信有诗人。"
    ]
  },
  {
    "id": "2e89e420a78687c3f9377769d420e222",
    "title": "和孔纯老归自属邑三首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "诗涛难放笔头乾，归及初晴素魄圆。",
      "善誉敢论当世比，佳萹应任老夫传。",
      "凌云列岫堆螺髻，出水新荷点翠钿。",
      "报政还朝知不晚，追随能复记当年。"
    ]
  },
  {
    "id": "2e89e420a78687c3a62b1092f4eb23b6",
    "title": "和梁宏父二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "时来谈笑取侯封，清旷宁容雅志从。",
      "上圣急贤齐舜禹，群公引类迈夔龙。",
      "非材似我十围栎，有用如君千丈松。",
      "邂逅相逢辱倾盖，能令瓦釜配黄钟。"
    ]
  },
  {
    "id": "2e89e420a78687c3a62b1092b75f9975",
    "title": "和梁宏父二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "功名须向壮年收，顾我摧颓已白头。",
      "节晚独存松柏劲，岁寒还见雪霜浮。",
      "老将耄及从人笑，醉欲眠时遣客休。",
      "眼力尚能观细字，诗筒经卷且优游。"
    ]
  },
  {
    "id": "2e89e420a78687c37c65899ba7d65d76",
    "title": "走笔和孔纯老催诗债次韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "闭门对客总言诗，淹速由人敢预期。",
      "思若涌泉夸往哲，文如翻水擅当时。",
      "年成定见争称善，月鍊悬知斗出奇。",
      "疾似枚皋何足道，汉朝终贵长卿迟。"
    ]
  },
  {
    "id": "2e89e420a78687c3ce674c1b6548e840",
    "title": "避寇姥山",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "山前湖水抱烟村，湖外山光隐若存。",
      "泛宅浮家聊自托，荫松藉草欲谁论。",
      "物情鱼沬真堪笑，世事槐安不在言。",
      "回首故园煨烬里，归欤犹胜傍人门。"
    ]
  },
  {
    "id": "2e89e420a78687c36f3d20c1c2167074",
    "title": "和邹进士",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "望外青山便到家，冯驩何患出无车。",
      "坐逢石鼎应联句，箧有龙潭敢斗茶。",
      "樽酒几时同竹叶，功名终日鉴菱花。",
      "君看一雨苏群槁，所至人心乐否耶。"
    ]
  },
  {
    "id": "2e89e420a78687c3f3f3055ea6a5cb5d",
    "title": "和丁景仁三叉河留题赠李仲山",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "飘零双鬓已星星，万里江湖寄此身。",
      "山拥青螺初洗雨，水浮苍壁似围春。",
      "别来兴废同千古，此去荣枯会一新。",
      "葭薍弥天草如积，宽予犹赖有斯人。"
    ]
  },
  {
    "id": "2e89e420a78687c35a6abe018faecd6c",
    "title": "弟子厚自相山徙居湖塘又复一月矣距外除只数日间光景漂流徒成感慨读新诗兴不能已辄和韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "相逢休访楚江萍，我老无能一壮丁。",
      "卜宅又惊三浃日，御琴空感再周星。",
      "新愁卯酒心先醉，气怯春寒梦易醒。",
      "却喜故山遥在眼，举头时见竹青青。"
    ]
  },
  {
    "id": "2e89e420a78687c3aad35eee78f5e8d0",
    "title": "和李难老",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "半生场屋弄朱衣，犹喜春来破白归。",
      "同辈交游惟我拙，一时人物似君稀。",
      "风神要在山庭峻，辞吐初疑锯屑飞。",
      "州县未应淹骥足，钓名谁羡子陵矶。"
    ]
  },
  {
    "id": "2e89e420a78687c3ae6bfcdce6401f3b",
    "title": "和张公仪",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "醉中行草绾秋蛇，十载风棂忆旧家。",
      "朋旧乱多从鬼录，诗书闲益富生涯。",
      "稻塍绿合迷秧马，沙嘴潮回下钓车。",
      "归去西畴新雨足，饭粳应不羡胡麻。"
    ]
  },
  {
    "id": "2e89e420a78687c3d7ba35e081eb1fbf",
    "title": "和赵积中",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "入室芝兰气不殊，逢君还忆见君初。",
      "梅花正喜春悬凤，藿叶俄同夏鲙鱼。",
      "下榻旧闻看孺子，负荆谁复谢相如。",
      "艰难正诎平戎策，及早东游叩帝居。"
    ]
  },
  {
    "id": "2e89e420a78687c3812881fa0188af2b",
    "title": "和江和仲",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "把读新诗忆旧家，深村羸犊短辕车。",
      "年丰野老常携酒，客至幽禽自唤茶。",
      "乱后所存惟五柳，老来无意约山花。",
      "相逢何必曾相识，乘兴时来过此耶。"
    ]
  },
  {
    "id": "2e89e420a78687c331bb7dddb0455677",
    "title": "和张元礼",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "力学三年看有成，龙蛇蟠蛰冀存身。",
      "一杯饯别初迎腊，千里归来欲送春。",
      "爱日光阴宜共惜，及时德业要争新。",
      "吾家丛桂风流在，速取高科慰老亲。"
    ]
  },
  {
    "id": "2e89e420a78687c37b86848cc0e1d12e",
    "title": "和闾必志见寄韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "老矣诗才欠壮观，羡君闲燕富清欢。",
      "染羹早厌夸鼋指，食肉应宜谢马肝。",
      "送客篇章堪寄远，论文杯勺自驱寒。",
      "扁舟近过池头否，百丈西南水欲干。"
    ]
  },
  {
    "id": "2e89e420a78687c3249c270033e85917",
    "title": "和陈勉仲二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "人似平原字亦颜，诗成长在笑谈间。",
      "试看落笔云烟疾，难放摇春草木闲。",
      "美俗未容窥制锦，劝耕聊得伴行山。",
      "惭将郑腊酬荆璞，无怪年时债未还。"
    ]
  },
  {
    "id": "2e89e420a78687c3249c2700d7091ad0",
    "title": "和陈勉仲二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "相逢怜我太衰颜，冰雪精神照座间。",
      "霁日有情茶乳合，春风无力柳丝闲。",
      "肯从逋客来三径，只恐佳人赋二山。",
      "旧说毛公今见否，似闻新向玉京还。"
    ]
  },
  {
    "id": "2e89e420a78687c367eb79bb25dfcd6a",
    "title": "和魏定父被檄还无为",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "雨脚廉纤日脚微，秋阴犹暗北山陲。",
      "莫言岩壑都无用，须信风云会有期。",
      "邂逅醉乡还自适，周旋诗社好相规。",
      "黄华又报重阳近，想见迟迟去鲁时。"
    ]
  },
  {
    "id": "2e89e420a78687c38d334ab8acb12404",
    "title": "和孔纯老按属邑二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "高车西去忽逾旬，坐想登临得句频。",
      "杨柳阴交山径晚，酴醾香满驿亭春。",
      "吟馀扫壁时挥翰，醉里投床任吐茵。",
      "闻说归来欢喜甚，故人相遇是诗人。"
    ]
  },
  {
    "id": "2e89e420a78687c38d334ab8e4696fe1",
    "title": "和孔纯老按属邑二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "杨柳依依半掩扉，新晴疏影弄斜晖。",
      "好花觅句忍轻负，幽鸟劝沽良重违。",
      "闲爱青苔缘砌上，静看蝴蝶扑窗飞。",
      "雨多不觉芜菁过，又喜盘中笋蕨肥。"
    ]
  },
  {
    "id": "2e89e420a78687c32187669ceb229602",
    "title": "和许端夫兄弟二首时端夫出守当涂",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "灯火当年记马行，一时人物玩垂裳。",
      "旧游乱后半芜没，新贵迩来多罪亡。",
      "我有埙篪相应和，君同兰玉竞芬芳。",
      "高文已见含元赋，不用研思古战场。"
    ]
  },
  {
    "id": "2e89e420a78687c32187669ce2263a05",
    "title": "和许端夫兄弟二首时端夫出守当涂",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "相喜何须日寄声，如君无处不知名。",
      "纵观妙墨云烟动，想见新诗欬唾成。",
      "带雪山川增绮丽，向春梅柳自欣荣。",
      "好将十咏图归去，稳步花砖继李程。"
    ]
  },
  {
    "id": "2e89e420a78687c33f125da1a082d418",
    "title": "和袁望回",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "千古风流忆孔明，老龙高卧志存身。",
      "强陪簪绂更三圣，安坐江湖又四春。",
      "便合痴狂称达者，谁能穷悴作骚人。",
      "一杯聊复从公醉，要见予言总是真。"
    ]
  },
  {
    "id": "2e89e420a78687c3bb378400ad8098f1",
    "title": "过邓步和张叔元见赠韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "独舸东来夏日长，归装从此益生光。",
      "卧云禾穗珠成实，倾露荷花麝被囊。",
      "逸世才猷金騕袅，逼人风味木兰堂。",
      "常疑正始遗音绝，把读新诗远坛场。"
    ]
  },
  {
    "id": "2e89e420a78687c3de15755481d42971",
    "title": "夜泊官牌夹口大风追和陈去非岁晚感怀",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "咿喔邻鸡夜向阑，晓风骄挟晓霜寒。",
      "吹灯强取残书读，拨火重寻远信看。",
      "绿蚁已应浮腊瓮，青丝行复送春盘。",
      "旅怀欲倩高鸿寄，凭仗新诗付笔端。"
    ]
  },
  {
    "id": "2e89e420a78687c3fabe57e90379b449",
    "title": "和张序臣合肥驿中诗",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "橐皋何处合肥东，知有诗翁杖履中。",
      "鲁会一时归寂寞，吴吟千载发清雄。",
      "湖山照碧朦胧日，鞍马欺寒料峭风。",
      "春入花梢人易感，莫教房闼叹飞蓬。"
    ]
  },
  {
    "id": "2e89e420a78687c3e0a0d435c1221ab0",
    "title": "长至和魏公达",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "半夜迎长坐候明，眼看初日屋山平。",
      "诗豪不共年俱长，鬓雪惟应老自生。",
      "得酒人情何太喜，犯寒春色不多争。",
      "老农相庆无它语，尽道冬晴好趁耕。"
    ]
  },
  {
    "id": "2e89e420a78687c30a743b2b5cd7d71a",
    "title": "和孔纯老送司法吴德声",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "舞腰回雪奏伊凉，饯设铃齐举别觞。",
      "如子固宜倾坐客，顾予何计挽征艎。",
      "交情旧喜推东道，归梦先应到北堂。",
      "花柳枝头春已闹，伫观超擢寘周行。"
    ]
  },
  {
    "id": "2e89e420a78687c353a86fd3ee14478e",
    "title": "和方景南参议见赠",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "向来疏率任天真，此去扶持护善邻。",
      "只恐磨砖难作镜，已知行水戒推轮。",
      "箪瓢本是吾家物，轩冕宁容我辈人。",
      "多谢诸公共推毂，欣欣寒谷暗生春。"
    ]
  },
  {
    "id": "2e89e420a78687c39d2dfcb3584de04d",
    "title": "和彦时兄韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "立马山前问酒家，山峰森列两溪斜。",
      "扶疏新竹听流水，天矫古松看霁霞。",
      "远目自能供觅句，枯肠终不柰搜茶。",
      "一杯汤饼东窗晚，危坐清吟对月华。"
    ]
  },
  {
    "id": "2e89e420a78687c3af41f84c0696714f",
    "title": "用李梦发韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "梦回诗思不胜清，卧听幽禽两啭更。",
      "窗角界金分月色，山腰鸣玉漱溪声。",
      "欲行且住心还适，久雨新晴眼倍明。",
      "莫为浮名废真赏，较来何重亦何轻。"
    ]
  },
  {
    "id": "2e89e420a78687c344476fdf945d6197",
    "title": "梅隐亭",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "无虑无营得自如，乱红狼籍绿阴初。",
      "莫贪视盗诛锄术，轻换齐民种莳书。",
      "风物最怜清且好，宾朋那患数斯疏。",
      "高谈亹亹还终晷，坐觉庭花影上裾。"
    ]
  },
  {
    "id": "2e89e420a78687c3d6efbab3c21418a0",
    "title": "丽泽堂",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "焚香读易欲何求，只恐西邻未识丘。",
      "千里交游思命驾，一龛灯火喜逢秋。",
      "胸中云梦应无算，天上风雷得遍搜。",
      "莫向明时老岩壑，伊周元不羡巢由。"
    ]
  },
  {
    "id": "2e89e420a78687c3f70cab06236d3df1",
    "title": "能赋台",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "万顷玻瓈水浸空，台前佳色咏难穷。",
      "倚栏人在烟霞外，落笔诗成笑语中。",
      "属句畏惭非孟子，供欢端合有车公。",
      "解将能否分优劣，过眼昭然向与雄。"
    ]
  },
  {
    "id": "2e89e420a78687c30a8990276072789c",
    "title": "代人上段拂参政",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "玉牒书成已六年，东游曾记此周旋。",
      "千龄令庆亨嘉会，二府新分造化权。",
      "咫尺云天依日月，斯须霖雨浃山川。",
      "应怜汨没尘埃者，白发青衫走道边。"
    ]
  },
  {
    "id": "2e89e420a78687c333bb39e98aff75a8",
    "title": "江南道中",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "江回山崦两三家，招飐东风酒旆斜。",
      "羸马送曛行自急，峭寒欺客晚还加。",
      "日边雁足应传信，竹外梅梢合放花。",
      "指点东城归路窎，一川流水闹栖鸦。"
    ]
  },
  {
    "id": "2e89e420a78687c3d1693a83a972c05f",
    "title": "隐静道中",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "马头聊复问诸涂，东指宣城百里馀。",
      "水外山屏供步障，道傍蛙吹接行车。",
      "青归柳色浮烟里，红入花光过雨初。",
      "春意似同人意好，此行那患食无鱼。"
    ]
  },
  {
    "id": "2e89e420a78687c39bd80ec1d29d7a0e",
    "title": "寄余元明",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "对月令人忆子年，别来重见望舒圆。",
      "闲中情性南无界，物外光阴小有天。",
      "连喜得官如得句，惯看乘马似乘船。",
      "朝回共醉知何日，准拟春衣当酒钱。"
    ]
  },
  {
    "id": "2e89e420a78687c398f4e24dec8325b5",
    "title": "寄孙次卿",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "归来啜菽得无愁，但觉官身不自由。",
      "敢倩双鱼传尺素，要知一日似三秋。",
      "射阳别后从新辟，幽谷公馀获胜游。",
      "尚忆龙盘分袂处，五更残月在山头。"
    ]
  },
  {
    "id": "2e89e420a78687c349646c43f5c7965e",
    "title": "次韵高守无隐苦热",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "郁蒸还起炮车云，旱气方隆雨未能。",
      "应念开帱来白鸟，故成洒酒聚青蝇。",
      "南皮痛饮君当继，北牖高眠我独醒。",
      "人仰郡侯清可倚，暑中真是一条冰。"
    ]
  },
  {
    "id": "2e89e420a78687c33b44598646d00aad",
    "title": "用东坡赠晁新城韵呈朱乌江",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "偶然来赋瓦梁行，乱后欣闻醉客声。",
      "村戍火明人指路，江城风静夜鸣钲。",
      "对床听雨他时念，拨火哦诗此意清。",
      "闻说鱼轩还枳里，先生应合暂归耕。"
    ]
  },
  {
    "id": "2e89e420a78687c35b651191fb91d9ae",
    "title": "和连圣举呈张彦智",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "公望岩岩映广东，曲江重见旧家风。",
      "威行草木霜争肃，春到湖山雪自融。",
      "至喜此心鱼鸟共，去思前日吏民同。",
      "从今不复忧兵火，却敌如公笑语中。"
    ]
  },
  {
    "id": "2e89e420a78687c31e4ca451df440625",
    "title": "次韵伯远运干见寄",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "善邻虽幸借馀光，终愧陈臻问发棠。",
      "官柳又惊眉拂翠，宫梅应喜额涂黄。",
      "江湖得计还相造，道义论交付两忘。",
      "多谢乾坤容长物，许乘春意到文昌。"
    ]
  },
  {
    "id": "2e89e420a78687c31d7976410f2c3427",
    "title": "次彦时兄苦旱韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "斗粟衡门且自安，老来筋力厌辛酸。",
      "官游动是三年别，邂逅应容一笑欢。",
      "荷浦珠联秋露溢，稻田龟坼暑风乾。",
      "昨朝溪足捎新雨，已觉羸躯怯夜寒。"
    ]
  },
  {
    "id": "2e89e420a78687c3ce1c980e5af3d2f3",
    "title": "次韵沈元吉兵火后初食羊",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "时难盆甑久无膻，梦寐何郎食万钱。",
      "一脔乍惊肥羜美，五紽应喜敝裘全。",
      "好从牛炙论莼菜，堪笑河鲀咏柳绵。",
      "弹铗得鱼良不恶，先生何用鄙烹鲜。"
    ]
  },
  {
    "id": "2e89e420a78687c3ca79b5469bb76cfc",
    "title": "次韵陈勉仲二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "蜂喜春晴竞出笼，雪明篱脚眼看融。",
      "柳条借日还金色，梅萼因风动玉容。",
      "窥牖数声禽度曲，过庭千字雁书空。",
      "青毡笑指吾家物，芳草无边一望中。"
    ]
  },
  {
    "id": "2e89e420a78687c3ca79b54620fdf93e",
    "title": "次韵陈勉仲二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "十载穷愁鸟出笼，春来天意似通融。",
      "得书故旧颇相悯，上疏朝廷应见容。",
      "开府莫辞金帛尽，犁庭当冀祲氛空。",
      "庙堂素定平戎策，不待文渊在目中。"
    ]
  },
  {
    "id": "2e89e420a78687c33cb9073019fd482b",
    "title": "次韵同舍李支使梦与二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "三纪桥门过隙光，醉吟曾共晚风凉。",
      "旧游何在已芜没，前好欲言空感伤。",
      "重对诗囊开锦绣，要看谈麈落冰霜。",
      "苕溪此去如相忆，双鲤时应寄一行。"
    ]
  },
  {
    "id": "2e89e420a78687c33cb907309625d36e",
    "title": "次韵同舍李支使梦与二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "短短灯檠便且光，看书犹记感秋凉。",
      "飘零未遂襟期远，迟暮徒惊岁月伤。",
      "初喜嫩荷青直盖，不知新竹粉储霜。",
      "相从益觉交情笃，时掷隋珠到我行。"
    ]
  },
  {
    "id": "2e89e420a78687c3b3b7e944d4bf1a23",
    "title": "次韵周子嘉咏雪",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "势凌风力斗清严，彻骨尤非老病堪。",
      "冻蠡夜回千首北，寒梅朝放一枝南。",
      "扁舟底事方行役，贩履何人正立谈。",
      "江上别来劳梦寐，相宽犹喜见诗三。"
    ]
  },
  {
    "id": "2e89e420a78687c3476a0739d179f829",
    "title": "咏雪",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "白榆风起匝天来，透隙穿帘醉眼开。",
      "毡衬庭阶茸妥贴，带盘山径玉萦回。",
      "根行万国将宜麦，香动千林独放梅。",
      "闲把银杯评柳絮，始知谢女亦非才。"
    ]
  },
  {
    "id": "2e89e420a78687c3bc31c419c4347df4",
    "title": "次韵孙兴宗梅花",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "厌浥庭柯雨未干，乍晴天气午犹寒。",
      "传来多谢新诗寄，接得翻愁病眼看。",
      "漫想素妆嫌粉涴，须怜青子着枝酸。",
      "和羹有日君知否，老大心肠只自宽。"
    ]
  },
  {
    "id": "2e89e420a78687c340a1483d60013fc2",
    "title": "次韵董令升梅花",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "花前樽酒泻尖泥，痛饮仍欣客到齐。",
      "竹外一枝青更好，水边疏影动还迷。",
      "醉醒正值微风入，酬唱何妨素魄低。",
      "闻说归舟阳羡去，应容酌别为烹鸡。"
    ]
  },
  {
    "id": "2e89e420a78687c3138b74a86f503cf3",
    "title": "咏梅示魏吉老",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "孤芳常恐百花知，桃李纷纷亦强追。",
      "照雪精神应自喜，逼人风味不吾亏。",
      "幽香隐约留衣袂，疏影玲珑鉴砚池。",
      "欲识东君好消息，夜来青鸟宿南枝。"
    ]
  },
  {
    "id": "2e89e420a78687c3b7b7b6b36d17f1a1",
    "title": "次方正叔知县韵仆今年六十有三窃观正叔赠陈甥述怀诗有感予心并和二首奉呈",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "年逾六十我何堪，心曲因君得纵谈。",
      "阅史旧尝疑夏五，参禅今遂荐前三。",
      "饮阑却怪清樽恶，饥甚犹怜粝食甘。",
      "交态物情何足较，迩来炉鼎兴方酣。"
    ]
  },
  {
    "id": "2e89e420a78687c3b7b7b6b36c6a13bd",
    "title": "次方正叔知县韵仆今年六十有三窃观正叔赠陈甥述怀诗有感予心并和二首奉呈",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "水满陂塘麦满村，路逢田父和长言。",
      "题诗懒作蝇头字，贳酒愁看犊鼻裈。",
      "芳草藉青迷野径，远山横翠入柴门。",
      "道衡骨朽无人继，卿相谁能预识温。"
    ]
  },
  {
    "id": "2e89e420a78687c3ca08c1328d5a4eed",
    "title": "和张咏老知县",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "照蔀辉辉碧夜光，贫儿那复苦悲凉。",
      "得鱼始信筌无用，斫垩终期鼻不伤。",
      "我类槁苗犹欠雨，君同修竹饱经霜。",
      "诗成病眼昏加涩，欲写还忧细作行。"
    ]
  },
  {
    "id": "2e89e420a78687c38ec9b959b887b76b",
    "title": "腊梅和",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "一枝横亚竹梢黄，宫样新翻半额妆。",
      "闲淡似宜冬后日，清癯应怯夜来霜。",
      "生憎丹脸娇含酒，巧妒冰肌冷透香。",
      "取蜡为花缘底事，浪吟空发少年狂。"
    ]
  },
  {
    "id": "2e89e420a78687c38ec9b959422838e7",
    "title": "腊梅和",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "可怜风骨肖梅英，试问东君曷似生。",
      "正色不从朱粉涴，耐寒犹怪雪霜轻。",
      "论交薝卜君为胜，投社酴醾我更清。",
      "纵美讵能齐众口，漫言异日许调羹。"
    ]
  },
  {
    "id": "2e89e420a78687c32b20b491e4fb15f8",
    "title": "夏月自六安舟行还安丰",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "滟滟溪流涨渌波，乍晴天气自清和。",
      "露梢抽翠交新竹，风叶翻红飐嫩荷。",
      "水外远山晨雾重，道傍佳树午阴多。",
      "头旋更苦舟摇兀，说与篙师住得么。"
    ]
  },
  {
    "id": "2e89e420a78687c3a91f478eb05c42a8",
    "title": "和州得旨移粟宣城舟中和何希渊韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "辙鱼应怪决江流，千里重为叠嶂游。",
      "颇惯黑甜相对美，可无赤糙为宽忧。",
      "干戈在眼心还折，勋业何时鬓早秋。",
      "已办卖刀归买犊，不妨多种白江州。"
    ]
  },
  {
    "id": "2e89e420a78687c32a94b3b5571d6afc",
    "title": "沙窝道中",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "叠叠青山处处溪，溪声淙玉漱玻瓈。",
      "悬知菊水人难老，可信桃源路易迷。",
      "山岭梅花迎客笑，路傍松盖与云齐。",
      "寒林昨夜微经雨，新迹分明过虎蹄。"
    ]
  },
  {
    "id": "2e89e420a78687c32877086e90b5e39a",
    "title": "溯流入栅江",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "久客心肠怯溯洄，不堪官事紧相催。",
      "踏霜人去繵风吼，冲浪舟行岸冻开。",
      "雪尽野梅红剪腊，春回溪水绿生苔。",
      "穷愁好逐残年尽，三日元正与泰来。"
    ]
  },
  {
    "id": "2e89e420a78687c3a2a43ca427f27b0e",
    "title": "春残次韵张叔元",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "乱红狼籍紫苔斑，帘卷东风雨脚残。",
      "蜀酒渐宜消昼永，单衣犹觉怯朝寒。",
      "玲珑有客双摇辔，矍铄何人一据鞍。",
      "芍药酴醾晴更好，劝君休作梦中看。"
    ]
  },
  {
    "id": "2e89e420a78687c31cea396f53447a23",
    "title": "次韵徐伯远木芙蓉",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "千林摇落见孤芳，销得诗人赋拒霜。",
      "高压菊花还独步，静窥池水试新妆。",
      "自怜衰病追欢懒，忽睹骚吟引兴长。",
      "何必采江重比并，佳名艳色正相当。"
    ]
  },
  {
    "id": "2e89e420a78687c3468be48566f35c60",
    "title": "次韵子厚弟小春偶成",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "强插梨花做小春，风前诗思有馀清。",
      "路逢野老那知姓，耳听幽禽自唤名。",
      "岁晚山林松桧色，天寒关塞鼓鞞声。",
      "枕流漱石君无笑，我欲岩居学子荆。"
    ]
  },
  {
    "id": "2e89e420a78687c3d2ca7adf7e40ecab",
    "title": "次韵程德远登清淮楼",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "西望中原懒转头，十年空见水东流。",
      "涂山漫想诸侯会，濠上聊追二子游。",
      "大剑长刀秋正扰，淡烟疏雨暮还愁。",
      "谁能不讨清河朔，誓楫当期祖豫州。"
    ]
  },
  {
    "id": "2e89e420a78687c372d687ada6935dc2",
    "title": "秋兴八首追和杜老",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "湖外干戈半绿林，湖边葭薍晚森森。",
      "风霾未放远山出，岚气又连凄日阴。",
      "世乱且同吟啸乐，时来终快扫除心。",
      "天寒况是开炉近，应有佳人赋稿砧。"
    ]
  },
  {
    "id": "2e89e420a78687c372d687ad65e21e1b",
    "title": "秋兴八首追和杜老",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "巉岩石壁半攲斜，茅栗丛中菊渐华。",
      "风里断鸿书带草，山头飞叶汉浮槎。",
      "柂楼索莫吟秋笛，戍火青荧咽暮笳。",
      "争似渔翁最萧散，晚来和月卧芦花。"
    ]
  },
  {
    "id": "2e89e420a78687c372d687ad77475e23",
    "title": "秋兴八首追和杜老",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "云影曚昽日洒晖，金湖西畔晚阴微。",
      "渔舟缭绕青山去，枫叶追随白鸟飞。",
      "摩诘家风非世有，渊明心性与时违。",
      "近来病瘠连诗瘦，翻爱西台字样肥。"
    ]
  },
  {
    "id": "2e89e420a78687c372d687add03c8ce1",
    "title": "秋兴八首追和杜老",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "辘轳世态一枰棋，销得秋来宋玉悲。",
      "舒啸可无元亮意，哦诗如见少陵时。",
      "江湖于我还萧散，田舍从他笑重迟。",
      "异域故人今在否，青灯牢落夜相思。"
    ]
  },
  {
    "id": "2e89e420a78687c372d687addcb9a955",
    "title": "秋兴八首追和杜老",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "翠壁苍崖水外山，山头茅舍两三间。",
      "夜窗明月来临卷，昼户清风为启关。",
      "霞绮障秋惊老眼，酒红潮面发衰颜。",
      "集英一梦如今觉，犹忆当时晓趁班。"
    ]
  },
  {
    "id": "2e89e420a78687c372d687adf0eaa8ec",
    "title": "秋兴八首追和杜老",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "远水西来抱鹿头，山前草木带霜秋。",
      "黄花雅意撩诗兴，红叶端能寄别愁。",
      "日月奔驰双转毂，江湖漂荡一轻鸥。",
      "干戈未戢中兴沸，蹴被空怀祖豫州。"
    ]
  },
  {
    "id": "2e89e420a78687c372d687ad28c39d7f",
    "title": "秋兴八首追和杜老",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "勋业休烦付考功，此生终待老山中。",
      "宦情薄似贤人酒，诗思清于少女风。",
      "秋雨养肥桑耳白，溪流濯出柳须红。",
      "不堪世路频硗确，四十萧然秃鬓翁。"
    ]
  },
  {
    "id": "2e89e420a78687c372d687ad22b8d8d7",
    "title": "秋兴八首追和杜老",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "迢迢山势去委蛇，林木东头见荻陂。",
      "疏竹依岩秋迸笋，病桑经火雨生枝。",
      "草侵药种多难辨，土拨松苗欲自移。",
      "照眼谁家几枝橘，出篱丹实正离离。"
    ]
  },
  {
    "id": "2e89e420a78687c383f23c560a602996",
    "title": "送许判官志仁",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "是行犹及豫章春，闻说逢迎有故人。",
      "倾盖为君殊快意，掺袪令我重伤神。",
      "向阳花木初开叶，得雨蛟龙已转身。",
      "江上新晴应更好，绿杨如幄草如茵。"
    ]
  },
  {
    "id": "2e89e420a78687c3e990ca5f3739f941",
    "title": "送董令升舍人归朋溪二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "西掖归来鬓未华，著书论字当生涯。",
      "撑肠何止五千卷，溢箧定逾三十车。",
      "秋露青黄新种橘，春风红紫旧栽花。",
      "东还贪逐朋溪乐，只恐金銮诏草麻。"
    ]
  },
  {
    "id": "2e89e420a78687c3e990ca5f165a7597",
    "title": "送董令升舍人归朋溪二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "仙舟东去访金华，歌彻骊驹向水涯。",
      "试问玉堂司凤诏，何如蓬岛驾云车。",
      "雨馀翠筱初翻箨，风暖丹葵欲放花。",
      "天气清和行色好，江南江北半桑麻。"
    ]
  },
  {
    "id": "2e89e420a78687c3ce56e96316bce363",
    "title": "送刘元发归鄱阳次其韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "杖藜千里访茅茨，来赴当年一笑期。",
      "白发我徒悲老大，青山君尚记艰危。",
      "夜听高论因忘寐，昼味新诗可疗饥。",
      "冬日迎长殊可爱，何妨去国少迟迟。"
    ]
  },
  {
    "id": "2e89e420a78687c3328cc56f63dac9f0",
    "title": "送淮西转运判官李彦恢还朝",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "江头旗影弄青红，似说朝天四牡东。",
      "抱病不容攀辔勒，送行那复遣儿童。",
      "田均税敛千年利，福及疮痍九郡同。",
      "此去定知还禁近，从来阴德报宜丰。"
    ]
  },
  {
    "id": "2e89e420a78687c3d10294bf936a8449",
    "title": "送徐次公罢历阳任归三衢",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "闻说家书赋鹡鸰，归欤难弟见难兄。",
      "接联本作二年调，解印俄成千里行。",
      "故国一犁春雨足，长江三板暮潮平。",
      "烂柯况是神仙宅，招隐诗成好寄声。"
    ]
  },
  {
    "id": "2e89e420a78687c3730b1045e96888b6",
    "title": "送徐季公运干罢任",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "羁栖无柰老而穷，又见徐卿马首东。",
      "快意一时荷叶雨，增明千里稻花风。",
      "高材合在云霄上，胜处能忘涧壑中。",
      "法护相从如问我，为言踪迹与君同。"
    ]
  },
  {
    "id": "2e89e420a78687c316ce6b19181fc5d2",
    "title": "送端溪尉张达城挈家南归",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "年时萧寺雪初晴，闻道君来眼倍明。",
      "送别又看秋欲去，论交还感盖初倾。",
      "帆张须水秋潮涨，路入铅山晚翠横。",
      "快向端溪从吏隐，归来稳步上蓬瀛。"
    ]
  },
  {
    "id": "2e89e420a78687c3ef11a967f24cada4",
    "title": "送江致远归建昌",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "翩然归兴不吾留，应为高堂念远游。",
      "数日语离良作恶，几时书到得无愁。",
      "白沙翠竹千山晚，朱实黄花万里秋。",
      "后夜西风茅店月，醉吟应不费冥搜。"
    ]
  },
  {
    "id": "2e89e420a78687c3ee604a85bbcdfdd7",
    "title": "房陵秋日",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "新诗来处自房州，已及瓜时叹滞留。",
      "曾望碧云频送目，又惊红叶再敲秋。",
      "千山不隔清风远，两地应同素月流。",
      "游刃似君诚利器，只今无复见全牛。"
    ]
  },
  {
    "id": "2e89e420a78687c3bab53622879e39a7",
    "title": "中秋和彦立兄韵悼伯父仲球",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "月华秋气共清圆，千古佳时句一联。",
      "节物伤心还惙惙，山光经雨自涓涓。",
      "潢池兵火今方炽，沟壑饥羸正可怜。",
      "怊怅去年人已矣，乱离谁复问招延。"
    ]
  },
  {
    "id": "2e89e420a78687c3d89aec6570b6bc45",
    "title": "边公式周表卿侍郎同年会",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "侍郎修好燕群公，雁塔题名二纪同。",
      "谈笑静移杨柳日，杯盘清泛芰荷风。",
      "鹏抟竞祝三旌贵，鲸吸相期百榼空。",
      "此会明年应更好，马周行亦起新丰。"
    ]
  },
  {
    "id": "2e89e420a78687c32f39156c6b1c3456",
    "title": "苏台悯农",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "稻田高下欲分畦，积潦弥茫隔寸堤。",
      "天意未收连夜雨，农功良苦半身泥。",
      "一丸莫救风涛决，千顷空怜稼穑低。",
      "朝满夕除应可信，望晴心绪忆昌黎。"
    ]
  },
  {
    "id": "2e89e420a78687c3d148b2e09d7f1c23",
    "title": "宣城驿中送建康倅赵纯中",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "芍药飘零雨洗春，江城柳色静无尘。",
      "扁舟未果寻归路，小驿那堪送故人。",
      "万里云天心共远，一龛灯火话相亲。",
      "因风无惜沾馀馥，我亦贫儿望富邻。"
    ]
  },
  {
    "id": "2e89e420a78687c3e206aa97ceef7f57",
    "title": "和文倅侯彦嘉二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "相逢珠玉走佳章，顾我无能更老苍。",
      "尝鼎固应从指染，冲天行喜见云翔。",
      "向来别恨江同远，此去诗情日共长。",
      "才似二公今二妙，山庭渊角绣肝肠。"
    ]
  },
  {
    "id": "2e89e420a78687c3e206aa972950d00e",
    "title": "和文倅侯彦嘉二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "晖晖晴日树头平，望外遥山宿雾轻。",
      "积潦夜增南浦涨，微风朝送北窗清。",
      "滞留羁客牵归思，陶写新诗尽物情。",
      "谁谓春宵常苦短，老来无寐厌长更。"
    ]
  },
  {
    "id": "2e89e420a78687c31a1a022608866048",
    "title": "送无为守郑深道移严州",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "世称儒雅擅青徐，今见君侯信不虚。",
      "报政未容更绣水，除书先已易桐庐。",
      "郡邻帝所旋趋召，地切家山勿恋居。",
      "千乘来迎催去急，邦人何计挽行车。"
    ]
  },
  {
    "id": "2e89e420a78687c3956bd90a637ffc58",
    "title": "送钱逊叔出守袭庆赐出身除职",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "赐对金銮下九天，旋闻熊轼为驱前。",
      "人从芸阁初分直，桂折蟾宫乍得仙。",
      "刺史江山聊复尔，翰林风月自依然。",
      "下车快草东封疏，今去祥符正百年。"
    ]
  },
  {
    "id": "2e89e420a78687c313c208b4a24fdcc7",
    "title": "次韵蒋守张进彦",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "邂逅传杯莫放杯，七年重见梦初回。",
      "休嗟岁月堂堂去，且喜旌麾得得来。",
      "春至会沾新雨露，时清应扫旧氛埃。",
      "如君才业今张镐，怜我栖迟毂屡推。"
    ]
  },
  {
    "id": "2e89e420a78687c3683951a1123f80be",
    "title": "送陈南仲守象州",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "熊轼朱轓照野明，知君今赴象山行。",
      "荣观共作叹嗟语，静念独伤离别情。",
      "畏景逼人才数日，修涂计此始三程。",
      "至时应在中元后，好寄双鱼慰友生。"
    ]
  },
  {
    "id": "2e89e420a78687c3e4321106aafd6a47",
    "title": "送秦德久守安丰",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "历水分携十六年，相逢须鬓尽苍然。",
      "喜君宦况新来好，许我交情老更坚。",
      "小雨送行春溜急，长杨留别午阴圆。",
      "画船插帜澄江远，回首风帆指绣川。"
    ]
  },
  {
    "id": "2e89e420a78687c3c4b329eaca777faf",
    "title": "喜雨",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "雷声翻海电光红，濯濯蔷薇一夜空。",
      "云气共看渊跃蜧，雨祥曾验叶生虫。",
      "伫期多稼干箱富，先庆来麰百室丰。",
      "饰喜自惭樽酒薄，只将香火向穹窿。"
    ]
  },
  {
    "id": "2e89e420a78687c3e6c96670f2d35b92",
    "title": "次韵周漕喜雨",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "十载栖迟畎亩间，无聊尤苦屡无年。",
      "可怜一雨今时若，便觉千塍顿郁然。",
      "击壤有期应共庆，效颦非分敢争妍。",
      "正当檐溜江河决，想见高吟夜不眠。"
    ]
  },
  {
    "id": "2e89e420a78687c34f1d040b766c9d8e",
    "title": "酬章序臣二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "风梢摇落雪飞花，谁传江梅到我家。",
      "曾把数枝分暗馥，要催群卉助光华。",
      "高吟两绝那容继，胜赏双清蔑以加。",
      "春不世情应委曲，十年留滞在天涯。"
    ]
  },
  {
    "id": "2e89e420a78687c34f1d040be9553cfa",
    "title": "酬章序臣二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "老懒观梅喜见花，一枝聊复寄君家。",
      "清香扑袂传春信，疏影摇窗借日华。",
      "小小池塘从掩映，依依杨柳漫交加。",
      "和羹风味今犹古，回首青青遂有涯。"
    ]
  },
  {
    "id": "2e89e420a78687c324bd358ef4dca67e",
    "title": "酬李才叔见赠",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "篙师且缓莫予催，老眼逢君喜暂开。",
      "相与未成招隐什，分携宜尽送行杯。",
      "谁令急景堂堂去，我为佳人得得来。",
      "万壑千岩终欲遍，归欤清梦转幽哉。"
    ]
  },
  {
    "id": "2e89e420a78687c30860d41790fdc479",
    "title": "酬周少隐赠行之什",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "我老无知独梦鱼，清风一枕午钟馀。",
      "忽惊珠玉情相厚，便觉山林计不疏。",
      "酒熟会看延客醉，诗成还复遣儿书。",
      "何人竟得闲中趣，只恐无聊叹索居。"
    ]
  },
  {
    "id": "2e89e420a78687c33ef58dd4fc1aec25",
    "title": "酬张进彦见寄",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "皇华应记去年曾，六辔驰驱问固陵。",
      "道路向来荒枳棘，堤封从昔错沟塍。",
      "烟销列嶂秋光远，木落长淮霁色澄。",
      "自笑壮心穷未已，欲言言大怕人憎。"
    ]
  },
  {
    "id": "2e89e420a78687c35e239da6aee7c7f1",
    "title": "酬吕公季",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "相逢宾戏快逢场，何幸轻投得夜光。",
      "半面向怀精舍旧，一行今整汉阳装。",
      "如君俊逸犹沉滞，顾我迂疏合退藏。",
      "别乘未来霜候冷，客灯明灭漏声长。"
    ]
  },
  {
    "id": "2e89e420a78687c3ed1885cf66e486e6",
    "title": "酬蕲春王宰公明",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "致身华贯属华年，顾我驽疴久不前。",
      "醉被长官轻骂郑，懒从学子竞嘲边。",
      "功名有日还三杰，诗酒何人继八仙。",
      "才业似君真独步，文章政事尽堪传。"
    ]
  },
  {
    "id": "2e89e420a78687c388ab1edb11cc4beb",
    "title": "和赵养正春日游魏园",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "藜杖芒鞋信脚行，宿云披絮雨初晴。",
      "溪边草色青毡合，竹外山光翠盖横。",
      "弱柳弄闲无限思，小桃含笑不胜情。",
      "清明此去旬馀日，花底能寻载酒盟。"
    ]
  },
  {
    "id": "2e89e420a78687c3ebb9b7fef65d1dfb",
    "title": "和孙延寿喜雨述怀韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "小雨霏霏夜接朝，乍惊和气入民谣。",
      "官逋庶为麦秋缓，酒价定随人意饶。",
      "欲落枣花蚕断茧，半黄梅子稻移苗。",
      "书生不惯征徭苦，牢落僧房不自聊。"
    ]
  },
  {
    "id": "2e89e420a78687c3c26eaa1a594d96c9",
    "title": "寄别江茂德赴麻城丞二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "此行何处有淹留，新得中郎万斛舟。",
      "会见马群空冀野，还同鹤驾到扬州。",
      "鲈鱼出网红翻锦，江水浮山绿泼油。",
      "回首风樯惜轻别，一声鸿雁起沧洲。"
    ]
  },
  {
    "id": "2e89e420a78687c34674241a073b8055",
    "title": "次韵周运判彦约芍药",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "独殿群芳占晚春，对花犹幸有斯人。",
      "宓妃正自须曹赋，楚女何妨与宋邻。",
      "醉著午风浓似酒，妆融朝雨细如尘。",
      "边城正藉诗书帅，俎豆于今识祭遵。"
    ]
  },
  {
    "id": "2e89e420a78687c3d46f82ceff2f70ec",
    "title": "次韵蔡永叔双头芍药",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "反复新诗对月华，视模犹及正而葩。",
      "坐驰芍药心先醉，身老江湖眼欲花。",
      "夜半已酬连理约，风前还见一枝斜。",
      "滩头更下双鸂鶒，并与妖红作意夸。"
    ]
  },
  {
    "id": "2e89e420a78687c312f6021513d5cfde",
    "title": "和方正叔芍药",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "院落青和昼漏长，曲栏高槛倚新妆。",
      "未饶玉蕊来仙女，那羡莲花似阿郎。",
      "遣兴勉从吾辈在，追欢难入少年场。",
      "开缄忽得惊人句，满纸云烟翰墨香。"
    ]
  },
  {
    "id": "2e89e420a78687c322cd391c55be6199",
    "title": "夜听刘昭远弹琴",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "河阴高转月光流，露脚斜飞夜气收。",
      "焦尾冷含三尺水，悲风弹破一庭秋。",
      "广陵别后多新操，子敬亡来绝旧游。",
      "欲洗世间筝笛耳，为言干斛不须求。"
    ]
  },
  {
    "id": "2e89e420a78687c3d119388f2afc44f5",
    "title": "和江和仲司理喜雨",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "朝来虹影散青红，旱气旋随夜雨空。",
      "颃颉竞看飞石燕，蠉蠕应快洗桃虫。",
      "旧闻人说天心解，今见时和岁事丰。",
      "五谷穰穰无几日，敢将豚酒谢穹窿。"
    ]
  },
  {
    "id": "2e89e420a78687c32506fef0ca895a21",
    "title": "紫薇花",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "过尽红薇到紫薇，广庭高槛见芳菲。",
      "缤纷不逐槐花落，拂掠应从燕子飞。",
      "枝压画檐朝露重，影摇苔砌午风微。",
      "何当草诏丝纶阁，伴我黄昏坐禁闱。"
    ]
  },
  {
    "id": "2e89e420a78687c3379039b17df9a2f2",
    "title": "春雪",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "一夜春寒梦寐清，柳梢梅萼颇关情。",
      "山川千里玉为路，楼观半天云满城。",
      "径醉已从酾酒去，稍晴当办出郊行。",
      "东君底事偏芳草，刬尽依然上砌生。"
    ]
  },
  {
    "id": "2e89e420a78687c3682bd218f908e019",
    "title": "立春日雪和赵端质韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "春寒有信不逾期，肯为衰颜独见欺。",
      "白雪已输梅斗早，绿樽尤与火相宜。",
      "撷来野蔌和萱草，分得江鱼贯柳枝。",
      "刺史忧民民共乐，赛牛归去竞褰帷。"
    ]
  },
  {
    "id": "2e89e420a78687c3af1edb3634c702c5",
    "title": "次韵何子应大卿喜雪武昌作",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "云气浮江不见边，拥炉吟雪思飘然。",
      "风将急霰先鸣瓦，水剪寒花忽际天。",
      "才涩敢陪梁苑客，兴来从泛剡溪船。",
      "将军乘夜平淮蔡，翻笑元和十二年。"
    ]
  },
  {
    "id": "2e89e420a78687c390ed5cab4f358581",
    "title": "哀周然明",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "三荐渠能老一儒，班超投笔好从吾。",
      "功名到手身先死，诗礼传家道不孤。",
      "千里新封从马鬣，百年馀庆萃鹓雏。",
      "西风哀挽桐川上，傥有青刍致奠无。"
    ]
  },
  {
    "id": "2e89e420a78687c34a072adb7c509c7f",
    "title": "魏道弼父挽词代曾子修",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "德邵年高冠里闾，庆馀犹及魏公舒。",
      "似闻白鹤归华表，应有青刍奠故庐。",
      "帝梦漫惊虞涧筑，史占空叹渭滨渔。",
      "泫然东望无从涕，莫厕邦人会葬车。"
    ]
  },
  {
    "id": "2e89e420a78687c3e4609ebc139545b1",
    "title": "次韵元发弟秋日德馀庵书事二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "饱谙世事转疏慵，投老犹能向佛宫。",
      "危坐遂移桑荫日，清谈仍对菊花风。",
      "凭君为我追欢伯，自此游山作醉翁。",
      "闻说秋来足佳句，暮归应念锦囊空。"
    ]
  },
  {
    "id": "2e89e420a78687c3e4609ebc0c6a8d05",
    "title": "次韵元发弟秋日德馀庵书事二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "十载江湖叹断蓬，梦魂时到帝王宫。",
      "珠帘高卷虾须日，宝扇斜开雉尾宫。",
      "勿诮赵尧刀笔吏，须怜窦巩嗫嚅翁。",
      "儿童来告黄花熟，可喜樽中酒不空。"
    ]
  },
  {
    "id": "2e89e420a78687c37d88d77c890f5728",
    "title": "和戴禹功水云馆留题",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "兵火间关我尔同，相逢聊喜话匆匆。",
      "山长不碍飞云去，江涨应从远水通。",
      "白鹭晚潮初浸脚，雨花遗址正横空。",
      "临风遐想成惆怅，千古兴亡一局终。"
    ]
  },
  {
    "id": "2e89e420a78687c3ac96233f7ad62f17",
    "title": "和秦寿之题天祚宫",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "洞天无际复无旁，乔木梢云十万章。",
      "身外轩裳谁系绾，壶中日月自舒长。",
      "平生尘垢烦三沐，投老功名笑五浆。",
      "白鹿青牛今在否，一声秋磬上寥阳。"
    ]
  },
  {
    "id": "2e89e420a78687c380c6dceb9940ee21",
    "title": "题浮光丘家山寺",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "古寺钟鸣漏向残，马嘶人起束征鞍。",
      "曈昽半弄阴晴日，栗烈初迎小大寒。",
      "溪水断流寒冻合，野田飞烧晓霜干。",
      "嗟予老踏浮光路，陟岵怀亲眼欲酸。"
    ]
  },
  {
    "id": "2e89e420a78687c365ff5d76bce51908",
    "title": "次韵秦寿之题四祖",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "古木参天翠作堆，云中石栈为谁开。",
      "楼台正倚双峰起，香火曾瞻四祖来。",
      "霜重静闻秋子落，风高愁听晓猿哀。",
      "当年松上花何似，五叶依然映紫苔。"
    ]
  },
  {
    "id": "2e89e420a78687c37075e488215328a5",
    "title": "次韵秦寿之题五祖",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "栽花传法总吾身，生灭无烦取次论。",
      "一梦傥从今日觉，群峰应许此山尊。",
      "塔中相好如来具，手里衣盂达磨存。",
      "若遇小儿宜借问，性华何处更寻根。"
    ]
  },
  {
    "id": "2e89e420a78687c3a59d99bba0b45ba1",
    "title": "题四祖山瀑泉亭",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "云影曈昽雨弄晴，山头小立听溪声。",
      "不惊赤日雷霆吼，但怪青天雪雹鸣。",
      "气逼衣裳秋暑薄，光摇林薮午风轻。",
      "法身清净元无垢，何用临流更濯缨。"
    ]
  },
  {
    "id": "2e89e420a78687c37005f37a52b8a823",
    "title": "赠五祖山净老",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "欲知祖意路堂堂，满目湖山自放光。",
      "林涌乱云迎马足，峰回荒磴上羊肠。",
      "心花肯逐春同老，法雨何妨岁用康。",
      "试向樵夫问端的，白莲生处是吾乡。"
    ]
  },
  {
    "id": "2e89e420a78687c35602c874f01fadb5",
    "title": "赠古若之上人",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "滟潭澄碧见师心，我欲穷源何处寻。",
      "万壑松风酬夜讽，一犁花雨发春吟。",
      "不妨契阔三年别，却得留连数日阴。",
      "竹外小桃开也未，灵云应已久披襟。"
    ]
  },
  {
    "id": "2e89e420a78687c3a0eaf83c7135169b",
    "title": "送浮屠昙远归无为持钵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "一筇春色满郊畿，弹指淮南迅若飞。",
      "丈室正须香积供，孤云聊作故山归。",
      "长安城里风烟好，锦绣溪头笋蕨肥。",
      "我有上林桃李约，未容随子赴亲闱。"
    ]
  },
  {
    "id": "2e89e420a78687c39c532afd8aae5feb",
    "title": "宿吉祥寺赠应上人",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "窗前修竹翠摩云，清閟题轩念昔人。",
      "三纪重来惊隔世，一言相契定前因。",
      "携尊得得纷亲友，抉藕累累萃里民。",
      "祖意如来烦指似，迷舟何幸济通津。"
    ]
  },
  {
    "id": "2e89e420a78687c399f4e26d2d4474e1",
    "title": "雨中宿竹林寺谢尉仁父见访",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "幽人好客不嫌纡，带水拖泥辱顾予。",
      "僧舍顿惊樽有酒，旅庖那患食无鱼。",
      "敢辞数里来相遇，要使它时付特书。",
      "新竹茂林中扫径，一瓯春雪少踌躇。"
    ]
  },
  {
    "id": "2e89e420a78687c34eb32a75810adc32",
    "title": "示隐静恭老",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "游山何敢避泥涂，恰值催花夜雨馀。",
      "杯渡已知无用楫，马行今信不更车。",
      "数声幽鸟过庭际，一派飞泉赴壑初。",
      "正欲寻师问心法，却惊行色逼钟鱼。"
    ]
  },
  {
    "id": "2e89e420a78687c3c2780dde2e75124c",
    "title": "送懿上人持钵潜川",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "坐觉青山忽上心，着鞭来欲故人寻。",
      "万松未放孤云过，一饭共听幽鸟鸣。",
      "莫厌崎岖穷野径，须怜料峭结春阴。",
      "潜川耆旧如相问，千里长同月一襟。"
    ]
  },
  {
    "id": "2e89e420a78687c334604d45a3bdb931",
    "title": "横枝山北别懿上人",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "青山终是慰人心，到处相逢不用寻。",
      "顾我未能忘楚些，因君聊复效吴吟。",
      "遥林入眼增双碧，羸马奔家竞寸阴。",
      "何事横枝送南北，他年同此记分襟。"
    ]
  },
  {
    "id": "2e89e420a78687c3f29d9eda9116dd28",
    "title": "因上人访予相山夜闻二子诵书有诗次韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "杖锡东来意亦勤，寒岩枯木自相亲。",
      "方惊妙论雨侵坐，忽喜新诗光照人。",
      "物外交游清似水，梦中忧患碎如尘。",
      "儿童正欲承砻错，应觉临文便有神。"
    ]
  },
  {
    "id": "2e89e420a78687c3f34733e3258014f3",
    "title": "还通上人卷",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "格清词苦与谁论，携绕钱塘给事坟。",
      "所得岂容人继和，朗吟应被鹤听闻。",
      "月轮冷照千岩雪，霞片轻装万叠云。",
      "投向吾庐卜知己，拟将诗草为师焚。"
    ]
  },
  {
    "id": "2e89e420a78687c3233ff21f6a03aa1a",
    "title": "和因上人三首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "一抨兰若复谁家，坐见羲和下日车。",
      "燥吻未濡莲社酒，枯肠空搅玉川茶。",
      "摇风绿竹初翻箨，过雨红葵甚放花。",
      "得句至今频示我，安能郁郁久兹耶。"
    ]
  },
  {
    "id": "2e89e420a78687c3233ff21fe0d375b1",
    "title": "和因上人三首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "归骑何时遂到家，苍头猎猎走风车。",
      "丑妻终胜长为客，薄酒能无更饮茶。",
      "梦断北窗凉似水，望中南亩雨飞花。",
      "采莲游女应相识，早晚扁舟访若耶。"
    ]
  },
  {
    "id": "2e89e420a78687c3233ff21f1f291d41",
    "title": "和因上人三首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "白云飞处是吾家，石眼泠泠水一车。",
      "醉日到来应种竹，梅时过尽好藏茶。",
      "遥怜壶枣初成实，似说占禾半吐花。",
      "已得伽陀微妙句，归欤香火讽啰耶。"
    ]
  },
  {
    "id": "2e89e420a78687c3c4cffdf8dd4be24c",
    "title": "赠遇公上人",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "卧云衣服半斓斑，吴越烟萝旧往还。",
      "几度看涛罗刹石，经年寻药武夷山。",
      "剃髭刃涩秋窗冷，补衲灯微夜榻闲。",
      "应笑劳生苦多事，槐花时节入秦关。"
    ]
  },
  {
    "id": "2e89e420a78687c344ff16d0a20f7a8a",
    "title": "和天宁因上人次韵",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "日月漂流一鸟过，别来心迹病维摩。",
      "是非孰辨聊分谤，诞信相讥要止讹。",
      "摇落独怜松不改，澄清尝见海无波。",
      "句中有眼劳开警，更问诸人会得么。"
    ]
  },
  {
    "id": "2e89e420a78687c3145361a05740d27b",
    "title": "和褒山因老二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "湖上逢师又到家，别来诗句好相夸。",
      "休嗟晚菊今迷草，且喜寒梅欲放花。",
      "丈室香温岩宝坐，将坛风软拥高牙。",
      "相思对雪酬珠玉，不觉茅檐送月华。"
    ]
  },
  {
    "id": "2e89e420a78687c3145361a06f7bc711",
    "title": "和褒山因老二首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "岛可文章似出家，不将言语落浮夸。",
      "雪中令我思风絮，天上因君合雨花。",
      "一炷飞烟云天矫，数行佳树玉槎牙。",
      "山高殊觉青霄近，扪虱南窗向日华。"
    ]
  },
  {
    "id": "2e89e420a78687c3455d4036bd7c3812",
    "title": "次韵因上人谢徐守遗顾渚茶",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "相从聊罢致书邮，情寄诗筒早晚休。",
      "顾我未忘童子好，评君还向古人求。",
      "缃奁启处云英馥，石鼎煎来雪浪浮。",
      "多谢徐卿分顾渚，报之琼玖两相收。"
    ]
  },
  {
    "id": "2e89e420a78687c3de9e92bc6941ae70",
    "title": "题成国仲画扇",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "奋髯欲何为，戢翼应有待。",
      "画工妙丹青，物状从变态。"
    ]
  },
  {
    "id": "2e89e420a78687c3bf5ea6fe97a150f6",
    "title": "题马以道画扇",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "寒芦卧疏黄，远水分淡碧。",
      "秋荷如有情，相映两鸂鶒。"
    ]
  },
  {
    "id": "2e89e420a78687c3be01c907eef58486",
    "title": "追和",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "一种幽素姿，凌寒为谁展。",
      "似嫌冰雪清，故作黄金浅。"
    ]
  },
  {
    "id": "2e89e420a78687c3be01c907e4c86f0a",
    "title": "追和",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "岁穷压霜雪，春至喜风露。",
      "一枝蜡花梅，清香美无度。"
    ]
  },
  {
    "id": "2e89e420a78687c3a0e7a5824d9d4641",
    "title": "送道者史宝通作丐",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "昔日山前寺，兵馀扫地空。",
      "汝今能协力，真是宝林通。"
    ]
  },
  {
    "id": "2e89e420a78687c3adf20dcc18569f64",
    "title": "又送道者王法圆作丐",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "誓将三寸舌，求结万人缘。",
      "宝刹成功日，当期道法圆。"
    ]
  },
  {
    "id": "2e89e420a78687c3ee5759b92bc3ccf3",
    "title": "送浮屠道廓",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "一宿已先觉，四明那更游。",
      "去来无所着，风日海山秋。"
    ]
  },
  {
    "id": "2e89e420a78687c378339107fc91c14c",
    "title": "送贾教授伟满罢东归",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "妙年才气擅超群，试吏来司泮水芹。",
      "行矣玉堂应召直，忍将风袂与君分。"
    ]
  },
  {
    "id": "2e89e420a78687c39e65defba2da5cd1",
    "title": "重阳示二三友",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "龙山何处暮云黄，坐想前贤落帽狂。",
      "萸实菊花良不恶，为君沽酒作重阳。"
    ]
  },
  {
    "id": "2e89e420a78687c38132c922edce5aff",
    "title": "秋日悯旱题香山庄舍",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "千里骄阳稼穑枯，人心穷极但天呼。",
      "须烦岩壑为霖手，下泽苍生慰海隅。"
    ]
  },
  {
    "id": "2e89e420a78687c3dd33ec0b18d11313",
    "title": "寄梅花与曾子修",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "待船聊复驻征骖，手撚梅花望翠岚。",
      "花似若人清绝俗，故从江北寄江南。"
    ]
  },
  {
    "id": "2e89e420a78687c326952c8348ca06ad",
    "title": "送曾式古归建昌",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "两年说归明日归，江头草软花芬菲。",
      "风调江净船行驶，好看芳草怀春晖。"
    ]
  },
  {
    "id": "2e89e420a78687c3f6ba748e33ae36e8",
    "title": "酬孔纯老送海错三首",
    "authorName": "王之道",
    "authorId": "2e89e420a78687c368b1fbe71e1d1841",
    "dynasty": "宋",
    "content": [
      "海错东来自四明，感君怜我故分珍。",
      "拜嘉何必须豪饮，大嚼姑从得句新。"
    ]
  }
]