[
  {
    "id": "2e89e420cf8dedcededba2ccdc139ec0",
    "title": "赠赵师秀",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "游宦归来隔几春，清羸还是旧时身。",
      "养成心性方能静，化得妻儿不说贫。",
      "竹长新阴深似洞，梅添怪相老于人。",
      "亦知曾见高人了，近作文章气力匀。"
    ]
  },
  {
    "id": "2e89e420cf8dedce4c6d6f41a2359d90",
    "title": "赠徐照",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "近参圆觉境如何，月冷高空影在波。",
      "身健却缘餐饭少，诗清都为饮茶多。",
      "城居亦似山中静，夜梦俱无世虑魔。",
      "昨日曾知到门外，因随鹤步踏青莎。"
    ]
  },
  {
    "id": "2e89e420cf8dedce89aceffffaf4a3c2",
    "title": "新春书事",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "出门闲步草萋萋，桑柘阴中亦有蹊。",
      "几树晴烟莺啭早，一塘春水燕飞低。",
      "空如陶亮官为令，难学严陵住近溪。",
      "圣世幸时沾薄禄，不能辛苦又攀跻。"
    ]
  },
  {
    "id": "2e89e420cf8dedce99aed5451019a750",
    "title": "题养拙轩",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "混沌分来便至今，纷纷巧事日成林。",
      "月明未免虾蟆食，秋至依然蟋蟀吟。",
      "自叹一身全是幻，谁能万事不容心。",
      "到君斋舍清如水，应使凡机尽弗侵。"
    ]
  },
  {
    "id": "2e89e420cf8dedcece234adb6de2b772",
    "title": "泊马公岭",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "维舟拂晓步平沙，晚泊云根第一家。",
      "新取菜蔬沾野露，旋编篱落带山花。",
      "门前相对青峰小，屋后流来白水斜。",
      "可爱山翁无一事，藤墙西畔看蜂衙。"
    ]
  },
  {
    "id": "2e89e420cf8dedce811ba9ddfd332ef3",
    "title": "酒",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "才倾一盏碧澄澄，自是山妻手法成。",
      "不遣水多防味薄，要令曲少得香清。",
      "凉从荷叶风边起，暖向梅花月里生。",
      "世味总无如此味，深知此味即渊明。"
    ]
  },
  {
    "id": "2e89e420cf8dedce4edc8d49a03e3c4f",
    "title": "梅",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "疏芳点点是春冰，应笑浮华去不停。",
      "石畔长来枝易老，竹间瘦得萼全青。",
      "孤高自爱香无色，寂寞浑教影问形。",
      "莫遣丰□种宫苑，野桥流水最清泠。"
    ]
  },
  {
    "id": "2e89e420cf8dedce4edc8d49e9d8ede2",
    "title": "梅",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "是谁曾种白玻璃，夐绝寒荒一点奇。",
      "不厌垄头千百树，最怜窗下两三枝。",
      "幽深真似离骚句，枯健犹如贾岛诗。",
      "吟到月斜浑未已，萧萧鬓影有风吹。"
    ]
  },
  {
    "id": "2e89e420cf8dedce475759690ca99cc7",
    "title": "翁知县归自湖湘",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "渺渺秋江带碧鸦，君来应是吊湘涯。",
      "怀人也似居无竹，忧世长如饭有砂。",
      "一袖清风诗思远，满汀芳草夕阳赊。",
      "还归殊未□颜瘦，已种湖边绕处花。"
    ]
  },
  {
    "id": "2e89e420cf8dedce98e6ce41057958f6",
    "title": "奉酬翁松庐见寄",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "客路归时雨似烟，归来还近菊花天。",
      "寸心不到青云上，一事难成白发前。",
      "风外松声如昨夕，竹间梅蕊接新年。",
      "闲来得句频相送，自有高人住屋边。"
    ]
  },
  {
    "id": "2e89e420cf8dedcea2654b26d5d0303a",
    "title": "送刘和州",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "扬旌遥指历阳城，霜淡晴天鼓角明。",
      "步骑打围秋草绿，舳舻传唱晓江平。",
      "岸分南北人烟近，地控东南羽檄清。",
      "牧守只今非易予，九重渊默待盈成。"
    ]
  },
  {
    "id": "2e89e420cf8dedce8529bed42ec4b084",
    "title": "登薛象先新楼",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "矮檐风雨送蜗牛，有客来夸百尺楼。",
      "阖郡池台皆下瞰，背城湖海亦全收。",
      "清时未放徒高卧，半世胡为故倦游。",
      "解尽橐金君计决，月明长笛起渔舟。"
    ]
  },
  {
    "id": "2e89e420cf8dedce5ad3786d5964246d",
    "title": "寿权漕大卿",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "青阳初动小春华，尽道葱茏晓气佳。",
      "卿月早随良月诞，绣衣元属衮衣家。",
      "仙方养就双瞳碧，和气分成两脸霞。",
      "看取调羹消息好，年年长带早梅花。"
    ]
  },
  {
    "id": "2e89e420cf8dedce5ad3786db65b11a6",
    "title": "寿权漕大卿",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "接物温温笑满眉，步趋登降亦委蛇。",
      "非关饰貌邀人誉，只是存心不自欺。",
      "王导果能恢德业，谢公端可镇浇漓。",
      "圣明天子崇恭俭，合向中朝正羽仪。"
    ]
  },
  {
    "id": "2e89e420cf8dedcedccdab16bb450f29",
    "title": "梦成",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "向晚菱歌起，风平水不流。",
      "鸳鸯两相逐，飞过采莲舟。"
    ]
  },
  {
    "id": "2e89e420cf8dedce9ef2b3a7eebc00a0",
    "title": "酴醾",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "丛丛扶重蕊，微风动弱枝。",
      "北人言语巧，唤作菊酴醾。"
    ]
  },
  {
    "id": "2e89e420cf8dedcedc0e73fc98362ff6",
    "title": "过九岭",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "断崖横路水潺潺，行到山根又上山。",
      "眼看别峰云雾起，不知身也在云间。"
    ]
  },
  {
    "id": "2e89e420cf8dedcef87b758db24e1184",
    "title": "题陈西老画蜀山图",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "壁立青山带峡溪，闲云尽日自高低。",
      "知他春树深多少，应有清猿在里啼。"
    ]
  },
  {
    "id": "2e89e420cf8dedce47855a0d6f0d2402",
    "title": "夜凉",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "夜凉扶杖出山斋，身似孤云倚石崖。",
      "吟就不知山月晓，清风满面落松钗。"
    ]
  },
  {
    "id": "2e89e420cf8dedcedb1fbac5b9344c52",
    "title": "春雨",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "断桥横落浅沙边，沙岸疏梅卧晓烟。",
      "新雨涨溪三尺水，渔翁来觅渡船钱。"
    ]
  },
  {
    "id": "2e89e420cf8dedcedb1fbac572565c22",
    "title": "春雨",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "柳著轻黄欲染衣，汀沙漠漠草菲菲。",
      "晓风吹断寒烟碧，无数鸳鸯溪上飞。"
    ]
  },
  {
    "id": "2e89e420cf8dedceb6de6008d48d750e",
    "title": "夏日闲坐",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "无数山蝉噪夕阳，高峰影里坐阴凉。",
      "石边偶看清泉滴，风过微闻松叶香。"
    ]
  },
  {
    "id": "2e89e420cf8dedceb4046623b11096c1",
    "title": "丹青阁",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "翠霭空霏忽有无，笔端谁著此工夫。",
      "溪山本被人图画，却道溪山是画图。"
    ]
  },
  {
    "id": "2e89e420cf8dedce9804efb9a7ad1427",
    "title": "移官南浦作",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "簿领初为建水栖，移官南浦又沈迷。",
      "溪山转处人烟隔，惟有黄鹂一样啼。"
    ]
  },
  {
    "id": "2e89e420cf8dedce0e088df10042f915",
    "title": "秋行二首",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "戛戛秋蝉响似筝，听蝉闲傍柳边行。",
      "小溪清水平如镜，一叶飞来细浪生。"
    ]
  },
  {
    "id": "2e89e420cf8dedce0e088df1d1069943",
    "title": "秋行二首",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "红叶枯梨一两株，翛然秋思满山居。",
      "诗怀自叹多尘土，不似秋来木叶疏。"
    ]
  },
  {
    "id": "2e89e420cf8dedcef41a3f6636dec504",
    "title": "建剑道中",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "云麓烟峦知几层，一湾溪转一湾清。",
      "行人只在清湾里，尽日松声杂水声。"
    ]
  },
  {
    "id": "2e89e420cf8dedcee2ba0371cab47234",
    "title": "舟过水口作",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "舟行遥指福城关，天宇开时地势宽。",
      "二百里溪平似掌，一帆风色到怀安。"
    ]
  },
  {
    "id": "2e89e420cf8dedce8fe1b23cbad65477",
    "title": "新凉",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "appreciation": "这首诗前两句全用白描手法。诗题是新凉，写的是初秋时分，水灌满了稻田，稻正当秀穗的时候，叶子挺拔似箭，整整齐齐；清晨，大地笼罩着霭霭轻烟，日光穿透了林木。这一幅初秋清晨的风景图，使人仿佛置身其中，呼吸着浓重的乡村气息。《红楼梦》第四十八回写香菱学诗，有香菱说的一段话：“诗的好处，有口里说不出来的意思，想去却是逼真的；又似乎是无理的，想去竟是有情有理的。”又说：“‘渡头余落日，墟里上孤烟’，这‘余’字合‘上’字，难为他怎么想来！我们那年上京来，那日下晚便挽住船，岸上又没有人，只有几棵树，远远的几家人家做晚饭，那个烟竟是青碧连云。谁知我昨儿晚上看了这两句，倒像我又到了那个地方去了。”确实，好诗就有那么股勾魂摄魄的能力，见诗能引起你对往事的回忆；同样，如果你亲临诗中所述的境界，又会不由自主地想起那首诗来。徐玑这两句诗，就具有这等魅力，每个有农村生活经历的人读了都会浮现自己所见过的这一场景。\n前两句写新凉，通联没有正面说天气怎么凉，而是通过景色，让你感受到新凉。三、四句仍不直接写，而是忽然从翩飞的黄莺上发出奇想：那黄莺是不是因为新凉而高兴，所以飞到了青山影里，欢快地啼鸣。诗把自己对新凉的感受移到黄莺身上，使新凉的境地更加深化，融合进一切生物中去，诗便由景而生情，透出了无边的灵气来。\n“凉”是一种“心境”，很不好表现，所以，必须采用以“物境”来表达“心境”的手法，通俗一点说，就是化无形为有形，构成诗中的“图画”，以渲染气氛。诗人用白描的手法勾勒出三幅小画面，第一幅是稻田，从它灌满了水和长得绿油油、齐整整的稻叶中透出凉意。第二幅是树丛，“晓”字自含凉意，低压的雾气也自含凉意，“日”本有热意，因其初升，故也“沧沧凉凉”，何况其穿树而来。第三幅是飞莺，黄莺儿越过田野，飞向晨雾迷蒙的山阴，纳凉去了，诗人的心中仿佛也顿生凉意。把这三幅小画面合起来，便构成了一幅清新、明快的田园山水大图画。由此，“新凉”这一心境，也就从这大图画中的每一个组成部分里渗透出来。而那黄莺的啼鸣，又为这幅大图画添上画外音，呼唤诗人投身其中，共纳新凉。诗人悠然自得的心情，一吟即出。\n写景诗贵在景中含情，纤巧与浑融相结合，这首诗前两句工笔绘景，后两句寄情于景，所以很有感染力。诗中虽然没有人，但读后觉得人无所不在。",
    "content": [
      "水满田畴稻叶齐，日光穿树晓烟低。",
      "黄莺也爱新凉好，飞过青山影里啼。"
    ],
    "translation": "一望无际的稻田里，水波微漾，整齐的稻子如刀削一般。清晨的阳光穿过树叶，投影在地上，晨雾在树间缭绕。黄莺也喜欢早晨的清凉时光，在青山的影子里欢快的啼鸣。",
    "intro": "《新凉》是南宋诗人徐玑创作的一首七言绝句。这是一首清新、明快的田园小诗，诗前两句工笔绘景，后两句寄情于景，描绘了一幅初秋清晨的风景图，使人仿佛置身其中，呼吸着浓重的乡村气息。虽无深意，却具恬适、自然的情致。",
    "annotation": [
      "新凉：指初秋凉爽的天气。唐韩愈《符读书城南》诗：“时秋积雨霁，新凉入郊墟。”",
      "田畴：耕熟的田地。泛指田地。"
    ]
  },
  {
    "id": "2e89e420cf8dedcea82b7e3f73528379",
    "title": "新春喜雨",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "农家不厌一冬晴，岁事春来渐有形。",
      "昨夜新雷催好雨，蔬畦麦垄最先青。"
    ]
  },
  {
    "id": "2e89e420cf8dedce38e2348229d53cd0",
    "title": "春晚",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "午风庭院绿成衣，春色方浓又欲归。",
      "蝌蚪散边荷叶出，酴醾香里柳绵飞。"
    ]
  },
  {
    "id": "2e89e420cf8dedcea92a2273f96fc623",
    "title": "漳州圆山",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "轻烟漠漠雾绵绵，野色笼青傍屋前。",
      "尽说漳南风水好，众山围绕一山圆。"
    ]
  },
  {
    "id": "2e89e420cf8dedced36fcd6acb213600",
    "title": "古陵桥",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "西桥西岸柳成丝，春去春来岁岁同。",
      "偶被东风吹落絮，又随流水过桥东。"
    ]
  },
  {
    "id": "2e89e420cf8dedce62dd76924916600f",
    "title": "新秋",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "新秋一雨洗林关，晚色清澄满望间。",
      "风静白云横不断，山前又叠一重山。"
    ]
  },
  {
    "id": "2e89e420cf8dedce6bf884e7ebdd1e8f",
    "title": "五里牌边",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "路绕山根石磴斜，小桥流水树交加。",
      "柴门半掩无人到，五里牌边三四家。"
    ]
  },
  {
    "id": "2e89e420cf8dedcef3615a72ea452548",
    "title": "书同安旧酒家壁",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "榕阴绿满驿程边，驻马难寻旧圣贤。",
      "只有好山横迥野，不论朝暮带轻烟。"
    ]
  },
  {
    "id": "2e89e420cf8dedce7620b1d68b65b282",
    "title": "送太守傅尚书易镇当涂二十韵",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "帝业江淮表，丕承七十年。",
      "太平南北共，内禅子孙传。",
      "弓矢深櫜橐，桑麻郁垄阡。",
      "江河春混混，雨露夜涓涓。",
      "治久情多纵，才卑气或偏。",
      "穹苍宜予弼，渊默正思贤。",
      "四世忠勋积，三朝节概全。",
      "威仪新禹服，光彩旧星躔。",
      "本以文为治，尤知政有权。",
      "粟红初穰穰，榆散亦翩翩。",
      "国似传东鲁，名能躐颍川。",
      "殊恩方锡马，盛美又临轩。",
      "易镇旌旗远，趋朝剑履便。",
      "想知环去旆，咸似渴思泉。",
      "典诰黄麻出，衣冠紫禁联。",
      "安危看去就，扶掖赖精专。",
      "江岸梅花小，山城桂影圆。",
      "歌思惟两地，动化及无边。",
      "相复中兴旧，书重说命篇。",
      "元勋列青史，焜耀祖宗前。"
    ]
  },
  {
    "id": "2e89e420cf8dedce6fe285110a52f09a",
    "title": "上叶侍郎十二韵",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "侍从西湖宅，安闲近水心。",
      "门开春郭静，桥度野池深。",
      "山翠连龙起，云楼学虎临。",
      "芙蓉通远渚，槐柳步回阴。",
      "盛业归宗匠，斯文并古今。",
      "典谟存大雅，金石振馀音。",
      "畴昔留藩管，江淮拥带襟。",
      "雍容平宇宙，潇洒在园林。",
      "玉富渊难测，仙癯鹤可寻。",
      "步趋垂杂组，言笑响鸣琴。",
      "补衮心无替，弹冠迹未沉。",
      "于今幽兴极，正可辨清吟。"
    ]
  },
  {
    "id": "2e89e420cf8dedceece8fff2edd4cb61",
    "title": "送蔡侍郎镇建宁",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "熙洽壬辰际，刚明十载初。",
      "祥风开宇宙，粹质产琼琚。",
      "年齿终童右，文章两汉馀。",
      "体将时格变，名向榜头书。",
      "多病侵丝鬓，清颜侍玉除。",
      "温恭扶国是，端直屏奸渠。",
      "良月春先暖，丰年日自舒。",
      "潜藩来骑鼎，故里去程徐。",
      "北虏盟方缔，蛮陬孽已锄。",
      "愿言归补衮，敷泽遍坤舆。"
    ]
  },
  {
    "id": "2e89e420cf8dedceccdf185907f48e01",
    "title": "漳州送王益统制谪归时方收峒寇",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "京口丘都督，江淮第一人。",
      "竭心安宋代，决策斩苏嚚。",
      "猛将亲经选，高材近莫伦。",
      "六钧来有力，一骑去无尘。",
      "塞静良弓隐，时明枉事伸。",
      "迁车行地远，归诏及春新。",
      "恃险猺奴蠢，招亡鼠技贫。",
      "众情欢杀贼，国本在安民。",
      "功过今方使，忠诚正可陈。",
      "能言学李固，兹日愿亡身。"
    ]
  },
  {
    "id": "2e89e420cf8dedceb3b882dd59913d58",
    "title": "送张尚书出镇建宁",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "焚罢南坡稿，星华接履声。",
      "艰时曾倚重，钩党赖持平。",
      "仲甫思全衮，元戎正本兵。",
      "丰仪麟阁贵，威重犬戎惊。",
      "圣主忧遐远，朝端择老成。",
      "迩臣宣惠化，七岭动欢情。",
      "风俗移刀剑，田闾遂凿耕。",
      "试茶龙井碧，开砚凤潭清。",
      "秋日江沙渺，晴天鼓角鸣。",
      "稻香随使驿，桂影伴仙程。",
      "美玉非藏韫，黄金笑满籯。",
      "宽和无白发，卑逊有高名。",
      "登用唐三世，枢机汉九卿。",
      "鼎司虚正席，丹扆待忠诚。"
    ]
  },
  {
    "id": "2e89e420cf8dedce81f4322ff93fa219",
    "title": "传胡报二十韵",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "胡虏无仁义，兴衰匪百年。",
      "如何凭气力，久欲靖中边。",
      "异类依天角，黄头住海𤲬。",
      "愚堪呼鹿豕，健每学鹰鹯。",
      "猰狄时方惫，燕云耗颇传。",
      "奸臣贪拓境，黠计落空拳。",
      "毡毳分伊水，旌旗湿汴川。",
      "莺花春自老，风雨夜相连。",
      "文物东南盛，舟车蜀广联。",
      "规模垂翼翼，鼎石赖乾乾。",
      "五福祥光近，千龄厚泽绵。",
      "雨晴均化日，丰穰庆秋田。",
      "禽兽闻相噬，干戈斗欲缠。",
      "瓜分争块壤，鼎沸逐埃涓。",
      "亡北惟堪伺，良图盍自坚。",
      "藩篱兼谨守，阃外勿轻捐。",
      "晋赵非殊异，山河本浑全。",
      "人心方激切，天道有回旋。",
      "王佐存诸葛，中兴仰孝宣。",
      "何当渭桥下，拱揖看骈阗。"
    ]
  },
  {
    "id": "2e89e420cf8dedce3bf7fa807df0a929",
    "title": "哭朱严伯",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "修麓长髯客，风仪野老边。",
      "夕阳乌袖薄，细雨葛巾偏。",
      "握手相从日，寒云未雪天。",
      "酽醅篘不尽，鲊醢罄无捐。",
      "共舸浮江北，联吟就几篇。",
      "梅花知老矣，流水尚依然。",
      "倚杖临皋别，东风白发前。",
      "官途三载远，世事古人先。",
      "疋布心曾许，交情后莫传。",
      "萧萧瓜井暮，瑟瑟故庐烟。",
      "衰病身如木，怀思泪欲泉。",
      "磨诗终未稳，空向月婵娟。"
    ]
  },
  {
    "id": "2e89e420cf8dedcea4c7f8d6714e35f1",
    "title": "记述二十韵为赵沂公作",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "日月交辉际，乾坤欲整时。",
      "谋谟无远近，顾盼有安危。",
      "国倚宗臣重，人惟正统推。",
      "将军兼问古，中尉不言私。",
      "美德开初祀，清风起四维。",
      "山河春蔼蔼，雨露夜垂垂。",
      "川浩鼋鼍穴，田丰鼠兔窥。",
      "险辞萋莫已，深网障无遗。",
      "流谤看金策，纯诚表竹枝。",
      "丹心元未改，只影去奚疑。",
      "能胜归天道，云亡忽事宜。",
      "蜀关几犬豕，淮岸迩旌旗。",
      "将相通新好，朝廷说旧规。",
      "渠奸甘授首，盛代巩丕基。",
      "褒叙还宗祏，光昭在鼎彝。",
      "凄凉馀谥法，慷慨付诸儿。",
      "汨水芬芳地，三闾绝好词。",
      "子兰真已矣，靳尚亦奚为。",
      "乐事云悲事，新知匪故知。",
      "续骚何日了，千古泪如丝。"
    ]
  },
  {
    "id": "2e89e420cf8dedceb34ef7ad4caabe73",
    "title": "寄上泉州许参政福州薛端明谪居",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "性懒修书苦，题诗寄海滨。",
      "闽中今乐地，迁客旧名臣。",
      "乍嚼槟榔涩，初餐荔颗珍。",
      "园林春易老，乡岸雨难匀。",
      "世虑千峰静，时贤一聘新。",
      "闲居寻钓石，朝晚待归人。"
    ]
  },
  {
    "id": "2e89e420cf8dedced1d8ab98a8a109cd",
    "title": "送赵状元赴湖州幕",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "玉陛传胪晓，身居第一功。",
      "绝班知礼异，专局信儒崇。",
      "贤俊科名上，邦家事业中。",
      "规模垂广远，鼎鼐蓄含洪。",
      "更化方今务，经时志已通。",
      "莅人惟简直，修己在谦冲。",
      "日旦清风发，江晴野雾空。",
      "奉亲游宦喜，初向水晶宫。"
    ]
  },
  {
    "id": "2e89e420cf8dedce574d2e56f2d596e0",
    "title": "送钱省元赴太平州教授",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "王国重熙洽，邦基百世安。",
      "深源混清浊，直道阐平宽。",
      "学术知同贵，师儒颇异观。",
      "修名袖兰省，旧格到蝉冠。",
      "十载田庐隐，三年客授官。",
      "括溪方水涨，江左尚春寒。",
      "论议何时一，行藏此日难。",
      "宿酲江柳绿，风物强加餐。"
    ]
  },
  {
    "id": "2e89e420cf8dedcea8d3dab0091edde9",
    "title": "寿汤侍郎",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "东括神仙府，三岩福地通。",
      "异人多接迹，相种况同风。",
      "质有璠玙粹，姿全鼎鼐隆。",
      "文章亲视草，丰度早乘骢。",
      "紫橐潜藩贵，金题秘殿崇。",
      "宽卑时自理，诚恪岁乃丰。",
      "身在凝香处，人居和气中。",
      "莺声春蔼蔼，花影日融融。",
      "剑佩沙堤近，讴歌建水同。",
      "愿瞻嵩岳表，长与转洪蒙。"
    ]
  },
  {
    "id": "2e89e420cf8dedcede29f922cf03d444",
    "title": "述梦寄赵紫芝",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "江水何滔滔，渡江相别离。",
      "揖子客舍前，对子衣披披。",
      "问子何所为，旅客未得归。",
      "执手一悲唤，惊觉妻与儿。",
      "起坐不得省，清风在帘帷。",
      "平明出南门，将以语所知。",
      "过子旧家处，寒花出疏篱。",
      "萧萧黄叶多，袅袅归步迟。",
      "子去不早还，何以慰我思。"
    ]
  },
  {
    "id": "2e89e420cf8dedceaf11b06fe2aa238e",
    "title": "漳州别王仲言秘书",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "百草各有种，春至不栽培。",
      "交情重故知，岂论才不才。",
      "相识十年初，再见天之涯。",
      "共饮一杯酒，粲若红颜开。",
      "人生有此乐，知复能几回。",
      "契阔几已深，矧尔病与衰。",
      "朔风从何来，吹白枝上梅。",
      "天寒日欲莫，又乃行色催。",
      "君去江水西，我归近天台。",
      "东西道路长，未可心膂摧。",
      "明朝碧云多，伫思良徘徊。"
    ]
  },
  {
    "id": "2e89e420cf8dedcec5ac97645365a736",
    "title": "监造御茶有所争执",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "森森壑源山，袅袅壑源溪。",
      "修修桐树林，下荫茶树低。",
      "桐风日夜吟，桐雨洒霏霏。",
      "千丛高下青，一丛千万枝。",
      "龙在水底吟，凤在山上飞。",
      "异物呈嘉祥，上奉玉食资。",
      "腊馀春未新，素质蕴芳菲。",
      "千夫■登垄，叫啸风雷随。",
      "雪芽细若针，一夕吐清奇。",
      "天地发宝秘，鬼神不敢知。",
      "旧制遵御膳，授职各有司。",
      "分纲制品目，簿尉监视之。",
      "虽有领督官，焉得专所为。",
      "初纲七七夸，次纲数弗差。",
      "一以荐郊庙，二以瀹宾夷。",
      "天子且谦受，他人奚可希。",
      "柰何贪渎者，凭陵肆奸欺。",
      "品尝珍妙馀，倍称求其私。",
      "初非狐鼠媚，忽变狼虎威。",
      "巧计百不行，叱怒面欲绯。",
      "再拜长官前，兹事非所宜。",
      "性命若蝼蚁，蠢动识尊卑。",
      "朝廷设百官，责任无细微。",
      "所守傥在是，恪谨焉可违。",
      "君一臣取二，千古明戒垂。",
      "以此得重劾，刀锯弗敢辞。",
      "移官责南浦，奉命去若驰。",
      "回首凤凰翼，雨露生光辉。"
    ]
  },
  {
    "id": "2e89e420cf8dedced0325ebabe3f2537",
    "title": "奉和翁千四知县千十四隐居山中作",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "翁侯两兄弟，志尚等高独。",
      "闲心没江鸥，逸兴狎山鹿。",
      "难兄早登第，高风动乔木。",
      "湘南花满汀，百里正膏沐。",
      "归作山水游，词源倾百斛。",
      "令弟小谢徒，深沉郁林麓。",
      "优游千卷书，平生几竿竹。",
      "能琴弦不理，少饮巾未漉。",
      "兄倡复弟酬，音调谐击筑。",
      "昼卧小窗南，烦暑在荷屋。",
      "凉风从何来，池花动轻䔩。",
      "顾□传新章，爽气涤炎伏。",
      "如临古涧旁，泓澄碧环复。",
      "如倚青林下，松风对心读。",
      "善诗如善韵，警响间圆熟。",
      "但令契人心，勿令骇人目。",
      "我爱二君子，芳馨袭兰菊。",
      "迎秋月色新，佳香满晴宿。",
      "安得扁舟去，□□荫溪谷。",
      "论诗暮继朝，吟思俱毣毣。"
    ]
  },
  {
    "id": "2e89e420cf8dedce3e29e6ebd6954ecb",
    "title": "登三层楼与王仲言联句",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "南州冬日佳，风和霜气收。",
      "出门访良友，散策寻清游。",
      "负郭有野趣，荒草带寒流。",
      "信步任所止，款扉得深幽。",
      "初若隐者居，忽上云中楼。",
      "揽以三层颠，恍与万象浮。",
      "绿野宽作围，青山远相蟉。",
      "凌然欲轻举，久乃思冥搜。",
      "团团荔枝林，往往丛叶稠。",
      "时于阴木间，略见碧瓦沟。",
      "苍然晚烟集，红者枫树头。",
      "伫立思转赊，顾盼目不周。",
      "何意城中身，而对海上州。",
      "要须千幅尽，未可一语酬。",
      "时已梅萼春，景迈浙水秋。",
      "远地得心赏，良会非宿筹。",
      "黄柑况可餐，绿酒方出篘。",
      "十年真契阔，再见方绸缪。",
      "矧兹天一方，无异水上沤。",
      "把盏不知暮，论文殊未休。",
      "俄惊庭叶落，始觉昏鸦投。",
      "独怜下弦月，未挂初旬钩。",
      "绝景尚可揖，归途谅匪修。",
      "何当雁荡间，相与老一丘。"
    ]
  },
  {
    "id": "2e89e420cf8dedce3a385381a96d0534",
    "title": "水仙花篇",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "成阵风作车，宓妃波为茵。",
      "良夕忽会遇，明月寒铺银。",
      "环佩凌秋空，笙箫亦具陈。",
      "何以慰寥廓，乐此相知新。",
      "采珠拾翠羽，言笑生华春。",
      "赠以金琅玕，捧以白玉人。",
      "酌醴动芳气，妙与兰茝纫。",
      "欢娱有聚散，美宝无贱珍。",
      "至今寒花种，清彻莹心神。",
      "霜皑众蘖稿，孤媚良舒伸。",
      "杜鹃望帝魂，啼血何嚚嚚。",
      "妃子眠海棠，荒湎焉足邻。",
      "姮女手栽桂，光彩相依因。",
      "故知蓬瀛姿，不染纤点尘。"
    ]
  },
  {
    "id": "2e89e420cf8dedce12cdd785202af8a1",
    "title": "娄家梅篇",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "娄家屋西梅，梅老枝更清。",
      "众树吐齐白，密萼含微清。",
      "下有碧池波，照此鸥鹭翎。",
      "寒云拂缟衣，遥空淡明星。",
      "薄言种树时，两世且百龄。",
      "树亦匪难老，一岁一雕零。",
      "我嗟人事迁，且爱树伶俜。",
      "回桓不能去，月来孤影生。",
      "倚树一长吟，写我寥旷情。"
    ]
  },
  {
    "id": "2e89e420cf8dedcee6a6c01725cb913e",
    "title": "松风楼篇",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "松声欲动风声催，细非笙簧大非雷。",
      "松间便使无风起，亦有爽气如风来。",
      "傍松作楼古为务，小著轩楹省斤锯。",
      "楼低要与绿阴平，勿令高过松梢去。"
    ]
  },
  {
    "id": "2e89e420cf8dedce6585595ac168d66b",
    "title": "访梅",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "访梅行近郊，寒气初淅沥。",
      "欲开未开时，三点两点白。",
      "清枝何萧疏，幽香况岑寂。",
      "颇知天姿殊，绝似人有德。",
      "逢君天一方，欢然旧相识。"
    ]
  },
  {
    "id": "2e89e420cf8dedce7a9d093a94973589",
    "title": "题林氏学海楼",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "长江欲趋海，日夜不肯休。",
      "终然至海后，大小同一流。",
      "君家学海名，旧有江上楼。",
      "取义诚在斯，终始志欲侔。",
      "云门接沧波，碧玉浩远浮。",
      "一瞬便可得，垂则良易求。",
      "兹道无小成，勉矣归藏修。"
    ]
  },
  {
    "id": "2e89e420cf8dedce99d3e760b0298e3a",
    "title": "九月初四日分韵得然字",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "去载羁旅身，千里望群贤。",
      "今夕良燕会，况乃佳节前。",
      "凉风日已多，岁序日已迁。",
      "春时种丛菊，秋花满篱边。",
      "采之不盈把，泛彼清清泉。",
      "行乐不易得，贫贱焉可捐。",
      "惟当从尔游，吟哦思陶然。"
    ]
  },
  {
    "id": "2e89e420cf8dedce9557e2fed40a4db7",
    "title": "寿曾漕",
    "authorName": "徐玑",
    "authorId": "2e89e420cf8dedceabea47bac8ba76c2",
    "dynasty": "宋",
    "content": [
      "洪波混浩深无底，分作江河合成海。",
      "由来分合必有源，一点清澄元不改。",
      "皇家德泽在人深，人心已洽天眷临。",
      "爰产真贤佐隆治，南丰昆季玉与金。",
      "南丰先生饱文学，笔端璀璨相参错。",
      "帝制犹如盘诰风，良史不令迁固作。",
      "文昭内翰学于兄，文章馀事德业成。",
      "温温气见春日暖，凛凛议论秋霜明。",
      "鲁公拜相谁当笔，弟草兄制光如日。",
      "一家盛事今古稀，千载独瞻门第屹。",
      "常时此瑞分为三，朝论鼎立何巉岩。",
      "乾坤清气有时合，合作星郎青似蓝。",
      "中秋五日玉宇澄，非烟非雾朝盈庭。",
      "天上麒麟千载出，人间蟾桂一年轻。",
      "规模局度尤精粹，望见咸知宰相器。",
      "全闽飞最一年馀，丹凤衔书九天至。",
      "知公文字如南丰，爱公德器文昭同。",
      "愿公复取鲁公位，斡补造化通洪蒙。",
      "寿公满满称霞觥，勋业长看双鬓青。",
      "乞与芝兰分玉砌，高歌此颂清风生。"
    ]
  },
  {
    "id": "2e89e420cf8e360f90d038aa61c77938",
    "title": "龙多山",
    "authorName": "文师敬",
    "authorId": "2e89e420cf8e360fd1457b72d1457b72",
    "dynasty": "宋",
    "content": [
      "我家龙多西，出门山在目。",
      "杖履三十里，兄弟穿云宿。",
      "山上有顷田，岩洞多重复。",
      "石囤如内空，可容万亿斛。",
      "奇古一仙台，清绝三梵屋。",
      "千岁大夫松，万竿君子竹。",
      "四时风飕飕，多寒而少燠。",
      "天低星日近，举首心自肃。",
      "不敢高声呼，恐帝谓予黩。",
      "转盼四方宽，万山皆俯伏。",
      "幽人来避世，松柏可充腹。",
      "何劳苦煎炮，自有云蒸熟。",
      "朝易暮楞严，随意伴幽独。",
      "天下真乐在，安用名利逐。",
      "我亦知此乐，倚门望良速。",
      "入山未要深，且归问寝餗。",
      "男儿天下志，未忍同草木。",
      "他时素志遂，人进我则缩。",
      "来此寄馀生，分此山林福。",
      "吾心与道俱，出处应可卜。"
    ]
  },
  {
    "id": "2e89e420cf951a409b1634ad4205b9da",
    "title": "春日",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "小雪峥嵘变晓寒，旧年残腊破新年。",
      "明生月魄初三夜，气动春灰五九天。",
      "蓼甲韭黄随绿酒，彩幡罗胜上华颠。",
      "故园欲告西畴事，思我枫林楚木边。"
    ]
  },
  {
    "id": "2e89e420cf951a402f91a52e54fc00a0",
    "title": "游白云山二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "篮舆微风迎晓凉，细碎草木无数香。",
      "千岩云归雨未足，几冲水浅禾难秧。",
      "松下阴森石桥冷，竹边曲折溪路长。",
      "西家又得避暑地，翠微亭在山中央。"
    ]
  },
  {
    "id": "2e89e420cf951a402f91a52e80156b64",
    "title": "游白云山二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "行穷葱茜坐清凉，隐几川原一炷香。",
      "小雨径从前岭去，高禾移就下田秧。",
      "禽声不见山情悄，江影新生客思长。",
      "政使归期犹远在，白云游乐未渠央。"
    ]
  },
  {
    "id": "2e89e420cf951a40b8285bc9a5a735f8",
    "title": "次韵跂蹈山行",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "舟伏盘涡傍浅沙，北风寒日气清嘉。",
      "初从矶口询渔舍，渐入云林问酒家。",
      "万里欲飞愁若絮，小炉危坐眼生花。",
      "筋骸养作衡山力，坐拥肩舆听噪哗。"
    ]
  },
  {
    "id": "2e89e420cf951a40f0557e20685af711",
    "title": "二子访酒家不遇次其韵作",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "青旆不见山云深，何以慰此二子心。",
      "阮修杖头故应在，黄公旧垆无处寻。",
      "求有不得事当戒，兴尽必返愁难任。",
      "仙家竹叶未必美，舟尾茅柴还可斟。"
    ]
  },
  {
    "id": "2e89e420cf951a405e63e0577560b234",
    "title": "赏心亭",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "佳山逶迤抱故国，危观突兀凌长波。",
      "仰凭飞景赤霄近，下瞰万木苍烟多。",
      "三阁繁华芳草在，七朝风物一禽过。",
      "后人未见兴亡本，只笑陈家玉树歌。"
    ]
  },
  {
    "id": "2e89e420cf951a40d653404020c12836",
    "title": "涵辉阁",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "碧波弥漫起春湖，草色黄深岸四隅。",
      "新谢小桃双燕至，从南微雨好风俱。",
      "暂来只是林泉客，长见须凭水墨图。",
      "无数凫鸥记相识，近人浮泛满青蒲。"
    ]
  },
  {
    "id": "2e89e420cf951a4046d4459be55c71a7",
    "title": "王母池",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "阿母宫前阿母池，池光清滑泻玻璃。",
      "岸擎黼座涵佳气，影上仙衣润彩霓。",
      "灵液发源来海谷，飞花随泛出桃溪。",
      "羽车凤盖无消息，寒月沈沈宝殿西。"
    ]
  },
  {
    "id": "2e89e420cf951a402b0a2069ec69d86d",
    "title": "次韵王太博关太丞同游石鼓山",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "礼局仙人两俊流，高才相敌异商周。",
      "北溟风水初登化，南楚江山晚并游。",
      "契阔岁华归大笑，留连骚雅入冥搜。",
      "江边一醉惊离散，应有功名约白头。"
    ]
  },
  {
    "id": "2e89e420cf951a403e82368aaf360b02",
    "title": "次韵陈秀才胄游石鼓山书院",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "山头云木郁青苍，山下江流净鉴光。",
      "亭阁瞰临惭旧句，岩溪开筑想前良。",
      "心甘水石忘羁宦，耳冷弦歌叹土乡。",
      "寂寞先生与丛竹，相看孤节几秋霜。"
    ]
  },
  {
    "id": "2e89e420cf951a4090ffb5c97d38f3a7",
    "title": "元日寄耒阳",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "元日江湖万里身，四方南北等埃尘。",
      "莫悲天地如行客，还喜潇湘见故人。",
      "渌酒桂盘催献岁，小花罗胜写宜春。",
      "渊明只向东风醉，应笑穷吟浪苦辛。"
    ]
  },
  {
    "id": "2e89e420cf951a40d9a964f232babaa3",
    "title": "次韵耒阳邹明府庸",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "梦比光阴一鸟过，四年江渚负长哦。",
      "逢君旧眼青犹在，惊我寒须白已多。",
      "言偃政声方浃洽，茂陵归思独蹉跎。",
      "何时又见挥吟笔，快若轻丸下峻坡。"
    ]
  },
  {
    "id": "2e89e420cf951a40f43171e86251144a",
    "title": "承以旧韵示喜霁诗次和",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "楚雪飘残四望间，江山晴气扑衣冠。",
      "晓馀霜日明昆岭，清极人家在广寒。",
      "剩琢琼瑶君句巧，相当旗鼓我才难。",
      "青天寂寞浮云尽，最爱春风几鹤盘。"
    ]
  },
  {
    "id": "2e89e420cf951a4058a6be4de1c86ae0",
    "title": "简提刑朱仲隐初玉学士",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "当年蓬馆近储胥，红璧东西对直庐。",
      "绵蕝同参台曲议，芸签分校御前书。",
      "朅来憔悴骚人国，随见光华使者车。",
      "庄舄有吟皆病思，赏音徒欲慰顽疏。"
    ]
  },
  {
    "id": "2e89e420cf951a40de59f73e58387887",
    "title": "次韵朱仲隐寄郑寺丞",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "猛脱尘劳厌竞驰，归来不著楚骚辞。",
      "江家有宅能依竹，陶令临流只赋诗。",
      "檐北岳云供顾望，水西州市隔喧卑。",
      "康强八十人难者，此外穷通各一时。"
    ]
  },
  {
    "id": "2e89e420cf951a402bc0a37e0d6d3a85",
    "title": "送吕雅寺丞",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "玉府文华异俗氓，丹山毛羽尽祥珍。",
      "伊皋相业光前史，王谢家风世有人。",
      "好学少年忘贵胄，摛词奇藻敌阳春。",
      "如今四海皆桃李，曾见槎通万里津。"
    ]
  },
  {
    "id": "2e89e420cf951a40e93f5c0ad0bf2faa",
    "title": "路虞部得代还",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "东风杨柳认春天，轣辘车音向郢山。",
      "久客不知游宦乐，五年方喜取书还。",
      "边兵近日屯湟水，汉将何时入玉关。",
      "自古诗人多慷慨，功名无使壮图间。"
    ]
  },
  {
    "id": "2e89e420cf951a40f73c3f3b02abe75c",
    "title": "次韵圣和还自京师途中见寄",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "郊原新雨静纤埃，路下霏烟白玉台。",
      "辽鹤应悲里中旧，仙凫今自日边回。",
      "云端心望高堂喜，马上诗寻故社来。",
      "牢落不才疏世者，尚贪斗粟变蒿莱。"
    ]
  },
  {
    "id": "2e89e420cf951a4040cec1953597a04e",
    "title": "次韵李圣和寒食郊居二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "春郊寒食叹淹留，巧映秋千树色柔。",
      "杏萼离披翻白雪，柳花轻薄聚圆毬。",
      "风光无赖撩归思，节物相逢眷昔游。",
      "塞下尘埃侵梦想，何时仙袂揖浮丘。"
    ]
  },
  {
    "id": "2e89e420cf951a4040cec19550a3cc9b",
    "title": "次韵李圣和寒食郊居二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "林梢黄绿野禽鸣，泱漭春阳泛地平。",
      "禁火人家甘冷淡，浴蚕天气趁清明。",
      "谁将马络寻春去，独佩诗囊傍水行。",
      "稚女弄花田叟醉，笑歌真是太平声。"
    ]
  },
  {
    "id": "2e89e420cf951a40f8eac206891d69aa",
    "title": "次韵李冲圣和秋怀",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "燕雁南来久客惊，寥寥风色试寒轻。",
      "吟残红叶诗无味，归识沧洲梦有情。",
      "岁晚壮怀同剑冷，楼高愁思共云生。",
      "渊明无酒重阳近，几日东篱绕竹行。"
    ]
  },
  {
    "id": "2e89e420cf951a402705762f5c1a7fcc",
    "title": "圣和受代",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "枉尺诚非圣贤事，守道固与时俗违。",
      "难哉仕者行已志，况复儒生疏世机。",
      "喜闻传告令尹政，应归湔拂尘土衣。",
      "快君高举叹留滞，把酒为歌黄鹄飞。"
    ]
  },
  {
    "id": "2e89e420cf951a401a333926cbec5d4b",
    "title": "和王定国",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "地远城东得得来，正如湖畔共衔杯。",
      "眼中故旧青常在，鬓上光阴绿不回。",
      "归去汴桥三鼓月，相思梁苑一枝梅。",
      "我闲时欲寻君醉，为备芎醪更满罍。"
    ]
  },
  {
    "id": "2e89e420cf951a403885044c01816cab",
    "title": "次韵定国约过李氏园池",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "年来高兴满莼丝，寒薄春风骀荡时。",
      "稍爱燕脂开杏萼，已惊香雪烂梅枝。",
      "老于乐事心犹壮，病得新诗和独迟。",
      "何日华镳向金谷，拟追仙翼到瑶池。"
    ]
  },
  {
    "id": "2e89e420cf951a4000234a03ee812182",
    "title": "次韵答王定国",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "江州居士赴东城，旬月相忘不寄声。",
      "闭户迩来能避谤，求田何处欲归耕。",
      "笔端浩荡词逾壮，胸次崔嵬气未平。",
      "我有白羊新赐酒，浇愁聊可一杯倾。"
    ]
  },
  {
    "id": "2e89e420cf951a40220f9588cede900f",
    "title": "次韵王定",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "九陌无尘夜霁天，两都风物故依然。",
      "车驰马逐灯方闹，地静人闲月自妍。",
      "佛馆醉谈怀旧岁，斋宫诗思锁今年。",
      "传闻公子微行处，门外骅骝立绣鞯。"
    ]
  },
  {
    "id": "2e89e420cf951a4020116bbc456dc14c",
    "title": "同孙推官迪李郎中钧督役河上叙怀三首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "时哉风物媚郊原，无赖禽声对客喧。",
      "山色带烟屏依汉，春阳凝日浪浮坤。",
      "河功田利兹为重，士贱民劳岂足论。",
      "仙老不妨持道气，朝餐华景望朝暾。"
    ]
  },
  {
    "id": "2e89e420cf951a4020116bbce7a63129",
    "title": "同孙推官迪李郎中钧督役河上叙怀三首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "平湖胜势抱南城，花气蒙蒙馥近坰。",
      "黄变柳条归老绿，红残桃叶换尖青。",
      "春乘病后成多感，事向闲中见未形。",
      "日日携茶唤宾友，吴泉烹尽惠山瓶。"
    ]
  },
  {
    "id": "2e89e420cf951a4020116bbcaa822d09",
    "title": "同孙推官迪李郎中钧督役河上叙怀三首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "车马传闻渐欲还，河边陈迹弃春湾。",
      "暌离心恨三秋月，积累功成九仞山。",
      "从事独贤公弗叹，散材无用我宜闲。",
      "放夫急趁兰洲赏，寒食光阴俯仰间。"
    ]
  },
  {
    "id": "2e89e420cf951a40bf47698f2b29d428",
    "title": "送许敏修使二浙二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "大夫才业帝都俞，清洁寒冰在玉壶。",
      "流马阜财求八使，铸龙班节重三吴。",
      "海门晓日迎飞鹢，笠泽秋风趁鲙鲈。",
      "亦欲东游闻米贱，行台还可庇疏愚。"
    ]
  },
  {
    "id": "2e89e420cf951a40bf47698f266a917b",
    "title": "送许敏修使二浙二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "蒹葭曾愧倚瑶琼，京兆经年共左厅。",
      "屡喜足音临病几，独何才力致虚囹。",
      "闽山近部荣乡绣，越客何人识使星。",
      "随看锋车下江海，归来人物重朝廷。"
    ]
  },
  {
    "id": "2e89e420cf951a407b5736144e0d76df",
    "title": "题泰定小雒亭",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "名花多自洛城传，物色春工十指间。",
      "渐买姚黄并左紫，恨无伊水对嵩山。",
      "主人妥妥多材艺，俗客悠悠几往还。",
      "惟有万竿亭背竹，霜青偏解照衰颜。"
    ]
  },
  {
    "id": "2e89e420cf951a40f08665d3959791bb",
    "title": "八月十二日同杨诚之马全玉王似之泛舟至旧州塔下作",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "秋水弥漫山翠微，西风恰好坐吹衣。",
      "浓云将雨东西去，白鸟窥人下上飞。",
      "陵谷是非询野老，沧浪怀抱负鱼矶。",
      "迟留莫听严城鼓，待得双桡弄月归。"
    ]
  },
  {
    "id": "2e89e420cf951a40faeefcff9fe59ac2",
    "title": "次韵赵伯坚令铄郎中忆南都牡丹兼寄子由",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "芳丛百朵烂红云，曾倚西轩醉两春。",
      "梦雨一惊巫峡曲，佩香常记汉江滨。",
      "病怀日负杯中物，花意今看檐上尘。",
      "回首东风君自问，栏边更有后来人。"
    ]
  },
  {
    "id": "2e89e420cf951a4007ce3fb5a742f95d",
    "title": "城北",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "寒门秋色阵云飞，雉堞烟青画角悲。",
      "河坼波涛含赵魏，星分毕昴半华夷。",
      "太原猃狁当征日，瀚海单于欲战时。",
      "六十万兵闲饱死，谁怜山后八州儿。"
    ]
  },
  {
    "id": "2e89e420cf951a405937bf26718058dd",
    "title": "喜王彦祖新居",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "今见黄州庆有馀，侍郎门户已容车。",
      "风流地望乌衣巷，潇洒仙人碧落居。",
      "三亩江家须种竹，一区扬子独藏书。",
      "东平我久犹如客，何日菟裘近里闾。"
    ]
  },
  {
    "id": "2e89e420cf951a4025dbc7cbb9f1225e",
    "title": "北山道中",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "随马卢泉碧玉流，野林春鸟语钩辀。",
      "桃飘残萼红堆水，麦换新苗绿满畴。",
      "世味浅深聊尔尔，生涯消息强悠悠。",
      "不如收拾诗千首，要似张家万户侯。"
    ]
  },
  {
    "id": "2e89e420cf951a401b7877415bd6b02e",
    "title": "题所居圆明庵",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "茅剪幽庐小圃东，葛巾藜杖称高风。",
      "守方固恐形为累，内照应知色即空。",
      "出入有虚还有实，辉光无外亦无中。",
      "世人欲识圆明事，盍问名庵隐几翁。"
    ]
  },
  {
    "id": "2e89e420cf951a40bec1eb91f8f90ead",
    "title": "还句龙纬化文诗卷",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "谁识斯文久寂寥，希声杳杳思滔滔。",
      "气无外物纤毫累，才有灵光万丈高。",
      "误借鼓钟娱海鸟，自堪奴仆命离骚。",
      "哑钟亦欲烦君手，能为孤音解郁陶。"
    ]
  },
  {
    "id": "2e89e420cf951a40cee92a87d5ee3c5b",
    "title": "赠汪汾同年",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "往岁仙游白玉台，拍肩曾喜得洪厓。",
      "高门已觉阴功在，古狱犹嗟宝气埋。",
      "风竹夜声清醉枕，雨峰秋色滴吟斋。",
      "大夫未老无多叹，会见勋名与愿谐。"
    ]
  },
  {
    "id": "2e89e420cf951a40e65a66863cdd68a1",
    "title": "秘阁曝书画次韵宋次道",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "帝所图书岁一开，及时冠盖满蓬莱。",
      "发函钿轴辉唐府，散帙芸香馥汉台。",
      "地富秘真疑海藏，坐倾人物尽仙才。",
      "独怜典校来空久，始得今年盛事陪。"
    ]
  },
  {
    "id": "2e89e420cf951a40d7effdaf939e55f5",
    "title": "病起次和何温甫秘丞雪琬中见寄",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "士誉民讴楚粤间，相逢倾盖问南冠。",
      "吟馀候馆春风峭，病后湖天霰雪寒。",
      "应喜白云瞻望近，独怜沧海去归难。",
      "雅歌赠我琅玕意，欲报惭无两玉盘。"
    ]
  },
  {
    "id": "2e89e420cf951a40fafd78d2cb1b5df5",
    "title": "闻东园诸学生雪饮寄之",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "大雪填虚翻海波，袁安门户可张罗。",
      "寒惊春絮因风早，病觉空花向眼多。",
      "梁苑喜开陈桂酒，郢人谁已唱兰歌。",
      "少年抚景应须醉，莫学衰翁著睡魔。"
    ]
  },
  {
    "id": "2e89e420cf951a40ade4c37a00da7aa0",
    "title": "元日示彭器资御史",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "天历开祥岁屡登，命元颁号继熙宁。",
      "春风寒色犹烧腊，北斗杓端已转星。",
      "初退贺班东上阁，却观郊乐太常厅。",
      "便期节物寻樽酒，莫问吴霜换鬓青。"
    ]
  },
  {
    "id": "2e89e420cf951a4014dabb94224b7425",
    "title": "再和",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "大禘新元诏太平，万方承庆日神宁。",
      "寿觞别殿称山岳，治象端门灿日星。",
      "放伏暂骑归舍马，束衣还就致斋厅。",
      "史官不用占风瑞，从此丰年纪汗青。"
    ]
  },
  {
    "id": "2e89e420cf951a400b93c02e98c1cc75",
    "title": "次林御史次中韵",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "一鹗将从北海飞，岂如穷翼老差池。",
      "方嗟簿领迷公干，尚喜琴音得子期。",
      "别思俄闻赋南浦，残花犹可醉东篱。",
      "留连且此同樽酒，归去鲈鱼未过时。"
    ]
  },
  {
    "id": "2e89e420cf951a404e6df58bbf2e272b",
    "title": "再次韵",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "昔岁相从向此都，重来风物变南湖。",
      "庄生达观尝齐鴳，张翰归怀岂为鲈。",
      "世事不穷劳强勉，官期犹远盍踌躇。",
      "新诗易得皆精好，真似元和咳唾珠。"
    ]
  },
  {
    "id": "2e89e420cf951a409dfe61ff707d89bb",
    "title": "次和次中简留守苏子容",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "濉园文雅久湮沦，居守今逢紫禁臣。",
      "右客游梁似司马，主人开阁等平津。",
      "不才亦预门生旧，承乏来趋幕府新。",
      "共喜风骚坛将在，箫韶时许击辕亲。"
    ]
  },
  {
    "id": "2e89e420cf951a40bb0afa5b7a14a37c",
    "title": "次韵次中喜子容还朝",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "公归真足慰儒林，云日重瞻帝阙金。",
      "聚散可惊陈迹事，行藏谁见古人心。",
      "春还汉省苔新旧，霜逼吴船水浅深。",
      "坐忆茂陵犹未去，悠悠徒有病中吟。"
    ]
  },
  {
    "id": "2e89e420cf951a409a83583c7dc848d7",
    "title": "次韵次中题双庙",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "凛凛英风数百龄，舍生知与义相形。",
      "莓苔老涩穹碑暗，云木疏寒古殿扃。",
      "自许孤城摧虎兕，至今遗事炳丹青。",
      "二公死所真难处，独恨临淮有遁刑。"
    ]
  },
  {
    "id": "2e89e420cf951a407bc6a89aa17866f6",
    "title": "次和次中久雨阻行而闻浙中旱乾",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "积雨廉纤气已凄，暝云凌乱四天低。",
      "吟怀摵摵声侵竹，归思沄沄水拍堤。",
      "东海可能均霁日，北风曾未逆阴霓。",
      "应须更问淮南米，莫厌留连鹢首西。"
    ]
  },
  {
    "id": "2e89e420cf951a40a187b7833910cb15",
    "title": "正月十一日迎驾大庆殿次曾子固韵",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "锦绣龙鸾仗卫新，绛袍黄伞拜行宸。",
      "天开云日端闱晓，岁谒衣冠别庙春。",
      "归辇顺风传鼓吹，广街严跸静音尘。",
      "上元咫尺瞻游豫，更慰都城望幸人。"
    ]
  },
  {
    "id": "2e89e420cf951a40289710cad2aea7fe",
    "title": "次韵和门下相公从驾幸太学",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "诏移清跸下斋房，访道天临舜上庠。",
      "正坐横经开凤扆，衮袍接武照鹓行。",
      "雍宫故事收炎汉，阙里斯文盛素王。",
      "宜有诸生知圣作，勉趋贤路起东堂。"
    ]
  },
  {
    "id": "2e89e420cf951a409b24be54a6cd0fe8",
    "title": "立春后泰祠东郊呈器资二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "走马东郊春早时，宿云容与澹朝晖。",
      "溪边水暖鱼初上，塞北风柔雁欲归。",
      "君赏已夸梅白早，我来仍见柳黄微。",
      "年华恰恰催吟醉，从此朝回日典衣。"
    ]
  },
  {
    "id": "2e89e420cf951a409b24be54b557a385",
    "title": "立春后泰祠东郊呈器资二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "漠漠阴云晓蔽空，稍看疏雾泛冥蒙。",
      "郊原脉起新春雨，帘幕寒生半夜风。",
      "纵步杳难寻旧苑，习仪聊复望祠宫。",
      "霜台监察心宜喜，闻有精诚祷岁丰。"
    ]
  },
  {
    "id": "2e89e420cf951a40c57b99ee43aebda2",
    "title": "奉祀南郊九日马上口占",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "霜意云情晓欲寒，城南驱马面晴川。",
      "路寻红皱黄团舍，兴入丹茱紫菊天。",
      "摵摵园林惊晚岁，纷纷场圃见丰年。",
      "君恩未报归何日，空使荒芜靖节田。"
    ]
  },
  {
    "id": "2e89e420cf951a403cb45b045e88b6dd",
    "title": "清明日玉津园奉陪赐宴文太师",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "汉烛青烟下九阍，东风瑶圃燕元臣。",
      "诏驰御斝深行酒，露剪宫葩别赐春。",
      "不为梦魂闻广乐，许留光景缓严闉。",
      "曲江冠盖华林客，未有三师解组人。"
    ]
  },
  {
    "id": "2e89e420cf951a40072460825eb860eb",
    "title": "夜直中书省寄左省子容公",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "膺门早岁预登龙，俭幕中间托下风。",
      "敢谓弹冠烦贡禹，每思移疾避胡公。",
      "论文青眼今犹在，报国丹心老更同。",
      "夜直沈迷坐东省，斋居清绝望南宫。"
    ]
  },
  {
    "id": "2e89e420cf951a4009d35c363ac2d86d",
    "title": "次韵谢师厚斋中有感",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "一庭春桂与秋兰，元礼龙门笑闭关。",
      "不以使台严陛级，盎然和气见声颜。",
      "平生怀抱风尘外，终日图书几席间。",
      "天下苍生瞻世德，东山宁许乞高闲。"
    ]
  },
  {
    "id": "2e89e420cf951a40a6088e756311f09b",
    "title": "殿庐次韵赵元考锦带花",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "锦花香浸碧琉璃，谁折芳丛下帝闱。",
      "横袅正疑豪客缆，双垂曾见妇人衣。",
      "长条卧蕊胜繁李，密叶攒英似紫薇。",
      "系取东风留节物，还家犹及醉春晖。"
    ]
  },
  {
    "id": "2e89e420cf951a408346468fb616011d",
    "title": "次韵钱纯老密学白锦带花",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "天园节物见芳华，春暮重开白锦葩。",
      "斗叶浅深琼散蕊，封条匀闹雪团花。",
      "玉翘无日真仙国，月帔垂栏上帝家。",
      "若向阆都论品第，可容沧海碧桃夸。"
    ]
  },
  {
    "id": "2e89e420cf951a40e6c34bc634033f3f",
    "title": "宣徽王公太乙宫使还洛二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "四纪翱翔览太平，三朝出入盛勋名。",
      "对扬徽省官仪重，谒款殊庭使事清。",
      "桃李春风多惠政，鸾皇云路半门生。",
      "少贪嵩洛乡邦好，人望岩岩在老成。"
    ]
  },
  {
    "id": "2e89e420cf951a40e6c34bc6d12d5e36",
    "title": "宣徽王公太乙宫使还洛二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "位并枢庭今四贵，官升太尉古三公。",
      "寿眉仙骨风尘外，琳馆真都禄隐中。",
      "治第颇闻齐绿野，放心宁遂伴冥鸿。",
      "满怀霖雨功犹未，勉起行看谢傅东。"
    ]
  },
  {
    "id": "2e89e420cf951a4090f0aedc6080b965",
    "title": "送致政太师归洛",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "元丰天子赐安车，黄发翩翩翊圣初。",
      "坐省故携灵寿杖，会朝仍驾虎贲舆。",
      "平泉花木眷常在，辽水城池鹤自如。",
      "身是赤松无一事，乳桐孙竹看扶疏。"
    ]
  },
  {
    "id": "2e89e420cf951a4005f2c31f8119ef11",
    "title": "上洛都文太尉二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "庆历承平已庙堂，三朝勋业遍旗常。",
      "昔虽郭令曾忧畏，今比留侯更寿康。",
      "赐饯饔人移玉食，宠行天藻烂云章。",
      "想公剩觉西都乐，门外逍遥绿野乡。"
    ]
  },
  {
    "id": "2e89e420cf951a4005f2c31f23b3d817",
    "title": "上洛都文太尉二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "诏书新出未央宫，始识谋深别有功。",
      "就第愿陪唐九老，临轩方册汉三公。",
      "翩翩雏凤仙山上，两两阶星祖帐中。",
      "贵齿尚贤圣朝事，可须归兴羡冥鸿。"
    ]
  },
  {
    "id": "2e89e420cf951a4056b28e60c26bb7ab",
    "title": "薛景庸太丞昌朝守邠州",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "风霜乌府不谋身，丞掾鸿枢号得人。",
      "九转已欣丹换骨，一麾聊免甑生尘。",
      "时今关陇烟云静，地古岐周气俗淳。",
      "正恐暂均劳逸去，肯容文酒恋朱轮。"
    ]
  },
  {
    "id": "2e89e420cf951a4048b331fe5e2a0fbe",
    "title": "次韵新陈州太守王彦祖侍郎",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "得郡同时下帝闉，相闻鸡犬再冬春。",
      "名场步骤元希久，官牒推移愧积薪。",
      "一笑醉馀双白发，千驺南去两朱轮。",
      "劝公少乐淮阳卧，来伴林边杖履人。"
    ]
  },
  {
    "id": "2e89e420cf951a40a4766f6a10e73e88",
    "title": "九月十日赵韩王园同舍饯送王微之晰出守汝州即席次其韵二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "左符初作鲁山行，便有萧然物外情。",
      "出入宦游金马旧，平生风望玉壶清。",
      "秋花黄紫罗千本，宴豆甘珍聚百名。",
      "谈笑挥毫得佳句，从容聊喜暂班荆。"
    ]
  },
  {
    "id": "2e89e420cf951a40a4766f6a190adbbe",
    "title": "九月十日赵韩王园同舍饯送王微之晰出守汝州即席次其韵二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "云木疏寒天未霜，一尘清不点衣裳。",
      "白鲈南国归怀壮，黄鹄西风去路长。",
      "揽辔便看红旆转，衔杯聊共紫萸香。",
      "相思肯惜琼瑶寄，时有楼边雁北翔。"
    ]
  },
  {
    "id": "2e89e420cf951a4071dd51f183a8c688",
    "title": "重送微之二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "瀛州日日聚华绅，旧德如公更几人。",
      "寂寞穷经甘白首，风流投老就朱轮。",
      "光阴不负围棋局，谈笑须还漉酒巾。",
      "朝议虽知弱翁久，不如方国慰斯民。"
    ]
  },
  {
    "id": "2e89e420cf951a4071dd51f130fc0ef5",
    "title": "重送微之二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "曩昔清襟江上开，九华山色照樽罍。",
      "中间世故何胜道，晚岁仙都幸一陪。",
      "康乐又从沧海去，次公曾自颍川来。",
      "春秋坠学应犹在，闻说新书胜玉杯。"
    ]
  },
  {
    "id": "2e89e420cf951a40a28dd0042c771f43",
    "title": "重送文与可",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "神标人慕紫芝眉，襟韵谁量叔度陂。",
      "相与论心惟有竹，未能无意独于诗。",
      "东风腊尾消冰雪，南浦船头转鼓旗。",
      "想及下车春恰恰，汀洲烟雨白蘋时。"
    ]
  },
  {
    "id": "2e89e420cf951a40183ae8522b3303bb",
    "title": "送益路提刑谢师厚郎中三首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "鳌阙昆峰路不赊，单车聊复向褒斜。",
      "东山行止繄民望，康乐文章自世家。",
      "政在冰壶人畏慕，诏移金节使光华。",
      "百城争欲扳遗爱，岂独诸生恋帐纱。"
    ]
  },
  {
    "id": "2e89e420cf951a40183ae85228ec1ee0",
    "title": "送益路提刑谢师厚郎中三首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "叱驭灵关万里行，爰书丹笔刺祥刑。",
      "过家旧社瞻卿绣，入蜀何人识使星。",
      "梅福上封推变异，望之雅意在朝廷。",
      "华阴道过行台路，共醉西湖赋鹡鸰。"
    ]
  },
  {
    "id": "2e89e420cf951a40183ae8521cd68931",
    "title": "送益路提刑谢师厚郎中三首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "岁晏风云剑外天，故宫形势旧山川。",
      "地环锦绣三千里，兵后歌钟一百年。",
      "金马已陈公子赋，海棠应补少陵篇。",
      "官私侈忲斯民病，可贺于今使者贤。"
    ]
  },
  {
    "id": "2e89e420cf951a40ca3bb145ad34f518",
    "title": "送子容二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "文人家世积清芬，二许遗风见子孙。",
      "学问共推元凯库，衣冠争望李膺门。",
      "西垣润色文还古，东土留居政有恩。",
      "归奉汉皇前席对，岂无今士所难言。"
    ]
  },
  {
    "id": "2e89e420cf951a40ca3bb145a6e6971c",
    "title": "送子容二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "倾都冠盖拥西圻，一节移归四牡驰。",
      "魏阙云烟天近处，隋河冰雪岁穷时。",
      "行藏粗识贤人志，疲拙难当国士知。",
      "妄欲与公论异日，区区何用召棠诗。"
    ]
  },
  {
    "id": "2e89e420cf951a40731d9cf6a81b537d",
    "title": "送次中",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "肯与衰颓论久要，爱君才健气飘飘。",
      "声名桂苑曾晞冀，风节霜台愧续貂。",
      "分落江湖惊几岁，喜同文酒驻双桡。",
      "天寒不奈隋河浅，又使清谈付寂寥。"
    ]
  },
  {
    "id": "2e89e420cf951a40b0a0c5ac60a7271f",
    "title": "送吕户曹仲敏",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "文章盈箧几千篇，去有山涛吏部贤。",
      "梅意向人冬至后，云阴含雪北风天。",
      "非今是古俗皆尔，叹老嗟卑谁不然。",
      "知子已能操学谊，行藏吾欲看他年。"
    ]
  },
  {
    "id": "2e89e420cf951a40dab8a82ecbc17273",
    "title": "送虞元叟大熙出守当涂",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "使旗猎猎橹呀呀，斋舫飘如上汉槎。",
      "待得江南鲈作鲙，暂从辽海鹤归家。",
      "清谈挥麈临千里，隐几看山过两衙。",
      "零落谪仙遗迹在，为寻荒冢吊云霞。"
    ]
  },
  {
    "id": "2e89e420cf951a4073e10663a8d2e5ff",
    "title": "徐程致仕寄之",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "浩然歌笑脱青纶，高调冥冥彩服还。",
      "智达能遗名迹去，英雄宜为泰平闲。",
      "秋风酒榼携寒野，春雨兰芽长旧山。",
      "养已奉亲心两得，世人行止是非间。"
    ]
  },
  {
    "id": "2e89e420cf951a4028f3d3153fddca5c",
    "title": "宿州灵璧张氏园亭舟过始知之",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "去国身随浊汴倾，瞥然双桨若孤鹰。",
      "不知堤木藏金谷，但见渔人说武陵。",
      "已许生平倠水石，坐看名利仅蚊蝇。",
      "从今所至停舟问，诗酒虽衰亦强能。"
    ]
  },
  {
    "id": "2e89e420cf951a401aa99b7de61659d7",
    "title": "八月十五日宿平原寄跂蹈",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "去秋今夕舣归船，雨湿湓江叹隔年。",
      "幸此一轮开霁魄，却嗟千里共秋天。",
      "更为来岁悠悠约，安得清光夜夜圆。",
      "孤馆悄然谁晤语，满庭寒露湿苍烟。"
    ]
  },
  {
    "id": "2e89e420cf951a400ba931ee451e8255",
    "title": "离汶马上寄乡中亲旧",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "半月徘徊去鲁迟，二年樽酒奉音徽。",
      "又贪圣宠移金节，还使乡人笑锦衣。",
      "天地中间真远客，田园芜没盍来归。",
      "东州不拟多时住，已傍芦溪作钓矶。"
    ]
  },
  {
    "id": "2e89e420cf951a4026423f3336a7da92",
    "title": "至金乡先寄田直孺",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "京雒尘埃各未湔，古城潇洒向秋天。",
      "今朝屈指终三伏，此地衔杯已六年。",
      "老喜交朋频把臂，拙无材力可求田。",
      "君当记得鲈鱼约，何日相从上钓船。"
    ]
  },
  {
    "id": "2e89e420cf951a4086113015bb747bdf",
    "title": "秋浦寄田同年鲠",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "三月鹏云接翼飞，岁穷飘泊动相思。",
      "独临溪槛看山处，正是江天欲雪时。",
      "连辔都门君不至，合簪秋浦我来迟。",
      "明年尚好方舟去，醉倒春风有旧期。"
    ]
  },
  {
    "id": "2e89e420cf951a40485ec86fbe0aef28",
    "title": "过任城谒田直孺",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "古邑东风桃李残，故人高卧白云间。",
      "我知原子贫非病，谁识萧生志抱关。",
      "相遇正逢春事晚，已衰难伴醉乡闲。",
      "卜邻惭愧当年约，依旧无钱买北山。"
    ]
  },
  {
    "id": "2e89e420cf951a405f429d7f4c448131",
    "title": "寄尹元佐",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "都城分袂下长淮，闻说灵槎犯斗回。",
      "天上夜蟾千里共，江南秋雁尺书来。",
      "莫悲琴剑犹羁客，岂有英雄老俗埃。",
      "此去玉皇恩泽异，龙飞新榜看风雷。"
    ]
  },
  {
    "id": "2e89e420cf951a40dd7f352e202a6869",
    "title": "寄高阳陈镐",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "胸中奇蕴入天渊，平昔英游梦寐间。",
      "宝剑早因灵气识，卧龙今惜壮图闲。",
      "匈奴尚敢乘黄屋，汉骑新闻戍玉关。",
      "应共将军话功业，酒酣朝夕望燕山。"
    ]
  },
  {
    "id": "2e89e420cf951a4049fc53f4dfafb2fd",
    "title": "寄长沙王源祖",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "湘水衡山冠楚西，逢君曾与胜游期。",
      "桥跻危蹬寻僧去，月满归舟载酒时。",
      "岁律别来惊易改，琴徽空自寄相思。",
      "试看湖上梅应老，不解东风赠一枝。"
    ]
  },
  {
    "id": "2e89e420cf951a405c9abc601644152f",
    "title": "表海亭",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "到此翛翛欲羽翰，长檐危槛压潺潺。",
      "高低步障千花磴，远近屏风四境山。",
      "兴为南楼虽不浅，倦如飞鸟亦知还。",
      "偷闲拟上三年计，宁愿齐侯五月间。"
    ]
  },
  {
    "id": "2e89e420cf951a406e3e0479f0c922f3",
    "title": "早春书呈温甫用前韵",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "春皇消息到人间，屈指年华笑侧冠。",
      "梅蕊暗黄初过雪，兰芽浅紫未离寒。",
      "时哉物逐东风乐，老矣心于胜事难。",
      "惟有林泉随处好，可须岩谷隐归盘。"
    ]
  },
  {
    "id": "2e89e420cf951a40a0298bbe63cbb0fd",
    "title": "登照碧亭次韵燕若水",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "记着蓬瀛向此开，清明帘幕望高台。",
      "老惭苍鬓亲花萼，病负眷风厌酒杯。",
      "青盖绮罗寻径去，画船箫鼓转溪来。",
      "不知好事楼前客，便有嘲吟倚马才。"
    ]
  },
  {
    "id": "2e89e420cf951a406d2596e94aea9d62",
    "title": "忆灵泉山寄龚辅之谏议丈",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "不到灵房二十年，背依丛岭面平山。",
      "风吹桧柏周遭雨，地蹙冈峦寸尺烟。",
      "合有高亭临绿筱，恨无长甃引清泉。",
      "携筇占得频来往，谁似香山白乐天。"
    ]
  },
  {
    "id": "2e89e420cf951a4043aafd367c0b77d2",
    "title": "次韵余翼赠陈长史绘",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "变化洪纤付一陶，中楹瞻望赭纱袍。",
      "有才元子名为污，失意刘蕡策自高。",
      "青史异时观壮士，黄衣何日调南曹。",
      "居闲更觉新诗好，词力还堪仆命骚。"
    ]
  },
  {
    "id": "2e89e420cf951a401e6b9b343a06f4a3",
    "title": "次韵观棋",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "昼永风闲玉局平，机心相轧掌中兵。",
      "敌家只欲乘虚夺，完地何劳用劫成。",
      "纵使仲宣强记在，枉将陶侃寸阴争。",
      "旁观有诀君须信，大抵骄贪悔吝生。"
    ]
  },
  {
    "id": "2e89e420cf951a4051956041602fc4a0",
    "title": "盛陶索诗录近作数篇以长句将之",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "太白溪边思会遇，九华峰下共登临。",
      "高楼一别江南醉，几岁同为塞北吟。",
      "漳浦旧怀多感慨，建安遗响未销沈。",
      "言虽穷苦君能听，试写孤音入夜琴。"
    ]
  },
  {
    "id": "2e89e420cf951a4092230d6c94a57372",
    "title": "二月二日过吴德仁二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "清门令德江南吴，三纪兰洲心自娱。",
      "明时中林隐君子，蚤岁东门贤大夫。",
      "老去笑谈惟玉麈，病馀风韵更冰壶。",
      "世于出处罕无意，两忘未见斯人徒。"
    ]
  },
  {
    "id": "2e89e420cf951a4092230d6c839d2b5a",
    "title": "二月二日过吴德仁二首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "三径长篱依断崖，筑堂能向紫溪开。",
      "案头日有青精饭，堈面常浮白玉醅。",
      "坐对云山飞鸟没，笑看花木早春回。",
      "高情不厌城中客，更许时时杖履来。"
    ]
  },
  {
    "id": "2e89e420cf951a40a537f007922d0bcb",
    "title": "贻致政吴德仁朝请",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "四十悬车三十年，白云山下古溪边。",
      "松姿郁郁霜中寿，鸿意冥冥物外天。",
      "归为田园陶令达，化行乡党郑公贤。",
      "我惭出处今如此，应得高人一粲然。"
    ]
  },
  {
    "id": "2e89e420cf951a40d6c38c117c77ca15",
    "title": "初到蕲州",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "卜筑南城三径开，宽恩容此养衰颓。",
      "舟从滟滪堆中出，人是邯郸道上回。",
      "憔悴幸非兰泽去，因缘如为祖山来。",
      "江湖本是忘机地，笑许残年付酒杯。"
    ]
  },
  {
    "id": "2e89e420cf951a4015faa49e4ceb4897",
    "title": "寄鼎州陶使君商翁",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "诗坛曾识旧将军，新寄长编慰俗尘。",
      "梦到钧天醉闻乐，心疑明月暗投人。",
      "谁悲正雅全忘古，自是淫哇每乱真。",
      "安得高门占旗鼓，与公吟啸武陵春。"
    ]
  },
  {
    "id": "2e89e420cf951a40f1e132698429047f",
    "title": "舟次浔阳寄兴国李使君舜卿",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "江南太守画船飞，湘水羁鸿病翼迟。",
      "岁晏风霜时易失，人生离合事难期。",
      "相思坐叹琼枝隔，寓意徒令玉轸悲。",
      "遥想翠屏山下望，楼中还有谢公诗。"
    ]
  },
  {
    "id": "2e89e420cf951a40025046ff1bf1bb5b",
    "title": "送柳判官引对次邹主簿韵",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "斯文复古魏郊东，落落名孙祖气同。",
      "待诏方探采兰舍，最书催见受釐宫。",
      "十年樽酒瞻燕碣，几日歌吟笑郢中。",
      "天下求才君必用，莫悲长剑匣秋风。"
    ]
  },
  {
    "id": "2e89e420cf951a40f49df85f84f080af",
    "title": "赤岸过柳明之别业",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "主人潇洒武陵仙，别业河东大道边。",
      "心画美田皆枕水，手栽佳木已参天。",
      "园林有地时难者，钟鼎铭功事莽然。",
      "倦客过门空大嚼，卜邻安得买清泉。"
    ]
  },
  {
    "id": "2e89e420cf951a40807a07d7a163a57c",
    "title": "青山高竹楼别业昔尝题诗其壁诗故在而竹楼物故三年矣感而赋诗",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "故人别墅俯青郊，曾许幽人近结茅。",
      "苔壁雨荒留旧迹，竹林云矗见新梢。",
      "楼成白玉山无主，鳞出黄金客有肴。",
      "怅念同游歌楚些，风声萧飒鸟咬咬。"
    ]
  },
  {
    "id": "2e89e420cf951a40cceb1a344a5f33aa",
    "title": "巳日泊桃源亭",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "桃源亭北值佳辰，桃萼飘残晼晚春。",
      "缇幕惜芳林下子，彩袗修禊水边人。",
      "风谣渐喜南音变，节物偏于久客新。",
      "道不与时当勇去，归心何必计吴莼。"
    ]
  },
  {
    "id": "2e89e420cf951a40292affe2624c4e57",
    "title": "病中闻子客被召次中东归",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "一夜奎星向紫微，朝来黄鹄又东归。",
      "谢庭春入新红药，吴苑花迎旧绣衣。",
      "疲马顾鸣还有恋，惊乌飞匝欲何依。",
      "无聊病况将离思，并写孤音白玉徽。"
    ]
  },
  {
    "id": "2e89e420cf951a4014dabb9481c0e28d",
    "title": "再和",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "诗酒相从道久微，东西冠盖两将归。",
      "许公文诰专鸿笔，太白江湖醉锦衣。",
      "揽辔慨然俱有意，系匏于此独无依。",
      "犹怜誊得河梁句，常与都人记盛徽。"
    ]
  },
  {
    "id": "2e89e420cf951a40e3cc3942d68bc87d",
    "title": "送郑毅夫舍人被召五首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "金鱼宝带紫微仙，刺史荆州帝倚贤。",
      "仁入刑书无滥狱，政通和气屡丰年。",
      "芝函晓下浮云阙，奎曜宵还北斗天。",
      "士望区区翰林主，不知舟楫赴商川。"
    ]
  },
  {
    "id": "2e89e420cf951a40e3cc39422a1232f4",
    "title": "送郑毅夫舍人被召五首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "三国遗基楚子宫，洞庭游乐与民同。",
      "画船载酒春波绿，叠鼓随车夜烛红。",
      "爱此南阳歌召父，学如西蜀化文翁。",
      "去思不用甘棠赋，恩在邦人骨髓中。"
    ]
  },
  {
    "id": "2e89e420cf951a40e3cc39424f30a98f",
    "title": "送郑毅夫舍人被召五首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "永昭陵上土新乾，又见弓遗四海冤。",
      "旒冕嗣天承顾命，金缯倾帑入私门。",
      "已多困瘠悲邦衅，况有跳梁玩国恩。",
      "归奉清闲疏奇蕴，席前应讲太平源。"
    ]
  },
  {
    "id": "2e89e420cf951a40e3cc3942b0f1495b",
    "title": "送郑毅夫舍人被召五首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "旌旗占晓动星躔，冠盖倾都海岳旋。",
      "归觐明堂瞻日表，过家郧社卜松阡。",
      "郢山残雪梅寒后，汉水东风柳暖天。",
      "无限春风入佳句，何时珠玉看盈编。"
    ]
  },
  {
    "id": "2e89e420cf951a40e3cc3942b3607f89",
    "title": "送郑毅夫舍人被召五首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "簪绂忘怀出处均，行行犹眷楚都春。",
      "嗣皇小毖方求助，太守三公古重民。",
      "燕厦久依王粲幕，鹗书曾愧孔融宾。",
      "士儒以义酬知己，敢向东原涕满巾。"
    ]
  },
  {
    "id": "2e89e420cf951a4034da96f59202b582",
    "title": "九日病起寄文莹",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "春城别去已秋穷，犹喜音书继递筒。",
      "身外光阴一飞隼，天南踪迹两飘蓬。",
      "夜乌三匝惊明月，胡马长嘶向北风。",
      "无酒无人更无菊，重阳愁过鹿皮翁。"
    ]
  },
  {
    "id": "2e89e420cf951a40a6ec7c17bad197fe",
    "title": "春日书事",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "年华欢绪两蹉跎，扬白浮红日日多。",
      "酒怯病怀无旧户，睡便春昼长新魔。",
      "些思楚客招魂语，噫笑梁生愤世歌。",
      "鸟雀相忘来亦少，不须门外更张罗。"
    ]
  },
  {
    "id": "2e89e420cf951a4084a36a2733110f69",
    "title": "跂罢西邑时将营山居路有二诗次其韵",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "半年西邑只徒劳，天数人谋两不饶。",
      "分定一枝难驻足，时来三组并垂腰。",
      "是非未了今犹古，饮啄诚安谷亦乔。",
      "何日一尘能负郭，杖藜春雨看眷苗。"
    ]
  },
  {
    "id": "2e89e420cf951a4084a36a2729bfc65c",
    "title": "跂罢西邑时将营山居路有二诗次其韵",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "求田问舍此心劳，两处如闻胜势饶。",
      "张氏泉塍近城角，邵家林屋在山腰。",
      "倒冠来伴樊川杜，飞舄新闲叶县乔。",
      "昨日雪霜枯槁地，百般苍翠发新苗。"
    ]
  },
  {
    "id": "2e89e420cf951a40a25661f03405c441",
    "title": "读书",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "西风入梧桐，白露下云汉。",
      "洒洒晚秋色，清凉复神观。",
      "岁月不我与，料理前日慢。",
      "念此平生心，所乐在黄卷。",
      "太羹与玄酒，梨楂及俎籑。",
      "滋味要足口，更复恨未见。",
      "灯火夜可亲，巾箱字甚惮。",
      "纷纷事是非，碌碌世治乱。",
      "千古守糟粕，未免斫轮叹。",
      "圣贤有堂奥，大道堪夷坦。",
      "是为名教乐，足以了衰晏。",
      "惜日营珠金，投身醟歌管。",
      "彼志各自言，难以一理贯。"
    ]
  },
  {
    "id": "2e89e420cf951a40b3970c2f9b14fc2f",
    "title": "老子画象",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "敝周僿于文，老子谈大道。",
      "仁义已末流，体法固行潦。",
      "虚无抱玄珠，清净为至宝。",
      "掊斗息群竞，死圣止大盗。",
      "谓可愚斯民，狂澜复既倒。",
      "不知世大变，万伪火就燥。",
      "欲以区区言，反俗入羲昊。",
      "浑沦五千言，道德何浩浩。",
      "汉尝求其说，施用未深造。",
      "衣食已有滋，烦苛以能扫。",
      "惜哉衰世士，学术失探讨。",
      "流而为刑名，惨礉极枯槁。",
      "但见多申韩，举皆罪黄老。",
      "圣人无常师，有善取舆皂。",
      "问礼固有然，谁谓孔徒小。",
      "遗貌知是非，君无论丑好。"
    ]
  },
  {
    "id": "2e89e420cf951a407e3121deef7d5855",
    "title": "杂诗六首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "四序若转毂，万物变秋风。",
      "萧骚檐边月，赫赤江上枫。",
      "寒鸱坐晴屋，阴虫凄暮丛。",
      "灵凤杳何许，寂寂朝阳桐。"
    ]
  },
  {
    "id": "2e89e420cf951a407e3121dee02fd9a3",
    "title": "杂诗六首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "咬咬笼中鸟，食饱勤好音。",
      "谁怀主人意，岂不思上林。",
      "出处谬前算，老大故溪心。",
      "秋衾耿寒梦，玉露晓如淋。"
    ]
  },
  {
    "id": "2e89e420cf951a407e3121de3db63cba",
    "title": "杂诗六首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "古人有高志，妙与天地通。",
      "读骚饮美酒，挥弦送飞鸿。",
      "杖藜步梧竹，闭户闲仆僮。",
      "祸福有倚伏，念当守蒿蓬。"
    ]
  },
  {
    "id": "2e89e420cf951a407e3121de7527c923",
    "title": "杂诗六首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "我思彭江州，行已有风绩。",
      "与善忘畛畦，麾邪立崖壁。",
      "堂堂生民望，奄奄斯道寂。",
      "何时持鸡酒，就子坟上沥。"
    ]
  },
  {
    "id": "2e89e420cf951a407e3121deda8f914c",
    "title": "杂诗六首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "播州迁刘郎，夜郎放太白。",
      "秀木风所仇，人情有欣戚。",
      "严霆无终朝，斯文岂遂厄。",
      "我愿苏与黄，寿命等金石。"
    ]
  },
  {
    "id": "2e89e420cf951a407e3121de99c6c038",
    "title": "杂诗六首",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "至人有神游，坐凌八荒邈。",
      "一息如鹏图，万里御羊角。",
      "蒿莱彼频频，晨夕自喔喔。",
      "仙人乔与松，谁云不可学。"
    ]
  },
  {
    "id": "2e89e420cf951a40abe036f9dc59c917",
    "title": "西斋观雨",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "长庚谢馀炎，大火躔西极。",
      "开轩对朝雨，拭目看秋色。",
      "云空相晦明，风缕乍斜直。",
      "声繁自飘萧，势急勿淙激。",
      "方塘潜浪潮，万瓦乱珠射。",
      "巢燕倦翩翩，庭芜长纷籍。",
      "闲花洗幽素，秀木舞凉碧。",
      "清气醒筋骸，馀爽入几席。",
      "迹希蒋诩径，兴高陶令宅。",
      "绕郭听欢声，登秋饱丰泽。",
      "良辰感孤宦，念我久行客。",
      "穷年不自乐，心迹雨何益。",
      "功名羞诡奇，岁月易类斥。",
      "圣人堂有奥，大道坦可适。",
      "胡为世俗间，区区较寻尺。"
    ]
  },
  {
    "id": "2e89e420cf951a402fbc1aaa709e8bb4",
    "title": "县斋秋日雨后寄李圣和",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "置闰岁八月，祝融冒秋权。",
      "当代不肯归，滞暑歊以延。",
      "金行奋刚义，天令惩骄愆。",
      "一雨恶气死，百物疲瘵痊。",
      "阴阳战既定，灏气苏天渊。",
      "揫敛物得性，丰给民有年。",
      "小轩占幽寂，危坐凉翛然。",
      "身如赦炮烙，蓬山弄飞泉。",
      "冷风啸梧竹，清响摇碧鲜。",
      "净几少喧蝇，高檐除嘒蝉。",
      "烦心爽已蜕，尘观清疑仙。",
      "于兹饬前懈，图书猎陈编。",
      "晤言隔朋类，披卷盟圣贤。",
      "乐此怀高风，北望心悁悁。"
    ]
  },
  {
    "id": "2e89e420cf951a40a8dffd4af924d6ab",
    "title": "县北马上",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "五月暑雨过，缓辔来城阴。",
      "朝晖粲林莽，凉风弄衣襟。",
      "敢辞鞭策劳，邂逅得幽寻。",
      "斯人勤岁事，乐此膏泽深。",
      "芃芃黍稷垄，蔼蔼桑柘林。",
      "田翁可指食，蚕妇期织纴。",
      "稛储与衣褐，卒岁无崎嵚。",
      "陶民帝有力，养物天之心。",
      "忘言乐其乐，此意良自谌。",
      "纾为马上句，比和击壤吟。"
    ]
  },
  {
    "id": "2e89e420cf951a40c9bcd203f705cb0f",
    "title": "答黄莘任道代书见寄",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "吾生本放浪，自比林壑人。",
      "谬此绁官组，试邑漳水滨。",
      "疆田占泻卤，户俗籍羸贫。",
      "驿涂搔左臂，河流啮西漘。",
      "役者动沦产，居者无储稛。",
      "科求困府调，期会严吏文。",
      "儒生仕学古，志在膏斯民。",
      "慨叹适于此，踸踔徒自勤。",
      "亦尝纾厚敛，粗自穷褐温。",
      "劳心米盐屑，秉笔朱墨纷。",
      "尚赖厥俗古，椎然犹朴淳。",
      "因时罕讼诉，得以亲旧闻。",
      "瞻言君子治，百里相依濒。",
      "厨传候使介，南北交欢忻。",
      "议和六十年，中国劳锄耘。",
      "脂膏瘠黔首，岁月如转轮。",
      "寸金比寸土，石晋真自焚。",
      "祖宗赫大业，此愿尝经纶。",
      "遗愤郁未泄，壮士常云云。",
      "天运无盛衰，吾民系康屯。",
      "远御在廊庙，勿惮躬觞飧。",
      "小官惠不耻，委吏孔所伸。",
      "我亦走除道，折腰边马尘。",
      "缘兹有境会，每得言笑亲。",
      "代去各匪远，木落秋风辰。",
      "知倦黎侯寓，来卜子骞邻。",
      "东平我客久，蕃阜诚罕伦。",
      "齐鲁儒学地，遗风今尚存。",
      "礼让行比屋，弦诵传里门。",
      "玉京辇路近，霏烟望氤氲。",
      "梁岑耸秀概，回源号通津。",
      "炊玉北陂稻，鲙霜南浦鳞。",
      "名园富夏果，冬山下寒薪。",
      "滋味闽越足，物色吴楚宾。",
      "人物盛著录，衣冠若云屯。",
      "交朋三数子，英英鸾鹤群。",
      "文章与言行，玉洁芝兰薰。",
      "方舟洞庭雨，载酒乐郊春。",
      "羡君此谋吉，不必龟筮询。",
      "我马固已秣，君车亦宜巾。",
      "瑶音枉嘉问，凌纸天葩芬。",
      "聊兹缔里社，愧匪金玉珍。"
    ]
  },
  {
    "id": "2e89e420cf951a4077bae8b735956605",
    "title": "中秋招赵湜",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "浩然天地秋，凉风日萧索。",
      "宪也固非病，回焉不改乐。",
      "公秫已堪酿，兵厨有近约。",
      "以此邀子车，主礼岂云薄。"
    ]
  },
  {
    "id": "2e89e420cf951a40d0236b46df2c0c82",
    "title": "送赵湜游边",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "风霜日夜肃，关寒塞草白。",
      "之子倦蓬蒿，结束远行役。",
      "尺剑有壮怀，短褐无寒色。",
      "礼台多黄金，义橐富白璧。",
      "河山数千里，赵魏缭遗迹。",
      "大事今在边，为我尽览历。",
      "威怀用表饵，是非入奇策。",
      "岂如荥阳秀，出以屡空迫。"
    ]
  },
  {
    "id": "2e89e420cf951a407c5e26db7f2d229a",
    "title": "白鹭亭",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "危亭跨城巅，因洲名白鹭。",
      "开轩二水上，寓目万景赴。",
      "风涛豢鱼龙，烟云变汀渚。",
      "孤禽点钟山，片席下吴浦。",
      "闲人得闲愁，凭栏叹今古。",
      "脉脉临长江，寒潮自来去。"
    ]
  },
  {
    "id": "2e89e420cf951a402f4a236bf0e419fa",
    "title": "过彭泽",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "孤舟倚彭泽，高节怀渊明。",
      "瓶粟曾几许，忽归无留情。",
      "士生于内外，贵识所重轻。",
      "山高暮寒耸，江阔春风平。",
      "弦歌绝遗响，秫田今谁耕。",
      "我方事奔走，呜呼愧先生。"
    ]
  },
  {
    "id": "2e89e420cf951a40b57533c77b26a355",
    "title": "庾信宅",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "南都号多士，庾信乃辞客。",
      "承家富缣缃，摛文烂组织。",
      "应教来春坊，日坐学士席。",
      "翩翩宫体谣，江左变风格。",
      "巨盗掀台城，狂飙铩孤翮。",
      "南飞江陵宫，杖策赴王绎。",
      "经纶投中兴，感愤补天隙。",
      "大厦岂一士，终此阳九厄。",
      "陆机趋洛阳，夷吾入齐国。",
      "濯足聊委蛇，怀邦已悲恻。",
      "惜哉不遭时，淟涊无伟绩。",
      "王室与身世，沦离两何益。",
      "暮齿哀江南，聊将赋心迹。",
      "楚郡故城阴，或云此遗宅。",
      "寥寥旧山川，莽莽新黍稷。",
      "是非不可求，秋风暮烟白。"
    ]
  },
  {
    "id": "2e89e420cf951a40dbdd2084fd296edd",
    "title": "马融绛帐台",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "东京尚经术，人皆挟师才。",
      "惜乎章句间，门户各异开。",
      "马融号耆旧，太守南郡来。",
      "横经坐绛帐，自处何崔嵬。",
      "帐前列徒弟，帐后歌弦陪。",
      "书生贫贱志，遽以声色回。",
      "于今数百年，岿然但高台。",
      "旧址半倾圮，栏槛生莓苔。",
      "溪光贮襟袂，南风熏樽罍。",
      "高檐日向暮，燕雀亦徘徊。"
    ]
  },
  {
    "id": "2e89e420cf951a40994106abcb93be86",
    "title": "题公安知县柳应辰屯田默庵",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "语默本无常，此道知者寡。",
      "君子默诸心，志气纳陶冶。",
      "至神所安潜，可使万物化。",
      "精微与道契，密不见纤罅。",
      "世俗默在口，钤若偶人者。",
      "至其中所骛，逐逐散万马。",
      "我来观默庵，虚白非外假。",
      "天地冥毫芒，今古一昼夜。",
      "物至纷无穷，酬酢甚闲暇。",
      "清净老聃烛，寂寞扬氏驾。",
      "养此将有行，性命妙天下。",
      "相对坐终日，心惬如嘬炙。",
      "赋诗尚何言，聊为默庵谢。"
    ]
  },
  {
    "id": "2e89e420cf951a408309ee546e8b54a0",
    "title": "寄题柳郎中留客潏",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "主人真爱客，留客彻归路。",
      "清溪环醉堂，客起惊四顾。",
      "人生异智愚，所急随所慕。",
      "仆仆声利徒，昼夜无息虑。",
      "虽有此不乐，身留意已骛。",
      "惟同主人心，乃知此中趣。",
      "主人韵潇洒，恬不役世故。",
      "对物心有忘，简言理自悟。",
      "清风元紫芝，令德黄叔度。",
      "即之久益亲，不知变朝暮。",
      "况复樽有酒，琴奕左右布。",
      "鱼鸟驯不惊，孰与醉妖嫭。",
      "主人意于客，可谓甚无负。",
      "速应架溪流，坦坦堂下步。",
      "客至不须留，听客自来去。"
    ]
  },
  {
    "id": "2e89e420cf951a40911f03e6f7661f21",
    "title": "次韵王潜江见索近诗",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "与子一睽索，俄经百朝昏。",
      "尘劳触新累，病懒荒旧闻。",
      "强之旋放失，殆若沟浍源。",
      "新吟妙思致，天葩发灵根。",
      "澹然体大雅，理惬如忘言。",
      "鼓旗缔友社，壮志压仅存。",
      "譬以赵魏弱，仰关支秦军。",
      "君无疑敝橐，薏苡非珠琨。"
    ]
  },
  {
    "id": "2e89e420cf951a408673c9336bca773e",
    "title": "送邹泽民还沣阳",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "人生寡会合，世路多阱机。",
      "吾得二三友，老钝谐所依。",
      "泽民气闳侈，词笔如戈挥。",
      "狂鹗但思击，生马不可鞿。",
      "彦修韵寒苦，独以经史肥。",
      "捩眼鄙俗调，攘臂谈圣微。",
      "直夫名流子，学性无愆违。",
      "冰玉莹表里，芝兰自芳菲。",
      "嗟吾实款段，骐骥安可希。",
      "清樽写江海，日获从西圻。",
      "吟锋互矜轧，醉笑相嘲讥。",
      "方怀青蒿愧，忽见黄鹄飞。",
      "明哲慎所蹈，勿与矰缴几。",
      "秋风病池榭，苦雨沾裳衣。",
      "行矣岁华晏，重感人事非。",
      "玉音傥无斁，时有北鸿归。"
    ]
  },
  {
    "id": "2e89e420cf951a400f581a505ca48b47",
    "title": "次韵晋陵吴秀才传见贶",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "予本疏野人，出处心已果。",
      "孔患四未能，嵇慵二不可。",
      "长年足忧劳，中怀幸安妥。",
      "风疡卧疲躯，手足困挛跛。",
      "思君淳乎淳，处俗我为我。",
      "玉轸黄金徽，手开万古锁。",
      "天地自然声，听者不敢惰。",
      "君有元气舟，微风以为柂。",
      "我亦薄外机，庶不撄世祸。",
      "傥伴荆州行，春江醉轻舸。"
    ]
  },
  {
    "id": "2e89e420cf951a401a644e60184280f9",
    "title": "荆门军惠泉呈李使君舜卿",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "苍山抱西城，蒙泉发山麓。",
      "一泓养虚净，大石坼岩澳。",
      "源脤潗潗来，星珠沸相续。",
      "何人潴方池，不使声瀑瀑。",
      "四围叠琳琅，百丈荫云木。",
      "波底金莲花，万叶绿绮缛。",
      "畏清无鱼虾，因亦远鸥鹄。",
      "俯视洞五脏，安敢濯两足。",
      "循池隅西南，渐见泄泉滀。",
      "怒声始可听，势如脱桎梏。",
      "涎沫卷飞练，潨鸣射碎玉。",
      "曲折溪路长，幽响远连属。",
      "安得朱丝弦，为写沧浪曲。",
      "派泽山下田，岁常稔麰谷。",
      "憧憧负瓶盎，清入郡人腹。",
      "惠名由此欤，图牒曾不录。",
      "崔碣镵文章，无数不暇读。",
      "亦欲有佳句，恐为惠泉辱。",
      "使君心自清，馆宫泉上宿。",
      "一勺蜕尘轩，岂比樽酒渌。",
      "磅礴壮士气，常为山水伏。",
      "天下几林泉，无金买卜筑。",
      "空兹嚼屠门，野人真碌碌。"
    ]
  },
  {
    "id": "2e89e420cf951a40a754aa7d01bbc4fa",
    "title": "煎茶",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "饭后开都篮，旋烹今岁茶。",
      "双龙碾圆饼，一枪磨新芽。",
      "石鼎沸蟹眼，玉瓯浮乳花。",
      "诗思一坐爽，睡魔千里遐。",
      "茂陵病解渴，顿觉肺气嘉。",
      "玉川风腋兴，直欲凌烟霞。",
      "论功著为经，宜得鸿渐夸。",
      "膏粱曲糵士，此物无与赊。"
    ]
  },
  {
    "id": "2e89e420cf951a407e3865e5c9fb6d8f",
    "title": "天苏酒成次路韵",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "粤岭酒万户，酝者无刑章。",
      "以兹于酿事，家家致其祥。",
      "羁人亦随喜，聊自慰空觞。",
      "颇收诸家法，曹高及张王。",
      "不复使邻舍，更笑瓮下狂。",
      "软熟秋糯洁，芬烈吴秫香。",
      "堈头沸珠蚁，斝面灯玉浆。",
      "人情喜自誉，谓可官法当。",
      "方时见初菊，熠爚浮冷黄。",
      "颓然此中趣，不觉乡路长。",
      "格高气淳圣，何至肠腐伤。",
      "区区美芹意，欲以酌后皇。",
      "馀醺到郡郭，恨无嘉宾将。",
      "增酿更加数，从今百忧忘。"
    ]
  },
  {
    "id": "2e89e420cf951a40b3bece1b7ef90bf2",
    "title": "食鲙",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "知几张季鹰，归怀托江鲙。",
      "鲈鱼今不数，未若鲂鲫最。",
      "橙齑捣椒兰，芦菔碎珠贝。",
      "盈盘玉叶铺，千缕红云碎。",
      "佐以晚菘羹，玉饭香蔼蔼。",
      "饱行惭素餐，扪腹放衣带。",
      "昨来溪夏乾，市空无可奈。",
      "徒有弹铗吟，何能饱幼艾。",
      "安得东海鲸，不惮生物害。",
      "挥刀满金盘，对列酒池外。"
    ]
  },
  {
    "id": "2e89e420cf951a4074fcd0755dc5b819",
    "title": "植菊",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "春花悦时人，赏玩纷仆仆。",
      "南园一夜风，地上红盈掬。",
      "我似鹿皮翁，只爱晚秋菊。",
      "团团绿玉丛，移趁烟雨斸。",
      "愿言早芬敷，重阳日已促。",
      "煌煌想金葩，况此风露足。",
      "岂止插满头，服之明两目。",
      "滋养溉清泉，围护编翠竹。",
      "多开万铃奇，勿变桃花俗。",
      "酒熟落帽天，不作牛山曲。"
    ]
  },
  {
    "id": "2e89e420cf951a4037e03db323e0577c",
    "title": "菱角",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "洪池富水物，擘波收紫菱。",
      "春华杂青黄，夏蔓相牵仍。",
      "迨彼风露足，芒角秋实登。",
      "刚铦事利觜，扶挟如有朋。",
      "双锋尚可嘬，四出尤足憎。",
      "昌歜固有嗜，蒺莉非所凭。",
      "外观乏婉软，中质韬玉冰。",
      "取物取诸内，惟彼识者能。"
    ]
  },
  {
    "id": "2e89e420cf951a4051c0f01b310cfada",
    "title": "朱李",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "珍果繁西园，登盘得朱李。",
      "白雪凋春花，缥丸结夏子。",
      "肉理浆包寒，肤衣粉凝紫。",
      "细碎轻菱芡，甘软异瓜柿。",
      "不须论投报，聊复冰寒水。",
      "伯阳指仙宗，房陵诧遗美。",
      "钻核乃独善，王氏亦已鄙。",
      "味苦吾所幸，道旁岂云耻。",
      "君看齐物人，无用乃天理。"
    ]
  },
  {
    "id": "2e89e420cf951a405220155d200e95ac",
    "title": "行药",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "行年将七十，衰病乃其时。",
      "矧兹地气沴，州在大泽陂。",
      "忆昨度炎暑，林莽居舍卑。",
      "山色不到眼，地无清泉滋。",
      "晴旸则炉冶，阴浊则蒸炊。",
      "气脘疲呕泄，躯骸醉支离。",
      "节气近寒露，生意稍可支。",
      "故人在秦晋，知我穷至斯。",
      "奁封众药品，皆自州土宜。",
      "形味紫团宝，苗窗西岳奇。",
      "灵如雪山草，秀比商岭芝。",
      "是身本无有，疾病何用治。",
      "自爱聊尔尔，道人母我蚩。",
      "丸膏或㕮咀，何复求良医。",
      "策杖行东圃，运动疏通之。",
      "收复我冲粹，驱散彼邪疵。",
      "养生固有道，一溉非难为。",
      "千年鲍昭后，复有城东诗。"
    ]
  },
  {
    "id": "2e89e420cf951a40004e5d616d25d7d0",
    "title": "焚香",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "清泉黳石饼，南海宝洲香。",
      "下帘隐几坐，烟霏散央央。",
      "春云乍凝聚，玉穗忽纤长。",
      "瑞鸭戏喷吐，双卧不肯翔。",
      "佛国宝芬郁，仙圃花气芳。",
      "真灵格杳冥，邪厉驱幽荒。",
      "安得逍遥人，肯顾来此堂。",
      "说我无上道，德音斯不忘。"
    ]
  },
  {
    "id": "2e89e420cf951a40cb7663cc93cfb79b",
    "title": "虎枕",
    "authorName": "刘挚",
    "authorId": "2e89e420cf951a40e515df0ddb2b4182",
    "dynasty": "宋",
    "content": [
      "耒阳得奇枕，状比猛兽姿。",
      "呀吻目睛转，中有机纽施。",
      "持须世所戒，羊质还可嗤。",
      "莫作邯郸想，曲肱吾所师。"
    ]
  },
  {
    "id": "2e89e420cf970415a0b08dd1bc9ff9b1",
    "title": "题汪水云诗卷",
    "authorName": "萧克翁",
    "authorId": "2e89e420cf970415d1457b72d1457b72",
    "dynasty": "宋",
    "content": [
      "旧时彩笺结绮，晚岁铜仙渭城。",
      "三十年来家国，吾琴无亏无成。"
    ]
  },
  {
    "id": "2e89e420cf9e2cc5546834b68f8fe0e7",
    "title": "锦江遣兴",
    "authorName": "郭载",
    "authorId": "2e89e420cf9e2cc5ef4e3b77934815ad",
    "dynasty": "宋",
    "content": [
      "云水微茫爽气浮，锦江如带可怜秋。",
      "潆洄雾縠时迷雁，潋滟霞光不见鸥。",
      "晴雨一川皆好景，烟花三月总牵愁。",
      "风波满地乾坤阔，吟望长安垂白头。"
    ]
  },
  {
    "id": "2e89e420cfa76b38acaeb4792003da95",
    "title": "属疾",
    "authorName": "崔遵度",
    "authorId": "2e89e420cfa76b386395ebd065cc2c82",
    "dynasty": "宋",
    "content": [
      "李白羹初美，相如渴渐瘳。",
      "八砖非性懒，三昧减心忧。",
      "笔宛多批凤，词锋胜解牛。",
      "旧山疑鹤怨，畏日想云愁。",
      "广内劳挥翰，通中羡枕流。",
      "使星方屡降，客辖未容投。",
      "好奏倪宽议，何须庄舄讴。",
      "朝衣熏歇不，侍史待仙洲。"
    ]
  },
  {
    "id": "2e89e420cfa7fb16f1d8ca6eb3e4fe93",
    "title": "答讲僧",
    "authorName": "朱炎",
    "authorId": "2e89e420cfa7fb16d1457b72d1457b72",
    "dynasty": "宋",
    "content": [
      "四大不须先后觉，六根还向用时空。",
      "难将语默呈师也，只在寻常语默中。"
    ]
  },
  {
    "id": "2e89e420cfab0287bd8cf7b7372a3fb3",
    "title": "陈山谒吴越五王分祠",
    "authorName": "刘熺",
    "authorId": "2e89e420cfab0287d1457b72d1457b72",
    "dynasty": "宋",
    "content": [
      "海村崇祖祀，吴越旧王家。",
      "里老称遗泽，文孙避俗哗。",
      "玉金荣带印，俎豆荐葵𦳏。",
      "欲补迎春曲，须歌陌上花。"
    ]
  },
  {
    "id": "2e89e420cfab0287004317190aa0df32",
    "title": "挽钱心斋先生",
    "authorName": "刘熺",
    "authorId": "2e89e420cfab0287d1457b72d1457b72",
    "dynasty": "宋",
    "content": [
      "凤跃南冈老隐沦，仙游悲动感儒绅。",
      "海边鸥鹭无知己，屋外溪山失主人。",
      "满径黄花闲白昼，一庭芳草自青春。",
      "他年化鹤归来日，城郭依然迹已陈。"
    ]
  },
  {
    "id": "2e89e420cface74e925ec60025851fa0",
    "title": "五日登五华岩",
    "authorName": "陈元通",
    "authorId": "2e89e420cface74ed1457b72d1457b72",
    "dynasty": "宋",
    "content": [
      "来此逢端午，山间薇蕨肥。",
      "盈亏看井脉，消息验玄机。",
      "饥办胡麻饭，寒供薜荔衣。",
      "俗缘今觉尽，才到已忘归。"
    ]
  },
  {
    "id": "2e89e420cface74e7268b37f14397de7",
    "title": "九仙山",
    "authorName": "陈元通",
    "authorId": "2e89e420cface74ed1457b72d1457b72",
    "dynasty": "宋",
    "content": [
      "九仙曾住九山头，仙去山空岁月幽。",
      "为爱遍寻方外侣，乘闲便向洞前游。",
      "苍苔断处踪犹在，玉局残来子未收。",
      "换骨丹砂应几转，吾生结得此缘不。"
    ]
  },
  {
    "id": "2e89e420cfb7f606dd5e74c9e148bf50",
    "title": "题招提院静照堂",
    "authorName": "周孟阳",
    "authorId": "2e89e420cfb7f606d1457b72d1457b72",
    "dynasty": "宋",
    "content": [
      "羡师遗世网，旧隐敞新堂。",
      "月白秋庭小，风清昼榻凉。",
      "倦游轻势利，归梦在沧浪。",
      "满箧朝贤句，孤云出帝乡。"
    ]
  },
  {
    "id": "2e89e420cfc7ca7605e4a4c29c2c605c",
    "title": "岁暮自桐庐归钱塘晚泊渔浦",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "久客见华发，孤棹桐庐归。",
      "新月无朗照，落日有馀晖。",
      "渔浦风水急，龙山烟火微。",
      "时闻沙上雁，一一背人飞。"
    ]
  },
  {
    "id": "2e89e420cfc7ca76bd51d9aa641ad3a8",
    "title": "上李学士",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "名场欲独立，一念一心寒。",
      "白日升天易，明时取仕难。",
      "家园半牢落，须发渐衰残。",
      "试把平生业，来投作者看。"
    ]
  },
  {
    "id": "2e89e420cfc7ca762b56e6ae51390b20",
    "title": "与人游会润州金山寺",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "浮生难会此，此寺绝尘埃。",
      "容易莫言去，等闲争得来。",
      "江声寒若吼，山色翠如堆。",
      "自是忘机者，凭阑不忍回。"
    ]
  },
  {
    "id": "2e89e420cfc7ca76c24f77ddf9fb39bc",
    "title": "与张覃秀才邺中途次言别",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "南北各何之，重来宁有期。",
      "相将行数里，欲别立多时。",
      "野店人烟迥，前村草木衰。",
      "只应今夜梦，未苦远分离。"
    ]
  },
  {
    "id": "2e89e420cfc7ca76a636ca2969e388fa",
    "title": "北高峰塔",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "北高峰上塔，竟上最高层。",
      "尝谓人难到，何当我独登。",
      "天香闻不断，海月见微棱。",
      "懒下红尘路，重来恐未能。"
    ]
  },
  {
    "id": "2e89e420cfc7ca76580abb39c540280c",
    "title": "舟中自吴之越寄润州柳侍御开杨博士迈",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "两岸山光合，况当三月天。",
      "好花红照水，芳草绿随船。",
      "货药村桥醉，收帆野渡眠。",
      "因思二朝客，同泛恐无缘。"
    ]
  },
  {
    "id": "2e89e420cfc7ca7629bfe70e6969d3c1",
    "title": "叙事答所知",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "久客向天末，唯将鸾鹤群。",
      "盈亏频叹月，舒卷几怜云。",
      "有志思光国，无才可佐君。",
      "知音时见赠，应达圣朝闻。"
    ]
  },
  {
    "id": "2e89e420cfc7ca76dd92f772ed7aea27",
    "title": "自诸暨抵剡",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "莫叹尘泥汩，且图山水游。",
      "双峰天姥翠，一舸剡溪秋。",
      "不见戴安道，有怀王子猷。",
      "西风无限意，尽属钓鱼舟。"
    ]
  },
  {
    "id": "2e89e420cfc7ca76dd92f77296fe6a90",
    "title": "自诸暨抵剡",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "夷犹双桨去，暮不辨东西。",
      "夕照偏依树，秋光半落溪。",
      "风高一雁小，云薄四天低。",
      "莽荡孤帆卸，水村杨柳堤。"
    ]
  },
  {
    "id": "2e89e420cfc7ca76dd92f7724eb9df66",
    "title": "自诸暨抵剡",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "秋渚涵空碧，秋山刷眼青。",
      "排头烟树老，扑面水风醒。",
      "上濑复下濑，长亭仍短亭。",
      "夜船明月好，客梦满流萤。"
    ]
  },
  {
    "id": "2e89e420cfc7ca76dd92f772827c2455",
    "title": "自诸暨抵剡",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "出得云门路，风悽日夕曛。",
      "船撑鉴湖月，路指沃州云。",
      "山色周遭见，溪流屈曲分。",
      "一觞还一咏，谁是右将军。"
    ]
  },
  {
    "id": "2e89e420cfc7ca7688de10d7eed3b6fc",
    "title": "春日对酒书事",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "车马不暂驻，年光如泻波。",
      "人间欢乐少，陌上别离多。",
      "往事只如此，浮生终若何。",
      "花前一尊酒，得失且高歌。"
    ]
  },
  {
    "id": "2e89e420cfc7ca7603f342177fbd8fc9",
    "title": "癸未岁秋七月祷禹庙",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "万古稽山下，森森大禹祠。",
      "幽人来暗祷，灵魄望潜知。",
      "帝虑河频决，民忧业旋移。",
      "自惭无异策，载拜泪双垂。"
    ]
  },
  {
    "id": "2e89e420cfc7ca76dee42e4ee914fd04",
    "title": "秋日题琅琊山寺",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "岩下多幽景，且无尘事喧。",
      "钟声晴彻郭，山色晓当门。",
      "深洞藏泉脉，悬崖露树根。",
      "更期来此宿，绝顶听寒猿。"
    ]
  },
  {
    "id": "2e89e420cfc7ca76a305a74e818ec68e",
    "title": "夏日宿西禅院",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "此地绝炎蒸，深疑到不能。",
      "夜凉如有雨，院静若无僧。",
      "枕润连云石，窗明照佛灯。",
      "浮生多贱骨，时日恐难胜。"
    ]
  },
  {
    "id": "2e89e420cfc7ca7630b5064d8f709eed",
    "title": "钱塘秋夕旅舍感怀",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "永夜不能寐，闲门懒复开。",
      "片心生万绪，孤枕转千回。",
      "败叶声如雨，狂风响似雷。",
      "更堪江上笛，历历有馀哀。"
    ]
  },
  {
    "id": "2e89e420cfc7ca76f6bc25763e24dc02",
    "title": "望湖楼上作",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "望湖楼上立，竟日懒思还。",
      "听水分他浦，看云过别山。",
      "孤舟依岸静，独鸟向人闲。",
      "回首重门闭，蛙鸣夕照间。"
    ]
  },
  {
    "id": "2e89e420cfc7ca76d06016b7cd855f29",
    "title": "寓泊浙江寄汉阳孙迈郎中",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "维扬相别后，十载浙江居。",
      "气概贫犹在，颠狂老渐疏。",
      "已凭天柱客，曾寄汉阳书。",
      "近见人来说，才华患有馀。"
    ]
  },
  {
    "id": "2e89e420cfc7ca76eb237aa04428ffaf",
    "title": "落叶",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "片片落复落，园林渐向空。",
      "几番经夜雨，一半是秋风。",
      "静拥莎阶下，闲堆藓径中。",
      "谷松与岩桧，宁共此时同。"
    ]
  },
  {
    "id": "2e89e420cfc7ca762cf1b457b9f7a5f8",
    "title": "落花",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "花残雨又风，飘紫复飘红。",
      "不到三春尽，都经数夜空。",
      "绕阑仍聚散，逐水尚西东。",
      "可惜多情蝶，徘徊晚照中。"
    ]
  },
  {
    "id": "2e89e420cfc7ca76e8776b91d108674e",
    "title": "秋日旅舍感怀",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "秋色入檐楹，闲门开复扃。",
      "愁长欲长醉，薄酒又还醒。",
      "揽照头将白，逢谁眼暂青。",
      "只应南与北，唯此念飘零。"
    ]
  },
  {
    "id": "2e89e420cfc7ca76f5310ca2b7953976",
    "title": "孤山寺见从房留题",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "宝塔孤峰顶，师居积翠中。",
      "四边湖水绕，一径郭门通。",
      "香滴松梢雨，凉生竹簟风。",
      "闲吟与闲坐，此兴与谁同。"
    ]
  },
  {
    "id": "2e89e420cfc7ca767c00f4cbf4b4bbf9",
    "title": "寄陈希夷",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "不信先生语，刚来帝里游。",
      "清宵无好梦，白日有闲愁。",
      "世态既如此，壮心应已休。",
      "求归归未得，吟上水边楼。"
    ]
  },
  {
    "id": "2e89e420cfc7ca764e6d1d89988eb18e",
    "title": "暮春漳川闲居书事",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "吟斋漳水滨，孤僻度残春。",
      "长喜诗无病，不忧家更贫。",
      "钟声来远寺，山色遍诸邻。",
      "门有谁相访，僧过岂厌频。"
    ]
  },
  {
    "id": "2e89e420cfc7ca76d4b37c9f48210f08",
    "title": "夏",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "野花成子落，江燕引雏飞。",
      "暗草薰苔径，晴杨拂石矶。"
    ]
  },
  {
    "id": "2e89e420cfc7ca7628103084a7eb3e66",
    "title": "书璿公房牡丹",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "寺中闻说牡丹花，多少人争耳傍夸。",
      "潦倒参军来看晚，数枝已谢病僧家。"
    ]
  },
  {
    "id": "2e89e420cfc7ca767afb89c96259847f",
    "title": "九华山",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "将齐华岳犹多六，若并巫山又欠三。",
      "好是雨馀江上望，白云堆里泼浓蓝。"
    ]
  },
  {
    "id": "2e89e420cfc7ca76c194d37673c6141a",
    "title": "与道士冯德之话别",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "一宿山房话别离，殷勤劝我酒盈卮。",
      "更教弟子横琴送，弹彻悲风尽泪垂。"
    ]
  },
  {
    "id": "2e89e420cfc7ca76b5d11e9a66aa5b46",
    "title": "中秋与柳赞善开宗赞善坦寇学士准宿宋拾遗白宅不见月",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "共约中秋来看月，一轮终不见清辉。",
      "众人眠后唯孤坐，翻忆无云宿翠微。"
    ]
  },
  {
    "id": "2e89e420cfc7ca761379e03b50972fb1",
    "title": "中秋月",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "待月中秋上古城，迥然光掩别宵明。",
      "野人望久翻惆怅，无奈浮云灭又生。"
    ]
  },
  {
    "id": "2e89e420cfc7ca765480d9327f15222f",
    "title": "书诗卷末",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "一卷诗成二十年，昼曾忘食夜忘眠。",
      "莫言不及相如赋，谁敢高吟汉帝前。"
    ]
  },
  {
    "id": "2e89e420cfc7ca761fd904fc8abe5108",
    "title": "过华山",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "高爱三峰插太虚，掉头吟望倒骑驴。",
      "旁人大笑从他笑，终拟移家向此居。"
    ]
  },
  {
    "id": "2e89e420cfc7ca76088bc1b6712f9e44",
    "title": "呈钱塘知府薛谏议",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "再到钱塘眼暂清，骑驴看月又南行。",
      "可怜一片西湖水，不得垂纶老此生。"
    ]
  },
  {
    "id": "2e89e420cfc7ca76cfaeb8348d0d743a",
    "title": "到钱塘却寄姑苏太守",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "姑苏太守义何长，东泛仙舟已不忘。",
      "更借洞庭湖上月，数宵相送到钱塘。"
    ]
  },
  {
    "id": "2e89e420cfc7ca76da9c3bca2204372c",
    "title": "泊禹祠",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "禹庙高高万木齐，蟾蜍影里月光低。",
      "出中不惯闻寒漏，一夜猿惊与鸟啼。"
    ]
  },
  {
    "id": "2e89e420cfc7ca765ceade9e662932c8",
    "title": "金陵禁林有感",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "六代繁华难重问，此时兴废动吟情。",
      "空流一带秦淮水，朝暮惟闻鸣咽声。"
    ]
  },
  {
    "id": "2e89e420cfc7ca76d377f358c7addafb",
    "title": "送冯尊师德之出长安",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "浩浩霜风万木寒，高吟大醉出长安。",
      "杖头一卷金丹诀，尘世何人借得看。"
    ]
  },
  {
    "id": "2e89e420cfc7ca76b77b072553239bbd",
    "title": "书璿公房牡丹寺中闻说牡丹花，多少人争耳傍夸。潦倒参军来看晚，数枝已谢病僧家送成库部肃建安监税",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "万树青青带雨寒，离亭相别泪阑干。",
      "莫将便作无情物，亦待抽身入建安。"
    ]
  },
  {
    "id": "2e89e420cfc7ca769e7a9e1763d78e95",
    "title": "闻陈贽郎中下世",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "有家数口寄伊川，孤宦东西二十年。",
      "见说葬时无一物，空留满箧旧文编。"
    ]
  },
  {
    "id": "2e89e420cfc7ca76d485a92889bd5012",
    "title": "旅舍秋夕书怀",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "边鸿过尽背枕卧，弟侄无书忧胆破。",
      "蛩声更苦不忍闻，半夜起来塞耳坐。"
    ]
  },
  {
    "id": "2e89e420cfc7ca7659d4f0e672ff1853",
    "title": "离滁阳",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "长亭黄叶正纷纷，一曲骊歌酒十分。",
      "须信滁阳人有意，满城来送散参军。"
    ]
  },
  {
    "id": "2e89e420cfc7ca76b0a8380ca321fc94",
    "title": "宿灵隐寺",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "绕寺千千万万峰，满天风雪打杉松。",
      "地炉火暖黄昏睡，更有何人似我慵。"
    ]
  },
  {
    "id": "2e89e420cfc7ca76411835fb77b43045",
    "title": "寄石隐之",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "独上危楼返照间，乱鸦群鸟噪回还。",
      "故人岁暮在何处，空见千山与万山。"
    ]
  },
  {
    "id": "2e89e420cfc7ca7682297f80aa88c6ba",
    "title": "谢寇员外准见示诗卷",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "一轴新诗意转深，几回看了又重寻。",
      "最怜积水浮秋汉，闲望沧溟尽日吟。"
    ]
  },
  {
    "id": "2e89e420cfc7ca76b6963273d8fda28d",
    "title": "曹娥庙",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "曹娥庙前秋草平，曹娥庙里秋月明。",
      "扁舟一夜炯无寐，近听潮声似哭声。"
    ]
  },
  {
    "id": "2e89e420cfc7ca76a84cdbd9dbb03bb7",
    "title": "阙下留别孙丁二学士归旧山",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "名利路万辙，我来意如何。",
      "红尘三尺深，中有是非波。",
      "波翻几潜没，来者犹更过。",
      "归去感知泪，永洒青松柯。"
    ]
  },
  {
    "id": "2e89e420cfc7ca76735cf18df2ab48e1",
    "title": "中秋无月",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "西风妒秋月，浮云重叠生。一夕不见光，双目如失明。",
      "立恐疾足折，坐觉秋愁抱盈。况当百虫苦，绕阶千万声。"
    ]
  },
  {
    "id": "2e89e420cfc7ca76c73fed9d8c12b774",
    "title": "金山寺留题",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "金山碧崔嵬，我泛扁舟来。",
      "虚阁登还下，长廊去复回。",
      "梵刹绝顶立，僧房八面开。",
      "波涛起蛟蜃，洞穴生风雷。",
      "千载有高松，万古无纤埃。",
      "葛衣惹秋云，草履黏苍苔。",
      "孤城寒角动，片帆暮钟催。",
      "朗吟成此章，欲返犹徘徊。"
    ]
  },
  {
    "id": "2e89e420cfc7ca76250231eb8ccb37e1",
    "title": "送王长洲禹称赴阙",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "蒿兰不并香，泾渭安同流。",
      "小人有千险，君子生百忧。",
      "名重圣主徵，道光史策收。",
      "一鹗秋空飞，鸟雀徒啾啾。"
    ]
  },
  {
    "id": "2e89e420cfc7ca7698e2c1440c58fb92",
    "title": "送孙学士两浙转运使兼简杭州知府张侍郎",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "晓帆叠叠飞，夜橹连连鸣。",
      "贪吏诫守廉，饥民苏念生。",
      "岸花有异态，沙鸟无娇声。",
      "钱塘太守贤，好共致升平。"
    ]
  },
  {
    "id": "2e89e420cfc7ca7698e2c1442f5929eb",
    "title": "送孙学士两浙转运使兼简杭州知府张侍郎",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "吴山挂魂碧，浙江入梦清。",
      "旦暮东南望，徒使华发生。",
      "君今运邦计，不得同舟行。",
      "即听江仓丰，伫见汴廪盈。"
    ]
  },
  {
    "id": "2e89e420cfc7ca763adda93590708aca",
    "title": "晓泊嶀浦寄剡县刘贶员外",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "晓泛剡溪水，晚见剡溪山。",
      "徘徊驻行棹，待月思再还。",
      "渔唱深潭上，鸟栖高树间。",
      "应当金石交，念我无暂闲。"
    ]
  },
  {
    "id": "2e89e420cfc7ca76cfd67558dc1ab3d5",
    "title": "喜腊雪",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "久旱腊月如夏热，夜来忽降一尺雪。",
      "叫谢上天声应彻，且压瘴气不作孽。"
    ]
  },
  {
    "id": "2e89e420cfc7ca76879623ab1a44641d",
    "title": "游当涂",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "扁舟不复见袁宏，故垒犹连谢尚城。",
      "骑鲸仙子千年恨，化石佳人万古情。",
      "牛渚矶前浪如屋，区区名利与生轻。"
    ]
  },
  {
    "id": "2e89e420cfc7ca76b38aaedf5f5fd94e",
    "title": "题思归鸟",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "高枝枝上鸟，终日叫思归。",
      "如斯羽翼全，何不望乡飞。"
    ]
  },
  {
    "id": "2e89e420cfc7ca7621b43500f9ba8d23",
    "title": "赠冯德之道士",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "上清消息久不闻，紫鸾丹凤应离群。",
      "羲和纵辔日又曛，九衢旦暮徒纷纷。",
      "谁识天书数行字，识者便是真仙子。",
      "直言铅汞成还丹，炼之饵之身不死。",
      "嵩阳道士早来别，才承天泽辞玉阙。",
      "紫章深秘莫漏泄，他年华顶为君说。"
    ]
  },
  {
    "id": "2e89e420cfc7ca76369181e9f7c8bc8b",
    "title": "赠道士王介",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "头冠星斗光，七十鬓不苍。",
      "箧有化金方，诗无入俗章。",
      "举步云霞轻，出语芝术香。",
      "约我游罗浮，绝顶天风凉。"
    ]
  },
  {
    "id": "2e89e420cfc7ca769e6884177752285a",
    "title": "雪夜有感",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "大雪拥蓬户，寒梦不成归。",
      "孤坐北窗风，飘落辞家衣。",
      "向晓酒力减，背壁灯影微。",
      "谁知游子心，暗逐长空飞。"
    ]
  },
  {
    "id": "2e89e420cfc7ca76471a8879bc822491",
    "title": "长安道中",
    "authorName": "潘阆",
    "authorId": "2e89e420cfc7ca76d1457b7231b3b31a",
    "dynasty": "宋",
    "content": [
      "游子辞乡早，高堂亲已老。",
      "燕来不东飞，寄书何日到。"
    ]
  },
  {
    "id": "2e89e420cfef6a04194c621c598a0596",
    "title": "和清卿雪溪泛舟晚登华盖亭",
    "authorName": "郑伯英",
    "authorId": "2e89e420cfef6a044a213d3752292e0c",
    "dynasty": "宋",
    "content": [
      "满江风雨酿清愁，坐啸烟波一叶舟。",
      "目送飞花千里去，身随空碧一鸥浮。",
      "兜罗世界成游戏，欸乃声中自唱酬。",
      "试问剡溪回棹客，可能乘兴上南楼。"
    ]
  },
  {
    "id": "2e89e420cfef6a04d56575e691b75bd1",
    "title": "清明泛舟",
    "authorName": "郑伯英",
    "authorId": "2e89e420cfef6a044a213d3752292e0c",
    "dynasty": "宋",
    "content": [
      "风雨连朝忽转晴，天还着意作清明。",
      "簿书共了公家事，尊酒聊酬我辈情。",
      "花却馀寒红尚瘦，柳融初日黛犹轻。",
      "一年春事才如许，又作明朝祓禊行。"
    ]
  },
  {
    "id": "2e89e420cfef6a04ecc360a17de33a37",
    "title": "自新昌入天台",
    "authorName": "郑伯英",
    "authorId": "2e89e420cfef6a044a213d3752292e0c",
    "dynasty": "宋",
    "content": [
      "升高无过胡孙擂，行险胜于老鼠梯。",
      "何事将身来试此，要参大士石桥西。"
    ]
  },
  {
    "id": "2e89e420cfef6a040b2cf55f476e02f7",
    "title": "石桥煎茶",
    "authorName": "郑伯英",
    "authorId": "2e89e420cfef6a044a213d3752292e0c",
    "dynasty": "宋",
    "content": [
      "白发青衫故倦游，何人能办钓鳌钩。",
      "却逢大士开青眼，现出茶花五百瓯。"
    ]
  },
  {
    "id": "2e89e420cfef6a0488472a9dffbe5ef7",
    "title": "放龟",
    "authorName": "郑伯英",
    "authorId": "2e89e420cfef6a044a213d3752292e0c",
    "dynasty": "宋",
    "content": [
      "城中有四灵，麟凤神龙龟。",
      "凤翔兮千仞，麟兮不可羁。",
      "天用莫如龙，在在风云随。",
      "拙哉老督邮，何时列于斯。",
      "浪言莲上巢，甘作床下支。",
      "床支木为辱，刳剔良可悲。",
      "陂塘溢春水，爬沙闯晴曦。",
      "渔师舍网罟，掇取如拾遗。",
      "解甲伏砧玞，哀鸣极呜咿。",
      "卜师更安忍，钻灼无完肌。",
      "有身不自灵，昔闻今见之。",
      "百金出敝楮，骈首还清漪。",
      "千岁善保汝，左顾非我期。",
      "愿言贻日者，吉凶访丛蓍。"
    ]
  },
  {
    "id": "2e89e420cff1a104a6c3ddd7e0e70b93",
    "title": "天马峰",
    "authorName": "范郁",
    "authorId": "2e89e420cff1a104d1457b72d1457b72",
    "dynasty": "宋",
    "content": [
      "惆怅孙阳世久无，纷纷驽骥逐齐驱。",
      "不教神物俱湮灭，犹幸深山天马图。"
    ]
  },
  {
    "id": "2e89e420cff5d3e7c033ab304be98f9c",
    "title": "元兵俘至合沙诗寄仲子",
    "authorName": "陈文龙",
    "authorId": "2e89e420cff5d3e7e53a0a29d759175d",
    "dynasty": "宋",
    "content": [
      "斗垒孤危势不支，书生守志誓难移。",
      "自经沟渎非吾事，得死封疆是此时。",
      "须信累臣堪衅鼓，未闻烈士树降旗。",
      "一门百指沦胥北，惟有丹衷天地知。"
    ]
  },
  {
    "id": "2e89e420cffbf787e891bf9fb5002d00",
    "title": "题秀岩",
    "authorName": "胡纯",
    "authorId": "2e89e420cffbf787d1457b72d1457b72",
    "dynasty": "宋",
    "content": [
      "阳山鸟道峰前过，一谷呀然隔世埃。",
      "泉落阴渠苍海近，□穿嵚室湿云开。",
      "回中百客麟堪供，仙者千年鹤自来。",
      "往矣张韩阙镌赏，竖扶寒笔意生哀。"
    ]
  },
  {
    "id": "2e89e420cffe4ce5ed194161101a6b5b",
    "title": "界牌铺",
    "authorName": "彭九万",
    "authorId": "2e89e420cffe4ce5d1457b72d1457b72",
    "dynasty": "宋",
    "content": [
      "地僻人家早掩关，行人忙逐暮鸦还。",
      "急风花落隔墙树，暗雨鸟啼何处山。"
    ]
  },
  {
    "id": "2e89e420cffe4ce5b892a58787d06c20",
    "title": "凌波辞赋水仙花",
    "authorName": "彭九万",
    "authorId": "2e89e420cffe4ce5d1457b72d1457b72",
    "dynasty": "宋",
    "content": [
      "岁芳兮婉冉悲，江空兮兰枻归。人婵媛兮何来迟，憺风魂兮佩谁思。",
      "素衣兮俨黄里，玉襦兮明翠被。明波渟渟兮渺愁予，含香怀春兮中心苦。",
      "昔遗褋兮今契阔，伫佳期兮窅修绝。幻尘缘兮蹇中忧，时既晏兮不可留。",
      "泛云軿兮水裔，纠余瑟兮难理。人奚归兮路苍茫，湘有皋兮春绿起。"
    ]
  },
  {
    "id": "2e89e420d0109888ed74c843fdbdc74c",
    "title": "无题",
    "authorName": "陈大用",
    "authorId": "2e89e420d01098880e095e05b495ce63",
    "dynasty": "宋",
    "content": [
      "闲拈红叶欲题诗，待得诗成又懒题。",
      "心事不随流水去，月明人在赤桥西。"
    ]
  },
  {
    "id": "2e89e420d011d04d28c48667777fe501",
    "title": "清隐岩",
    "authorName": "刘夔",
    "authorId": "2e89e420d011d04dd1457b72d1457b72",
    "dynasty": "宋",
    "content": [
      "地迥隔尘寰，石门云闭关。",
      "幽人澹无事，白鹤相往还。"
    ]
  },
  {
    "id": "2e89e420d0141db3120b035a5f0dbb1d",
    "title": "涤虑轩",
    "authorName": "刘彝",
    "authorId": "2e89e420d0141db35d616dd3d91d1b4d",
    "dynasty": "宋",
    "content": [
      "万事本无心，宁容意虑侵。",
      "方池唯贮月，修竹不栖禽。",
      "地静饶真趣，风长展梵音。",
      "有人重税驾，经宿乐幽林。"
    ]
  },
  {
    "id": "2e89e420d0141db327b9a4ea5971c36c",
    "title": "悼贤诗",
    "authorName": "刘彝",
    "authorId": "2e89e420d0141db35d616dd3d91d1b4d",
    "dynasty": "宋",
    "content": [
      "良畴十顷接晴烟，曾假过侯救旱年。",
      "俸麦一车开德济，流民千里荷生全。",
      "人嗟逝水今亡已，俗感遗风尚泣然。",
      "独对老僧谈旧事，斜阳春色漫盈川。"
    ]
  },
  {
    "id": "2e89e420d0141db3b46db65d2e88a3d8",
    "title": "夜宿善权寺追怀陈述古",
    "authorName": "刘彝",
    "authorId": "2e89e420d0141db35d616dd3d91d1b4d",
    "dynasty": "宋",
    "content": [
      "精识世稀及，直道古难有。",
      "哲人虽云亡，遗德不可朽。",
      "尝厌石渠游，是邦爰出守。",
      "浚河纳湖波，股派活畎亩。",
      "学宫起城隅，涂人或薪槱。",
      "既富而教之，薄俗适忠厚。",
      "矧予平生时，昏弱赖磨揉。",
      "共探姬孔微，肯出皋稷后。",
      "醇源浩罔涯，实行靡容苟。",
      "逝甘老岩阿，寂寞待同叩。",
      "天乎夺大成，旅兹宜兴阜。",
      "我来薙荆榛，雨泪滴杯酒。",
      "恸哭起秋风，落叶纷林薮。",
      "永怀三益恩，语报乏琼玖。",
      "愿子生人间，世世为亲友。"
    ]
  },
  {
    "id": "2e89e420d0288e759269586fa149aca3",
    "title": "题北高峰石松",
    "authorName": "范师孟",
    "authorId": "2e89e420d0288e75d1457b72d1457b72",
    "dynasty": "宋",
    "content": [
      "根盘巨石四时青，陌上香泥岂敢侵。",
      "不但咏夸奇异迹，也须珍重岁寒心。"
    ]
  },
  {
    "id": "2e89e420d03ae9a30886f6ab26f44142",
    "title": "书渔庄邂逅录卷末",
    "authorName": "吴误",
    "authorId": "2e89e420d03ae9a3d1457b72d1457b72",
    "dynasty": "宋",
    "content": [
      "丹中神水与华池，学者如麻悟者稀。",
      "但指气精为造化，岂知铅汞有深微。",
      "迷途到底生邪见，大道何人为指归。",
      "今日相逢皆宿契，与君容易泄天机。"
    ]
  },
  {
    "id": "2e89e420d03ae9a3359cea3dafb83b49",
    "title": "十一月十八日开炉得先天铅因纪其实",
    "authorName": "吴误",
    "authorId": "2e89e420d03ae9a3d1457b72d1457b72",
    "dynasty": "宋",
    "content": [
      "配合阴阳法自然，得成此物号先天。",
      "妙中妙妙妙真妙，渊处渊渊渊又渊。",
      "下手工夫终百日，夺他造化几千年。",
      "从头细试渔庄录，方信神仙不浪传。"
    ]
  },
  {
    "id": "2e89e420d03ae9a335e6fa3e3529ed47",
    "title": "二月十三日灰池炎灼得混沌胚腪",
    "authorName": "吴误",
    "authorId": "2e89e420d03ae9a3d1457b72d1457b72",
    "dynasty": "宋",
    "content": [
      "灰池炎灼定浮沉，见了方知造化深。",
      "世上本来无此物，人间终是少知音。",
      "蒙蒙恍恍离宫本，杳杳冥冥坎户金。",
      "得一莫夸能事毕，要勤功行合天心。"
    ]
  },
  {
    "id": "2e89e420d03e233c797212017e4a6fe7",
    "title": "谒善政祠",
    "authorName": "魏■（氵雩）",
    "authorId": "2e89e420d03e233cd1457b72d1457b72",
    "dynasty": "宋",
    "content": [
      "携家再谒长官祠，桂子风吹游子衣。",
      "惠泽至今犹瀚漫，官楹虽古自光辉。",
      "梅梁偃蹇苍龙伏，石级参差白雪飞。",
      "此地本非供玩赏，骚人到此自忘归。"
    ]
  },
  {
    "id": "2e89e420d041a3f716d005bc063db14f",
    "title": "飞萤",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "谷雨已十日，不散阴云顽。",
      "夜风翼腐草，借光蒲苇间。",
      "往来自相照，似欣天地宽。",
      "何时东方白，红日开云端。"
    ]
  },
  {
    "id": "2e89e420d041a3f7ecbc89366217912a",
    "title": "次韵王信州游栖云",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "胜游出林杪，参天仅一分。",
      "从君如附骥，顾我愿为云。",
      "野色连空碧，幽香袭露薰。",
      "耦耕当卜此，横笛夜相闻。"
    ]
  },
  {
    "id": "2e89e420d041a3f766634f05100f6120",
    "title": "凝翠阁陪李梁溪次韵",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "栏前碧玉四围宽，满座清风文字欢。",
      "霜气袭人秋更爽，溪光耿月夜生寒。",
      "登临顾我那能赋，姓字从公遂不漫。",
      "此景此时难再得，相思但把锦囊看。"
    ]
  },
  {
    "id": "2e89e420d041a3f79696f69371e395c7",
    "title": "谢见招者",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "机锋不契更何图，便合浮杯出上都。",
      "此去定须安短褐，平生那肯曳长裾。",
      "回天傥是奇男子，绾印原非大丈夫。",
      "挥手出门殊不恶，一帆秋水及鲈鱼。"
    ]
  },
  {
    "id": "2e89e420d041a3f712aa9a80e50c4573",
    "title": "谢朱乔年",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "归帽纳毫真得策，要笺留带计何疏。",
      "公如买莱苦求益，我已忘要何用渠。",
      "闭户羽衣聊自适，堆窗柿叶对人书。",
      "帝都声价君知否，寄付新传折槛朱。"
    ]
  },
  {
    "id": "2e89e420d041a3f7e4bc221a5a008d03",
    "title": "哭陈兴宗先生三首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "森森松竹锁春风，半掩柴门一径通。",
      "独步水云情似鹤，对人谈论气如虹。",
      "诗书当日三冬富，光燄他时万丈雄。",
      "忽驭冷风径归去，长庚依旧耿秋空。"
    ]
  },
  {
    "id": "2e89e420d041a3f7e4bc221aa0e46f0a",
    "title": "哭陈兴宗先生三首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "齑盐昔者谩儒宫，苇白茅黄处处同。",
      "十载从公烦点铁，寸毫令我稍披聋。",
      "一泓渐笑牛蹄水，万里初观羊角风。",
      "欲反三隅嗟已矣，两行衰泪付春风。"
    ]
  },
  {
    "id": "2e89e420d041a3f7e4bc221ae603c818",
    "title": "哭陈兴宗先生三首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "满腹悲辛谁与言，叩门不应更依然。",
      "一斑昔我尝窥豹，五色还公自补天。",
      "新陇只今堪挂剑，枯桐从此不调弦。",
      "典刑今有阿戎在，定与相从对白莲。"
    ]
  },
  {
    "id": "2e89e420d041a3f7ed74c843d62ea40e",
    "title": "无题",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "风行水上偶成文，暖入园林自在春。",
      "换国虽工非我有，呕心得句为谁珍。",
      "三生戒老诗堪画，千古长庚笔有神。",
      "不用临风叹奔逸，箪瓢一笑舜何人。"
    ]
  },
  {
    "id": "2e89e420d041a3f7d570f545850db205",
    "title": "西庵饯春",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "傍水禅房半掩门，乍晴帘幕卷黄昏。",
      "风驱红雨春何在，酒入香肌玉自温。",
      "勿笑饥肠充笋蕨，须将醉眼盖乾坤。",
      "杖头更有百钱在，明日还寻未到村。"
    ]
  },
  {
    "id": "2e89e420d041a3f7413ef140c50fd3f8",
    "title": "喜雨二章",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "万里炎洲政郁蒸，阿香捶鼓忽砰轰。",
      "云驱铁骑千山合，雨挽银河一夜倾。",
      "龟坼有田皆灌灌，猬毛无稻不生生。",
      "高楼破晓朱帘卷，六合无尘万象清。"
    ]
  },
  {
    "id": "2e89e420d041a3f7413ef140fb38112d",
    "title": "喜雨二章",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "旸虫赫赫欲流金，夹岸垂杨失翠阴。",
      "已恐人间被汤旱，谁从天上作商霖。",
      "崇墉定有千箱积，果腹同倾四海心。",
      "我亦不须忧脱粟，聊赓既醉入瑶琴。"
    ]
  },
  {
    "id": "2e89e420d041a3f7e8cc5cc3e850e19c",
    "title": "再和宰公二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "谁向人间脱甑蒸，烦公大句激雷轰。",
      "高才自是百夫特，出语当令四座倾。",
      "霖雨虽从天上降，烟云要自笔端生。",
      "吹嘘六合无凡骨，例欲乘风款太清。"
    ]
  },
  {
    "id": "2e89e420d041a3f7e8cc5cc3eb242dfe",
    "title": "再和宰公二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "斗枢不见走蛇金，万里晴空无寸阴。",
      "郗扇虽交更挥汗，嵩车才出辄成霖。",
      "诗如翻水惊黄绢，力可回天在赤心。",
      "百里敢烦天下手，丰年无事但鸣琴。"
    ]
  },
  {
    "id": "2e89e420d041a3f7dd83a8e8b3311190",
    "title": "次韵龙学丈",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "水色山光入画屏，浩然相对自由身。",
      "芳菲莫恨无情去，天地常藏不尽春。",
      "傥得江河化酒醴，何须瓦砾点金银。",
      "花开花谢两休问，且向樽前一笑频。"
    ]
  },
  {
    "id": "2e89e420d041a3f7b8a296a8c41d2dbc",
    "title": "和姜季资",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "入手新诗夺化机，一天星斗夜无辉。",
      "想君佳思真泉涌，索我强辞似箭飞。",
      "平昔端为覆酱用，临时那得锦囊归。",
      "不如且遣长须去，兀坐冥搜更下帷。"
    ]
  },
  {
    "id": "2e89e420d041a3f7e4aaa90442b131d1",
    "title": "云际岭",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "狂直初无涉世才，雷公斥下九天来。",
      "面冲风雪吹三月，马避干戈易四回。",
      "带雪烧柴平体粟，沥槽沽酒慰饥雷。",
      "如闻明日登闽岭，茅舍春风夜满怀。"
    ]
  },
  {
    "id": "2e89e420d041a3f7bdb97b4a1fef5419",
    "title": "和邹宣教",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "未须绝迹便餐霞，且饮当朝谏议茶。",
      "法水有缘随远浪，污泥无计染莲花。",
      "千篇信笔初无语，万里浮螺触处家。",
      "已悟色空元不两，夔蚿何用更怜蛇。"
    ]
  },
  {
    "id": "2e89e420d041a3f7e882bc11f97aa33a",
    "title": "仲子叔明二邦君兼济子安德和文明四使者同过逐客于文殊偶食无肉客既满意而主人略无愧色作诗一首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "谪宦亡聊又出奔，敢期冠盖也临存。",
      "豪华自厌蒸人乳，冷落能来叩席门。",
      "莫叹愁肠充苜蓿，从来醉眼盖乾坤。",
      "相知政在世情外，赐达回穷不足论。"
    ]
  },
  {
    "id": "2e89e420d041a3f706f7dc563cee8868",
    "title": "送丹霞",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "白莲结社记前缘，偶到人间共一年。",
      "对学三生形已改，相逢一笑性犹全。",
      "法缘振地公今佛，逸思磨天我亦仙。",
      "明日清风飞短棹，羡师先去得林泉。"
    ]
  },
  {
    "id": "2e89e420d041a3f751f37c5b469bee77",
    "title": "遣妓",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "吾徒得酒便超然，何用红妆恼醉眠。",
      "密约自怜非宋玉，官差聊复浼梅仙。",
      "樽前起舞无鸲鹆，坐上求归似杜鹃。",
      "去去眼中无俗物，却将诗律绊春妍。"
    ]
  },
  {
    "id": "2e89e420d041a3f7c0ba37f63fe3a27a",
    "title": "游山",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "花柳年来不忍春，出郊聊复写忧熏。",
      "天因御史欲飞雨，山为文公却霁云。",
      "寸舌不须论理乱，一犁安得遂耕耘。",
      "凭君且尽杯中物，酒恶花香自在闻。"
    ]
  },
  {
    "id": "2e89e420d041a3f73b1cd800f9d31309",
    "title": "谢吕友善见和",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "扶筇西去谩寻春，独学无人沐且熏。",
      "便欲问津从桀溺，当时折槛愧朱云。",
      "阴霾满目凭谁扫，芳草连空未易耘。",
      "家学定须兴尚父，威声一振九夷闻。"
    ]
  },
  {
    "id": "2e89e420d041a3f7ce8266c202a0b95c",
    "title": "谢吴少綝和",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "茅斋对语夜生春，帘幕低园沉水熏。",
      "冷坐顾余心似铁，题诗羡子气如云。",
      "山巅有蕨应同采，郭外无田可独耘。",
      "市酒盈樽且狂饮，儿曹昵昵不须闻。"
    ]
  },
  {
    "id": "2e89e420d041a3f76e1fda9ff626f1da",
    "title": "洪丞和来再次韵",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "堂堂国士洪夫子，刻烛从渠心自降。",
      "妙手故应钓鳌六，得君那用射鸢双。",
      "定随国老兴东海，肯效骚人恸楚江。",
      "酒醴只今须曲糵，要今六合共盈缸。"
    ]
  },
  {
    "id": "2e89e420d041a3f76e1fda9f2e76c7fa",
    "title": "洪丞和来再次韵",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "世事无由到竹窗，只馀心赏独难降。",
      "雨馀翡翠山连七，春涨玻璃溪自双。",
      "万壑不须看越峤，千寻端可配吴江。",
      "抠衣便欲同清景，安得黄封列万缸。"
    ]
  },
  {
    "id": "2e89e420d041a3f76e1fda9faae72008",
    "title": "洪丞和来再次韵",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "万里归来一小窗，利名心灭不须降。",
      "虽无何子食钱万，未到潘郎雪鬓双。",
      "楼上诗狂欲骑月，晚来酒渴思吞江。",
      "从今痛饮须论日，琐琐那能问几缸。"
    ]
  },
  {
    "id": "2e89e420d041a3f7dc1100acc5dd4518",
    "title": "成彦女奴琵琶",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "婷婷袅袅出纱窗，坐使红妆万目降。",
      "翠袖薄笼春笋十，玉钗初合绿云双。",
      "四弦对客追三叠，万唤令人忆九江。",
      "曼倩酒狂本无量，为渠潋滟倒银缸。"
    ]
  },
  {
    "id": "2e89e420d041a3f7920b291480ad5c14",
    "title": "寄璨老西轩",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "水沉一炷袅晴窗，默坐无心可得降。",
      "浥露菖蒲能寸寸，语晴新燕自双双。",
      "只今得兔不钻纸，那用浮杯更度江。",
      "前世远公只师是，好从元亮供千缸。"
    ]
  },
  {
    "id": "2e89e420d041a3f71b8ed7c1683dab6c",
    "title": "林提学挽词",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "文阵曾惊贤士关，青衿袖手仰登坛。",
      "当年声价辉旸谷，晚节清贫奈岁寒。",
      "地下修文屈颜子，人间谈易失丁宽。",
      "传家赖有千人杰，三接天衢不作难。"
    ]
  },
  {
    "id": "2e89e420d041a3f73f7981fefeb3e4bb",
    "title": "和陈少卿",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "懒从蒿目世间忧，缓步招提味九丘。",
      "正论羡君无郑卫，穷途慰我在商周。",
      "飘然忽作迁乔兴，卓尔难追跨海游。",
      "别去词源应万斛，幸分涓滴洗离愁。"
    ]
  },
  {
    "id": "2e89e420d041a3f743fcb1dc2fec1b7b",
    "title": "谨次第三章",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "海角谁能写客忧，童颜鹤发顾崇丘。",
      "风流君似东山谢，勋业余惭赤壁周。",
      "落笔敢陪风雨疾，扶筇时共水云游。",
      "明朝却羡先生去，万顷烟波醉莫愁。"
    ]
  },
  {
    "id": "2e89e420d041a3f73f99a2f46a583780",
    "title": "别陈少卿",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "平生杯酒百无忧，四海风流陈太丘。",
      "据景笔端凌鲍谢，当年门下得伊周。",
      "那知避世嵚𡼭迹，也许从公汗漫游。",
      "闻说片帆今又举，三山无处著人愁。"
    ]
  },
  {
    "id": "2e89e420d041a3f71894cbdb6d033549",
    "title": "偶成二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "我生诗酒弄林泉，紫诏三呼出洞天。",
      "高视尘寰但蚊睫，冷看时辈耸鸢肩。",
      "山间已袖婴鳞手，物外今还钓月船。",
      "若使儿曹知此乐，人人同得地行仙。"
    ]
  },
  {
    "id": "2e89e420d041a3f71894cbdb640e119b",
    "title": "偶成二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "数椽茅屋傍山隈，野草如云径不开。",
      "小院纵横行蚁阵，孤灯明灭纵蚊雷。",
      "并包益见乾坤大，扫灭何时风雪来。",
      "磊块胸中何处洗，酒行到手莫停杯。"
    ]
  },
  {
    "id": "2e89e420d041a3f7580cf9f23f3a20f9",
    "title": "凤池小饮",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "愁见孤城万马屯，山行飘若出尘樊。",
      "临池想凤心皆妄，据槛观鱼道更尊。",
      "笑吸百川淋酒渴，旁看三峡倒词源。",
      "人生适意须觞咏，世事升沉不足论。"
    ]
  },
  {
    "id": "2e89e420d041a3f7bb62207d65ee3ad2",
    "title": "次韵邓成彦",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "枪榆不羡贴天飞，冷落柴门半掩扉。",
      "花榭水轩催客老，饭囊酒瓮与心违。",
      "风流沈约自应瘦，美好陈平今已非。",
      "谁似宗盟重山岳，九环金带称腰围。"
    ]
  },
  {
    "id": "2e89e420d041a3f70c6193d3fceed160",
    "title": "戏洪丞",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "万里归来云水乡，逢春得酒且彷徨。",
      "好贤谁似双松吏，使我时终一石狂。",
      "忽与高唐来鼠目，却令朱户锁梅妆。",
      "先生取瑟吾知己，安得从今不举觞。"
    ]
  },
  {
    "id": "2e89e420d041a3f722fd5353eb2b3a28",
    "title": "次韵凝翠阁看水",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "栏杆十二俯烟涛，冒雨从君一醉陶。",
      "颇觉寒窗侵岛瘦，故将胜景助韩豪。",
      "波声裂岸鱼歌远，水势横天钓艇高。",
      "前日主人今国老，乘桴何处泛滔滔。"
    ]
  },
  {
    "id": "2e89e420d041a3f7cf07a14c0ab9f066",
    "title": "再次前韵二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "萧条门巷半莱蒿，杯酒田间亦自陶。",
      "采栗久要工部拙，骑鲸偶厕谪仙豪。",
      "狂波故作风雷噫，逸兴何妨日月高。",
      "胜景赖君佳句压，胸中江汉更滔滔。"
    ]
  },
  {
    "id": "2e89e420d041a3f7cf07a14c6bc1d0d9",
    "title": "再次前韵二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "琢磨佳句敌离骚，赖得朋来漉酒陶。",
      "时遣纡馀资卓荦，更将华妙济雄豪。",
      "阁临巨浸南溟近，帘卷晴空北极高。",
      "更约高谈句法外，可怜天下政滔滔。"
    ]
  },
  {
    "id": "2e89e420d041a3f7e3503add19292fe8",
    "title": "陈大夫华严阁",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "星郎德望欲摩天，坎止流行任自然。",
      "直道不回真铁石，高怀未老已林泉。",
      "宗门夙了风幡动，杰阁聊修香火缘。",
      "顾我驱驰成底事，羡公真是地行仙。"
    ]
  },
  {
    "id": "2e89e420d041a3f7d7e0da0920c0fc22",
    "title": "岩",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "雨过西风作晚凉，连云老翠出新黄。",
      "清芬一日来天阙，世上龙涎不敢香。"
    ]
  },
  {
    "id": "2e89e420d041a3f74edc8d49f4470edf",
    "title": "梅",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "不顾冬残自在妍，笑将疏影弄婵娟。",
      "小轩不用垂帘幕，我醉花香自得仙。"
    ]
  },
  {
    "id": "2e89e420d041a3f773d4a9155bd35f10",
    "title": "泛江",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "风回浪急月初圆，携得鱼竿下钓船。",
      "自是高歌星斗上，不须骑气夜行天。"
    ]
  },
  {
    "id": "2e89e420d041a3f7d750fe3cc9c63d85",
    "title": "姜池源庙二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "樽酒源头一拜神，麇羊瓮茧便青春。",
      "当年旱魃矜馀虐，祷去阳侯失旧津。"
    ]
  },
  {
    "id": "2e89e420d041a3f7d750fe3c45f3a9c0",
    "title": "姜池源庙二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "博带峨冠新庙像，长衫紫领乐耕民。",
      "雨旸从此如常德，愿作常山荐号人。"
    ]
  },
  {
    "id": "2e89e420d041a3f7680609936578cf5e",
    "title": "灵应寺二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "松篁拥翠入云间，雅称高人卷道闲。",
      "自是红尘飞不到，一溪流水绕青山。"
    ]
  },
  {
    "id": "2e89e420d041a3f768060993c08856a9",
    "title": "灵应寺二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "老木森森小径斜，淡烟横锁两三家。",
      "晚来欲写潇疏景，举目遥岑更望赊。"
    ]
  },
  {
    "id": "2e89e420d041a3f7be72b15982090e88",
    "title": "偶题",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "一叶渔舠破晓烟，山环碧玉水连天。",
      "满倾竹叶倚红玉，天遣行云慰谪仙。"
    ]
  },
  {
    "id": "2e89e420d041a3f7586d568cb74d6ab2",
    "title": "靖节先生祠下",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "五柳归来昔陶公，七闽召还今邓子。",
      "不将出处作殊观，便了陶邓无生死。"
    ]
  },
  {
    "id": "2e89e420d041a3f773922e79dd9a93eb",
    "title": "郸州道中早行",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "疏帘不下纵荷香，梦破纱厨月满廊。",
      "笑尽一杯鞭马走，恍疑山色是家乡。"
    ]
  },
  {
    "id": "2e89e420d041a3f7c283cc2123b6b501",
    "title": "寄张应和运副二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "当年曾忝从官班，再拜天颜咫尺间。",
      "今历千山嫌未稳，芒鞋明日又登山。"
    ]
  },
  {
    "id": "2e89e420d041a3f7c283cc21f253023e",
    "title": "寄张应和运副二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "土屋茅茨山万重，阴云不解雨蒙蒙。",
      "桃源目断知何处，身在杜陵诗句中。"
    ]
  },
  {
    "id": "2e89e420d041a3f7f00c12f7f1b885df",
    "title": "咏史二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "雨过东山春意浓，但携桃李步春风。",
      "眼高四海无勍敌，百万胡奴一□空。"
    ]
  },
  {
    "id": "2e89e420d041a3f7f00c12f7b08f3090",
    "title": "咏史二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "五湖范蠡携西子，三国周郎嫁小乔。",
      "盖世功名聊唾手，何妨樽酒醉妖娆。"
    ]
  },
  {
    "id": "2e89e420d041a3f75417116a85a1c68a",
    "title": "戏题",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "我欲开樽百物无，邻家酒熟各觞吾。",
      "扶杖出门又应供，三生恐是宾头卢。"
    ]
  },
  {
    "id": "2e89e420d041a3f7d434f3df2f1effba",
    "title": "访故人",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "天寒岁暮两无聊，访戴那辞千里遥。",
      "直上洞天三十六，马蹄迤逦步琼瑶。"
    ]
  },
  {
    "id": "2e89e420d041a3f72b2250ba049b5018",
    "title": "题枕碧阁",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "清流绳断炎洲境，松响挟将寒意来。",
      "坐上逸情留不住，欲随风月过蓬莱。"
    ]
  },
  {
    "id": "2e89e420d041a3f784e19fc70970ee5f",
    "title": "次韵李状元送酒",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "年来樽酒是生涯，赤脚曾无解语花。",
      "明日可来文字饮，新诗共吐半天霞。"
    ]
  },
  {
    "id": "2e89e420d041a3f78b52834aae8e91d9",
    "title": "次韵顺之奏雅四首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "谁回厄会作民禄，凭君上天厌人欲。",
      "要将勋业称貂蝉，世间岂曰无衣六。"
    ]
  },
  {
    "id": "2e89e420d041a3f78b52834a2c9af162",
    "title": "次韵顺之奏雅四首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "谪仙酒渴要吞江，刘毅一呼从此欲。",
      "当知明琼亦有神，引上洞天三十六。"
    ]
  },
  {
    "id": "2e89e420d041a3f78b52834a0b4ff606",
    "title": "次韵顺之奏雅四首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "梦蝶庄周心槁木，入柳穿花本无欲。",
      "杯酒行春当此时，忽遇清明一百六。"
    ]
  },
  {
    "id": "2e89e420d041a3f78b52834a6680e767",
    "title": "次韵顺之奏雅四首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "神仙醉歌天上曲，暖春肯念人间欲。",
      "谩将郊岛继韩豪，五出那配天葩六。"
    ]
  },
  {
    "id": "2e89e420d041a3f7580cf9f253cbbd93",
    "title": "凤池小饮",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "北山知有出郊心，为霁春寒十日阴。",
      "水石本为迁客共，一枝端欲寄深林。"
    ]
  },
  {
    "id": "2e89e420d041a3f7bbe87e543d2487cb",
    "title": "落梅二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "一夕狂风雨万英，醉扶筇竹踏疏星。",
      "归来衫袖天香冷，一洗人间龙麝腥。"
    ]
  },
  {
    "id": "2e89e420d041a3f7bbe87e547d2a411a",
    "title": "落梅二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "飘零不用叹春工，风味端期鼎鼐中。",
      "欲揽阳和归宇宙，何妨飞舞作先锋。"
    ]
  },
  {
    "id": "2e89e420d041a3f7f18c099af950ff41",
    "title": "和邓成材五绝",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "扶筇欲过北山来，政赖诗囊一笑开。",
      "故走溪山寻胜景，为君携向笔端来。"
    ]
  },
  {
    "id": "2e89e420d041a3f7f18c099a26d663ab",
    "title": "和邓成材五绝",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "酒兵招我破愁城，顿觉春风拂面生。",
      "却迫豺狼飞小艇，当知捩手又翻羹。"
    ]
  },
  {
    "id": "2e89e420d041a3f7f18c099a5df50207",
    "title": "和邓成材五绝",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "朱紫纷趋左衽班，羡君不动屹如山。",
      "卷将禹稷平生志，掉首归为陋巷颜。"
    ]
  },
  {
    "id": "2e89e420d041a3f7f18c099ad0462ca6",
    "title": "和邓成材五绝",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "句法徒能泣鬼神，文穷欲饯叹无因。",
      "临存多谢知音鲍，为洗胸中万斛尘。"
    ]
  },
  {
    "id": "2e89e420d041a3f7f18c099a76ee3b5d",
    "title": "和邓成材五绝",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "卧龙何日起南阳，万骑追风竞挽强。",
      "射落长庚作顽石，坐令四海复农桑。"
    ]
  },
  {
    "id": "2e89e420d041a3f736c82fda0f345517",
    "title": "花石诗",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "蔽江载石巧玲珑，雨过嶙峋万玉峰。",
      "舻尾相衔贡天子，坐移蓬岛到深宫。"
    ]
  },
  {
    "id": "2e89e420d041a3f736c82fda800ac702",
    "title": "花石诗",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "浮花浪蕊自朱白，月窟鬼方更奇绝。",
      "缤纷万里来如云，上林玉砌酣春色。"
    ]
  },
  {
    "id": "2e89e420d041a3f736c82fda3ec35005",
    "title": "花石诗",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "守令讲求争效忠，誓将花石扫地空。",
      "那知臣子力可尽，报上之德要难穷。"
    ]
  },
  {
    "id": "2e89e420d041a3f736c82fdadc383dec",
    "title": "花石诗",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "天为黎民生父母，胜景直须尽寰宇。",
      "岂同臣庶作园池，但隔墙篱分尔汝。"
    ]
  },
  {
    "id": "2e89e420d041a3f736c82fda41e30d19",
    "title": "花石诗",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "皇帝之圃浩无涯，日月所照同一家。",
      "北连幽蓟南交趾，东极蟠木西流沙。"
    ]
  },
  {
    "id": "2e89e420d041a3f736c82fda579800dc",
    "title": "花石诗",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "是中嵩岳磨星斗，下视群山真培塿。",
      "千年老木矫龙蛇，天风夜作雷霆吼。"
    ]
  },
  {
    "id": "2e89e420d041a3f736c82fdacae3231a",
    "title": "花石诗",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "三月和风塞太空，天涯海角竞青红。",
      "不知花卉何远近，六合内外俱春容。"
    ]
  },
  {
    "id": "2e89e420d041a3f736c82fda0f85bd4c",
    "title": "花石诗",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "圣主胸襟包率土，天锡园池乃如许。",
      "坐观块石与根茎，无乃卑凡不足数。"
    ]
  },
  {
    "id": "2e89e420d041a3f736c82fda8a0aae53",
    "title": "花石诗",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "饱食官吏不深思，务求新巧日孳孳。",
      "不知均是圃中物，迁远而近盖其私。"
    ]
  },
  {
    "id": "2e89e420d041a3f736c82fdac54c1cea",
    "title": "花石诗",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "恭惟圣德高舜禹，一圃岂尝分彼此。",
      "世人用管妄窥天，水陆驱驰烦赤子。"
    ]
  },
  {
    "id": "2e89e420d041a3f736c82fda93e14a02",
    "title": "花石诗",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "安得守令体宸衷，不复区区踵前踪。",
      "但为君王安百姓，圃中无日不春风。"
    ]
  },
  {
    "id": "2e89e420d041a3f719950bedf7e6a9ff",
    "title": "邻家翁挽辞二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "凛然风韵老尤癯，方寸经营包九区。",
      "窖粟巧为任氏策，缚船冷笑退之迂。",
      "深藏未肯骄僮仆，俭德端能率里闾。",
      "故使考终逾七十，不因财害似齐奴。"
    ]
  },
  {
    "id": "2e89e420d041a3f719950bed794fcd9c",
    "title": "邻家翁挽辞二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "高堂宴坐亦何忙，金水聊观毁与穰。",
      "远配刁间笼桀黠，未饶倚顿埒侯王。",
      "桑麻有亩今千计，牛马难言用谷量。",
      "可惜一朝螺变麦，千金无药治膏肓。"
    ]
  },
  {
    "id": "2e89e420d041a3f70feb2fb6f03e05d2",
    "title": "子安提举二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "南奔千里已途穷，更向长江避贼锋。",
      "十口未容谋去住，片帆那暇择西东。",
      "乞钱不忍从司业，食粥新来似鲁公。",
      "赖有诗情摧不老，时将新句吐长虹。"
    ]
  },
  {
    "id": "2e89e420d041a3f70feb2fb62cdcadc2",
    "title": "子安提举二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "征鼓驱人夜发船，别来无处写忧煎。",
      "高吟自答㗀嘤啸，旅食时开郁屈筵。",
      "君去青天才尺五，我今白发已三千。",
      "何当却饮南湖月，颠倒衣裳舞谪仙。"
    ]
  },
  {
    "id": "2e89e420d041a3f7bf9729840b4cc8be",
    "title": "靖康迎驾行",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "女真作意厌人肝，挥鞭直视无长安。",
      "南渡黄河如履地，东有太行不能山。",
      "帝城周遭八十里，二十万兵气裂眦。",
      "旌旗城上乱云烟，腰间宝剑凝秋水。",
      "雪花一日故蒙蒙，皂帜登城吹黑风。",
      "我师举头不敢视，脱兔放豚一扫空。",
      "夜起火光迷凤阙，钲鼓砰轰地欲裂。",
      "斯民嗷嗷将焉之，相顾无言惟泣血。",
      "仆射何公叩龙墀，围闭相臣臣噬脐。",
      "奇兵化作乞和使，誓捐一死生群黎。",
      "游谈似霁胡帅怒，九鼎如山疑弗顾。",
      "郊南期税上皇舆，截破黄流径归去。",
      "陛下仁孝有虞均，忍令胡骑耸吾亲。",
      "不龟太史自鞭马，一出唤回社稷春。",
      "虏人慕得犹贪利，千乘载金未满意。",
      "钗钿那为六宫留，大索民居几卷地。",
      "六龙再为苍生出，身磨虎牙恬不恤。",
      "重城突兀万胡奴，杳隔銮舆今十日。",
      "南门赤子日骈阗，争掬香膏自顶然。",
      "忿气为云泪为雨，漫漫白昼无青天。",
      "太王事狄空金帛，坐使卜年逾八百。",
      "天听端在民心耳，苍苍谁云九万隔。",
      "会看春风拥赭黄，万民歌呼喜欲狂。",
      "天宇无尘瞻北极，旄头落地化顽石。"
    ]
  },
  {
    "id": "2e89e420d041a3f77de10c23f052d89b",
    "title": "寄司录朝奉兼简伯寿",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "老松古柏争清劲，社稷元勋李文正。",
      "风流千古照人寒，家有白眉声益振。",
      "十年游宦落穷山，妾无衣帛日号寒。",
      "只馀净业磨不去，骎骎笔势江河宽。",
      "阿戎作诗更难偶，银钩仍复规颜柳。",
      "苍藤千尺练敲冰，万轴晶荧照窗牖。",
      "明月夜光两相酬，束笋堆床曾不休。",
      "公家自有呕心戒，岂容雕琢损天游。",
      "嗟我无文出月胁，惟有蓬窗堆柿叶。",
      "如何分我三百万，试扫危言助调燮。"
    ]
  },
  {
    "id": "2e89e420d041a3f7e5a35e65aa9b2b65",
    "title": "道原惠茗以长句报谢",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "太丘官清百物无，青衫半作蕉叶枯。",
      "尚念故人家四壁，郝原春雪随双鱼。",
      "榴火雨馀烘满院，宿酒攻人剧刀箭。",
      "李白起观仙人掌，卢仝欣睹谏议面。",
      "瓶笙已作鱼眼从，杨花傍碾轻随风。",
      "击拂共看三昧手，白云洞中腾玉龙。",
      "堆胸磊块一浇散，乘风便欲款天汉。",
      "却怜世士不偕来，为借干将诛赵赞。"
    ]
  },
  {
    "id": "2e89e420d041a3f7811a1ff89fb2d86b",
    "title": "大雨",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "夜夜阴云如泼墨，雨势欲挽银河竭。",
      "春工十八落泥涂，骤雨谁云不终日。",
      "魏紫姚黄业已空，嬉游何足介心胸。",
      "只恐年年禾黍地，浸淫尽入阳侯宫。",
      "凭谁为我呼少女，扫空阴翳开天宇。",
      "光风霁日暖层霄，坐令六合同歌舞。"
    ]
  },
  {
    "id": "2e89e420d041a3f7fd55a4b8325ae8f4",
    "title": "芙蓉轩",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "我闻幽轩榜芙蓉，琉璃十顷浸新红。",
      "此来踏雪空无有，黄芦败苇争号风。",
      "却坐明窗弄书史，新词仍试佳毫楮。",
      "香风忽到帘幕开，一朵芙蓉却能语。",
      "我生眼中万妖娆，为渠还作梦魂劳。",
      "炙牛未数刘师命，骖鸾便学王子乔。"
    ]
  },
  {
    "id": "2e89e420d041a3f7fd6baa09ebde9900",
    "title": "贺朱乔年生日",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "三春一半入群芳，朱朱白白竞天香。",
      "人间无处著此景，付与长庚作肺肠。",
      "长庚乘风下天宇，明窗万卷饱今古。",
      "笔端著处皆春容，文墨林中三角虎。",
      "只今声价高云烟，要辙故应岁九迁。",
      "便当折槛追家世，与国同休亿万年。"
    ]
  },
  {
    "id": "2e89e420d041a3f74338011ff75dd72f",
    "title": "谢虞守送酒",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "瑟瑟严风鼓蓬户，对话春围两亡趣。",
      "使君送酒唤春来，坐使漫空翻柳絮。",
      "雪榭悬知雪未消，一目千里皆琼瑶。",
      "诗仙冷坐清入骨，便合九万抟扶摇。",
      "回首故园归未得，天意留人亦奇绝。",
      "我今幸得贤主人，公亦未易有此客。"
    ]
  },
  {
    "id": "2e89e420d041a3f72b7b1f13150ea1b7",
    "title": "别虞守",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "闽山去天惟尺五，傍立怪石如蹲虎。",
      "点额龙墀万里归，未能赤脚走风雨。",
      "惭愧使君肯相延，十日倾酒如流泉。",
      "文字兴馀亦不恶，红妆执乐艳神仙。",
      "明日冯驩出有车，远借仁风归故庐。",
      "不用回头重引领，行矣商霖到海隅。"
    ]
  },
  {
    "id": "2e89e420d041a3f7613f800050007977",
    "title": "昭祖送韩文",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "两鸟相酬不肯休，欲令日月无旋辀。",
      "斯文未丧得韩子，扫灭阴霾霁九州。",
      "古来散文与诗律，二手方圆不兼笔。",
      "独渠星斗列心胸，散落毫端俱第一。",
      "陋巷嗟余四壁空，恶本雕残付蠹虫。",
      "虽得一班时可意，鱼鲁纷纷意莫穷。",
      "好古谁似城南杜，平生不矜润屋富。",
      "力刊善本妙毫厘，日费千金曾不顾。",
      "老藤截玉奴侧理，千古松煤腾碧烟。",
      "入手五行俱可下，兀兀短檠忘夜眠。",
      "我生嗜好随时改，独有此书心不解。",
      "欲酬厚意锥也无，更为先生作阿买。"
    ]
  },
  {
    "id": "2e89e420d041a3f772e138d707362c07",
    "title": "偶成",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "乘风上天款天语，天公不怒雷公怒。",
      "烟霄一斥下人间，豺狼旁午归无路。",
      "欲度三吴血盈川，欲泛九江兵闇天。",
      "扶筇却出徽城去，去天一握五危巅。",
      "水陆辛勤已足矣，雪花更开九万里。",
      "英雄困饿古犹今，莫学儿曹生愠喜。"
    ]
  },
  {
    "id": "2e89e420d041a3f77102d4e95468bd64",
    "title": "题显亲庵谨次严韵",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "寒芦败苇秋风严，魏紫姚黄春色妍。",
      "谁能不随天地转，开阖自我古无前。",
      "秋花忽从三月盛，引得好诗来相庆。",
      "为见漫空儿女姿，义气稍回君子正。",
      "我顷失鱼缘钩直，抱璞未酬不须泣。",
      "天生我辈岂偶然，但驱百怪归篇什。",
      "惭愧梅仙情最亲，期我看花三省身。",
      "已趁春风聊一笑，更仿秋霜不改春。"
    ]
  },
  {
    "id": "2e89e420d041a3f7920aad12c7aeabcf",
    "title": "送思道",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "狂风一过天如洗，四卷阴云空万里。",
      "高楼月色三更寒，鱼歌相应起寒苇。",
      "一樽初对谪仙人，只用澜翻细论文。",
      "半夜拂衣翩欲往，飘飘逸兴凌秋云。",
      "破浪扁舟一叶细，问君去去端君意。",
      "笑言演峡隘心胸，要观闽海浩无际。",
      "顾我齑盐尚泮宫，安得化云便从龙。",
      "好景欲观今未遂，凭君驱入锦囊中。"
    ]
  },
  {
    "id": "2e89e420d041a3f7abfe57257b294874",
    "title": "与郭舜钦朝请",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "成均冷坐穷吞纸，额叩龙墀滨九死。",
      "背负琴书偶生还，赖有春风满故里。",
      "故里渺居天一隅，因仍蔓草不堪除。",
      "多谢先生肯游刃，号令雷霆一扫驱。",
      "旧弊忽消新庆长，老稚相携纷击壤。",
      "坐使牛蹄一泓中，九万共抟羊角上。",
      "只恐朝廷急英雄，割鸡不用烦屠龙。",
      "政须太山来压卵，金阙唤回小令公。",
      "陋巷嗟余空四壁，饿死平生无枉尺。",
      "知音今有昌黎公，玉川得卧三竿日。"
    ]
  },
  {
    "id": "2e89e420d041a3f75ca4fbeface835ea",
    "title": "遣兴",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "醉中飞梦到神清，夜半高楼借水明。",
      "下瞰寒溪凝水晶，孺子相呼同濯缨。",
      "楼上天人百宝璎，瑞色天香充栋楹。",
      "步云一曲语春莺，千山洗空烟雾横。",
      "酒醒帘外竹阴行，夜风更为芭蕉生。",
      "愁肠起向谪仙呈，梦境凭君指顾成。",
      "一开后堂花柳盈，香肌可万六出霙。",
      "佩玉步莲不自轻，寒眼那能更指令。",
      "春葱斜捧玉壶倾，真珠红滴浓无声。",
      "一醉花间岂易营，归来十日寸心萦。",
      "兰亭家风类帝京，为余亦复出花城。",
      "柳腰随风万里征，安焉不复数归程。",
      "坐令铁心宋广平，夜揩醉眼赏梅英。",
      "歌燕舞赵艺更精，遏云回雪未可评。",
      "人间不复数娥嬴，神仙游戏肉眼惊。",
      "我生不顾万钟荣，对花有酒即蓬瀛。",
      "高会何须四者并，赤脚亦能写高情。",
      "最恨苏公世公卿，家声往往九夷倾。",
      "风流阵中却寝兵，酒瓯但借邻姬擎。",
      "何日高堂钟鼓鸣，如我心醉如春酲。"
    ]
  },
  {
    "id": "2e89e420d041a3f7e9a75dab9674e488",
    "title": "题天庆观",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "真人蹑身凌紫霞，下悯浊世长咨嗟。",
      "崇楼杰阁耀金碧，开阐至道非雄夸。",
      "仙茅连山可度世，守此规规如井蛙。",
      "灵云一笑万事毕，到今福地空桃花。"
    ]
  },
  {
    "id": "2e89e420d041a3f76d9ebf474b54880e",
    "title": "寒梅上李舍人",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "穷山触目纷茅苇，此意昏昏谁可洗。",
      "竹间忽破一枝梅，对月嫣然耿寒水。",
      "吟诗索酒满高堂，穿帘的皪射晶光。",
      "世上膻荤来不到，剪剪天风吹冷香。",
      "人言百花睡未起，独冠群芳差可喜。",
      "那知和羹自有期，未用争雄压桃李。",
      "但怜雨雪正蒙蒙，寒意未舒万象穷。",
      "故作选锋驱残腊，挽回天地变春风。"
    ]
  },
  {
    "id": "2e89e420d041a3f749073503ca066320",
    "title": "送李状元还朝",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "元戎帘幕海滨开，谪仙骑鲸天上来。",
      "尊前谈笑赞筹画，一洗八郡无氛埃。",
      "功成挥鞭朝玉阙，九重阊阖开春色。",
      "要传天意下人间，翰苑政须万人杰。",
      "我今去国已五年，天子令伴黄冠仙。",
      "邂逅相逢君复去，林泉还我擅云烟。",
      "君去上天款天语，莫畏雷霆作强御。",
      "人间疾苦欲扣天，天门嵯峨隔云雨。",
      "红巾十万今已无，致此红巾本何如。",
      "拨乱傥知原始末，制梃自可鞭匈奴。"
    ]
  },
  {
    "id": "2e89e420d041a3f7c66fa2f0d9030489",
    "title": "寄兴国福圣二老",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "我本穷山采薇蕨，偶上丹霄骑日月。",
      "云端不著痴仙人，天公虽笑雷公斥。",
      "今我在陈粮殆绝，不梦杏浆浇细肋。",
      "詹成炊饭似抟沙，牛革荐甘真嚼铁。",
      "惭愧忘形二禅客，倒屣相迎作禅悦。",
      "竹萌瀹水莹琼瑶，土芝借糟凝琥珀。",
      "余不供僧僧供余，是事颠倒古所无。",
      "要知人我两无有，此饱便当均太虚。",
      "昨日龙兴飞尺书，挽我登山有篮舆。",
      "试问二师肯俱否，一饱还君欲借渠。"
    ]
  },
  {
    "id": "2e89e420d041a3f7cbe650ded1266d28",
    "title": "送游教授",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "世事龊龊饥寒语，恩怨嘈然相尔汝。",
      "蝇营狗苟端可怜，不见秋风黄鹄举。",
      "君看三山夜降神，钟成人杰超不群。",
      "堂堂劲气薄霄汉，藐视四海岂无人。",
      "箪瓢陋巷谁知己，自足一樽钓秋水。",
      "谁使文星射紫微，天书遂敕川龙起。",
      "笑来南国开绛帐，议论清明森万象。",
      "已令炉锤无顽金，九万却抟羊角上。",
      "飘飘归兴凌秋空，莫恨丁宽易已东。",
      "天生若人不私子，当令四海遍春风。"
    ]
  },
  {
    "id": "2e89e420d041a3f7d6fc44e13f4bc443",
    "title": "庐山",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "平生作意庐山游，往来却贪吴越舟。",
      "陛下许臣鞭匹马，芒鞋因得款清幽。",
      "是时六月蒸炎暑，六合黄尘空一雨。",
      "上方冷翠袭衣襟，便觉笑谈在天宇。"
    ]
  },
  {
    "id": "2e89e420d041a3f739f50ea60f077b2f",
    "title": "和谢吏部铁字韵三十四首纪德十一首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "切切寒虫常在耳，未识词源万斛水。",
      "忽开玉轴见奇文，光怪摩空乱眸子。",
      "太傅江左风流人，灵运在家元不嗔。",
      "家世千年今复振，落笔飘飘语更真。",
      "顿足忘言惊妙绝，欲续貂蝉恨才拙。",
      "铅刀那敢望神剑，舒屈无方岂常铁。"
    ]
  },
  {
    "id": "2e89e420d041a3f739f50ea6c6f32095",
    "title": "和谢吏部铁字韵三十四首纪德十一首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "穷居如将豆塞耳，一泓自足牛蹄水。",
      "那知邻境有人豪，笑观造化但儿子。",
      "笔端万字惊倒人，春色秋风随喜嗔。",
      "一读锦囊殆仙去，欲借云軿遂朝真。",
      "更当负笈慰愁绝，凭公一扫平生拙。",
      "门人益亲自得回，会观踏破门限铁。"
    ]
  },
  {
    "id": "2e89e420d041a3f739f50ea625de65d3",
    "title": "和谢吏部铁字韵三十四首纪德十一首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "世上区区蝇狗耳，不复解缨濯清水。",
      "只知贪雀不留珠，可怜认贼翻为子。",
      "珍重谢公天下人，冷居林泉曾不嗔。",
      "云烟万木观不足，却把新诗为写真。",
      "高节凌云亦奇绝，不绾六印未为拙。",
      "何妨笑学杜陵翁，只有布衾冷似铁。"
    ]
  },
  {
    "id": "2e89e420d041a3f739f50ea67dfd013c",
    "title": "和谢吏部铁字韵三十四首纪德十一首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "仕途例皆谄笑耳，随盘方圆无定水。",
      "前年天子思奇才，霜台曾擢古君子。",
      "泛观中外傥非人，发上冲冠聊一嗔。",
      "那顾城狐并社鼠，好恶无私喜怒真。",
      "底事年来迹又绝，笑遁林泉似藏拙。",
      "凭谁去斩佞臣头，请公速铸楚山铁。"
    ]
  },
  {
    "id": "2e89e420d041a3f739f50ea6201deca7",
    "title": "和谢吏部铁字韵三十四首纪德十一首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "四海纷纷筝笛耳，谁识子期志流水。",
      "韵高调古自难酬，得意政须副墨子。",
      "我公声价第一人，积薪居上笑不嗔。",
      "但将佳句妙今古，逝变雕虫返太真。",
      "孟轲尝续吾道绝，功与神禹论工拙。",
      "先生今复回狂澜，岂减旌阳柱铸铁。"
    ]
  },
  {
    "id": "2e89e420d041a3f739f50ea66f1e1c6a",
    "title": "和谢吏部铁字韵三十四首纪德十一首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "引领门墙数舍耳，剑之水源自樵水。",
      "裹粮问道嗟未能，参前倚衡见夫子。",
      "自笑昔为尘土人，春狂时逐卖符嗔。",
      "年来懒惰百事废，洗空人伪惟葆真。",
      "更馀净业磨未绝，强继弥明不知拙。",
      "岂是螳螂敢当车，貘兽从来食铜铁。"
    ]
  },
  {
    "id": "2e89e420d041a3f739f50ea62c450629",
    "title": "和谢吏部铁字韵三十四首纪德十一首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "李白尝言人有耳，不当径洗颍川水。",
      "男儿出处自有时，何须锐意楚狂子。",
      "公今无意世间人，北山有灵定不嗔。",
      "天子政作唐虞计，谷口那留郑子真。",
      "伫观大手称奇绝，致君却笑前贤拙。",
      "坐使梯航到鬼方，来寻九州贡璆铁。"
    ]
  },
  {
    "id": "2e89e420d041a3f739f50ea61fcd4dff",
    "title": "和谢吏部铁字韵三十四首纪德十一首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "眼中儒生聊尔耳，仅免春闱饮墨水。",
      "可怜四海万青衿，却愧建安六七子。",
      "谁似丘侯独可人，日无千篇即怒嗔。",
      "腐语陈言俱扫灭，奇文秀句出天真。",
      "虎头固已称诗绝，更逢安石分工拙。",
      "新诗为侯特发挥，照人之明鉴磨铁。"
    ]
  },
  {
    "id": "2e89e420d041a3f739f50ea6faf974db",
    "title": "和谢吏部铁字韵三十四首纪德十一首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "结交要在相知耳，趣向不殊水投水。",
      "请看丘侯对谢公，箭锋相契无多子。",
      "丘侯平日论律人，详及谢公喜与嗔。",
      "一得新诗即传借，许久夸谈今见真。",
      "车马争看纷不绝，新诗那简茅檐拙。",
      "脱腕供人嗟未能，安得毕升二板铁。"
    ]
  },
  {
    "id": "2e89e420d041a3f739f50ea6d354d009",
    "title": "和谢吏部铁字韵三十四首纪德十一首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "三吴恶少飞绿耳，杀人如麻壅流水。",
      "馀风往往到七闽，鱼烂鸟惊父离子。",
      "纷然回顾作流人，我侯正色聊一嗔。",
      "坐使仓黄万老弱，复歌太平养性真。",
      "百弊纷纷俱杜绝，四境无虞安朴拙。",
      "方信哲夫自成城，不须十仞坚削铁。"
    ]
  },
  {
    "id": "2e89e420d041a3f739f50ea610a7ef1c",
    "title": "和谢吏部铁字韵三十四首纪德十一首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "忘心政须曲糵耳，醉仙如吸百川水。",
      "男儿不复问圣贤，杯酒力辞真竖子。",
      "我侯度量压千人，不满金钟却怒嗔。",
      "酒酣那复迷朱碧，苗莠犹分伪与真。",
      "人言狂药要须绝，恐溃肺肠语亦拙。",
      "那知真气不可侵，乌府如今肝是铁。"
    ]
  },
  {
    "id": "2e89e420d041a3f78d6cc0aae72c7a4b",
    "title": "和谢吏部铁字韵三十四首邑官有和者亦以诗寄之其人自云御方寇有功",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "寂寞相如四壁耳，陋巷萧然穷饮水。",
      "虽似退之厌权门，时作封人慕君子。",
      "惭愧知音个中人，近前不学丞相嗔。",
      "掀髯抵掌论今古，肺腑恢然笑语真。",
      "顷余学问非三绝，操瑟干齐谋更拙。",
      "栖迟何以酬己知，吾道不移砚铸铁。"
    ]
  },
  {
    "id": "2e89e420d041a3f7a6cf4d3c99655ab0",
    "title": "和谢吏部铁字韵三十四首丘宰生日二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "律管才吹九寸耳，帝遣玄冥下司水。",
      "天度稍多百四十，爱日差长斗建子。",
      "已剥群阴驱小人，四海熙熙语复嗔。",
      "因辟金关谪太白，不许天庭久练真。",
      "太白尘缘固未绝，肯将天巧形世拙。",
      "会施霖雨满人间，归对千年忘恙铁。"
    ]
  },
  {
    "id": "2e89e420d041a3f7a6cf4d3cd1455b5e",
    "title": "和谢吏部铁字韵三十四首丘宰生日二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "阳复朋来七日耳，黎明当动有泉水。",
      "阴阴寒谷未生春，天闵斯民如赤子。",
      "遂因天下生奇人，俾歌襦裤无怨嗔。",
      "朅来割鸡多暇日，逸韵飘飘腾九真。",
      "琼室瑶池津不绝，冷笑人间卫生拙。",
      "三窃蟠桃颜益童，那复虬髯面如铁。"
    ]
  },
  {
    "id": "2e89e420d041a3f7fedec1980baf2769",
    "title": "和谢吏部铁字韵三十四首和谢吏部",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "昔年怨声常满耳，纷纷女巫未沉水。",
      "天教我侯慰远人，坐令盗贼化君子。",
      "期年仁政遍人人，抚之如子不须嗔。",
      "吏民欲欺亦不忍，出言洞见胸中真。",
      "要图书问久已绝，人皆巧中渠宁拙。",
      "优游黄卷有馀欢，此志不回端截铁。"
    ]
  },
  {
    "id": "2e89e420d041a3f7eeab4bcf5b33e57c",
    "title": "和谢吏部铁字韵三十四首自叙",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "瑟瑟霜风夜聒耳，小院枕衾如泼水。",
      "夜清火冷不成眠，起就短檠阅诸子。",
      "掩卷嗟嗟今古人，遗风可喜仍可嗔。",
      "风日相怜纷无已，一笑玄之妄亦真。",
      "我今是非两俱绝，百巧百中不如拙。",
      "寂然无复一念邪，那有黄冠下鞭铁。"
    ]
  },
  {
    "id": "2e89e420d041a3f7eeab4bcfa896c028",
    "title": "和谢吏部铁字韵三十四首自叙",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "恶声不入伯夷耳，严陵拂袖钓寒水。",
      "古来豪杰例幽居，佩𩍚肯随舟人子。",
      "造化炉中忽为人，笑笑随缘又何嗔。",
      "细语粗言俱入妙，醉中不必更陶真。",
      "年来三复韦编绝，得趣无多一味拙。",
      "物外翛然我已仙，不愁石髓坚如铁。"
    ]
  },
  {
    "id": "2e89e420d041a3f7eeab4bcfc258f8bb",
    "title": "和谢吏部铁字韵三十四首自叙",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "万物纷纷一马耳，百川不同均一水。",
      "不将彼是作殊观，坐使须弥纳芥子。",
      "李白高视空无人，审言更作牙官嗔。",
      "可怜纸上较轻重，画饼象龙俱未真。",
      "我师宣尼四病绝，抱瓮宁作汉阴拙。",
      "万变纷纷不敢侵，真室何须枢楗铁。"
    ]
  },
  {
    "id": "2e89e420d041a3f71c594a66673bb4e1",
    "title": "和谢吏部铁字韵三十四首游山三首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "高岩去天尺五耳，下飞瀑布千寻水。",
      "山间瘦竹映枯松，岁寒相对凛君子。",
      "杖藜去去寻幽人，剥啄扣门公勿嗔。",
      "凡骨膻腥傥不厌，愿供薪水看修真。",
      "高人隐几语言绝，大巧深藏端若拙。",
      "无乃误游天目山，偶见唐公冠带铁。"
    ]
  },
  {
    "id": "2e89e420d041a3f71c594a66aaab02c0",
    "title": "和谢吏部铁字韵三十四首游山三首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "人生要在行乐耳，四化相磨逝流水。",
      "溪山佳处饱遨游，莫为膻荤亲俗子。",
      "解龟谁顾谪仙人，玉局题墙亦遭嗔。",
      "世人例作叶公解，但喜画龙谁识真。",
      "何如便与尘寰绝，醉倒莫嫌茅店拙。",
      "青骢门外系垂杨，旋乞青禾剉白铁。"
    ]
  },
  {
    "id": "2e89e420d041a3f71c594a66583b8066",
    "title": "和谢吏部铁字韵三十四首游山三首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "门前如市不入耳，忘言隐几心如水。",
      "纷华时逐长安儿，清爽何似毛锥子。",
      "我虽事业未如人，天公不等吾弗嗔。",
      "独步高山寻兀室，默坐烧香已悟真。",
      "世事缤纷俱谢绝，叩角自歌愚且拙。",
      "谁暇投书追贾谊，更忧铜弊杂铅铁。"
    ]
  },
  {
    "id": "2e89e420d041a3f7729fd8ce4b7b0ffb",
    "title": "和谢吏部铁字韵三十四首对酒二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "世上纷华蚁穴耳，东流不作西归水。",
      "号寒那用学孟郊，捉月要须追李子。",
      "一樽忽尔逢故人，高谈往往鬼神嗔。",
      "人间目下多忌讳，忘形惟有醉乡真。",
      "但得如意酒不绝，四壁莫愁生事拙。",
      "铸成此错吾安之，何妨与费数州铁。"
    ]
  },
  {
    "id": "2e89e420d041a3f7729fd8ceb9911c7d",
    "title": "和谢吏部铁字韵三十四首对酒二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "八斗一倾聊热耳，开匣时观三尺水。",
      "指天喝月使倒行，扬波直欲斩蛟子。",
      "安得知音吾党人，相看青眼不余嗔。",
      "笑驱八蛮有奇策，开怀聊与话诚真。",
      "可怜吐哺风流绝，乞巧未遑姑守拙。",
      "坐观明月侵虾蟆，空使玉川怀寸铁。"
    ]
  },
  {
    "id": "2e89e420d041a3f7223403877f4f3063",
    "title": "和谢吏部铁字韵三十四首送成彦尉邵武三首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "万窍于喁风割耳，梅影横斜耿烟水。",
      "杀鸡为黍政追随，七峰共作隐君子。",
      "忽举阳关饯行人，去去莫愁官长嗔。",
      "但知所领马曹似，清谈更觉子猷真。",
      "谷风尝讥朋友绝，子贡毋轻原宪拙。",
      "期公鸿雁不空回，开缄八行划如铁。"
    ]
  },
  {
    "id": "2e89e420d041a3f722340387097c2d6b",
    "title": "和谢吏部铁字韵三十四首送成彦尉邵武三首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "汗血神驹卓锥耳，去似苍崖决积水。",
      "据鞍年少笑西征，神仙中人梅氏子。",
      "平生胸抱不由人，点额再归曾未嗔。",
      "仪舌尚存斯足矣，卞玉那愁无识真。",
      "一官聊续箕裘绝，登山莫厌芒鞋拙。",
      "会使狗偷扫地无，不须蜂虿挥钜铁。"
    ]
  },
  {
    "id": "2e89e420d041a3f7223403873b07e038",
    "title": "和谢吏部铁字韵三十四首送成彦尉邵武三首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "山头枯木半生耳，山下琉璃剪碧水。",
      "登山临水两超然，刻烛千篇对夫子。",
      "我生也是不羁人，白眼望天人共嗔。",
      "相逢赖有知音鲍，挥麈不疑咳唾真。",
      "子今更与竹林绝，我独凄然守株拙。",
      "望公声誉腾九天，不惟去作铮铮铁。"
    ]
  },
  {
    "id": "2e89e420d041a3f77b247c1aa043fc9f",
    "title": "和谢吏部铁字韵三十四首别僧永肩",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "号寒啼饥自聒耳，火中莲花那著水。",
      "超然不复顾尘寰，空色两冥舍利子。",
      "冠巾贾岛齿平人，当时仅免退之嗔。",
      "何如伯升云水去，万劫不磨一点真。",
      "公今更恐情难绝，泛作飞蓬谋未拙。",
      "挽袖牵裳浩不回，当知若人是真铁。"
    ]
  },
  {
    "id": "2e89e420d041a3f7b823f616b0566615",
    "title": "和谢吏部铁字韵三十四首谢杨休三首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "人生相值梗萍耳，无酒投钱亦饮水。",
      "况公家世足风流，封胡羯末又贤子。",
      "匹马来寻物外人，坐上无毡寒不嗔。",
      "倾盖相逢已如故，洗空机械情更真。",
      "公今在陈粮屡绝，恶圆喜方我尤拙。",
      "穷愁相守两萧然，富骄何事如意铁。"
    ]
  },
  {
    "id": "2e89e420d041a3f7b823f6162eaa1bdb",
    "title": "和谢吏部铁字韵三十四首谢杨休三首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "半夜丝簧纷养耳，舞袖香风散沉水。",
      "高堂嬉笑坐生春，不诵式微惊游子。",
      "孟公投辖虽知人，故乡千里儿曹嗔。",
      "毅然竟把刀头舞，百日梦归今日真。",
      "依前瘦马登高绝，未应却笑此行拙。",
      "邑人脂膏子弗求，况是丘侯帽无铁。"
    ]
  },
  {
    "id": "2e89e420d041a3f7b823f616f5cc28db",
    "title": "和谢吏部铁字韵三十四首谢杨休三首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "一岁无多数日耳，归心应逐东流水。",
      "遥想解鞍在于门，满室生春舞妻子。",
      "明朝去拜绛帷人，迟迟他邦冀勿嗔。",
      "愿及散才求入社，寓诗千里欲寻真。",
      "医门不与多病绝，无盐自献那羞拙。",
      "谁知此质非良金，政须乃翁为点铁。"
    ]
  },
  {
    "id": "2e89e420d041a3f7f21681c3c90142e6",
    "title": "和谢吏部铁字韵三十四首呈几叟仪曹四首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "管中窥豹一斑耳，敢对江海更言水。",
      "赖公不作扬雄尾，舞雩曾许随童子。",
      "绨袍至今念故人，世人欲杀渠不嗔。",
      "更将妙语为高价，坐令玉表欲侔真。",
      "期公终始不相绝，回愚参鲁余亦拙。",
      "异时报德但修身，那用张良袖中铁。"
    ]
  },
  {
    "id": "2e89e420d041a3f7f21681c3c84d9444",
    "title": "和谢吏部铁字韵三十四首呈几叟仪曹四首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "世上乞怜帖双耳，得失毫芒汗流水。",
      "辕驹厕鼠端可怜，笑杀物外奇男子。",
      "先生眼中无可人，将军污足渠亦嗔。",
      "傥欲眠时遣客去，两忘物我渊明真。",
      "世间势位日悬绝，不能变渠平日拙。",
      "政如强弓五十步，无力可贯青唐铁。"
    ]
  },
  {
    "id": "2e89e420d041a3f7f21681c3046eb523",
    "title": "和谢吏部铁字韵三十四首呈几叟仪曹四首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "岭云去天一握耳，取死一分山下水。",
      "不辞舟车千里来，赖有陈蕃知孺子。",
      "当堂得酒觞故人，醉倒花前夜不嗔。",
      "我来一见欣如故，险语聊摅肺腑真。",
      "安得眼边万事绝，与君千首较工拙。",
      "乐死初无锸自随，那学祠东墓费铁。"
    ]
  },
  {
    "id": "2e89e420d041a3f7f21681c35df9aa1b",
    "title": "和谢吏部铁字韵三十四首呈几叟仪曹四首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "忽忽百年石火耳，偃鼠不逾一腹水。",
      "胡椒百斛何为哉，箪瓢便可安颜子。",
      "君看世间容悦人，胁肩摇尾恐人嗔。",
      "所得仅能毛发许，抵掌无由一笑真。",
      "期公便与此曹绝，折脚铛中归养拙。",
      "富贵鼎来即应之，鄂公未遇姑冶铁。"
    ]
  },
  {
    "id": "2e89e420d041a3f77c29b861c4ad6d5c",
    "title": "刘忠显挽词",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "城头皂帜作云飞，城中不纵胡马嘶。",
      "虎狼那顾百万众，政期生载人杰归。",
      "天王遣公赴狂虏，胡奴列拜听奇语。",
      "军中相庆得左车，便觉笑谈混天宇。",
      "先生一笑凛长虹，此膝那屈穹庐中。",
      "平生数奇似李广，自许孤忠如鲁公。",
      "毡帐归来眦欲裂，北望紫微湮涕血。",
      "更期结草报君王，夜半无人径自绝。",
      "城门初开闻讣书，参骞哭往万人俱。",
      "义色忠躯略不变，忠言凛凛在襟裾。",
      "当时中国满朱紫，不臣女真即臣楚。",
      "闻公高节端不回，身虽亡恙气先死。",
      "英风吹到新冕旒，天恩夜破九泉幽。",
      "佳城可葬不可没，时有红光上斗牛。",
      "我昔从公子弟列，欲报公知效公节。",
      "公骑箕尾我谁依，独上山巅采薇蕨。"
    ]
  },
  {
    "id": "2e89e420d041a3f77625fa234a7b5036",
    "title": "寄德裕县丞",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "世人龊龊例卑嘶，枪榆不识南冥飞。",
      "邂逅逢公能可意，笑呼文举作群儿。",
      "扁舟十日系杨柳，未忍愤然夸疾走。",
      "官长虽嗔渠不闻，且觅吾徒绝诗酒。",
      "笑谈便觉无樊笼，胜景况复烦天公。",
      "眼前突兀万银屋，河伯欲以山为宫。",
      "期公定非哙等伍，爱公高气塞寰宇。",
      "此行要须上九天，利磨干将斩张禹。"
    ]
  },
  {
    "id": "2e89e420d041a3f76be4b442f78706e5",
    "title": "再韵明复和来",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "男儿匹马追风嘶，朝燕暮越去如飞。",
      "谈笑功名在钟鼎，卵破草折驱胡儿。",
      "悲吟误学愚溪柳，落笔幸无龙蛇走。",
      "诗成不直水一杯，谁解金龟与换酒。",
      "能言嗟我闭雕笼，九万扶摇政属公。",
      "好振雷威养霖雨，要须奏赋未央宫。",
      "游戏诗坛整部伍，笔锋光怪横天宇。",
      "异时请赓七月篇，恶食卑宫赞神禹。"
    ]
  },
  {
    "id": "2e89e420d041a3f73efe56247dc596a5",
    "title": "口占",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "白鹤一去断消息，白鹤岭高高无极。",
      "仙人望汝久不归，珠花撩乱瑶海碧。",
      "当时同伴有飞鸾，雪浪掀天翻彩翼。",
      "世间千岁会重来，过眼不须寻鸟迹。"
    ]
  },
  {
    "id": "2e89e420d041a3f731b89d078b1adf05",
    "title": "送李君上洞天",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "北风于喁万窍号，落雪纷纷燖鹄毛。",
      "好向高堂护帷幕，新醪入脸殷春桃。",
      "居士何为嚣不顾，叩户长歌辞我去。",
      "行行逸兴高白云，千里江山入芒屦。",
      "问君无乃急所求，笑指南安作胜游。",
      "南安老师初不死，一闻消息即归休。",
      "嗟我平生污诗酒，未能赤脚走岩窦。",
      "在家自得忘家禅，托问老师印可否。"
    ]
  },
  {
    "id": "2e89e420d041a3f745b0e324d1471f74",
    "title": "戏天启作时文",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "君不见晋阳作垣期自固，中藏荻蒿劲箘簬。知音会遇张孟谈，安赵有才终一顾。",
      "人生会遇自有时，两股何须欲置锥。快将好景供诗酒，嗟嗟戚戚非男儿。"
    ]
  },
  {
    "id": "2e89e420d041a3f75c4c65a6e98599b3",
    "title": "哭施叔异",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "天上楼成求俊笔，今古共嗟李长吉。",
      "那知施侯更可怜，只向人间二十一。",
      "平生疾恶端如雠，高视青衫气横秋。",
      "岂惟落笔动惊俗，政事入眼无全牛。",
      "汗血共期千里足，狂风忽已摧秀木。",
      "生前万事且置之，白头老母将焉属。",
      "管鲍交情我最深，讣来一恸几失音。",
      "相思通昔不作梦，对床蟋蟀更秋吟。"
    ]
  },
  {
    "id": "2e89e420d041a3f73d895f09a805d57f",
    "title": "招成老",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "万窍于喁北风烈，乌云贴地欲飞雪。",
      "醉乘一叶上玻璃，忽霁阴威行夜月。",
      "凤凰山头想大颠，芒鞋竹杖弄清泉。",
      "胸中得句自春色，散入草木腾云烟。",
      "安得今宵对挥麈，快然别作二岁语。",
      "遥知今吾非故吾，便当刻烛追风雨。"
    ]
  },
  {
    "id": "2e89e420d041a3f7ec99e0c25286180f",
    "title": "送成材",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "伯夷自甘首阳蕨，商臣不戴周日月。那知世人冷笑渠，却言冯道有全节。",
      "纷纷过眼万飞蚊，何如闭目日饮醇。议论不从流俗变，吾宗赖有谪仙人。",
      "谪仙品流居第一，射策王庭恣狂直。不知天上闻不闻，见说奸臣俱辟易。",
      "秋风鞭马衫蓝，一官聊渡试江南。群从相从得髯尹，家学当须与剧谈。",
      "江南风月归诗酒，二陆相从真得友。无人肯伴栟榈狂，为我唤回脱帽张。"
    ]
  },
  {
    "id": "2e89e420d041a3f77f179bbe9691f52c",
    "title": "避贼引",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "羽檄星驰暴客起，西望烽烟无百里。",
      "夜半惊呼得渔舠，老稚相携三百指。",
      "蠖屈蛇盘破蓬底，忽欲骞身风刮耳。",
      "沙汀舣岸少依刘，万斛愁情空一洗。",
      "回思当年侍玉皇，禁垣夜直宫漏长。",
      "驱驰谁谓遽如许，客枕不安云水乡。",
      "前日蹇驴冲火烈，今此扁舟压残雪。",
      "隆暑祁寒欲少休，钲鼓迫人如地裂。",
      "草庐安得无卧龙，奉天政赖陆宣公。",
      "凭谁急呼人杰起，使我叩角歌尧风。"
    ]
  },
  {
    "id": "2e89e420d041a3f723175e6e49752871",
    "title": "次韵师皋",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "平生论兵轻白起，端欲采芝追角里。",
      "谁遣声名到人间，役役十年空血指。",
      "天狗堕地嗟未已，雷声屡迫君王耳。",
      "闽山今复暗旌旗，四望长安泪如洗。",
      "羡君好古慕羲皇，品流不减刘真长。",
      "舍我帡幪得甘寝，彷徨忽在无何乡。",
      "安得大明如火烈，坐令鼠辈消春雪。",
      "六合内外还桑田，乾坤不容异姓裂。",
      "看君躣马如游龙，醉中脱帽造王公。",
      "高堂请志中兴事，吉甫作诵穆清风。"
    ]
  },
  {
    "id": "2e89e420d041a3f710148ac264618355",
    "title": "聚星行",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "昴星下天扶汉德，长庚乃向开元谪。",
      "光芒相照数百年，一尊不得闻风月。",
      "何如今日出城闉，高堂共享无边春。",
      "风流皆在烟霞表，不数当年荀与陈。",
      "江湖我今方卷舌，君等上天环北极。",
      "箕斗虚名不必多，要斥旄头作顽石。"
    ]
  },
  {
    "id": "2e89e420d041a3f725a0c50b7767dffb",
    "title": "寄李状元",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "渡头送君泛小舟，丝丝细雨织寒愁。",
      "自闻君来天亦喜，急扫阴霾霁九州。",
      "聚星高会古难续，也欲从君勤秉烛。",
      "期君指顾苏瓯闽，一笑春风不忍独。"
    ]
  },
  {
    "id": "2e89e420d041a3f775feed76b666e267",
    "title": "送张巨源",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "我顷天上遭雷斥，万里南归弄泉石。",
      "惭愧张侯着眼看，诗卷光芒射奎壁。",
      "一朝逸气见眉间，浩歌依刘出闽山。",
      "渠今得客君得主，宁复回首更悲酸。",
      "阴雨初生腐草翼，破并行空夜的皪。",
      "何时归伴栟榈狂，一吐长虹贯白日。"
    ]
  },
  {
    "id": "2e89e420d041a3f707fd281914879c0f",
    "title": "送吕友善",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "火云烧空汗如雨，江北江南俱豺虎。",
      "君侯不顾溪山幽，鞭马一朝去莫御。",
      "挽君少俟秋风清，君言倚门有双亲。",
      "千里归从彩衣舞，死生不计万钟轻。",
      "过眼纷纷青与紫，颠倒重轻真可鄙。",
      "凭君天上整乾坤，自古忠臣多孝子。"
    ]
  },
  {
    "id": "2e89e420d041a3f72a226563529e27fc",
    "title": "黄杨岩",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "石壁巉岩惊鬼划，异草幽花锁春色。",
      "群山迤逦不能高，突兀独磨霄汉碧。",
      "芒鞋千尺上崔嵬，手摘星辰脚底雷。",
      "拨破烟云得洞户，醉眼恐是天门开。",
      "入门嵯峨森紫玉，冷风吹面天香馥。",
      "箕踞胡床挥麈尾，万指未充空洞腹。",
      "我因避地访名山，扁舟夜渡沙溪寒。",
      "辛勤博此一笑喜，太平犹在水云间。",
      "猛将今无三角虎，狐狸昼号鳅鳝舞。",
      "灵岩知有老龙藏，挽出人间作霖雨。"
    ]
  },
  {
    "id": "2e89e420d041a3f7fa500a55fed24cd0",
    "title": "雹",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "黑云压山山欲颓，阿香推车震不开。",
      "广寒宫中珠径寸，狂风倾下九天来。",
      "高堂砰轰倒四壁，万瓦飞空如转石。",
      "灯火青荧不敢明，世间谁有胆三尺。",
      "年来蠢动敢争豪，鳅鳝起舞狐狸嗥。",
      "一振天威百怪息，夜半云收北极高。"
    ]
  },
  {
    "id": "2e89e420d041a3f7d4a6811fdee6ad03",
    "title": "送李丞相四路宣抚",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "冷风吹海烟雾开，绣衣使者天上来。",
      "手持天书传天语，促起天下豪杰魁。",
      "下堂拜命汗如雨，上堂鸣鼓旌旄举。",
      "要令南国生清风，不辞马上蒸溽暑。",
      "平生直气高苍穹，四海草木闻威风。",
      "业以自任如伊尹，那使流言动周公。",
      "君臣今日机锋契，六十九州归重寄。",
      "屠龙事业警狗偷，谈笑定缚吴元济。",
      "功成上天相都俞，指呼瓦皪化华胥。",
      "日辟农桑三万里，二十四考书中书。",
      "我今流落穷吞纸，蟾蜍爬沙鞭不起。",
      "归欤自筑茅三间，为作野史书雄伟。"
    ]
  },
  {
    "id": "2e89e420d041a3f70a40e1d4d9b18d83",
    "title": "大水杂言",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "前日雨如丝，缤纷杂朝雾。昨日雨如注，万壑争驰骛。",
      "今朝有霁色，作意在芒屦。那知复如倾，漫天飞瀑布。",
      "介休借车振苍穹，十八叶幡如火红。涛头起伏万银屋，河伯尽以山为宫。",
      "门前小艇疾飞鸿，挽我同趋急流中。人生如梦贵适意，乘此可食千头龙。",
      "醉中举杯谢舟子，口腹自营吁可鄙。不闻大禹不过门，血指为疏九年水。",
      "何如乘风拜张坚，唤取女娲来补天。坐令赤子脱鱼腹，六合内外还桑田。",
      "柳枝却下蛟龙约，谈笑支奇付铁索。异时天上敢惊呼，斥作人间铛折脚。"
    ]
  },
  {
    "id": "2e89e420d041a3f76fa8267616f7fc5f",
    "title": "次韵王信州",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "煤炱飞上天，沉沉三日雾。银河一压摧，狂雨恣横骛。",
      "我恐铁骑来，疾驰不纳屦。气豪如项羽，势猛似黥布。",
      "弥漫江海接高穹，石牛未洗血泥红。天吴八首真奇怪，咄嗟平地作银宫。",
      "我贫家火不星灶，赤脚灭没泥涂中。目断晓风生少女，又复茅檐飞白龙。",
      "惭愧北来王夫子，籍籍声名满都鄙。朝吟千赋暮千诗，松腴亦须枯海水。",
      "莫倚文章似孟坚，未用风流追乐天。且以光芒破阴晦，挽回日色到桑田。",
      "乐岁天公有严约，斥落旄头沉贯索。从公日醉三百杯，不怕西风动旗脚。"
    ]
  },
  {
    "id": "2e89e420d041a3f74e6df58b91b9bcfa",
    "title": "再次韵",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "我闻张微子，仰天能服雾。又闻填海神，挥鞭石欲骛。",
      "二子呼不来，登山自纠屦。雷鼓速云阵，忽忽千岩布。",
      "谁云九万隔高穹，玉女笑眼逼人红。银浦遂倾瓜蔓水，雪浪欲浮天梁宫。",
      "孤孙得糟时哺翁，泛泛浮家烟浪中。竞呼力士来西域，临江吹缩十丈龙。",
      "那知夏雨逢甲子，身如猪鸭不须鄙。赤松作此岂无谋，门生主兵渠主水。",
      "长江正欲截苻坚，夜亡智伯水如天。此功朝成暮可霁，便当对月饮青田。",
      "一雨从今十日约，要赓丰年入弦索。凭君唤取阿戎俱，笑上天门同软脚。"
    ]
  },
  {
    "id": "2e89e420d041a3f738338b0c45f1c864",
    "title": "鼓腹谣",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "当时大镬四十石，馅粗如柱饼八尺。",
      "饱食起来舞金刚，挥戈天上驻斜日。",
      "底事年来到骨穷，炙蒲脯苔诳腹空。",
      "斗牛一饭期五日，一半又听阇黎钟。",
      "啄腐吞腥将日削，天公作意殊不恶。",
      "十围渐化杨柳轻，因驭冷风上寥廓。"
    ]
  },
  {
    "id": "2e89e420d041a3f74c18193d86018a84",
    "title": "次鼓腹谣元韵",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "我心不转本非石，世路爬沙任退尺。",
      "杯酒高怀独未忘，只有三万六千日。",
      "原宪虽贫亦非穷，石发溪毛放箸空。",
      "已遣寸毫饱风月，安得高堂列鼎钟。",
      "明朝莫怕山如削，夹路花香破酒恶。",
      "世间得失竞鸡虫，一笑危岑天地廓。"
    ]
  },
  {
    "id": "2e89e420d041a3f77ebe1c1901b7d6a8",
    "title": "戏王子和",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "豪华相陵豆粥石，坐上珊瑚碎三尺。",
      "那知萧条洙泗间，灶火不星连七日。",
      "我生不复饯文穷，醉眼从来四海空。",
      "一饱便令百忧失，三合红陈等万钟。",
      "君家况有柳枝弱，客恶不容主人恶。",
      "造门果腹姑置之，杜陵寒眼凭君廓。"
    ]
  },
  {
    "id": "2e89e420d041a3f798675453d45cddad",
    "title": "鼓腹谣谢许令",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "东坡不恋二千石，却羡黄州芋径尺。",
      "一饱何妨作许难，千古光芒贯白日。",
      "我生不暇哭途穷，入户青钱转手空。",
      "肉食不容久青琐，齿牢但可叩天钟。",
      "许侯诗成谢斫削，飞流来洗徐凝恶。",
      "开缄百里已生春，九州更赖此心廓。"
    ]
  },
  {
    "id": "2e89e420d041a3f7d06a1645044995b4",
    "title": "风雨损荔子",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "前日雨声如陨石，昨日风狂退六鹢。",
      "荔子吐华漫如云，结实定知无十一。",
      "南来无以慰愁煎，端期一饱果中仙。",
      "山头看花日千转，默想香味空流涎。",
      "事类翻羹慎勿恤，风雨在天非人力。",
      "要及丰年天下同，那为海邦私一物。"
    ]
  },
  {
    "id": "2e89e420d041a3f7a5f6b5e81bb1d036",
    "title": "游鼓山",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "兰桡舣岸雷霆骇，疾雨狂风欲翻海。",
      "吾人作意水石间，素志岂因风雨改。",
      "悟适当如未悟人，衡山不知为开云。",
      "鲁阳莫试挥戈手，郭泰何妨垫角巾。",
      "山僧导我飞芒屦，要看渠师得道处。",
      "雪喷鼎烹一斥回，千古涧流不东注。",
      "我笑老师太豪雄，故令鬼物窥吾踪。",
      "安得廓然无圣解，苍崖依旧飞白龙。"
    ]
  },
  {
    "id": "2e89e420d041a3f7e41c6cb325948d2b",
    "title": "别珠公",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "我顷诗成准敕恶，寒江夜度秋萧索。",
      "曳杖从师得摩尼，洗空愁肠天地廓。",
      "年来狂妄婴逆鳞，去国三秋又出奔。",
      "隔墙后得绨袍旧，一笑唤回逆旅春。",
      "我心不转嗟匪石，方壮两遭天上斥。",
      "处处逢君道价高，万指方袍趋法席。",
      "白云天下妙林泉，看君又作新法缘。",
      "傥能容此无归客，便当结社追白莲。"
    ]
  },
  {
    "id": "2e89e420d041a3f767641f407fd872fb",
    "title": "送许丈赴行在",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "狄犬夜吠夷门月，乾坤易位人泣血。",
      "那知千官舞蹈回，马上洋洋面不热。",
      "许侯逆风敢孤骞，黄金围腰挽不前。",
      "大明升天狐兔遁，再拜丹墀吾节全。",
      "我时上天恣狂直，权臣舌端飞霹雳。",
      "当时陷阱皆交游，侯独临存真铁石。",
      "此来邂逅一笑间，夜倾闽酒赤如丹。",
      "胸中磊块浇未下，征旆匆匆又吴山。",
      "山前鲛鳄翻平陆，杀人如麻未充腹。",
      "凭君仗剑追祖风，坐令四海桑田复。"
    ]
  },
  {
    "id": "2e89e420d041a3f7283358120fe88c10",
    "title": "后迎驾行",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "挥鞭冲晓露，归鞍载夕阳。",
      "一日复一日，不见御袍黄。",
      "左衽须文绣，毡车奉圭璋。",
      "作意礼乐盛，而乃访毛嫱。",
      "上皇袭太平，珍怪乘四方。",
      "奇器惊鬼划，舞要欲云翔。",
      "端为大盗积，万里来贪狼。",
      "文移急星火，搜抉到毫芒。",
      "伐柯则不远，吾道其复昌。",
      "君看天宇间，紫微已辉光。",
      "躣马今朝去，定拜御炉香。",
      "恶衣供禹御，茅茨覆尧堂。",
      "为邦消底物，人心归则王。"
    ]
  },
  {
    "id": "2e89e420d041a3f7480e5cb3868e31a6",
    "title": "邓成彦邀李益之朱乔年及某一饭适忌日无侑觞者遂迟明日成彦偶在式假以食素谢吾三人朱且行仆因以诗促之",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "点额万里归，兀坐冷如水。",
      "惭愧北阮贤，为余欣设醴。",
      "既邀折槛朱，仍约骑鲸李。",
      "人乳已方丈，清歌迟皓齿。",
      "那知事大谬，反误占食指。",
      "得鹿傥是梦，翻羹得无鬼。",
      "我生饮红裙，万事空一洗。",
      "所失如猬毛，岂惟一饭耳。",
      "端恐荀陈会，自此参辰矣。",
      "凭公反高阳，勿专兰亭美。",
      "主人或素餐，苏晋端可拟。",
      "何妨具大烹，肉食从客鄙。"
    ]
  },
  {
    "id": "2e89e420d041a3f772e138d77ed78f47",
    "title": "偶成",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "我涉江东路，平地雪盈尺。",
      "明日登芙蓉，晴天开晓日。",
      "朅自婺源来，阴雨连朝夕。",
      "瘦马逼云际，又断檐间滴。",
      "顾我亦何人，市朝欲扫迹。",
      "平生诗酒交，落井仍下石。",
      "那知涉畏途，乃烦造化力。",
      "要知万里行，人谪非天谪。",
      "衡云霁韩愈，海市呈苏轼。",
      "君知此理不，鬼物护狂直。"
    ]
  },
  {
    "id": "2e89e420d041a3f79f67e6ff019bda0c",
    "title": "古意三首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "妾身如暮云，阴霾愁渐浓。",
      "郎来如晓色，日高云自空。",
      "晓色未应夜，愁云不可重。",
      "会持一杯酒，举室生春风。"
    ]
  },
  {
    "id": "2e89e420d041a3f79f67e6ff9b71ce2d",
    "title": "古意三首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "妾心如寒梅，随郎遍江东。",
      "妾身如飞雪，知落何亭中。",
      "雪花故清绝，何人能击节。",
      "梅花岁岁春，千秋香不灭。"
    ]
  },
  {
    "id": "2e89e420d041a3f79f67e6fffe29424c",
    "title": "古意三首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "妾如傍篱菊，不肯嫁春风。",
      "郎如出谷莺，飞鸣醉乱红。",
      "乱红有何好，风雨一夕空。",
      "菊英虽枯淡，不愁霜露浓。"
    ]
  },
  {
    "id": "2e89e420d041a3f7973ff8c9c7a14808",
    "title": "观子陵画像",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "陶朱防狡兔，渭滨兆非熊。",
      "先生但钓月，君王友不从。",
      "我昔访其迹，溪光磨青铜。",
      "呼公公不应，天籁自号空。",
      "何人知此景，携归梵王宫。",
      "乃知夜半力，端在寸毫中。"
    ]
  },
  {
    "id": "2e89e420d041a3f7786a83019313d532",
    "title": "谒南斋诸友",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "青青门外竹，练练涧中流。",
      "水竹自相激，天壤无炎洲。",
      "我友有高韵，来为扶策游。",
      "氛埃飞不到，轩窗寸寸秋。",
      "高文穿天心，细字编蝇头。",
      "气豪欲骑月，志锐定焚舟。",
      "我来初过雨，衣衫空翠浮。",
      "平生百斛尘，一洗空不留。",
      "归来短檠下，清风入梦幽。",
      "不知白莲社，肯容灵运不。"
    ]
  },
  {
    "id": "2e89e420d041a3f7ef9a72518c78ecd8",
    "title": "再用南斋韵谢",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "沙溪清可啜，远山翠欲流。",
      "翩然航一苇，浩歌入芦洲。",
      "高堂上木杪，幽人事胜游。",
      "但足箪瓢乐，不知天地秋。",
      "我笔嗟无口，冥搜空掉头。",
      "何如三才杰，等是济川舟。",
      "开卷腾光怪，天上卿云浮。",
      "阿云又嗣音，吾砚不欲留。",
      "平生浪诗声，寒虫号清幽。",
      "已对狂道士，从此敢吟不。"
    ]
  },
  {
    "id": "2e89e420d041a3f7eaf8e6340e1b5f58",
    "title": "登妙峰阁",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "维舟古木阴，故人能倒屣。",
      "相携步高阁，千尺夸雄伟。",
      "雨馀天气清，宇宙空如洗。",
      "对面碧玉峰，去天不盈咫。",
      "凭栏一超然，欲抟九万里。",
      "下视嚣尘间，蠢蠢鱼虫耳。",
      "平生浪自苦，马上肉消髀。",
      "匆匆欲何之，烧香更隐几。",
      "入夜寂无人，波声栏下起。",
      "坐觉非尘寰，雷霆生脚底。"
    ]
  },
  {
    "id": "2e89e420d041a3f74265e825f15250ec",
    "title": "游东山",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "草木得新露，袭人吹冷香。",
      "泉水夜相激，衾枕自清凉。",
      "我携谪仙人，眉目秀而长。",
      "高怀洗尘累，抵掌论老庄。",
      "若人不世有，此景那可忘。",
      "终当跨皓鹤，同作云间翔。"
    ]
  },
  {
    "id": "2e89e420d041a3f7e4aaa9040a5d0bd6",
    "title": "云际岭",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "苍苍九万里，拍塞雨天葩。",
      "云际在天上，我去更携家。",
      "不知山高低，晶荧浩无涯。",
      "回头见侍香，蒙蒙隔琼花。"
    ]
  },
  {
    "id": "2e89e420d041a3f7941b6a7881020bd2",
    "title": "谢丹霞老师",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "丹霞修何行，天花雨红英。",
      "草莽化金碧，宴坐十年成。",
      "落笔多奇语，酬唱皆名卿。",
      "微言寄祸福，无心天籁鸣。",
      "顷年来七峰，见我眼增明。",
      "西来的的意，一语贯三乘。",
      "坐令尘土人，弹指悟无生。",
      "别来今许久，夜梦飞爽灵。",
      "新诗忽入手，春风死草萌。",
      "公以慧生定，我自明而诚。",
      "相望虽千里，秋风共一清。",
      "去去勿作念，明鉴无将迎。"
    ]
  },
  {
    "id": "2e89e420d041a3f77c9b00e44734aa61",
    "title": "玉山避寇",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "前年十月间，胡兵满大梁。",
      "小臣阻天对，血涕夜沾裳。",
      "去年十月间，左省谪征商。",
      "扁舟归无处，江浙俱豺狼。",
      "今年十月间，叛卒起南方。",
      "官兵且二万，一旦忽已亡。",
      "一身幸无责，奉亲走穷荒。",
      "天宇如许大，八口无处藏。",
      "空山四十日，画饼诳饥肠。",
      "朅来古招提，和气霭修廊。",
      "迎门有禅伯，梵行照穹苍。",
      "却念客无归，烧猪饭苏郎。",
      "方袍二百指，祖灯其复光。",
      "中有护法人，义气干天枪。",
      "倒床得甘寝，不知冬夜长。",
      "明朝曹夫子，破浪飞危樯。",
      "入门郁春色，满船载琼浆。",
      "高谈惊霹雳，佳句刻琳琅。",
      "那知奔窜中，一乐得未尝。",
      "何当扫阴雪，四海共春阳。",
      "便携我辈人，浩歌归醉乡。",
      "世事如奕棋，臧否均亡羊。",
      "蓑衣可钓月，底处是金章。"
    ]
  },
  {
    "id": "2e89e420d041a3f7afd0ae7f6b6aaaf8",
    "title": "次韵李舍人",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "道山文章伯，杖履作幽栖。",
      "笔砚为戏事，业落翻墨螭。",
      "平生百万言，定相初不离。",
      "更怜世间士，尘网深相闱。",
      "笑踵双林辙，誓破万夫疑。",
      "八面列神王，剑戟森携持。",
      "怒目干龙宫，机缄绝谋惟。",
      "佛语浩无际，天地如可弥。",
      "笑谈一转毕，璿玑时未移。",
      "见者皆了了，钝根化神机。",
      "不然分三藏，谁能俱不遗。",
      "白头钻故纸，底是出头时。",
      "此恩今欲报，四顾将谁依。",
      "在佛本无说，于公亦何为。",
      "珍重谪仙人，登山力未疲。",
      "天涯渺万里，著处即为归。",
      "随缘作赞叹，妙语何奇奇。",
      "置之天壤间，千古无敢非。",
      "我生多肉障，烦公示宝篦。",
      "请作一言蔽，牟尼即仲尼。"
    ]
  },
  {
    "id": "2e89e420d041a3f7aac476e2cf20e04b",
    "title": "送李司录西赴",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "晴云耸奇峰，烈日破昏霿。",
      "谪仙有行色，朋僚伤远送。",
      "嗟哉君子人，簿书久倥偬。",
      "文星应长庚，劲气模螮蝀。",
      "幡然玉京去，伫听朝阳凤。",
      "岩野岂能留，端肖高宗梦。"
    ]
  },
  {
    "id": "2e89e420d041a3f753e345bacc3b47b0",
    "title": "尘外堂",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "俯仰天地间，纷纷尘垢耳。",
      "市井与山林，累人均一体。",
      "有真故有妄，无彼那取此。",
      "谓是为尘外，政应在尘里。",
      "凭师一扫空，六尘不用洗。",
      "渊默即雷声，万川同一水。"
    ]
  },
  {
    "id": "2e89e420d041a3f74f6eee11dbfe8a21",
    "title": "谢李舍人题额",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "寸草春未报，秋风树不停。",
      "三年真忽尔，过隙白驹奔。",
      "庐坟吾岂敢，北堂有老人。",
      "作庵居释子，佛事勤朝昏。",
      "太史怜此意，高额揭显亲。",
      "梁间垂玉箸，壁上霭飞云。",
      "顾我何为者，传家空一经。",
      "栖迟已三十，寒灯尚短檠。",
      "北辕将适楚，捩手或翻羹。",
      "那能为亲显，只可充添丁。",
      "但念我先人，白首困飘零。",
      "射策不逢赏，青衫脱王庭。",
      "今焉逢太史，发挥身后名。",
      "坐令九泉下，冷骨复生春。",
      "显扬政在此，松楸万世荣。",
      "作诗敢论报，欲为肌上铭。"
    ]
  },
  {
    "id": "2e89e420d041a3f7a9ba6f566f0f0a7f",
    "title": "陪李梁溪游泛碧",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "凉天夜无云，寒江秋更碧。",
      "冷照月华中，水天同一色。",
      "画船渺中流，三更群动寂。",
      "清风远相随，芦花秋瑟瑟。",
      "近山得桂香，隔烟起渔笛。",
      "楼台半有无，疑是化人国。",
      "我生本无事，钓竿勤水石。",
      "今宵更可人，仍侍君子侧。",
      "浪登元礼舟，本非谪仙敌。",
      "敛手看挥毫，光芒腾万尺。"
    ]
  },
  {
    "id": "2e89e420d041a3f73312e544f34774f2",
    "title": "本上人",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "乞食自王城，骏笔挥万纸。",
      "开缄动心目，忽忽龙蛇起。",
      "便可老烟霞，声价日千里。",
      "那知未满意，更访栟榈子。",
      "栟榈亦何人，是心如灰死。",
      "恶语满人间，春风自桃李。",
      "凭君一笑挥，万事空一洗。",
      "但了风动幡，在处针投水。",
      "愿将广长舌，语出亦糠秕。",
      "回到我辈人，政堪覆酱耳。"
    ]
  },
  {
    "id": "2e89e420d041a3f76e62b20d74baf983",
    "title": "和作哲送令德",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "我瓠非五石，安能枵不用。",
      "但恃少年气，未肯就羁鞚。",
      "越人已断发，章甫浪出宋。",
      "何如子建文，脱口人争讽。",
      "笑示善者机，绮语时一弄。",
      "妙竟秘不传，尺管阁云梦。",
      "固应羞芹藻，清明奴隶共。",
      "明年郁梧桐，定作喈喈凤。",
      "归来访原宪，慎毋学子贡。",
      "故人犹未病，反己能求中。"
    ]
  },
  {
    "id": "2e89e420d041a3f7997c5ba9378aa05a",
    "title": "宴坐轩",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "客食突不黔，马上肉消髀。",
      "所得知几何，此生亦茅靡。",
      "何如丰岩公，一室万缘止。",
      "竹林能清幽，岩窦富奇伟。",
      "关门寂无人，烧香坐隐几。",
      "今年忽猿惊，杖屦数百里。",
      "持此凝宴坐，老师一启齿。",
      "我岂死灰如，春风吹不起。",
      "请君看九渊，止水即一洗。"
    ]
  },
  {
    "id": "2e89e420d041a3f7234688aeea8bee63",
    "title": "舫斋",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "寓形天宇间，一枝慎所处。",
      "到眼无溪山，堆胸自尘土。",
      "陈子作舫斋，端能世外趣。",
      "笑傲风波境，恬无风波虑。",
      "循本鱼可观，灰心鸥自舞。",
      "风景虽可人，公乎聊四顾。",
      "纷纷逐末流，谁援沉迷苦。",
      "吾事在济川，慎勿五湖去。"
    ]
  },
  {
    "id": "2e89e420d041a3f750197245d5ad1fa0",
    "title": "泛舟示子",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "秋江十日雨，破浪飞危樯。",
      "恍如在天上，万顷烟茫茫。",
      "狂风自南来，桂华雨新黄。",
      "停杯不须饮，且饮空中香。",
      "平生四海心，老大愧周郎。",
      "聊复随孺子，解缨濯沧浪。",
      "北斗挹酒浆，天孙织衣裳。",
      "乘兴拿舟去，一笑上银潢。"
    ]
  },
  {
    "id": "2e89e420d041a3f7732f7ae152d15ee8",
    "title": "万卷堂",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "世人无远韵，挟策干浮云。",
      "识字仅有数，得志无短檠。",
      "太丘妙家法，不肯卤耕耘。",
      "藏书浩无际，兀坐观沧溟。",
      "寒陋鄙李邕，假书勤朝昏。",
      "过眼如杜甫，散为笔下神。",
      "一家今四杰，射策到王庭。",
      "自视犹细事，家塾方讨论。",
      "嗟我未闻道，政作钻纸蝇。",
      "会同阿戎去，从公问斫轮。"
    ]
  },
  {
    "id": "2e89e420d041a3f73b62b61edbc4a904",
    "title": "次韵王信州古风",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "我昔少年日，气与风雷壮。",
      "一言既不合，掉头归望望。",
      "誓将老烟霞，叩角耕闲旷。",
      "一日烦干旌，叩天舒孟浪。",
      "自譬舟一叶，沙溪春荡漾。",
      "百川傥已东，吾力那能障。",
      "尚赖天地宽，未即崇山放。",
      "栟榈付冷居，乃为世所长。",
      "老妻画纸棋，赤脚沽村酿。",
      "醉起舞彩衣，吾道颇休畅。",
      "人杰又鼎来，不怕供诗帐。",
      "酬唱激清风，洗空烟雨瘴。",
      "故人化鹤仙，穹庐共悽怆。",
      "生还义更高，裹饭远相饷。",
      "演山见长庚，醉眼不敢仰。",
      "便结骑鲸游，不知飞燕谤。",
      "兰亭最后来，德齿均所尚。",
      "伤时虽慷慨，论事尤倜傥。",
      "杯酒七峰下，逸思九天上。",
      "万事俱可人，只欠蛾眉唱。"
    ]
  },
  {
    "id": "2e89e420d041a3f7922ca6d9c4fabfb2",
    "title": "再次韵谢之",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "四海王信州，志气老益壮。",
      "家学九夷闻，人物万夫望。",
      "若使在庙堂，天下无怨旷。",
      "胡为一叶舟，也泛闽溪浪。",
      "顾余真断梗，江淮付摇漾。",
      "逢人辄倾倒，涉世无堤障。",
      "既念越人瘠，仍欲郑声放。",
      "斥下九天来，宜似幽怪长。",
      "邂逅忽相逢，琥珀倾新酿。",
      "大急赓歌诗，胸臆赖舒畅。",
      "我语无馀韵，日书甲乙帐。",
      "得君驱鳄手，不忧潮阳瘴。",
      "三年去国心，海隅日悽怆。",
      "东家久不燔，稚子将无饷。",
      "诗成皆置之，万事吾不仰。",
      "那复思重裘，区区欲止谤。",
      "明朝更可人，芒鞋穷好尚。",
      "遥知翠微中，高谈得纵傥。",
      "至乐曲糵间，虚名钟鼎上。",
      "轻重不须论，杯行且酬唱。"
    ]
  },
  {
    "id": "2e89e420d041a3f7922ca6d95eda7873",
    "title": "再次韵谢之",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "昌黎论佛骨，南行气亦壮。",
      "献书请镂玉，却起北归望。",
      "香山最风流，诗酒事夷旷。",
      "那知闻琵琶，泪溅九江浪。",
      "此身苦海中，风波随荡漾。",
      "妄见分南北，无乃眼中障。",
      "嗟我果何人，楚狂本天放。",
      "外物不须论，有身今已长。",
      "斥归水云乡，日醉莲花酿。",
      "茗饮过陆羽，禅悦得文畅。",
      "安此更何求，万里脱毡帐。",
      "死生则置之，北邙岂俱瘴。",
      "使君怜我愚，了无逐客怆。",
      "谓我耕白云，不独齐眉饷。",
      "诗来觅欢处，光芒不可仰。",
      "欲醉桃李春，那忧贝锦谤。",
      "赤脚敢云无，社舞非时尚。",
      "侯门列蛾眉，一见吾其傥。",
      "抛砖此当先，积薪君在上。",
      "更为李与苏，两家按新唱。"
    ]
  },
  {
    "id": "2e89e420d041a3f7a3f0b24072d4b759",
    "title": "第四章兼简其子",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "虱卜虽萧条，虎筮固豪壮。",
      "要皆有得失，未息胸中望。",
      "那知方寸地，太空等虚旷。",
      "川逝水不流，石高风自浪。",
      "郑五相府荣，谢三渔舟漾。",
      "穷达安在哉，但瞒肉眼障。",
      "鼓瑟铿尔舍，扶杖曝然放。",
      "在我本不亏，底处更求长。",
      "独挂百钱游，无人捉私酿。",
      "醉归一腹春，满纸挥琴畅。",
      "珍重江左王，德卲宜绛帐。",
      "天遣千里来，不顾闽山瘴。",
      "人言臭味同，政可慰悽怆。",
      "谁知金玉予，诗成即相饷。",
      "笔力到天心，开卷人争仰。",
      "但勿赋兔葵，小儿易生谤。",
      "献之诗更奇，句法晋宋尚。",
      "从渠得精深，嗟余真恍傥。",
      "何当日相从，烦君更语上。",
      "径追太古风，三叹聊十唱。"
    ]
  },
  {
    "id": "2e89e420d041a3f77864683f9814b6e6",
    "title": "荔子",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "荔子有佳品，乃在府城东。",
      "我来方秀发，黄云几万重。",
      "遥知香味色，已具碎花中。",
      "凭栏一念足，不食意自充。",
      "人世如梦耳，当体色即空。",
      "谓是为真实，便可侑千钟。",
      "谓是为非实，真饱亦何从。",
      "虚实两无有，楼高雨蒙蒙。"
    ]
  },
  {
    "id": "2e89e420d041a3f7e05fb917d51eb183",
    "title": "避地山谷",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "大禹不到处，石壁谁凿开。",
      "云端欲相搏，飞出白云来。",
      "馀沫乱飞雪，雄声敌春雷。",
      "溯流涌百尺，银山陟崔嵬。",
      "顾我虽逐客，解雨已春回。",
      "嗟此天尽处，胡为乎来哉。",
      "萱堂有垂白，蓬室纷提孩。",
      "内外三百指，奔窜若为怀。",
      "我疑云水间，亦有天下才。",
      "何时日三锡，一振纪律颓。",
      "羲和傥中天，六合无氛埃。",
      "鼠壤与蚁穴，不风当自摧。",
      "坐令陋巷中，依旧乐颜回。",
      "亦能书夷狄，朝会叩天阶。"
    ]
  },
  {
    "id": "2e89e420d041a3f71aac2aff4998bafa",
    "title": "南归醉题家圃二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "填海我如精卫，当车人笑螳螂。",
      "六合群黎有补，一身万段何妨。"
    ]
  },
  {
    "id": "2e89e420d041a3f71aac2aff9350f5ba",
    "title": "南归醉题家圃二首",
    "authorName": "邓肃",
    "authorId": "2e89e420d041a3f7754dda4b571e0f7e",
    "dynasty": "宋",
    "content": [
      "近辅暴迫狼虎，圣君德大乾坤。",
      "万里去黄金阙，一杯得杏花村。"
    ]
  },
  {
    "id": "2e89e420d04e601f05955316fde67bcb",
    "title": "浯溪",
    "authorName": "王□达",
    "authorId": "2e89e420d04e601fd1457b72d1457b72",
    "dynasty": "宋",
    "content": [
      "□□游宦过湘山，道阻□□十里闲。",
      "奎画自今容拂拭，苍崖从昔要跻攀。",
      "扫除妖孽□□□，□录勋庸信□□。",
      "自叹此生那从□，是行应得□□□。"
    ]
  },
  {
    "id": "2e89e420d05995c836948108934ec9ad",
    "title": "红叶",
    "authorName": "林宾旸",
    "authorId": "2e89e420d05995c8d1457b72d1457b72",
    "dynasty": "宋",
    "content": [
      "五夜霜为染，轻明映碧流。",
      "山林惊有色，天地欲无秋。",
      "野渡风初起，夕阳雨未收。",
      "昔闻供墨客，霜屋落飕飗。"
    ]
  },
  {
    "id": "2e89e420d05995c8bc352c58548ad573",
    "title": "病鹤",
    "authorName": "林宾旸",
    "authorId": "2e89e420d05995c8d1457b72d1457b72",
    "dynasty": "宋",
    "content": [
      "松梢秋气怯霜衣，犹为山人守石扉。",
      "仙国灵丹无处觅，故乡华表几时归。",
      "心知海上云霄□，眼见林间燕雀飞。",
      "却恨吹台消息断，草烟城郭照斜晖。"
    ]
  },
  {
    "id": "2e89e420d05a2f3a73f838796db36c7a",
    "title": "送宋承旨归觐大母刘太夫人",
    "authorName": "薛似宗",
    "authorId": "2e89e420d05a2f3ad1457b72d1457b72",
    "dynasty": "宋",
    "content": [
      "远冲风雪渡钱塘，欲趁春风到故乡。",
      "百岁报刘知日短，一身许国喜心长。",
      "才名磊落传金马，旌盖辉煌出玉堂。",
      "岂若他人思陟岵，无忧靡盬不遑将。"
    ]
  },
  {
    "id": "2e89e420d05a2f3ac503fc3c293d798a",
    "title": "戏题团扇自写山水",
    "authorName": "薛似宗",
    "authorId": "2e89e420d05a2f3ad1457b72d1457b72",
    "dynasty": "宋",
    "content": [
      "拂将团扇点江春，难与班姬咏并珍。",
      "非为墨池云雾好，自来不以笔干人。"
    ]
  },
  {
    "id": "2e89e420d05cf11c916458264f9f3954",
    "title": "见江亭",
    "authorName": "袁正规",
    "authorId": "2e89e420d05cf11cd1457b72d1457b72",
    "dynasty": "宋",
    "content": [
      "地产灵芝古道场，危亭陡起负重岗。",
      "江心远叠通潮浪，海外遥分异域疆。",
      "缭绕人家依县市，寂寥烟景认吴航。",
      "倚栏望断暮云碧，不见长安见夕阳。"
    ]
  },
  {
    "id": "2e89e420d05cf11c6b073dd348ad4053",
    "title": "白云亭和韵二首",
    "authorName": "袁正规",
    "authorId": "2e89e420d05cf11cd1457b72d1457b72",
    "dynasty": "宋",
    "content": [
      "幽奇山水卒难图，亭插白云景象馀。",
      "共乐灵踪还旧址，好编名字入新书。",
      "面前沧海迷三岛，林下谁人继二疏。",
      "洞里苍龙头角老，埋藏岁月意何如。"
    ]
  },
  {
    "id": "2e89e420d05cf11c6b073dd3e7d08477",
    "title": "白云亭和韵二首",
    "authorName": "袁正规",
    "authorId": "2e89e420d05cf11cd1457b72d1457b72",
    "dynasty": "宋",
    "content": [
      "碧桃溪会创幽亭，岂是从前浪得名。",
      "静对好山闲日月，却疑尘世有蓬瀛。",
      "檐间自在烟云合，砌下长流风雨声。",
      "林坞不遮沧海阔，暂来还得眼双明。"
    ]
  },
  {
    "id": "2e89e420d05cf11ca6a67f8c49385945",
    "title": "临江馆",
    "authorName": "袁正规",
    "authorId": "2e89e420d05cf11cd1457b72d1457b72",
    "dynasty": "宋",
    "content": [
      "巍然水曲见楼台，人指安昌邑壮哉。",
      "般若山头当户外，吴航渡口瞰江回。",
      "湖平文鹢浮空远，月满星槎泛海来。",
      "投辖不因勤粤主，为怜烟霭共徘徊。"
    ]
  },
  {
    "id": "2e89e420d05cf11c18f5881ea29edefe",
    "title": "望海亭",
    "authorName": "袁正规",
    "authorId": "2e89e420d05cf11cd1457b72d1457b72",
    "dynasty": "宋",
    "content": [
      "沆瀣亭前景最豪，委输江汉任滔滔。",
      "荡云处处千层浪，沃日重重万里涛。",
      "析木有津连地下，蓬莱堆玉插天高。",
      "飘然直欲乘槎去，世累须凭割爱刀。"
    ]
  },
  {
    "id": "2e89e420d05cf11c333ec0971fffc7e0",
    "title": "九日亭",
    "authorName": "袁正规",
    "authorId": "2e89e420d05cf11cd1457b72d1457b72",
    "dynasty": "宋",
    "content": [
      "峥嵘栋宇压巍峨，九日游人自在过。",
      "凤翅冈高围海国，龙鳞松古蘸烟萝。",
      "齐山景色知难比，彭泽风光几倍多。",
      "每上醉来开口笑，幽香无奈菊花何。"
    ]
  },
  {
    "id": "2e89e420d05cf11c333ec0970b819468",
    "title": "九日亭",
    "authorName": "袁正规",
    "authorId": "2e89e420d05cf11cd1457b72d1457b72",
    "dynasty": "宋",
    "content": [
      "不愧嘉名取次题，寓情仿佛古人齐。",
      "菊添细蕊金英重，松覆清幽盖影低。",
      "上戴星辰全咫尺，傍躔日月自东西。",
      "宜将斗酒频相属，靖节从来到处迷。"
    ]
  },
  {
    "id": "2e89e420d063a70fc6b58f5e6dba6aaa",
    "title": "晓色",
    "authorName": "陈在山",
    "authorId": "2e89e420d063a70fd1457b72d1457b72",
    "dynasty": "宋",
    "content": [
      "荒鸡递寒鸣，寥廓弄清曙。",
      "初阳未离海，薄云尚笼树。",
      "沙明宿鹭惊，巷白行人语。",
      "瓦瓶自持汲，正在月落处。"
    ]
  },
  {
    "id": "2e89e420d065360ea54abee92c943d43",
    "title": "建炎己酉冬自婺女携家至临海岁首泛舟憩天柱精舍谒吴君文叟山林感泉石之胜叹城邑之人沈酣势利不知山中之乐也",
    "authorName": "苏迟",
    "authorId": "2e89e420d065360ed1457b72285f89b8",
    "dynasty": "宋",
    "content": [
      "列嶂峥嵘植翠屏，寒泉绿净浸轩楹。",
      "衣巾清润玻瓈上，窗牖疏明图画成。",
      "尘世正趋名利域，山居不识鼓鼙声。",
      "莫年忧患将何适，暂喜沧浪可濯缨。"
    ]
  },
  {
    "id": "2e89e420d06645735fa03de5d6ab7932",
    "title": "有感",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "呢喃燕贺厦，嘹呖鸿渐磐。",
      "恋主江南暖，来宾塞北寒。",
      "炎凉有变易，去就无留难。",
      "勿嫌乌鹊噪，朝朝止屋端。"
    ]
  },
  {
    "id": "2e89e420d06645734b977cd851fc598c",
    "title": "过横远途中",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "蚕桑事已过，耕稼老农勤。",
      "桥断荒村雨，山埋半岭云。",
      "小松穿石出，野水落田分。",
      "茅店倾醨酒，相看亦论文。"
    ]
  },
  {
    "id": "2e89e420d0664573ca88b5967cb889f1",
    "title": "病起",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "事业书千卷，生涯菊一篱。",
      "约居悭问卜，多病颇知医。",
      "看镜癯添骨，挼髭笑解颐。",
      "闭门方得趣，不诵北山移。"
    ]
  },
  {
    "id": "2e89e420d06645731e62180ae8449304",
    "title": "送洪宰西归少歌渔春渡是日风雨",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "送客来孤店，疏轩竹数茎。",
      "归帆出烟雨，群吏立沙汀。",
      "似我情何悄，如君事最荣。",
      "待无云隔岸，须看远山青。"
    ]
  },
  {
    "id": "2e89e420d066457336a0a28e365637dd",
    "title": "寺深",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "寺深幽寂寂，四月似秋天。",
      "夜久听山雨，晚来添石泉。",
      "断岩风啸木，疏竹鸟栖烟。",
      "钟鼓林梢动，空堂已罢禅。"
    ]
  },
  {
    "id": "2e89e420d0664573d414f290629a94de",
    "title": "安仁楼间晚晴时送默斋伯回星江",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "已是悲秋客，那堪送远人。",
      "乱山残照惨，落叶晚风频。",
      "去恨随帆远，回头转意亲。",
      "明朝相忆处，鳞雁达情真。"
    ]
  },
  {
    "id": "2e89e420d06645732e9a291f153f60f7",
    "title": "呈豹林伯进斋表叔",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "曲径禅房午，幽风动古林。",
      "泉声落涧静，磬韵隔云深。",
      "空谷留禽语，青山洗客心。",
      "顿然忘俗想，来此不妨吟。"
    ]
  },
  {
    "id": "2e89e420d0664573e69ea0d72a4c9a6d",
    "title": "宿村",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "野畦新雨过，蛙杂水溅溅。",
      "风扫竹前地，月明柳外天。",
      "人过惊犬吠，妇绩趁蚕眠。",
      "舍北数声橹，夜归何处船。"
    ]
  },
  {
    "id": "2e89e420d06645733bdc0fa3f99f7f9f",
    "title": "资政入村造寿器谩赋",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "功成身退从来少，绿野超然洗俗埃。",
      "闲出西畴营六槚，胜传南极映三槐。",
      "迎门村妇携儿拜，遮道田翁带犬回。",
      "竞喜鸣珂归旧隐，争如鸥鹭不相猜。"
    ]
  },
  {
    "id": "2e89e420d06645738c39e96e1267c76c",
    "title": "八月初五日有怀旧事",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "看来扰扰总何谋，且把行藏用酒酬。",
      "篱菊趁阴移别径，江枫向晚落行舟。",
      "秋虫在壁催人织，归燕辞巢恋主愁。",
      "今日去年风物异，钱塘还在望山楼。"
    ]
  },
  {
    "id": "2e89e420d0664573ec7ce4b6c008f0db",
    "title": "题萧季贤雪涧轩",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "避喧宽结小茅庐，庭竹栽多引凤栖。",
      "满地松钗风啸木，隔窗渔艇月涵溪。",
      "归鸿目送云间失，贺燕巢成栋外低。",
      "料想春残曾有梦，谢家芳草绿将齐。"
    ]
  },
  {
    "id": "2e89e420d066457363b05e5821377d1c",
    "title": "呈陈介叔",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "青帝东来驾彩鞯，烧灯过后少晴天。",
      "逢春已办穿花屐，阻雨先寻载酒船。",
      "但觉野云生树外，不知溪水涨滩前。",
      "落梅有恨香还湿，不得飞来傍舞筵。"
    ]
  },
  {
    "id": "2e89e420d06645738bd4af473a335834",
    "title": "春日书景",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "狼藉残梅满地香，游蜂终日趁晴忙。",
      "芳堤细草鳞鳞绿，深院垂杨袅袅黄。",
      "暖雾未消山失木，春风无力晓侵裳。",
      "眼看景物关情甚，亟把诗吟送一觞。"
    ]
  },
  {
    "id": "2e89e420d066457371108584aba163c4",
    "title": "冬晚",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "檐乐无风静自鸣，开窗亦复使眸醒。",
      "投林倦鸟低翻翼，触纸痴蝇细有声。",
      "篱外半悬红子落，墙间少见绿莎明。",
      "阳生阴后春来近，准拟新诗为发萌。"
    ]
  },
  {
    "id": "2e89e420d066457378048a00aba09bdc",
    "title": "因雨遣兴",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "细雨冥冥风顿凄，微沾沙路不成泥。",
      "珠排檐网凝丝重，琼积荷盘压柄低。",
      "青草岸头三月暮，黄梅叶外一山迷。",
      "小塘水满鱼过堑，随浪流沟入古溪。"
    ]
  },
  {
    "id": "2e89e420d066457351c9f11ae7642ef7",
    "title": "春雨遣兴",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "静看何物不关情，屋角青梅子已成。",
      "巢拂旧尘迎社燕，花移新树欲流莺。",
      "寒生帘幕深春雨，暖卜园林甚日晴。",
      "病起无聊休把酒，东君去住亦堪惊。"
    ]
  },
  {
    "id": "2e89e420d0664573a0308423e9a120f0",
    "title": "题汪表叔对袁府起借轩和韵",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "朱门虚老济川材，镜面芙蕖取次开。",
      "莫怪偷光邻士壁，绝胜附火乞儿堆。",
      "拂尘尚欠千寻竹，极目何须百尺台。",
      "鱼鳖不知谁是主，也随流水向东来。"
    ]
  },
  {
    "id": "2e89e420d0664573c5e5c86a000d7730",
    "title": "传闻八月十四日唱名",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "北斗三魁夜吐芒，竞传胪唱擢王扬。",
      "遥知天上轮光满，先放人间桂籍芳。",
      "失笑月乌空绕匝，那知云雁不成行。",
      "姮娥留取十分好，万里清辉分外彰。"
    ]
  },
  {
    "id": "2e89e420d0664573eb8c5f1c25170200",
    "title": "代寿",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "自上黄枢赞万机，曾将谋略定边陲。",
      "平淮便放裴公逸，去越犹嫌范相迟。",
      "潋滟池塘莲万朵，婵娟亭馆竹千枝。",
      "居东剩有明农志，归衮应赓七月诗。"
    ]
  },
  {
    "id": "2e89e420d06645732e16e46fed7d8012",
    "title": "代寿某帅二首",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "当年禁履上星辰，便合登庸秉国钧。",
      "盖海旌幢纡出镇，济川舟楫已知津。",
      "但从渤澥清沂泗，肯把关河自越秦。",
      "酝酿早成六月雨，一朝翻手洗炎尘。"
    ]
  },
  {
    "id": "2e89e420d06645732e16e46f112a10cc",
    "title": "代寿某帅二首",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "三年姬衮尚居东，官府清平冠六雄。",
      "仙洞蟠桃红映日，山亭修竹绿梳风。",
      "已将儒雅安时俗，更即人和验岁丰。",
      "俭幕栖身无以颂，元龟游戏出莲丛。"
    ]
  },
  {
    "id": "2e89e420d0664573e6e95595f8bdeafc",
    "title": "送友人",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "黄梅浦远草萋萋，风细孤帆雨后低。",
      "渔笛一声何处作，故山回首白云迷。"
    ]
  },
  {
    "id": "2e89e420d06645736c47f53102452bf3",
    "title": "悯农",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "条桑事了蒸麻急，刈麦人兼种稻归。",
      "作苦那能衣食足，几多游冶厌轻肥。"
    ]
  },
  {
    "id": "2e89e420d066457321786dc452112f0e",
    "title": "谢石庵见示棹歌叹时因以见意",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "芦花袅袅西风急，独立高楼闻雁声。",
      "志士最伤秋夜月，江南塞北两般明。"
    ]
  },
  {
    "id": "2e89e420d06645732cc14a0edbdf4ea6",
    "title": "牵牛花",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "绿蔓如藤不用栽，淡青花绕竹篱开。",
      "披衣向晓还堪爱，忽见蜻蜓带露来。"
    ]
  },
  {
    "id": "2e89e420d06645734e5995dc6a688469",
    "title": "舟行",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "鸥鹭滩头帆卸雨，牛羊影外草生烟。",
      "渔人撒网潮平晚，柳岸维舟取次眠。"
    ]
  },
  {
    "id": "2e89e420d066457372d15351a63d9095",
    "title": "灵溪舟中风雨",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "斜风吹雨打篷窗，独棹孤舟向晓江。",
      "沙岸竹洲烟漠漠，青山飞鹭一双双。"
    ]
  },
  {
    "id": "2e89e420d066457333035955f8fe32e2",
    "title": "郊祀庆成诗",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "宝历登三祀，觚坛类两仪。",
      "居歆修大报，肇祀述前规。",
      "景迓初阳吉，斋严一月期。",
      "采章循节俭，缊豫屏纷离。",
      "辂象停方贡，兵骖却道驰。",
      "殊庭崇祝告，太室款灵娭。",
      "黄道晴曦丽，青郊湛露滋。",
      "龙常腾旎旖，蜺羽胜葳蕤。",
      "列戟森宾卫，严更警禁帷。",
      "苍圆尊上帝，黄粹见方祇。",
      "馥郁阳宫燎，芬芳帝籍粢。",
      "非烟浮羽籥，叶气冒尊彝。",
      "济济锵圆玉，峨峨会采𤪌。",
      "云裙纷下逮，月璧粲昭垂。",
      "合奏谐纯绎，登歌美缉熙。",
      "贰觞勤俟献，虚次迄亲祠。",
      "翊翊灵施佑，禳禳嘏致祠。",
      "招摇回左翿，阊阖敞南离。",
      "侍仗朝绅拥，升楼禁跸随。",
      "胪驩皆岳抃，驿赦霈皇慈。",
      "都号登瑶册，追思遗宝龟。",
      "燕谋端有自，鸿祉浩无私。",
      "肃穆东朝贺，登闳宣室釐。",
      "庆绵千岁统，欢奉万年卮。",
      "盛事辉三古，庞恩被八维。",
      "至诚深可卜，满假务深思。",
      "兢业传家法，盈成保庆基。",
      "万方严表正，九篑戒功亏。",
      "帝寿齐南极，边尘静北陲。",
      "具臣怀美报，成命绎周诗。"
    ]
  },
  {
    "id": "2e89e420d06645735028aabc9c6be125",
    "title": "拟古",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "蚕丝图利人，利成身已烹。",
      "蛛丝图网物，网成身益倾。",
      "汉兴弓犬弃，楚乱萧艾生。",
      "祸福乃如此，吾道乌能亨。"
    ]
  },
  {
    "id": "2e89e420d06645735fa03de5dd0f2de4",
    "title": "有感",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "天地不磈立，人为天地心。",
      "世无经济学，何以任弥纶。",
      "沛兴园绮隐，渊启虬髯惊。",
      "汉唐造草昧，数子留其名。",
      "我非烟霞徒，息养离世氛。",
      "我非云水客，眼空观劫尘。",
      "有身必有用，用世非荣身。",
      "善性自孟子，恶性由荀卿。",
      "气质诚有驳，良心乃其纯。",
      "荀卿言治气，孟子言养心。",
      "治如治稊稗，恶去善自生。",
      "养如养佳谷，善长恶亦亡。",
      "善善而恶恶，孟荀同臭馨。",
      "安用泥口耳，纷纷争异名。",
      "寥寥数千载，尘迹汗简青。",
      "麟死不可作，纪例存其文。",
      "世无公是非，安得真劝惩。",
      "西汉岂无人，气节冰雪清。",
      "东汉岂无人，长厚性质淳。",
      "特立违时好，心事竟埋堙。",
      "纷纷澜倒徒，空赢身后名。"
    ]
  },
  {
    "id": "2e89e420d0664573d813851063081581",
    "title": "异兽",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "甬东有异兽，俗名讹曰歆。",
      "其形类猴玃，或谓虎之精。",
      "逐人求口食，咿哑小儿声。",
      "满望乃谢去，不遂辄生嗔。",
      "利爪捥人目，乌喙啄其身。",
      "膏血尽且死，适意方欠伸。",
      "行道足一迹，深山昼掩门。",
      "众疑心是兽，何乃面如人。",
      "不知椎剥吏，人面而兽心。"
    ]
  },
  {
    "id": "2e89e420d06645739da737deebbe5fa6",
    "title": "戏同舍与内竞",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "龙泉函气清，欧冶吐霞绮。干将堕龟文，莫邪潜漫理。",
      "藏锋金匣夜光芒，铜花玉晕相磨砥。雄雌一落东与西，相从不隔千山水。",
      "忆妾与君差池飞，送君挟策游京畿。暮云空碧雁度远，画梁寂寞燕来迟。",
      "但愿月宫分彩色，岂恨霜闺弄落晖。君方倦羁旅，妾亦厌枌土。",
      "锦水鸳鸯巢汉林，绮翼飞翔交媚妩。有时娇妒不自持，佯嗔不肯舒眉宇。",
      "逢君贫困泣牛衣，举案低蛾似顽鲁。谁知志满凌暴生，刚肠便不爱卿卿。",
      "望断犊车挥麈急，饱负虎嵎攘臂轻。松柏故无情，凌霄植根蒂。",
      "柔蔓托高翘，岁寒忻附丽。何为丝萝亲，反有荣悴异。",
      "昔日泪沾衣，长嗔失意同寒饥。今日衣拥泪，翻怨得意由轻肥。",
      "炎凉世态得失间，怨君却悔嗔君时。"
    ]
  },
  {
    "id": "2e89e420d066457376bcb368debe964b",
    "title": "梦游月宫",
    "authorName": "陈宗远",
    "authorId": "2e89e420d0664573d1457b72d1457b72",
    "dynasty": "宋",
    "content": [
      "蜿虹绛彩垂霄路，白波渺渺散寒露。",
      "横空掷绮结飞梁，叆叇青云匝风御。",
      "扬金排玉水晶宫，鸾佩霓襦笑相遇。",
      "兔停玉杵取玄霜，吴质无端强猜妒。",
      "窥见腰中三尺冰，便疑斫却婆娑树。",
      "桂香广陌不得留，灼灼修娥谩回顾。",
      "天孙飞梭织冰纨，帝子吹笙湿香雾。",
      "笑指瑶台十二层，只怕结邻未相许。",
      "潋滟金枢烟水寒，会驾飞轮撇波去。"
    ]
  },
  {
    "id": "2e89e420d06dac79c3dee85b0a7401a5",
    "title": "荔枝",
    "authorName": "金暕",
    "authorId": "2e89e420d06dac79d1457b72d1457b72",
    "dynasty": "宋",
    "content": [
      "金狄门前拜诏新，白龙台下拥朱轮。",
      "蕉花雨里千兵路，荔子风中万马尘。"
    ]
  },
  {
    "id": "2e89e420d0840112590c2597438470f4",
    "title": "招抚峒猺歌",
    "authorName": "颜得遇",
    "authorId": "2e89e420d0840112d1457b72d1457b72",
    "dynasty": "宋",
    "content": [
      "率土王民乐陶陶，犬戎亦民今婆娑。",
      "适正人天依中和，日月不老朝山河。"
    ]
  },
  {
    "id": "2e89e420d095a018d8d188dc2910b09b",
    "title": "玩鸥亭",
    "authorName": "陈槩",
    "authorId": "2e89e420d095a018d1457b72d1457b72",
    "dynasty": "宋",
    "content": [
      "雨后方池碧涨秋，玩鸥亭槛俯清流。",
      "时看雪翅轻披縠，忽见霜毫细滚毬。",
      "来往径随蘋岸戏，浮沉争逐晚潮游。",
      "吾心久欲同斯乐，早已忘机共倡酬。"
    ]
  },
  {
    "id": "2e89e420d0983b360744f7ab20a59254",
    "title": "榴皮题壁",
    "authorName": "孙子光",
    "authorId": "2e89e420d0983b36d1457b72d1457b72",
    "dynasty": "宋",
    "content": [
      "黄鹤楼中吹笛罢，洞庭湖畔醉吟馀。",
      "剑光如宝无人识，却记榴皮几字书。"
    ]
  },
  {
    "id": "2e89e420d0983b360744f7ab7359a369",
    "title": "榴皮题壁",
    "authorName": "孙子光",
    "authorId": "2e89e420d0983b36d1457b72d1457b72",
    "dynasty": "宋",
    "content": [
      "天地之间犹有碍，江山酌酒尚无馀。",
      "长裘短褐经行处，惟见龙蛇壁上书。"
    ]
  },
  {
    "id": "2e89e420d0988b1ce61c91bf033203e3",
    "title": "山中怀故人",
    "authorName": "许琮",
    "authorId": "2e89e420d0988b1c09c6c378d1457b72",
    "dynasty": "宋",
    "content": [
      "欢多清景略，会数别离轻。",
      "病骨无人问，空山正月明。",
      "落花怀旧韵，鸣鸟感新晴。",
      "再看思君处，流泉石上平。"
    ]
  },
  {
    "id": "2e89e420d0988b1c7f131c84b85129bc",
    "title": "连雨有感",
    "authorName": "许琮",
    "authorId": "2e89e420d0988b1c09c6c378d1457b72",
    "dynasty": "宋",
    "content": [
      "酒醒雨声至，新欢不可寻。",
      "美人惟草色，故国听歌声。",
      "日月何处尽，荆榛连夜深。",
      "开门谢天末，从此罢登临。"
    ]
  },
  {
    "id": "2e89e420d0988b1c7f131c848719918f",
    "title": "连雨有感",
    "authorName": "许琮",
    "authorId": "2e89e420d0988b1c09c6c378d1457b72",
    "dynasty": "宋",
    "content": [
      "草长城南地，愁人看自深。",
      "白云偏向泪，青鬓独惊心。",
      "久病畏阴湿，家中厌苦吟。",
      "今宵酒不尽，应有杜鹃声。"
    ]
  },
  {
    "id": "2e89e420d0988b1cd2c9adea3c264a47",
    "title": "江上对月",
    "authorName": "许琮",
    "authorId": "2e89e420d0988b1c09c6c378d1457b72",
    "dynasty": "宋",
    "content": [
      "今夜江边月，光辉分外明。",
      "一轮悬碧汉，百里见山城。",
      "岸岸花添白，层层浪转青。",
      "遥怜闺阁里，相对重离情。"
    ]
  },
  {
    "id": "2e89e420d0988b1c23baf1dfbc58fb83",
    "title": "夜宿祥符寺晓钟有感",
    "authorName": "许琮",
    "authorId": "2e89e420d0988b1c09c6c378d1457b72",
    "dynasty": "宋",
    "content": [
      "一枕松风入夜寒，晓窗残月隔帘看。",
      "梦回竹榻闻钟后，怅绝浮生出世难。",
      "还念将军能舍宅，何妨陶令未之官。",
      "此身合向山中住，丘壑由来号易安。"
    ]
  },
  {
    "id": "2e89e420d0988b1c35506e6119adc021",
    "title": "阻风渡头见杨柳",
    "authorName": "许琮",
    "authorId": "2e89e420d0988b1c09c6c378d1457b72",
    "dynasty": "宋",
    "content": [
      "古渡疏杨数树青，孤村细草冻还醒。",
      "风光直欲催头白，樽酒何人肯放停。",
      "小院腰肢今寂寂，天涯魂梦几冥冥。",
      "闺中莫道长相忆，客路悲风彻夜听。"
    ]
  },
  {
    "id": "2e89e420d0988b1c577bc9dd078c3077",
    "title": "云山阁",
    "authorName": "许琮",
    "authorId": "2e89e420d0988b1c09c6c378d1457b72",
    "dynasty": "宋",
    "content": [
      "云山依旧接清秋，高阁荒榛怅旧游。",
      "二十四桥何处所，西风吹尽白蘋洲。"
    ]
  },
  {
    "id": "2e89e420d0988b1c657bfb5f323185ff",
    "title": "隋堤用罗昭谏韵",
    "authorName": "许琮",
    "authorId": "2e89e420d0988b1c09c6c378d1457b72",
    "dynasty": "宋",
    "content": [
      "万树青青入望遥，行人犹自说隋朝。",
      "啼莺不管繁华歇，还带春风上柳条。"
    ]
  },
  {
    "id": "2e89e420d0988b1cbc154470e74fc774",
    "title": "感旧",
    "authorName": "许琮",
    "authorId": "2e89e420d0988b1c09c6c378d1457b72",
    "dynasty": "宋",
    "content": [
      "卷帘新月在帘钩，花气同风过小楼。",
      "为忆昨宵灯下事，不将红烛照梳头。"
    ]
  },
  {
    "id": "2e89e420d0988b1cbc15447076e25f6e",
    "title": "感旧",
    "authorName": "许琮",
    "authorId": "2e89e420d0988b1c09c6c378d1457b72",
    "dynasty": "宋",
    "content": [
      "闲窗落叶挂虫丝，坐久还疑是旧时。",
      "记得栏杆垂手处，梅花明月第三枝。"
    ]
  },
  {
    "id": "2e89e420d0988b1c8bf05411d878a703",
    "title": "渌水词",
    "authorName": "许琮",
    "authorId": "2e89e420d0988b1c09c6c378d1457b72",
    "dynasty": "宋",
    "content": [
      "绿草回波漾青草，鹧鸪声紧连枝老。",
      "苔阴欲上帘影低，鸟语催人天未晓。",
      "晓起轻寒奈薄罗，风前缕带不胜波。",
      "练裙香动竹叶小，玉燕斜簪雾色多。",
      "雾色花光镜里过，年年歌吹复如何。",
      "妾身不及桃花叶，犹逐轻风渡隔河。"
    ]
  },
  {
    "id": "2e89e420d0988b1c148da0255c632cd1",
    "title": "忆远曲",
    "authorName": "许琮",
    "authorId": "2e89e420d0988b1c09c6c378d1457b72",
    "dynasty": "宋",
    "content": [
      "露下花寒香不起，单罗轻薄如秋水。",
      "梧桐声定金铺关，长看对月青天闲。",
      "泪眼看春不知处，杨花化作浮萍去。",
      "可怜环佩参差光，采莲独自艳南塘。",
      "菖薄如剑南塘曲，乱割波文碎空绿。",
      "今夜音书欲寄君，莫教疑杀鲤鱼群。"
    ]
  },
  {
    "id": "2e89e420d0988b1c195f180c4a572081",
    "title": "感秋诗",
    "authorName": "许琮",
    "authorId": "2e89e420d0988b1c09c6c378d1457b72",
    "dynasty": "宋",
    "content": [
      "风动蘋起，云光在水。",
      "荇藻有心，清我眸子。",
      "白露在衣，秋心易微。",
      "冠兮佩兮，君子当饥。"
    ]
  },
  {
    "id": "2e89e420d0988b1c195f180c8748f5b2",
    "title": "感秋诗",
    "authorName": "许琮",
    "authorId": "2e89e420d0988b1c09c6c378d1457b72",
    "dynasty": "宋",
    "content": [
      "小草在砌，颜色常好。",
      "岂无严霜，先彼长栲。",
      "寄言青松，斧斤自从。",
      "子不在山，真节安庸。"
    ]
  },
  {
    "id": "2e89e420d0988b1c195f180ca2cfcad3",
    "title": "感秋诗",
    "authorName": "许琮",
    "authorId": "2e89e420d0988b1c09c6c378d1457b72",
    "dynasty": "宋",
    "content": [
      "风起木非，菀焉者歇。",
      "故乡在念，何以视月。",
      "众念思归，鸟情望碧。",
      "嗷嗷鸣雁，集彼中泽。",
      "我独伊何，罗此网罗。",
      "父兮母兮，生我实多。"
    ]
  },
  {
    "id": "2e89e420d0a2469d1376e5864b39b3a5",
    "title": "绝句",
    "authorName": "黄春伯",
    "authorId": "2e89e420d0a2469dd1457b72d1457b72",
    "dynasty": "宋",
    "content": [
      "半篙春水一蓑烟，抱月怀中枕斗眠。",
      "说与时人休问我，英雄回首即神仙。"
    ]
  },
  {
    "id": "2e89e420d0a2469dce24a73591eebd68",
    "title": "访白玉蟾值其出题壁",
    "authorName": "黄春伯",
    "authorId": "2e89e420d0a2469dd1457b72d1457b72",
    "dynasty": "宋",
    "content": [
      "怪访怪，怪不在。茅君山，来相待。"
    ]
  },
  {
    "id": "2e89e420d0a247e08f75677f5a47c084",
    "title": "兴安乳洞",
    "authorName": "陆诜",
    "authorId": "2e89e420d0a247e0f33ba15edc58e3a3",
    "dynasty": "宋",
    "content": [
      "深沈三洞启真都，万乳千葩状绝殊。",
      "驰驿方朝金阙去，涤尘来饮碧琳腴。"
    ]
  },
  {
    "id": "2e89e420d0aa5afae3b01c049ff9a6b0",
    "title": "登东山",
    "authorName": "郑厚",
    "authorId": "2e89e420d0aa5afad1457b72d1457b72",
    "dynasty": "宋",
    "content": [
      "小雨上东山，层层着意看。",
      "寻泉行处僻，就石坐来寒。",
      "赤舄归周旦，苍生起谢安。",
      "功能成底事，一抹暮云残。"
    ]
  },
  {
    "id": "2e89e420d0aa5afa233087880655e5f6",
    "title": "寒食登韩亭",
    "authorName": "郑厚",
    "authorId": "2e89e420d0aa5afad1457b72d1457b72",
    "dynasty": "宋",
    "content": [
      "燔身介子意何忙，理迹昌黎道更光。",
      "慷慨一封论佛骨，流离万里入蛮乡。",
      "孤芳亭角留韩木，遗爱人心比召棠。",
      "勿谓笔端无造化，如何祛鳄似祛羊。"
    ]
  },
  {
    "id": "2e89e420d0aa5afaba5e7026760bc2a6",
    "title": "林和靖墓",
    "authorName": "郑厚",
    "authorId": "2e89e420d0aa5afad1457b72d1457b72",
    "dynasty": "宋",
    "content": [
      "山前山后冢累累，处士孤坟没草莱。",
      "古宅更遭新烧火，荒林难觅旧栽梅。",
      "月香水影诗空好，鹤怨猿惊客共哀。",
      "回首西泠桥外寺，晚来金碧拥楼台。"
    ]
  },
  {
    "id": "2e89e420d0aa5afad0f6bbdc0c777d92",
    "title": "登䂬溪仙人岩",
    "authorName": "郑厚",
    "authorId": "2e89e420d0aa5afad1457b72d1457b72",
    "dynasty": "宋",
    "content": [
      "短帽依然九日风，岩头的的问仙翁。",
      "神仙料不私将橘，乞与陈黄方薛公。"
    ]
  },
  {
    "id": "2e89e420d0aa879c56dcd5579ff31886",
    "title": "寄王微之",
    "authorName": "傅尧俞",
    "authorId": "2e89e420d0aa879c021bbc7e754dda4b",
    "dynasty": "宋",
    "content": [
      "当利江头最僻州，怀人惟是数登楼。",
      "绿樽连日不成宴，飞盖满城无旧游。"
    ]
  },
  {
    "id": "2e89e420d0aa879ca25661f07e0a9b95",
    "title": "读书",
    "authorName": "傅尧俞",
    "authorId": "2e89e420d0aa879c021bbc7e754dda4b",
    "dynasty": "宋",
    "content": [
      "吾屋虽諠卑，颇不甚芜秽。",
      "置席屋中间，坐卧群书内。",
      "横风吹急雨，入屋洒我背。",
      "展卷殊未知，心与古人会。",
      "有客自外来，笑我苦痴昧。",
      "且问何为尔，我初尚不对。",
      "强我不得已，起答客亦退。",
      "聊复得此心，沾湿安足悔。"
    ]
  },
  {
    "id": "2e89e420d0cb69ea12e2906359ba75b0",
    "title": "挽崔舍人",
    "authorName": "李祥",
    "authorId": "2e89e420d0cb69ea3fe78a8a7501e5d4",
    "dynasty": "宋",
    "content": [
      "声闻江淮满，文章燕许期。",
      "棣华联秀萼，椿老见芳枝。",
      "璧水风流尽，金銮宠遇私。",
      "哀崇极闵饰，埋玉更成悲。"
    ]
  },
  {
    "id": "2e89e420d0cb69ea6d4841d71d94c9db",
    "title": "高宗皇帝挽词",
    "authorName": "李祥",
    "authorId": "2e89e420d0cb69ea3fe78a8a7501e5d4",
    "dynasty": "宋",
    "content": [
      "赤伏恢炎绪，珍符属绍兴。",
      "武功归艺祖，仁治法昭陵。",
      "弓堕龙髯断，云蟠鹤驭升。",
      "巍巍名不有，清庙若为称。"
    ]
  },
  {
    "id": "2e89e420d0cb69ea6d4841d7317734c7",
    "title": "高宗皇帝挽词",
    "authorName": "李祥",
    "authorId": "2e89e420d0cb69ea3fe78a8a7501e5d4",
    "dynasty": "宋",
    "content": [
      "七月来同轨，因山俭德昭。",
      "尧丧三载慕，禹葬百神朝。",
      "寂寞龙楼閟，凄凉凤辇遥。",
      "臣民纷雨泣，血洒浙江潮。"
    ]
  },
  {
    "id": "2e89e420d0cb69ea1482eeb259746617",
    "title": "孝宗皇帝挽词",
    "authorName": "李祥",
    "authorId": "2e89e420d0cb69ea3fe78a8a7501e5d4",
    "dynasty": "宋",
    "content": [
      "上历轩皇凤，初潜建邸龙。",
      "系隆元艺祖，付托大高宗。",
      "幸学重鸣跸，明禋九奠琮。",
      "未酬恢复志，遗恨隘疆封。"
    ]
  },
  {
    "id": "2e89e420d0cb69ea1482eeb24e18b2b4",
    "title": "孝宗皇帝挽词",
    "authorName": "李祥",
    "authorId": "2e89e420d0cb69ea3fe78a8a7501e5d4",
    "dynasty": "宋",
    "content": [
      "授受唐虞盛，羹墙极继承。",
      "诚身唯业业，子道每烝烝。",
      "寰海双亲养，通丧上圣能。",
      "独高惟孝德，万古仰徽称。"
    ]
  },
  {
    "id": "2e89e420d0cb69ea6b54e8351e745e70",
    "title": "挽韩尚书",
    "authorName": "李祥",
    "authorId": "2e89e420d0cb69ea3fe78a8a7501e5d4",
    "dynasty": "宋",
    "content": [
      "社稷元勋绝代无，夙瞻先德在龟趺。",
      "风云感遇依鳞翼，鸾鹄栖停映竹梧。",
      "偃武承平开圣治，投戈委质尚文儒。",
      "紫荷旧向芳年折，遗恨犹稽到六符。"
    ]
  },
  {
    "id": "2e89e420d0cb69ea82af2acc7ebf3dea",
    "title": "挽郭知府",
    "authorName": "李祥",
    "authorId": "2e89e420d0cb69ea3fe78a8a7501e5d4",
    "dynasty": "宋",
    "content": [
      "平生孤苦范希文，盖世功名自立身。",
      "要识乡闾称孝子，定知宗社作忠臣。",
      "一麾未足抟云翼，五鼎犹怀念棘薪。",
      "怅望新阡无路到，他年宿草亦沾巾。"
    ]
  },
  {
    "id": "2e89e420d0cda60d87ffe1cdf8cb7d1b",
    "title": "题大风山",
    "authorName": "陈朝老",
    "authorId": "2e89e420d0cda60dd1457b72d1457b72",
    "dynasty": "宋",
    "content": [
      "上到禅关眼更明，重重天际万山青。",
      "便当常住云飞处，闲炷清香学诵经。"
    ]
  },
  {
    "id": "2e89e420d0cde34de57e1ddfbec4974a",
    "title": "酬和二章拜呈慈云大师伏惟采览其二和种桂",
    "authorName": "胡则",
    "authorId": "2e89e420d0cde34d1ce927f827ed0fb9",
    "dynasty": "宋",
    "content": [
      "累累丹桂子，秋落古禅关。",
      "乍到圆蟾窟，潜依灵鹫山。",
      "始知尘外有，会向月中攀。",
      "千载孤峰上，清阴与客闲。"
    ]
  },
  {
    "id": "2e89e420d0cde34d322fd155037a8657",
    "title": "及第",
    "authorName": "胡则",
    "authorId": "2e89e420d0cde34d1ce927f827ed0fb9",
    "dynasty": "宋",
    "content": [
      "金榜名传四海知，太平时合称男儿。",
      "五言似剑裁鳞角，七字如刀斫桂枝。",
      "御苑得题朝帝日，家乡佩印拜亲时。",
      "小花桥畔人人爱，一带清风雨露随。"
    ]
  },
  {
    "id": "2e89e420d0cde34d1f136232a27d7f21",
    "title": "题紫霄观",
    "authorName": "胡则",
    "authorId": "2e89e420d0cde34d1ce927f827ed0fb9",
    "dynasty": "宋",
    "content": [
      "绮霞重叠武陵溪，溪岭相逢路不迷。",
      "白石洞天人不到，碧桃花下马频嘶。",
      "深倾玉液琴声细，旋煮胡麻月色低。",
      "犹恨此身闲未得，好同刘阮灌芝畦。"
    ]
  },
  {
    "id": "2e89e420d0cde34d9353d38a2a20fe3d",
    "title": "奏免衢婺丁钱",
    "authorName": "胡则",
    "authorId": "2e89e420d0cde34d1ce927f827ed0fb9",
    "dynasty": "宋",
    "content": [
      "六十年来见弊由，仰蒙龙敕降南州。",
      "丁钱永免无拘束，苗米常宜有限收。",
      "青嶂瀑泉呼万岁，碧天星月照千秋。",
      "臣今未恨生身晚，长喜王民绍见休。"
    ]
  },
  {
    "id": "2e89e420d0cde34db1e47cb4887bf606",
    "title": "题严子陵祠堂",
    "authorName": "胡则",
    "authorId": "2e89e420d0cde34d1ce927f827ed0fb9",
    "dynasty": "宋",
    "content": [
      "占断烟波七里滩，渔蓑轻拂汉衣冠。",
      "高踪磨出云涯碧，清节照开秋水寒。",
      "泽国几家供庙食，客星千载落云墩。",
      "我来亦有沙洲兴，愿借先生旧钓竿。"
    ]
  },
  {
    "id": "2e89e420d0cde34d0eebcb043e91c141",
    "title": "别方岩",
    "authorName": "胡则",
    "authorId": "2e89e420d0cde34d1ce927f827ed0fb9",
    "dynasty": "宋",
    "content": [
      "寓居峰顶寺，不觉度炎天。",
      "山叟频为约，林僧每出禅。",
      "虚怀思往事，宴坐息诸缘。",
      "照像龛镫暗，通宵磬韵传。",
      "宴心资寂寞，琢句极幽玄。",
      "拾菌寒云外，烹茶翠竹前。",
      "远阴临岳树，清响落岩泉。",
      "僻道无来客，深秋足乱蝉。",
      "松风生井浪，溪雨长苔钱。",
      "自省浮尘世，终难住永年。",
      "遍游曾宛转，欲别重留连。",
      "明日东西路，依依独黯然。"
    ]
  },
  {
    "id": "2e89e420d0cde34d705d954e24bae92c",
    "title": "酬和二章拜呈慈云大师伏惟采览其一和桂子",
    "authorName": "胡则",
    "authorId": "2e89e420d0cde34d1ce927f827ed0fb9",
    "dynasty": "宋",
    "content": [
      "孤峰耸高桂，千载同一日。",
      "秋气正飞霜，天风落丹实。",
      "纷纷宝砌傍，颗颗露珠密。",
      "始自月中来，又从骊颔出。",
      "香浮古佛刹，光照高僧室。",
      "吴越饶珍异，金玉非俦匹。",
      "尝咏贤人诗，未载史臣笔。",
      "至矣天竺山，山灵诞奇物。"
    ]
  },
  {
    "id": "2e89e420d0d2b77dfe1e2f38b6746e52",
    "title": "临安石",
    "authorName": "元居中",
    "authorId": "2e89e420d0d2b77dd1457b72d1457b72",
    "dynasty": "宋",
    "content": [
      "人久众所憎，物久众所惜。",
      "为负磊落姿，不随寒暑易。"
    ]
  },
  {
    "id": "2e89e420d0d2b77d6bddfb7c2699cfd5",
    "title": "上祖无择",
    "authorName": "元居中",
    "authorId": "2e89e420d0d2b77dd1457b72d1457b72",
    "dynasty": "宋",
    "content": [
      "洞蔽深云远俗尘，山中曾未识朱轮。",
      "自从白傅来游后，三百年间又一人。"
    ]
  },
  {
    "id": "2e89e420d0d2b77d9c2e833efbafbe5a",
    "title": "风水洞",
    "authorName": "元居中",
    "authorId": "2e89e420d0d2b77dd1457b72d1457b72",
    "dynasty": "宋",
    "content": [
      "二洞标奇石，连岩葺宇新。",
      "凉生清桂晓，暖涨碧桃春。",
      "闲拥东方骑，来寻北陇人。",
      "破云拖蜡屐，琢句写霜筠。",
      "谭剧频飞屑，歌长益落尘。",
      "为探琼巘胜，不记玉觞巡。",
      "下客惭长颖，高筵饮德醇。",
      "追随到峰顶，疑化九霄身。"
    ]
  },
  {
    "id": "2e89e420d0d74a06a375c6ff59b12e71",
    "title": "雨后城下",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "雨馀百川涨，远水浮林梢。",
      "忽怪有帆席，何为出鸟巢。",
      "登临非吾土，虚爽慰南交。",
      "稍见暝烟起，阴虫啼草茅。"
    ]
  },
  {
    "id": "2e89e420d0d74a069c609b229a4bbe6a",
    "title": "城下",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "秋成雨更绿，高下共萋萋。",
      "浮烟晚自起，归鸟暝争栖。",
      "山谷入幽想，茅茨多旧蹊。",
      "日涉遂成趣，身将麋鹿齐。"
    ]
  },
  {
    "id": "2e89e420d0d74a0685b01fb4d4e45f75",
    "title": "凉夜",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "疏雨洗明月，清风生晚凉。",
      "动摇星辰影，泛澹河汉光。",
      "萤变觉草腐，虫吟知境荒。",
      "端忧易远感，不眠疑夜长。"
    ]
  },
  {
    "id": "2e89e420d0d74a06562bea36a3560b5f",
    "title": "毕吏部冢",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "蓬蒿道旁冢，云是晋时贤。",
      "名声与陵谷，共尽一千年。",
      "惟昔纵达观，死生同蜕蝉。",
      "安知泉下魄，非复瓮间眠。"
    ]
  },
  {
    "id": "2e89e420d0d74a06dc9318dc1d215e0c",
    "title": "月夜期江梅两君不至闻在李二审言家饮",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "日入更洒扫，翛然庭槛空。",
      "酒杯落明月，白羽来清风。",
      "佳兴自不浅，幽人无与同。",
      "徘徊卧林下，重露沾兰丛。"
    ]
  },
  {
    "id": "2e89e420d0d74a064b9c6534e04dbb20",
    "title": "金山东崖北望海门",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "凭高仍一望，北固何崔嵬。",
      "地形东吴越，江险通邛崃。",
      "英雄既已矣，壮观空在哉。",
      "寂寥寒潮上，孤帆当槛来。"
    ]
  },
  {
    "id": "2e89e420d0d74a0668dc73d51479b34a",
    "title": "永兴军作",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "凉风响高树，清露坠明河。",
      "谁谓夏夜短，已觉秋气多。",
      "艳肤丽华烛，皓齿扬清歌。",
      "临觞不作意，奈此粲者何。"
    ]
  },
  {
    "id": "2e89e420d0d74a063ead1a9c3a6f8cc2",
    "title": "雪后城上作",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "雪后原野旷，春生风气和。",
      "蔼蔼林表色，辉辉池上波。",
      "形闲境逾静，望远意更多。",
      "年华适可玩，不醉将谓何。"
    ]
  },
  {
    "id": "2e89e420d0d74a0693405be274662f4a",
    "title": "寄因甫",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "君虽委计吏，官似宣尼公。",
      "贫贱更何恨，优游聊与同。",
      "忘怀鸱夷酒，乘兴松江风。",
      "此亦隐柱下，何用卧隆中。"
    ]
  },
  {
    "id": "2e89e420d0d74a06ae73ac6519a3d841",
    "title": "寄圣俞",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "徘徊帝城里，独咏有所思。",
      "故人昔别此，秋风今若兹。",
      "流水去不已，新雁来有期。",
      "寄声可相及，一见慰天涯。"
    ]
  },
  {
    "id": "2e89e420d0d74a06e8806ae539f9c721",
    "title": "同谢十三赋盆池",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "碧沼含白水，动摇明镜光。",
      "浮沉见鱼乐，舒卷闻荷香。",
      "赏玩兹有适，纷嚣因以忘。",
      "多君江湖意，不复疑坳堂。"
    ]
  },
  {
    "id": "2e89e420d0d74a067a89143d04179638",
    "title": "咏",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "冉冉东南美，托根郡在兹。",
      "凤凰不可待，岁月方屡移。",
      "非复山林意，空馀霜霰姿。",
      "清风有时至，独与幽人期。"
    ]
  },
  {
    "id": "2e89e420d0d74a06fc03b69ec4268d62",
    "title": "啸亭纳凉",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "翻翻竹梢叶，习习蘋末风。",
      "水气稍澄澈，云阴反蒙笼。",
      "解襟面虚旷，幽兴欲飞冲。",
      "得意耻独善，慨然环堵中。"
    ]
  },
  {
    "id": "2e89e420d0d74a065dba9b558df03dff",
    "title": "裴殿丞访别说春秋期岁初复来",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "吾衰不梦周，知我在春秋。",
      "斯道宜未坠，夫公能见求。",
      "相看头可白，感别岁空遒。",
      "念子期鸡黍，母怀汗漫游。"
    ]
  },
  {
    "id": "2e89e420d0d74a062e0c2d32310eed6a",
    "title": "同贡甫咏丁晋公园池",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "一死复一生，一虚复一盈。",
      "犹悲门易轨，况乃谷为陵。",
      "曲池久芜没，高屋尚峥嵘。",
      "自古若传舍，毋为方叹惊。"
    ]
  },
  {
    "id": "2e89e420d0d74a066dba4741bdf29449",
    "title": "留张十二宿",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "少年有佳趣，老夫意独驩。",
      "常恨离别久，忽忘会聚难。",
      "殷勤置杯杓，萧散遗衣冠。",
      "诚知惜短夜，为我强盘桓。"
    ]
  },
  {
    "id": "2e89e420d0d74a062039630943d664fa",
    "title": "城楼",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "新晴彊人意，步上西城楼。",
      "云烟开井邑，绮绣错田畴。",
      "离离麦就熟，翳翳桑尚柔。",
      "怀归感初服，览物怅淹留。"
    ]
  },
  {
    "id": "2e89e420d0d74a06dc41718ad894d681",
    "title": "送王子直还斤",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "薄薄云蔽日，凄凄寒中人。",
      "飞飞燕归蛰，漠漠雁来宾。",
      "送子独无友，悲秋空病身。",
      "登山复临水，便觉二毛新。"
    ]
  },
  {
    "id": "2e89e420d0d74a06f7e17d65cc9a6aaa",
    "title": "燕誉堂饮别朱著作",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "岁晚节物变，会难羁旅悲。",
      "疏灯照四座，残菊醉空卮。",
      "歌阕风雨起，舞馀冠佩攲。",
      "天明念陈迹，忽忽丛予思。"
    ]
  },
  {
    "id": "2e89e420d0d74a066913d0332f7bd9e4",
    "title": "以石为玉",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "梧台有沈璞，由来非一春。",
      "时无司南驾，自比连城珍。",
      "宁如昆邱叟，相与笑缁磷。",
      "勿以名夸世，而将暗投人。"
    ]
  },
  {
    "id": "2e89e420d0d74a066284233a49439f52",
    "title": "荷华",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "水国非人境，芙蕖五月秋。",
      "乱香清宿醉，浓艳破征愁。",
      "鱼戏都堪数，鸥飞绝自由。",
      "会须穷一赏，诘曲任扁舟。"
    ]
  },
  {
    "id": "2e89e420d0d74a06f31bf6c35b415769",
    "title": "七月二日",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "西风入庭树，天气飒然秋。",
      "细雨才成润，高云淡不流。",
      "平分感一叶，远兴忆扁舟。",
      "蟋蟀何须急，羁人始欲留。"
    ]
  },
  {
    "id": "2e89e420d0d74a06712e86ccf35f4a71",
    "title": "秋雨所居漏湿",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "皇天不爱物，风雨害秋成。",
      "未恨泥涂辱，端忧柱石倾。",
      "淹留惊岁宴，坚卧怅鸡鸣。",
      "吾道还如此，商歌天未明。"
    ]
  },
  {
    "id": "2e89e420d0d74a06b7a373d0465d1de6",
    "title": "秋雨",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "采萧逼晚岁，飞雨度高云。",
      "暝色空窗见，秋声坠叶闻。",
      "过萤低似灭，远岫望如分。",
      "蟋蟀悲虚织，轻丝竞欲棼。"
    ]
  },
  {
    "id": "2e89e420d0d74a06f6c8f5cfbb6bc1c6",
    "title": "始凉",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "北风吹过雨，晚景留新秋。",
      "高卧来一笑，如焚宽百忧。",
      "精神露鹰隼，意气激骅骝。",
      "自觉亦飞动，江湖思远游。"
    ]
  },
  {
    "id": "2e89e420d0d74a0673762d79b5da4930",
    "title": "八月旦始凉",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "骚骚北风急，杳杳白云飞。",
      "江汉波新起，蒹葭露欲睎。",
      "狂歌闻凤鸟，楚制见荷衣。",
      "历历先贤趣，南浮亦庶几。"
    ]
  },
  {
    "id": "2e89e420d0d74a0611716e3e16191a1f",
    "title": "送晁殿丞佥判郑州",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "世德缁衣美，天伦玉树温。",
      "于君如旧识，赠子欲奚言。",
      "东里贤能宅，成皋战伐原。",
      "从容访耆老，遗迹尚多存。"
    ]
  },
  {
    "id": "2e89e420d0d74a06774cb2850ada15da",
    "title": "檀州",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "穷谷回看尽，孤城平望遥。",
      "市声衙日集，海盖午时消。",
      "冠带才通汉，山川更入辽。",
      "春风解冰雪，最觉马蹄骄。"
    ]
  },
  {
    "id": "2e89e420d0d74a065fa00ad4fa88a186",
    "title": "雨中闻钟",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "疏钟不隔雨，迢递入重城。",
      "倦客未能寐，归禽初不惊。",
      "霏微通暮色，飒沓隐秋声。",
      "帘幕鲜风起，明朝应早晴。"
    ]
  },
  {
    "id": "2e89e420d0d74a062c063417ca913907",
    "title": "珍簟",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "珍簟平铺水，珠帘半卷风。",
      "劳生高枕里，多事剧棋中。",
      "性僻非朝隐，民淳赖岁丰。",
      "翛然对松菊，但觉讼庭空。"
    ]
  },
  {
    "id": "2e89e420d0d74a06b73b835d6a955673",
    "title": "蝉",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "微躯定谁恨，清啸不知劳。",
      "屈宋悲秋苦，夷齐卧隐高。",
      "风林含咽绝，露叶动萧骚。",
      "何必催摇落，人今已二毛。"
    ]
  },
  {
    "id": "2e89e420d0d74a065685bf7ac09854f0",
    "title": "临雨亭",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "秋至感人思，登临成惘然。",
      "浮云帝乡外，落日古城边。",
      "归雁声相别，幽花色可怜。",
      "名山负独往，触物见徂年。"
    ]
  },
  {
    "id": "2e89e420d0d74a06ffb4d1727213edf8",
    "title": "同梅二十五饮永叔家观所抄集近事",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "陶公一亩宅，尤爱北窗风。",
      "心远地成僻，客来樽不空。",
      "观书太史氏，全性市门翁。",
      "予亦何为者，于兹清赏同。"
    ]
  },
  {
    "id": "2e89e420d0d74a06cbab35c1855aae34",
    "title": "伏波",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "伏波志慷慨，南涉武溪深。",
      "铜柱功一跌，壶倾悲至今。",
      "吾闻威四海，亦有失前禽。",
      "试察两阶舞，应如丹浦心。"
    ]
  },
  {
    "id": "2e89e420d0d74a06959d15fe770429e7",
    "title": "客有遗予注辇国鹦鹉素服黄冠语音甚清慧此国在海西距中州四十一万里舟行半道过西王母三年乃远番禺也",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "四十万里外，孤舟天与邻。",
      "应夸王母使，更遇越裳人。",
      "素质宜姑射，黄冠即羽民。",
      "那将笼禽比，萧洒绝埃尘。"
    ]
  },
  {
    "id": "2e89e420d0d74a06942066870f8cef87",
    "title": "晦日",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "是月佳游胜，兹辰旧俗同。",
      "会须陶一醉，相与送诸穷。",
      "江柳参差绿，林花点染红。",
      "春期犹大半，作意竞东风。"
    ]
  },
  {
    "id": "2e89e420d0d74a06068f42b1631ec3de",
    "title": "新蝉",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "五月微阴始，鸣蝉高树幽。",
      "倚风偏送晓，迎露欲先秋。",
      "孤管清兼浊，幺弦断复留。",
      "年华自当尔，羁客浪多愁。"
    ]
  },
  {
    "id": "2e89e420d0d74a06d2e79ff5bb6a81f8",
    "title": "和江学士闻蝉",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "微阴变潜律，浓雾引疏音。",
      "时化能无感，清吟独有心。",
      "萧条映落日，断续响中林。",
      "秋风忽满眼，叹息岁华深。"
    ]
  },
  {
    "id": "2e89e420d0d74a067f43ba21959a0e2f",
    "title": "寄隐直",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "避人非故土，带郭喜幽居。",
      "浅俗情多畏，新知意尚疏。",
      "负暄胜构火，汲井足滋疏。",
      "二物关身外，悠悠谢里闾。"
    ]
  },
  {
    "id": "2e89e420d0d74a0656ee2e8e04f7200e",
    "title": "寄袁陟",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "巫峡行云外，春江落日边。",
      "隔年鸡黍具，万里孝廉船。",
      "远道比何若，相思长渺然。",
      "郢中轻白雪，逸响待君传。"
    ]
  },
  {
    "id": "2e89e420d0d74a06371fd9580775ea8d",
    "title": "寄范佑之",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "吾子世罕识，他时醒亦狂。",
      "由来韵高逸，固自得轩昂。",
      "阮籍哭道路，接舆歌凤凰。",
      "之人亦岂病，相叹不能忘。"
    ]
  },
  {
    "id": "2e89e420d0d74a0607cecdc91b8a15a4",
    "title": "寄王二十",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "累累烦书札，悠悠感别离。",
      "平生义缱绻，相忆路逶迤。",
      "羁旅老将至，江湖天一涯。",
      "佯狂人事绝，乘兴尔难期。"
    ]
  },
  {
    "id": "2e89e420d0d74a067f77ed6155ad204d",
    "title": "寄苏州张六",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "西风入帘幕，游子念江湖。",
      "丹橘垂珠实，肥鱼荐玉腴。",
      "他时肯招隐，快意欲乘桴。",
      "物色烦相候，佯狂兴不无。"
    ]
  },
  {
    "id": "2e89e420d0d74a067f43ba2166cc87ac",
    "title": "寄隐直",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "俱为异乡客，似伴老僧禅。",
      "虚室矜生白，时流笑草玄。",
      "岁寒差自若，生理直翛然。",
      "无术能乘兴，苍茫欲雪天。"
    ]
  },
  {
    "id": "2e89e420d0d74a063d893701650f3782",
    "title": "寄张献臣",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "缔交从若水，百里绝相过。",
      "平日相离索，期年见揣摩。",
      "从容席上客，清绝郢中歌。",
      "拟属阳春和，伊予独在薖。"
    ]
  },
  {
    "id": "2e89e420d0d74a06ef009e4d172fb03a",
    "title": "寄张晋卿时弃官还家",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "闻道新安尉，清羸只自如。",
      "归来陶令赋，养性子真书。",
      "情在交游厚，心于仕进疏。",
      "人忧弃妻子，独入剡中居。"
    ]
  },
  {
    "id": "2e89e420d0d74a06371fd95882d4f15b",
    "title": "寄范佑之",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "范子三年别，长安北望深。",
      "相知非势利，寄信各浮沉。",
      "勇锐百夫敌，轩昂万里心。",
      "何时杀群贼，自取肘边金。"
    ]
  },
  {
    "id": "2e89e420d0d74a06376e5b76c7d3ce9a",
    "title": "寄梅山阴",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "县与吴门近，居家识旧游。",
      "山回江表尽，水入鉴中流。",
      "胜事皆高古，诗怀易满眸。",
      "春风花又发，能寄北人不。"
    ]
  },
  {
    "id": "2e89e420d0d74a0686a8c811512da347",
    "title": "寄苏颂兄弟",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "秋风生眼前，客子思悠然。",
      "羁旅独无友，别离私自怜。",
      "赋甘伧父诮，诗许俗人传。",
      "他日梁王客，偏怀太子贤。"
    ]
  },
  {
    "id": "2e89e420d0d74a0693405be29eeb8750",
    "title": "寄因甫",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "昔别大梁下，至今三岁馀。",
      "岂无万里使，不寄一行书。",
      "风俗与时薄，交游于义疏。",
      "知君淡如水，非是故忘予。"
    ]
  },
  {
    "id": "2e89e420d0d74a06a51b589d446a8f95",
    "title": "寄张仲谋",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "张也真吾友，今年见老成。",
      "自彊虽不息，积习亦诸兄。",
      "曲讲闻师泛，题诗使客惊。",
      "莫如班定远，投笔笑诸生。"
    ]
  },
  {
    "id": "2e89e420d0d74a064f4591cd2c9535c8",
    "title": "和直孺夜凉",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "急雨逐云过，微风吹月生。",
      "寥寥天宇阔，粲粲葛衣轻。",
      "展转漏将永，昭回河正横。",
      "秋槎旧有信，忽忆泛沧瀛。"
    ]
  },
  {
    "id": "2e89e420d0d74a062d9614256cb0bc54",
    "title": "送楘州王学士",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "春草碧将歇，江南莺乱飞。",
      "王孙去有适，彩服粲生辉。",
      "古郡富山水，斯人歌海沂。",
      "惟应布宽诏，谈笑树风徽。"
    ]
  },
  {
    "id": "2e89e420d0d74a06f67dc4d170713fa9",
    "title": "素屏",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "简拙违时好，丹青谢尔工。",
      "坐看居士室，想见古人风。",
      "当户月常入，过春霜未融。",
      "物情忌太白，少自晦尘中。"
    ]
  },
  {
    "id": "2e89e420d0d74a06cc3bdcb9d18e1c30",
    "title": "城楼望春",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "高楼新雪后，春意已端倪。",
      "绕石泉声急，围城柳色齐。",
      "滞流贪适兴，幽僻懒招携。",
      "旧种桃千树，春游豫恐迷。"
    ]
  },
  {
    "id": "2e89e420d0d74a0640b645a6da3cf170",
    "title": "送邵武张学士",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "待诏勤穿履，承明厌直庐。",
      "一麾从此去，千骑上头居。",
      "岁事畬田早，风谣鴂舌馀。",
      "班春急乘传，知不为鲈鱼。"
    ]
  },
  {
    "id": "2e89e420d0d74a0623aef2bb5824820e",
    "title": "野思",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "野色行行远，春辉树树繁。",
      "看花频落帽，听鸟久忘言。",
      "遣兴惟诗句，开怀独酒樽。",
      "谁能顾名利，终岁不窥园。"
    ]
  },
  {
    "id": "2e89e420d0d74a0631e3d1bb3ed41fa0",
    "title": "访杨异寺丞",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "三径向松菊，始疑元亮居。",
      "但多柳五树，复对隼双旟。",
      "相识是倾盖，剧谈能起予。",
      "樵苏不用爨，耳目且清虚。"
    ]
  },
  {
    "id": "2e89e420d0d74a06ee570bb9e9349ad0",
    "title": "黄寺丞风雨中见过",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "节物重阳晚，风云万里阴。",
      "君来慰孤愤，语次豁愁心。",
      "名下如旧识，人间仍陆沈。",
      "独醒感庭菊，萧索万黄金。"
    ]
  },
  {
    "id": "2e89e420d0d74a06c4e2d23767401bc7",
    "title": "送洛南周寺丞",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "不知商洛道，空慕紫芝歌。",
      "从事老将至，送君情独多。",
      "双凫尚方去，驷马故乡过。",
      "想见挥弦乐，春风初扇和。"
    ]
  },
  {
    "id": "2e89e420d0d74a066181037d6b6f68cb",
    "title": "吊南宜守尉",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "百越谁生祸，南宜遂不师。",
      "干戈伤耋老，守尉死城陴。",
      "荒泂招魂远，官军请救迟。",
      "弱妻携稚子，嗟尔欲何之。"
    ]
  },
  {
    "id": "2e89e420d0d74a062fa3634687839b8d",
    "title": "吊亡卒",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "厉俗侵王略，祅冤积楚氛。",
      "民荒谁念乱，功败失图勋。",
      "天子忧南土，戈船促大军。",
      "何时收尔骨，委祭越江濆。"
    ]
  },
  {
    "id": "2e89e420d0d74a06f637e4eceaf17374",
    "title": "和杨备国博吊屈原",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "知音不恨远，异代忽同声。",
      "灵魂自识路，幽遇亦含情。",
      "𣶂记属扬子，临渊悲贾生。",
      "鬲文激颓俗，会使众人清。"
    ]
  },
  {
    "id": "2e89e420d0d74a06640a8cb3fd507a77",
    "title": "闻夏太尉自长安徙备西边",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "防秋未得还，战士出长安。",
      "地利山河险，天时关塞寒。",
      "羌夷避飞将，天子倚良翰。",
      "见说成功近，秦中意似宽。"
    ]
  },
  {
    "id": "2e89e420d0d74a06e976728d9b974f25",
    "title": "三月四日上方寺送随州十一屯田",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "载酒怜春尽，寻芳到翠微。",
      "绵绵芳草远，扬扬杂花飞。",
      "俯仰悲陈迹，淹留恨落晖。",
      "青枫千里目，那复送将归。"
    ]
  },
  {
    "id": "2e89e420d0d74a06f33d12e545a167d1",
    "title": "啸台",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "尚有高台在，遗名幸未空。",
      "不时嗟眼白，失所念途穷。",
      "已矣先生意，萧然烈士风。",
      "清芬定谁嗣，漫啸白云中。"
    ]
  },
  {
    "id": "2e89e420d0d74a06bb36759ab72195d2",
    "title": "日晚夜步过孙监丞",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "幽居巷南北，鸡犬略相闻。",
      "乘兴偶有适，杖藜聊复勤。",
      "高城秋草落，密树夕光曛。",
      "微尔开三径，悠悠麋鹿群。"
    ]
  },
  {
    "id": "2e89e420d0d74a06f3b14de1959d3172",
    "title": "浮舟西阳池中",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "爱水都成癖，浮舟不厌频。",
      "寒泉清见底，刳木略容人。",
      "故故乘流往，飘飘得意真。",
      "槎头尺许地，鸥鸟欲相驯。"
    ]
  },
  {
    "id": "2e89e420d0d74a06eb06ef6e1644981c",
    "title": "乏酒",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "摇落偏悲客，清寒易中人。",
      "寂寥那自守，淡泊亦殊真。",
      "浮俗仍皆醉，虚谈浪饮醇。",
      "高歌傲燕市，忽忆重千钧。"
    ]
  },
  {
    "id": "2e89e420d0d74a0622bcfb90904426fc",
    "title": "西戎乞降",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "南国传消息，西戎送好音。",
      "怀柔知帝力，启佑亦天心。",
      "御酒葡萄远，离宫苜蓿深。",
      "仍闻编旧里，五岳望君临。"
    ]
  },
  {
    "id": "2e89e420d0d74a06e1b4400d9f3dafc1",
    "title": "寿山",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "白隰见层峰，巉岩倚碧空。",
      "上多千岁木，下有百年翁。",
      "栎社不材永，东陵非义终。",
      "吾闻仁且寿，故在太平中。"
    ]
  },
  {
    "id": "2e89e420d0d74a0680c95239559d107b",
    "title": "山寺",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "野竹檀栾翠，孤峰杳霭青。",
      "山楼随诘曲，石路上青冥。",
      "云色移时合，钟声隔水听。",
      "似闻堪避世，游子未尝经。"
    ]
  },
  {
    "id": "2e89e420d0d74a0638671e284400fd22",
    "title": "城南泛舟三首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "乘兴随所适，出郊聊泛然。",
      "青波能照发，白鹭巧迎船。",
      "老树悲秋雨，高风急暮蝉。",
      "孤城隐不见，落日暝浮烟。"
    ]
  },
  {
    "id": "2e89e420d0d74a0638671e28e5f64283",
    "title": "城南泛舟三首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "不踏城南陌，从春及素秋。",
      "萧条非复昔，顾眄莽堪愁。",
      "白露蒹葭老，清风兰杜幽。",
      "佯狂惊楚俗，应识棹夷犹。"
    ]
  },
  {
    "id": "2e89e420d0d74a0638671e28fb7dfe80",
    "title": "城南泛舟三首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "高岸看为谷，通波几覆城。",
      "橧巢非太古，野俗竞偷生。",
      "雨逐行云过，山依返照明。",
      "楚歌摇落际，更动北归情。"
    ]
  },
  {
    "id": "2e89e420d0d74a060bb20a5571c574f2",
    "title": "斁除苏州掾",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "三年不相见，万里比何如。",
      "闻道词曹掾，新承选部书。",
      "弓裘传习在，簪笏抗尘初。",
      "努力人间世，毋为薄诏除。"
    ]
  },
  {
    "id": "2e89e420d0d74a06dc8bb671511756a5",
    "title": "黄州临皋亭",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "春秋黄子国，楚越穆陵关。",
      "比屋皆编竹，孤城半践山。",
      "岸泥观虎迹，云水暗荆蛮。",
      "三入承明客，那能鬓不斑。"
    ]
  },
  {
    "id": "2e89e420d0d74a06569d866e8fac42df",
    "title": "暴雨",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "山晚云雾合，江秋风雨多。",
      "凭夷何事舞，楚水忽翻波。",
      "黯黯夕阳尽，翩翩暮鸟过。",
      "轻舟送两桨，闻唱石城歌。"
    ]
  },
  {
    "id": "2e89e420d0d74a06ea1c856b02422b75",
    "title": "骤雨",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "炎日大冶沸，清风愁意苏。",
      "黑云过山岳，白雨覆江湖。",
      "仿佛鬼神战，腾凌车骑趋。",
      "森然异气象，真复慰泥涂。"
    ]
  },
  {
    "id": "2e89e420d0d74a06fb6feed5a0bb26d7",
    "title": "夏夜暴雨",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "大暑积炎夏，沈阴昏楚天。",
      "疾雷五河裂，飞电万星悬。",
      "涨泽通南国，孤城斗百川。",
      "似传黄鸟语，欲反濯龙渊。"
    ]
  },
  {
    "id": "2e89e420d0d74a0683a8f17686dd60e1",
    "title": "久雨",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "祇忆风回雪，俄惊地出雷。",
      "沈阴连甲子，春事总归来。",
      "湖水寒侵夜，江云去复回。",
      "开年厌卑湿，不待熟黄梅。"
    ]
  },
  {
    "id": "2e89e420d0d74a060d55e58fc9bc1e71",
    "title": "久雨二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "江雨黄梅实，湖云起蛰龙。",
      "寒生夜床簟，声绝暮山钟。",
      "药裹添新粉，书编坼旧缝。",
      "虽知恨卑湿，凉夜尚吾容。"
    ]
  },
  {
    "id": "2e89e420d0d74a060d55e58fe6af6383",
    "title": "久雨二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "颇忆家居日，朝眠一事无。",
      "迩来趋幕府，曙雨踏泥涂。",
      "城郭飞鸣鹤，阶除戏浴凫。",
      "秋风殊不远，行欲问江鲈。"
    ]
  },
  {
    "id": "2e89e420d0d74a0692623177be06eef6",
    "title": "茶山送道粹",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "海上相逢少，山中别恨多。",
      "浮云自向阙，秋水更增波。",
      "携手意不尽，班荆情若何。",
      "徘徊强一醉，且勿奏骊歌。"
    ]
  },
  {
    "id": "2e89e420d0d74a06e612f7fe06864351",
    "title": "招晋卿时晋卿到丹阳",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "识心非识面，常恨不相从。",
      "那作经年别，曾无一日逢。",
      "兴来清剡雪，吟出暮山峰。",
      "净扫门前路，期君马系松。"
    ]
  },
  {
    "id": "2e89e420d0d74a06d2a9b909a2beaf35",
    "title": "女郎台",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "城郭临湖尽，楼台此地偏。",
      "动摇浮积水，高绝近诸天。",
      "应接都无暇，虚空足悟禅。",
      "尘中故易厌，兴尽惜回船。"
    ]
  },
  {
    "id": "2e89e420d0d74a0670f713bc3fde262c",
    "title": "闵雨",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "风伯会何憾，高云不少留。",
      "声如鬼神过，势卷日星浮。",
      "河汉漠无象，鱼龙方自忧。",
      "古书难尽信，雩舞竟悠悠。"
    ]
  },
  {
    "id": "2e89e420d0d74a06b683832f7a7dfa1c",
    "title": "砧妇",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "清霜石上乾，孤响耳中酸。",
      "岁逼秋芳尽，风量板屋寒。",
      "君行自悠远，妾意亦艰难。",
      "此夜关山月，应知带日宽。"
    ]
  },
  {
    "id": "2e89e420d0d74a068808fb07d9571b5b",
    "title": "李太傅挽词三首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "数闻伏阁议，屡上荐贤书。",
      "任重道空远，名荣身反疏。",
      "异乡悲鵩鸟，清诏隔公车。",
      "招隐真虚语，江湖万里馀。"
    ]
  },
  {
    "id": "2e89e420d0d74a068808fb073339a133",
    "title": "李太傅挽词三首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "报国念推毂，逢忧甘噬脐。",
      "孤鸣一垂翅，举俗竞吹赍。",
      "山鬼离居远，灵魂失路迷。",
      "天高不可问，愁意日凄凄。"
    ]
  },
  {
    "id": "2e89e420d0d74a068808fb0793016f01",
    "title": "李太傅挽词三首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "识理未曾误，疾邪惟过深。",
      "岂忘事反覆，不忍俗浮沉。",
      "去国尚回顾，埋名方自今。",
      "异时山水意，恻恻吊鸣琴。"
    ]
  },
  {
    "id": "2e89e420d0d74a06e6370151cdc35477",
    "title": "鲁拾遗挽词二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "市朝非故日，年代属传闻。",
      "始兆滕公室，来观季子坟。",
      "埋名书故事，编简属遗文。",
      "苦恨相如赋，俱随谏草焚。"
    ]
  },
  {
    "id": "2e89e420d0d74a06e63701519b4a7010",
    "title": "鲁拾遗挽词二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "西晋登贤日，东堂第一人。",
      "竞推天下士，争辟幕中宾。",
      "故国无乔木，流风及搢绅。",
      "新阡广陵上，荒草欲含春。"
    ]
  },
  {
    "id": "2e89e420d0d74a06afe63e6ce2018f52",
    "title": "庶几堂",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "闭门吾自足，况亦近墙东。",
      "滴滴阶鸣雨，梢梢竹过风。",
      "绿苔侵杖屦，秋色近梧桐。",
      "高卧殊多兴，诗成寂寞中。"
    ]
  },
  {
    "id": "2e89e420d0d74a06c21c7cfb12947663",
    "title": "延州沈待制挽词",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "诗书谋国体，谈笑却边尘。",
      "已矣今成昔，归来悲故人。",
      "馀忠焚谏草，遗恨画麒麟。",
      "禁角闻鼙鼓，能无忆虎臣。"
    ]
  },
  {
    "id": "2e89e420d0d74a06729aeef6c674ba69",
    "title": "祠部王郎中送山水枕屏作",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "枕上万峰合，苍苍惊梦魂。",
      "如浮武林水，卧向桃花源。",
      "杖屦几时士，茅茨何处村。",
      "悠然独往意，欲问复忘言。"
    ]
  },
  {
    "id": "2e89e420d0d74a060b9d76215fbf8bba",
    "title": "城楼望水",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "远水全无地，高城略近天。",
      "龙吟忽半见，虹饮竞相鲜。",
      "鱼鳖争乘渚，儿童狭济川。",
      "秋风只昨日，物意已萧然。"
    ]
  },
  {
    "id": "2e89e420d0d74a06b896eb66499faeaa",
    "title": "送南昌郭主簿",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "楚剑炟照地，梅真从吏乡。",
      "簿书非急务，鸿雁试高翔。",
      "狸品牛尾贵，茶牙鹰瓜长。",
      "因君访风土，游子不能忘。"
    ]
  },
  {
    "id": "2e89e420d0d74a066ffa419db0beb76c",
    "title": "戏和同年时在荐福寺",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "逃暑涓涓酒，开襟细细风。",
      "过云催急雨，落日澹秋空。",
      "树影经行熟，泉声笑语通。",
      "少年兴不浅，宁与老人同。"
    ]
  },
  {
    "id": "2e89e420d0d74a06d0632dfb55029d59",
    "title": "炼丹井",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "丹成人已去，泉在月空沉。",
      "轻举非吾事，泓澄似客心。",
      "饮虽资一腹，贪不近千金。",
      "更爱双桐好，曾非恶木阴。"
    ]
  },
  {
    "id": "2e89e420d0d74a06ed48700fd91467d7",
    "title": "水斋",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "野塘春水平，间客自扬舲。",
      "鸥鹭时相近，波涛亦俯听。",
      "榜歌渔父曲，醉读屈平经。",
      "便欲从兹去，秋河泛客星。"
    ]
  },
  {
    "id": "2e89e420d0d74a063eb6092a624e3776",
    "title": "长芦口",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "泱漭东流白，微茫远屿青。",
      "风飙万里浪，性命一浮萍。",
      "飞鸟戢倦翼，潜蛟浮暗腥。",
      "由来限南北，天意亦冥冥。"
    ]
  },
  {
    "id": "2e89e420d0d74a06d014049fdb1b40bf",
    "title": "登东城楼二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "摇落客愁乱，登临秋色空。",
      "溪流寒更碧，霜树晚增红。",
      "旷野驻残日，虚轩来朔风。",
      "怀归复感别，不语向征鸿。"
    ]
  },
  {
    "id": "2e89e420d0d74a06d014049f354d8e90",
    "title": "登东城楼二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "高楼望不极，野兴远相宜。",
      "宇宙一长啸，山川多所思。",
      "薄寒才胜酒，短景不禁棋。",
      "俯仰哀群动，辽辽见尔为。"
    ]
  },
  {
    "id": "2e89e420d0d74a062591c6f161aa38e5",
    "title": "送人之岭南",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "君去炎方远，行行万里馀。",
      "渐惊南瘴酷，益见北人疏。",
      "山谷藏雄虺，溪潭养鳄鱼。",
      "秋风雁不到，何处俟归书。"
    ]
  },
  {
    "id": "2e89e420d0d74a06a4f60248d42a51e7",
    "title": "城楼避暑",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "积水动微吹，高楼浮薄阴。",
      "登临倦非土，潇洒劝披襟。",
      "涤涤原野旷，熹熹城郭深。",
      "浮云空蔽日，无意欲为霖。"
    ]
  },
  {
    "id": "2e89e420d0d74a06511c17172fca1f74",
    "title": "寄内",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "风雨惊春老，山川入梦遥。",
      "此时看破镜，何处正吹箫。",
      "旧种萱丛碧，新归燕语娇。",
      "佳期漫自笑，不似浙江潮。"
    ]
  },
  {
    "id": "2e89e420d0d74a062931a4feb05a7fa2",
    "title": "送祖学士使北",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "汉廷用五饵，无复请长缨。",
      "犹是輶轩使，时通绝域情。",
      "山川资览眺，战伐想纵横。",
      "不负四方志，那辞万里行。"
    ]
  },
  {
    "id": "2e89e420d0d74a06ae29b2e20d8abf02",
    "title": "闻张六复弃官归",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "应怀折腰辱，复作弃官行。",
      "颇似陶彭泽，兼疑尚子平。",
      "兵戈未消散，盗贼苦纵横。",
      "余亦存丘壑，相期作耦耕。"
    ]
  },
  {
    "id": "2e89e420d0d74a06a6a6f3db3d813f84",
    "title": "萤",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "翩翩岂自知，历历眩群飞。",
      "故作穿疏牖，时来鉴薄帷。",
      "助明清夜永，除害一身微。",
      "秋草隋宫路，茫茫旧赏非。"
    ]
  },
  {
    "id": "2e89e420d0d74a06ec36b34e60b597b8",
    "title": "送签判雍秘丞还朝",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "我有幕中士，名高天下闻。",
      "方从玉堂召，欲就子虚文。",
      "相得已非早，送归宁易分。",
      "期君望此府，急自致青云。"
    ]
  },
  {
    "id": "2e89e420d0d74a062de855dbc2f18697",
    "title": "定水二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "定水涵空碧，群山凝远岚。",
      "渊鱼颇易得，菱实最馀甘。",
      "旷野应人语，凉风快酒酣。",
      "谁云陵谷换，自此识南潭。"
    ]
  },
  {
    "id": "2e89e420d0d74a062de855dbc0aef9a0",
    "title": "定水二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "此地去人近，向来幽赏违。",
      "使君留隼旆，烟水净鱼矶。",
      "秋入冷蛩急，波明白鹭飞。",
      "异时江汉兴，抚事更怀归。"
    ]
  },
  {
    "id": "2e89e420d0d74a06f8dd0d270a0ee9bc",
    "title": "索米",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "索米东方朔，端居陆士衡。",
      "书仍闻北阙，赋亦让南伧。",
      "感激秋风起，提携夜剑横。",
      "南军败王略，谁事请长缨。"
    ]
  },
  {
    "id": "2e89e420d0d74a06891b65a1395ee02f",
    "title": "王",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "岱阴宿雨霁，汶北秋风过。",
      "独往予所慕，躬耕人谓何。",
      "林间鸡黍具，日慕渔樵歌。",
      "郤望青山郭，应知惆怅多。"
    ]
  },
  {
    "id": "2e89e420d0d74a06cac0f3dbc94bfb48",
    "title": "送高处士归丰邑别墅",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "不及西京盛，空知鄠杜间。",
      "衣冠为我累，丘壑羡君还。",
      "陇麦逢春秀，林花着雨斑。",
      "鸡豚社下醉，多与谢南山。"
    ]
  },
  {
    "id": "2e89e420d0d74a06eb8afcd41ed76386",
    "title": "射雕",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "将军乐射雕，壮士挟乌号。",
      "影捩重云静，声翻一箭高。",
      "猎酣生鼻火，空阔散风毛。",
      "快意中原捷，何辞汗马劳。"
    ]
  },
  {
    "id": "2e89e420d0d74a06b47ac47966def252",
    "title": "和杨褒雨中见寄二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "佳雨云龙会，高堂河汉声。",
      "驱除三伏过，扫荡九衢清。",
      "造物不无意，为霖真有情。",
      "怜君独高卧，亹亹向群生。"
    ]
  },
  {
    "id": "2e89e420d0d74a06b47ac47964b2f6a4",
    "title": "和杨褒雨中见寄二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "明暗变窗色，萧骚翻树声。",
      "闭门无所诣，高枕有馀清。",
      "枥马正局迹，韝鹰多远情。",
      "分明动秋兴，似欲恼潘生。"
    ]
  },
  {
    "id": "2e89e420d0d74a06b45cdd8c87a641bf",
    "title": "贳酒",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "小径入村坞，风帘拂暮霞。",
      "桃源还可宿，樽酒亦容赊。",
      "举眼青山秀，随松白露斜。",
      "寻常出郊少，未醉莫还家。"
    ]
  },
  {
    "id": "2e89e420d0d74a06b3059809448ff661",
    "title": "张学士送酒",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "秋风扫飞叶，客子鬓垂斑。",
      "好事烦携酒，怀情惬闭关。",
      "坐看凉月堕，醉送暮鸿还。",
      "后日相思意，萧萧丛菊间。"
    ]
  },
  {
    "id": "2e89e420d0d74a06aa4a0779c5369711",
    "title": "朱桥",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "朱桥柳映潭，忽见似江南。",
      "风物依然是，登临昔所谙。",
      "犬声寒隔水，山气晚成岚。",
      "留恨无人境，幽奇不尽探。"
    ]
  },
  {
    "id": "2e89e420d0d74a061d323b0ae2ead412",
    "title": "闰月朔日寄府公给事二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "良闰百年逢，佳辰献岁同。",
      "春应随北斗，天与缓东风。",
      "柳带参差翠，花英点染红。",
      "韶华供醉眼，未负黑头翁。"
    ]
  },
  {
    "id": "2e89e420d0d74a061d323b0aa96d33d0",
    "title": "闰月朔日寄府公给事二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "嘉月重非常，芳期及载阳。",
      "却因春意晚，得见岁华长。",
      "馀雪留寒色，新梅著早香。",
      "只应勤一醉，持以答风光。"
    ]
  },
  {
    "id": "2e89e420d0d74a06306a74d29c7aacd4",
    "title": "晦日自荐福院泛舟上女郎台",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "晦日疑春晚，佳辰强客游。",
      "放船无用楫，置酒不惊鸥。",
      "牵率忘多病，登临乱百忧。",
      "繁阴欺白日，容易暮云浮。"
    ]
  },
  {
    "id": "2e89e420d0d74a06332cfc330fcd8d23",
    "title": "新雁二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "逢时志万里，非为稻粱谋。",
      "眇眇江汉阻，萧萧霜露秋。",
      "知机自有素，侧翅莫多愁。",
      "风起浮云暮，空看片影流。"
    ]
  },
  {
    "id": "2e89e420d0d74a06332cfc3398a02fc4",
    "title": "新雁二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "万里南飞雁，今年复此逢。",
      "自难随燕雀，非不病秋冬。",
      "风急声高下，云深影叠重。",
      "江湖虽异土，泛泛尔能容。"
    ]
  },
  {
    "id": "2e89e420d0d74a0656275ffcd4f5282f",
    "title": "白河逢雁",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "白河见归雁，顾我影徘徊。",
      "忆昔从此逝，相看经岁回。",
      "春生聊自乐，乡近不须哀。",
      "为问经南国，能无尺素来。"
    ]
  },
  {
    "id": "2e89e420d0d74a0672ccfdd31b790901",
    "title": "雪中雁",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "万里羽毛弱，经时霰雪纷。",
      "江湖更何取，天地正同云。",
      "影困低如落，声悲远似闻。",
      "识时端北向，送目感离群。"
    ]
  },
  {
    "id": "2e89e420d0d74a0615f7c08c367a1d12",
    "title": "灯花",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "寒灯不及邻，花艳竞争新。",
      "重叠芝三秀，分明桂半轮。",
      "东风谁变律，芳意自惊春。",
      "流玩堪通夕，长眉莫效颦。"
    ]
  },
  {
    "id": "2e89e420d0d74a06335d6a4092b1403a",
    "title": "王秀才自蜀之京留月馀归南都",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "相逢暂相会，又向睢阳行。",
      "险梦尚存蜀，缁衣空厌京。",
      "故园见树喜，旧友出郊迎。",
      "幸去君家近，飞鸿时寄声。"
    ]
  },
  {
    "id": "2e89e420d0d74a0676d8746ff4d273b1",
    "title": "哀王十三都官",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "把臂犹昨日，如何长不归。",
      "宾天亦有似，招隐固疑非。",
      "玉折谢庭树，彩馀莱子衣。",
      "永怀想平昔，涕下不能挥。"
    ]
  },
  {
    "id": "2e89e420d0d74a06e618657830238f6b",
    "title": "始秋二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "暑兼流火逝，秋共北风回。",
      "岁晏蒹葭色，宵征蟋蟀哀。",
      "平分感摇落，留滞怅徘徊。",
      "知负沧洲约，枯槎八月来。"
    ]
  },
  {
    "id": "2e89e420d0d74a06e618657887dd38f3",
    "title": "始秋二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "秋色忽已改，旅程殊未央。",
      "水云含变态，山雨送凄凉。",
      "杳杳青枫暮，菲菲白芷香。",
      "多才悲宋屈，摇落近沧浪。"
    ]
  },
  {
    "id": "2e89e420d0d74a0617dac409363f31c8",
    "title": "送张器判官",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "王国推多士，闻名二十年。",
      "白头倾敝盖，珠履尚宾筵。",
      "礼乐期先进，功名望昔贤。",
      "激昂知己晚，意气歘飘然。"
    ]
  },
  {
    "id": "2e89e420d0d74a068dce734487cca27c",
    "title": "隐直感秋思南游予欲北还未得",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "枥马常嘶北，边鸿郤愿南。",
      "一时秋气感，两地物情谙。",
      "俗怪玄尚白，自疑青出蓝。",
      "何当鹿门隐，数就德公谈。"
    ]
  },
  {
    "id": "2e89e420d0d74a06459c989a7a55cc41",
    "title": "始闻雁",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "长风送羽翼，千里逐阳和。",
      "朔漠应飞雪，江湖始见波。",
      "识时机不浅，愁旅叫空多。",
      "勿以稻梁故，早飞乘网罗。"
    ]
  },
  {
    "id": "2e89e420d0d74a06333e7800fd36c561",
    "title": "府公说牡丹盛开是日逼晚意不及观",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "落日含明艳，轻风袭暖香。",
      "传闻乱人意，相见弄春光。",
      "醉里岁空晏，愁中夜未央。",
      "异时惊丽绝，秉烛正难忘。"
    ]
  },
  {
    "id": "2e89e420d0d74a06d1f554964208a572",
    "title": "与杨十二廷评同登城东门",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "绿树浮萍合，青山画障开。",
      "登临共今古，壮观杂欢哀。",
      "长日消棋局，微风引酒杯。",
      "浮云满西北，容易雨飞来。"
    ]
  },
  {
    "id": "2e89e420d0d74a065c7f6b768c2356a9",
    "title": "春暮闻莺",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "醉里春空尽，江边客未归。",
      "可怜鸣晛皖，似欲诉芳菲。",
      "珍树移时语，残花入眼稀。",
      "离居亦幽独，求友莫相违。"
    ]
  },
  {
    "id": "2e89e420d0d74a06d3f99aaec0710064",
    "title": "除日雪",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "迎年椒献颂，驻腊雪留寒。",
      "偏坐春华早，微增暮景宽。",
      "琼瑶九城阙，玉帛万衣冠。",
      "欲书甘泉会，他时盛暑看。"
    ]
  },
  {
    "id": "2e89e420d0d74a06b8b4b82a586ec9d0",
    "title": "秋莺",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "高举慕求友，翩然辞谷中。",
      "那知改春序，又复到秋风。",
      "节物感归燕，异声嗟远鸿。",
      "归非今正好，霜露脱梧桐。"
    ]
  },
  {
    "id": "2e89e420d0d74a063caac50427e66e33",
    "title": "凉夜露卧",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "风露清相袭，银河湛不流。",
      "澄辉亦终夕，爽气特先秋。",
      "高卧自微尚，冥烦嗟倦游。",
      "不眠计万事，出处竟悠悠。"
    ]
  },
  {
    "id": "2e89e420d0d74a06792771bab2f2d154",
    "title": "空钓得鱼",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "持钩非有钓，吾犹臧丈人。",
      "何知引纤茧，忽复得潜鳞。",
      "独乐意逾适，傥来情亦真。",
      "君看渭旁叟，八十老垂纶。"
    ]
  },
  {
    "id": "2e89e420d0d74a068f04061a5e5cf528",
    "title": "秋月",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "蟾光莹碧墀，天色冻琉璃。",
      "市响新晴后，风和欲暖时。",
      "杉松冷岑寂，楼殿黑参差。",
      "静者非无趣，长吹遗所思。"
    ]
  },
  {
    "id": "2e89e420d0d74a066884b7ca1ee866d9",
    "title": "月夜二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "月出浮云尽，风生中夜清。",
      "星辰竞摇动，河汉湛虚明。",
      "老树稀疏影，惊禽断续声。",
      "秋怀先已乱，蟋蟀更宵征。"
    ]
  },
  {
    "id": "2e89e420d0d74a066884b7ca692fcb6e",
    "title": "月夜二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "凉月含秋色，江天复雨晴。",
      "风雪异明灭，河汉亦凄清。",
      "惊鹊时翻树，悲笳远过城。",
      "不眠看列宿，磊落背人倾。"
    ]
  },
  {
    "id": "2e89e420d0d74a06dfb37b1ad5251507",
    "title": "送同年王殿丞知鄞县",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "同日大梁客，共登青云梯。",
      "逢时方跃马，从政暂驱鸡。",
      "万水会东海，千岩开郯溪。",
      "远游观益壮，肯为簿书迷。"
    ]
  },
  {
    "id": "2e89e420d0d74a062a80dcb8e85d23fe",
    "title": "风雨",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "园林自有主，风雨苦无情。",
      "密叶枝枝绿，飞花片片轻。",
      "眼看春不住，醉任酒频倾。",
      "何处莺求友，时闻啭一声。"
    ]
  },
  {
    "id": "2e89e420d0d74a0658af04d42a59ff84",
    "title": "送汝南张秘校及第后之官",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "从我陈蔡者，怜君不及门。",
      "青云期自致，鸣鹤果孤鶱。",
      "仕道半纶重，及亲三釜尊。",
      "因声谢汝士，为喜月告存。"
    ]
  },
  {
    "id": "2e89e420d0d74a063ea4d225c90c1e00",
    "title": "戏呈府公",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "残春亦无几，短夜不须眠。",
      "翠幕深灯烛，清风引管弦。",
      "诙谐玩兹世，醉倒忘吾年。",
      "不作方外趣，安知濠上贤。"
    ]
  },
  {
    "id": "2e89e420d0d74a064543b2191ab58f00",
    "title": "度支苏员外才翁挽歌二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "湖海青云士，元龙如古人。",
      "草书到圣地，词学洎天伦。",
      "零落风流尽，平生意气亲。",
      "空存华屋处，寂寞已埃尘。"
    ]
  },
  {
    "id": "2e89e420d0d74a064543b219ecef1779",
    "title": "度支苏员外才翁挽歌二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "爱客每倾盖，传家能象贤。",
      "犹多嫌白眼，自不废青毡。",
      "吏隐如他日，郎潜遂几年。",
      "人琴俱已矣，情至一潸然。"
    ]
  },
  {
    "id": "2e89e420d0d74a06025f31f9a73b71ad",
    "title": "挽宋道中词",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "交游日零落，之子复云亡。",
      "常恨神锋隽，端成中道伤。",
      "文章不用世，词赐仅为郎。",
      "名士如君辈，风流岂易忘。"
    ]
  },
  {
    "id": "2e89e420d0d74a06cb8a5929b7e159ed",
    "title": "吴侍郎挽词二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "高第贤良策，朝廷擢季功。",
      "固疑多直諌，不得久居中。",
      "长啸临边月，孤飞避远鸿。",
      "盘桓周召际，重见二南风。"
    ]
  },
  {
    "id": "2e89e420d0d74a06cb8a59293eff15b4",
    "title": "吴侍郎挽词二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "临汝休车骑，治中愧后门。",
      "平生一倾盖，谈笑极忘言。",
      "契阔声尘远，差池岁月奔。",
      "匣中宝刀赠，知辱故交恩。"
    ]
  },
  {
    "id": "2e89e420d0d74a06cb5e7cf1636eb953",
    "title": "与黄寺丞卜邻",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "卜居先卜邻，相望成相亲。",
      "无复羁旅恨，况逢性情真。",
      "食薇亦自足，倾盖不为新。",
      "杖屦通阡陌，谁能倦角巾。"
    ]
  },
  {
    "id": "2e89e420d0d74a069e519b9eb6cd0b7a",
    "title": "闻徙关中兵备河东",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "胡兵绝当路，戍卒下河源。",
      "烽火飞狐口，旌旗积雁门。",
      "和亲固下策，薄伐本中原。",
      "谁断匈奴臂，非无国士恩。"
    ]
  },
  {
    "id": "2e89e420d0d74a0628db096cc8ddfc11",
    "title": "立冬后风雨",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "冷雨欲成雪，高风催过云。",
      "流光随衮衮，吹萚共纷纷。",
      "此去天地闭，向来金石焚。",
      "敝貂宁独恨，四序欲平分。"
    ]
  },
  {
    "id": "2e89e420d0d74a060edd6f5095158bf3",
    "title": "别西掖手种小梧桐赠三阁老",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "亭亭高未足，玩玩意空深。",
      "颇似少陵叟，能留一院阴。",
      "幸今长勿剪，无用晚知音。",
      "莫作吴侬态，翻从爨下寻。"
    ]
  },
  {
    "id": "2e89e420d0d74a06e87f8aabc9a7c0be",
    "title": "西风",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "西风木叶下，远想洞庭秋。",
      "物色摧年老，天时助客愁。",
      "李衡千树橘，张翰一渔舟。",
      "亦自人间乐，功名安足谋。"
    ]
  },
  {
    "id": "2e89e420d0d74a0605f0454052ffece8",
    "title": "北风",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "北风动江海，飞雨湿清秋。",
      "蝉噪曾何急，猿啼不自愁。",
      "冥冥高叶下，莽莽乱云浮。",
      "正复开人意，披襟百尺楼。"
    ]
  },
  {
    "id": "2e89e420d0d74a06e90bd80aa5612728",
    "title": "盗贼",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "村落枹鼓起，城楼刁斗频。",
      "畏涂深虎豹，行路入荆榛。",
      "故老人人怨，烽烟处处新。",
      "桃源容客棹，属意武陵春。"
    ]
  },
  {
    "id": "2e89e420d0d74a062a80dcb827f87e76",
    "title": "风雨",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "春光从此半，无复强淹留。",
      "风雨仍何急，莺花各自愁。",
      "登临非故土，摇落自清秋。",
      "物物惊人眼，应须与醉谋。"
    ]
  },
  {
    "id": "2e89e420d0d74a062616f1c9c7cb1c1b",
    "title": "黛陀石马蹄砚",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "一片苍山石，遥怜巧匠心。",
      "能存辟雍法，宛是袅啼金。",
      "气夺秋云湿，光含墨海深。",
      "鱼龙随醉笔，变化出幽岑。"
    ]
  },
  {
    "id": "2e89e420d0d74a061cc81872dcfa1042",
    "title": "离鄂州至汉阳",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "小郡缘山腹，孤城闇夕枫。",
      "蛟龙戏雾雨，鼓角乱西东。",
      "江汉浮南纪，秋冬拟绪风。",
      "离骚楚人恨，过半夕阳中。"
    ]
  },
  {
    "id": "2e89e420d0d74a06a3420f101c6d9e5f",
    "title": "初冬",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "阳光转南极，渐喜入吾庐。",
      "物色经霜后，云容欲雪初。",
      "严风动枯槁，凛气益萧疏。",
      "何日阳春筦，潜兴冰下鱼。"
    ]
  },
  {
    "id": "2e89e420d0d74a06bffc64e70f378552",
    "title": "三月九日过正衙",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "去事驹过隙，此身江载萍。",
      "赤墀容再谒，清涕忽双零。",
      "海鸟眩韶舞，天潢愁客星。",
      "平生鸿鹄志，独有去冥冥。"
    ]
  },
  {
    "id": "2e89e420d0d74a06d69e383f6d312997",
    "title": "病中辱圣从龙图侍郎见访闻便赴西州不及款曲偶成五言奉呈",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "衰病淹岁晚，分飞愁远行。",
      "能回长者辙，因见故人情。",
      "后会知何地，相看疑此生。",
      "不为习凿齿，应作左丘明。"
    ]
  },
  {
    "id": "2e89e420d0d74a06d9afe66263828c5a",
    "title": "君章见过",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "衡门入秋草，幽独得栖迟。",
      "车马来何屡，樵苏不自期。",
      "书成玄尚白，衣敝素为缁。",
      "予亦贫非病，君应信所为。"
    ]
  },
  {
    "id": "2e89e420d0d74a06d3bf2cab91386df5",
    "title": "邻几君章见过",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "两君共羁旅，三径肯淹留。",
      "秀色映凉月，清风生早秋。",
      "樵苏亦不爨，樽酒自相酬。",
      "欢然夜遂永，河汉西南流。"
    ]
  },
  {
    "id": "2e89e420d0d74a06411b1f95a1c59f3d",
    "title": "新燕",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "无奈春还老，只看燕复来。",
      "凌风舞轻健，尽日语徘徊。",
      "久客宜相识，重帘为尔开。",
      "畏人俱混俗，出处免沈猜。"
    ]
  },
  {
    "id": "2e89e420d0d74a0699eac59e91287065",
    "title": "驯燕",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "非无鹰隼虑，自识主人归。",
      "立语移窗日，翻飞试羽衣。",
      "江湖万里阔，天地一身微。",
      "不作惊鸥别，何须强察机。"
    ]
  },
  {
    "id": "2e89e420d0d74a0661ecd8fd3e81b054",
    "title": "雨中出城行汝水上",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "东野宜独往，此中如旧溪。",
      "好风凉送雨，流水碧循堤。",
      "树密扶行盖，沙平印马啼。",
      "城楼隔云雾，归路欲全迷。"
    ]
  },
  {
    "id": "2e89e420d0d74a066ef278a6417239d0",
    "title": "次韵奉和邻几泛汝水作",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "少濯沧浪水，成君真隐高。",
      "虚舟姿上下，樽酒寄游遨。",
      "静境惬外奖，缓歌忘我劳。",
      "兴馀可径返，落日丽平皋。"
    ]
  },
  {
    "id": "2e89e420d0d74a061bc55e3be98e49d7",
    "title": "西浦阻雨",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "黑云连海面，急雨涨淮潮。",
      "稍稍州渚没，昏昏城郭遥。",
      "畏涂仗忠信，高举幸扶摇。",
      "不作图南兴，谁当慰寂寥。"
    ]
  },
  {
    "id": "2e89e420d0d74a069cba585789cb0fad",
    "title": "黑",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "屯云望如墨，万里横空浮。",
      "白日变玄夜，朱明成素秋。",
      "疾风动屋瓦，急雨落河流。",
      "俯仰骇神化，精微难与谋。"
    ]
  },
  {
    "id": "2e89e420d0d74a0604578a5b86cf301c",
    "title": "伤梅公异二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "已矣梅公异，乡庠漫贡生。",
      "竟无杨得意，终失马相如。",
      "道德生何负，心怀死不摅。",
      "新坟帝城外，赠泪独沾裾。"
    ]
  },
  {
    "id": "2e89e420d0d74a0604578a5bfb124c3e",
    "title": "伤梅公异二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "刻苦身常病，忧愁寿易侵。",
      "空令武子死，谁听伯牙琴。",
      "寥落书盈箧，肃条风满林。",
      "惟应都下士，能记洛生吟。"
    ]
  },
  {
    "id": "2e89e420d0d74a06043be99068acf4f6",
    "title": "伤胡二湘",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "知心不易得，此别定终天。",
      "自古皆有死，夫君独少年。",
      "论文真已矣，挥涕默潸然。",
      "会有清琴在，只应永绝弦。"
    ]
  },
  {
    "id": "2e89e420d0d74a0670f713bc392733ac",
    "title": "闵雨",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "肤寸无时合，昭回此夜逢。",
      "春秋还闵雨，郡国共忧农。",
      "词欲谗风伯，书将诘乱龙。",
      "关西兵税急，惧失万馀钟。"
    ]
  },
  {
    "id": "2e89e420d0d74a06e78cd6f3c348e974",
    "title": "寄江东弟兄二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "分手如昨日，清秋独异乡。",
      "长年悲落木，短发怯初凉。",
      "归燕自有适，幽兰谁为芳。",
      "裁书寄鸿雁，相与访沧浪。"
    ]
  },
  {
    "id": "2e89e420d0d74a06e78cd6f3ab5f485b",
    "title": "寄江东弟兄二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "却扫与人绝，悲秋惊岁徂。",
      "山川举俗异，宇宙此身孤。",
      "吊影临清月，书空向瞑乌。",
      "怀归属吾党，浮海待乘桴。"
    ]
  },
  {
    "id": "2e89e420d0d74a06e82a9d5930601246",
    "title": "荐福寺竹亭",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "兹亭四时好，秀色映长松。",
      "静境非千亩，幽人如素封。",
      "吹声偏洗耳，暑昼亦成冬。",
      "暂到还忘返，心知叔夜慵。"
    ]
  },
  {
    "id": "2e89e420d0d74a06847cb3a708f218c9",
    "title": "观陜西图二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "险固非天意，承平怪主忧。",
      "三年劳将帅，万里问旃裘。",
      "尚记安西道，空悲定远侯。",
      "大河知所向，日夜正东流。"
    ]
  },
  {
    "id": "2e89e420d0d74a06847cb3a7f81909dc",
    "title": "观陜西图二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "忆昨传消息，羌来渭水旁。",
      "信知秦地险，未觉汉兵强。",
      "青海通西域，长城起朔方。",
      "分明见地里，怅望隔要荒。"
    ]
  },
  {
    "id": "2e89e420d0d74a06de4e3547cdf464ea",
    "title": "送张六",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "将漕烦明府，东游慰越吟。",
      "斫冰虽楚水，乘兴即山阴。",
      "去去陶嘉月，悠悠见子衿。",
      "因君倚城阙，送目乱愁心。"
    ]
  },
  {
    "id": "2e89e420d0d74a06d402ae69d8213852",
    "title": "送杨慥",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "著书非白首，待诏已公车。",
      "试吏何用喜，慰亲聊自如。",
      "还从近关出，稍与京尘疏。",
      "岂谓三年久，君方就子虚。"
    ]
  },
  {
    "id": "2e89e420d0d74a06a89e83fa32819d69",
    "title": "送范贯之",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "范叔贫如此，谁当与敝袍。",
      "哀歌困牛角，异味笑乡豪。",
      "相得空长铗，徒归欲二毛。",
      "多惭访夷节，无以慰滔滔。"
    ]
  },
  {
    "id": "2e89e420d0d74a06ad76a40f3735c9b8",
    "title": "送隐直",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "久客意无赖，送归私自怜。",
      "悠悠想行路，苒苒背流年。",
      "雪过兔园少，春归楚泽偏。",
      "君应解冠冕，笑傲辟人贤。"
    ]
  },
  {
    "id": "2e89e420d0d74a064571e9fc74bdf28e",
    "title": "送卫州贾云卿",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "淇奥文雅地，相门英妙才。",
      "春风万人喜，都城千骑来。",
      "啸激鸾凤响，歌传松柏哀。",
      "怀贤复访古，处处为徘徊。"
    ]
  },
  {
    "id": "2e89e420d0d74a0659ec7d37a4600424",
    "title": "送史馆齐学士知荆南唐相映之孙有权文公行修国史制书在",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "间代唐丞相，当时太史公。",
      "白麻存旧物，青简见遗风。",
      "鸣玉蓬丘峻，专城楚泽雄。",
      "由来稽古力，肯效一经穷。"
    ]
  },
  {
    "id": "2e89e420d0d74a068b2f2020caa26b09",
    "title": "近无西事消息",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "此心除国雠，安得借前筹。",
      "未报将军捷，空增壮士忧。",
      "谁能占太白，试为上高楼。",
      "自恐匣中剑，精光犯斗牛。"
    ]
  },
  {
    "id": "2e89e420d0d74a0642b8a6d17731cb07",
    "title": "细雨",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "细雨春城暗，空郊草色微。",
      "峡云朝复暮，沙燕语还飞。",
      "柳带柔堪结，梅香冷渐稀。",
      "旅游时畏失，数醉得忘归。"
    ]
  },
  {
    "id": "2e89e420d0d74a063436f9cfb5f0ed7d",
    "title": "小雨四首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "微风载云起，好雨与风俱。",
      "暝色经时合，凉声入夜疏。",
      "炎蒸暂洒扫，天事有驱除。",
      "倦客倚危枕，明灯照旧书。"
    ]
  },
  {
    "id": "2e89e420d0d74a063436f9cf180f2541",
    "title": "小雨四首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "泱漭轻云湿，飘潇昼雨来。",
      "稍沾飞絮重，竞逼柳花开。",
      "江面春阴阔，天涯暮色催。",
      "郢中词客意，最识楚王台。"
    ]
  },
  {
    "id": "2e89e420d0d74a063436f9cfb0946152",
    "title": "小雨四首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "漠漠云蒸柱，萧萧雨过城。",
      "不时变炎景，竟日度秋声。",
      "洒濯林光净，归飞燕羽轻。",
      "野夫学为圃，因欲事躬耕。"
    ]
  },
  {
    "id": "2e89e420d0d74a063436f9cf070fa5eb",
    "title": "小雨四首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "春城频过雨，一望一增新。",
      "欲晓云成锦，初晴草似茵。",
      "和声散喧鸟，芳意属游人。",
      "向晚车马息，东风吹暗尘。"
    ]
  },
  {
    "id": "2e89e420d0d74a06bf4188bb20a382bf",
    "title": "喜从兄自京回",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "曾作东都赋，无人与共论。",
      "欣逢京辇客，仍是鹡鸰原。",
      "耳接天韶盛，尘栖素袂昏。",
      "秋风江海上，归梦入夷门。"
    ]
  },
  {
    "id": "2e89e420d0d74a06d4103e04f33a8198",
    "title": "秋晴西楼",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "清风卷氛翳，广野露秋毫。",
      "木落山觉瘦，雨晴天似高。",
      "开窗置樽酒，看月涌江涛。",
      "高卧淹湖海，非关气独豪。"
    ]
  },
  {
    "id": "2e89e420d0d74a0632cba5737753ea21",
    "title": "春日楼上二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "春流抱城郭，暖色媚楼台。",
      "麦秀闻雉雊，鹳鸣知雨来。",
      "浮烟著垂柳，晴雪落新梅。",
      "此地春愁阔，无人共一杯。"
    ]
  },
  {
    "id": "2e89e420d0d74a0632cba573d3b642eb",
    "title": "春日楼上二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "跃鱼依暖景，归雁逐轻风。",
      "隔水麦苗绿，入檐花萼红。",
      "郊原共郁郁，云日故融融。",
      "醉眼伤千里，非关江上风。"
    ]
  },
  {
    "id": "2e89e420d0d74a0678844ea0f36c7205",
    "title": "醉后",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "举眼醉向晚，甘心醒似狂。",
      "形骸随酩酊，谈笑助轩昂。",
      "舞袖翻宜窄，歌声不厌长。",
      "高城涌明月，风景正虚凉。"
    ]
  },
  {
    "id": "2e89e420d0d74a0671da191c8e5425a1",
    "title": "树阴偶坐",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "朝阳送微暖，晴霭入寒空。",
      "负暄春盎盎，探策乐融融。",
      "松下坐忘返，树端遥见红。",
      "喟然感时节，举酒属邻翁。"
    ]
  },
  {
    "id": "2e89e420d0d74a060d438568a47a15a2",
    "title": "春阴",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "江上浮云聚，城中暮景兼。",
      "东风酒味溢，小雨客愁添。",
      "寒色端侵牖，斜阳不满帘。",
      "滞留成楚老，卑湿意无嫌。"
    ]
  },
  {
    "id": "2e89e420d0d74a0664431a89d7b1c44b",
    "title": "雨后小亭",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "疏雨才能润，微风未肯凉。",
      "低松无限碧，白芷可怜香。",
      "扫榻从高卧，归禽不乱行。",
      "悠悠对老圃，几与尔俱忘。"
    ]
  },
  {
    "id": "2e89e420d0d74a06c0577785c67cd655",
    "title": "同伯镇寄赠北都定雅禅师",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "逍遥方外禅，宴坐不知年。",
      "合抱平生柏，成区社长莲。",
      "公卿尽随喜，语默两忘筌。",
      "闻有诗三百，无由一一弦。"
    ]
  },
  {
    "id": "2e89e420d0d74a068f8afd263ba3b07e",
    "title": "夜坐因读隐直书寄之",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "徂岁曾何急，清宵不复长。",
      "蹉跎问甲子，愁寂看灯光。",
      "峡雨萧萧冷，江云澹澹黄。",
      "殷勤故人别，容易二年彊。"
    ]
  },
  {
    "id": "2e89e420d0d74a062094ccc9c15c08cb",
    "title": "和孙监丞送书生南游",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "历国向七十，滔滔何日还。",
      "轻赍一剑在，壮节二毛斑。",
      "浮俗风波里，高情天地间。",
      "滞留多愠见，送远愧登山。"
    ]
  },
  {
    "id": "2e89e420d0d74a064865f3072e1e8277",
    "title": "夏寒",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "冥冥梅送雨，椮椮麦迎秋。",
      "四月应徂暑，南方复重裘。",
      "昆仑摇地轴，渤海涨河流。",
      "天事无端错，民生若许愁。"
    ]
  },
  {
    "id": "2e89e420d0d74a063609ce099573d60c",
    "title": "同黄子温小寒",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "阴老疑龙战，风高怯海飞。",
      "枯蓬不自息，归鸟竞相依。",
      "时节惊流水，生涯托墐扉。",
      "哀歌向妻子，吾道亦牛衣。"
    ]
  },
  {
    "id": "2e89e420d0d74a064b6777b2ab09d6ff",
    "title": "晨至西阳池示同行",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "风定水逾静，雨收天倍高。",
      "分明写冰鉴，深浅露秋毫。",
      "车马情颇厌，山林心正劳。",
      "观鱼近至乐，相与更临濠。"
    ]
  },
  {
    "id": "2e89e420d0d74a06c26f90c57f872c25",
    "title": "又过西阳池",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "役役轻日月，回回分簿书。",
      "怅然面止水，乐矣羡游鱼。",
      "鸥鸟舞迎客，江湖兴起予。",
      "顾邀二三子，退食未宜疏。"
    ]
  },
  {
    "id": "2e89e420d0d74a069c31efe469161f28",
    "title": "送信阳舒使君",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "闻名自夙昔，已作旧相知。",
      "倾盖成邂逅，如何还别离。",
      "军声咽鼓角，行色满旌麾。",
      "莫怪樽前醉，亲邻心所期。"
    ]
  },
  {
    "id": "2e89e420d0d74a0672a405b19b3fb022",
    "title": "送南仪守黄中允",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "十年幕中客，万里海南州。",
      "命服仍朱绂，夸乡未白头。",
      "山城时昼黑，岭水或西流。",
      "问道林多桂，王孙莫自留。"
    ]
  },
  {
    "id": "2e89e420d0d74a06af011735ba1d4c73",
    "title": "和阎工部新作西斋",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "逍遥不期远，趣足外嚣尘。",
      "谁谓持斧客，翻同高卧人。",
      "江芦烟叶重，岩菊露香匀。",
      "爱惜凌寒意，留欢过小春。"
    ]
  },
  {
    "id": "2e89e420d0d74a06ecf05b975be57d65",
    "title": "次韵王寺丞北城",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "专城空岁月，报国愧纤毫。",
      "幸及农功暇，初成壁垒高。",
      "飞翚邻雉堞，萦带俯鱼濠。",
      "与听舆人诵，无令板筑劳。"
    ]
  },
  {
    "id": "2e89e420d0d74a06678bc0d9f4467736",
    "title": "同年陈君制策高第改佐著作东还馀杭作五言送行兼寄彦猷阁老使君二兄",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "江海一远别，见君金马门。",
      "先鸣二三子，强著五千言。",
      "清望开中秘，英辞动至尊。",
      "荐贤受上赏，时论重西垣。"
    ]
  },
  {
    "id": "2e89e420d0d74a0605014ba5b81eef2c",
    "title": "兴庆池送客",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "红蕖千顷合，碧树百年藤。",
      "长日宜沿溯，清风破郁蒸。",
      "别离情易恶，衰老醉那能。",
      "还望邯郸道，悲歌不自胜。"
    ]
  },
  {
    "id": "2e89e420d0d74a06bd4e32f61234ab2b",
    "title": "立春日斋祠毕还过金明池寄永叔",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "宿雨原野润，朝云宫殿明。",
      "东风未半日，佳气满重城。",
      "涣涣泉披冻，欣欣木向荣。",
      "江头景如此，公起探春晴。"
    ]
  },
  {
    "id": "2e89e420d0d74a06a58c0c6f79bfb780",
    "title": "送次子敏归河阴",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "表里山河险，成皋广武间。",
      "仕贫宁自佚，待次复空还。",
      "寿酒千秋祝，儿衣五彩斑。",
      "人生此乐少，何事惨离颜。"
    ]
  },
  {
    "id": "2e89e420d0d74a064e25a0f783c2881f",
    "title": "泛舟",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "溪流向人急，野色背人偏。",
      "轻浪仍堪鉴，虚舟不费牵。",
      "柳长勤拂面，鸥戏巧随船。",
      "幽兴终难尽，禽鱼莫间然。"
    ]
  },
  {
    "id": "2e89e420d0d74a062ad8aa2afe13b0e3",
    "title": "九日对酒二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "惨惨霜天迥，纷纷风叶黄。",
      "须倾一樽酒，少浣九回肠。",
      "世事浑无定，秋容每自伤。",
      "登高何必赋，会使鬓毛苍。"
    ]
  },
  {
    "id": "2e89e420d0d74a062ad8aa2afc745875",
    "title": "九日对酒二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "懰慄看秋尽，差池感岁穷。",
      "薄寒侵白罽，危叶陨青枫。",
      "零落茱萸佩，淹留桂树丛。",
      "年光不可玩，生意羡冥鸿。"
    ]
  },
  {
    "id": "2e89e420d0d74a068e7d3245d0c07cb9",
    "title": "对酒忆献臣二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "举酒惜春尽，缓歌伤别离。",
      "江山空发兴，鸡黍若为期。",
      "醉起疑千日，愁来独五噫。",
      "皋桥羁旅客，惆怅不同时。"
    ]
  },
  {
    "id": "2e89e420d0d74a068e7d324593072964",
    "title": "对酒忆献臣二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "春日怀吾子，羁游各异方。",
      "况逢青眼绝，早识白眉良。",
      "树逐相思老，江回去路长。",
      "感时惟尚寐，终日醉无妨。"
    ]
  },
  {
    "id": "2e89e420d0d74a068c7304836ea30b57",
    "title": "汝阴送扬州通判广陵高秘丞",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "朱轓垂丝旒，千里下扬州。",
      "本郡荣何甚，治中望最优。",
      "高人孙绰贵，节妇孟光尤。",
      "问俗应宾礼，清风远镇浮。"
    ]
  },
  {
    "id": "2e89e420d0d74a06fd11275fc8e74177",
    "title": "新作小桥",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "幽池旧徒涉，春涨得新桥。",
      "自恨济川小，欣忘渡水遥。",
      "中流横螮蝀，别径会渔樵。",
      "更爱凭栏处，东风柳万条。"
    ]
  },
  {
    "id": "2e89e420d0d74a065ba82aec21794b29",
    "title": "五月十一日早行是日风寒如八九月",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "晨兴事朝谒，星汉已阑干。",
      "云薄露犹湿，风高天正寒。",
      "尘衣先改素，蓬鬓强弹冠。",
      "兴在江湖永，空歌行路难。"
    ]
  },
  {
    "id": "2e89e420d0d74a062b135e39f5e53318",
    "title": "月夜独饮",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "霜落月更白，云开天正青。",
      "卷帘邀玉兔，引酒劝天星。",
      "起舞凭相属，高歌愿共听。",
      "春宵谁谓短，罍罄适添瓶。"
    ]
  },
  {
    "id": "2e89e420d0d74a06ed99a3922a48b857",
    "title": "雨中赠徐监簿",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "明闇云移影，萧骚雨送凉。",
      "远林寒起雾，清簟润浮霜。",
      "小隐交游绝，微吟杖履妨。",
      "奕棋还偃几，幽趣亦难忘。"
    ]
  },
  {
    "id": "2e89e420d0d74a065311afd1abb2a683",
    "title": "寄和弟",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "鹡鸽飞砌下，广莫起寒风。",
      "感物念游子，赋诗同召公。",
      "楚歌还落木，淮月更虚弓。",
      "羁旅伤离别，如何岁亦穷。"
    ]
  },
  {
    "id": "2e89e420d0d74a06e1cb35c013cb00ed",
    "title": "九日寄因甫",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "遥想登高处，姑苏秋草多。",
      "那无万古恨，少作五噫歌。",
      "野菊萧萧晚，江鸿叠叠过。",
      "尺书不可托，送目奈愁何。"
    ]
  },
  {
    "id": "2e89e420d0d74a062c6eb54f423bd62b",
    "title": "九日登城北门送孙许州",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "红叶迎霜陨，高楼近日暄。",
      "送归仍暮节，极望正平原。",
      "容易风吹帽，殷勤菊满樽。",
      "岂嫌径先醉，当识别销魂。"
    ]
  },
  {
    "id": "2e89e420d0d74a06631e9b301c83967e",
    "title": "九日",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "采采黄花菊，飘飘阊阖风。",
      "醉从纱帽落，兴与古人同。",
      "北岳烽烟隔，甘泉侯骑通。",
      "悲歌伤远目，不独为青枫。"
    ]
  },
  {
    "id": "2e89e420d0d74a068e224e158bebd66f",
    "title": "阁下紫",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "宫中万年树，天上紫薇垣。",
      "此地飞尘隔，经时绛雪翻。",
      "幽香通复阁，密影半层轩。",
      "已后阳春节，无辞白露繁。"
    ]
  },
  {
    "id": "2e89e420d0d74a06e16796e0cbb402a5",
    "title": "怀襄阳郭户曹",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "远身适荆楚，苦掾寄书题。",
      "他日相思甚，终年引望迷。",
      "销忧岘山醉，招隐鹿门栖。",
      "勿以徒劳故，全家自此携。"
    ]
  },
  {
    "id": "2e89e420d0d74a0620e2369f392fcd45",
    "title": "竹西亭送二十六弟赴定州去年三月亦于此相别即昆冈蒙谷之阳",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "山中招隐地，江上未归人。",
      "那可连年别，俱逢欲暮春。",
      "乱飞莺恋友，北向雁辞宾。",
      "自觉双蓬鬓，萧萧日更新。"
    ]
  },
  {
    "id": "2e89e420d0d74a06343bed9fef589b15",
    "title": "送和弟通判陜府",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "丹绂双纹绶，朱轓左画轮。",
      "平生固自负，归去亦荣亲。",
      "美俗馀分陜，悲歌激在陈。",
      "别离俱未易，因目二毛新。"
    ]
  },
  {
    "id": "2e89e420d0d74a06ecfa2bba76ef5129",
    "title": "萧山舍弟将发南都以诗候之",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "闻道双飞舄，看来万里流。",
      "传声淮口渡，审候越侬讴。",
      "霜蟹人人得，春醪盎盎浮。",
      "襄贲差不恶，须汝共销忧。"
    ]
  },
  {
    "id": "2e89e420d0d74a063b292f408350449d",
    "title": "春晴小园偶步",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "弱弱纤纤柳，朱朱白白花。",
      "春风最无赖，客鬓亦空华。",
      "草色明深径，泉声落浅沙。",
      "江枫千里思，醉眼向天涯。"
    ]
  },
  {
    "id": "2e89e420d0d74a0682e33731cd4fab14",
    "title": "寄盐城舍弟得书言岁大稔兼求作夫子庙记",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "海邑近蟠桃，铜章肯许劳。",
      "公田都种秫，霜蟹餍持螯。",
      "宫庙比洙泗，弦歌通掾曹。",
      "想多记石柱，非复笑牛刀。"
    ]
  },
  {
    "id": "2e89e420d0d74a063a153e90bfd6b820",
    "title": "蚁斗",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "扰扰嗟何急，营营若有侵。",
      "由来穴知雨，非尔旱为霖。",
      "王霸强并弱，兴亡古到今。",
      "愿君推达观，安得异机心。"
    ]
  },
  {
    "id": "2e89e420d0d74a064d6ebd6b5de65163",
    "title": "酒后登清风亭",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "清笳转不极，碧水望偏多。",
      "醲酒春先醉，晴阳晚更和。",
      "起提如意舞，自击唾壶歌。",
      "芳树知多少，春游奈汝何。"
    ]
  },
  {
    "id": "2e89e420d0d74a06b6252ceaa5ab162e",
    "title": "同持国过江十新作池亭三首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "筑榭因高柳，疏泉激浅沙。",
      "登临容展席，游泛足浮槎。",
      "露碗涵醇醴，冰盘饷美瓜。",
      "爱君难兴尽，未醉惜还家。"
    ]
  },
  {
    "id": "2e89e420d0d74a06b6252cea5cf24a77",
    "title": "同持国过江十新作池亭三首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "菡萏千枝发，池塘五月秋。",
      "香繁初过雨，影密欲藏舟。",
      "鱼跃知琴乐，鸥飞为客留。",
      "江湖未成往，愧此意悠悠。"
    ]
  },
  {
    "id": "2e89e420d0d74a06b6252cea12b69e41",
    "title": "同持国过江十新作池亭三首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "吏隐由来事，郊居故自宜。",
      "池台随意定，泉石象天为。",
      "珍树移时语，清风竟日棋。",
      "市朝情久厌，野老不相疑。"
    ]
  },
  {
    "id": "2e89e420d0d74a0671a6d851742a6dbf",
    "title": "寄凤翔舍弟",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "早悟出处际，同归羁旅间。",
      "从军差复乐，捧檄莫思还。",
      "百仞磻溪水，千岩大白山。",
      "异时曾想见，乘兴辄跻攀。"
    ]
  },
  {
    "id": "2e89e420d0d74a0671a6d851f437fe49",
    "title": "寄凤翔舍弟",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "百里异形影，况今殊楚秦。",
      "陇云虚引领，江月漫随人。",
      "愁恨西山雪，惊心绝塞尘。",
      "寄书悬胜梦，雁足莫嫌频。"
    ]
  },
  {
    "id": "2e89e420d0d74a06adab9ed510b38129",
    "title": "俞氏甥及第后赴寿春尉立",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "尔门大父行，俱是云霄人。",
      "诸孙自骏骨，高第复青春。",
      "试吏小山下，还家芳桂新。",
      "当成我宅相，宁肯滞埃尘。"
    ]
  },
  {
    "id": "2e89e420d0d74a068f410267fc83a77b",
    "title": "劝耕亭晚望田家作",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "田庐非一处，微径自相通。",
      "日下耕钓息，林边言笑同。",
      "此虽人问俗，独有方外风。",
      "吾亦毕婚嫁，还从击壤翁。"
    ]
  },
  {
    "id": "2e89e420d0d74a06ab882eb1e047c807",
    "title": "危楼",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "尚有危楼在，犹传羽驾归。",
      "悲歌城郭是，故老姓名非。",
      "积水浮天宇，孤云绕翠微。",
      "远游悲世俗，思见菊花衣。"
    ]
  },
  {
    "id": "2e89e420d0d74a06d384ed0fd0f7179d",
    "title": "四望楼二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "白露参差晚，丹枫点染深。",
      "高楼延远恨，嘶马动归心。",
      "留客小山桂，愁人思妇砧。",
      "昏鸦稍欲集，堑黑倒城阴。"
    ]
  },
  {
    "id": "2e89e420d0d74a06d384ed0fcb70472c",
    "title": "四望楼二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "展步乘幽兴，登临当远游。",
      "凉轩不用扇，高树自知秋。",
      "月出潮声涌，云生岳色浮。",
      "旅怀虽易失，无奈角声愁。"
    ]
  },
  {
    "id": "2e89e420d0d74a0651268b7422a8a44c",
    "title": "中元雨后招两漕",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "积水吾山溢，轻风汶筱秋。",
      "微凉禁鲁酒，清唱发齐讴。",
      "小雨何须急，高云更肯留。",
      "知公兴不浅，能醉月边楼。"
    ]
  },
  {
    "id": "2e89e420d0d74a0646a4c7d23f07902c",
    "title": "小雨朝归东轩",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "小雨车马息，微风窗户虚。",
      "尘埃顷洒扫，蝇蚋一讴除。",
      "高枕华胥梦，忘言藏室书。",
      "不知吾丧我，安更问其馀。"
    ]
  },
  {
    "id": "2e89e420d0d74a063f71f368557fb8b3",
    "title": "雨中北轩",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "草树朱明晚，云霓白日颓。",
      "幽居谁与适，山鸟独无猜。",
      "蠹实危将堕，衰花冷自开。",
      "秋光殊不意，顿入眼前来。"
    ]
  },
  {
    "id": "2e89e420d0d74a064fdf73a2f1089a54",
    "title": "西郊候客",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "西郊逢故人，倾盖暂相亲。",
      "车马有行色，衣裳栖洛尘。",
      "问筇出冉笮，询道自峨岷。",
      "却话别时意，悠然已四春。"
    ]
  },
  {
    "id": "2e89e420d0d74a06bcfdd0fa249e4e53",
    "title": "中秋月榭饮会",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "清秋望不极，凉月夜还新。",
      "河汉初无际，山川共绝尘。",
      "举杯光可挹，起舞影相亲。",
      "此兴何曾浅，风流忆古人。"
    ]
  },
  {
    "id": "2e89e420d0d74a064edbc283136a0595",
    "title": "独行",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "南山半云雨，天气杂暄寒。",
      "野兴宜独往，春愁无定端。",
      "鸟声来静听，柳色入遥看。",
      "却谢芳樽酒，悠悠谁与欢。"
    ]
  },
  {
    "id": "2e89e420d0d74a061c7eec82b44b2f32",
    "title": "石少傅致仕",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "独持子房计，欲伴赤松仙。",
      "犹行少傅事，更觉大夫贤。",
      "诏策容就问，子孙随拜前。",
      "顾嫌越相国，远泛五湖船。"
    ]
  },
  {
    "id": "2e89e420d0d74a06ef1440357e442211",
    "title": "望沙楼",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "朱轩映粉堞，遥出夕阳中。",
      "云雨通巫峡，江山入楚宫。",
      "登临馀壮观，潇洒向雄风。",
      "万事随陵谷，滔滔水向东。"
    ]
  },
  {
    "id": "2e89e420d0d74a06238a265aeda6984f",
    "title": "杨子寺送彦猷阁老去年四月某别彦猷于京师到今适期年矣",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "一年再远别，尘世令人嗟。",
      "况复江湖永，空惊鬓发华。",
      "青山浮海上，远水即天涯。",
      "出处俱萍泛，悬知后会赊。"
    ]
  },
  {
    "id": "2e89e420d0d74a0673f5bd7c4d347dc3",
    "title": "出山",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "万里亘东西，连峰隐朔陲。",
      "气缠冰雪惨，险极鬼神为。",
      "偪仄单车度，盘桓壮士悲。",
      "今朝识天意，正欲限华夷。"
    ]
  },
  {
    "id": "2e89e420d0d74a060a60ee778d4355a4",
    "title": "阴山",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "阴山天下险，鸟道上棱层。",
      "抱石千年树，悬崖万丈冰。",
      "悲歌愁倚剑，侧步怯扶绳。",
      "更觉长安远，朝光午未升。"
    ]
  },
  {
    "id": "2e89e420d0d74a0612ddc051d3c8b38d",
    "title": "占晴三首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "小雨何曾湿，轻云苦易开。",
      "蛟龙自喣沬，江汉欲飞埃。",
      "碧草寒仍短，喧禽去不回。",
      "楚山长对日，未信有阳台。"
    ]
  },
  {
    "id": "2e89e420d0d74a0612ddc051294eb36d",
    "title": "占晴三首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "白日丽江上，初晴风景饶。",
      "春愁来集眼，暖气起连宵。",
      "旷野苍茫合，饥鸢上下飘。",
      "长亭送行处，稍复柳垂条。"
    ]
  },
  {
    "id": "2e89e420d0d74a0612ddc05153790208",
    "title": "占晴三首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "巫峡空多雨，江南自有春。",
      "瘴排寒色早，晴发岁华新。",
      "地暖仍馀湿，风和欲起尘。",
      "旧伤千里目，巳复觉愁人。"
    ]
  },
  {
    "id": "2e89e420d0d74a067c0ab9db5afc1560",
    "title": "登扬州城北门予昔侍亲寓居此城下驿舍十八年矣怆然感动",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "昔钓城下水，今来十八年。",
      "居人几能在，里巷独依然。",
      "手种成乔木，躬耕有废田。",
      "悲歌顾千骑，不觉涕沦涟。"
    ]
  },
  {
    "id": "2e89e420d0d74a060cd09074249433d9",
    "title": "有怀北归寄张四和弟",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "安得生羽翼，超然成远游。",
      "探书下禹穴，问礼适东周。",
      "贤圣有遗迹，江山俱早秋。",
      "西风日夜急，无事独淹留。"
    ]
  },
  {
    "id": "2e89e420d0d74a063ce432d16668b9a5",
    "title": "金山寺",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "水面尘土少，山头炎景微。",
      "蛟龙能护法，鱼鸟各忘机。",
      "空寂见佛事，幽闲滞客归。",
      "蓬莱似咫尺，拟纵海帆飞。"
    ]
  },
  {
    "id": "2e89e420d0d74a0670e32dd77e11391a",
    "title": "送张介归山中",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "君归湖上山，寄傲白云间。",
      "岩树定未改，春条应可攀。",
      "曾随太守荐，近揖上公还。",
      "知子不贪贵，令人思闭关。"
    ]
  },
  {
    "id": "2e89e420d0d74a0631a216f772d2c409",
    "title": "寒鸦",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "天清北风厉，日落乱鸦栖。",
      "望远影如叠，听长声渐低。",
      "月中惊不定，城上暗仍啼。",
      "出处乘朝夕，应无失旦迷。"
    ]
  },
  {
    "id": "2e89e420d0d74a061be8044f72f26d2d",
    "title": "舍弟及杨十七尊兄同年登科贺彦文",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "紫禁过从密，青云步武通。",
      "文章一朝盛，兄弟两家同。",
      "结绶轻萧育，忘年似孔融。",
      "相看各相喜，安得恨途穷。"
    ]
  },
  {
    "id": "2e89e420d0d74a06fca931875fe309b1",
    "title": "冬暖",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "南服已卑湿，隆冬方晏温。",
      "夏虫轻火伏，葛履易霜繁。",
      "谁复谋吹律，吾真笑负暄。",
      "爰居或避地，亦慰异乡魂。"
    ]
  },
  {
    "id": "2e89e420d0d74a0645bd14a18ab68397",
    "title": "山暖",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "通谷近中原，初阳生旧年。",
      "欣欣林动色，漠漠野浮烟。",
      "鸣雉飞朝日，新芽发暖泉。",
      "东风彊人意，车马亦翩翩。"
    ]
  },
  {
    "id": "2e89e420d0d74a06fc378ac29cc398e8",
    "title": "铜陵阻风",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "惊浪乘风疾，浮云映水低。",
      "卷帆高卧熟，看鹢退飞迷。",
      "山远微分树，村深略辨鸡。",
      "蒹葭萦客恨，极望正萋萋。"
    ]
  },
  {
    "id": "2e89e420d0d74a0656c43dd23400e49a",
    "title": "螳螂",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "玄蝉无所营，风露正凄清。",
      "执翳机何密，当车勇自轻。",
      "将迷黄雀患，已变玉琴声。",
      "得丧还相召，南华所以惊。"
    ]
  },
  {
    "id": "2e89e420d0d74a0665e5389c0bd5c9e8",
    "title": "雨中入省",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "简书无暇日，风雨送残秋。",
      "车马常侵旦，泥涂空自愁。",
      "平生本迂拙，岁暮强淹留。",
      "会将投劾去，偃息谢交游。"
    ]
  },
  {
    "id": "2e89e420d0d74a06bf1822372ee74ca0",
    "title": "旅居雨中",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "尘垢厌淟涊，风雨为驱除。",
      "稍稍烦襟尽，萧萧秋气初。",
      "堪忧忘陋巷，匡坐读群书。",
      "半夜梁山操，悲歌问起予。"
    ]
  },
  {
    "id": "2e89e420d0d74a06c6726a3c956f7e51",
    "title": "雨中",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "萧萧过轩雨，物色送春归。",
      "树绿初成盖，垣青半长衣。",
      "吟怀空扰扰，愁思动依依。",
      "想似江南景，草长莺乱飞。"
    ]
  },
  {
    "id": "2e89e420d0d74a06072c70f14a62dc5d",
    "title": "北窗闻雨",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "泄云霏栋宇，危叶堕霜枝。",
      "忽忽时空晚，萧萧坐自悲。",
      "竟无高枕兴，还有闭关宜。",
      "生事安蓬藋，商歌恣所为。"
    ]
  },
  {
    "id": "2e89e420d0d74a06c27e00c505a2cfed",
    "title": "送因甫宰湘乡",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "相思恨不见，今子去长沙。",
      "幸有国百里，可怜天一涯。",
      "春风洞庭水，殊俗楚人家。",
      "回首伤卑湿，知君发易华。"
    ]
  },
  {
    "id": "2e89e420d0d74a06cc93203abf0b8d7b",
    "title": "挽仁宗皇帝歌四首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "汉恩隆四世，商历盛三宗。",
      "与子孙能继，宁民户可封。",
      "云归疑厌代，鼎就莫攀龙。",
      "庙乐兼韶武，应传盛德容。"
    ]
  },
  {
    "id": "2e89e420d0d74a06cc93203a45a44b09",
    "title": "挽仁宗皇帝歌四首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "措刑文武后，四十有馀年。",
      "几与华胥比，宁知帝力然。",
      "占龄无协梦，弃躧趣登山。",
      "后世称稽古，应参尧舜篇。"
    ]
  },
  {
    "id": "2e89e420d0d74a06cc93203a7f0bd95b",
    "title": "挽仁宗皇帝歌四首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "不阵威逾远，无为俗自柔。",
      "诗书通月窟，箫勺靖炎陬。",
      "毕陌宫车晚，苍梧草露秋。",
      "定知千岁后，民尚是轩丘。"
    ]
  },
  {
    "id": "2e89e420d0d74a06cc93203a9191007c",
    "title": "挽仁宗皇帝歌四首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "讴歌归命启，遏密罄宗尧。",
      "陵寝略依汉，衣冠深葬桥。",
      "空看同轨至，非复总章朝。",
      "西望新宫柏，悲风亦后凋。"
    ]
  },
  {
    "id": "2e89e420d0d74a067aed75aa10ba941a",
    "title": "太一斋居",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "适野性所喜，采真今更谙。",
      "地偏尘土少，人远井泉甘。",
      "长日眠高枕，微风酒半酣。",
      "从来天尺五，信有此城南。"
    ]
  },
  {
    "id": "2e89e420d0d74a067b83e99af7f496f2",
    "title": "城南晚归",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "高秋变摇落，远水露澄明。",
      "飞鸟江中堕，孤帆木末征。",
      "逆风吹帽侧，疏雨逐云行。",
      "兴尽聊当反，涂穷眼自惊。"
    ]
  },
  {
    "id": "2e89e420d0d74a0668f269f6d42943e8",
    "title": "独酌忆和甫",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "开窗一杯酒，独酌静无言。",
      "明蟾不可驻，流水自东奔。",
      "野犬迎虚吠，舟人争渡喧。",
      "怅然此时意，不醉已消魂。"
    ]
  },
  {
    "id": "2e89e420d0d74a061f1e1a01c9fcd8cf",
    "title": "履冰",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "昔闻小旻戒，今践薄冰行。",
      "涌水怒愁裂，寒蛟蟠畏惊。",
      "迟迟但觉远，战战尚思轻。",
      "谁断孤疑志，穷源更北征。"
    ]
  },
  {
    "id": "2e89e420d0d74a0647732c5d4cd7e717",
    "title": "烧残树",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "古树荒祠侧，他年雷震馀。",
      "蛟龙从此逝，蝼蚁至今居。",
      "错节摧犀甲，烧痕蠹漆书。",
      "会看妨要路，终胜断沟渠。"
    ]
  },
  {
    "id": "2e89e420d0d74a06a71402a114afd515",
    "title": "双树",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "吾庐双好树，簇簇近浮烟。",
      "急雨仍堪倚，斜阳不废眠。",
      "山童勤扫叶，稚子莫惊蝉。",
      "俗态轻幽寂，柴门赖素偏。"
    ]
  },
  {
    "id": "2e89e420d0d74a06463856fbe32aac43",
    "title": "题巷北桃花",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "深巷山桃树，无人亦自芳。",
      "青苔何限地，红萼可怜香。",
      "俗眼轻幽僻，阴天逼艳阳。",
      "殷勤谋一醉，容易送春光。"
    ]
  },
  {
    "id": "2e89e420d0d74a06429bce9bb01abc73",
    "title": "杜祁公挽词二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "天下苍生望，朝端百辟师。",
      "辞荣如弃躧，得道去乘箕。",
      "无复临雍问，空馀罢市悲。",
      "会书廊庙语，世世奉萧规。"
    ]
  },
  {
    "id": "2e89e420d0d74a06429bce9b9c657d48",
    "title": "杜祁公挽词二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "第五廉莫比，留侯功不居。",
      "遗风何峻极，雅尚得冲虚。",
      "平昔常开阁，深惭晚曳裾。",
      "千金论一字，永慨袖中书。"
    ]
  },
  {
    "id": "2e89e420d0d74a06d66e88951bd0e72b",
    "title": "送人之洛",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "逢人问嵩少，千里驾征轩。",
      "倦马夜未寝，鸣蝉秋尚烦。",
      "风烟新洛邑，冠盖上东门。",
      "合有西宾问，归时许共论。"
    ]
  },
  {
    "id": "2e89e420d0d74a06af37697166a4752d",
    "title": "圣俞坠马伤臂以其好言兵调之",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "知兵心自许，见谓百夫雄。",
      "上马常慷慨，堕车宁困穷。",
      "诚非代大匠，疑欲作三公。",
      "匹似陈汤病，犹成绝域功。"
    ]
  },
  {
    "id": "2e89e420d0d74a0668aeaa852294180e",
    "title": "烽火",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "齐秦谁谓远，烽火自相通。",
      "消息雌雄国，关防百二同。",
      "流光下沧海，飞焰避惊鸿。",
      "不及承平日，空悲垂白翁。"
    ]
  },
  {
    "id": "2e89e420d0d74a069f3d283d7ada5076",
    "title": "得贡甫巢县书云阻风",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "别离常作恶，衰老异他时。",
      "望望风波苦，悠悠见女悲。",
      "江空人迹绝，天迥鸟飞迟。",
      "若复无双鲤，何由慰我思。"
    ]
  },
  {
    "id": "2e89e420d0d74a06bf4b690b252dd1cd",
    "title": "晒书",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "藏书不满万，幽蠹亦时除。",
      "上有朝廷副，多从秦汉馀。",
      "山川迷禹穴，云海隔昆墟。",
      "持此遗清白，归为林下居。"
    ]
  },
  {
    "id": "2e89e420d0d74a062171ab031396bc07",
    "title": "卲少卿挽词二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "湖海青云器，朝廷白首郎。",
      "蹉跎遇已晚，零落意仍伤。",
      "屡拥行台节，频腰太守章。",
      "东南满遗爱，不独一桐乡。"
    ]
  },
  {
    "id": "2e89e420d0d74a062171ab03f156217e",
    "title": "卲少卿挽词二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "广柳非高盖，空山异昔归。",
      "善人天不与，行道涕交挥。",
      "仿佛音容在，留连义故违。",
      "安居自传世，闾里尚光辉。"
    ]
  },
  {
    "id": "2e89e420d0d74a0673358b9287ece6bc",
    "title": "镇潼观察留后赠侍中李君挽词",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "筑坛辞将钺，分土继缁衣。",
      "忌满名犹误，宜年报尚非。",
      "离鸿哀断续，埋玉想光辉。",
      "冥漠金貂赠，空看卤簿归。"
    ]
  },
  {
    "id": "2e89e420d0d74a06f8f1bedf26826398",
    "title": "侍读右丞赠尚书李公挽词",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "扶阳诗礼学，世世有知名。",
      "玉树芳荣早，金华地望清。",
      "川沈终合剑，风折欲分荆。",
      "萧瑟乌衣巷，偏伤道路情。"
    ]
  },
  {
    "id": "2e89e420d0d74a0670b9eb06dc13fd3a",
    "title": "再见禁卒住",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "古亦苗民患，今仍禁旅过。",
      "祅氛半翼轸，杀气覆山河。",
      "御史暴公子，将军马伏波。",
      "不应淹日月，频献凯旋歌。"
    ]
  },
  {
    "id": "2e89e420d0d74a0670b9eb065efacc7f",
    "title": "再见禁卒住",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "肃肃卷征甲，萧萧出郢门。",
      "蛟螭雄步骤，鹰隼急飞翻。",
      "数有蛮夷警，遥怜赋税烦。",
      "唐虞两阶舞，帝肯用昌言。"
    ]
  },
  {
    "id": "2e89e420d0d74a065d9a15893d322e21",
    "title": "丁右丞挽词二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "再历三公府，终崇万乘师。",
      "优游迩臣表，简淡古人为。",
      "爱士常推毂，传家不遗危。",
      "平生赤松愿，犹复白驹悲。"
    ]
  },
  {
    "id": "2e89e420d0d74a065d9a1589cf55f097",
    "title": "丁右丞挽词二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "司籍归良史，调钟待一夔。",
      "遽闻麟掩袂，犹觖凤来仪。",
      "绝笔流风在，遗音后世知。",
      "春原国人送，黄鸟寄哀诗。"
    ]
  },
  {
    "id": "2e89e420d0d74a06015259614cf603c1",
    "title": "国殇",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "屡闻戎马入，辄有国殇诗。",
      "多垒非吾责，亡民痛尔为。",
      "请缨惭肉食，无敌怪王师。",
      "闻道临洮野，天阴战骨悲。"
    ]
  },
  {
    "id": "2e89e420d0d74a064e4c037411a1f730",
    "title": "暮角",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "落日孤城闭，高风暮角愁。",
      "边声乱归马，物色向新秋。",
      "尚有单于怨，仍传出塞忧。",
      "时平翻感激，不语看层楼。"
    ]
  },
  {
    "id": "2e89e420d0d74a063988e558550c7f92",
    "title": "题天池馆二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "谁人画素屏，中座对沧溟。",
      "云气随蛟蜃，波涛涌户庭。",
      "风高鹏解羽，天近客浮星。",
      "会有汤汤意，无琴亦自听。"
    ]
  },
  {
    "id": "2e89e420d0d74a063988e55840e0548a",
    "title": "题天池馆二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "粉墨势回环，沧波入座间。",
      "溟茫朝百谷，迢递隔三山。",
      "怪兽有时化，孤槎何日还。",
      "乘桴古人勇，向壁每惭颜。"
    ]
  },
  {
    "id": "2e89e420d0d74a068205c2e98425ca72",
    "title": "自长平至陈州河水绝清",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "清川百里馀，净渌照空虚。",
      "落日金波荡，微风雾縠舒。",
      "茔心看白石，明目数游鱼。",
      "洗耳非吾事，兹身与世疏。"
    ]
  },
  {
    "id": "2e89e420d0d74a06502dbbf1d3e02f95",
    "title": "金山馆",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "出塞二千里，荒亭无四邻。",
      "贪乌饥攫肉，狡兔急投人。",
      "短短西隅日，冥冥北路尘。",
      "腰间丈二组，空愧汉廷臣。"
    ]
  },
  {
    "id": "2e89e420d0d74a063038fc2b3dda8efb",
    "title": "庶几堂雨夜偃几作",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "短夜催微月，流云湿太空。",
      "潇潇鸣竹雨，飒飒舞松风。",
      "形影明灯里，欢娱隐几中。",
      "吾衰傥未甚，正复梦周公。"
    ]
  },
  {
    "id": "2e89e420d0d74a0638e2348229a973c6",
    "title": "春晚",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "芳菲不少住，白日定空长。",
      "庭树暗新绿，春衣生晚凉。",
      "悠悠向时节，细细到壶觞。",
      "谁使风前絮，来参醉后狂。"
    ]
  },
  {
    "id": "2e89e420d0d74a06069e6c900c8c854c",
    "title": "铁浆馆",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "稍出卢龙塞，回看万壑青。",
      "旷原开碛口，别道入松亭。",
      "虏马寒随草，奚车夕戴星。",
      "忽悲田子泰，寂寞向千龄。"
    ]
  },
  {
    "id": "2e89e420d0d74a06be1e0d0cb485f914",
    "title": "凉雨",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "晚雨萧萧急，秋阴处处高。",
      "风云愁宇宙，淮海怒波涛。",
      "贫有匣中剑，饥馀井上桃。",
      "谁能散积霭，万里度鸿毛。"
    ]
  },
  {
    "id": "2e89e420d0d74a069bf03d361cd47d2d",
    "title": "风雨寄张野人",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "天地初开泰，云雷未厌屯。",
      "泥深长闭户，谋拙苦忧贫。",
      "狼籍千株雪，空亡一半春。",
      "仍愁三径里，草色断幽人。"
    ]
  },
  {
    "id": "2e89e420d0d74a0631fa5fe8b535b202",
    "title": "孤垒二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "孤垒敞新观，层轩临暮霞。",
      "分明鱼意乐，徙倚客愁赊。",
      "远近见百里，高低有万家。",
      "春风甚不远，更种满城花。"
    ]
  },
  {
    "id": "2e89e420d0d74a0631fa5fe8ebf20329",
    "title": "孤垒二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "落日含古意，高台多远心。",
      "鱼龙潜冻水，蟋蟀有哀音。",
      "江汉南浮远，关山北望深。",
      "张衡四愁意，历历起登临。"
    ]
  },
  {
    "id": "2e89e420d0d74a0674ee01a64c501ad5",
    "title": "连日西南风戏作",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "连日风且曀，端居突不黔。",
      "西南人殆绝，甲子雨还兼。",
      "巫峡云屡起，洞庭波正添。",
      "谁能诛屏翳，试使后飞廉。"
    ]
  },
  {
    "id": "2e89e420d0d74a06cbf33e2378dc362c",
    "title": "雨中送孜入京兼呈诸亲旧",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "江外五年别，斋中三日留。",
      "何能慰衰疾，正足乱羁愁。",
      "泽国瓜时雨，淮山桂树秋。",
      "思归欲招隐，一一谢交游。"
    ]
  },
  {
    "id": "2e89e420d0d74a06e756c0660bbd4290",
    "title": "对雪",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "朔雪似迎春，霏霏散玉尘。",
      "稍看人迹绝，坐对物华新。",
      "地暖消还疾，风高舞正频。",
      "郊扉聊自卧，误怪洛城人。"
    ]
  },
  {
    "id": "2e89e420d0d74a06e6d26553701cadfb",
    "title": "对雪忆隐直",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "淅淅度窗竹，纷纷缀馆梅。",
      "怕消愁寂寞，看舞爱徘徊。",
      "寡和思吾友，相望共酒杯。",
      "时披白鹤氅，西北上高台。"
    ]
  },
  {
    "id": "2e89e420d0d74a06c2e994cc6e5155b5",
    "title": "八月十六日夜月",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "不减冰轮满，微增玉漏长。",
      "过云收薄润，重露湿清光。",
      "历历素娥影，菲菲丹桂芳。",
      "枯槎容客载，醉过羽人傍。"
    ]
  },
  {
    "id": "2e89e420d0d74a06dd5cc08c5a48a1c2",
    "title": "秋霁望月",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "明蟾此夜新，伫立爽精神。",
      "几夕隔霖雨，相看如故人。",
      "风生疑折桂，云过欲埋轮。",
      "应有关山客，长歌泪满巾。"
    ]
  },
  {
    "id": "2e89e420d0d74a06165499ccb35b62c5",
    "title": "送张器著作",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "昔年闻子虚，上国重相如。",
      "老厌诸侯客，晚陪东观书。",
      "弦歌鲁儒习，风俗楚人馀。",
      "感激青云气，功名亦未疏。"
    ]
  },
  {
    "id": "2e89e420d0d74a06977762f32376e5d3",
    "title": "江行寄隐直",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "自念复远适，与君仍解携。",
      "天文鹑首尾，地势陜东西。",
      "江汉饶风雨，关山盛鼓鼙。",
      "离忧各易老，秋意欲悽悽。"
    ]
  },
  {
    "id": "2e89e420d0d74a065759a1875ecd2628",
    "title": "新梅寄春卿给事",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "徂岁嗟无奈，新花笑自如。",
      "雪魂消去未，春色复归初。",
      "欲折意空远，少留香有馀。",
      "一枝寄驿使，浪语故愁予。"
    ]
  },
  {
    "id": "2e89e420d0d74a067effe32c70f7fe18",
    "title": "御冬",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "漂泊愁多病，差池岁复阑。",
      "老惊时月疾，贫畏雪霜寒。",
      "外物关身足，空堂寓膝宽。",
      "敢希王佐略，聊取一枝安。"
    ]
  },
  {
    "id": "2e89e420d0d74a06e2c688c75c5085e9",
    "title": "春日小园忆张六",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "不见张公子，春游分寂寥。",
      "独行愁楚泽，何处榜吴桡。",
      "芳树皆宜笑，垂杨总细腰。",
      "一樽成强醉，四望欲魂销。"
    ]
  },
  {
    "id": "2e89e420d0d74a064ee3a846540cc597",
    "title": "雪后游小园",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "园林过新雪，草木散芳华。",
      "物色皆疑似，春归亦有涯。",
      "径泥生沮洳，冻乳滴楂枒。",
      "所适从吾乐，淹留见暮霞。"
    ]
  },
  {
    "id": "2e89e420d0d74a0668acc7c63c67fc77",
    "title": "纳凉明",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "榻移随树影，杯侧见山岑。",
      "白鸟渴求水，玄蝉清噪林。",
      "道书无近语，天籁有遗音。",
      "向北新开径，行苔过竹阴。"
    ]
  },
  {
    "id": "2e89e420d0d74a06cc799221ebad2382",
    "title": "临渊亭寄辇下亲旧",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "蚕鱼山迤逦，济汶水交流。",
      "信美终非土，思乡更倚楼。",
      "露滋黄菊晚，风起白云秋。",
      "长啸澄潭上，谁怜公子牟。"
    ]
  },
  {
    "id": "2e89e420d0d74a066077fe01006b4a0d",
    "title": "丁酉五月郭守恩战殁武戡走入壁守恩勇将有智略",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "敌兵得汉巧，五月战西河。",
      "壮士平原死，孤城杀气多。",
      "犹闻疏勒守，无复鲁阳戈。",
      "不反东流水，滔滔奈尔何。"
    ]
  },
  {
    "id": "2e89e420d0d74a066614d87456064311",
    "title": "闻舅氏以秘书监致政谨献拙诗为贺",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "今日王朝士，多称贤大夫。",
      "恩荣随几杖，官职上蓬壶。",
      "行路叹或泣，都城画有图。",
      "他时辟雍问，惇史记吁谟。"
    ]
  },
  {
    "id": "2e89e420d0d74a06e007a7392b5a0ada",
    "title": "得和书自越入京时寓商丘",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "遥想行舟处，春江花正繁。",
      "殊方更回首，不语独销魂。",
      "寡和愁郢客，雅游思兔园。",
      "吾能事应聘，见尔大梁门。"
    ]
  },
  {
    "id": "2e89e420d0d74a06074de28a67bfb11a",
    "title": "送杜横州",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "小郡横山外，居民半岛夷。",
      "路偏逢客少，地湿见秋迟。",
      "铜鼓侵城角，蛮旌接使麾。",
      "平生闻义勇，好祭伏波祠。"
    ]
  },
  {
    "id": "2e89e420d0d74a06674d66ab20788aa8",
    "title": "送余江州",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "潮汐通城下，东南仍上游。",
      "怀章趋便道，叠鼓送华舟。",
      "卷旆鹰隼急，落帆江汉秋。",
      "心知恋魏阙，频上庾家楼。"
    ]
  },
  {
    "id": "2e89e420d0d74a06f0d6c28ed0d36072",
    "title": "冬至即事",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "南极日差永，幽人喜不胜。",
      "阳生渐堙郁，阴老尚凭陵。",
      "风解吴山雪，江流蜀地冰。",
      "冲寒彊乘兴，屣履过邻僧。"
    ]
  },
  {
    "id": "2e89e420d0d74a06469ada900d0068db",
    "title": "晏公挽词三首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "望苑牧英隽，岩廊奉德音。",
      "功如四支重，化以二南深。",
      "安仰嗟维石，能传赖碎金。",
      "浮云送哀挽，惨澹更为霖。"
    ]
  },
  {
    "id": "2e89e420d0d74a06469ada9014bb704f",
    "title": "晏公挽词三首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "简易能容士，精诚乐与贤。",
      "如何五湖上，非复赤松年。",
      "几几空遗舄，悠悠不问天。",
      "独应春辍相，令望故依然。"
    ]
  },
  {
    "id": "2e89e420d0d74a06469ada90d538158a",
    "title": "晏公挽词三首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "衮韨三司旧，笳箫一品荣。",
      "独伤去国意，仍以抚封行。",
      "落日白驹影，空林黄鸟声。",
      "公归那不复，悽怆国人情。"
    ]
  },
  {
    "id": "2e89e420d0d74a06a0955c993548db16",
    "title": "邻几挽词二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "那知一樽酒，流涕寝门前。",
      "非复平生日，空看东逝川。",
      "诗书遗素业，山水閟空弦。",
      "人物陈留古，当凭耆旧传。"
    ]
  },
  {
    "id": "2e89e420d0d74a06a0955c998906f92a",
    "title": "邻几挽词二首",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "忘年一倾盖，适意两虚舟。",
      "老去翻相失，人生固若浮。",
      "萧条蒿里饯，零落竹林游。",
      "知与不知者，同时俱涕流。"
    ]
  },
  {
    "id": "2e89e420d0d74a06bbfcb12a981dddc6",
    "title": "圣俞挽词",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "孤宦众人后，空名三十年。",
      "交游一时绝，诗笔四方传。",
      "归旐江湖永，藏书日月边。",
      "应封史通子，他日慰穷泉。"
    ]
  },
  {
    "id": "2e89e420d0d74a06a4a444a3592862f9",
    "title": "洗竹",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "舍侧万竿绿，萧萧终岁佳。",
      "翠深疑魍魉，根老畏龙蛇。",
      "剪剔扶霜节，分张及马挝。",
      "世无嵇阮辈，竟负野人家。"
    ]
  },
  {
    "id": "2e89e420d0d74a063fabcc976ec91e70",
    "title": "爆竹",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "节物随时俗，端忧见旅情。",
      "土风犹记楚，辞赋谩讥伧。",
      "烈火琅玕碎，深堂霹雳鸣。",
      "但令休鬼瞰，非敢愿高明。"
    ]
  },
  {
    "id": "2e89e420d0d74a06186e29cf28b8bbb4",
    "title": "岁暮忆隐直",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "岁穷浩长叹，心事如波澜。",
      "高卧老将至，相思天正寒。",
      "浮云纷霰雪，陋巷独瓢箪。",
      "里饭非无意，悠悠行路难。"
    ]
  },
  {
    "id": "2e89e420d0d74a067bd8f42039f079fc",
    "title": "雪中与长文景仁会西阁",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "梁山风与雪，岁暮自峥嵘。",
      "误逐沧浪叟，飞来白玉京。",
      "屯云紫微阁，叠壁九重城。",
      "更挹浮丘袂，端令俗眼惊。"
    ]
  },
  {
    "id": "2e89e420d0d74a064edc8d4991ed6f13",
    "title": "梅",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "泽国春还早，山梅腊竞花。",
      "缤纷迷雪意，浩荡逼年华。",
      "驿使红尘远，江风短日斜。",
      "芳菲恐易失，愁思乱悲笳。"
    ]
  },
  {
    "id": "2e89e420d0d74a066122059950971204",
    "title": "立春日雪中游蒙谷",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "冰解泉应动，云寒雪更飞。",
      "谷中知律变，林下觉春归。",
      "风物如游蜀，衣冠似浴沂。",
      "瑶林与碧树，处处竞芳菲。"
    ]
  },
  {
    "id": "2e89e420d0d74a061e8ab4fea8e6f3c2",
    "title": "墨竹",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "羁游念此君，子墨慰幽人。",
      "洒落不经思，苍筤如出尘。",
      "交加月下影，浓澹雾中筠。",
      "试作吴山想，萧萧意亦真。"
    ]
  },
  {
    "id": "2e89e420d0d74a06eea9e0d68c08f53f",
    "title": "夕阳",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "过雨风景好，斜阳林下明。",
      "倦游宜几杖，却扫称柴荆。",
      "宿蝶依花静，归禽触叶惊。",
      "逍遥共兹世，聊复得吾生。"
    ]
  },
  {
    "id": "2e89e420d0d74a06bba7534093b4a1cc",
    "title": "寄题歙州流杯池",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "公子爱客意，高山流水间。",
      "清波无断续，翠斝自回还。",
      "野兴四时得，棠阴终日间。",
      "何当竹林赏，醉耳听潺潺。"
    ]
  },
  {
    "id": "2e89e420d0d74a062e636ed657bff3ee",
    "title": "答张给事途中微雪见寄四韵",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "空行万里塞，不见六花飞。",
      "今日传清唱，端来点客衣。",
      "度关迷马色，拂树散春晖。",
      "不减山阴兴，从军中夜归。"
    ]
  },
  {
    "id": "2e89e420d0d74a0668af7e9cc0f9bbba",
    "title": "雪后",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "飞尘暂消冻，春意亦冲融。",
      "野水涓涓绿，林梢靡靡红。",
      "跃鱼轻泮冻，鸣鹤舞和风。",
      "出处惊时节，悠悠看岁穷。"
    ]
  },
  {
    "id": "2e89e420d0d74a066af9de47ee8a59e7",
    "title": "古北口对月",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "万古关山月，遥怜此夜看。",
      "蛾眉空自妩，丛桂不胜寒。",
      "他日刀头问，何时客寝安。",
      "因之千里梦，共下白云端。"
    ]
  },
  {
    "id": "2e89e420d0d74a0614a277dacaea0a30",
    "title": "新月",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "花外惊新月，春残复满弓。",
      "馀香轻坠露，疏影细寒风。",
      "火禁通方俗，年华思老翁。",
      "清光堪半夜，稍醉玉壶空。"
    ]
  },
  {
    "id": "2e89e420d0d74a06be0adba6897f2d73",
    "title": "雪后病愈至射堂作",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "病失千峰雪，晴开万影新。",
      "雁飞天欲暖，风起野无尘。",
      "弱柳悲羌笛，辛夷思楚人。",
      "攀条复顾影，颇似去年春。"
    ]
  },
  {
    "id": "2e89e420d0d74a061034a0bc7da8c6ce",
    "title": "目疾呈深甫",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "久思废耳目，乃复困观瞻。",
      "默坐但凭几，幽居长下帘。",
      "玄黄迷宇宙，明晦错乌蟾。",
      "万事形骸外，人将不汝嫌。"
    ]
  },
  {
    "id": "2e89e420d0d74a065a631c6cff132c44",
    "title": "新",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "雨馀春更好，日出望还新。",
      "暄鸟啼惊客，林花笑向人。",
      "年华如过雁，世事剧飞尘。",
      "置酒陶嘉月，滔滔醉任真。"
    ]
  },
  {
    "id": "2e89e420d0d74a065a631c6c03ad6e91",
    "title": "新",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "薄云开早景，宿润减飞尘。",
      "好在松筠色，依然鸟雀驯。",
      "避人深却扫，炙背暖生春。",
      "未得献天子，潜书报近邻。"
    ]
  },
  {
    "id": "2e89e420d0d74a06dbe38df5c5021a02",
    "title": "秦淮对月",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "旧熟秦淮水，今浮万里船。",
      "泬寥明月夜，淡泊始秋天。",
      "静境他时绝，清光度晓圆。",
      "无人漫咏史，回首忆先贤。"
    ]
  },
  {
    "id": "2e89e420d0d74a06f504b92354a5245a",
    "title": "晚泊对月",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "川光晚都白，岸色远全青。",
      "明月随孤剑，浮槎送客星。",
      "南飞鹊扰扰，北向雁冥冥。",
      "谁谓悲歌短，能吟酒易醒。"
    ]
  },
  {
    "id": "2e89e420d0d74a063541353afbf059d8",
    "title": "欲雪寄贡甫",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "欲雪天地闭，积云江海昏。",
      "著书成寂寞，玩岁觉崩奔。",
      "鸿雁自啸侣，鹡鸰常在原。",
      "离忧纷满眼，浪作种庭萱。"
    ]
  },
  {
    "id": "2e89e420d0d74a069faa856c5bc6e828",
    "title": "初雪",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "三日风振海，中宵雪覆城。",
      "已看秋落漠，更逼岁峥嵘。",
      "原隰龙沙碛，楼台白玉京。",
      "知谁错吹律，物物骤堪惊。"
    ]
  },
  {
    "id": "2e89e420d0d74a0632d52518bb7b3c36",
    "title": "残雪",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "积素不可卷，潜阳方未苏。",
      "劲风吹强起，明月照全无。",
      "封蛰龙蛇病，伤根竹柏枯。",
      "谁能开白日，后土正泥涂。"
    ]
  },
  {
    "id": "2e89e420d0d74a062ce56d63e625d66a",
    "title": "望雪山",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "朔风何处雪，径度江南山。",
      "半出青天外，犹临庭户间。",
      "崔嵬海潮涌，泱漭暮云还。",
      "壮观感人意，长谣如可攀。"
    ]
  },
  {
    "id": "2e89e420d0d74a066f7fd4e1f873403a",
    "title": "戏贺段生",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "骠骑门下士，蹉跎已白头。",
      "知人家监误，弹剑起吹愁。",
      "忽逐侏儒饱，遥闻禄仕优。",
      "还乡问耆旧，当忆负薪讴。"
    ]
  },
  {
    "id": "2e89e420d0d74a067b41b1b32726bc82",
    "title": "金钱花",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "披沙百炼贵，济世五铢圜。",
      "侔色都疑似，颁行适自然。",
      "萧萧秋意早，采采露华鲜。",
      "贫谢侏儒甚，烦君慰眼前。"
    ]
  },
  {
    "id": "2e89e420d0d74a06e54a595feac333a2",
    "title": "重伤胡二",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "今日寝门侧，涕流予不堪。",
      "伊人竟长逝，回使返空函。",
      "如觉知音绝，深怀挂剑惭。",
      "仍闻身后事，生女不生男。"
    ]
  },
  {
    "id": "2e89e420d0d74a0639d3c043e4b8fb04",
    "title": "采蓝寄王深甫",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "采采泽中蓝，制为金翠衣。",
      "春风为君舞，婉转有光辉。",
      "良辰古易失，丽色世云希。",
      "嗟嗟不盈掬，日暮空来归。"
    ]
  },
  {
    "id": "2e89e420d0d74a06bc2185bff90cf71c",
    "title": "观陕西图",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "乘槎汉使者，聚米马将军。",
      "关塞他年阻，河山此座分。",
      "悠悠伤战骨，处处怒妖氛。",
      "未分儒生老，深希笔砚焚。"
    ]
  },
  {
    "id": "2e89e420d0d74a06f7bbfe45ea052f24",
    "title": "送张六丈尉新安",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "新安好江水，往复似桐庐。",
      "吏隐应相称，官卑还自如。",
      "洛尘趋走里，周俗战争馀。",
      "会自求知己，频飞一鹗书。"
    ]
  },
  {
    "id": "2e89e420d0d74a06c0392668667977e6",
    "title": "芷亭",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "籍甚离骚后，芬芬楚泽滨。",
      "移根烦老圃，比兴得佳人。",
      "秀色谁与玩，清香不自珍。",
      "吾庐故可爱，况及物华春。"
    ]
  },
  {
    "id": "2e89e420d0d74a06a3fc8a5649d1ed87",
    "title": "晚凉",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "楚山何处雨，天气晚来凉。",
      "返照原野静，清风松桂香。",
      "高楼半云雾，远水入沧浪。",
      "幽意惊飞动，真凭酒散狂。"
    ]
  },
  {
    "id": "2e89e420d0d74a065d6c92fff04dd913",
    "title": "回风馆",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "殿翼翔空直，楼阴蔽日宽。",
      "风声弥玉宇，仙术废冰丸。",
      "老桧频成籁，相乌不定竿。",
      "世人惊未到，六月尚清寒。"
    ]
  },
  {
    "id": "2e89e420d0d74a06848b6c692a7fef18",
    "title": "临都馆",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "揽辔岁空尽，萧条万里间。",
      "向来貂已敝，此去鬓宜班。",
      "雪没前王帐，沙连右地山。",
      "星回阳气复，吾亦至几还。"
    ]
  },
  {
    "id": "2e89e420d0d74a06c1157fca567d2e53",
    "title": "松子岭",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "鹿儿峡未尽，松子岭相望。",
      "走险暇扫荫，摩空愁乱行。",
      "霜增头皓白，尘变马晒黄。",
      "不作还乡意，羁人应断肠。"
    ]
  },
  {
    "id": "2e89e420d0d74a06579f4def9b5e8e54",
    "title": "和尚叔父病目",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "恸器论时事，幽居祇杜门。",
      "自然忧未弭，那不眼潜昏。",
      "火齐终无颣，泉沙暂有浑。",
      "谁资上池水，洞视一方垣。"
    ]
  },
  {
    "id": "2e89e420d0d74a0628269eb19213777a",
    "title": "苦雪",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "积雪冥冥春不淹，流光骤去十之三。",
      "根拳枝折物可念，衣敝履穿吾自堪。",
      "天枢回环错寒燠，地轴开阖差朔南。",
      "乾坤密移世莫测，安得辨士能剧谈。"
    ]
  },
  {
    "id": "2e89e420d0d74a0649855f21d4c5ee7c",
    "title": "赠致政叶郎中",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "老挂朝冠息故园，国人同叹仲翁贤。",
      "心惭白首恋三署，意与赤松均大年。",
      "玉树承风荣紫闼，史臣书美耀青编。",
      "他时就问朝廷策，还见公卿语邓先。"
    ]
  },
  {
    "id": "2e89e420d0d74a0646bab8096302276d",
    "title": "次韵和寄",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "讲业儒林璧水开，望亲云下想徘徊。",
      "平原日暖歌鸰在，横陇风高听雁来。",
      "隐几郡斋闲主诺，荐羞家府乐循陔。",
      "何时乞得归宁告，对袭班衣捧庆杯。"
    ]
  },
  {
    "id": "2e89e420d0d74a06f48289eb72c062f9",
    "title": "送晏公留守南都",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "苍龙大火明堂分，原庙离宫万乘居。",
      "五帝遗声在名颂，三公出使用安车。",
      "去思尚想多耆老，条教只烦读旧书。",
      "复道平台弥百里，邹阳何处曳长裾。"
    ]
  },
  {
    "id": "2e89e420d0d74a064f73d336c1d7e4a2",
    "title": "伯父挽词",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "四十宾兴七十归，清风远与古人稀。",
      "未如彭祖犹为夭，颇似桐乡得所依。",
      "何路可能奔远日，此生无复待乌衣。",
      "故寻庭树丁宁诲，东望吴门涕自挥。"
    ]
  },
  {
    "id": "2e89e420d0d74a06925e2ddae9ec9e61",
    "title": "城下种竹今春极有佳笋",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "环城密筱旧檀栾，春笋新成几万竿。",
      "池上龙蛇惊蛰起，军中矛戟绕营看。",
      "乌啼窈窈千重碧，风过萧萧五月寒。",
      "缓带轻裘容自暇，屦綦多向此林端。"
    ]
  },
  {
    "id": "2e89e420d0d74a06a96bb3b62125dd7f",
    "title": "四月见梅花作",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "腊前芳树暑前开，笑忆周南摽有梅。",
      "玉色还如雪中见，天香不减岭头来。",
      "黄莺未识休频顾，粉蝶初逢亦自猜。",
      "应与灵芝竞三秀，碧城瑶圃隔尘埃。"
    ]
  },
  {
    "id": "2e89e420d0d74a06d78216a3b2fb2937",
    "title": "寄庆州子华侍读谏议",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "禁中颇牧去临戎，属国归来敌垒空。",
      "闻道诗书今绝幕，复看天马亦从东。",
      "醉倾床酒留边月，歌倚鹍弦舞朔风。",
      "犹忆平生欢一笑，莫忘书札寄宾鸿。"
    ]
  },
  {
    "id": "2e89e420d0d74a0608d8deb38c297594",
    "title": "姚家寨道中逢李谏议",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "萧萧归骑历崔嵬，一见尘中耳目开。",
      "授玉同为万里使，望云先识二星回。",
      "北荒鹏跃南溟去，西极马循东道来。",
      "世上应无此别远，留连彊尽手中杯。"
    ]
  },
  {
    "id": "2e89e420d0d74a0693689b29e0c2a65e",
    "title": "逢范景仁李审言二谏议",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "怪来原隰满光华，不意相逢天一涯。",
      "久别班荆情未易，少留倾盖日空斜。",
      "山连木叶千峰雪，地逼龙城万里沙。",
      "深愧壮心轻远适，自嫌憔悴听悲笳。"
    ]
  },
  {
    "id": "2e89e420d0d74a0642cc9050968a5592",
    "title": "贝州未破书寄王子直司徒",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "孤城死地尚睢盱，智勇俱当竭蹶趋。",
      "贫且贱焉真耻也，壮之良者盍行乎。",
      "料无豪杰同吴反，阴有神灵助汉诛。",
      "深怪先登少瑕叔，不应时论惜蝥弧。"
    ]
  },
  {
    "id": "2e89e420d0d74a0690fdcbdaef462c13",
    "title": "酬宋次道忆馆阁曝书七言",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "长廊复阁接天居，炎日清风蠹宝书。",
      "乍到似迷群玉近，餍观疑及羽陵馀。",
      "俊游真与尘埃隔，逸赏空惊应接疏。",
      "石室会须归史笔，周南宁复滞君车。"
    ]
  },
  {
    "id": "2e89e420d0d74a06b31d3f721c790715",
    "title": "九日龙华阁寄永叔",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "黄花欲落晓霜浓，极目秦川一望中。",
      "节物还如去年好，欢游不与故人同。",
      "接䍦自恣风前落，羽檄宁妨席上通。",
      "还畏简书归未得，寄诗黄阁付征鸿。"
    ]
  },
  {
    "id": "2e89e420d0d74a0693cf7bd0262f6702",
    "title": "寄题友生水阁",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "曲岸重重植浅莎，雨馀初觉长微波。",
      "水纹满屋浮清簟，风力冲阶折芰荷。",
      "境静自宜诗兴远，夜空应见月明多。",
      "从来著述希扬子，为羡幽人载酒过。"
    ]
  },
  {
    "id": "2e89e420d0d74a06eb61dc627315fbee",
    "title": "逢永叔",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "绝域逢君水暂留，举杯相属问刀头。",
      "久持汉节旄空尽，独拜穹庐死可羞。",
      "醉里岁华惊易老，愁边沟水怆分流。",
      "玉关生入知无恨，不愿张骞博望侯。"
    ]
  },
  {
    "id": "2e89e420d0d74a06ea63d0fd2285c402",
    "title": "和永叔景灵朝谒从驾还宫",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "汉帝迎年十二楼，明廷朝计万诸侯。",
      "真仙降集钧天乐，云旆回翔驷玉虬。",
      "物色遥占紫气入，香烟不隔曙光浮。",
      "秘祠非为神君语，自饬衣冠渭北游。"
    ]
  },
  {
    "id": "2e89e420d0d74a06eafb292286e75e30",
    "title": "泥雨早朝",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "云气卷舒东复西，月华明晦晓兼迷。",
      "正怜盛服坐假寐，何处苍蝇来误鸡。",
      "高卧山林劳梦想，出门冠带混涂泥。",
      "人间气味故易厌，岂若从容归治畦。"
    ]
  },
  {
    "id": "2e89e420d0d74a06321ab249be07fe3a",
    "title": "次韵得午日酒",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "午日风光复晏阴，轩昂未许岁华侵。",
      "楚魂招后宜皆醉，春酝来时且献斟。",
      "高枕洞庭看鸟度，卷帘衡岳听猿吟。",
      "郢中寡和由来事，应喜新诗有嗣音。"
    ]
  },
  {
    "id": "2e89e420d0d74a06c5ec20d740f5a449",
    "title": "十二月十六日",
    "authorName": "刘敞",
    "authorId": "2e89e420d0d74a0603e0704b53adaf49",
    "dynasty": "宋",
    "content": [
      "水国冰销天欲春，山城日出景还新。",
      "可怜物色曾非土，亦复穷愁不放人。",
      "碌碌流年转车毂，悠悠生意厌风尘。",
      "草茅不必开三径，杖履何尝及四邻。"
    ]
  }
]