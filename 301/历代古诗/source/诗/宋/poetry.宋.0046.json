[
  {
    "id": "2e89e4204c75da85674cededfa520973",
    "title": "菊秋晓枕偶成",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "希年七十又加零，渐脱尘缘万事轻。",
      "冉冉壮心随岁减，萧萧衰鬓与霜明。",
      "愁倾白堕嫌无量，老对黄花更有情。",
      "欲写秋容到寥廓，却惭健笔欠纵横。"
    ]
  },
  {
    "id": "2e89e4204c75da85f0344521b07d6a0b",
    "title": "菊秋呈南塘",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "凄凉时序每兴嗟，那复登高似孟嘉。",
      "尚喜乌纱粘皓发，犹存青眼对黄花。",
      "百篇剩有诗堪索，九日愁无酒可赊。",
      "采采缅怀元亮节，不随流俗竞春华。"
    ]
  },
  {
    "id": "2e89e4204c75da8514305872d68eb7e4",
    "title": "赴野渡招赏桂",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "几年寥落负秋光，剩喜朋簪列耐堂。",
      "枌社重开真率集，桂华新荐广寒香。",
      "故交今日嗟无几，我辈晨星当自强。",
      "况有坐中名胜在，携尊何待菊花黄。"
    ]
  },
  {
    "id": "2e89e4204c75da8514305872c7f7af2e",
    "title": "赴野渡招赏桂",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "插架金英喷月光，园中列树更堂堂。",
      "信从天上灵根出，染得古来诗句香。",
      "今度花迟前度发，三分秋占二分强。",
      "主人健笔供模写，压倒当年苏与黄。"
    ]
  },
  {
    "id": "2e89e4204c75da8525f1a1b7b2fde38b",
    "title": "和象翁雪",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "欲把青空一色糊，集先维霰作花疏。",
      "寸馀凝积常年有，尺许坚牢自昔无。",
      "粉阵成围攒戏蝶，盐车疑覆失前驴。",
      "新吟便是有声画，何必鹅溪写作图。"
    ]
  },
  {
    "id": "2e89e4204c75da8525f1a1b7b77898f2",
    "title": "和象翁雪",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "剪水天为农发祥，岂知寒卧欲成僵。",
      "朱门快意酒肉会，墨客驰神词翰场。",
      "梁苑集中呈赋手，灞桥行处吐诗香。",
      "羊羔茗饮评清浊，相去何殊千丈强。"
    ]
  },
  {
    "id": "2e89e4204c75da85e39dbbc04ad6c34b",
    "title": "和野渡甲申雪吟",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "盈尺为祥须应占，洪纤著物类形盐。",
      "幻成列阜鼍城涌，散作千林蝶阵粘。",
      "清友不妨添玉骨，苍官俄怪变银髯。",
      "只怜岁岁催人老，染尽华颠亦可嫌。"
    ]
  },
  {
    "id": "2e89e4204c75da85e39dbbc0d0e9caf1",
    "title": "和野渡甲申雪吟",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "三白先春花尺围，玄冥喜不逊伊耆。",
      "盖深岩穴兽无迹，冻合林园鸟不飞。",
      "金帐从教资侈泰，银城未必可凭依。",
      "卷怀经济姑藏密，闭户高眠未必非。"
    ]
  },
  {
    "id": "2e89e4204c75da85ddc19ae6e78a8631",
    "title": "即席赓喜雪韵",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "崇峦九叠破天悭，地远尘嚣隔几关。",
      "方恨重云封皓月，俄惊半夜老青山。",
      "莫嫌腊后欠三白，且喜春前露一斑。",
      "几度冬来逢上瑞，更祈盈尺送舟还。"
    ]
  },
  {
    "id": "2e89e4204c75da852d12a86afa72476f",
    "title": "次韵雪积即消",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "冯夷剪水抑何悭，只怕天工未许闲。",
      "上瑞先春才破白，屡丰卜岁已窥斑。",
      "可怜俄顷消成水，不怕明朝失却山。",
      "金帐羊羔非我事，汲清煮茗课奴蛮。"
    ]
  },
  {
    "id": "2e89e4204c75da851e56825700635842",
    "title": "和野渡雪消二律",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "雪晴吟弄句仍佳，满纸鲛珠屡拜嘉。",
      "刻玉林林空楮叶，沾泥处处失杨花。",
      "消成滴沥原归旧，润入根荄生有涯。",
      "剩洗瓶罂储此水，待驱炎暑煮春茶。"
    ]
  },
  {
    "id": "2e89e4204c75da851e5682576dc451a7",
    "title": "和野渡雪消二律",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "可亲馀暇复奚为，雪霁何妨剩赋诗。",
      "应怪玉峰还翳荟，更怜银屋变茅茨。",
      "结成冰笋方连夜，散作檐花特顷时。",
      "物物要知须返本，冰仍归水更何疑。"
    ]
  },
  {
    "id": "2e89e4204c75da8512453a4b5b60781e",
    "title": "寄贺陆翠庭迁居",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "翠庭欲到到非难，觌面须当听麈谈。",
      "未必移家似东野，料应有宅过罗含。",
      "幽怀万堞尘埃隔，胜概两湖风月涵。",
      "唐宋诗人多姓陆，吟边行远可相参。"
    ]
  },
  {
    "id": "2e89e4204c75da8522f26fa8be66f795",
    "title": "贺南塘得孙诗",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "咎消无妄福来宜，喜气津津溢秀眉。",
      "桂子昨方移别种，桐孙今见长新枝。",
      "金章鱼佩须传祖，玉果犀钱梦得儿。",
      "我欲去为汤饼客，却惭未赋老坡诗。"
    ]
  },
  {
    "id": "2e89e4204c75da85895198eead94faee",
    "title": "南塘归自浙东",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "鼓枻归来波浪平，碧天如水月分明。",
      "几番恶梦频惊散，一片闲愁顿扫清。",
      "桂子高风生逸思，菊花老圃悦吟情。",
      "同盟约过渊明宅，载酒东篱莫厌倾。"
    ]
  },
  {
    "id": "2e89e4204c75da85a4b5f229c5c3c53c",
    "title": "和南塘",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "历遍崔嵬又涉川，菊秋还见早梅天。",
      "重来槁顶惟添老，屡对青山似有缘。",
      "携友拟为深谷隐，有僧可问小乘禅。",
      "临风却忆南塘老，便脱芒鞋棹去船。"
    ]
  },
  {
    "id": "2e89e4204c75da85001fcc7626535b0f",
    "title": "和丹岩以青溪至有作",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "故人未到欠诗催，才到九山云为开。",
      "野鹤正思寻老伴，盟鸥亦竞喜朋来。",
      "免教北陇惭空帐，消得南山咏有台。",
      "梅信已传花信动，直须领客待春回。"
    ]
  },
  {
    "id": "2e89e4204c75da8592e62579a36d86d3",
    "title": "霅陇回舟过湖城",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "起来雨气掩朝阳，俄喜天开正色苍。",
      "一道澄溪云弄影，千峰霁景泛林光。",
      "微茫烟外颓城露，蓊郁山巅古寺藏。",
      "踏遍层峦游屐倦，归船欸乃橹声忙。"
    ]
  },
  {
    "id": "2e89e4204c75da85c2c1144642a281c2",
    "title": "重到霅陇新阡",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "摸金郎久遍郊原，冢域犹欣草木蕃。",
      "松已高年为老友，竹添新谱长仍孙。",
      "四围秀色山浮几，一曲清溪水到门。",
      "莫恨牛眠无瑞应，且欣老寿此身存。"
    ]
  },
  {
    "id": "2e89e4204c75da8521d1e034166d2f88",
    "title": "又题霅陇坟庵",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "斗大山庵历几春，茂林丰草绿初匀。",
      "青山缭绕犹列戟，玉涧萦回似曳绅。",
      "新竹羽成雏凤尾，古松鳞长老龙身。",
      "吾年已迈嗟无用，表道泷冈尚欠人。"
    ]
  },
  {
    "id": "2e89e4204c75da8559dfb410f35e2b56",
    "title": "南徐买舟将归",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "风雨连朝思黯然，山迷宿霭水迷烟。",
      "一年春事少闲日，半月客程逢漏天。",
      "喜涉鲸波返江国，便思鹤唳买河船。",
      "修途往复成何事，姑了馀生未了缘。"
    ]
  },
  {
    "id": "2e89e4204c75da85a0ddb1f442226184",
    "title": "舟行分途次野渡韵",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "同舟李郭喜相亲，尽日赓酬夜至分。",
      "未信诗能穷我辈，不应天遽丧斯文。",
      "相违虽判城西路，有约同看岭上云。",
      "从此吟毫可停运，只疑风月未饶君。"
    ]
  },
  {
    "id": "2e89e4204c75da8505f06949ec89e278",
    "title": "舟泊姑苏",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "夜泊垂杨古渡头，片帆已喜到邻州。",
      "经从城郭惊前梦，寂寞川途异旧游。",
      "近事能知惟语燕，馀生何有付盟鸥。",
      "可堪人与春俱老，落絮飞花点点愁。"
    ]
  },
  {
    "id": "2e89e4204c75da8521809917e92a7529",
    "title": "舟近吴兴郡见山",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "一舸夷犹白浪间，抬头俄喜对青山。",
      "平生每见便刮目，今日重来不改颜。",
      "城郭衣冠应寂寂，川原草木尚斑斑。",
      "馀龄未艾须时到，健笔犹能记往还。"
    ]
  },
  {
    "id": "2e89e4204c75da859e2a4b42b1dbb5c3",
    "title": "为谢氏赋流芳",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "斯文一脉可传家，囊帛籯金不足夸。",
      "须信诗书涵润泽，自今庭户发英华。",
      "谢兰辉映方生玉，窦桂香含不断花。",
      "不但种芳兼种德，百年之计此为嘉。"
    ]
  },
  {
    "id": "2e89e4204c75da858f7738287a7b06e5",
    "title": "七十生朝制坡帽",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "喜至生朝疾有瘳，旋裁坡老帽蒙头。",
      "肖形雅称氅披鹤，缓步何须杖策鸠。",
      "皓首今为七十老，黄花更有几番秋。",
      "明年准拟抛家宅，水北山南狎野鸥。"
    ]
  },
  {
    "id": "2e89e4204c75da8517f1045e1b7ef3be",
    "title": "借丹岩韵贻青溪",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "良朋有约著书催，未到愁云拨不开。",
      "丹穴孤云宜间见，青溪只鹤喜重来。",
      "有谁剖玉明荆璞，愧我无金筑隗台。",
      "郑校子衿佻达久，拟延尼父铸颜回。"
    ]
  },
  {
    "id": "2e89e4204c75da85eb5563827cde5be6",
    "title": "和丹岩述志",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "蠹简钻研眼欲穿，读书何似夏侯玄。",
      "文传可使纸增价，酒尽何妨尊屡眠。",
      "唾落成珠皆至宝，笔耕有粟胜良田。",
      "席珍尽足需时聘，经史何劳手更编。"
    ]
  },
  {
    "id": "2e89e4204c75da85eb55638215dd115a",
    "title": "和丹岩述志",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "室罄囊空气不衰，朵颐宁肯舍灵龟。",
      "多金未羡陶朱富，淅玉姑为杜老炊。",
      "暖客情难到貂鼠，惠人智不及蒲葵。",
      "春风可笑随流俗，不长桃枝长棘枝。"
    ]
  },
  {
    "id": "2e89e4204c75da850e13dd37af29e27d",
    "title": "和丹岩入屋韵",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "得庐莫恨太婆娑，缭以芳蘅葺以荷。",
      "徙舍借车家具少，架书充栋手编多。",
      "且甘穷巷饮瓢乐，须有文朋载酒过。",
      "他日不妨更爽垲，诗人宁逊庾并罗。"
    ]
  },
  {
    "id": "2e89e4204c75da8591f00284e804ceab",
    "title": "代饯行",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "比来长掾宰如君，退食时惟儒士亲。",
      "编简香中犹得味，簿书丛底不沾尘。",
      "乍交只恨过从浅，每到须蒙问劳频。",
      "多少清风留鹤国，不堪折柳向西津。"
    ]
  },
  {
    "id": "2e89e4204c75da8591f00284f91a01f6",
    "title": "代饯行",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "下车人已诵廉平，三载松江著令名。",
      "敏则有功无滞事，惠而为政及疲氓。",
      "班班可纪郡曹美，去去先驰台掾声。",
      "腾实蜚英闻北阙，伫看紫诏趣亨程。"
    ]
  },
  {
    "id": "2e89e4204c75da85ea347a6015ddb49a",
    "title": "和戚秋涧遗诗",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "登金步玉信无缘，二十年来喜服田。",
      "肯羡鸣春为候鸟，自甘饮露作寒蝉。",
      "嗜闲倦举吟风笔，叹老贫无钓月船。",
      "但得有钱供客醉，绝胜名字挂凌烟。"
    ]
  },
  {
    "id": "2e89e4204c75da85ea347a60104e0628",
    "title": "和戚秋涧遗诗",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "欲废推敲几岁华，诗葩君至复萌芽。",
      "吟章既富旧成帙，生计无多新载家。",
      "胸著古今书拍塞，墨行真草字横斜。",
      "年逾八十身方健，高把松乔寿未涯。"
    ]
  },
  {
    "id": "2e89e4204c75da8572e138d7b0ef90ad",
    "title": "偶成",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "平生梦不遇邯郸，学道求仙兴已阑。",
      "旋改诗编入新刻，重寻琴谱发清弹。",
      "不惭晚境为寒峻，翻笑当年慕热官。",
      "志业无成年及耄，那知身反误儒冠。"
    ]
  },
  {
    "id": "2e89e4204c75da850ecf862db1ab98bf",
    "title": "为乡人赋心田",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "方寸良畴人共有，能耕能敛几人知。",
      "坦平非有山河界，存养何殊雨露滋。",
      "盍剖藩篱忘彼我，却明畦畛别公私。",
      "尽多阴骘于中种，播穫当为百世菑。"
    ]
  },
  {
    "id": "2e89e4204c75da856be5d67b53304f83",
    "title": "宣妙寺偶成",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "孤寺萧然寄碧岑，尘无半点到僧门。",
      "风传钟鼓万家县，山绕犁锄十里村。",
      "一榻高眠慨今夕，八窗洞达纳乾坤。",
      "此行梅月孤良觌，雨打寒林晚复昏。"
    ]
  },
  {
    "id": "2e89e4204c75da855470d42da7a9929d",
    "title": "赋宣妙院古柏",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "饱经三百载风霜，几见林间古木僵。",
      "修骨蜕龙鳞甲长，繁柯擎凤羽毛苍。",
      "孤高独与风云会，葱茜深藏雨露香。",
      "寄语山灵须爱护，殷勤重赋角弓章。"
    ]
  },
  {
    "id": "2e89e4204c75da85afaff8ca7824df6e",
    "title": "和南塘嘲谑",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "理存成坏与亏全，人事悲欢莫不然。",
      "梅帐道人新活计，柳枝歌妓旧因缘。",
      "断弦谩说鸾胶续，剜肉难将獭髓填。",
      "更遣青裙并赤脚，独将琴册寄馀年。"
    ]
  },
  {
    "id": "2e89e4204c75da85a8a12504da0ac5e6",
    "title": "过吴兴城",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "两溪浮玉浸晴空，万井楼台一苇通。",
      "舟过恍如蓬岛客，人行疑在广寒宫。",
      "青山迎送犹佳友，绿鬓往来成老翁。",
      "遐想坡仙莘老辈，迩来那复有遗风。"
    ]
  },
  {
    "id": "2e89e4204c75da85b40f86da70e7bad6",
    "title": "过安吉城",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "一年两到吴兴郡，梦想往时云锦乡。",
      "败堞颓垣尚围绕，雕梁画楝总凄凉。",
      "萧萧适际风寒候，黯黯全无山水光。",
      "日暮楼头鸣鼓角，声声悲壮断人肠。"
    ]
  },
  {
    "id": "2e89e4204c75da8554abbe7993525f5a",
    "title": "过荻塘次韵",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "平林历历晓云迷，津堠将迎客棹西。",
      "千古兴亡泰伯国，一川经纬狄公堤。",
      "雨添柳色成蛾绿，春剩花香散麝脐。",
      "去去苕城知不远，摩挲老眼看山溪。"
    ]
  },
  {
    "id": "2e89e4204c75da85cc9776a6c4628aed",
    "title": "次韵答柯提干",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "年来人物慨凋零，义重交盟嵩华轻。",
      "一苇匪遥秋水隔，两章相映夜光明。",
      "乾坤何日可还古，风月于人无异情。",
      "姑把愁怀寄觞咏，出门一笑九山横。"
    ]
  },
  {
    "id": "2e89e4204c75da85f9ada10dc55d6871",
    "title": "和叶干庆七秩诗",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "不图闻达老何求，久矣甘为农服畴。",
      "晚岁但知书甲子，希年徒自富春秋。",
      "作朋何敢班耆父，招隐犹堪共钓游。",
      "寄语纷纷朝市客，狐裘未必似羊裘。"
    ]
  },
  {
    "id": "2e89e4204c75da85563206f69f5403d9",
    "title": "和王总干韵",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "碑铭细读识前人，贻后无非旧典刑。",
      "宦业传家守清白，儒科继祖播芳馨。",
      "絷驹共叹淹场藿，鸣鹿终当歌野苓。",
      "千古斯文应不泯，待将辞藻掞天庭。"
    ]
  },
  {
    "id": "2e89e4204c75da85b73a5e209b23ec11",
    "title": "挽都务弟",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "功名剩拟著先鞭，永诀于今十九年。",
      "地下那知多岁月，人间别是一乾坤。",
      "生前桂籍身如在，死后芸编子并传。",
      "己巳归藏无欠事，独怜埋玉重凄然。"
    ]
  },
  {
    "id": "2e89e4204c75da85b73a5e20fe15dd48",
    "title": "挽都务弟",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "袭舛承讹俗尚仝，为谋所喜适吾从。",
      "伤心几载鸰原梦，洒泪今朝马鬣封。",
      "梁栋材嗟空故木，珠玑香喜长新松。",
      "最忻壤树首丘正，祖垄葱葱佳气钟。"
    ]
  },
  {
    "id": "2e89e4204c75da855336d0809c4d25ce",
    "title": "挽林梅癯",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "晚擢亚科跻宪掾，拟航选海竟无缘。",
      "苦吟方与甫俱瘦，疏影俄随逋已仙。",
      "谷水吟编多手泽，广陵琴趣得心传。",
      "年几八秩身何憾，老友凋零重怆然。"
    ]
  },
  {
    "id": "2e89e4204c75da85a79fc848202f39c9",
    "title": "挽王总干父知县",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "蜀溪名阀世为儒，祖擢巍科子亦如。",
      "从仕为民辞荐牍，移忠有后竟悬车。",
      "一生冰檗节愈厉，两度弦歌政可书。",
      "共拟泷碑表亲墓，讵知簪笏化犁锄。"
    ]
  },
  {
    "id": "2e89e4204c75da859b1634ad80f8b6eb",
    "title": "春日",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "化工溥至仁，生机运不停。",
      "荣观遍原野，宇宙一丹青。"
    ]
  },
  {
    "id": "2e89e4204c75da854e272913612a4455",
    "title": "望霁",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "阴阳互阖辟，宇宙几洪荒。",
      "重明丽乎正，万象生辉光。"
    ]
  },
  {
    "id": "2e89e4204c75da8558b3694f169d3d8b",
    "title": "览古",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "治忽无常形，今古无常势。",
      "必有非常人，以制非常世。"
    ]
  },
  {
    "id": "2e89e4204c75da85d8c873ae8b3730fa",
    "title": "和黄山秋吟",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "有山静而秀，有水清且漪。",
      "风霜空宿翳，草木含幽姿。"
    ]
  },
  {
    "id": "2e89e4204c75da85f48da536e01eecdc",
    "title": "题画轴卷后",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "林阜玉参差，寒乌千万斯。",
      "直疑飞绕处，错认月明枝。"
    ]
  },
  {
    "id": "2e89e4204c75da851e86f8d710bf44cf",
    "title": "蜘蛛",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "经纬智何多，网张犹设罗。",
      "但知为物阱，更有物谁何。"
    ]
  },
  {
    "id": "2e89e4204c75da856d42b626aeb7d263",
    "title": "蜂",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "为巢倒悬树，窍窍自成房。",
      "螫人虽有毒，终为人所伤。"
    ]
  },
  {
    "id": "2e89e4204c75da855265391b2b06d60c",
    "title": "蝇虎",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "状有类蛛蝥，见物常勇投。",
      "奋身如虎猛，所得亦蝇头。"
    ]
  },
  {
    "id": "2e89e4204c75da85450a37fbdb01eba2",
    "title": "咏蝇",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "营营止于棘，或赤而或黑。",
      "皓皓染成污，奸魂并佞魄。"
    ]
  },
  {
    "id": "2e89e4204c75da85a6a6f3db0fc0008d",
    "title": "萤",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "本从腐草生，聚为寒士灯。",
      "一朝书课效，功宁不汝矜。"
    ]
  },
  {
    "id": "2e89e4204c75da85c4532aa7cd31e5ca",
    "title": "绝交",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "北山有鸣鸮，不洁而嗤凤。",
      "宜下绝交书，埙篪非伯仲。"
    ]
  },
  {
    "id": "2e89e4204c75da859f8b4f469f02e294",
    "title": "次韵赋蜡梅",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "将到穷冬寂寞乡，谁知花事未渠央。",
      "最怜剪蜡翻新样，却笑烧铅作素妆。"
    ]
  },
  {
    "id": "2e89e4204c75da859f8b4f46fff9d710",
    "title": "次韵赋蜡梅",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "能向早梅前独秀，何妨秋卉后才香。",
      "只嫌一种开何晚，直待东风为发扬。"
    ]
  },
  {
    "id": "2e89e4204c75da85c926a96075bae413",
    "title": "和咏梅",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "独占东风第一筹，孤芳不与众芳侔。",
      "飘零犹待调金鼎，未逐凡花浪蕊休。"
    ]
  },
  {
    "id": "2e89e4204c75da85c926a9608dda3ee6",
    "title": "和咏梅",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "点检春工首到梅，枝枝羞涩未全开。",
      "试看诗句相料理，换得清香入梦来。"
    ]
  },
  {
    "id": "2e89e4204c75da85c926a960d2cc553f",
    "title": "和咏梅",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "年前疏秀明于雪，年后芬敷蓊若云。",
      "有色有香尤耐久，十分春事占三分。"
    ]
  },
  {
    "id": "2e89e4204c75da859b1634addb516b24",
    "title": "春日",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "天公要与物为春，人事纷纷蔼若云。",
      "锦绣山川谁管领，只应鱼鸟得平分。"
    ]
  },
  {
    "id": "2e89e4204c75da85ee148fec99fbf456",
    "title": "和海棠韵",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "鬓雾鬟云衬脸红，嫣然一笑倚春风。",
      "直疑倾国倾城魄，聚入此花颜色中。"
    ]
  },
  {
    "id": "2e89e4204c75da85796da84915e850f2",
    "title": "为慈上人赋云溪",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "油然出岫擘晴绵，点缀青空水接天。",
      "心迹两闲无俗累，静观飞跃乐鱼鸢。"
    ]
  },
  {
    "id": "2e89e4204c75da85796da8491318035c",
    "title": "为慈上人赋云溪",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "白衣苍狗任从渠，不碍波涵一太虚。",
      "雅契高僧方寸地，卷舒流止自如如。"
    ]
  },
  {
    "id": "2e89e4204c75da8532302da53c64e8a4",
    "title": "和象翁绝句",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "春花色色俱成梦，夏实累累结满枝。",
      "独有葵榴媚清昼，薰风时度五弦诗。"
    ]
  },
  {
    "id": "2e89e4204c75da8532302da54567d3a1",
    "title": "和象翁绝句",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "恰好轩窗傍竹开，绝胜舞榭与歌台。",
      "枞枞甲刃丈夫立，弹压炎威不敢来。"
    ]
  },
  {
    "id": "2e89e4204c75da8532302da535ce08f0",
    "title": "和象翁绝句",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "舟行必水陆行车，此地无桑只种麻。",
      "安得野蚕生活万，化成丝茧遍家家。"
    ]
  },
  {
    "id": "2e89e4204c75da8532302da5ab6c5f8e",
    "title": "和象翁绝句",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "浮生一梦寄南柯，乌兔双驰迅若梭。",
      "世事如棋知几变，救时无著奈时何。"
    ]
  },
  {
    "id": "2e89e4204c75da854356a4768d8fca5a",
    "title": "和丹岩",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "芳事从今鼎鼎来，看看花片扑楼台。",
      "一和既盎寒如扫，锦绣香中图画开。"
    ]
  },
  {
    "id": "2e89e4204c75da854356a47695f67084",
    "title": "和丹岩",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "玉女裁花撒碎琼，寒威凛凛压山屏。",
      "消残犹自炫天巧，点缀裙腰一半青。"
    ]
  },
  {
    "id": "2e89e4204c75da854356a47664659efa",
    "title": "和丹岩",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "绛帷深密障严霜，衿佩芬芳聚一堂。",
      "竹外琅琅听春诵，咿唔声里带诗香。"
    ]
  },
  {
    "id": "2e89e4204c75da854356a476248fbb5f",
    "title": "和丹岩",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "一片花飞未减春，方来赪紫盖如云。",
      "新晴剩拟扶鸠杖，试探芳辰有几分。"
    ]
  },
  {
    "id": "2e89e4204c75da854356a476e419c2cd",
    "title": "和丹岩",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "馀寒威压皑浮琼，粉黛群空欠肉屏。",
      "欲着春衫忆纤手，不劳陆展染青青。"
    ]
  },
  {
    "id": "2e89e4204c75da85505cd6980abec872",
    "title": "山行",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "曲波岸岸浮清屿，绿树村村间野花。",
      "一望川原春冉冉，断霞残照落栖鸦。"
    ]
  },
  {
    "id": "2e89e4204c75da85505cd6987fe70c62",
    "title": "山行",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "野芳未放青春去，林鸟长随白日闲。",
      "山色殢人归未得，杖藜日日扣松关。"
    ]
  },
  {
    "id": "2e89e4204c75da85505cd698021904ae",
    "title": "山行",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "麦畦桑陇夹蔬花，远水晖晖日欲斜。",
      "一片野光涵列岫，翠微深处有人家。"
    ]
  },
  {
    "id": "2e89e4204c75da85505cd698fd14e90b",
    "title": "山行",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "古寺僧窗借榻眠，桑柔柳暗乍晴天。",
      "梦残一枕春酲醒，木杪钟声破晓烟。"
    ]
  },
  {
    "id": "2e89e4204c75da85505cd6988e30e545",
    "title": "山行",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "乐天不废空门友，杜老犹交赞上人。",
      "茶灶笔床时一到，研谭尽日与僧亲。"
    ]
  },
  {
    "id": "2e89e4204c75da85505cd6989c2017e1",
    "title": "山行",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "两度来游饱看山，又回双桨溯晴澜。",
      "山光每恨舟难载，点染篇章作画看。"
    ]
  },
  {
    "id": "2e89e4204c75da85505cd69852678adf",
    "title": "山行",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "山横数里如鬟耸，水界千畴似砥平。",
      "花事已阑农事动，村村雨足一犁耕。"
    ]
  },
  {
    "id": "2e89e4204c75da85505cd6980d8ada90",
    "title": "山行",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "红紫飘零笋蕨抽，一年芳事又成休。",
      "榆钱万叠春难买，落絮随风万点愁。"
    ]
  },
  {
    "id": "2e89e4204c75da85505cd698baa87887",
    "title": "山行",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "开到荼蘼花事休，妇桑男亩又从头。",
      "阳春有脚堂堂去，万缕垂杨系不留。"
    ]
  },
  {
    "id": "2e89e4204c75da85505cd698c9fc2cc5",
    "title": "山行",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "乱擘晴绵清昼迟，阴阴古木绿云齐。",
      "僧窗尽日无尘事，梦破一声春鸟啼。"
    ]
  },
  {
    "id": "2e89e4204c75da8529acbb8c392bcd6e",
    "title": "和沾上人韵",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "易地开山辟广居，静中妙趣契真如。",
      "自怜至老无闻达，抛却儒书读化书。"
    ]
  },
  {
    "id": "2e89e4204c75da85c92e895b335c4ec8",
    "title": "和南塘赋东轩春日即事",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "十分春过半，稚绿已侵花。",
      "又见拳抽蕨，相将舌吐茶。",
      "川原美如画，卉木烂成霞。",
      "红旆思行乐，黄紬忆放衙。",
      "榆年许憔悴，芳景自纷华。",
      "但有书为圃，不妨涵圣涯。"
    ]
  },
  {
    "id": "2e89e4204c75da85e14b78fe6f6aab23",
    "title": "理学",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "寥寥二千载，道统几欲坠。",
      "濂洛暨关中，浚源接洙泗。",
      "乾淳诸大儒，流派何以异。",
      "无极而太极，性命发其秘。",
      "先天而后天，理数稽其至。",
      "四书共群籍，精微穷奥义。",
      "五常与异端，辨析无遗旨。",
      "谓教以渐进，谓功可直遂。",
      "为说虽殊科，其归同一揆。",
      "践修本诚敬，讲贯非口耳。",
      "要在绝己私，浑然循天理。",
      "启钥以抽关，发蒙而警聩。",
      "后进有所宗，绝学得所继。",
      "作者蔑以加，百世或可俟。"
    ]
  },
  {
    "id": "2e89e4204c75da855226538a552ce750",
    "title": "君道",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "勋华相授受，谟典所具述。",
      "其要在厥中，精一而允执。",
      "惟诚乃能精，惟诚乃能一。",
      "是以无党偏，是以臻正直。",
      "三代所共守，百世不可易。",
      "伯者假仁义，战国尚诈力。",
      "汉唐非无君，文为事矫饰。",
      "其能粹而王，一指不可屈。",
      "所以无善治，循袭至今日。",
      "纯诚而不杂，惟皇斯立极。",
      "敛敷锡庶民，懋建昭大德。",
      "治欲往古如，舍此他无术。"
    ]
  },
  {
    "id": "2e89e4204c75da8596e0197a014f2e03",
    "title": "伊周",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "誓征黜夏命，武成有商邑。",
      "惟王弗率祖，冲人初嗣历。",
      "既放奉归亳，已摄复明辟。",
      "前此所未闻，浮言曾罔恤。",
      "二公德动天，民亦归其德。",
      "忠诚靡有他，上下素孚格。",
      "遂以直道行，观听自无惑。",
      "吁嗟人不古，后世几新室。"
    ]
  },
  {
    "id": "2e89e4204c75da85d88974506538b1b3",
    "title": "汉文帝",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "恺悌而爱人，恭俭以持己。",
      "府库有馀财，勿忍为己费。",
      "田租奉公上，屡至为民赐。",
      "不肯私嬖臣，以存大臣体。",
      "不敢私贵戚，以贻天下议。",
      "澹乎无嗜好，绝不尚功利。",
      "断刑岁数百，烟火绵万里。",
      "礼乐虽未遑，亦足为善治。",
      "洪惟庆历君，盛德概相类。",
      "爰立俱名臣，后元则无是。"
    ]
  },
  {
    "id": "2e89e4204c75da85acc5723420191534",
    "title": "隋炀帝",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "方其为储贰，用智固已谲。",
      "及夫据大器，为谋抑何逆。",
      "龙舟及凤谲，无岁不游适。",
      "离宫与别殿，快意事淫佚。",
      "置酒燕要荒，会者三十国。",
      "紫舌与黄支，无所不臣服。",
      "亲驾两征辽，方且肆穷黩。",
      "群盗遂蜂起，土地日以蹙。",
      "惛犹不知悟，愎谏辄诛戮。",
      "肘腋俄变生，兵刃交于目。",
      "不肖孰甚焉，身亡而国覆。"
    ]
  },
  {
    "id": "2e89e4204c75da85c481efe7a7ae3dff",
    "title": "留侯",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "狙击岂良图，命几危博浪。",
      "既受黄石书，颠秦而蹶项。",
      "报韩志已酬，兴汉画仍赞。",
      "历陈借箸计，潜消刻印患。",
      "定封谋遂寝，立嫡计莫尚。",
      "转危以为安，其易犹反掌。",
      "万钟谁不怀，裂土人所望。",
      "何勃身亦系，韩彭国随丧。",
      "驾言仙与游，高风巢许上。"
    ]
  },
  {
    "id": "2e89e4204c75da857ee60dacabfb52e6",
    "title": "二疏",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "二君耸高致，今古知敬慕。",
      "勇退人所难，尤得所以去。",
      "贵戚举爱弟，将使哙为伍。",
      "天子尚衷疑，抗议非不许。",
      "傥或身久留，宁免与时忤。",
      "驾言盍知止，幡然解印组。",
      "归来逸老寿，荣辱一无累。",
      "鬻金广田宅，拒绝儿辈语。",
      "多财益其过，富为众怨府。",
      "贤哉乎斯言，奚止明出处。"
    ]
  },
  {
    "id": "2e89e4204c75da85f46b60243ef6e835",
    "title": "孔明",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "龙卧而长吟，胸次抱奇伟。",
      "立心不北向，特为三顾起。",
      "曹瞒下荆州，气可吞权备。",
      "奋袂为一出，遂成鼎足势。",
      "忠诚以辅国，相业难拟议。",
      "刑政能服人，怨雠至感涕。",
      "出师陈悃款，训诰相表里。",
      "南攻孟获平，北出张合殪。",
      "司马亦严惮，甘受巾帼耻。",
      "傥使先十年，营星未殒坠。",
      "兴复其可期，中原安有魏。"
    ]
  },
  {
    "id": "2e89e4204c75da8552aea031e60aed7a",
    "title": "荀彧",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "曹公初见奇，直以子房许。",
      "制胜算无遗，毙袁而诛吕。",
      "意见稍有乖，几欲置鼎俎。",
      "朝端存正论，九锡胡不取。",
      "本初固难依，奸雄恶可辅。",
      "初年歼德祖，继又族文举。",
      "嗜杀其如斯，大夫可以去。",
      "见几奚不早，一死昧所处。",
      "既不为夷齐，又不为伊吕。",
      "徒抱忠贞心，遗憾亘千古。"
    ]
  },
  {
    "id": "2e89e4204c75da856485b81720a287bc",
    "title": "韩延之",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "刘公复晋祚，功成萌异志。",
      "网罗欲用才，剪除不附己。",
      "荆州乃巨镇，肯容司马氏。",
      "家儿特小过，亲驾勤问罪。",
      "延之乃其客，折柬谓可致。",
      "善乎为辞令，伐君啖人利。",
      "誓与臧洪俱，身殒游九地。",
      "启缄示僚佐，事人固当尔。",
      "背主以从雠，自昔滔滔是。",
      "傥使阅此书，虽死有馀愧。"
    ]
  },
  {
    "id": "2e89e4204c75da85594f863f9311fb55",
    "title": "颜鲁公",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "人之生也直，不直匪君子。",
      "一从平原归，立朝更奇伟。",
      "挺挺尽孤忠，蹇蹇陈正义。",
      "初年忤元载，晚节遇卢杞。",
      "不为时宰容，乃作天子使。",
      "正言明顺逆，凶俦知敬畏。",
      "未几变异生，卒堕奸邪计。",
      "罗浮寄远音，流传涉疑似。",
      "英烈天启之，万世凛生气。"
    ]
  },
  {
    "id": "2e89e4204c75da85f0842b0932c51ad7",
    "title": "知足",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "束发至皓首，雅意在林谷。",
      "退闲十五年，一官如脱梏。",
      "抱关寻故步，谬语不可赎。",
      "投绂赋归来，幸不至迷复。",
      "有田可饷饥，有园可寄目。",
      "有屋枵然大，其中无所蓄。",
      "代步跨款段，课耕驱觳觫。",
      "斗筲量易盈，菟裘计已足。",
      "嘅方际时艰，已幸免僇辱。",
      "年丰喜荐臻，我庾有新谷。",
      "床头酒一壶，架上书数束。",
      "酒馀取书诵，岂不胜丝竹。",
      "水北与城南，苍筠列万玉。",
      "更须仿元亮，剩种松与菊。",
      "招邀文字侣，吟哦日相属。",
      "自足了馀生，此外复何欲。"
    ]
  },
  {
    "id": "2e89e4204c75da8554a6a3396b2e7332",
    "title": "春怀",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "伊耆司化权，与物何落落。",
      "不见阳和敷，但闻风雨恶。",
      "柔绿尚含滋，水红悭破萼。",
      "动植久陵暴，至仁同橐籥。",
      "可使令行冬，寒威肆馀虐。",
      "便须转机栝，曜灵俾灼烁。",
      "芬芳千万林，薰为红紫幄。",
      "庶俾竞春徒，薄有登台乐。"
    ]
  },
  {
    "id": "2e89e4204c75da8554a6a33972ca6e5e",
    "title": "春怀",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "乾坤日以辟，生意日以隘。",
      "春风一披拂，万族竞苏快。",
      "肖翘与蠕动，靡不忻坼解。",
      "庆泽流光华，垂荣到菅蒯。",
      "山木岂自寇，孰剪而孰拜。",
      "根干傥有遗，滋萌乃复在。",
      "苍箓溥至仁，何类不昭泰。",
      "人为物之灵，元化忍独外。",
      "气运何日回，岁月易征迈。"
    ]
  },
  {
    "id": "2e89e4204c75da8554a6a3392eed40b0",
    "title": "春怀",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "时来桃李妍，春风乃知己。",
      "时去桃李萎，春华俱梦寐。",
      "芳菲气不齐，一一理犹是。",
      "何如松与柏，无荣亦无悴。",
      "浮生寄旅亭，万事若流水。",
      "富贵等空花，灭没无足纪。",
      "身前苟遗臭，身后乌可洗。",
      "我愿为松柏，不愿为桃李。",
      "长保千岁姿，盘根涧阿底。"
    ]
  },
  {
    "id": "2e89e4204c75da85db1fbac55627dd32",
    "title": "春雨",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "青皇初布令，大块已流湿。",
      "霏霏散冲融，一一成膏液。",
      "骎寻夜漏分，掀扬风箭疾。",
      "孤灯月明眼，渐觉檐花密。",
      "滴沥声既洪，淋浪势方集。",
      "清响迸源泉，美泽遍原隰。",
      "甘腴滋田毛，浸灌融地脉。",
      "盖将兆稌黍，岂但秀荠麦。",
      "溪山鳞甲长，卉木攒新碧。",
      "化工悦万族，生意浩无极。",
      "苟惟本根在，孰不芽且坼。",
      "未春雨非土，见者自凄恻。",
      "既春雨非玉，闻者何悦怿。",
      "未能齐惨舒，吾亦为物役。",
      "英英梅粉露，点点桃红入。",
      "更喜酿芳菲，催花居第一。"
    ]
  },
  {
    "id": "2e89e4204c75da85f4722dbc18d3a14a",
    "title": "立春出郊风急有作",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "意行出郊坰，迎春二之日。",
      "不闻条风鸣，但见朔风急。",
      "朔风何太严，厉物无洪纤。",
      "时方尚发育，岂汝当行权。",
      "试与东皇说，燠寒宜按节。",
      "一气鼓至和，要令无夭阏。",
      "我老值途穷，荷锸今为农。",
      "但愿五时若，鼓腹歌豳风。"
    ]
  },
  {
    "id": "2e89e4204c75da85b6d41ce4f6897b8f",
    "title": "次韵春",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "水行苦严厉，万汇喜得春。",
      "解雷久忽震，蛰户奋者殷。",
      "根芽沐膏雨，旸晖复熹晨。",
      "淑气盎原野，鼎鼎来芳辰。",
      "小车度花阴，游芳浮曲尘。",
      "少年争竞春，外诱何纷纷。",
      "老矣蠲其华，寄贤而葆真。",
      "多吟以为富，犹恐道益贫。"
    ]
  },
  {
    "id": "2e89e4204c75da85b6d41ce420bdc57c",
    "title": "次韵春",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "熙阳薰盖壤，丽景日以新。",
      "娅姹花媚昼，嚘嘤鸟鸣晨。",
      "纷华易消歇，非久沦沙尘。",
      "举世竞芳菲，湎若嗜饮醇。",
      "岂知有至味，澹然哜道真。",
      "试问金谷夫，何如箪瓢人。"
    ]
  },
  {
    "id": "2e89e4204c75da85b6d41ce446e860a7",
    "title": "次韵春",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "物华来冉冉，天气宜温温。",
      "浪浪但鸣雨，浩浩常浮云。",
      "谁知润泽中，厥有丰美存。",
      "一朝日出杲，绚烂赪紫群。",
      "川原遍涂抹，纷若粉黛陈。",
      "芳菲出枯槁，何异富易贫。",
      "难并惟乐事，昔人尝有云。"
    ]
  },
  {
    "id": "2e89e4204c75da85b6d41ce4b4a554c4",
    "title": "次韵春",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "方寸负奇伟，自足排外纷。",
      "乐哉曾子履，翛然渊明巾。",
      "利欲伐其性，智识由是昏。",
      "盛丽悦其目，梦幻何足云。",
      "不如觑文字，日月从转轮。",
      "饮芳而咀华，四时无非春。",
      "芸芸市朝客，孰识此味真。"
    ]
  },
  {
    "id": "2e89e4204c75da854eb0cf42b87f9305",
    "title": "春山",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "青山四时好，春至尤盛丽。",
      "润泽散冲融，华滋出枯悴。",
      "云根鳞甲动，风柯羽旄曳。",
      "群芳间点染，一碧互经纬。",
      "组绣列障陈，缋画崇屏倚。",
      "嵬昂如帝尊，黼黻俨衣被。",
      "我老得馀暇，时来领胜事。",
      "穿云度舟楫，披雾纵屐履。",
      "涓泉幽响生，鸣鸟繁声脆。",
      "天然成妙奏，人籁恶可拟。",
      "息游返靖庐，纷华以静对。",
      "独坐勘古书，冥观参物理。",
      "光景犹驹驰，色象亦蝉蜕。",
      "至人善观山，夫岂悦浮靡。",
      "懿此静秀姿，万古挹清致。"
    ]
  },
  {
    "id": "2e89e4204c75da85e5654076e6d43517",
    "title": "塾楼春集次日和儿辈韵",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "伊耆嘘至和，薰播弥大地。",
      "有声沸候禽，有色炫名卉。",
      "丽景接川原，浩万历岁几。",
      "于时不得乐，夫人自暴弃。",
      "卑官徒劳人，忆昔续宾戏。",
      "继忝隶部曹，厕迹于朝市。",
      "未几乘汉鄣，归来从绮里。",
      "誓当守衡茅，不复问行李。",
      "方开陶径荒，遽惊周室燬。",
      "时艰慨适逢，身存良自喜。",
      "筑庐傍山栖，视家如客邸。",
      "虽存蓬荜居，仅为燕雀芘。",
      "兹辰薄游衍，携友忘汝尔。",
      "书楼舒远眺，林芳犹蜕委。",
      "麦陇连蔬畦，青黄错成绮。",
      "野色入杯棬，山光浮屐底。",
      "阳春艳欲流，霁景浩无际。",
      "献酬乐佳宾，续广赖吾子。",
      "朝来补吟事，粗不忝诗礼。",
      "顾余八十叟，忘我忘忘世。",
      "醺馀扶杖归，笑语喧童稚。",
      "斯游固已适，未足穷乐意。",
      "九峰苇可杭，相望在尺咫。",
      "忧先天下忧，乐岂果在是。",
      "忧乐存诸心，尚堪追禊事。"
    ]
  },
  {
    "id": "2e89e4204c75da85edc4a9cc41bcd690",
    "title": "和野渡家园杂兴",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "幽人非嗜石，适意在嶙峋。",
      "万形何足多，一卷未为贫。",
      "山奚必泰华，水奚必海滨。",
      "藏珠川乃媚，韫玉璞足珍。",
      "傥存丘壑意，可障世俗尘。",
      "烟霞从此生，自足怡性真。"
    ]
  },
  {
    "id": "2e89e4204c75da85edc4a9cc25180d33",
    "title": "和野渡家园杂兴",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "雅士酷爱竹，无肉饥亦忍。",
      "即之俗自祛，对此酌宜引。",
      "好尚契子猷，题咏迈元稹。",
      "二友独与交，十客何敢并。",
      "丈夫意气豪，少年精爽紧。",
      "春至长子孙，班班森玉笋。"
    ]
  },
  {
    "id": "2e89e4204c75da85edc4a9cc7e5c329e",
    "title": "和野渡家园杂兴",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "谁谓野烧生，恶草不须薙。",
      "为萧易成丛，滋蔓或布地。",
      "不别小人俦，恐昧前贤意。",
      "舞茵含晴曛，经带摇轻吹。",
      "拂拂来野香，萋萋动幽思。",
      "坐对一庭芳，煮茶消午睡。"
    ]
  },
  {
    "id": "2e89e4204c75da85edc4a9cc403474df",
    "title": "和野渡家园杂兴",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "绿稠红欲尽，架竹引酴醾。",
      "葳蕤晴雪艳，汗漫春风枝。",
      "燕莺相见晚，蜂蝶正忙时。",
      "芳辰似历块，乐事犹残棋。",
      "可怜香骨销，但有绿鬓垂。",
      "春归恨难挽，浮絮盈芳池。"
    ]
  },
  {
    "id": "2e89e4204c75da851716af34c75bdb33",
    "title": "己卯雨后春兴呈吟友",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "一气散冲融，生意溢群动。",
      "膏泽溜涓涓，物华来总总。",
      "孤芳擅魁元，众卉遂宾从。",
      "丹碧互鲜妍，低昂相错综。",
      "茵铺五茸稠，旆接千林耸。",
      "为媒想雉骄，求友悦莺哢。",
      "丝茧富桑畴，饼饵馨麦陇。",
      "耕犁雨既肥，荷锸云成滃。",
      "花间车可乘，果下马宜鞚。",
      "骎寻光景流，潇洒日月送。",
      "悦情书一编，舒忧琴四弄。",
      "九仞功徒劳，三径步莫纵。",
      "空羡兰亭游，惟存草池梦。",
      "郊原初骀荡，风尘息澒洞。",
      "良辰怅易逾，雅志浩难控。",
      "春吟料满囊，春酿香浮瓮。",
      "春水玉交流，春山翠如涌。",
      "乐事勿复论，幽寻犹可共。",
      "王谢何人斯，吾将继芳踵。"
    ]
  },
  {
    "id": "2e89e4204c75da85397091d0e1e336b7",
    "title": "北山回棹",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "高风扫群翳，山色秀而静。",
      "寒林隐虬龙，幽径行蛇蚓。",
      "场登䆉稏实，水弄芙蓉影。",
      "明发泛归舟，秋空更青迥。"
    ]
  },
  {
    "id": "2e89e4204c75da85bc51ee5d5a79f80c",
    "title": "赏桂",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "驾言适东野，聊以慰离索。",
      "摄齐甫升堂，开尊随命酌。",
      "芳鲜罗果羞，珍重如宿约。",
      "主客成五人，爽气涵秋岳。",
      "风生雄辩豪，舂容笑语狎。",
      "曲径行委蛇，幽亭恣盘礴。",
      "团团骈翠树，一一耀丹萼。",
      "葳蕤花四出，氤氲香遍达。",
      "方恨负清赏，不料此行乐。",
      "有女娇娅姹，有子见头角。",
      "举盏竞属赏，此情尤不薄。",
      "英英晚节丛，芳意满篱落。",
      "载酒傥重来，应无爽宿诺。"
    ]
  },
  {
    "id": "2e89e4204c75da858fdff7de5108311d",
    "title": "约友秋赏",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "秋霖荡残暑，林飙鸣策策。",
      "乾坤灏气浮，万象互清发。",
      "望舒散天葩，拂拂馀芬落。",
      "霁景行澄鲜，三五圆素魄。",
      "有园那敢窥，有友那敢约。",
      "金吾不放夜，孤此月华白。",
      "鲈肥蟹可持，枣剥稻且穫。",
      "黄鸡与白酒，乐事正参错。",
      "胡为抱空悲，常若远行客。",
      "靖节存高风，黄花渐斑驳。",
      "吾侪于此时，何忍负杯酌。",
      "东郊称行乐，邻壤富林壑。",
      "邀朋践前盟，须造子云宅。"
    ]
  },
  {
    "id": "2e89e4204c75da85d7c04a0dfb56185b",
    "title": "星夕前露坐观行云有作",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "一气有聚散，变化莫能测。",
      "氤氲弥太虚，肤寸繇触石。",
      "翕如华盖张，纷若纤纩擘。",
      "缉缉鲸布鳞，翩翩凤展翼。",
      "祥或旗为黄，祲或珥为赤。",
      "友风而子雨，俄如翻墨汁。",
      "白衣与苍狗，怪状殊不一。",
      "露坐晚观天，时近双星夕。",
      "霭霭从何来，于粲绚金碧。",
      "突如怒涛涌，屹若奇峰立。",
      "黼黻盛彰施，文绣烂组织。",
      "良由天孙巧，匪自屏翳出。",
      "我不为柳州，去拙有所乞。",
      "我不效汾阳，荣进占所得。",
      "但愿焕有章，落笔成五色。",
      "毋使若贝锦，胥谗以作慝。",
      "伤哉杼轴空，民力敝东国。",
      "安得化为缯，散漫浩万匹。",
      "衣被此一方，群黎遍尔德。",
      "仍须语河鼓，牵牛勤负轭。",
      "勉耕左角田，雨作蒸民粒。",
      "穰穰俱满家，庶以给冗食。"
    ]
  },
  {
    "id": "2e89e4204c75da85162363f0c9937294",
    "title": "为叶宾月赋",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "大乙涵中精，凝聚为夜魄。",
      "皎皎行长空，高圆竞明发。",
      "流辉大江涌，散影千林刻。",
      "骚人抱负奇，一气清相若。",
      "有主此有宾，不劳折柬约。",
      "悠然来几席，玉色照肝膈。",
      "对之启粲齿，嘲弄不为虐。",
      "累累喷珠玑，华采互呈豁。",
      "银阙或未完，要君施斧凿。",
      "乘风到广寒，一笑翻成客。"
    ]
  },
  {
    "id": "2e89e4204c75da85e486c14353fdbf3a",
    "title": "和人杂咏六",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "几年抱渴襟，既见名副实。",
      "拟为嵇阮交，愧匪秦晋匹。",
      "风翮翔空冥，远避弋与毕。",
      "污世待澄清，其可事一室。",
      "驾言投吾簪，终为清庙瑟。"
    ]
  },
  {
    "id": "2e89e4204c75da85e486c143523e2bdc",
    "title": "和人杂咏六",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "穷秋菊荐香，小春梅破萼。",
      "时卉互芳菲，荣悴异今昨。",
      "忆昔竞芳妍，徵逐困吟酌。",
      "老去厌浮华，雅志在林壑。",
      "浩歌太冲章，愿赴招隐约。"
    ]
  },
  {
    "id": "2e89e4204c75da85e486c14383f90fa4",
    "title": "和人杂咏六",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "铁研穷钻研，知君用心苦。",
      "撑肠书五车，何异群玉府。",
      "粲然以成章，云锦工织组。",
      "逸气劘屈贾，馀子何足数。",
      "八咏俄顷成，落笔倾风雨。"
    ]
  },
  {
    "id": "2e89e4204c75da85e486c1435e9ab3d9",
    "title": "和人杂咏六",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "世荣易消歇，犹岁多旱涝。",
      "又如红紫芳，焉得四时好。",
      "岂若潜窈深，考古而学道。",
      "葆真育其和，英华发枯槁。",
      "出处明所宜，慎勿为小草。"
    ]
  },
  {
    "id": "2e89e4204c75da85e486c143c9b2bc38",
    "title": "和人杂咏六",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "矫矫鹤盘空，𡄸𡄸雁鸣旭。",
      "过雨沐遥岑，一日浣尘俗。",
      "久欲抱琴书，栖霞漱澄绿。",
      "刘安鸡犬仙，世岂无其术。",
      "一笑秋水横，飞来双白鹄。"
    ]
  },
  {
    "id": "2e89e4204c75da85e486c1431c21c099",
    "title": "和人杂咏六",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "晴空擘絮云，残雨收线溜。",
      "晨兴咀落英，风露入怀袖。",
      "远水浮秋容，吟墨写难就。",
      "碧山吾老友，扁舟拟访旧。",
      "公肯从我游，茗饮烹乳窦。"
    ]
  },
  {
    "id": "2e89e4204c75da85397d18fd4eeded99",
    "title": "再和易后韵为前韵六首",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "多公苦嗜吟，殆类书痴窦。",
      "水火燥湿仝，一见欢如旧。",
      "七步未为敏，百篇可立就。",
      "咀嚼牙颊香，氤氲满襟袖。",
      "浑浑乎其来，势若瓴建溜。"
    ]
  },
  {
    "id": "2e89e4204c75da85397d18fd35ce4998",
    "title": "再和易后韵为前韵六首",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "黑不待黔乌，白不待浴鹄。",
      "天分既超卓，能消几学术。",
      "飘飘霞外姿，瞳方而发绿。",
      "满腹贮古书，咳唾可袪俗。",
      "冲气以为和，阳春散晴旭。"
    ]
  },
  {
    "id": "2e89e4204c75da85397d18fdfa768a15",
    "title": "再和易后韵为前韵六首",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "妙语来翩翩，赓句惭草草。",
      "一鼓再则衰，气痿肠亦槁。",
      "诗不造风雅，可观徒小道。",
      "书能破万卷，篇章自然好。",
      "浅学无根源，易涸如潢潦。"
    ]
  },
  {
    "id": "2e89e4204c75da85397d18fdd9b03bd6",
    "title": "再和易后韵为前韵六首",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "西风叶满庭，攲枕听鸣雨。",
      "悽然百感生，愁绪未易数。",
      "思昔咏干旌，良马素丝组。",
      "今为白屋夫，低头拜官府。",
      "犹喜七十公，可免差科苦。"
    ]
  },
  {
    "id": "2e89e4204c75da85397d18fda538fe2e",
    "title": "再和易后韵为前韵六首",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "欢犹程孔交，来匪张范约。",
      "岂但授馆粲，雅与同丘壑。",
      "我圃三径荒，几年负杯酌。",
      "秋叶与春花，今幸复还昨。",
      "园丁报新阳，早梅红破萼。"
    ]
  },
  {
    "id": "2e89e4204c75da85397d18fd7e008fde",
    "title": "再和易后韵为前韵六首",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "欲绝子期弦，肯鼓齐门瑟。",
      "谏官不足为，孰可浼少室。",
      "然当展素蕴，佐主为召毕。",
      "志在泽斯民，思与邹轲匹。",
      "难作遁世翁，江梅有佳实。"
    ]
  },
  {
    "id": "2e89e4204c75da856d30d1261266a47d",
    "title": "题张石山出行吟卷",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "峨峨章甫冠，飘飘凌云气。",
      "安肯郁郁居，乃试远游履。",
      "风云负壮图，川原穷雅志。",
      "槐竹憩幽深，草木仝臭味。",
      "沧溟浩八极，呼吸入胸次。",
      "物怪千万状，参错入吟思。",
      "一篇复一篇，亹亹至百纸。",
      "芳菲迷目睫，璀璨照窗几。",
      "展玩三过读，殆类啖蔗美。",
      "渐可造冲澹，岂特炫巧丽。",
      "章句亦何有，尚辞尤尚理。",
      "风行自成文，止于所宜止。",
      "熟之而精之，循能造极致。",
      "老我力已衰，不复竞吟事。",
      "羡君年尚壮，进进殊未已。",
      "骎骎班前修，挺挺俯时辈。",
      "岂但蓟北传，可使鸡林至。"
    ]
  },
  {
    "id": "2e89e4204c75da8532964cb087a358f6",
    "title": "雪晴",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "岁穷候严冱，木石冻欲折。",
      "寒云尽四垂，乾坤清气发。",
      "仙人唾珠玉，琐碎自天落。",
      "神功忽收敛，声光随息绝。",
      "暮夜风怒号，飘泛动几格。",
      "老夫卷书坐，灯焰耿明灭。",
      "炉存火已微，瓶罄酒莫索。",
      "拥衾作龟缩，毛骨冷于铁。",
      "皓色倏浮窗，疑雪复疑月。",
      "推枕晨启扉，金乌已赫赫。",
      "桃符即换岁，椒盘行送臈。",
      "谁其呼滕六，为我作三白。"
    ]
  },
  {
    "id": "2e89e4204c75da852d5bd572c1ef9e3a",
    "title": "北山遇雪",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "天公炫天巧，三见腊之时。",
      "似花还非花，衮衮纵横飞。",
      "泻竹振清香，压梅迷真蕤。",
      "乌兔耿无光，遁迹不敢驰。",
      "雕锼各成形，磊块或作堆。",
      "蔽空来若尘，著物明于玑。",
      "武骑当此际，纵猎方打围。",
      "森森纷甲刃，烂烂光相辉。",
      "岂若灞桥驴，领此一段奇。",
      "今朝积数寸，回视觉昨非。",
      "比屋占农祥，津津喜上眉。",
      "对书明彻眼，煮茗清入脾。",
      "肯为袁安卧，宜赋刘叉诗。",
      "呼童扫松径，迎客扶桃枝。"
    ]
  },
  {
    "id": "2e89e4204c75da857d968e4783a4253e",
    "title": "再遇雪",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "穷冬滞空山，风雨何凄迷。",
      "冯夷工剪水，有技不肯施。",
      "俄于夜未分，六出纷葳蕤。",
      "但见草壤间，叠叠生玉枝。",
      "须臾遂弥满，匼匝生四围。",
      "突兀千丈高，浩无肤寸遗。",
      "寒林远映带，一色相参差。",
      "天工呈大巧，幻出此段奇。",
      "遂令翳荟间，琐碎玉作姿。",
      "安得借化冶，烹鍊如银为。",
      "勿使见睍消，有若朝露晞。",
      "巨灵与夸娥，负挟从我归。",
      "以此几嵯峨，森列置八维。",
      "为民除热恼，盛夏袪炎威。",
      "金石可流烁，天瑞无变移。",
      "良宵著明蟾，绕以波琉璃。",
      "四时照吟笔，千古凝清辉。"
    ]
  },
  {
    "id": "2e89e4204c75da85ca526d8710539a9e",
    "title": "所居遇雪",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "去年雪于腊，见睍迹已灭。",
      "今年天作花，再白遂凝结。",
      "鳞鳞甍相接，烂烂银互叠。",
      "平尺虽未盈，皓若布层氎。",
      "洪纤归一覆，高下同至洁。",
      "入夜更飘扬，未久复匼匝。",
      "打窗明映书，堆垣厚成堞。",
      "披衣起推户，勇不待明发。",
      "庭间数十挺，叶叶如楮刻。",
      "墙角南北枝，艳艳疑花压。",
      "遥想几青山，幻成玉崨嶪。",
      "郊原瑞色浮，穹壤和气浃。",
      "岂但疵疠消，可卜丰穰协。",
      "书生喜无寐，但觉吻嗫嗫。",
      "掬之滋吟觞，石铛煮团月。"
    ]
  },
  {
    "id": "2e89e4204c75da8543dd37e75dd7ed3d",
    "title": "北山值雪偶成",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "艮象涵万有，佳趣备四时。",
      "此行属寒冱，喜遇腊雪飞。",
      "琤琤初集霰，粲粲纷葳蕤。",
      "奔腾渐成阵，势作龙凤驰。",
      "森森千碧林，缘饰如珠玑。",
      "旋观压层岭，烂若银成围。",
      "一天散和气，万境凝清辉。",
      "飞扬到朽壤，臭腐为神奇。",
      "问山何幻怪，顷刻颜面非。",
      "苍苍改正色，皓皓浮须眉。",
      "我来逢此瑞，爽垲流肝脾。",
      "对之岂徒酒，而可不以诗。",
      "因诗探山意，春信横南枝。"
    ]
  },
  {
    "id": "2e89e4204c75da85f4cac891b277e1ba",
    "title": "次岁雪后作",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "伊耆令将行，玄冥车载辖。",
      "玉律岁肇新，一白至再白。",
      "三冬望上瑞，犹喜在穷腊。",
      "霅然冲气布，潜可弭凶札。",
      "积之近盈尺，岂但宜黍麦。",
      "化工尤善幻，散集总奇特。",
      "飞扬漫天来，龙凤相摆掷。",
      "万殊无两色，大地总明洁。",
      "初疑散花女，空中碎裂帛。",
      "俄成古佛居，移下烂银阙。",
      "玲珑千万林，一一如玉刻。",
      "梁园曾未春，纷纷遍游蝶。",
      "飞鸟迷所栖，狡兔失其穴。",
      "乾坤净无尘，川原互清发。",
      "我辈当此时，意气倍轩豁。",
      "顾惭海上夫，馁欲和旃啮。",
      "滨死气不衰，挺挺抱奇节。",
      "且非迈古才，闭门眠自若。",
      "藏器以待用，内蕴经济业。",
      "只有健吟哦，舍此无他说。",
      "雅欲访古梅，一笑邀皓月。",
      "开樽约胜践，共对此三绝。",
      "夫何见睍消，非久即变灭。",
      "是固雪负予，抑亦予负雪。"
    ]
  },
  {
    "id": "2e89e4204c75da853091ec79cf227a58",
    "title": "冬留紫芝庵即事",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "玄冬适莽苍，霜宇更阒寂。",
      "系舟山下路，窈窕松关入。",
      "一榻寄僧居，幽云生卧室。",
      "明朝过东山，千寻更矹硉。",
      "丙舍尤杳深，寒林互盘屈。",
      "孤枫缀馀丹，万竹错丛碧。",
      "天寒鸟声静，木落山骨出。",
      "饮无客献酬，坐有僧分席。",
      "一杯复一杯，不觉日之夕。",
      "林鸟欲归栖，翩翩竞翔集。",
      "万点布平田，有似坡仙弈。",
      "此行为访梅，东寻复西觅。",
      "俄见影横斜，萧然倚山壁。",
      "中有第一春，缄藏何太密。",
      "数日我重来，要见南枝白。"
    ]
  },
  {
    "id": "2e89e4204c75da85491d5f27f24a81c8",
    "title": "天寒留滞山中即事",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "逾月留穷源，不觉岁云暮。",
      "绪景寖凄凉，重阴方固冱。",
      "芳丛菊殚残，丹枫叶飞舞。",
      "蒙茸丰草萎，剥落乔木古。",
      "兹来遂幽寻，所恨乏胜侣。",
      "释友间往还，农父相尔汝。",
      "索句课唐吟，翻经勘佛语。",
      "肃肃繁霜零，辉辉寒月吐。",
      "夜气消檠灯，凛威薄衣絮。",
      "榾柮煨炉红，轮囷拥衾素。",
      "嘘呵冷欲冰，拳挛宿如露。",
      "老瓦补茅柴，破釜煮栗芋。",
      "烹鲜远莫致，撷蔬美可茹。",
      "氓廛绝纷嚣，僧席割清苦。",
      "颓然抚孤踪，乐哉忘万虑。",
      "亡何归兴动，适为物怪忤。",
      "举手谢白云，扁舟鸣去橹。"
    ]
  },
  {
    "id": "2e89e4204c75da85fd621703e25c3c1a",
    "title": "留墓松",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "青青冢上木，夭矫摩太虚。",
      "日夜之所息，雨露之所濡。",
      "其来至高曾，奚啻五世储。",
      "伟哉廊庙材，而受斤斧屠。",
      "其间钟异质，形气与众殊。",
      "小者近十围，大者百尺躯。",
      "九苞凤可巢，千载苓可锄。",
      "难以刀锯加，俾与玉石俱。",
      "留为龙鸾种，要产驹与雏。",
      "咨汝二十二，结交犹朋徒。",
      "共期松乔寿，以卫龙虎区。",
      "子孙其保之，慎勿使剪除。",
      "毋效发冢儒，假辞取珠襦。",
      "群柏既就歼，所存能几馀。",
      "时哉能得已，涕泣而长吁。"
    ]
  },
  {
    "id": "2e89e4204c75da852addef50191bfff6",
    "title": "伐墓松",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "郁郁乎佳哉，古松茂而秀。",
      "封植难计年，龙鸾相错纠。",
      "天风动清籁，洞庭喧雅奏。",
      "护之珠玉如，期以金石久。",
      "夫何从斧戕，山木岂自寇。",
      "众咻谓宜然，一谔固所否。",
      "梯航方勤远，斩刈或恐复。",
      "众巅已成童，怀璧岂吾有。",
      "欲为狂澜障，无奈铄金口。",
      "几世培梁栋，一朝等薪槱。",
      "壤树其可芟，不觉眦飞溜。",
      "惟思植万本，易新以补旧。",
      "初如牛羊散，渐见蛟虬走。",
      "庶保墓域安，盘错至不朽。"
    ]
  },
  {
    "id": "2e89e4204c75da85ed8a976e77215080",
    "title": "岁冬至唐村坟山扫松",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "忆昔入此山，首夏接春季。",
      "谷鸟正嚘嘤，芬芳尤妩媚。",
      "青青交道杉，森郁互参倚。",
      "谁乎一叱咤，斩艾如草薙。",
      "遂令墟墓间，常抱斧斤耻。",
      "仅存盘涧松，绰有虬龙势。",
      "矫矫千岁姿，昂霄犹舞翠。",
      "我来省松槚，适当谷之昧。",
      "石齿咽残流，鸣族息群喙。",
      "木石缩羽鳞，风霜剪菑翳。",
      "豁然眼界清，如至人境外。",
      "意行步崎岖，白云生屐履。",
      "林光渍欲流，冉冉湿衣袂。",
      "僧来入画图，人行绝毡毳。",
      "风尘不可到，心迹两无秽。",
      "追寻得良俦，清吟可相配。",
      "不效互唱酬，日与青山对。",
      "兹游拟畅情，俄值风雨晦。",
      "渐喜迫新阳，天地宁久闭。",
      "屋角数点明，冰花送春意。"
    ]
  },
  {
    "id": "2e89e4204c75da853ec599abfba1d1a9",
    "title": "独鹤",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "独鹤来有年，置彼三径曲。",
      "挈至此靖庐，幽绝山林屋。",
      "戛然发长唳，清亮振虚谷。",
      "炳炳千岁丹，不受乌兔促。",
      "乘之虽有轩，颇窘筋骸束。",
      "寥廓万里心，夫岂在食粟。",
      "一举穷紫清，真境可洞瞩。",
      "奈何剪其翅，殆类骥絷足。",
      "然虽啄抱恩，变化乃迅速。",
      "昂昂禽中仙，未数昆明鹄。"
    ]
  },
  {
    "id": "2e89e4204c75da854dcce5ac4e2e8107",
    "title": "过茶坞子舍新茔",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "自阅管郭书，风水好成癖。",
      "维舟走霅峤，川谷几遍历。",
      "晚年乃得此，于焉拟藏骨。",
      "身谋适不偶，命子为冢宅。",
      "痴儿好侈大，治庵如考室。",
      "豁然天地宽，有若混沌辟。",
      "层峦犹连城，一一互拱揖。",
      "案后三奇峰，参倚而特立。",
      "端然顾其穴，宛类凤展翼。",
      "又似老泉翁，二季侍其侧。",
      "启户俨若临，朝夕在几席。",
      "回头看新月，对面宾出日。",
      "郁乎气佳哉，秀异钟一窟。",
      "神刲与鬼划，天授非人力。",
      "一丘有如此，万金买难觅。",
      "羊眠协梦祥，牛卧兆墓域。",
      "地将发秘藏，人已产英特。",
      "吾家顾未然，贞符在种德。",
      "为善斯有庆，积衰由作慝。",
      "素履或未纯，青囊恶可必。",
      "要须法睿武，粹如圭与璧。",
      "戒之而谨之，箴儆毋我忽。",
      "庶或生贤贵，簪绂可世及。",
      "不然负此山，山亦有惭色。"
    ]
  },
  {
    "id": "2e89e4204c75da85d9cf8540b2013c26",
    "title": "和赵莲奥琴",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "岂无五尺桐，所贮徒百囊。",
      "惟君匣中材，古韵涵混茫。",
      "高山与流水，雅趣深可长。",
      "古人宝清英，今君岂殊扬。",
      "锵然出金石，振厉如歌商。",
      "毋惜一运轸，冰雪置我肠。"
    ]
  },
  {
    "id": "2e89e4204c75da85fa0982fba4d6db42",
    "title": "和赵莲奥剑",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "岂无三尺铁，巧事犀玉妆。",
      "惟君匣中藏，百鍊侔步光。",
      "小试锋莫当，崖石中开张。",
      "会须斩奸邪，晔晔神光扬。",
      "未逊古佩刀，公辅夸王祥。",
      "斯物由天成，匪但工之良。"
    ]
  },
  {
    "id": "2e89e4204c75da8573dd3797dc72ebcb",
    "title": "次韵酬李黄山",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "吾儒何所事，读书而挟策。",
      "君才郤林枝，灵根芳正发。",
      "笔下富词藻，云锦自天落。",
      "英英光岳气，洒洒冰雪魄。",
      "中秋璧月圆，宜赴广寒约。",
      "桂籍那未香，天公无皂白。",
      "学如禾与稻，既艺宜必穫。",
      "于时误儒冠，孰不嗟铸错。",
      "篇章来联翩，有主此有客。",
      "隋珠既璀璨，和璞无舛驳。",
      "有文可与评，有酒可与酌。",
      "长吟不淹宿，捷若蛇赴壑。",
      "喜得罗庾俦，吾乡宜卜宅。"
    ]
  },
  {
    "id": "2e89e4204c75da85b7caab17b741597e",
    "title": "酬乡友惠诗",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "乃翁不遐遗，招邀至宅里。",
      "芳馨秩俎豆，声歌列纨绮。",
      "寿色窦庭椿，天芬郤枝桂。",
      "皤皤七十叟，义方严教子。",
      "大儿书满架，心惟醉经史。",
      "金朱非所乐，饮食能知味。",
      "篇章落咳唾，葩藻振奇丽。",
      "月眼老增明，三读使予起。",
      "小儿暨若孙，未遑试以艺。",
      "具谓善吟哦，抑亦工诵记。",
      "庭兰其在兹，芬芳殊未既。"
    ]
  },
  {
    "id": "2e89e4204c75da8507f95236c407222e",
    "title": "怀南塘朱省阅",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "我如蛰户居，跬步不可移。",
      "君有远行役，暑途方驱驰。",
      "觇知所如往，谓已杭双溪。",
      "人苟怀忠信，蛮貊其行之。",
      "平生玉雪襟，节行所素持。",
      "督运奉省檄，迨今已数期。",
      "故牍出袖间，数不差毫厘。",
      "皓皓其可污，皎若明鉴垂。",
      "堂堂大司存，肯计铢与锱。",
      "往事等尘埃，意者穷奸欺。",
      "奸欺固莫逃，赏识必见奇。",
      "岂惟忧责无，可以歌啸归。",
      "独念行路难，蕴隆丁斯时。",
      "野有暍死夫，何以当炎曦。",
      "越山未易登，其上号狐狸。",
      "越水不可厉，其下多蛟螭。",
      "鬼魅常瞰人，往者来者稀。",
      "毋为岩壑娱，返旆因迟迟。",
      "粤从轸既东，一日肠九回。",
      "桂秋俄已近，数日盼归期。"
    ]
  },
  {
    "id": "2e89e4204c75da853de79046cf437bc1",
    "title": "谢朱南塘借己田为易陆宅山建玉宸道宇",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "好山未易得，况此不多山。",
      "靡迤八九丘，远视犹弹丸。",
      "几载谋一区，经营何其艰。",
      "尺求而寸予，往往人所悭。",
      "丙舍西复西，一岑颇巑岏。",
      "其坡委蛇垂，宛若萦带鞶。",
      "又类立大纛，转帜风飞翻。",
      "其中似掌平，可为宫与坛。",
      "荷君割膏腴，易置为我欢。",
      "斯举昔罕闻，岂但今所难。",
      "得以奉帝尊，峻阁而危栏。",
      "顾惟匪陶顿，奚以役倕般。",
      "盖由心愿欲，宁恤家殚残。",
      "于兹延真侣，亦足化世顽。",
      "报乏千镒金，感著方寸丹。",
      "每嗟隶黔首，孰若侪黄冠。",
      "惟弗叛宣尼，何妨师老聃。",
      "斯宇傥落成，屈致居其间。",
      "玄玄五千言，言言推其端。",
      "看生白室光，相对清昼闲。",
      "学道能造极，何必三神峦。"
    ]
  },
  {
    "id": "2e89e4204c75da85901c02d4f120501b",
    "title": "和叶野渡易古铜瓶韵",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "此方而彼圆，何异冰与炭。",
      "彼工而此朴，土簋视玉瓒。",
      "达人以道观，万殊等一贯。",
      "我有四耳尊，自谓今之冠。",
      "刻画尽精微，光泽加璀璨。",
      "流传知几年，器不减周汉。",
      "肯使居水湄，敬用如始盥。",
      "殆类古罍洗，盆盎不可乱。",
      "以好易所好，在昔有公案。",
      "张砚晋卿石，坡老诗可按。",
      "于以笃心盟，岂但荣目观。",
      "缅思古之人，未尝不三叹。",
      "君家螭文壶，相去未能半。",
      "痴儿厌家鸡，咄咄求互换。",
      "四美欲其并，片言为之赞。",
      "慨然湖海襟，弗以锱铢算。",
      "捷于响斯答，不宝己所玩。",
      "折简墨未干，订金言靡叛。",
      "信云义易利，殆类耕逊畔。",
      "将以舂容篇，溢目珠玑粲。",
      "捧持簪春花，恨无双玉腕。",
      "凡物各有匹，以时而合散。",
      "干将与莫邪，蛟龙可水断。",
      "方其埋丰城，雌雄元未判。",
      "神光射斗牛，如烈山以爨。",
      "方册纪载详，晋史稽所窜。",
      "一谓归张华，一谓属雷焕。",
      "变化复成偶，奔逸不可绊。",
      "嗟予欠义方，所谓亦云谩。",
      "求得既膺铭，负惭尤汗涣。",
      "命之谨所藏，珍重勿亵玩。",
      "子孙其永怀，岂但目前看。"
    ]
  },
  {
    "id": "2e89e4204c75da85f70db43bd3475389",
    "title": "为云侣天游赋",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "汗漫可以期，列缺可以至。",
      "岂不高且远，未足语超诣。",
      "至人悟重玄，妙境此融会。",
      "无声亦无臭，万象于我备。",
      "不必八柱承，不必二极系。",
      "曾城九重居，俨若具乎内。",
      "于焉以泮涣，其乐浩无际。",
      "气凝而神化，举步六合外。",
      "乘轮阆风行，税驾丹丘憩。",
      "逍遥兮周流，斯特迹之寄。",
      "混然吾太虚，游是息于是。"
    ]
  },
  {
    "id": "2e89e4204c75da85e2c7d72583cf1894",
    "title": "赠潘天游",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "乾以健而运，如毂不停息。",
      "周流遍六虚，升降靡差忒。",
      "故能权四序，而以转万物。",
      "兹其气之游，造化由是出。",
      "一元亘终古，尘劫浩难诘。",
      "人有貌以生，于中具太极。",
      "苟知法天行，折旋而阖辟。",
      "浮游潜深渊，外想不内入。",
      "亦解长不死，寿与之为一。"
    ]
  },
  {
    "id": "2e89e4204c75da850889625b08ca3ae9",
    "title": "寄徐清溪",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "清溪溪上山，九山山下水。",
      "山水遥相望，美人隔千里。",
      "飞鸿来远音，老鹤喜得类。",
      "望履杳无从，岂或尼而止。",
      "采兰以为赠，折梅以为寄。",
      "芳馨匪常存，怀想恶能已。",
      "吾衰年几何，岁月犹川逝。",
      "理奥欠析微，书囊未穷底。",
      "古杭可苇航，溪流迅如驶。",
      "虽爽菊秋期，花时更清美。"
    ]
  },
  {
    "id": "2e89e4204c75da859a3424bb210d7ec2",
    "title": "次青溪后二章为别",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "季世思良士，如抱渴与饥。",
      "峨峨章甫冠，瑞气浮芝眉。",
      "粹然君子儒，赴我同襟期。",
      "凡林非鸾栖，丹穴仍归飞。",
      "恨无健羽翰，所至相追随。",
      "怀归宜莫留，荆州那足依。"
    ]
  },
  {
    "id": "2e89e4204c75da859a3424bb31e28a60",
    "title": "次青溪后二章为别",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "今古多纷攘，宇宙弥氛埃。",
      "故友晨星然，往往沦劫灰。",
      "幸得莫逆交，子舆从子来。",
      "道义本契合，心迹无疑猜。",
      "不徒千斛舟，置此坳堂杯。",
      "动静必与俱，书林日徘徊。",
      "一闻骊驹驾，黯然肠九回。",
      "从今子陵台，目睫常嵬嵬。"
    ]
  },
  {
    "id": "2e89e4204c75da859850598fa5a11632",
    "title": "刘锦山自衡州归复书仍贻之诗",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "渺渺湘水波，浩浩衡山云。",
      "悠悠我之思，皎皎兮美人。",
      "美人不可见，陵谷日迁变。",
      "风尘方纷攘，意者生死判。",
      "雁来信可通，岂若重会逢。",
      "恨无健羽翮，万里飞相从。",
      "腰下黄金佩，人间紫马贵。",
      "还疑衮绣身，易夺丘园志。",
      "鹤发几七旬，年与君为邻。",
      "交至老弥笃，恨弗时相亲。",
      "急流中勇退，一舸归私第。",
      "俄传尺素书，读之喜不寐。",
      "愿坚如兰心，共缔松菊盟。",
      "毋贻林涧愧，复动轩冕情。",
      "皓首金石契，何异园与绮。",
      "昔日良友朋，今为老兄弟。"
    ]
  },
  {
    "id": "2e89e4204c75da8568e669b4a748f6fd",
    "title": "过秀城",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "舟行过乡城，忆昨又三载。",
      "鹤表人或非，雉堞址仍在。",
      "郊郭幸苟完，室庐俱可慨。",
      "十年远亲友，一见如有碍。",
      "胡为穷纪次，际此远行迈。",
      "归来椒柏新，德人年未艾。"
    ]
  },
  {
    "id": "2e89e4204c75da85b082f8a29288579d",
    "title": "赠赵月麓之霅",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "乍合成乍离，岁月何飘忽。",
      "重来吾愈老，喜复遂良觌。",
      "月麓号新改，簪裳亦殊昔。",
      "议论羲皇前，咳唾烟霞出。",
      "囊中诗一编，语到不可及。",
      "清圆粲珠玑，雅正谐吕律。",
      "新吟多感慨，能使鬼神泣。",
      "洗耳听谈玄，有言皆造极。",
      "豁然启其蒙，不觉膝欲屈。",
      "一碧涵千峰，吴兴山水窟。",
      "来办结构资，丹砂铸仙骨。",
      "鲁公千载祠，已仆谁复植。",
      "新宇傥落成，端庄厉忠直。",
      "滔滔奸佞夫，见使心怵惕。",
      "虽为老氏徒，未废儒者术。",
      "我有招隐庐，亦足以栖白。",
      "安能挽之留，共勘先天易。"
    ]
  },
  {
    "id": "2e89e4204c75da85e076dadf606d20d9",
    "title": "送人",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "荆璞虽未琢，须成圭璧珍。",
      "峄桐虽未弦，须奏云和音。",
      "抱此材质良，识真岂无人。",
      "荐进居禁严，持美以效君。",
      "永为廊庙器，陋彼瑚琏陈。",
      "胡然久贤劳，展骥沧海滨。"
    ]
  },
  {
    "id": "2e89e4204c75da85571835d3d85f1263",
    "title": "送林松壑",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "弹铗归来乎，暂作苏台客。",
      "昂昂岁寒姿，依然返故壑。",
      "诗卷浩千万，斗大室难著。",
      "往哉掣巨鳌，肯恋华亭鹤。"
    ]
  },
  {
    "id": "2e89e4204c75da8592394161f29073f5",
    "title": "答野渡垫宾并其子和篇",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "唐人尚五言，秀句推柳塘。",
      "复有善鸣者，鸡鸣传远商。",
      "氏名几百载，郁若兰芷香。",
      "诗来破馀暑，如挹风露凉。",
      "芬敷富辞藻，鲜碧逾丛篁。",
      "铺张几案间，蔚为前修光。",
      "读之律吕谐，击拊鸟声锵。",
      "可踵翰林白，未逊太史黄。",
      "东屏斯文主，书传撑满肠。",
      "固宜苏门客，而有晁与张。",
      "岂但如昔人，风雅能补亡。",
      "胸中千万篇，浩若五谷穰。",
      "况复有小坡，气习遗膏粱。",
      "书林惟日涉，艺圃无时荒。",
      "内有芳润融，外蔑声色戕。",
      "篇章虽后至，岩菊擅晚芳。",
      "又类秋芙蕖，水镜临夕阳。",
      "顾惟糠秕扬，凛负荆棘芒。",
      "叹予以诗隐，货药犹韩康。",
      "何时天朗清，共泛兰亭觞。"
    ]
  },
  {
    "id": "2e89e4204c75da85ace368ac1e18f4c9",
    "title": "赠白湛渊",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "老穷蛰一室，独与圣贤对。",
      "祢刺倏在前，喜有佳士至。",
      "此客可曾有，良觌今乃遂。",
      "夫岂燥湿同，未易折柬致。",
      "乡邻道不谋，咫尺楚越异。",
      "张范志苟合，千里盟弗背。",
      "蟠木何假容，猗兰盖仝味。",
      "吟咏浩篇章，口诵卷压几。",
      "湛然珠在渊，晨夜光明媚。",
      "谱接唐人传，句与唐人俪。",
      "满贮风月襟，迥绝烟火气。",
      "笔下戏群鸿，尤跨虞薛辈。",
      "乐哉得新交，风期从此契。",
      "张鼓于越门，聊为岁月记。"
    ]
  },
  {
    "id": "2e89e4204c75da85187c16f6f485f735",
    "title": "即席赠太阳山极圆上人",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "招提几百载，其来自唐室。",
      "屡此系扁舟，过门不暇入。",
      "岂图今之行，招携叙旧室。",
      "遂停欲归棹，重整倦游屐。",
      "粤昔有高僧，斯地曾卓锡。",
      "湛然一方泉，千岁停寒碧。",
      "古殿倚太阳，佛光含慧日。",
      "巍巍屋上峰，森森庭下杓。",
      "禅房窈且深，竹树尤静密。",
      "开尊具浊馔，领客日至夕。",
      "久要亦所难，此意岂易得。",
      "探囊出诗章，往往名胜笔。",
      "诵诗所以名，极圆而圆极。"
    ]
  },
  {
    "id": "2e89e4204c75da85f2141eda63c2d573",
    "title": "锦山自杭来诗呈乡曲共举月集",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "岁月易以迈，羲娥不停旋。",
      "忆昔聚嬉戏，缟发今盈颠。",
      "日往而月来，壮逝老至焉。",
      "交情贵浃洽，良辰忍弃捐。",
      "簪舄要时集，尊俎宜相先。",
      "闻风益所无，议论攻其偏。",
      "急难援心勇，友助劳斯宣。",
      "里闾皆吾与，疾苦毋吝言。",
      "惠利苟可及，念勿遗颠连。",
      "杜门惟独善，此见恐未然。",
      "良朋去七载，归锦荣山川。",
      "盟鸥思海上，访鹤来云边。",
      "胸中五千卷，笔下琳琅篇。",
      "尤当会以文，雅好庶不愆。",
      "真率月有集，旧典犹可沿。",
      "洛社多尚齿，尚齿则未便。",
      "何如仿修禊，少长无拘挛。",
      "光风猎猎长，万象皆暄妍。",
      "四时有佳致，陵谷纵变迁。",
      "山巅或水际，竹下并花前。",
      "高吟吐风月，逸气嘘云烟。",
      "烦襟可洗除，芳景宜留连。",
      "毋徒嗟百罹，一笑觞互传。"
    ]
  },
  {
    "id": "2e89e4204c75da85ad1e528267840a52",
    "title": "赠龙虎山甘道士",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "袖携尺素书，远从上清至。",
      "胸涵龙虎象，语带烟霞气。",
      "千古夔牙音，指下发其秘。",
      "为鼓桃源行，桃源何处是。"
    ]
  },
  {
    "id": "2e89e4204c75da85cf93736be68b9e70",
    "title": "和南塘贻林丹岩古风时丹岩馆郊外",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "丹岩今良士，南塘古当时。",
      "馆餐未有适，义图以助之。",
      "渠渠推毂心，终莫副所思。",
      "遇合各有缘，天只非人为。",
      "裴回明月枝，乃在海一涯。",
      "一字以拔人，我惭蔡子尼。",
      "遂使文字交，远迈为人师。",
      "骚坛不可即，比兴安所施。",
      "唱酬怀旧章，绚若辞藻摛。",
      "细玩二君咏，形神坐欲驰。",
      "踪迹有聚散，情意无盈亏。",
      "非晚即簪盍，宁久成诀离。",
      "停云思亲友，且和渊明诗。"
    ]
  },
  {
    "id": "2e89e4204c75da85756065a8b5bbaaf4",
    "title": "夜坐待月次日补吟",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "瑶坛礼碧虚，返次羽人坐。",
      "引脰延月华，吞吐隔翠嶞。",
      "众吻盼流芳，冉冉忽透过。",
      "大规虽微亏，犹喜镜未破。",
      "浮翳从何来，掩蔽仍不果。",
      "连峦一色净，清辉千里播。",
      "爽垲入襟裾，光明生咳唾。",
      "诗翁于此时，枯肠正无奈。",
      "愧乏云锦章，翻然乃高卧。",
      "斯辰怅有怀，无语坐偷堕。",
      "今夕冰轮升，不吟则不可。",
      "预解素娥嘲，免谓翁负我。"
    ]
  },
  {
    "id": "2e89e4204c75da8568bcb05591b9fc80",
    "title": "再用韵答和者",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "依山构靖庐，虽陋亦可坐。",
      "幽林隔尘嚣，逦迤八九嶞。",
      "时来友高士，一岁知几过。",
      "野花薰醉醒，山鸟啼梦破。",
      "何莫匪真诠，岂为崇小果。",
      "颇喜仙侣稠，可使玄风播。",
      "道腴足隽永，世味等涕唾。",
      "谷神傥不死，造物何能奈。",
      "多君从我游，白云肯分卧。",
      "第嗟屋宅坏，殆类甑已堕。",
      "内炼怅莫成，服食其或可。",
      "伯阳丹鼎馀，刀圭分赠我。"
    ]
  },
  {
    "id": "2e89e4204c75da85a366a563e5267323",
    "title": "慰张石山幼子亡",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "无子虽可悲，有子未为喜。",
      "断以释子言，莫非假合耳。",
      "杜陵咏为麟，瑞物能有几。",
      "昌黎谓之枭，恶德乃类是。",
      "无之恐无后，有之亦为累。",
      "苟非弗克肖，曷若听其逝。",
      "颜路之亡回，宣尼之丧鲤。",
      "此皆长而贤，痛甚于幼死。",
      "夷甫虽尝云，情钟在我辈。",
      "过哀亦奚为，安有复生理。",
      "子夏空失明，季札号知礼。",
      "吾友方盛年，何忧乏良嗣。"
    ]
  },
  {
    "id": "2e89e4204c75da85c9382a8590bf0836",
    "title": "和友人新阳韵",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "生机天地宁终藏，剥极复反开新阳。",
      "阳明渐进阴浊散，辉光万象熏佳祥。",
      "不必晷验度合表，不必风问来何方。",
      "朝廷有道雨旸若，满家五谷歌穰穰。",
      "占年梅映腊雪瑞，回暖柳拂春昼长。",
      "愿君多送锦绣句，为我一洗冰炭肠。",
      "阳春一曲和盖寡，愧我芜陋匪报章。",
      "独思愁叹接田里，安得击壤衢游康。"
    ]
  },
  {
    "id": "2e89e4204c75da85c39a2e77cd1f14aa",
    "title": "为徐进士天隐赋辟谷长吟",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "物盈宇宙皆有穷，一气先天常浩浩。",
      "荣华富贵能几何，百岁光阴如电扫。",
      "开辟由来莫几年，圣哲英雄骨俱槁。",
      "勋名盖世文瑞时，岂若玄玄穷徼妙。",
      "古仙率多山泽癯，方平通经后从老。",
      "伯阳隐士著参同，援述宣尼辞可考。",
      "人身口腹乃大患，举世凡夫为此恼。",
      "厚味腊毒尤伤生，甘旨肥醴偏害道。",
      "学仙万虑要屏除，有累俱为方寸扰。",
      "希夷辟谷功始成，抱朴休粮法宜效。",
      "所以丹丘诸羽人，莫不餐松茹灵草。",
      "谁云不食胃徒空，入道门衢此为要。",
      "天隐良士工词章，经传百家仍探讨。",
      "孰知抗志乃松乔，浊利浮荣非所好。",
      "年当强仕舍壮图，勇辞馆餐栖窈窱。",
      "欲仁仁至天所资，道藏仙方过鸿宝。",
      "卫生有药可忘饥，不愁煮字那能饱。",
      "一从易置冰玉肠，不假青精颜色好。",
      "会驱乾马及坤牛，捕虎擒龙归鼎灶。",
      "易骨洗髓由此基，三岛十洲轻可到。",
      "纵未能尝方朔桃，亦须先致安期枣。",
      "世儒悉被客尘迷，志在衣锦而食稻。",
      "惟君高蹈出凡流，见谓秋阳同皓皓。"
    ]
  },
  {
    "id": "2e89e4204c75da85c2ae0b7e779752e9",
    "title": "和野渡赋双竹松梅古风",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "挺然昂霄蟠涧阿，彼美松者非凡槎。千林摇落乃孤秀，舞春杨柳徒傞傞。",
      "翛然照水溪一涯，彼美梅者非凡葩。冰姿皎洁抱清独，漫山桃李徒繁华。",
      "昔人品题信不苟，每以此木配此花。伊谁挈置小盆盎，高标盘曲良可嗟。",
      "然虽矫揉失真性，幽香贞色仍堪夸。况分瑞竹与鼎立，岁寒之侣何以加。",
      "竹尤挺特过二者，逸鞭吐秀如兰芽。两枝撑出露头角，一类襁褓髻未丫。",
      "于中此更拔其萃，似觉小异如孟嘉。会从尺寸达寻丈，摩拂穹汉生云霞。",
      "可亲雅与书帙称，相对慎勿肉食奢。君之取友莫此尚，此友宁久留君家。",
      "须知调鼎待佳实，岂但水影夸横斜。须知大才作隆栋，岂但古干森虬蛇。",
      "虚心劲节岂无用，宁在楚楚仪容佳。为龙致雨行矣神，变化轰雷掣电与世驱奸邪。"
    ]
  },
  {
    "id": "2e89e4204c75da85cb2ce988ffeffd28",
    "title": "与卿寓登多景楼口占立成",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "世称斯楼天下奇，雨馀振履此游适。",
      "埋头旅舍气弗苏，一见端能洗湮郁。",
      "连冈三面作襟袖，洪流千里在履舄。",
      "俯窥万井若棋布，前阅千帆似梭掷。",
      "银涛涌出丹碧居，金焦两山相对立。",
      "群阴解驳宿霭收，放出修眉数峰碧。",
      "景名多景名不虚，似此江山何处觅。",
      "凭栏一笑问波神，欲举归帆在何日。"
    ]
  },
  {
    "id": "2e89e4204c75da851ec1373a78de15fe",
    "title": "和张石山古风约郊行",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "乾坤空阔几由旬，仁气坱圠熏为春。",
      "郊原万象列绮绣，华哉规令方施行。",
      "旧年与花尝有约，肯倦携筇并蹑屩。",
      "近来时事与花违，一任自开还自落。",
      "此时何地可维舟，难效山阴禊事修。",
      "醉吟有样犹可法，随处可留无不留。",
      "欲纵清游先蜡屐，剩拟一造芝兰室。",
      "料应红紫尚馀芳，但愧平章无健笔。",
      "折简支郎盟在前，期吊野王今几年。",
      "或行或止若有制，人不自由殊可怜。",
      "转头点点飞红雨，美景良辰那忍负。",
      "大篇短牍重招邀，起往从之其敢后。",
      "但嗟戴笠与乘车，昔骑紫马今无驴。",
      "荣华消歇与春尽，宠辱不动心如如。"
    ]
  },
  {
    "id": "2e89e4204c75da853d9e0f742e161fd4",
    "title": "和野渡为青溪赋",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "好士不论亲与疏，绝甘分少宁求馀。",
      "孔程一见便倾盖，欢如故旧其非欤。",
      "世多奇俊无南北，平昔可曾致佳客。",
      "吾乡良友无出君，二仲之交犹欠一。",
      "青溪人瑞名闻扬，剑气上射牛斗光。",
      "淋漓笔下走风雨，其势浩浩声浪浪。",
      "双鹄俱堪侪野鹤，宜与翱翔天地廓。",
      "一为羁羽一仝巢，羁者飞来慰寥寞。",
      "人生遇合天实为，远方朋来从尔思。",
      "但亲益友非损友，何间新知与旧知。",
      "吾侪气臭在投合，有来馆粲须延纳。",
      "不妨北海常开樽，岂但休源乃施榻。",
      "我家有竹门可款，植此不徒悦俗眼。",
      "批风抹月待嘉宾，绝胜肉食供朝晚。",
      "嵇吕交情虽似漆，千里相遇难再得。",
      "何如耆俊里社仝，时得亲薰才学识。"
    ]
  },
  {
    "id": "2e89e4204c75da85454915ff5ad5cc80",
    "title": "莺花吟为良友作",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "羽族竞繁声，仓庚尤善鸣。喧啾百喙忽奏雅，尽洗盈耳筝竽音。",
      "芬菲芳事毕，木芍药晚出。于中姚魏更倾城，扫退目前赪紫色。",
      "转眼韶华便欲休，恨无长绳系春留。一春妩媚在花鸟，常恐易逐光阴流。",
      "浮荡谁家挟弹子，飞丸巧中俄摧翅。封姨底事苦禁持，飘摇欲使无完蒂。",
      "可嗟凡卉与凡禽，遂情快意何纷纷。不思物恶伤其类，尔形尔气非同群。",
      "岁购名葩不常遇，日听好音能几度。寄与东君力遮护，勿使凋零同臭腐，不然辜负莺花主。"
    ]
  },
  {
    "id": "2e89e4204c75da85210309f1e9337a27",
    "title": "为徐太初友人陈府判赋梅居饯行",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "青鞋不踏孤山路，辜负逋花今几度。",
      "那知别有姑射居，众谓孤山未必如。",
      "夙昔名传尤愿见，渴想此仙难觌面。",
      "朋来满口誉风神，俨若眼底逢佳人。",
      "枝间独具先天易，惟有太初心默识。",
      "雅游拟问古航船，索笑相亲须有缘。",
      "闲中积岁玩风月，虐甚祁寒饱霜雪。",
      "此往春浮雨露香，归来万玉争辉光。"
    ]
  },
  {
    "id": "2e89e4204c75da85230ce285cd3a355d",
    "title": "墓松既夷所馀无几方植松秧自赋",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "重来丙舍岁三易，翠巘插空仍兀突。",
      "乔林郁蓊歼斧斨，一二仅存于百亿。",
      "参差历落更孤秀，不假依凭而挺立。",
      "宛如九老瑞唐朝，又类耆英隆宋室。",
      "合兹异代众君子，仙去一朝于此集。",
      "千夫束手何敢向，万牛回首难容力。",
      "已芟嘉植勿复论，寿此佺期不朽骨。",
      "稚松匝地散新秧，头角森森纷羽翼。",
      "他年雨露饱沾濡，满鼻珠玑香习习。",
      "会须百尺长龙身，仍复层林森凤翼。",
      "作诗聊记角弓章，子子孙孙永培植。"
    ]
  },
  {
    "id": "2e89e4204c75da85128b6dab2ae3806f",
    "title": "和南塘咏梅",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "剥极大冶如死灰，潜阳初动生意回。",
      "冲融一脉贯万汇，物有清气拂斗魁。",
      "嘉植几世培其栽，孤芳欲折犹裴回。",
      "此花消得酒百杯，料君耻与红紫偎。",
      "只应两屐磨苍苔，豪饮岂惜玉山颓。",
      "醉中两手敲复推，句成不假击钵催。",
      "青皇襟量何恢恢，任教残腊偷春来。",
      "暗香明艳无纤埃，俯视众植为陪台。",
      "纷纷盆盎见古罍，千花锦绣徒成堆。",
      "天然不假冰玉裁，岁岁为渠青眼开。"
    ]
  },
  {
    "id": "2e89e4204c75da859f7f422b59c4496c",
    "title": "过瓜洲",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "伟哉千里万里流，衮衮其来自巴蜀。",
      "奔腾澎湃入尾闾，势雄何啻吞百谷。",
      "金焦对峙两鳌浮，千顷玻瓈浸其足。",
      "光生金碧殿阁涌，气蒸紫翠林丛沃。",
      "附庸更有小陂陀，东晋诗仙卧其麓。",
      "穹龟长蛇簸风雨，鬼怪神奇不可触。",
      "地灵设险莫此如，此天所以限南北。",
      "江山终古无变迁，世运如输几翻覆。",
      "英雄灭没去不反，人事纷轮转相续。",
      "嗟予蛰处几二纪，殆类龟藏蜗局缩。",
      "兹来云梦气可吞，浩荡乾坤在吾目。",
      "靴纹猎猎日流辉，鬟黛葱葱雨初沐。",
      "沙禽云鸟自往来，浪舶风帆互征逐。",
      "野芳零落舞残红，汀草蒙茸涨平绿。",
      "烂然宇宙一丹青，绝胜鹅溪千画幅。",
      "归舟那得大如川，载取江头春万斛。"
    ]
  },
  {
    "id": "2e89e4204c75da85154adea02910db29",
    "title": "和陆象翁以梅配竹",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "骈头始生为箨龙，森然而立列群玉。",
      "琮琤有韵天籁鸣，蓊郁成阴云气簇。",
      "楚楚少年来自河，猗猗君子瞻彼澳。",
      "其实曾致雏鹓来，其枝可留栖凤宿。",
      "月香水影犹更奇，弹压春花千万属。",
      "羞为西子事涂抹，喜作道韫淡妆束。",
      "不居驿路即溪桥，好傍岩腰与山腹。",
      "谓宜作妃以相从，雅韵幽姿俱不俗。",
      "此君何以待美人，翠帷重重富罗縠。",
      "美人何以奉此君，碎玉明珠不论斛。",
      "于中更有无价香，迥胜龙涎与麝馥。",
      "此君挺特气不凡，美人窈窕姿尤淑。",
      "执柯者友秦大夫，不烦月老绳纡足。",
      "且善为醪以合欢，味过蒲萄及醽醁。",
      "梅之所见乃不然，谓恐为人所指目。",
      "从来洁白不可溷，每鄙仙人华萼绿。",
      "彼固无慊为丈夫，予宁屈体而雌伏。",
      "不如仍作岁寒交，永为贞女甘幽独。"
    ]
  },
  {
    "id": "2e89e4204c75da856d182a296972ed43",
    "title": "自王园归约诸友山行",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "天不怜我老且贫，荒径不可酬华春。",
      "遂令东里互邀致，借之双圃娱芳辰。",
      "痴云酿雨雨旋止，霁日含辉更清美。",
      "花间尽晷得盘桓，但费东君为料理。",
      "归来未久檐溜倾，乃信造物真有情。",
      "十分淑景一分在，但愿从此天开明。",
      "一方一曲春有限，芳菲未足舒老眼。",
      "扁舟远欲逐清华，锦绣山川穷胜赏。",
      "维此林峦地虽窄，耸秀流芳亦不恶。",
      "安得良友相追随，步屧生香遍行乐。",
      "只恐囊无贺老诗，不愁屐费阮生蜡。"
    ]
  },
  {
    "id": "2e89e4204c75da8564205940e29effb7",
    "title": "五云诗",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "千岩万壑东南美，中有一山尤秀伟。",
      "伊谁衣被以佳名，非雾非烟腾瑞气。",
      "有人于此曾课书，出山能士为写图。",
      "风林泉石振清响，占毕吟诵声难模。",
      "聚为胸中线五色，不补衣裳华衮黻。",
      "乃作江湖漫浪游，奋藻扬葩肆吟笔。",
      "文为人瑞要瑞时，时不与我文奚为。",
      "何如抱书还旧隐，姑颂楚橘歌商芝。",
      "吾衰一字不解作，平生学殖叹荒落。",
      "为儒无用拟修玄，徒想仙人五云宅。"
    ]
  },
  {
    "id": "2e89e4204c75da855b73ab56b382b67f",
    "title": "春归",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "红飞绿腻晴昼迟，木香满架柔条披。",
      "芳菲过眼能几日，娱乐常少多忧悲。",
      "东君归计何太早，四序光阴如电扫。",
      "今年花谢复明年，祇使看花人易老。",
      "萧然白发朱颜苍，竞春肯学儿童狂。",
      "不如坐对岁寒木，清谈与客穷书囊。"
    ]
  },
  {
    "id": "2e89e4204c75da85715dbb85d88d6771",
    "title": "送龙孝梅过上海及见郊外巨室",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "宇宙清淑物絜齐，春工告成青帝归。",
      "云缝雾织翠万幄，尤胜红紫芳菲菲。",
      "高人出郊穷远目，一童两屐随所之。",
      "五茸三泖在指顾，收揽万象归诗脾。",
      "袖中三尺贯牛斗，剑光到处神魂悲。",
      "肘间更有不传妙，祸福隐奥能前知。",
      "高门悬薄奚待往，候迎紫气争先驰。",
      "此行直须访海若，挥斥物怪搜珍奇。",
      "连鳌自可赤手取，何用钓犗五十为。",
      "十洲三岛不难到，御风骑气从安期。",
      "愿君斯游姑少迟，为我六月开南枝。"
    ]
  },
  {
    "id": "2e89e4204c75da85c6347fd1a1017a19",
    "title": "和唐人惜花韵",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "一年最是花时好，花开莫待莺呼老。",
      "有酒对花勿草草，清唱美人眉淡扫。",
      "一觞一咏要相当，棹船唤取黄头郎。",
      "川原红紫相低昂，载取十里春风香。"
    ]
  },
  {
    "id": "2e89e4204c75da85a407c458edcf06e8",
    "title": "新暑赋西轩竹",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "此君与我同襟期，延致屋宅西南维。",
      "涵濡雨露岁未半，柯叶深茂华而滋。",
      "恍疑神士萃庭宇，旌𣄛羽盖纷交驰。",
      "非筝非竽发天籁，不湍不濑含风漪。",
      "绿光到眼冰雪泼，顿令六月无炎威。",
      "何须挹爽置象簟，不假去热施龙皮。",
      "挺然直节异凡植，四时不改琳琅姿。",
      "翛然雅致涤万虑，一尘不染珊瑚枝。",
      "明蟾写真银散彩，腾乌弄影金流辉。",
      "千林剥落气愈劲，更好雪压并霜攲。",
      "无山无水自幽胜，雨天霁景俱相宜。",
      "方嗟此地翳草莽，幻出臭腐为神奇。",
      "恨无与可图作幛，消得坡老模成诗。",
      "中虚而静有隐德，妙气独有予心知。",
      "年今七十诸妄屏，久压花本芳菲菲。",
      "缔交惟汝与松杓，啸风吟月相追随。",
      "愿言栖凤同作伴，慎勿化龙随所之。",
      "武公勋业我所愧，犹觊老寿几耆颐。"
    ]
  },
  {
    "id": "2e89e4204c75da85eecfaa4d3ca7ef07",
    "title": "次韵悯雨",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "百谷仰雨而蕃滋，乃颖乃苞乃成实。",
      "锸云方喜高下齐，大田俄报东南坼。",
      "民穷至此噫亦甚，无年饿死其无日。",
      "佛灵犹未致涓流，人力焉能施寸尺。",
      "况当十室九室空，可堪百里千里赤。",
      "仰天无路扣彼苍，望云自旦寻至黑。",
      "一岁不稔百沴生，所忧岂止人艰食。",
      "声嗟气叹方载途，屈莫求伸枉莫直。",
      "繇来有感则有应，影响一机端可必。",
      "时迁事改理不移，今日天工岂殊昔。",
      "烹羊乃雨古语云，何假雷师起河伯。",
      "调元赞化更有人，怪魃螟蝝俱蛰迹。",
      "人心既悦天意从，利泽须能致甘泽。",
      "油然沛然苗勃兴，奚用象龙施五色。"
    ]
  },
  {
    "id": "2e89e4204c75da8504757d02ac4690f6",
    "title": "赋竹深处",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "淇园既往不足论，渭川徒多未足贵。",
      "森然玉立辟幽深，弥望恢恢有馀地。",
      "何异东亭手亲植，遂使南阳日清閟。",
      "绿云障日间弗容，翠涛翻空杳无涘。",
      "冥冥韩林静而秀，窈窈蒋径深且邃。",
      "洗清袢暑迥莫留，截断俗尘飞不至。",
      "何须层冰置几案，自然凉气生衣袂。",
      "吟弄风月骚人徒，伯季松梅岁寒味。",
      "于斯二仲可论交，谁为六逸宜邀致。",
      "何时徒步许直造，著我其间同一醉。",
      "只恐君疑庾亮来，角巾岂免还私第。"
    ]
  },
  {
    "id": "2e89e4204c75da85b299f2a038cd8891",
    "title": "宣妙坟院古柏",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "古来乔木产墓宅，新甫之俦匪凡质。",
      "风梳雨沐三百年，耸壑昂霄过千尺。",
      "孤标屹立独擎天，繁柯偏重常倾日。",
      "苍皮剥落节理坚，挺挺长虬初蜕骨。",
      "我来屡见此崛奇，摩挲老眼增双碧。",
      "吁嗟松槚几迁易，拱者芟夷新者茁。",
      "青青惟此贯四时，物换人非饱更历。",
      "栽培意有天地根，不然守护资神物。",
      "须知硕果不徒存，天佑吾宗当默识。",
      "公侯复始此其符，衮衮人英须辈出。",
      "伟才未许万牛挽，香叶拟留孤凤集。",
      "千秋要与此山存，世世宗盟共封植。"
    ]
  },
  {
    "id": "2e89e4204c75da850b19e6dac5a6ff4f",
    "title": "和新篁韵",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "竹君清绝润于玉，谱牒出自淇之澳。移根分种置吾庐，才隔樊墙即家塾。",
      "塾之所有无非书，师友摛文剪其芜。此君儿郎趣亦雅，骈头相过纷铺舒。",
      "鲜鲜绿色照邺架，骎骎宗祖可方驾。钩章题品得骚翁，倍使新篁长光价。",
      "矛甲鏦鏦看击云，未逊六千君子军。琅玕一一如椽大，此中更有风月存。",
      "巨细何异公领孙，低昂尤若主承宾。有宾如君诚可人，西窗六月暑如焚。",
      "会见为君涤除热恼来凉薰。"
    ]
  },
  {
    "id": "2e89e4204c75da858f7fcd32ec7c2d66",
    "title": "坟院新篁",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "琅玕挺秀径尺盈，森森直上摩苍冥。",
      "封培保护犹重器，岁馀二十林方成。",
      "绳绳孙子更杰出，远过鼻祖尤轮囷。",
      "蔚然翠羽渐成葆，稚者碧玉初抽簪。",
      "泥涂甫见露头角，意气已欲生风云。",
      "繁枝会致凤栖止，修干能作龙飞腾。",
      "我来其下避新暑，洒若涧壑涵层冰。",
      "清高直亮异凡种，愿言世与山长青。",
      "绿漪岂但为目玩，于焉观德知修身。",
      "吾宗睿圣所宜法，如圭如璧扬休声。"
    ]
  },
  {
    "id": "2e89e4204c75da858f7fcd327cb018b7",
    "title": "坟院新篁",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "世更日月几昃盈，依然有谷中窈冥。",
      "修筠夹道互经纬，宛如一机翠织成。",
      "非繇培植得揽玩，何异不稼而有囷。",
      "箨龙个个出头角，密者栉比疏犹簪。",
      "婵娟色媚已映月，团栾气合行屯云。",
      "雨馀寻丈忽耸拔，其上速若鸢肩腾。",
      "中边别种相间簉，又类润玉陪清冰。",
      "我将于此事著述，编摩自足供杀青。",
      "此君时对吐秀句，榆境亦不孤闲身。",
      "凉床滑簟午睡足，坐听雅奏来风声。"
    ]
  },
  {
    "id": "2e89e4204c75da859ea1b278f18bccd4",
    "title": "夏秋积雨岁用大祲长言纪实",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "四月五月淫涝积，噬啮丘垤吞原隰。",
      "匪惟为沼荡为陂，万顷秧云泯无迹。",
      "攒鸦联尾空飞翻，化鳌为城难障塞。",
      "五湖三泖欲贯通，浪接重江势洄潏。",
      "茅茨比屋何可存，谷麦千金不论直。",
      "懦夫全室葬鱼腹，强者呼俦作蟊贼。",
      "闭籴成风牢莫回，劝分有令徒无益。",
      "间存垄亩护馀苗，曾不什一于千百。",
      "旱赤坚栗刈未齐，晚红䆉稏苞欲实。",
      "饥农竞喜新谷收，一饱充肠云可必。",
      "夫何八月天瓢倾，其来震荡而飘忽。",
      "势如阵马奔不停，银溜浪浪欲穿石。",
      "直疑群龙翻九河，小山摇撼大山兀。",
      "须臾泛溢满中庭，平地如渊深计尺。",
      "明朝清野变白波，浩浩汤汤弥甚昔。",
      "积阴为冷不堪收，殆类鸿蒙未开辟。",
      "又如历代政昏蒙，熏如宇宙成幽墨。",
      "飙旋雾塞昼冥冥，常俾苍生气湮郁。",
      "檐间点滴无时乾，犹幸滂沱间霂霢。",
      "登场惟苦禾耳生，栖亩尚有禾头出。",
      "深虞衮衮倾盆来，已坏垂成俱灭没。",
      "大家盖藏悉已空，犹恐有司徵敛急。",
      "若使租无斗斛收，卒岁输官何自给。",
      "贫家薪桂米逾珠，待哺嗷嗷并日食。",
      "若使粒价更涌腾，宁不枕藉为沟瘠。",
      "彼苍亦必悯时艰，忍视斯民至斯极。",
      "我念民穷作此歌，歌此能令鬼神泣。",
      "鬼神为我诉之天，天岂不惟民是恤。",
      "似闻诰下驱六丁，剪夷水怪歼群慝。",
      "怒霆笑电悉屏除，抉云推上红轮日。",
      "更愿阳乌溥至仁，大放光明照幽仄。",
      "郁者斯通枉者伸，顿苏民气舒民力。",
      "洪波卷空九土晞，多稼穰穰登黍稷。",
      "庶令千里免阻饥，可反愁邦为乐国。"
    ]
  },
  {
    "id": "2e89e4204c75da85b405edba5bbf40f9",
    "title": "立秋喜雨",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "炎炎老火烧太空，熏灼万类势欲镕。",
      "高田幅裂稼已腐，低壤釜沸禾生虫。",
      "金蛇飞走天鼓震，须臾散灭茫无踪。",
      "火轮烈烈扬炽焰，夜镜炯炯摩青铜。",
      "老夫望岁甚田叟，恨无神术驱群龙。",
      "平明披衣视云气，雾霭四合何冥蒙。",
      "沾濡俄顷遂滂沛，奔腾浩瀚犹崩洪。",
      "雨珠雨玉何足贵，雨菽雨粟亦有穷。",
      "涓流膏润入秉穗，穰穰九谷苞其中。",
      "良畴何啻万万顷，一稔囷栉过崇墉。",
      "溢为欢声沸比屋，洗空愁叹苏三农。",
      "亦知诚感斯响答，古佛之一真圆通。",
      "嗟吾年来生计荡，殆若枯叶随飘风。",
      "瓯窭污邪不应祷，冻饿真与穷民同。",
      "继今甘霔愿时有，鼓腹击壤歌年丰。"
    ]
  },
  {
    "id": "2e89e4204c75da85709909d75203f1cf",
    "title": "用韵再作",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "一气运行于虚空，有形孰不归陶镕。",
      "燠寒燥湿互为用，功被草木并昆虫。",
      "胡然阳亢乃作沴，丰隆屏翳俱潜踪。",
      "炎炎赫赫势太甚，烹煎万有何殊铜。",
      "田畴龟坼河港断，水车不运骨挂龙。",
      "俄惊片云变反掌，宇宙未剖犹鸿蒙。",
      "初如线溜气才应，继若瓴建声何洪。",
      "岂徒神力能致此，意者高厚悲人穷。",
      "丰凶由数亦匪数，厥有造化行其中。",
      "年来五谷亦狼戾，曾孙之庾高于墉。",
      "只今户户叹赤立，富者恨不为耕农。",
      "要知千人万人心，心心默与天相通。",
      "熙熙田畯争荐喜，烹葵剥枣追豳风。",
      "更看十月场圃筑，黄鸡白酒村村同。",
      "但祈田祖去螟螣，愿如荆叟歌元丰。"
    ]
  },
  {
    "id": "2e89e4204c75da85b784efd73b2d5afd",
    "title": "赓南塘桂吟",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "卉木摇落如齿牙，红紫净尽无浮花。秋芳俄从天上至，人世有香谁敢夸。",
      "累累金粟叠为蕊，风韵别自成一家。葱葱绿玉不改色，岁寒气节何以加。",
      "滋荣岂但压众植，纤巧直可凌春华。一枝才折闻四表，芬敷发达其无涯。",
      "看花花好时亦好，到眼不觉忘声嗟。君家乔木知几载，世世封植今弥嘉。",
      "来章璀璨耀珠璧，行墨遒劲飞龙蛇。我营小圃富灵种，丹犀列树尤豪奢。",
      "虚堂中夜忽生白，扶疏清影来窗纱。世间万事等尘土，何苦闭缩如藏蜗。",
      "只今有酒烂醉广寒下，但恨无鼓可作渔阳挝。"
    ]
  },
  {
    "id": "2e89e4204c75da850b82dfaa061313d9",
    "title": "寿南塘八月生朝",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "一年最好八月月，此月迥与寻常别。",
      "君于厥月乃诞弥，天一之精所凝结。",
      "涵精毓秀宜不凡，神如秋水肤如雪。",
      "蜚英腾茂载宦途，所至光明而炜晔。",
      "一帘莹彻照今古，妙凝夜气冰霜洁。",
      "芬芳满腹贮天香，吐出篇章更奇绝。",
      "所存者厚养者深，晚岁丰姿尤发越。",
      "不知何物敢相干，屡月光华似消歇。",
      "直疑苍狗互掩蔽，恨无长躯可手抉。",
      "又类妖蟆初啖饼，恨无利剑可歼厥。",
      "一朝天为扫妖邪，银轮烂烂仍高揭。",
      "久嗟湮晦忽清明，俨若身居广寒阙。",
      "相将诞节纪祥弧，连夕金波倍澄澈。",
      "谁云弦望有盈亏，须知本体原无缺。",
      "满堂子女竞称觞，比似常年更欢悦。",
      "月中自有药长生，不劳复问长生诀。",
      "从今夜夜长辉光，年年月月无磨折。",
      "刀圭无惜惠仝人，使我颓龄起疲苶。"
    ]
  },
  {
    "id": "2e89e4204c75da851721994174ecc2a6",
    "title": "和吟友月夜遇风雨不见薄蚀韵",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "麟经纪载浩岁月，天家妖祥互分别。",
      "所书薄蚀三十六，独于黑夜泯无说。",
      "岂以为阳义所崇，可略者阴辞遂辍。",
      "曩年月蚀无风雨，风雨胡为为月设。",
      "三百六旬惟此宵，羞使望舒颜面缺。",
      "第怪飞廉逞怒号，摆撼广寒枝欲折。",
      "海涛助势卷地来，万户千门一时撤。",
      "天目臲卼秦望摇，奚问区区小丘垤。",
      "明朝揭日出虞渊，疑是天工手亲挈。",
      "群阴散驳世清夷，蛟螭那复为妖孽。",
      "我欲作诗颂阳明，文思久枯笔屡掣。",
      "但愿合璧常光明，年谷顺成风雨节。",
      "中秋把酒对嫦娥，处处团圆天下悦。"
    ]
  },
  {
    "id": "2e89e4204c75da856f7f67e1c8c17bc0",
    "title": "喜晴",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "朅来古寺当初寒，垂垂冻风不肯乾。",
      "出门泥滓跬步艰，蛰处无异虬蛇蟠。",
      "剪花呈瑞天破悭，铸出八九银巑岏。",
      "使居城市那得看，炫耀老眼真奇观。",
      "霅然阳明忽开张，俄复飞溜声潺潺。",
      "痴云布濩封乾端，冥蒙莫睹双跳丸。",
      "噫气夜号力撼山，平明推上赤玉盘。",
      "群阴解驳宇宙宽，草木禽鸟俱欢颜。",
      "金乌行空振羽翰，扬辉散彩送我还。",
      "却怜残蜡犹欠三，日不屡数岁欲殚。",
      "盈尺为瑞俄顷间，天公变化应无难。"
    ]
  },
  {
    "id": "2e89e4204c75da859b68bd504385fb2e",
    "title": "和催雪",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "我欲问天天穹窿，岁卜其有于岁终。",
      "胡然玄律欲遒尽，燠乎一岁融而冲。",
      "冻肤未起玉楼粟，寒力尚怯珠槽红。",
      "腊前三见瑞盈尺，九土斯农之望同。",
      "冱寒虽以云布濩，合影尚欠宵通胧。",
      "梁园徒聚为赋客，灞桥更误能诗翁。",
      "倩谁剪下银潢水，六花人代天施工。",
      "不必作威藉风伯，不必布势劳丰隆。",
      "预占多稼满周亩，首验小麦连崆峒。",
      "尝闻玉妃从者万，要看羽卫来仙宫。",
      "未多刘子比西阆，抑陋卫人歌北风。",
      "撑肠吐出冰雪句，清辉交映弥寒空。",
      "列岑银铸增突兀，千林楮刻森玲珑。",
      "瑶芝一望千万顷，不辨田上田中中。",
      "忆昔腊霙点予须，至今皓首如飞蓬。",
      "自怜老朽难用世，只堪把耒勤农功。",
      "行天须见度有马，入地庶使潜无螽。",
      "年丰常愿颂秋报，岂止击壤歌三农。"
    ]
  },
  {
    "id": "2e89e4204c75da85e4bdb5504721557b",
    "title": "和雪吟",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "庖无美炙惟野䔩，爨无积薪用劳轴。",
      "夜半烹酒和雪吞，剩喜吾庐银作屋。",
      "须臾清气散入脾，不觉吟肩楼耸玉。",
      "映书更宜剔鱼蠹，拥被那肯作龟缩。",
      "饱看衮衮来玉尘，捶璧断圭随所触。",
      "地凝瑞气盈欲尺，水剪飞霙出犹六。",
      "化工纤巧妙无伦，春卉秋葩总成仆。",
      "最欣岁岁为农祥，散作阳和遍云谷。",
      "去年一白兆年丰，幸为民力舒穷蹙。",
      "今年将见腊前三，欲为民生洗荼毒。",
      "不思金帐饮羊羔，不思朱门厌酒肉。",
      "目前多幸苟全生，稍得伸眉犹胜哭。",
      "可怜赤子寒欲僵，生理不遗升斗蓄。",
      "忧时老杜徒咏嗟，破庐冻死宁令独。",
      "闭门犹喜得高眠，绝胜鲁公书食粥。"
    ]
  },
  {
    "id": "2e89e4204c75da85d947c690550baf15",
    "title": "和家则堂韵赠高教之北",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "别时欠折苏堤柳，西方美人无恙否。",
      "子卿啮雪十九年，何似生前一杯酒。",
      "麒麟胡可系而羁，要使为祥在郊薮。",
      "当年谁擅西湖春，公闾遗臭千载后。",
      "但知金屋醉蛾眉，簸弄威权翻覆手。",
      "徒劳吉士远有行，令人骄骄赋维莠。",
      "君今重整燕蓟辕，老子跫然欣得偶。",
      "殷勤为我问平安，司马深衣想如旧。"
    ]
  },
  {
    "id": "2e89e4204c75da85b608420de7709428",
    "title": "赠范道人",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "黄纸差符不肯留，飘然愿逐云水游。",
      "纡朱拖紫不肯慕，甘著草衣披布素。",
      "金珠斗量佩鸣珂，所得欢华能几何。",
      "形气日随情欲蠹，曾不百岁同臭腐。",
      "学仙岂必便成仙，人世且结清净缘。",
      "弘景宁为轩冕锢，子平未免婚嫁累。",
      "有田有庐誓弗归，有子有女弃若遗。",
      "道成却往忾城郭，化作千年令威鹤。"
    ]
  },
  {
    "id": "2e89e4204c75da8515746507671f34d3",
    "title": "舟回自霅至黄桥风大作复反朱泾泊舟",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "芒鞋遍踏苕溪冈，昌翔归棹穿沧浪。",
      "吾庐咫尺自可到，飞廉怒吼俄作狂。",
      "涛头掀舞势欲立，纷纷雨霰来何滂。",
      "河伯怙此贾其勇，杯水几至倾仓皇。",
      "急呼转柂依古刹，道场千载扬灵光。",
      "我今七十仅三到，更觉古桧苍髯长。",
      "应为船子笑寂寂，老无闻达徒奔忙。",
      "明朝风静日欲杲，载欣衡宇升吾堂。",
      "波涛盖有起平地，覆车未必非康庄。",
      "人生夷险与利钝，惟有委顺于旻苍。"
    ]
  },
  {
    "id": "2e89e4204c75da85caa6f5fe4ef21aaa",
    "title": "为湖州赵村净妙庵主僧赋",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "自披五戒如来佛，十年面壁坐天目。",
      "归来满袖唯白云，徒得声名喧世俗。",
      "碧玉嶙峋烟雾堆，凿开混沌架突兀。",
      "不鞭而来争献助，斩木指囷人不惜。",
      "僧寮佛屋俱落成，撑空只欠涂金碧。",
      "精庐不独为安身，海纳诸方禅悦食。",
      "上人湛然一太虚，真觉端由真净得。",
      "是心已证涅槃心，妙处岂容言语诘。",
      "故于题扁发其机，要使人人个中觅。",
      "学徒释侣有能然，从兹作祖而成佛。",
      "大展坐具阐道场，胜地名山须卓锡。",
      "法筵乃见龙象尊，天池且作鹍鹏息。",
      "书来谓逮菊花期，莲社绅緌应毕集。",
      "远师如肯致渊明，亦拟袖香跻丈室。"
    ]
  },
  {
    "id": "2e89e4204c75da859a99ab99217259ee",
    "title": "挽常蒲溪端明二首",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "兰省冠时英，清华晚遍更。",
      "有年尤有德，全节复全名。",
      "世袭乌台誉，身辞鹓阁荣。",
      "平生扬历地，千古载廉声。"
    ]
  },
  {
    "id": "2e89e4204c75da859a99ab998fa78d48",
    "title": "挽常蒲溪端明二首",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "异邑阻登门，因风辄寄声。",
      "方驰咫尺牍，已奠两间楹。",
      "模仿楚人些，摩挲白傅铭。",
      "贞元朝士几，三叹重伤情。"
    ]
  },
  {
    "id": "2e89e4204c75da853bf6068a6b862fe7",
    "title": "挽储华谷四首",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "吾里文华士，平生湖海襟。",
      "四书穷洛学，五字逼唐吟。",
      "多识精能事，诸公竞赏音。",
      "结交犹恨晚，十载独知心。"
    ]
  },
  {
    "id": "2e89e4204c75da853bf6068a90effc40",
    "title": "挽储华谷四首",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "处晦心常乐，安贫节愈坚。",
      "遗书订无极，妙蕴发先天。",
      "扬子惟存宅，龟蒙粗有田。",
      "阨穷身至泯，遗子独青编。"
    ]
  },
  {
    "id": "2e89e4204c75da853bf6068a067414d7",
    "title": "挽储华谷四首",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "世慕长生术，君尤早用功。",
      "谈玄徒至老，养素竟成空。",
      "身已随朝露，神应到阆风。",
      "清言那复接，赖有注参同。"
    ]
  },
  {
    "id": "2e89e4204c75da853bf6068ad4347def",
    "title": "挽储华谷四首",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "归来才一见，病已不能支。",
      "拟作岁寒友，俄成夜壑悲。",
      "凄风吹老泪，落日照幽姿。",
      "赓唱无从再，酸心阅旧诗。"
    ]
  },
  {
    "id": "2e89e4204c75da8535bcf6d9f0d37e77",
    "title": "挽悟悦师二章",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "耆宿已凋零，如师亦晓星。",
      "宗门僧巨栋，梵宇世传灯。",
      "身阅空花境，心潜多业经。",
      "悦禅方有悟，六秩吊颓龄。"
    ]
  },
  {
    "id": "2e89e4204c75da8535bcf6d99b061797",
    "title": "挽悟悦师二章",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "契合岂前因，交情淡愈真。",
      "开缄疑晋帖，赓句逼唐人。",
      "高著棋空局，清谈案积尘。",
      "满襟挥老泪，释友更谁亲。"
    ]
  },
  {
    "id": "2e89e4204c75da85e220cd33ec90a7b1",
    "title": "至霅白莞泽步入唐村",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "舍舟而从陆，逦迤步巑岏。",
      "绿畦平野宽，青嶂四面还。",
      "春容千万状，平挹跬步间。",
      "行行二十里，窈窕入我山。",
      "故山迎故人，禽鸟俱欢颜。",
      "清泉响琚佩，列峰拥髻鬟。",
      "回视尘嚣廛，相去隔几关。",
      "幽谷多白云，可与相对闲。",
      "不妨自吟哦，但恐好句悭。",
      "更须穷胜事，尚喜两脚顽。",
      "皇皇欲何之，并游当忘还。"
    ]
  },
  {
    "id": "2e89e4204c75da8577dd5a797bac6a08",
    "title": "耕渔处",
    "authorName": "卫宗武",
    "authorId": "2e89e4204c75da85d1457b720829424f",
    "dynasty": "宋",
    "content": [
      "清涟万顷渟为湖，湛湛一镜涵太虚。其旁鳞次田莓莓，四望沃若皆膏腴。",
      "蔬畦麦陇间碧树，洲蘋岸蓼连平芜。水村落照晚钟寺，中有一山成画图。",
      "郑谷无此宽闲野，严濑无此浩渺区。更于何所堪下钓，更于何所堪荷锄。",
      "谁与卜筑于此居，峨然其冠孔氏徒。时哉不偶堪遁世，垂缗把耒以自娱。",
      "兴来风月入吟啸，错落吐出鲛盘珠。人惟内省有足乐，眇视外物刍狗如。",
      "膏粱于此且不愿，况为鳣鲔而施罛。则知之子命名者，是特寄意耕与渔。",
      "岂亦伯成子高之在野，庄周濠上之观鱼。"
    ]
  },
  {
    "id": "2e89e4204c764ed6afd25e3d94616687",
    "title": "桐柏崇道观",
    "authorName": "杨愈",
    "authorId": "2e89e4204c764ed6d1457b72d1457b72",
    "dynasty": "宋",
    "content": [
      "深入黄庭景，徒思五滴泉。",
      "青牛眠药坞，白鹿卧芝田。",
      "浮世人空老，长生事宛然。",
      "三尸飞不去，皆是自留连。"
    ]
  },
  {
    "id": "2e89e4204c94d690b9995ef36cffe44a",
    "title": "三禽言",
    "authorName": "江心宇",
    "authorId": "2e89e4204c94d690d1457b72d1457b72",
    "dynasty": "宋",
    "content": [
      "我友我友，鞠衣黄裳。一日不见，尔何所翔。尔何所藏，飞鸣高树去。",
      "毋也不忘，噫。高树如何，噫。绿阴正多，噫。"
    ]
  },
  {
    "id": "2e89e4204c94d690b9995ef30b320767",
    "title": "三禽言",
    "authorName": "江心宇",
    "authorId": "2e89e4204c94d690d1457b72d1457b72",
    "dynasty": "宋",
    "content": [
      "燕燕尾不齐，撇裂侵泥滓，翻飞烟雨里。转眼朱门委榛杞，权门如市止复止，天际翻飞鹰敛翅。"
    ]
  },
  {
    "id": "2e89e4204c94d690b9995ef37a99ed5b",
    "title": "三禽言",
    "authorName": "江心宇",
    "authorId": "2e89e4204c94d690d1457b72d1457b72",
    "dynasty": "宋",
    "content": [
      "布布谷，哺哺雏。雨苦苦，去去乎。吾苦苦，吾苦苦，吾宋峁谩。"
    ]
  },
  {
    "id": "2e89e4204c99203fdd5e74c9b72b67c1",
    "title": "题招提院静照堂",
    "authorName": "阎询",
    "authorId": "2e89e4204c99203fd1457b72d1457b72",
    "dynasty": "宋",
    "content": [
      "浙右僧居盛，虚堂葺有功。",
      "迷来随万化，净后照三空。",
      "夜永松轩月，秋深竹岸风。",
      "我心闲已久，梦到水乡中。"
    ]
  },
  {
    "id": "2e89e4204c9978ff6a43a25af17d86fe",
    "title": "游洞霄",
    "authorName": "李汇",
    "authorId": "2e89e4204c9978ffd1457b72d1457b72",
    "dynasty": "宋",
    "content": [
      "至真方域古今传，琳馆兴从汉武年。",
      "石作双门何突兀，山为九锁自回环。",
      "仙人隐迹留中路，处士灵坛閟远巅。",
      "甘洁三泉齐涌地，峥嵘一柱独擎天。",
      "群峰缭绕更相挹，五洞萦迂暗接连。",
      "当日高崖曾虎伏，于今深穴有龙眠。",
      "茂林葱郁曾鸣凤，邃宇清虚每聚仙。",
      "地贮金丹藏箬下，芝翻白鼠走岩前。",
      "宫随劫火虽灰矣，境异尘寰尚俨然。",
      "稍待升平名遂后，便来居此结良缘。"
    ]
  },
  {
    "id": "2e89e4204c9f50f8e67237146621fc15",
    "title": "玉笥山",
    "authorName": "杨琳",
    "authorId": "2e89e4204c9f50f8d1457b72d1457b72",
    "dynasty": "宋",
    "content": [
      "亭扁江西太史诗，名垂诗逸几经时。",
      "聿来芹泮三章古，成此花封一段奇。",
      "翠琰影磨峰崒嵂，英辞光动水涟漪。",
      "先生多少凭栏思，寄径蓬山与凤池。"
    ]
  },
  {
    "id": "2e89e4204cb53f0ab20e6b098f6bad17",
    "title": "寄嘉兴守令狐挺",
    "authorName": "张瑴",
    "authorId": "2e89e4204cb53f0ad1457b72d1457b72",
    "dynasty": "宋",
    "content": [
      "羡君席上碧云句，吟尽江南烟雨村。",
      "岂惜笙歌连夜醉，且看风物逐春新。",
      "花开花落何时尽，闲是闲非愁杀人。",
      "何似阳台云畔曲，细声拂拂下梁尘。"
    ]
  },
  {
    "id": "2e89e4204cb976662ff456b555bff5e1",
    "title": "伏波岩",
    "authorName": "崔静",
    "authorId": "2e89e4204cb97666d1457b72d1457b72",
    "dynasty": "宋",
    "content": [
      "古木缠溪出乱根，四时香火庙空存。",
      "人家晓聚凫鸭乱，水怪夜翻星斗浑。",
      "灵洞仙游门自锁，阴崖龙去石生痕。",
      "幸同轩从乘馀兴，酣醉清时酒一樽。"
    ]
  },
  {
    "id": "2e89e4204cbd70d55be28ca46005fde7",
    "title": "客中九日",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "破帽西风急，寒窗败叶飞。",
      "重阳今日是，三径几时归。",
      "檐上多黄菊，门前少白衣。",
      "吟情淡如水，一雁叫斜晖。"
    ]
  },
  {
    "id": "2e89e4204cbd70d57ad2845ce3d7d01f",
    "title": "忆舍弟",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "汝向下邳去，吾犹上国居。",
      "几番曾入梦，十月不收书。",
      "血满干戈地，尘飞盗贼墟。",
      "无人问消息，生死竟何如。"
    ]
  },
  {
    "id": "2e89e4204cbd70d59a84f63b041cd06e",
    "title": "赠道士王玉壶",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "屦不染凡尘，云深竹屋春。",
      "安心能学道，屋指别无人。",
      "丹熟玄机透，琴清古乐真。",
      "前缘君悟否，老子是龙身。"
    ]
  },
  {
    "id": "2e89e4204cbd70d5d7289e2ce7126cdc",
    "title": "寄适园朱表兄",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "适园分袂后，又复半年馀。",
      "笑我多行役，无书话起居。",
      "溪山虽地隔，兄弟可情疏。",
      "办得归耕计，相依结小庐。"
    ]
  },
  {
    "id": "2e89e4204cbd70d5480c7401c6b4ece6",
    "title": "枕上闻钟",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "酒醒残月明，攲枕听钟声。",
      "风露秋将晚，家山梦辄惊。",
      "客尘侵老鬓，官职借虚名。",
      "却羡僧无事，此心如水清。"
    ]
  },
  {
    "id": "2e89e4204cbd70d5f85cd61a849299cf",
    "title": "曹娥堰打船",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "曹娥庙前路，平日几经行。",
      "浦浅舟难入，月斜潮始生。",
      "牛随堰索转，犬吠燎盆明。",
      "上得官河去，心安睡可成。"
    ]
  },
  {
    "id": "2e89e4204cbd70d59288d2a53604daa7",
    "title": "停鞍",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "古驿晚停鞍，西风客帽寒。",
      "山昏云气湿，秋老叶声乾。",
      "昔为作诗苦，今嗟行路难。",
      "铃音边报急，醉里亦眉攒。"
    ]
  },
  {
    "id": "2e89e4204cbd70d55e56578c9eb004ac",
    "title": "看剑有感",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "开匣看长剑，功名志莫酬。",
      "中原何日复，世事与谁谋。",
      "豪杰多相忘，干戈卒未休。",
      "斜阳照青野，雁过亦含愁。"
    ]
  },
  {
    "id": "2e89e4204cbd70d518b5c8d969c683fb",
    "title": "卷帘",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "卷帘迎霁色，双鹊噪庭柯。",
      "时节清明过，园林绿荫多。",
      "拂鸾挥画扇，织翠试轻罗。",
      "欲困思煎茗，敲门有客过。"
    ]
  },
  {
    "id": "2e89e4204cbd70d5c5ec4adff24c0644",
    "title": "览镜",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "览镜颜如改，登楼足尚疲。",
      "惜于多病里，过了少年时。",
      "对月能忘酒，看花间有诗。",
      "独馀豪气在，频把剑尘吹。"
    ]
  },
  {
    "id": "2e89e4204cbd70d56914f4ec18328dc0",
    "title": "书道者庵",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "心与道相安，幽居远市廛。",
      "分花栽别圃，煮茗试新泉。",
      "地僻全成隐，身闲半是仙。",
      "金丹非易鍊，此法向谁传。"
    ]
  },
  {
    "id": "2e89e4204cbd70d57f7605d93c48518d",
    "title": "招信道上",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "岁晚行人少，兵馀败□多。",
      "边风鸣晓雁，淮水浴天鹅。",
      "昔梦所不到，今来无奈何。",
      "翩然策归骑，烟月自渔蓑。"
    ]
  },
  {
    "id": "2e89e4204cbd70d55cba9e1f68c7a87f",
    "title": "湖边",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "久不到湖边，春风忆去年。",
      "看来游览地，难值艳阳天。",
      "花柳矜新态，溪山际宿缘。",
      "逢僧知寺近，索茗且谭禅。"
    ]
  },
  {
    "id": "2e89e4204cbd70d58f70ef1aebde3756",
    "title": "荷叶浦",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "残照明衰草，斜风掠小船。",
      "虽过荷叶浦，不是藕花天。",
      "雁影浮寒水，鸦声落暮烟。",
      "年丰时节好，清兴满吟边。"
    ]
  },
  {
    "id": "2e89e4204cbd70d5124a347105670c3a",
    "title": "九里松路上",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "联骑松边路，天将晓色分。",
      "涧鸣泉溅石，山暗树栖云。",
      "诗梦迎风醒，钟声想寺闻。",
      "只嫌搅清思，乌鹊噪纷纷。"
    ]
  },
  {
    "id": "2e89e4204cbd70d5561a2f591e1c2bbd",
    "title": "山圃梅",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "旧种梅盈圃，山居未是贫。",
      "腊前春讯息，林下玉精神。",
      "水月西湖梦，风霜晚岁身。",
      "分明隐君子，不肯惹红尘。"
    ]
  },
  {
    "id": "2e89e4204cbd70d5c7df2395f627a520",
    "title": "听子规有感",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "客边听子规，忍见百花飞。",
      "唤得春先去，如何汝未归。",
      "蜀山仍旧在，世事觉今非。",
      "只合三缄口，空林伴夕晖。"
    ]
  },
  {
    "id": "2e89e4204cbd70d5264ee06ec3f0bd9f",
    "title": "听雁有感",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "怕听云间雁，新愁上客眉。",
      "尖风欺破褐，落日迫残棋。",
      "菊老休赊酒，梅开又费诗。",
      "鸰原千里隔，谁与话心期。"
    ]
  },
  {
    "id": "2e89e4204cbd70d54a419935c462139b",
    "title": "丈亭",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "今古此行路，往来无了期。",
      "荒亭尘压旁，废庙土侵碑。",
      "日落空江暮，山遥去鸟迟。",
      "待潮潮未长，沽醉且吟诗。"
    ]
  },
  {
    "id": "2e89e4204cbd70d5f3ea7f6374d04b0d",
    "title": "田家",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "田事收成了，仓箱积万千。",
      "鸡鸣秋屋外，牛卧夕阳边。",
      "溪树争收果，村醪不值钱。",
      "幸无征役苦，一醉乐丰年。"
    ]
  },
  {
    "id": "2e89e4204cbd70d56e5a208d17b69cde",
    "title": "酬朱适园访见诗",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "曾同山友过江湄，何处清游晚未归。",
      "沽酒□羊来好语，开笼放鹤在何时。",
      "云方卷叶收春雨，柳未吹花点客衣。",
      "京洛相逢宜少驻，东风杖屦好追随。"
    ]
  },
  {
    "id": "2e89e4204cbd70d558a2da2956240024",
    "title": "梅花二首其二",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "冰玉丰姿夐绝尘，山林谁伴岁寒盟。",
      "腊前有雪曾相约，天下无花似此清。",
      "不待春风施造化，只嫌晚角说平生。",
      "月香水影吾家事，却被诗人掠美名。"
    ]
  },
  {
    "id": "2e89e4204cbd70d53de33a8d4dd02c82",
    "title": "湖船分得行字韵",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "三月莺花烂熳春，寻芳谁不趁清明。",
      "要为终日看山计，只买扁舟载酒行。",
      "老柳半枯存古意，浮云多变类人情。",
      "何时结屋西湖上，雨笠烟蓑寄此生。"
    ]
  },
  {
    "id": "2e89e4204cbd70d5552b6d386934f711",
    "title": "梨山李王祠",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "白玉楼成阅几春，今瞻祠貌俨如生。",
      "一麾出守唐朝旧，八字封王宋爵荣。",
      "花发梨山存故迹，水流柘浦响清声。",
      "传闻有祷须形梦，能使人知桂籍名。"
    ]
  },
  {
    "id": "2e89e4204cbd70d5a840874bdc264a39",
    "title": "和潮韵",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "海若驱车到浙江，西风吹起水云乡。",
      "雷轰万鼓不成雨，雪驾千峰祇荐凉。",
      "犀手谩持吴弩射，貂珰空走伍祠香。",
      "登楼且作川鲸饮，总付兴亡与夕阳。"
    ]
  },
  {
    "id": "2e89e4204cbd70d567390d54639f1db6",
    "title": "嘲雁",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "羽族无如尔列行，于时底事较炎凉。",
      "应嫌塞北多风雪，却向江南恋稻粱。",
      "春到但知归计急，火明不料祸机藏。",
      "自从寄了苏卿信，此后传书竟渺茫。"
    ]
  },
  {
    "id": "2e89e4204cbd70d5456348dbafb62adf",
    "title": "小窗",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "小小明窗瞰水开，惜花常是手亲栽。",
      "春山欲晓听莺语，社雨才晴认燕来。",
      "自涤砚砖闲试墨，笑持茗碗胜衔杯。",
      "有时细鍊推敲字，搔首斜阳立几回。"
    ]
  },
  {
    "id": "2e89e4204cbd70d528208691ee2ea3bf",
    "title": "华藏云海亭",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "一亭突兀出湖边，惯与渔翁系钓船。",
      "吴越兴亡今已矣，山川流峙只依然。",
      "诗情空寄千年恨，眼力谁穷万里天。",
      "独有缁郎闲似我，却于鸥鹭结清缘。"
    ]
  },
  {
    "id": "2e89e4204cbd70d5a6b27370512ec0cb",
    "title": "湖居",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "旋营小屋并湖滨，最喜闲身叶样轻。",
      "俗子过门令我病，好山到眼觉心清。",
      "新开白地多栽竹，怕惹红尘少入城。",
      "鱼鸟忘机自飞泳，酒边尽可助吟情。"
    ]
  },
  {
    "id": "2e89e4204cbd70d583d0d43be2b7aed4",
    "title": "山处",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "浮云富贵不关心，只向闲中寄此生。",
      "山色四时仁者静，梅花万古圣之清。",
      "惯临风月搜吟趣，无复江湖梦客程。",
      "独爱邻僧常过我，一瓯茶罢事棋枰。"
    ]
  },
  {
    "id": "2e89e4204cbd70d54ca77db22770c908",
    "title": "闲居",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "厌于奔走乐闲居，湖海交游任阔疏。",
      "燕去又为千里客，雁来谁寄一行书。",
      "青山对面如相识，白发无情亦懒梳。",
      "屋外有园三数亩，春风尽可学耕锄。"
    ]
  },
  {
    "id": "2e89e4204cbd70d5394469bdead3c021",
    "title": "送僧铁山见赵山台",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "山台惯与吟僧接，新剖澄江太守符。",
      "前日相逢曾有约，今番一见必如初。",
      "固知海里难为水，须认衣中自蕴珠。",
      "握手只谭风与月，莫因名利复踌躇。"
    ]
  },
  {
    "id": "2e89e4204cbd70d5b928977dc531ab9f",
    "title": "送郑渭滨归里",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "十年学道客长安，鍊得丹成返故山。",
      "剩带锦囊诗料去，肯嫌黄叶路程寒。",
      "梅边月照人千里，竹下云封屋两间。",
      "此后旦评声价重，不将旧日阿蒙看。"
    ]
  },
  {
    "id": "2e89e4204cbd70d54c80abdd5e85ebfa",
    "title": "送宣昭子游淮",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "几年携剑过边城，非但谭兵善用兵。",
      "果是胸中抱材气，肯于纸上立功名。",
      "事当着力机须敏，人匪知心语莫轻。",
      "况有故交能刮目，此行端不负平生。"
    ]
  },
  {
    "id": "2e89e4204cbd70d5adc7b9c8dbd1a155",
    "title": "东吴府佥见山觅酒",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "火龙走日烁炎天，久渴羁肠拟吸川。",
      "见说蓝桥风月好，愿分清致到吟边。"
    ]
  },
  {
    "id": "2e89e4204cbd70d56baead558b4b1d17",
    "title": "薝卜花",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "未说司花刻玉工，人知名与佛相同。",
      "可怜结了黄金子，依旧身归色界中。"
    ]
  },
  {
    "id": "2e89e4204cbd70d596c97d87bc2e9900",
    "title": "梅花二首其一",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "雪中独爱此花开，莫笑花飞委绿苔。",
      "骨里有香吹不散，明年依旧领春回。"
    ]
  },
  {
    "id": "2e89e4204cbd70d5095739a774f252e9",
    "title": "听弹归去来辞",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "渊明昔赋归去辞，后世寄声焦桐丝。",
      "先生弹罢和者谁，春山花落啼子规。"
    ]
  },
  {
    "id": "2e89e4204cbd70d555fab1f6d5400b3c",
    "title": "道宫夜醮",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "五云宫阙拥霓旌，子夜誊章扣玉清。",
      "星月满坛尘不动，天风吹落步虚声。"
    ]
  },
  {
    "id": "2e89e4204cbd70d59d4c42a34ba06349",
    "title": "四圣观御园海棠花",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "燕子来时春政好，御园剩拆海棠花。",
      "如今翠辇游观少，一片东风属道家。"
    ]
  },
  {
    "id": "2e89e4204cbd70d59a4ebebe2bcbe00c",
    "title": "晚菊",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "可惜重阳已过期，黄花无数绕山篱。",
      "政缘懒作趋时态，多少幽香人不知。"
    ]
  },
  {
    "id": "2e89e4204cbd70d56551d2dfe5084e8d",
    "title": "爱柳",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "万紫千红锦织成，一宵风雨尽飘零。",
      "争如杨柳全春色，不管春归色自青。"
    ]
  },
  {
    "id": "2e89e4204cbd70d52ab7022f91cda9b2",
    "title": "鸠",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "斑斑羽拂晓烟青，一样东风两样声。",
      "计拙不如鸱妇巧，绸缪桑户趁天晴。"
    ]
  },
  {
    "id": "2e89e4204cbd70d527b8c3005b3bec11",
    "title": "雁",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "岁岁来宾似有期，此心非恋稻粱肥。",
      "不怜不带中原信，空对西风作字飞。"
    ]
  },
  {
    "id": "2e89e4204cbd70d5972f2f9f187d82f5",
    "title": "嘲杜鹃",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "把握年光属大钧，花开花落不由春。",
      "杜鹃若是知机早，归去何须苦劝人。"
    ]
  },
  {
    "id": "2e89e4204cbd70d5a42863fffa615c3f",
    "title": "野人家二首其二",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "映门绿叶长桑麻，满地深黄菜着花。",
      "只道春风恋城市，也留情向野人家。"
    ]
  },
  {
    "id": "2e89e4204cbd70d506d44affdb614c56",
    "title": "山居苦",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "凿破碧云开牖户，花多留得春长久。",
      "种蔬种豆了生涯，心闲只与琴为友。"
    ]
  },
  {
    "id": "2e89e4204cbd70d5c17de58f08d02486",
    "title": "秋日闲居二首",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "诗困权时卧竹窗，梦闲随雁到衡阳。",
      "觉来落日窥帘影，茶鼎松风泼鼻香。"
    ]
  },
  {
    "id": "2e89e4204cbd70d5c17de58f5da06adb",
    "title": "秋日闲居二首",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "西风挟雨过江来，水树烟村罨画开。",
      "待得夜晴窗有月，横斜只欠数枝梅。"
    ]
  },
  {
    "id": "2e89e4204cbd70d57c1017419eab460a",
    "title": "休倚楼",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "碧天如水片云收，雁雁西风字字秋。",
      "江上有楼休独倚，夕阳衰草几多愁。"
    ]
  },
  {
    "id": "2e89e4204cbd70d597949ac4c8e7ac2c",
    "title": "登楼",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "凉桐叶叶按秋声，搔首危楼百感生。",
      "天欲尽头烟水阔，雁拖残日下芜城。"
    ]
  },
  {
    "id": "2e89e4204cbd70d5bc346d953bea30e7",
    "title": "书兰莫德全壁",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "谁谓居廛身未清，在家心似出家僧。",
      "铜壶惯买梅花插，相对无言悟小乘。"
    ]
  },
  {
    "id": "2e89e4204cbd70d5bc92a8303c92be67",
    "title": "书红尘兰若吟卷",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "家住东风花柳边，客来试茗学谈禅。",
      "有时病酒关门睡，梦到维摩丈室前。"
    ]
  },
  {
    "id": "2e89e4204cbd70d55c67e8e514dc4137",
    "title": "春花吟",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "春未来时花未觉，春欲去时花又落。",
      "莫言世事无始终，春亦于花太情薄。",
      "我今问花并问春，司花司春者何人。",
      "空中仿佛有神语，此当问之于大钧。",
      "不如再作问钧赋，赋成直上天门去。",
      "扣天乞与花长春，免使花飞怨春暮。"
    ]
  },
  {
    "id": "2e89e4204cbd70d51b42a409d74c53d5",
    "title": "采桑曲",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "东采桑，西采桑，春风陌上罗裙香。为怕蚕饥急归去，回头忽见薄情郎，如何富贵却相忘。"
    ]
  },
  {
    "id": "2e89e4204cbd70d5afad741b36b71ebd",
    "title": "移种菖蒲",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "谁剪苍龙髯，种之水边石。",
      "不与草争春，四时挺幽碧。",
      "余心具静观，而爱此正色。",
      "一朝移香根，古瓷手亲植。",
      "疏之以泠风，沐之以甘泽。",
      "得此伴闲身，凡花何足惜。",
      "呼童汛净室，寘彼芝兰侧。",
      "如参物外人，利名念俱释。",
      "如亲诗中仙，冷澹趣相得。",
      "人物本一体，清浊霄壤隔。",
      "物以类而聚，人于交贵择。",
      "人为物之灵，讵可乏真识。"
    ]
  },
  {
    "id": "2e89e4204cbd70d5b1f0afdbf0b56cb9",
    "title": "读少陵近体诗",
    "authorName": "潘玙",
    "authorId": "2e89e4204cbd70d5d1457b72d1457b72",
    "dynasty": "宋",
    "content": [
      "少陵近体诗，其间备众体。",
      "鍊语发英华，立意为根柢。",
      "如击常山蛇，应处贯首尾。",
      "今人一体看，而不究其理。"
    ]
  },
  {
    "id": "2e89e4204cc9f801a6e072b56c46473f",
    "title": "述怀",
    "authorName": "陈梅庄",
    "authorId": "2e89e4204cc9f801d1457b72d1457b72",
    "dynasty": "宋",
    "content": [
      "一寸柔肠万叠萦，那堪更值此春情。",
      "黄鹂知我无情绪，飞过花梢禁不声。"
    ]
  },
  {
    "id": "2e89e4204cc9f801a6e072b535c51e6e",
    "title": "述怀",
    "authorName": "陈梅庄",
    "authorId": "2e89e4204cc9f801d1457b72d1457b72",
    "dynasty": "宋",
    "content": [
      "一片愁心怯杜鹃，懒妆从任鬓云偏。",
      "怕郎却起阳关意，常掩琵琶第四弦。"
    ]
  },
  {
    "id": "2e89e4204cc9f801a6e072b573618453",
    "title": "述怀",
    "authorName": "陈梅庄",
    "authorId": "2e89e4204cc9f801d1457b72d1457b72",
    "dynasty": "宋",
    "content": [
      "山城忽忽欲昏黄，又了浮生半日忙。",
      "侍妾不须烧绛蜡，让由明月入回廊。"
    ]
  },
  {
    "id": "2e89e4204cccf5a7ce550a54e11a57e8",
    "title": "寄立斋二首",
    "authorName": "戴良齐",
    "authorId": "2e89e4204cccf5a7d1457b72d1457b72",
    "dynasty": "宋",
    "content": [
      "玄云太山阿，倏忽起天际。",
      "悠哉复何心，适与飘风会。",
      "云间翔虬螭，蜿蟺炫五彩。",
      "万生方颙颙，岂但千里内。",
      "吾乡作者几，俯仰既千载。",
      "愿言慰斯人，名实施四海。"
    ]
  },
  {
    "id": "2e89e4204cccf5a7ce550a54655f6c96",
    "title": "寄立斋二首",
    "authorName": "戴良齐",
    "authorId": "2e89e4204cccf5a7d1457b72d1457b72",
    "dynasty": "宋",
    "content": [
      "蜚鸿时以南，蜚鸿时以北。",
      "翻翻堂上燕，来往逝安适。",
      "秋声来九天，星汉浩无极。",
      "岩岩北有斗，可望不可即。",
      "极望劳我心，梦想三太息。",
      "下有纵壑鳞，上有飞云翼。"
    ]
  },
  {
    "id": "2e89e4204cccf5a7c5dec5eddbe8c058",
    "title": "夜坐观星",
    "authorName": "戴良齐",
    "authorId": "2e89e4204cccf5a7d1457b72d1457b72",
    "dynasty": "宋",
    "content": [
      "中夜不能旦，浩荡思无期。",
      "茫茫宇宙间，俯仰伊何时。",
      "起坐凭前栏，粲粲天南垂。",
      "寒芒烛辰尾，岁德何所司。",
      "耿耿独无寐，坐观枢轮移。",
      "更筹忽五唱，空中闻子规。"
    ]
  },
  {
    "id": "2e89e4204cdadb36fdec37a00ea08a20",
    "title": "洪氏浴室院",
    "authorName": "陆楠",
    "authorId": "2e89e4204cdadb36d1457b72d1457b72",
    "dynasty": "宋",
    "content": [
      "我闻色相本来空，人镜须知在个中。",
      "已把太虚为丈室，却将明月照心宫。",
      "浮云翳扫三更后，素彩光流万里同。",
      "休诧此堂能坐进，藩篱打破意无穷。"
    ]
  },
  {
    "id": "2e89e4204cdadb367728e9fd342e2e35",
    "title": "题妙庭观",
    "authorName": "陆楠",
    "authorId": "2e89e4204cdadb36d1457b72d1457b72",
    "dynasty": "宋",
    "content": [
      "闻说瑶池事渺然，那知此地有飞仙。",
      "玉皇妙曲人何在，金鼎灵丹世莫传。",
      "漫写风姿□俗眼，空馀窟室奉炉烟。",
      "何时了却公家事，一洗尘襟访洞天。"
    ]
  },
  {
    "id": "2e89e4204cec03005b3823513589223d",
    "title": "赠写神者",
    "authorName": "李軏",
    "authorId": "2e89e4204cec0300d1457b72d1457b72",
    "dynasty": "宋",
    "content": [
      "弄墨调朱妙如神，底能瞥见写吾真。",
      "丁宁骨骼从渠湾，自有书生一样人。"
    ]
  },
  {
    "id": "2e89e4204cec03005b382351b0389c97",
    "title": "赠写神者",
    "authorName": "李軏",
    "authorId": "2e89e4204cec0300d1457b72d1457b72",
    "dynasty": "宋",
    "content": [
      "未信儒冠得误侬，排云消息梦魂中。",
      "君王若唤丹青手，画我寒岩筑晚风。"
    ]
  },
  {
    "id": "2e89e4204cec0300994ed8216451e0c5",
    "title": "画杨妃扇",
    "authorName": "李軏",
    "authorId": "2e89e4204cec0300d1457b72d1457b72",
    "dynasty": "宋",
    "content": [
      "颇忆前身是谪仙，砚烦亲捧玉堂前。",
      "如今再阅婵娟面，不觉人间五百年。"
    ]
  },
  {
    "id": "2e89e4204cec030060c3bbdb80c83ea0",
    "title": "赠尽梅竹刘信可",
    "authorName": "李軏",
    "authorId": "2e89e4204cec0300d1457b72d1457b72",
    "dynasty": "宋",
    "content": [
      "刘兄胸次参元化，不发为文发为画。心工入妙手通神，声名直与僧繇亚。",
      "月宫拔得玉兔毫，缚成篆笔铦如刀。纷然万有类形役，竹梅两品方清高。",
      "打一撇，籊为寒筠洒为叶。高低浓淡总相宜，不问风烟和雨雪。",
      "再一扫，清作疏花瘦作枝。向背斜阳俱造妙，任从篱落与垣池。",
      "君不见刘梦梁画梅不画竹，一枕清风长不足。又不见文与可画竹不画梅，千树江头空自开。",
      "争如作者多精艺，庾岭渭川俱着意。梦梁同姓表同文，却把信来更与字。"
    ]
  },
  {
    "id": "2e89e4204ceebbd89c73e04746d34b49",
    "title": "过少林辄书四韵兼诒长老庆禾士",
    "authorName": "王得臣",
    "authorId": "2e89e4204ceebbd883fa5a43dd77279f",
    "dynasty": "宋",
    "content": [
      "天入千岩碧，林收曼古春。",
      "静中深有境，险外绝无邻。",
      "宦牒婴污色，禅关脱世尘。",
      "安心无觅处，断臂为何人。"
    ]
  },
  {
    "id": "2e89e4204ceebbd81adbda8b50b0bbc8",
    "title": "柴皇洗脚石",
    "authorName": "王得臣",
    "authorId": "2e89e4204ceebbd883fa5a43dd77279f",
    "dynasty": "宋",
    "content": [
      "柴皇徒步奔埃尘，风云未至时方屯。",
      "石上无聊谩濯足，泥蟠留此潜其神。"
    ]
  },
  {
    "id": "2e89e4204ceebbd8de2ec489199950f3",
    "title": "诗三首其三",
    "authorName": "王得臣",
    "authorId": "2e89e4204ceebbd883fa5a43dd77279f",
    "dynasty": "宋",
    "content": [
      "故人隔阔在东州，烟波渺漫使人愁。",
      "朝朝眼望头陀寺，夜夜魂飞黄鹤楼。"
    ]
  },
  {
    "id": "2e89e4204ceebbd81cebc104f263366d",
    "title": "黄鹤楼",
    "authorName": "王得臣",
    "authorId": "2e89e4204ceebbd883fa5a43dd77279f",
    "dynasty": "宋",
    "content": [
      "昔人已乘白云去，旧国连天不知处。",
      "思量费子真仙子，从他浮世悲生死。",
      "黄鹤一去不复返，光阴流转忽已晚。"
    ]
  },
  {
    "id": "2e89e4204ceebbd8fa57375314da7cf1",
    "title": "诗三首",
    "authorName": "王得臣",
    "authorId": "2e89e4204ceebbd883fa5a43dd77279f",
    "dynasty": "宋",
    "content": [
      "大别山前拍湖水，坐觉烟波几千里。",
      "碧山亭上秋兴多，四时清景森云罗。",
      "故人领麾江沔口，公暇登临频入手。"
    ]
  },
  {
    "id": "2e89e4204ceebbd8fa573753a6ddc42a",
    "title": "诗三首",
    "authorName": "王得臣",
    "authorId": "2e89e4204ceebbd883fa5a43dd77279f",
    "dynasty": "宋",
    "content": [
      "忽来汉阳称刺史，又值鱼肥酒偏美。",
      "酒给公厨不用酤，朝吟暮醉醉复醒。",
      "郎官湖上秋兴亭，江山四向尽可眺。"
    ]
  },
  {
    "id": "2e89e4204cf7f1e72180d604654a3e77",
    "title": "岐王宫侍儿落发为尼",
    "authorName": "张叔夜",
    "authorId": "2e89e4204cf7f1e7a2137a2a678a1491",
    "dynasty": "宋",
    "content": [
      "六尺轻罗染曲尘，金莲步稳衬湘裙。",
      "从今不入襄王梦，剪尽巫山一朵云。"
    ]
  },
  {
    "id": "2e89e4204cf7f1e77967e482e0287bf4",
    "title": "寄题靖安吕延平钓台",
    "authorName": "张叔夜",
    "authorId": "2e89e4204cf7f1e7a2137a2a678a1491",
    "dynasty": "宋",
    "content": [
      "豫章富人物，历数烦偻指。",
      "先生钓璜孙，盛德邈相似。",
      "却顾徐洪辈，琐琐讵足记。",
      "修竹照清漪，邂逅聊复尔。",
      "吾君迈周文，未省猎渭水。",
      "矧此江之湄，相距数千里。",
      "会遇偶有时，必为苍生起。"
    ]
  },
  {
    "id": "2e89e4204cfc806bd9d257a63d7efef5",
    "title": "咏賨城景物之胜",
    "authorName": "何熙志",
    "authorId": "2e89e4204cfc806bd1457b72d1457b72",
    "dynasty": "宋",
    "content": [
      "欲说賨城好，先夸方物妍。",
      "金羹收稻后，红腊落梅前。",
      "照座梨偏紫，堆盘荔更鲜。",
      "雪縢尤异产，应不数花笺。"
    ]
  },
  {
    "id": "2e89e4204cfc806b598a507a06b62879",
    "title": "续题郑国华昌州牛尾驿",
    "authorName": "何熙志",
    "authorId": "2e89e4204cfc806bd1457b72d1457b72",
    "dynasty": "宋",
    "content": [
      "十年去国真悠悠，只今便可行归休。",
      "平生意气羞牛后，去踏金鳌顶上游。"
    ]
  },
  {
    "id": "2e89e4204d04a6463e76baa956148de2",
    "title": "澹山岩",
    "authorName": "张远猷",
    "authorId": "2e89e4204d04a6463a029f047810ccd4",
    "dynasty": "宋",
    "content": [
      "岩窦天下奇，黄诗天下稀。",
      "洞明无所隐，石势争欲飞。",
      "雷鼓今犹在，澹仙何未归。",
      "磨崖文断灭，苔藓却成衣。"
    ]
  },
  {
    "id": "2e89e4204d13a116254fd8bdc1e2040c",
    "title": "送西秦张仲实游大涤洞天",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "此时仙兴发，九锁访名峰。",
      "玉洞昼飞鼠，石池春浴龙。",
      "异人花外见，道士酒边逢。",
      "余欲采芳茗，白云何所从。"
    ]
  },
  {
    "id": "2e89e4204d13a1168803b164abb5fbd3",
    "title": "蓬门",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "新笋绿沿坡，蓬门谁见过。",
      "社寒来燕少，晚雨落花多。",
      "瘦骨诗医俗，衰容酒借和。",
      "故园空有梦，客路正风波。"
    ]
  },
  {
    "id": "2e89e4204d13a116f98b7089bb59e4e9",
    "title": "病目",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "病目两旬馀，深斋只另居。",
      "客知多寄药，妻劝少看书。",
      "畏热灯羞近，贪凉发屡梳。",
      "平生心喜菊，因此剩栽锄。"
    ]
  },
  {
    "id": "2e89e4204d13a116032777f7c7c0287b",
    "title": "答王学士",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "已著山人屐，那能远入城。",
      "艰难思变姓，老大畏争名。",
      "病叶兼虫响，闲云肯雨行。",
      "长怀陶靖节，出处意分明。"
    ]
  },
  {
    "id": "2e89e4204d13a116ef20b3c33a833098",
    "title": "题曾生古剑",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "三尺非凡铁，年深铸字漫。",
      "每寻闲处挂，不敢醉时看。",
      "紫电光犹湿，苍蛟血未干。",
      "边秋方用武，莫恨致身难。"
    ]
  },
  {
    "id": "2e89e4204d13a116c0f18ffdadb75be2",
    "title": "迁居",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "破帽老骑驴，霜风落木初。",
      "江湖难独立，贫病又迁居。",
      "楚客旧留剑，岳僧秋寄书。",
      "草玄吾不解，空愧子云庐。"
    ]
  },
  {
    "id": "2e89e4204d13a116fb681f826b5d6e27",
    "title": "送秀才归南海",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "归路番禺远，蛮乡岛屿经。",
      "天黄春有瘴，海黑夜无星。",
      "北帖船中看，南歌枕上听。",
      "遥知到家日，蜩响荔枝青。"
    ]
  },
  {
    "id": "2e89e4204d13a116ddc70d51b4a4e7b8",
    "title": "送人之湘阴谒知己",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "一声歌未断，江动欲潮生。",
      "是月寒露下，故人湘水行。",
      "沙云晴见雁，船火夜闻筝。",
      "谢令应相喜，先期发吏迎。"
    ]
  },
  {
    "id": "2e89e4204d13a116d36c1f12cd644325",
    "title": "访隐者",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "晓入南山路，松风最好听。",
      "候扉黄犬睡，寻食老鸦灵。",
      "童子炊方熟，先生醉未醒。",
      "借来一榻坐，看尽相牛经。"
    ]
  },
  {
    "id": "2e89e4204d13a116a5c1e5659e462d3b",
    "title": "秋戍",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "军头夜点名，新戍起秋程。",
      "月色黄弓甲，风沙黑渭城。",
      "断笳清泪满，落叶此生轻。",
      "努力供王事，归来享太平。"
    ]
  },
  {
    "id": "2e89e4204d13a116a77a2802ad27c4b9",
    "title": "老树",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "元是谁人种，枯残此涧东。",
      "半身虚映水，一叶尚摇风。",
      "着雨禽初散，当暄蚁欲空。",
      "年时浓绿影，何处夕阳中。"
    ]
  },
  {
    "id": "2e89e4204d13a1169efe0a624ff4c5cb",
    "title": "同郑鲁望听杜鹃",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "每到桃花发，山鹃叫得频。",
      "今年同听处，吴下未归人。",
      "客泪滴残月，物情愁暮春。",
      "胥江有清水，聊与濯衣尘。"
    ]
  },
  {
    "id": "2e89e4204d13a1161edac2bc866b4f5e",
    "title": "题所寓壁",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "世路机关险似棋，未逢好著费支持。",
      "但能不作亏心事，何往非吾得意时。",
      "草着雨馀青转耐，发因闲里白偏迟。",
      "一湖水影群山聚，朝暮相看消几诗。"
    ]
  },
  {
    "id": "2e89e4204d13a11640eb97bbbe19b5e7",
    "title": "山中",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "衡门客去懒冠巾，尽日看山自在身。",
      "饮涧猿来惊照影，泊枝禽起近冲人。",
      "黑云欲雨易成晚，红叶如花不当春。",
      "却忆东门牵犬恨，当年何似布衣贫。"
    ]
  },
  {
    "id": "2e89e4204d13a1163a5867dbb4f68d76",
    "title": "泊越浦",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "老树津亭缆客舟，芙蕖香歇蓼花抽。",
      "越山只作古时翠，胥水半随人事流。",
      "别港雁声天有月，断桥渔火夜分秋。",
      "翻然自笑芒鞋脚，十载风波走几州。"
    ]
  },
  {
    "id": "2e89e4204d13a1165b73ab5674dc83a6",
    "title": "春归",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "南北春归有许忙，一晴轻策度林塘。",
      "柳摇别岸东风瘦，花落断桥流水香。",
      "老去客游空剑气，日来心事只诗囊。",
      "幽情一点云天远，独鸟无声飞夕阳。"
    ]
  },
  {
    "id": "2e89e4204d13a116bb053e8bbe656273",
    "title": "赠别",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "傍桥买得小溪船，略举离杯去意悬。",
      "一水夕阳红荡影，数峰晴树碧生烟。",
      "秋声不断云间雁，别恨空长柳外蝉。",
      "后夜他州看明月，定知相忆未成眠。"
    ]
  },
  {
    "id": "2e89e4204d13a1161c60c4e953768ec6",
    "title": "赠张高士",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "短发蓬蓬戴小冠，客来欢喜爱供看。",
      "鹤孙夜养翎犹湿，童子南归语尚蛮。",
      "击磬花边禽醒悟，持经窗下竹平安。",
      "自言薄有耕桑地，无事干人不出山。"
    ]
  },
  {
    "id": "2e89e4204d13a1162c17505d980c8d67",
    "title": "登龙山塔寺",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "吴越夕阳多远山，塔楼高处九秋寒。",
      "江豚吹浪腥风湿，野鸟行空翥雪乾。",
      "白日潮声僧老尽，黄埃世路客游难。",
      "海门航散孤云落，酒醒不堪深倚栏。"
    ]
  },
  {
    "id": "2e89e4204d13a116fb3ec35dec8c3ad2",
    "title": "春晓",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "薄衣初试晓寒轻，云阁残阴雨弄晴。",
      "落去好花微有恨，生来野草半无名。",
      "丹心爱国劳难破，白发欺人镊又生。",
      "瘦绕石栏三十匝，绿杨何处脆莺声。"
    ]
  },
  {
    "id": "2e89e4204d13a116b9f1f6a330c704ad",
    "title": "闻子规",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "飞到一枝上，须啼三五声。",
      "烟中犹仿佛，月下最分明。"
    ]
  },
  {
    "id": "2e89e4204d13a116b9f1f6a351cfb997",
    "title": "闻子规",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "积泪消春色，好花思锦城。",
      "贵人难入耳，只是恼羁情。"
    ]
  },
  {
    "id": "2e89e4204d13a1161edac2bceb043ab0",
    "title": "题所寓壁",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "鹿群上遥岑，云影抵苍壁。",
      "无客来敲门，倚松读周易。"
    ]
  },
  {
    "id": "2e89e4204d13a1164b9a47ad1edb5a33",
    "title": "西湖",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "小舫撑春花浪香，第三桥底弄晴光。",
      "吟边飞起轻鸥片，十里天风舞绿杨。"
    ]
  },
  {
    "id": "2e89e4204d13a116cc8f2f4f43910e60",
    "title": "答黎教授其二",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "共坐栏边日欲斜，更将金蕊泛流霞。",
      "欲知却老延龄药，百草枯时始见花。"
    ]
  },
  {
    "id": "2e89e4204d13a116f43599cb6f402c8d",
    "title": "夜笛",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "夜寒孤笛水边楼，忆著西风古塞头。",
      "一曲落梅吹得苦，吹人不管听人愁。"
    ]
  },
  {
    "id": "2e89e4204d13a1169138df1bf374bbeb",
    "title": "南屏山画猿",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "古木悬藤臂半钩，何年影落此山秋。",
      "三声远忆巴江月，夜半孤舟起客愁。"
    ]
  },
  {
    "id": "2e89e4204d13a116cab0c2b1e866da1a",
    "title": "山中春晓",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "婆饼焦啼晓户开，冷东风里惜残梅。",
      "片云祇傍檐头宿，昨夜何山作雨来。"
    ]
  },
  {
    "id": "2e89e4204d13a116209e1cf99c5421ab",
    "title": "雨中过周氏山庄",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "吠犬柴门扣未开，满身风雨立苍苔。",
      "翠禽一个高枝上，啄得残桃落地来。"
    ]
  },
  {
    "id": "2e89e4204d13a11678956126729d246b",
    "title": "古冢行",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "山前月照青杉树，下有古人葬时路。",
      "古人葬时多子孙，今日子孙无问处。",
      "花开花谢年复年，新坟渐满古坟边。",
      "犹起高楼与大屋，长为子孙忧不足。"
    ]
  },
  {
    "id": "2e89e4204d13a116e4cbe3e416c8257d",
    "title": "古碑",
    "authorName": "林昉",
    "authorId": "2e89e4204d13a116d1457b72d1457b72",
    "dynasty": "宋",
    "content": [
      "文残字磨灭，往事记何人。",
      "抛在空林下，正当荒墓林。",
      "夕阳斜见影，古藓厚生鳞。",
      "不是逢狂客，谁来与拂尘。"
    ]
  },
  {
    "id": "2e89e4204d1d99503046fcc16d5ecd03",
    "title": "寒食",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "寂寂柴门村落里，也教插柳记年华。",
      "禁烟不到粤人国，上冢亦携庞老家。",
      "汉寝唐陵无麦饭，山溪野径有梨花。",
      "一樽径籍青苔卧，莫管城头奏暮笳。"
    ],
    "translation": "即使冷冷清清开着几扇柴门的村落里，也还是要插几根杨柳枝条，标志出每年的节令。寒食的传统虽然没有传到遥远的广东，但清明上坟奠祭祖先的礼仪还是和中原一样。时至今日，汉唐两代的王陵巨冢，已经没有人前去祭祀；而山边溪间的小路上仍生长着许多梨花。世代更替，非人力所能左右，不如喝上他一杯醉卧在青苔上，莫管关城门的号角声是否响起来。",
    "intro": "此诗虽题为《寒食》，但写的是从寒食到清明。前两联写的是当时民间风俗。南宋周密《武林旧事》卷三《祭扫》记其时江南风俗：“清明前三日为寒食节，都成人家皆插柳满檐，虽小坊曲幽，亦青青可爱。……从人家上冢者……南北两山之间，车马纷然，而野冢者尤多”从此诗可得知，南宋时潮州民间在寒食节也有插柳的习俗，即使偏僻村落也不例外，只是没有禁烟寒食，而清明节却像东汉末襄阳隐士庞德公一样携带女儿上山扫墓。\n后两联在记事中寄寓抒情。颈联写所见：汉唐帝王的陵墓连粗粝的麦饭也没有人祭拜，而山溪野径之间开满梨花。尾联写所感所闻：我还是开怀畅饮吧，醉后卧倒在青苔之上，不必去管城头上傍晚吹起的军号。",
    "annotation": [
      "寒食：节令名，清明前一天（一说清明前两天）。相传起于晋文公悼念介之推事，以介子推抱木焚死，就定于是日禁火寒食。",
      "庞老家：指庞德公一家。庞德公，东汉襄阳人，隐居在岘山种田。荆州刺史刘表几次邀他出来做官，他拒绝了，带领全家到鹿门山中采药。后来另一个隐士司马徽来看他，正碰上他上坟扫墓归来。此泛指一般平民百姓全家上坟事。"
    ]
  },
  {
    "id": "2e89e4204d1d99504abd13eaa9ae38d1",
    "title": "车驾还汴",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "孝感天心格，忧勤国步艰。",
      "贾生休赋鵩，贡禹欲弹冠。",
      "白发他乡客，清尊此夕欢。",
      "如闻京兆尹，拜表请回銮。"
    ]
  },
  {
    "id": "2e89e4204d1d99509ba7661b0ed582b8",
    "title": "围城次退翁韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "甲马分诸道，舟车会此都。",
      "前王端有意，异世肯同途。",
      "人物风流尽，公私府库虚。",
      "百年馀故老，相遇涕涟如。"
    ]
  },
  {
    "id": "2e89e4204d1d99504c2890002e989854",
    "title": "将归先寄诸幼",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "扰扰干戈地，悬悬父子情。",
      "人间正多故，身外复何营。",
      "我已忘官宠，儿须办力耕。",
      "归家休歇处，团坐话无生。"
    ]
  },
  {
    "id": "2e89e4204d1d9950fcc88554138a90f0",
    "title": "还家示诸幼",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "避地重遭乱，还家幸再生。",
      "一身今见汝，寸禄敢留情。",
      "更恐死生隔，浑疑梦寐惊。",
      "吾今犹有愧，未遂鹿门耕。"
    ]
  },
  {
    "id": "2e89e4204d1d9950c3a5b4d6055f9e8e",
    "title": "还家",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "但切思家念，那知行路难。",
      "杯盘无作具，菽水自加餐。",
      "竹老风声劲，山深夜气寒。",
      "肯教孤枕梦，容易到长安。"
    ]
  },
  {
    "id": "2e89e4204d1d9950d489580f79ceb58f",
    "title": "马靖国后轩",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "性静交游少，身闲日月长。",
      "忘言千句偈，宴坐一炉香。",
      "世有流离苦，人趋声利场。",
      "此间亦何事，高卧傲羲皇。"
    ]
  },
  {
    "id": "2e89e4204d1d9950583ef65631759276",
    "title": "蒲中次韵提举赵正之秦亭唱和五首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "云端贝阙见，鳌负海山来。",
      "瑞气元非雾，天风不染埃。",
      "颁常八柱建，象魏五门开。",
      "肯构经营念，贻谋丕显哉。"
    ]
  },
  {
    "id": "2e89e4204d1d9950583ef6565a540efc",
    "title": "蒲中次韵提举赵正之秦亭唱和五首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "丁丁谷声响，泛泛棹歌来。",
      "净港时吹浪，中流或起埃。",
      "亦知从地出，几若凿山开。",
      "帝室须梁栋，斯功当念哉。"
    ]
  },
  {
    "id": "2e89e4204d1d9950583ef65613ee1ad0",
    "title": "蒲中次韵提举赵正之秦亭唱和五首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "陇树迎人去，关云逐马来。",
      "凄风摇白草，落日蔽黄埃。",
      "仗节身方远，逢山眼暂开。",
      "却临分水处，蜀道赋高哉。"
    ]
  },
  {
    "id": "2e89e4204d1d9950583ef656eabb2b6c",
    "title": "蒲中次韵提举赵正之秦亭唱和五首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "要作哦诗伴，何妨结驷来。",
      "琼林有馀韵，水槛绝纤埃。",
      "醉胆江山阔，吟毫花草开。",
      "只应闻雁夜，梦枕思悠哉。"
    ]
  },
  {
    "id": "2e89e4204d1d9950583ef65617c956bf",
    "title": "蒲中次韵提举赵正之秦亭唱和五首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "追随六郡子，深入塞云来。",
      "关路春飞雪，沙场夜涨埃。",
      "戏围千骑猎，笑挽六钧开。",
      "历历经游处，初心已矣哉。"
    ]
  },
  {
    "id": "2e89e4204d1d9950da3009455bf36143",
    "title": "再到蒲中游穆氏园",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "怀感花无数，其时春正深。",
      "如今重对酒，感旧独伤心。",
      "山鸟那知此，向人犹好音。",
      "东城多乐事，畴昔共幽寻。"
    ]
  },
  {
    "id": "2e89e4204d1d99500bd5bbc0a42d3cb7",
    "title": "赠普照监院",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "飘泊嗟何往，归来恨莫从。",
      "师犹作秦语，我已效吴侬。",
      "水浅长河浪，山低太华峰。",
      "几时携手去，南北本同宗。"
    ]
  },
  {
    "id": "2e89e4204d1d99505734694e7a789f86",
    "title": "六合县相僧",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "门外江南道，潇然谁与同。",
      "禅心达生死，道眼识穷通。",
      "聊为机缘起，悬知色相空。",
      "有人真勇退，不到急流中。"
    ]
  },
  {
    "id": "2e89e4204d1d99500d7c1b063b8e7a81",
    "title": "中秋呈元长",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "江上中秋月，天边白发翁。",
      "一轮还自满，千里共谁同。",
      "扰扰干戈后，栖栖羁旅中。",
      "持杯那复问，一釂百分空。"
    ]
  },
  {
    "id": "2e89e4204d1d99500d7c1b06f620782d",
    "title": "中秋呈元长",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "谁作清光伴，潇然属两翁。",
      "他乡多病后，竟夕一樽同。",
      "孤杵征衣泪，寒沙战角风。",
      "何由遂心赏，幽思渺秋空。"
    ]
  },
  {
    "id": "2e89e4204d1d99504ba8e60f35e74689",
    "title": "中秋醉后",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "顾影不成舞，披襟欲御风。",
      "人怜经岁别，月与旧时同。",
      "鹤警露华白，鱼潜水鉴空。",
      "举杯还径醉，归梦广寒宫。"
    ]
  },
  {
    "id": "2e89e4204d1d9950ff40156302e479ed",
    "title": "九日置酒坐上呈元长",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "未厌山林僻，那知节序迁。",
      "高闲爱重九，安健又今年。",
      "物外无缰锁，樽中有圣贤。",
      "黄花自衰晚，勿复笑华颠。"
    ]
  },
  {
    "id": "2e89e4204d1d99504bd8e6d1b115739e",
    "title": "毗陵道中",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "烟水毗陵道，光涵落月空。",
      "梦魂尘𡏖外，眼界画图中。",
      "舟漾安期鲤，帆飞御寇风。",
      "鉴湖如可乞，归老浙江东。"
    ]
  },
  {
    "id": "2e89e4204d1d9950ddef20fdf7eb2c99",
    "title": "登兰溪亭",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "帆落溪风转，山明雾雨收。",
      "登临本乘兴，惝恍却生愁。",
      "独雁竟安往，潜鱼不可求。",
      "何年定归计，复此过扁舟。"
    ]
  },
  {
    "id": "2e89e4204d1d99500c34c2763ebc6841",
    "title": "左冯翊寄东镇张致一兼简闻喜亲旧",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "一官冯翊郡，为况定如何。",
      "水似古桐苦，风如东镇多。",
      "幽心迷簿领，断梦阻关河。",
      "赖有清樽酒，时时一醉歌。"
    ]
  },
  {
    "id": "2e89e4204d1d99505748c0741e4f3343",
    "title": "次韵富季申寄示",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "相期念畴昔，道在敢忧贫。",
      "分手便千里，论心复几人。",
      "微词动招谤，烂醉可藏身。",
      "第恐先求旧，黄麻起世臣。"
    ]
  },
  {
    "id": "2e89e4204d1d9950a2e4ac5ac092d1f7",
    "title": "次韵富季申雪中即事时闻北敌起兵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "东风花万点，落我酒杯间。",
      "欲和郢中曲，先颓坐上山。",
      "威棱徒料峭，生意自斓斑。",
      "谁是淮西将，提兵夜斩关。"
    ]
  },
  {
    "id": "2e89e4204d1d9950a2e4ac5affa3908b",
    "title": "次韵富季申雪中即事时闻北敌起兵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "无才居客右，孤坐一窗间。",
      "梦到广寒殿，人来姑射山。",
      "舞低明佩冷，妆罢落花斑。",
      "便欲凌风去，天门隔九关。"
    ]
  },
  {
    "id": "2e89e4204d1d99501784997cd2b5d8b1",
    "title": "后数日雪再作",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "三见江南白，端来伴酒樽。",
      "作寒催岁暮，流润压冬温。",
      "云卧山容湿，天低水气昏。",
      "东风犹有信，昨夜到前村。"
    ]
  },
  {
    "id": "2e89e4204d1d9950b07dfeeb5c9ec068",
    "title": "发杭州有讶太遽者",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "未著绝交论，但歌招隐诗。",
      "人间审如此，身外复奚疑。",
      "丧乱物情薄，奔驰智力疲。",
      "溪山有佳处，投老更何之。"
    ]
  },
  {
    "id": "2e89e4204d1d9950fa49707cb1aba92f",
    "title": "定海路中观梅",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "傅粉生香作意开，柔情似欲挽人回。",
      "犹怜行役匆匆去，不是寻芳得得来。",
      "姑射山头若冰雪，谢家林下绝尘埃。",
      "空江月落东风冷，谁并孤舟一笛哀。"
    ]
  },
  {
    "id": "2e89e4204d1d9950adbaacc7b83b31ff",
    "title": "建隆寺诗",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "天上旌旗照海隅，规模想像百年馀。",
      "雷霆号令推神笔，龙虎风云识谶书。",
      "顾盼八方平僣乱，讴歌几世乐耕锄。",
      "他时谁唱纷更术，不念艰难树立初。"
    ]
  },
  {
    "id": "2e89e4204d1d99503c7ea1cd59d48b14",
    "title": "红门扫役所观河",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "砥柱西倾朔野宽，鱼龙掀舞去漫漫。",
      "润蒸霏雾一川暗，怒激惊风千里寒。",
      "九折势须回故道，三山天为障狂澜。",
      "寻源不作乘槎计，沧海他年一钓竿。"
    ]
  },
  {
    "id": "2e89e4204d1d9950e13ab223bc2c3120",
    "title": "役所寒食晚归",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "永巷疏林栖鸟还，幽花蔓草惨荒烟。",
      "悄无人语寒食后，时有雨点黄昏前。",
      "孤坐何从得言笑，一樽不复论圣贤。",
      "酒酣缩首絮衾底，屋头浩浩南风颠。"
    ]
  },
  {
    "id": "2e89e4204d1d9950675815cfced4bd37",
    "title": "之官开封泛洛东下先寄京师故旧",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "沧波东下武牢关，物色人情共惨然。",
      "草檄旧传骠骑府，浮家今在孝廉船。",
      "向来戎马知何补，老去江湖定有缘。",
      "无限青云著鞭处，固应分付祖生先。"
    ]
  },
  {
    "id": "2e89e4204d1d9950d8a5c1bb46515a4d",
    "title": "暮春",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "花开花谢总无心，转首薰风绿满林。",
      "人事不随春事了，眼云空与暮云深。",
      "锦鸠呼妇商量雨，白蚁排兵做弄阴。",
      "除却墙头老山色，更无佳客肯相寻。"
    ]
  },
  {
    "id": "2e89e4204d1d99503236477db01209cd",
    "title": "和元长暮春",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "坐叹空山落景催，几时江上叶舟回。",
      "初无妙术留春住，强觅馀欢傍酒来。",
      "体力寒多便故絮，齿牙衰甚怯新梅。",
      "秦川洛水繁华事，白首天边共此杯。"
    ]
  },
  {
    "id": "2e89e4204d1d99504fd14eaa96067127",
    "title": "别张德远诗",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "残蟾衰柳伴牢愁，把酒悲歌汴水秋。",
      "契阔死生俱泪下，功名富贵此心休。",
      "杀鸡为黍思前约，问舍求田愧本谋。",
      "又向春风话离别，此生生计日悠悠。"
    ]
  },
  {
    "id": "2e89e4204d1d9950c293f54cadcffc19",
    "title": "清凉寺",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "数垒小山松桂幽，能令盛暑作凉秋。",
      "故宫于此有遗迹，客子暂来生许愁。",
      "万顷云波朝古堞，一蓑寒雨送扁舟。",
      "他年图画归携取，要使北人清两眸。"
    ]
  },
  {
    "id": "2e89e4204d1d9950f157cecd0d3e5be6",
    "title": "将发泗上",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "客里寻欢岂易谋，牢歌谁与散幽忧。",
      "可怜伧父双蓬鬓，长寄吴侬一叶舟。",
      "陶令早知今日是，庾郎能赋此生愁。",
      "残年流荡归无处，兰芷潇潇江上秋。"
    ]
  },
  {
    "id": "2e89e4204d1d9950fbe01f60e751e81b",
    "title": "至宿闻陆昭中病痁",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "伟干亭亭叹辙鳞，弊裘破帽厌京尘。",
      "一官耻作儿女态，扁舟去卜渔樵邻。",
      "他乡未办饘粥计，何物更能寒热人。",
      "努力扶持饱吃饭，秋风江上正鲈莼。"
    ]
  },
  {
    "id": "2e89e4204d1d9950b0d067332ba6db0c",
    "title": "示陆昭中",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "执耒田园正所图，无心重整少时书。",
      "功名常若归难必，拙直悬知退有馀。",
      "避谤杜门宾客绝，病痰妨饮酒杯疏。",
      "平生刚笑孔文举，老我年来百不如。"
    ]
  },
  {
    "id": "2e89e4204d1d9950897c03dbb48db4ec",
    "title": "六月十三日书呈元长",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "心远由来绝世纷，更寻丘壑避嚣尘。",
      "门阑已觉贫无事，宾客应怜老畏人。",
      "诗不名家免招谤，酒虽作病要全身。",
      "香山千载流风在，鸡黍他年早卜邻。"
    ]
  },
  {
    "id": "2e89e4204d1d9950f1e207686ee27a56",
    "title": "用元长韵赠空老",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "虚怀无地著纤尘，独鹤孤云寄此身。",
      "琴发清弹庐阜月，诗探妙意武林春。",
      "少陵深契赞公语，惠远能知陶令真。",
      "扰扰今谁同此趣，容车山下两闲人。"
    ]
  },
  {
    "id": "2e89e4204d1d9950dd628e8fb65558c4",
    "title": "夜坐",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "寺楼钟断锁长廊，谁共萧斋一炷香。",
      "书册自能留久坐，灯花还解劝馀觞。",
      "风回绝壑沉虚籁，雨入幽林送嫩凉。",
      "老懒由来贪睡美，秋衾不怕夜初长。"
    ]
  },
  {
    "id": "2e89e4204d1d9950a502046f10061c8c",
    "title": "泊真州闸外诗",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "南来系缆楚江皋，孤客羁心正郁陶。",
      "海气连空山色暗，秋阴覆地水风高。",
      "屋头冰雹敲寒雨，枕底春雷簸怒涛。",
      "一点青灯双白鬓，可无樽酒伴离骚。"
    ]
  },
  {
    "id": "2e89e4204d1d9950f34fdc3d98a77919",
    "title": "过高邮饮张才甫家作诗为别",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "短棹人谁识姓名，相逢况是十年兄。",
      "江关契阔秋来恨，兵火流离别后情。",
      "高论看君挥麈柄，雄图怜我付楸枰。",
      "酒阑月落孤舟起，便是江湖万里行。"
    ]
  },
  {
    "id": "2e89e4204d1d9950a8851455050811bb",
    "title": "和郑有功次范元长韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "凭陵风雪不相贷，逋客向来生事寒。",
      "京国回头九关隔，江湖吊影一身单。",
      "著鞭意气初非浅，唾手功名不作难。",
      "老矣收心定何许，莼鲈聊馔腐儒餐。"
    ]
  },
  {
    "id": "2e89e4204d1d99501d5575610779b819",
    "title": "岁晏感怀",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "欲雪浓云冻不收，凄寒偏著敝貂裘。",
      "客愁有许要排逐，岁事无多难挽留。",
      "畴昔谩怀三径约，飘零聊用一樽酬。",
      "即看瑶草光风转，作意湖山汗漫游。"
    ]
  },
  {
    "id": "2e89e4204d1d99501d557561f1568521",
    "title": "岁晏感怀",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "扫荡边氛渐有期，此生已复叹差池。",
      "眼中种种无聊赖，身外悠悠徒尔为。",
      "彭泽归来那得酒，少陵穷甚但哦诗。",
      "卑栖傥遂桑榆晚，敢并鸳鸿接羽仪。"
    ]
  },
  {
    "id": "2e89e4204d1d9950a964f290d988d070",
    "title": "卧病一首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "此生已复外升沉，出处由来着意深。",
      "拙甚但知闲可乐，灾馀犹有病相寻。",
      "贫难调护漳滨卧，老自消除魏阙心。",
      "庄舄钟离各怀土，吴儿莫笑作秦音。"
    ]
  },
  {
    "id": "2e89e4204d1d9950817f87a60397025d",
    "title": "次韵子苍诸公韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "乱来那复较升沉，愁极仍嗟病骨侵。",
      "双袖龙钟羁客泪，一樽倾倒故人心。",
      "沙寒独雁难求侣，山近浮云易作阴。",
      "落轸断弦非众听，暮年淮海叹知音。"
    ]
  },
  {
    "id": "2e89e4204d1d99501044e1b9e161bf8b",
    "title": "再用前韵示范六",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "举目山河往恨沉，吴霜一点鬓毛侵。",
      "飘零顾我非前日，慷慨唯君识此心。",
      "香散药畦花漫漫，波侵蝶沼竹阴阴。",
      "平生载酒论文地，鸿雁归时问信音。"
    ]
  },
  {
    "id": "2e89e4204d1d9950bed476c93ef882f5",
    "title": "将至三衢杨村道中小饮",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "衢江波上半帆风，散发篷窗笑傲中。",
      "晚境但深耽酒癖，穷途犹愧作诗工。",
      "天边垄坂三秦阻，海上山川百越通。",
      "得尽馀龄安一饱，此身何敢较西东。"
    ]
  },
  {
    "id": "2e89e4204d1d99504e3a0c3e8f06b6e1",
    "title": "长沙倅刘元举寄示参议伯山酬唱之什因亦次韵二首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "挥毫曾看妙如神，倾泻明珠百斛珍。",
      "畴昔笑谈知寡和，后来风度绝无人。",
      "应怜老矣纡朱绂，早约归欤岸角巾。",
      "明镜未须羞鬓发，一樽相与永青春。"
    ]
  },
  {
    "id": "2e89e4204d1d99504e3a0c3e94f3f793",
    "title": "长沙倅刘元举寄示参议伯山酬唱之什因亦次韵二首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "秋风泽国正鲈莼，归意长随陆海珍。",
      "簿领穷年迷旧学，疮痍千里愧斯人。",
      "袖中本是钓竿手，头上无非漉酒巾。",
      "节物惊心劳梦寐，衢江西岸小梅春。"
    ]
  },
  {
    "id": "2e89e4204d1d99508e732ca548594235",
    "title": "送张京与之宰解县",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "忆尝从事舜蒲州，把酒论文并俊游。",
      "千古关河增义气，一时人物最风流。",
      "飘零无复相从乐，潦倒难堪送别愁。",
      "为我去寻山下路，疏云流水五峰秋。"
    ]
  },
  {
    "id": "2e89e4204d1d9950b27db3de9b4853f9",
    "title": "得蜀信",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "云水关山恨渺茫，尺书能慰九回肠。",
      "剑南亲旧知安健，陜右兵民亦奋扬。",
      "契阔十年悲故国，飘零百指滞殊乡。",
      "何由结伴春风暖，也向襄阳下洛阳。"
    ]
  },
  {
    "id": "2e89e4204d1d9950485841f8636c58f2",
    "title": "寒食日书事",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "江海飘零几送春，飞蓬无地寄孤根。",
      "梦回南浦人千里，醉倚东风酒一樽。",
      "可是今年暗寒食，不堪多病怯黄昏。",
      "儿童自趁秋千约，花落空庭独掩门。"
    ]
  },
  {
    "id": "2e89e4204d1d9950c10e38c1fa7bc4f6",
    "title": "清明诗",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "乡书难附北归云，燕子犹寻旧主人。",
      "流水迢迢长念远，飞花糁糁又伤春。",
      "向来轩冕非吾意，何处园林托此身。",
      "只有长歌一樽酒，暮年风味最情亲。"
    ]
  },
  {
    "id": "2e89e4204d1d9950004f811d94137f93",
    "title": "和元长书怀二首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "神灵久愤敌尘侵，畀付经营惜寸阴。",
      "闻道倒戈回易水，行看休战牧桃林。",
      "宁论少壮非前日，及见升平亦本心。",
      "乱后亲朋无恙否，试凭北雁寄归音。"
    ]
  },
  {
    "id": "2e89e4204d1d9950004f811d75878d44",
    "title": "和元长书怀二首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "孤怀讵胜百忧侵，息影由来贵处阴。",
      "志谢长嘶走千里，身如倦翼返深林。",
      "云山处处明双目，樽酒时时洗寸心。",
      "更赖清诗为陶写，朱弦流水叹遗音。"
    ]
  },
  {
    "id": "2e89e4204d1d9950857233c4ad387beb",
    "title": "晚风定放小舟江心",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "荡漾扁舟入渺弥，一夫摇橹疾如飞。",
      "涵空鉴影月光淡，衬地罗纹风力微。",
      "未拟然犀穷水府，犹能酌酒劝江妃。",
      "眼中清绝非人世，定使鲁连何许归。"
    ]
  },
  {
    "id": "2e89e4204d1d9950d0889913ebe2cf10",
    "title": "同苗秀才杨山人登舟",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "本无筹策堪人用，盍挂衣冠遂物情。",
      "官职向来滋味薄，干戈经此梦魂惊。",
      "君犹极口谈经义，我已无心卜死生。",
      "何必吴门变名字，烟江万里叶舟轻。"
    ]
  },
  {
    "id": "2e89e4204d1d9950d7252eedc7225b08",
    "title": "靖安道中见梅",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "尘容俗状早知非，脱迹归来喜复悲。",
      "陇上人遥千万里，江边花发两三枝。",
      "兵戈阻绝书难到，雪霰飘零雁去迟。",
      "跋马东风一回首，落英还与泪纷披。"
    ]
  },
  {
    "id": "2e89e4204d1d995020503ca3b117336a",
    "title": "又泊兰溪亭",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "孤帆薄暮转清溪，空翠回环望眼迷。",
      "梦想莫知家远近，羁游将遍浙东西。",
      "归来分合投闲散，老去情犹惜解携。",
      "明月深林有乌鹊，悲鸣未许一枝栖。"
    ]
  },
  {
    "id": "2e89e4204d1d9950e1f1be4379ec010a",
    "title": "发四明奔昌国用韩叔夏韵呈觉民参政",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "晓挂危樯两席开，孤城西望几时回。",
      "飘摇一舸随潮去，仿佛三山入眼来。",
      "身世从今寄云海，亲朋何在渺风埃。",
      "乘桴肆志吾安敢，就戮鲸鲵亦快哉。"
    ]
  },
  {
    "id": "2e89e4204d1d99501e4273cf9482f302",
    "title": "过石佛洋",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "鸣铙叠鼓两山傍，晓泛回潮石佛洋。",
      "漠漠东风吹瘴雾，曈曈暖日上扶桑。",
      "如闻鹤驭来空阔，知有神洲在渺茫。",
      "何必山林啖灵药，他年鼓枻访东皇。"
    ]
  },
  {
    "id": "2e89e4204d1d995022d58d25b102ffca",
    "title": "越土水浅易涸而近山无木可采故常有薪水之忧既归黄冈遂脱此责作诗示同舍",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "经年薪水困行朝，一日归来百念消。",
      "决决溪流鸣枕下，丁丁谷响应山椒。",
      "小安课伐犹多事，无复移居莫见招。",
      "老矣羞为吴市隐，买田从此混渔樵。"
    ]
  },
  {
    "id": "2e89e4204d1d9950e6af0f01ce9d000c",
    "title": "丁未冬同陆昭中渡江泊秦淮税亭之侧癸丑三月自建康移守南昌登舟顾览即昔年系缆之所也时昭中亡矣感叹存没作诗寄黄冈亲旧",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "江湖南北寄飞蓬，叹息流光俯仰中。",
      "千里月明人念远，一年春事水流东。",
      "惊心存没风花转，阅世悲欢梦境空。",
      "欲寄此情那可尽，相逢唯有一樽同。"
    ]
  },
  {
    "id": "2e89e4204d1d9950e9dad0be95d157fd",
    "title": "次张真君韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "闻君结屋临山涧，多种黄精与紫芝。",
      "云气每占华盖顶，松阴长护玉津池。",
      "溪流盘转近百里，山色清虚无一姿。",
      "传得仙人新句法，封题遥寄五言诗。"
    ]
  },
  {
    "id": "2e89e4204d1d9950fda082d443656538",
    "title": "中秋夜清坐读欧阳公正统论二首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "稍觉清凉换縠衣，独怜衰鬓与秋期。",
      "清樽浪作经年计，黄卷长怀万古悲。",
      "蛩咽幽吟愁露草，鹊翻寒影绕风枝。",
      "此生此念能忘否，梦破苍龙西去时。"
    ]
  },
  {
    "id": "2e89e4204d1d9950fda082d4d7302e72",
    "title": "中秋夜清坐读欧阳公正统论二首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "露濯秋空灏气生，沉沉天宇夜空明。",
      "南楼老子兴不浅，赤壁先生梦更清。",
      "小艇拟寻银汉路，哀砧还起玉关情。",
      "何心把酒论欢赏，细字文书对短檠。"
    ]
  },
  {
    "id": "2e89e4204d1d9950d184b28965fc8b09",
    "title": "九日晚坐独酌一杯",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "木落江城风露寒，坐惊芳岁逼雕残。",
      "晚来自爱一杯暖，老去元无九日欢。",
      "拟借灵均兰作佩，尚馀陶令菊堪餐。",
      "平生遍插茱萸处，短梦悠悠行路难。"
    ]
  },
  {
    "id": "2e89e4204d1d9950e981e9f9a36a985d",
    "title": "泊舟盐桥儿子洙辄于市买历尾题云客里其如日费多因取笔足成一诗",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "蹭蹬生涯一钓蓑，东西淮海信涛波。",
      "乱来益觉人情薄，客里其如日费多。",
      "麟阁壮图今老矣，菟裘归计奈贫何。",
      "越吟楚奏那能已，时倚哀弹拍棹歌。"
    ]
  },
  {
    "id": "2e89e4204d1d995097f4685efa1e808c",
    "title": "雪中与洙辈饮",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "朝市丘园定孰优，要将闲适换深忧。",
      "门阑终日断还往，父子一樽相劝酬。",
      "云锁山林寒悄悄，风吹雪霰暮悠悠。",
      "醉馀身世知何许，莫向东陵觅故侯。"
    ]
  },
  {
    "id": "2e89e4204d1d99507b84e8be8483eee2",
    "title": "大雪连日不已",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "日日愁阴惨不开，惊风和雪振穷埃。",
      "百年未省南州见，千里应随北客来。",
      "塞马晓悲沙上月，陇人遥恨笛中梅。",
      "独怜寸草滋荣意，知道春从斗柄回。"
    ]
  },
  {
    "id": "2e89e4204d1d995091daf7b96b256609",
    "title": "雪晴东轩独坐",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "云山回合翠重重，不放幽人远目穷。",
      "高竹有时催冻雪，饥禽竟日咽悲风。",
      "悠悠事与本谋异，扰扰人谁此意同。",
      "却坐蒲团聊袖手，更无一语可书空。"
    ]
  },
  {
    "id": "2e89e4204d1d9950c1777529cb279918",
    "title": "过石门洋",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "平生戎马踏尘埃，晚看沧波眼渐开。",
      "眩转忽从千仞落，低昂时见一山来。",
      "风头淅沥吹成雨，枕底铿轰怒作雷。",
      "雅欲骑鲸傲人世，吾其于此赋归哉。"
    ]
  },
  {
    "id": "2e89e4204d1d995090196a31670bc39b",
    "title": "丙子夏病卧汗后",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "枯肠得水若通灵，溟汗周身一雨零。",
      "行客筋骸困方歇，醉人心骨唤初醒。",
      "病蝉移梦入新壳，老鹤息神梳旧翎。",
      "乞得残生对儿女，不愁无粟贮陶瓶。"
    ]
  },
  {
    "id": "2e89e4204d1d9950aa6823e32bf962f5",
    "title": "明庆僧房夜坐",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "月明窗竹冷横斜，坐看风灯落烬花。",
      "老眼病馀嫌细字，枯肠寒甚怯清茶。",
      "囊空岂是久为客，梦短其能飞到家。",
      "但有流年寻鬓发，潇潇蓬葆飒霜华。"
    ]
  },
  {
    "id": "2e89e4204d1d99505ce69768e51917ad",
    "title": "趋三衢别故人时车驾幸杭州",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "伧父何由习楚风，家山俱在古河东。",
      "相逢憔悴干戈后，追数悲欢梦寐中。",
      "掺袂又成千里别，放歌空念一尊同。",
      "他年倘有加餐字，试问渔舟鹤发翁。"
    ]
  },
  {
    "id": "2e89e4204d1d99505ce6976819f25f79",
    "title": "趋三衢别故人时车驾幸杭州",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "飘零泽国几春风，又触惊涛泛短篷。",
      "四海未知栖息地，百年半在别离中。",
      "功名元与世缘薄，兵火向来吾道穷。",
      "独倚危楼凄望眼，青山无数浙江东。"
    ]
  },
  {
    "id": "2e89e4204d1d9950a8b19c5c72b9a3e2",
    "title": "题常山草萍驿",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "才过常山到草萍，驿亭偏喜雨初晴。",
      "麦畦水涨黄云重，柳絮风吹白雪轻。",
      "身世自今忘俗虑，宦途从此快吟情。",
      "魏公已辍江西镇，犹有甘棠颂政声。"
    ]
  },
  {
    "id": "2e89e4204d1d9950d0a4fca16236a13a",
    "title": "潇湘亭",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "绿柳平芜远际天，青山回抱水相连。",
      "半空梅雨昏窗色，一棹萍风破暝烟。",
      "酒到愁来那觉醉，诗逢佳客不论篇。",
      "只知身在将军府，一梦江南落枕边。"
    ]
  },
  {
    "id": "2e89e4204d1d99509abdc8bba734cdc8",
    "title": "和聂之美重游东郡",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "跃马津亭未几何，宦游容易十年过。",
      "飘摇空似随流梗，寂寞犹如挂壁梭。",
      "西岭应馀当日翠，南湖直减几分波。",
      "输君尚得飞征盖，重向东园听楚歌。"
    ]
  },
  {
    "id": "2e89e4204d1d99501c1d7bd5c8be2786",
    "title": "听琴次退翁韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "梦寻仙子访瀛洲，怨入春泉绕指流。",
      "酒病着人无物解，更烦一鼓为扶头。"
    ]
  },
  {
    "id": "2e89e4204d1d9950d96d66c57ae9f1c5",
    "title": "正月十八日枕上",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "空笼疏幔晓寒清，小醉醒然不作酲。",
      "攲枕谁能寻断梦，卧闻童子诵经声。"
    ]
  },
  {
    "id": "2e89e4204d1d9950ab9371135ff7c3e9",
    "title": "山中书事",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "心远身闲眼界清，潇然回首万缘轻。",
      "更将满耳是非语，换作松风溪水声。"
    ]
  },
  {
    "id": "2e89e4204d1d9950716842304bd186d1",
    "title": "山居次韵止老",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "衣巾翠湿阴阴竹，屐齿寒生步步云。",
      "莫向清流还洗耳，世间言语不曾闻。"
    ]
  },
  {
    "id": "2e89e4204d1d9950af8b9357aac81b07",
    "title": "再用花字韵示止老二首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "灵龙夜吠千年木，丹鼎光腾九转砂。",
      "鹤驭云軿竟何许，岩前老尽碧桃花。"
    ]
  },
  {
    "id": "2e89e4204d1d9950af8b935730b10a1d",
    "title": "再用花字韵示止老二首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "寻师杳隔蓬莱水，炼药长怀勾漏砂。",
      "闻道高人犹笑此，春风无处不开花。"
    ]
  },
  {
    "id": "2e89e4204d1d995045c6b00e16ec289d",
    "title": "次韵止老见赠",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "谁是翻经清净侣，毋烦杖履过前溪。",
      "不如多置葫芦酒，直使渊明醉后归。"
    ]
  },
  {
    "id": "2e89e4204d1d9950570af1e9c046faeb",
    "title": "老媪折山樱一枝观其开落",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "坐看馀香作雪飞，春风犹恋折来枝。",
      "何如就赏芳丛下，留到丹丸结实时。"
    ]
  },
  {
    "id": "2e89e4204d1d995096227345685f5c56",
    "title": "有送生鸠者放之使去",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "山林是处有依栖，及此秋晴唤妇归。",
      "随分谋生何厌拙，莫因饮啄傍人飞。"
    ]
  },
  {
    "id": "2e89e4204d1d99500ee0ebe8900a1bfb",
    "title": "登第西归过甘罗庙题诗壁间",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "初无勋德在生灵，徒以游谈致上卿。",
      "血食官祠尚千载，男儿要自勉功名。"
    ]
  },
  {
    "id": "2e89e4204d1d9950d7da799cc8aa46eb",
    "title": "宿宣化镇僧寺",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "收罾渔浦青裙女，出米商船白纻郎。",
      "水小交关江上市，空山落日暮烟苍。"
    ]
  },
  {
    "id": "2e89e4204d1d9950d7da799ca84291a3",
    "title": "宿宣化镇僧寺",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "斋厨冷落山头寺，人物萧条水上村。",
      "几叶商船泊清浅，一星渔火照黄昏。"
    ]
  },
  {
    "id": "2e89e4204d1d9950accd72fc0178bd33",
    "title": "蒲中杂咏安民堂",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "恺悌颁条坐啸馀，自书下考拙催租。",
      "编民不解歌襦裤，凿井耕田一事无。"
    ]
  },
  {
    "id": "2e89e4204d1d99508826957c93082b59",
    "title": "蒲中杂咏吏隐堂",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "玉麈逍遥岸葛巾，鸾钗宝瑟奉清樽。",
      "寄声与问鸳行旧，何似栖栖金马门。"
    ]
  },
  {
    "id": "2e89e4204d1d99505b4035bf94d6e016",
    "title": "蒲中杂咏进思阁",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "萧生雅意定何哉，何复留情任剸裁。",
      "但把一杯无事酒，幕中年少尽长才。"
    ]
  },
  {
    "id": "2e89e4204d1d995030480069bf57f336",
    "title": "蒲中杂咏颁乐堂",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "堂上新音锡燕开，坐收和气入樽罍。",
      "已应倦听渔阳掺，客右不无鹦鹉才。"
    ]
  },
  {
    "id": "2e89e4204d1d99500646ec64fe1028fb",
    "title": "蒲中杂咏赏心亭",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "玉山颓倒莫来扶，富贵功名不让渠。",
      "文举平生一樽酒，苦逢儿辈议才疏。"
    ]
  },
  {
    "id": "2e89e4204d1d9950624a1bf00ad9aa5f",
    "title": "蒲中杂咏红云阁",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "香风百步锦江秋，片断明霞晚不收。",
      "幕府诸郎总清丽，一樽相与最风流。"
    ]
  },
  {
    "id": "2e89e4204d1d9950533d05e065afd67e",
    "title": "蒲中杂咏名阃堂",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "有美东吴胜事繁，醉翁遗恨阻跻攀。",
      "只应名阃山河秀，亦在先生几案间。"
    ]
  },
  {
    "id": "2e89e4204d1d99505ff391739adffe9e",
    "title": "蒲中杂咏逍遥楼",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "元龙高兴绝尘寰，笑傲乾坤眼界宽。",
      "斥鴳鹍鹏俱定分，行藏何用倚栏干。"
    ]
  },
  {
    "id": "2e89e4204d1d9950f2b3df6657ca2223",
    "title": "蒲中杂咏白楼",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "寸断吟肠柰此何，临高怀远足悲歌。",
      "若教尽写凄凉意，东阁郎君语更多。"
    ]
  },
  {
    "id": "2e89e4204d1d99509acc445138dd8534",
    "title": "蒲中杂咏文瑞堂",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "辛苦鱼虫老著书，一生冷淡笑迂儒。",
      "何当马上提三尺，去作凌烟大丈夫。"
    ]
  },
  {
    "id": "2e89e4204d1d9950394a6ca0bed5eb40",
    "title": "蒲中杂咏面山堂",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "老去收身百战场，厌闻鼓吹奏西凉。",
      "凭君剩把珠帘卷，要与青山共此觞。"
    ]
  },
  {
    "id": "2e89e4204d1d9950ab8415fb8afea201",
    "title": "蒲中杂咏涵虚阁",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "鹊飞乔树月临波，仿佛天孙掷夜梭。",
      "卷尽纤云风不动，却从直下看星河。"
    ]
  },
  {
    "id": "2e89e4204d1d99509e02b3b005384433",
    "title": "蒲中杂咏南轩",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "璧月沉沉过女墙，时闻桂子落天香。",
      "三山碧海无消息，双燕归飞秋色荒。"
    ]
  },
  {
    "id": "2e89e4204d1d995047506aa2b2ed86b9",
    "title": "虞乡道中菊",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "冱露低烟拟怨谁，凄然亦自惜馀姿。",
      "无人为买蒲城酒，正是柔桑叶落时。"
    ]
  },
  {
    "id": "2e89e4204d1d995092d3f9cc21af1b1e",
    "title": "和通守王元美二绝句",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "断无车马访闲曹，背暖儿童罢抑搔。",
      "叹息深林有兰蕙，谁能收拾赋离骚。"
    ]
  },
  {
    "id": "2e89e4204d1d995092d3f9cc4d7f803e",
    "title": "和通守王元美二绝句",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "志士犹来惜寸阴，青铜那觉二毛侵。",
      "留连春色一樽酒，未必东风识此心。"
    ]
  },
  {
    "id": "2e89e4204d1d99508b0b0d814d441506",
    "title": "和倅车韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "斯文天意属吾曹，技痒何由一快搔。",
      "莫抚断弦思凤髓，如公便可将风骚。"
    ]
  },
  {
    "id": "2e89e4204d1d99508b0b0d819fb99ff0",
    "title": "和倅车韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "高标聊复寄尘凡，此意难从俗子谈。",
      "烂醉狂吟公勿怪，公犹如此我何堪。"
    ]
  },
  {
    "id": "2e89e4204d1d9950b2faab56c63ae251",
    "title": "解池役所大风",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "初从蘋末转飘摇，回薄山林势益豪。",
      "好笑堤边肤寸水，便能平地作波涛。"
    ]
  },
  {
    "id": "2e89e4204d1d99500e34d399b003a456",
    "title": "解梁别李氏女子晚宿静林寺",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "满眼西风恨别离，路逢萧寺叩柴扉。",
      "团栾一听无生话，更觉前谋种种非。"
    ]
  },
  {
    "id": "2e89e4204d1d99500e34d3997f7b29b9",
    "title": "解梁别李氏女子晚宿静林寺",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "山下人家鸡黍时，解鞍那暇拂尘衣。",
      "宦游无况田园薄，自问此生何以归。"
    ]
  },
  {
    "id": "2e89e4204d1d99500e34d39905e32c50",
    "title": "解梁别李氏女子晚宿静林寺",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "森森竹树晓生寒，病怯秋衾梦易阑。",
      "欲驾征鞍慵未起，卧听渔鼓吼空山。"
    ]
  },
  {
    "id": "2e89e4204d1d9950b3332dbee283967c",
    "title": "客舍重九",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "半月征衫困路尘，一樽芳酒谩情亲。",
      "心知不是陶彭泽，只恐黄花解笑人。"
    ]
  },
  {
    "id": "2e89e4204d1d995052f063959c0f869d",
    "title": "扬州竹西亭",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "路入扬州秋草残，竹西亭上曲栏干。",
      "而今那复闻歌吹，黄叶西风薄暮寒。"
    ]
  },
  {
    "id": "2e89e4204d1d995052f063953dbffa2e",
    "title": "扬州竹西亭",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "锦缆牙樯一梦愁，行人空击木兰舟。",
      "玉箫吹断青楼锁，二十四桥风月秋。"
    ]
  },
  {
    "id": "2e89e4204d1d9950ef006c821de82085",
    "title": "大明水",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "咫尺城中膏火煎，空山竹柏固苍然。",
      "赠君杯酌清心骨，此是人间第一泉。"
    ]
  },
  {
    "id": "2e89e4204d1d9950564b6a33730a752e",
    "title": "秋江晚渡",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "木落空江淡夕霏，疏篷一叶并渔矶。",
      "秋风几许莼鲈兴，亦欲临流唤渡归。"
    ]
  },
  {
    "id": "2e89e4204d1d9950ca5117ddaf7ae85e",
    "title": "雨夜不寐",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "西风吹雨夜潇潇，冷烬残香共寂寥。",
      "要作秋江篷底睡，正宜窗外有芭蕉。"
    ]
  },
  {
    "id": "2e89e4204d1d99509ad07b071fbb876f",
    "title": "泊秦淮雪中一绝",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "不知门外月波寒，但觉樽前酒量宽。",
      "向道东风莫吹去，暂教楚客作花看。"
    ]
  },
  {
    "id": "2e89e4204d1d99504cd9cb708c2aa583",
    "title": "次韵退翁雪中书事",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "营邱图画展霜绡，眩转寒光鉴影摇。",
      "更待东风开夜色，月明洛水断冰消。"
    ]
  },
  {
    "id": "2e89e4204d1d99504cd9cb70ecbc41d1",
    "title": "次韵退翁雪中书事",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "纤柔醉撚小梅花，顾影娇春玉凤斜。",
      "不觉窗前三尺雪，夜风万里卷龙沙。"
    ]
  },
  {
    "id": "2e89e4204d1d99504cd9cb70f2694391",
    "title": "次韵退翁雪中书事",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "章台走马最多情，不怕春衫扑粉英。",
      "半夜归来寒梦短，潇潇卧听打窗声。"
    ]
  },
  {
    "id": "2e89e4204d1d99504cd9cb7009f740d9",
    "title": "次韵退翁雪中书事",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "笔头造化渺无边，闻道春来思涌泉。",
      "定向山台得佳句，湿云残雪冷侵天。"
    ]
  },
  {
    "id": "2e89e4204d1d995054fab93d25554c18",
    "title": "阻风回舟泊新河口饮李氏酒肆后轩",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "西风吹面浪如山，却并寒沙夜系船。",
      "两日不能离故处，人间岐路敢争先。"
    ]
  },
  {
    "id": "2e89e4204d1d995054fab93d4d7244ea",
    "title": "阻风回舟泊新河口饮李氏酒肆后轩",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "八节愁闻上水滩，江流东下许艰难。",
      "青帘招我非无意，端为疏篷夜枕寒。"
    ]
  },
  {
    "id": "2e89e4204d1d995054fab93d7430d3ed",
    "title": "阻风回舟泊新河口饮李氏酒肆后轩",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "满眼豺狼兵火馀，我今那暇哭穷途。",
      "青鞋踏雪江南岸，试觅黄公旧酒垆。"
    ]
  },
  {
    "id": "2e89e4204d1d99509132547afcba036c",
    "title": "泊柴家湾风物宛如北上",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "雨过平田陇麦青，春深桑柘暖烟生。",
      "恍如身在澜洄曲，肠断东风杜宇声。"
    ]
  },
  {
    "id": "2e89e4204d1d9950f33d9c4a8b3768c4",
    "title": "三衢多碧轩",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "平生爱山心不足，寸碧已复明双眸。",
      "暮年得此幽栖地，枕上烟岚万叠秋。"
    ]
  },
  {
    "id": "2e89e4204d1d9950e7acf6088162318d",
    "title": "将至常山先寄诸幼",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "经年游宦叹离群，相见提携数候门。",
      "一笑相看即无事，径须归办酒盈樽。"
    ]
  },
  {
    "id": "2e89e4204d1d99508e732ca5dfab59f4",
    "title": "送张京与之宰解县",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "条山洓水是吾家，君去重开满院花。",
      "邂逅故人相借问，为言秋鬓点霜华。"
    ]
  },
  {
    "id": "2e89e4204d1d99508e732ca516943672",
    "title": "送张京与之宰解县",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "长堤百里并山回，漫漫沧波鉴影开。",
      "要看天工种明玉，请君少待盐风来。"
    ]
  },
  {
    "id": "2e89e4204d1d99508e732ca52ed6dd66",
    "title": "送张京与之宰解县",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "栖迟出处略相同，握手论情一笑逢。",
      "便作他年林下约，一樽相对两衰翁。"
    ]
  },
  {
    "id": "2e89e4204d1d99508dd749a3a41e2845",
    "title": "次明仲韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "曾谒祥曦羽盖黄，天衣纷扰御炉香。",
      "蒙尘草莽干戈隔，坐看边氛蔽日光。"
    ]
  },
  {
    "id": "2e89e4204d1d99508dd749a319923ded",
    "title": "次明仲韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "浩浩颠风尘四合，漫漫后土水平流。",
      "无人举手披云雾，却放晴曦照九州。"
    ]
  },
  {
    "id": "2e89e4204d1d99508dd749a300b42875",
    "title": "次明仲韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "尘沙渺渺暗城楼，心切尧云泪欲流。",
      "慷慨一卮戏下酒，诸郎谁是舞阳侯。"
    ]
  },
  {
    "id": "2e89e4204d1d99508dd749a30770204b",
    "title": "次明仲韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "一年春事到耕桑，辽绝乡山恨渺茫。",
      "清梦不成风雨夜，更堪诗思搅饥肠。"
    ]
  },
  {
    "id": "2e89e4204d1d99501bb5031de76d0e92",
    "title": "除吏部郎题建康省中直舍壁",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "四海茫茫扰战尘，岂无贤俊共经纶。",
      "可怜伧父今头白，也作江南第二人。"
    ]
  },
  {
    "id": "2e89e4204d1d9950c8ad5d2bf2caff16",
    "title": "役所书事用山谷观化韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "武陵归棹几重山，回首沧波锁暮烟。",
      "一寸愁生千万斛，可能容易付湘弦。"
    ]
  },
  {
    "id": "2e89e4204d1d9950c8ad5d2ba0dc771d",
    "title": "役所书事用山谷观化韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "东风春水湛晴天，斜日平林画素烟。",
      "不会浮云亦多事，又将飞雨过山前。"
    ]
  },
  {
    "id": "2e89e4204d1d9950c8ad5d2bc2efaecc",
    "title": "役所书事用山谷观化韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "小圃来时春向深，酴醾犹得伴孤斟。",
      "欲留午枕梦归去，缥缈行云何处寻。"
    ]
  },
  {
    "id": "2e89e4204d1d9950c8ad5d2bb8880c39",
    "title": "役所书事用山谷观化韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "满马尘埃叹滞留，空劳魂梦绕南州。",
      "涌金亭下烟波阔，聊作西湖一段秋。"
    ]
  },
  {
    "id": "2e89e4204d1d9950c8ad5d2b62c2d6be",
    "title": "役所书事用山谷观化韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "山色于人定有缘，髻鬟眉黛巧争妍。",
      "何当招我白云下，坐对苍崖百尺泉。"
    ]
  },
  {
    "id": "2e89e4204d1d9950c8ad5d2bb3a96245",
    "title": "役所书事用山谷观化韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "夜凉波面涌金霞，坐觉天香落桂华。",
      "便合泠然御风去，玉川何待七杯茶。"
    ]
  },
  {
    "id": "2e89e4204d1d9950c8ad5d2b3fd328f9",
    "title": "役所书事用山谷观化韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "飞桥跨岸饮晴虹，云散风微水月空。",
      "日日尘沙困鞍马，暂留身在广寒宫。"
    ]
  },
  {
    "id": "2e89e4204d1d9950c8ad5d2b2515d5d2",
    "title": "役所书事用山谷观化韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "台高山远淡如无，愁极羁人念索居。",
      "一任东风吹鬓发，潇潇蓬葆不禁梳。"
    ]
  },
  {
    "id": "2e89e4204d1d9950c8ad5d2bc5044276",
    "title": "役所书事用山谷观化韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "风堕何能续断弦，只凭樽酒送雕年。",
      "仙人示我长生术，除却醉乡非洞天。"
    ]
  },
  {
    "id": "2e89e4204d1d9950c8ad5d2bbd2b9f4f",
    "title": "役所书事用山谷观化韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "宦学平生着意深，要从黄卷古人寻。",
      "功名富贵非吾事，只有渊明会此心。"
    ]
  },
  {
    "id": "2e89e4204d1d9950c8ad5d2bccbe111f",
    "title": "役所书事用山谷观化韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "昨非今是若为论，有愧悠悠出岫云。",
      "老鹤乘轩本无意，何妨饮啄混鸡群。"
    ]
  },
  {
    "id": "2e89e4204d1d9950c8ad5d2b42e03424",
    "title": "役所书事用山谷观化韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "浩荡东风卷送春，娇莺雏燕谩争新。",
      "此心自有青山约，不是看花陌上人。"
    ]
  },
  {
    "id": "2e89e4204d1d99504fccd5cf328f5b5e",
    "title": "会郑有功",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "江流变血火连天，闻道舟行相后先。",
      "今世谋身无第一，政缘夫子爱逃禅。"
    ]
  },
  {
    "id": "2e89e4204d1d99505d6b2903159d8145",
    "title": "自越趋明上虞道中和季申梅四首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "关山戎马信音稀，肠断无人寄一枝。",
      "沾酒西城联骑入，上林踏雪探春时。"
    ]
  },
  {
    "id": "2e89e4204d1d99505d6b29035ad002d7",
    "title": "自越趋明上虞道中和季申梅四首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "孤标亦自惜幽姿，折赠行人第几枝。",
      "万斛清愁江上雨，曾看结子欲黄时。"
    ]
  },
  {
    "id": "2e89e4204d1d99505d6b290369b3890f",
    "title": "自越趋明上虞道中和季申梅四首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "玉瘦香寒不自持，潇然冷蕊暗疏枝。",
      "向来几许闲花木，及见春光烂漫时。"
    ]
  },
  {
    "id": "2e89e4204d1d99505d6b2903c872d71b",
    "title": "自越趋明上虞道中和季申梅四首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "天与清芬心自知，丛林深处出纤枝。",
      "发明无限春消息，正是风霜作恶时。"
    ]
  },
  {
    "id": "2e89e4204d1d995081ad9d2f2a27e780",
    "title": "自四明回越宿通明堰下",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "短棹还随海浪回，通明堰下小徘徊。",
      "东风吹落篷窗雨，点点春愁枕上来。"
    ]
  },
  {
    "id": "2e89e4204d1d9950d2b458abfd1d6659",
    "title": "彦文携玉友见过出示致道小诗因次其韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "一壶春色玉生光，最爱霏霏绕鼻香。",
      "浅醉不禁衣袖冷，幽林风雨夜苍凉。"
    ]
  },
  {
    "id": "2e89e4204d1d9950d2b458ab10292a5b",
    "title": "彦文携玉友见过出示致道小诗因次其韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "仙官新拜旧词臣，林下相逢又一人。",
      "勿谓沧浪清可濯，此心原自绝纤尘。"
    ]
  },
  {
    "id": "2e89e4204d1d9950d2b458ab15e3d567",
    "title": "彦文携玉友见过出示致道小诗因次其韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "于世无功懒据鞍，诛茅种竹老空山。",
      "不应天与静中趣，自是人容拙者闲。"
    ]
  },
  {
    "id": "2e89e4204d1d9950ed74c843bcebc9f0",
    "title": "无题",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "胶胶身世竟何穷，急电飞花过眼空。",
      "惟有离愁推不去，五更孤枕角声中。"
    ]
  },
  {
    "id": "2e89e4204d1d9950090c03b3cf41a4b2",
    "title": "再书一绝",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "吴九何如黄四娘，能令诗老醉颠狂。",
      "可怜去岁花前客，戎马尘埃两鬓霜。"
    ]
  },
  {
    "id": "2e89e4204d1d9950907acd37b2599637",
    "title": "元长谒仲长彦文赠以樽酒",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "杖头挑取一壶春，要使朱颜日日新。",
      "何必稽山寻贺老，风流俱是谪仙人。"
    ]
  },
  {
    "id": "2e89e4204d1d9950d17fd53d25e9ffa3",
    "title": "范元长寄示刘野夫满庭芳曲因用其语戏呈",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "暮年身计酒葫芦，定是前身刘野夫。",
      "他日烂柯山下见，俨然一部黑髭须。"
    ]
  },
  {
    "id": "2e89e4204d1d9950dd99f45dc5023707",
    "title": "次韵元长观梅三首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "曳杖山间自探春，雨馀梅意已清新。",
      "兵戎草草伤沦落，一醉花前有几人。"
    ]
  },
  {
    "id": "2e89e4204d1d9950dd99f45dc783fd26",
    "title": "次韵元长观梅三首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "种柳栽花旧惜春，不知春色为谁新。",
      "年年青眼樽前客，只有寒梅是故人。"
    ]
  },
  {
    "id": "2e89e4204d1d9950dd99f45d12c16365",
    "title": "次韵元长观梅三首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "归来醉撚一枝春，照影凉蟾过雨新。",
      "不似霸陵愁醉尉，穿云渡水寂无人。"
    ]
  },
  {
    "id": "2e89e4204d1d99507495a21347ca81d5",
    "title": "建康得家书寄元长观梅诗因次其韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "东风一纸平安信，闻道黄岗春已来。",
      "传语吴生好看客，梅花应似去年开。"
    ]
  },
  {
    "id": "2e89e4204d1d9950ad21c07dbbe8f4d9",
    "title": "枕上",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "市楼春睡厌都城，车毂喧喧枕上声。",
      "此夜客情还冷淡，一林风露夏鸡鸣。"
    ]
  },
  {
    "id": "2e89e4204d1d9950868b5b64dffc421e",
    "title": "梦觉",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "竹枕藤床一室虚，松风瑟瑟梦惊馀。",
      "破窗犹有流萤渡，老我疏慵不读书。"
    ]
  },
  {
    "id": "2e89e4204d1d9950868b5b64eab41856",
    "title": "梦觉",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "老去人怜百病攻，平生感慨竟谁同。",
      "须知一点悬悬念，不在功名富贵中。"
    ]
  },
  {
    "id": "2e89e4204d1d9950868b5b64d72a70c1",
    "title": "梦觉",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "虚窗午夜月朦胧，推枕萧然百念空。",
      "更问幽人洗心法，二年魂梦水声中。"
    ]
  },
  {
    "id": "2e89e4204d1d99509b332312ad8b5ab4",
    "title": "泊白鹭洲时辛道宗兵溃犯金陵境上金陵守不得入",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "脱迹干戈幸再生，时时心折梦围城。",
      "南来客枕能安否，更作江湖盗贼惊。"
    ]
  },
  {
    "id": "2e89e4204d1d99509b332312ca97d7ce",
    "title": "泊白鹭洲时辛道宗兵溃犯金陵境上金陵守不得入",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "城头传令插军麾，城外行人泪满衣。",
      "处处悲风吹战角，沙洲白鹭莫惊飞。"
    ]
  },
  {
    "id": "2e89e4204d1d99509b33231233ebe99b",
    "title": "泊白鹭洲时辛道宗兵溃犯金陵境上金陵守不得入",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "月满沧江风水清，沉沉冰鉴照孤城。",
      "何人心绪犹无事，醉卧船舷一笛横。"
    ]
  },
  {
    "id": "2e89e4204d1d99504e10670ac42a07a2",
    "title": "泊盈川步头舟中酌酒五首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "那知乱后年光促，但觉春来酒味长。",
      "炯炯新蟾照人白，恨无双竹倩孙郎。"
    ]
  },
  {
    "id": "2e89e4204d1d99504e10670a210e31d6",
    "title": "泊盈川步头舟中酌酒五首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "空笼影照琉璃滑，鸿洞声传钟鼓长。",
      "便买扁舟作家宅，风流千载谢三郎。"
    ]
  },
  {
    "id": "2e89e4204d1d99504e10670a20f32907",
    "title": "泊盈川步头舟中酌酒五首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "飞扬跋扈今安取，放浪酣歌亦所长。",
      "曾醉西湖春色否，传声江上问诸郎。"
    ]
  },
  {
    "id": "2e89e4204d1d99504e10670a8315e77b",
    "title": "泊盈川步头舟中酌酒五首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "苍苍烟画千岩秀，泛泛花流一水长。",
      "会向武陵寻避世，此身已是捕鱼郎。"
    ]
  },
  {
    "id": "2e89e4204d1d99504e10670a37da7a91",
    "title": "泊盈川步头舟中酌酒五首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "收功不在干戈众，和议元非计策长。",
      "闻道搜贤遍南国，要令四裔识周郎。"
    ]
  },
  {
    "id": "2e89e4204d1d9950aeee3c6fcd8ce41e",
    "title": "乙卯秋闻右相平杨么作绝句寄之",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "一扫湖湘氛祲消，坐令愁叹变歌谣。",
      "何当早驾风帆下，来看钱塘八月潮。"
    ]
  },
  {
    "id": "2e89e4204d1d99508516c27397d08a4a",
    "title": "丁酉春绍兴书怀",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "贺监湖边树树花，东风随意作纷华。",
      "那知老守怀归切，陇水秦云是我家。"
    ]
  },
  {
    "id": "2e89e4204d1d9950565846dc6dc6ee5b",
    "title": "送张汝霖纠左冯翊六绝",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "风流幕府固多闲，冷落曹司绝往还。",
      "举酒高楼谁作伴，何妨借取华州山。"
    ]
  },
  {
    "id": "2e89e4204d1d9950565846dc65499021",
    "title": "送张汝霖纠左冯翊六绝",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "平岳亭高一望间，烟霞缥缈揖飞仙。",
      "请君直跨刚风骑，去折山头十丈莲。"
    ]
  },
  {
    "id": "2e89e4204d1d9950565846dc296a1708",
    "title": "送张汝霖纠左冯翊六绝",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "堂前双树小桃枝，曾看芳英落酒卮。",
      "要识当时花下客，鬓毛衰飒病支离。"
    ]
  },
  {
    "id": "2e89e4204d1d9950565846dccd706e02",
    "title": "送张汝霖纠左冯翊六绝",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "花发城南苑路迷，衫裁白纻马如飞。",
      "月明洛水黄昏后，犹有游人唤渡归。"
    ]
  },
  {
    "id": "2e89e4204d1d9950565846dc2b8ada25",
    "title": "送张汝霖纠左冯翊六绝",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "瓮面浮醅玉雪光，陶巾犹带漉时香。",
      "何当分我腊馀味，试发樽前旧态狂。"
    ]
  },
  {
    "id": "2e89e4204d1d9950565846dcacb60c15",
    "title": "送张汝霖纠左冯翊六绝",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "平时三辅盛他邦，白面青山意气郎。",
      "落魄朋游那复问，更将苦语话离肠。"
    ]
  },
  {
    "id": "2e89e4204d1d9950684481ebc8820c4a",
    "title": "病愈",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "支离瘦骨怯寒侵，雾雨溟溟山更深。",
      "医国无功还自治，暮年药裹最关心。"
    ]
  },
  {
    "id": "2e89e4204d1d995090d12e8f5e851e18",
    "title": "独坐东轩",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "云山环合户深关，中有幽人竟日闲。",
      "好在窗前数竿竹，与君相伴老山间。"
    ]
  },
  {
    "id": "2e89e4204d1d9950a60ccff70968a64d",
    "title": "吉阳寄李泰发",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "海风吹浪去如飞，离母山高日出迟。",
      "此意此情谁会得，因书写与故人知。"
    ]
  },
  {
    "id": "2e89e4204d1d9950e8de57e449580068",
    "title": "寄李参政",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "海风飘荡水云飞，黎母山高月上迟。",
      "千里孤光一樽酒，此情惟有故人知。"
    ]
  },
  {
    "id": "2e89e4204d1d995006998afba60367e4",
    "title": "喻弥陀收掩遗骸",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "骸骨鳞鳞旷野昏，天阴雨湿向谁论。",
      "纵然有乐逾南面，争似无为实相门。"
    ]
  },
  {
    "id": "2e89e4204d1d9950264d3b43e4b45876",
    "title": "山门栖岩寺",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "天边箭筈一门通，香隔云萝几万重。",
      "好借岩风为披拂，移文有语笑尘容。"
    ]
  },
  {
    "id": "2e89e4204d1d9950051ba0835b5bc4d1",
    "title": "暮村",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "孤村烟树暝黄昏，一簇人家半掩门。",
      "看尽栖鸦啼噪后，牧童归去雨声繁。"
    ]
  },
  {
    "id": "2e89e4204d1d99502cf1b457a35f71a9",
    "title": "落花",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "花飞便觉春容减，一阵狂风满地红。",
      "可惜馀芳留不得，夜深人静月朦胧。"
    ]
  },
  {
    "id": "2e89e4204d1d995054165027df88ac43",
    "title": "倦妆",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "锦帕新裁玩月犀，旋开妆合间云螭。",
      "一成贪耍慵梳洗，日晚惟添翠黛眉。"
    ]
  },
  {
    "id": "2e89e4204d1d99509a758bc3d20def87",
    "title": "醉和颜美中元夕绝句",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "年年人月喜团圆，好在诗边又酒边。",
      "莫道玄风只渔钓，也随世俗夜无眠。"
    ]
  },
  {
    "id": "2e89e4204d1d99508056e3f11b6fde40",
    "title": "道堂",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "疏松怪石水泠泠，白葛乌纱晚醉醒。",
      "想见眼前无俗物，一炉沉水写黄庭。"
    ]
  },
  {
    "id": "2e89e4204d1d99505de8525215324889",
    "title": "登舟示邢子友",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "尽室嗟何往，穷年浪自悲。",
      "才疏身潦倒，地远迹孤危。",
      "风雨江南岸，豺狼天一涯。",
      "畏途端可悯，薄宦竟奚为。",
      "已失田园计，难忘升斗资。",
      "毋烦俗子问，有愧达人嗤。",
      "病马思春草，惊乌绕夜枝。",
      "登舟一长叹，此意只君知。"
    ]
  },
  {
    "id": "2e89e4204d1d9950ae32f5ee33844e05",
    "title": "闻郭瑾怀甫除郎",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "至治本无为，何曾帝力知。",
      "人惟求俊彦，天畀济艰危。",
      "鼎席尊黄发，星郎用白眉。",
      "锋芒森武库，律吕奏咸池。",
      "海内想风采，朝中增羽仪。",
      "馀光被草木，盛事播声诗。",
      "感会唯千载，飞腾各一时。",
      "著鞭今更懒，投劾去奚疑。",
      "亦有乘轩恋，其如续胫悲。",
      "衔芦聊避弋，绕树未安枝。",
      "念旧多生死，思乡久别离。",
      "自馀复何道，湖海是归期。"
    ]
  },
  {
    "id": "2e89e4204d1d995062dad264a04f3363",
    "title": "河中太守",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "抡才梁栋定谁须，耸拔长松第一株。",
      "令闻允为时属望，丰功当在帝都俞。",
      "将令异日作霖雨，暂使斯民歌裤襦。",
      "播物仁风随扇发，向人和气与春舒。",
      "请看嶷嶷诸郎秀，是应诜诜盛德符。",
      "广陌乘黄将骥子，丹山威凤带鹓雏。",
      "声名最重连城宝，文采光腾照夜珠。",
      "贾谊著书惊一世，平津射策冠诸儒。",
      "传经固自卑刘向，遗直犹资见魏谟。",
      "便向萱堂生月桂，更寻云路种星榆。",
      "人从碧海偷桃实，客自朱门坠舄凫。",
      "性静绿龟宜作伴，身轻灵寿不须扶。",
      "金波满泛鹅儿酒，香雾争持鹊尾炉。",
      "要识东人念公意，岩廊千载赞昌图。"
    ]
  },
  {
    "id": "2e89e4204d1d99503867f503c3dffba0",
    "title": "己亥秋陪伯山游中条穷尽山中之胜明年春迓王毅伯再过山下呈伯山",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "条山有佳色，不入俗子眼。",
      "结庐傍洓水，永与山作伴。",
      "一脚落宦游，坐叹千里远。",
      "长恐山灵檄，重令猿鹤怨。",
      "朅来河之湄，用意固不浅。",
      "拟从水石行，稍释烟霞恋。",
      "而于阛阓中，举首即相见。",
      "相看犹有情，不改旧颜面。",
      "自怜非故吾，抚心祗愧赧。",
      "唯公绝俗姿，体道任舒卷。",
      "笑揖浮邱伯，双凫脱羁绊。",
      "步武招我陪，放歌容我乱。",
      "窅窕空翠间，风驭蹑云栈。",
      "山亦为君容，景态互明焕。",
      "别去今几时，兹游倏飞电。",
      "所思在岩壑，欲往不得便。",
      "此身被官缚，事迫胡可缓。",
      "东风涨边尘，羸马注长坂。",
      "崎曲馀百里，尽日期往返。",
      "问途策而前，不复微吟款。",
      "向来经行处，犹作生绡展。",
      "怅念扪萝手，去敛趋庭板。",
      "忽放微云开，顾我一笑筦。",
      "出没高树端，退避还偃蹇。",
      "俗驾良已非，尘容更增腼。",
      "解鞍迫昏暮，假榻憩疲懒。",
      "夜梦五老人，诘诟不容辨。",
      "局促将安之，勇退在能断。",
      "利害甚白黑，胡为两交战。",
      "语已去飘忽，欲留不可挽。",
      "那知有志士，居以贫为患。",
      "求田亦本谋，他日当能办。",
      "伏枥马告劳，投林鸟知倦。",
      "岁时耕耨馀，食息桑榆暖。",
      "优游聊卒岁，谁复议樗散。",
      "却坐洓水傍，适我结庐愿。"
    ]
  },
  {
    "id": "2e89e4204d1d9950355be8f897fb72f0",
    "title": "陪王毅伯游柏梯寺次毅伯韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "伊昔耐辱人，诛茅此山谷。",
      "爱闲如爱官，食薇如食肉。",
      "酌泉吸山光，清泠饱空腹。",
      "故居今宛然，修篁蔽山麓。",
      "我亦困尘笼，暮年思退缩。",
      "道人梯柏处，梦想长在目。",
      "崎岖乃夙心，宁问隘车毂。",
      "危蹬乱水石，悲风号竹木。",
      "款步转嵚岈，举头蒙朴蔌。",
      "径欲走其颠，仰羡孤飞鹜。",
      "层峰拥户来，何啻三十六。",
      "幽人岂知此，相对一茅屋。",
      "真成拓异境，不胜无遗镞。",
      "夜枕却生寒，尚烦杯酒燠。",
      "清梦那得长，鱼鼓惊晨粥。",
      "五老晓相迎，雾雨如盥沐。",
      "引我眺北岭，坐觉天宇蹙。",
      "朝日涌地低，明霞疑可掬。",
      "欲留采黄精，愧此鬓发秃。",
      "正恐泛槎星，已见君平卜。"
    ]
  },
  {
    "id": "2e89e4204d1d9950dfd4b53283c709d8",
    "title": "次韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "平生隐遁资，白驹在空谷。",
      "傥令眼有山，宁问食无肉。",
      "要当揖爽气，涤此勤书腹。",
      "得官大河滨，枕带首阳麓。",
      "如闻五老胜，坐使山峰缩。",
      "扪萝上巉绝，作意快心目。",
      "却视宇宙间，万化转一毂。",
      "道人真有道，直上驾危木。",
      "神光秘岩隈，灵草蒙朴蔌。",
      "空令莲社子，纷扰乱凫鹜。",
      "先生志高古，真游穷六六。",
      "飘然清夜梦，时到山头屋。",
      "念此感尘迹，一往如飞镞。",
      "哦诗示观览，律吕回春燠。",
      "作字纪经行，典刑馀食粥。",
      "使我蒙鄙心，蓬首加栉沐。",
      "致我外尘垢，益叹生理蹙。",
      "夜漱落箭泉，明月冷盈掬。",
      "朝饭过灵峰，何惮屐齿秃。",
      "兹焉毕馀龄，更无疑可卜。"
    ]
  },
  {
    "id": "2e89e4204d1d99504e6df58b28d4fe4a",
    "title": "再次韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "苍颜五老人，潜此十里谷。",
      "孤标面有棱，瘦骨饥无肉。",
      "手挥云雾开，绝涧坦其腹。",
      "乃知奇伟状，未省出山麓。",
      "穷幽偶见之，欲遁不及缩。",
      "亦怜麋鹿资，笑睨回青目。",
      "政欲挽渠衣，未应回我毂。",
      "却顾岩壑底，郁郁耸乔木。",
      "尚兹遗栋梁，况乃问朴蔌。",
      "我亦脱网罗，江湖漾孤鹜。",
      "念此难折腰，本无苏印六。",
      "何意从公游，大嚼渠渠屋。",
      "公仍为销写，妙语矜破镞。",
      "一看云卧冷，固鄙权门燠。",
      "悬知饭藜羹，不换咄嗟粥。",
      "笑我漫弹冠，短发不胜沐。",
      "真恐缘壁枯，莫作蜗行蹙。",
      "但当葺诗业，万象入吾掬。",
      "要与曲生狂，一扫中书秃。",
      "此计是耶非，更拟从公卜。"
    ]
  },
  {
    "id": "2e89e4204d1d9950015f77e1f9f0db57",
    "title": "王官谷夜归次伯山韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "读公出谷诗，语峻有骨肋。",
      "使我两目明，烛笼照昏黑。",
      "欲和辄复已，夜漏下几刻。"
    ]
  },
  {
    "id": "2e89e4204d1d9950ea5e07c0806a7057",
    "title": "出郭次伯山韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "道心日和平，向人绝城府。",
      "雅意在泉石，外物等泥土。",
      "终寻勾漏公，丹砂养龙虎。"
    ]
  },
  {
    "id": "2e89e4204d1d9950eb06e814e039e89a",
    "title": "欲游静林不果",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "林泉共一山，欲往不得暇。",
      "我不如陶生，日到远公社。",
      "安得缩地术，坐我云门下。"
    ]
  },
  {
    "id": "2e89e4204d1d99505229f6ab5656e82a",
    "title": "翠微阁",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "秋山插半空，山半倚危阁。",
      "游子山下行，秦川正摇落。",
      "日暮天宇宽，西风卷云幕。"
    ]
  },
  {
    "id": "2e89e4204d1d995047af439f8c8b755d",
    "title": "南泉",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "阴液沦山颠，天匠凿其腹。",
      "喷薄涌飞泉，散落珠百斛。",
      "幽人时一来，但爱消烦溽。",
      "何当作膏雨，万里蒙霢霂。"
    ]
  },
  {
    "id": "2e89e4204d1d9950363b3aaa0009f73c",
    "title": "还城次必强韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "俗驾不可留，归途无乃遽。",
      "未饱爱山心，复踏还城路。",
      "今彼城中人，朝暮催钟鼓。"
    ]
  },
  {
    "id": "2e89e4204d1d9950e61021c2106d8e92",
    "title": "独乐园夜饮梅花下再赋",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "我有一樽酒，为君消百忧。",
      "当春梅盛发，去作花间游。",
      "嫦娥从东来，爱此亦迟留。",
      "便欲买花去，玉玦恋枝头。",
      "花动月光乱，月移花影流。",
      "横斜满杯盘，酒面香浮浮。",
      "举觞吸明月，与花相劝酬。",
      "君若不尽饮，恐为花月羞。",
      "缅想李太白，对酒无朋俦。",
      "当时明月下，还有此花不。"
    ]
  },
  {
    "id": "2e89e4204d1d99506ae01abfc1eff23b",
    "title": "次韵酬赠元长少卿",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "夫子禀家学，玉德润无色。",
      "搢绅先生间，早岁声籍籍。",
      "晚乃落筌蹄，云空鸟灭迹。",
      "功名翰墨场，一笑儿时剧。"
    ]
  },
  {
    "id": "2e89e4204d1d9950b9a81019954dd68c",
    "title": "寄赠向叔美二首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "夫子冰玉质，未肯污膏粱。",
      "坐此困州县，一饱犹皇皇。",
      "怀才几时用，鬓发行老苍。",
      "今世无伯乐，不识真乘黄。"
    ]
  },
  {
    "id": "2e89e4204d1d9950b9a810196a0c3a04",
    "title": "寄赠向叔美二首",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "结交恨不早，天意非人谋。",
      "论文一樽酒，邂逅古虞州。",
      "我尝评其人，请从前辈求。",
      "纷纷此薄俗，定将谁与俦。"
    ]
  },
  {
    "id": "2e89e4204d1d99503da9457b2a41b0a6",
    "title": "梦觉一首时将解安邑赴调",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "明月入破窗，一室炯如晓。",
      "幽人睡易惊，遥夜正寒悄。",
      "自缘怀抱恶，安得梦寐好。",
      "推枕惘不乐，念念堕空杳。",
      "所思天一涯，忽忽令人老。",
      "老境足悲伤，穷愁更萦绕。",
      "嗟余竟奚为，滥为策名早。",
      "漫浪戏一官，不觉成潦倒。",
      "况此百日中，随分接纷扰。",
      "跧如辕下驹，孤甚沙洲鸟。",
      "未妨公事多，但使痴儿了。",
      "州县定劳人，侏儒尚能饱。",
      "毋作腐鼠吓，要同牛骥皂。",
      "更怜爱酒陶，未免空囊赵。",
      "去矣莫留行，峥嵘岁云杪。",
      "三宿恋桑下，千载归华表。",
      "更堪无定居，惊飙转蓬葆。",
      "卧闻南飞鹊，悲鸣树三绕。",
      "念尔将安之，天阔风霜渺。",
      "不如刷劲翮，去蹑鸿鹄矫。"
    ]
  },
  {
    "id": "2e89e4204d1d9950ec791d0e8c18b539",
    "title": "龟山寺诗",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "夕照衔半壁，烟霏淡横练。",
      "呼风挂帆席，晚著淮东岸。",
      "波流荡伏龟，山脚插秋汉。",
      "白塔欻飞动，绀宇锁华焕。",
      "小阁候潮平，微径依山转。",
      "云林杳霭间，历历皆奇观。",
      "十年客京洛，每抱辕驹叹。",
      "何意顿萧然，朝来舟出汴。",
      "眼界霄壤分，骨相仙凡换。",
      "鲈从秋后肥，米到淮南贱。",
      "幸脱兵火馀，苦为尘网绊。",
      "沧海寄馀龄，去此不难办。",
      "招邀谪仙人，骑鲸游汗漫。"
    ]
  },
  {
    "id": "2e89e4204d1d995046f9eb01487a2a08",
    "title": "仪真宫玉清昭应宫成铸圣像于此",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "楼观俯长江，竹树蔽修岭。",
      "入门却立惊，清旷非人境。",
      "福地包形胜，真仪入范镕。",
      "护持国祚永，报贶年谷丰。",
      "蓬莱杳莫寻，弱水三万里。",
      "我欲试丹诀，诛茅或在此。",
      "神仙可学否，要且扶颓龄。",
      "生当兵火日，飘泊安得宁。",
      "爱之不可留，弛担休信宿。",
      "白鹤唳石坛，香烟绕云屋。",
      "夜久万籁息，松风度玉琴。",
      "潇然不能寝，相伴一哀吟。"
    ]
  },
  {
    "id": "2e89e4204d1d99509d8f63fadfe48923",
    "title": "舟行著浅夜泊中流",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "雪涨秦淮水，春生白鹭洲。",
      "洲前棹歌发，送此一叶舟。",
      "转柂起帆席，快甚谁能收。",
      "舟师拙于事，遂作中滩留。",
      "支撑莫动摇，喘汗徒呀咻。",
      "弹绳测河道，篙竿伺潮头。",
      "疏篷鸡栅低，兀坐如拘囚。",
      "仰羡双飞鹄，安得从之游。",
      "日落暮云碧，波光澹如秋。",
      "四顾渺无极，黯黯令人愁。",
      "黑风卷半夜，大浪掀中流。",
      "傲兀不能寝，取酒聊相酬。",
      "人生天地间，大海一浮沤。",
      "风水审如此，蛟龙应见求。",
      "未脱干戈地，敢为身世谋。",
      "醉酣还就枕，吾已信沉浮。"
    ]
  },
  {
    "id": "2e89e4204d1d99505d995c3201d9b461",
    "title": "吴帝庙",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "阿瞒鬼之雄，掌握弄神器。",
      "孙刘相继踵，分争足鼎峙。",
      "支吾仅自保，终作降囚系。",
      "智力非不如，亦各论其地。",
      "吾闻隆准公，几为强楚毙。",
      "转粟收散兵，正赖关中势。",
      "中原乃腹心，四肢吾所制。",
      "英雄建立初，岂但夸一世。",
      "处之或不然，果非长久计。",
      "古人今复生，此论无以异。"
    ]
  },
  {
    "id": "2e89e4204d1d995032298a05032b2630",
    "title": "泊震泽道中步游善宥寺观芍药回舟中小饮用范四韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "非才与时背，空手行路难。",
      "朱门极严冷，仰首不可干。",
      "初欲效寸进，挽舟八节滩。",
      "雅意同心人，赠之云锦端。",
      "虽云食破砚，渴拟回狂澜。",
      "胸次竟莫吐，千丈虹蜺蟠。",
      "谁复议行藏，浩歌空倚栏。",
      "南来寄疏蓬，虾菜岂所欢。",
      "寻幽偶一笑，芳葩发奇观。",
      "念尔托根远，香色不易完。",
      "姓名逋客晦，风味书生酸。",
      "作诗慰流落，激烈穷雕刓。",
      "愁人多苦语，步绕吟且看。",
      "归怀止惋结，赖此杯酒宽。",
      "忽忽时岁迈，凄凄风雨残。",
      "曷当三径归，暂卜一枝安。",
      "宠辱何定物，向来心已阑。"
    ]
  },
  {
    "id": "2e89e4204d1d9950493d16cc660bb5f8",
    "title": "过平望趋吴兴阻风游殊胜寺用益谦韵",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "幂幂疏雨歇，冷冷晚风清。",
      "扁舟泊清浅，落日涵空明。",
      "门临稻畦没，水浸莎岸平。",
      "欠伸得宽旷，杖屦喜微行。",
      "招提掩深靓，房户开斜横。",
      "纷纷诸衲子，尚作迎送情。",
      "神武行挂冠，吴市今变名。",
      "及闻名理谈，顿觉肝胆倾。",
      "凡笼了无著，古佛当自成。",
      "已复外身世，何者为官荣。",
      "同游有亚父，早定登坛盟。",
      "归来不受赏，慨慷羞论兵。",
      "闾阎取封侯，健儿胜书生。",
      "因之发深省，种种鸿毛轻。"
    ]
  },
  {
    "id": "2e89e4204d1d99509d61b1a027bcc2b7",
    "title": "潮阳容老出游闽浙过泉南当谒涌老禅师因寄四句偈",
    "authorName": "赵鼎",
    "authorId": "2e89e4204d1d99504f16c818a1d50185",
    "dynasty": "宋",
    "content": [
      "老矣潮州韩吏部，饥餐渴饮似当年。",
      "明明月夜长相照，莫怪无书寄大颠。"
    ]
  },
  {
    "id": "2e89e4204d31373d56b2bd6de911fa43",
    "title": "池州",
    "authorName": "郑许",
    "authorId": "2e89e4204d31373dd1457b72d1457b72",
    "dynasty": "宋",
    "content": [
      "嶂没千重雾，江涵万里天。",
      "湘潭送波浪，吴楚会风烟。"
    ]
  },
  {
    "id": "2e89e4204d38a19d3bb7eefe31a0b861",
    "title": "挽黄忠文公",
    "authorName": "家诚之",
    "authorId": "2e89e4204d38a19dd1457b72d1457b72",
    "dynasty": "宋",
    "content": [
      "自从朱邸翊元良，圣学磨砻日就将。",
      "嗜饱岂容登鼎俎，剪桐争肯戏圭璋。",
      "经筵犹有八图在，御座俄惊一鉴亡。",
      "恤典隆名虽宠渥，何如大政细平章。"
    ]
  },
  {
    "id": "2e89e4204d38a19d3bb7eefe2c7a5115",
    "title": "挽黄忠文公",
    "authorName": "家诚之",
    "authorId": "2e89e4204d38a19dd1457b72d1457b72",
    "dynasty": "宋",
    "content": [
      "棘闱尚记一窗邻，把酒论文情独亲。",
      "辙迹我犹循井络，履声公已上星辰。",
      "追思九鼎回天力，莫赎千金报国身。",
      "老去驱车只剑道，忍看高冢卧麒麟。"
    ]
  },
  {
    "id": "2e89e4204d3d8f043046fcc1ae3bdd9c",
    "title": "寒食",
    "authorName": "蒋梦炎",
    "authorId": "2e89e4204d3d8f04d1457b72d1457b72",
    "dynasty": "宋",
    "content": [
      "不暖不寒寒食天，小桥杨柳未飞绵。",
      "三分春色一分在，十日晴无两日全。",
      "桐角唤回前嶂晓，子规啼破隔江烟。",
      "麻裙素髻谁家女，哭向墦间送纸钱。"
    ]
  },
  {
    "id": "2e89e4204d493a0c9a853e429ffed21d",
    "title": "秋霁",
    "authorName": "释元肇",
    "authorId": "2e89e4204d493a0c82c2559128912b0e",
    "dynasty": "宋",
    "content": [
      "一室虫悲万感生，林梢攧雨湿秋声。",
      "诗成后夜无人问，月到云间不肯明。"
    ]
  },
  {
    "id": "2e89e4204d4a5d482d8ce1883f02a46b",
    "title": "纪赠宣义大师梦英",
    "authorName": "张洎",
    "authorId": "2e89e4204d4a5d48043c3d7e0b8aff04",
    "dynasty": "宋",
    "content": [
      "几忆汤师役梦魂，醉吟想在落花村。",
      "背尘事见寻常说，出格诗曾子细论。",
      "书信寄凭虽有路，笑谈重约恨无门。",
      "今来鬓雪应多也，莫惜频频近酒樽。"
    ]
  },
  {
    "id": "2e89e4204d4a5d48edd161ce5e7aa965",
    "title": "暮春月内署书阁前海棠花盛开率尔七言八韵寄长卿谏议",
    "authorName": "张洎",
    "authorId": "2e89e4204d4a5d48043c3d7e0b8aff04",
    "dynasty": "宋",
    "content": [
      "去岁海棠花发日，曾将诗句咏芳妍。",
      "今来花发春依旧，君已雄飞玉案前。",
      "骤隔清尘枢要地，独攀红蕊艳阳天。",
      "疏枝高映银台月，嫩叶低含绮阁烟。",
      "花落花开怀胜赏，春来春去感流年。",
      "清辞早缀巴人唱，妙翰犹缄蜀国笺。",
      "共仰壮图方赫耳，自嗟衰鬓转皤然。",
      "因凭莺蝶传消息，莫望蓬莱有病仙。"
    ]
  },
  {
    "id": "2e89e4204d4a5d48627c3535e7fa4498",
    "title": "题越台",
    "authorName": "张洎",
    "authorId": "2e89e4204d4a5d48043c3d7e0b8aff04",
    "dynasty": "宋",
    "content": [
      "我爱真人居，高台倚寥泬。",
      "洞天开两扉，邈尔与世绝。",
      "缥缈乘鸾女，华颜映绿发。",
      "举手拂烟虹，吹笙弄松月。",
      "森罗窥万象，境异趣亦别。",
      "何必服金丹，飞身向蓬阙。"
    ]
  },
  {
    "id": "2e89e4204d4acea27e9e87941c71031d",
    "title": "乡禅嵩老集古人佳句成诗编成巨帙以示余钦叹不足辄赋二绝率然悚仄",
    "authorName": "杨梦信",
    "authorId": "2e89e4204d4acea2d1457b72d1457b72",
    "dynasty": "宋",
    "content": [
      "胸中历历古人诗，妙用纵横自一机。",
      "管得杜韩惊且泣，斓斑要作百家衣。"
    ]
  },
  {
    "id": "2e89e4204d4acea27e9e879404b045ae",
    "title": "乡禅嵩老集古人佳句成诗编成巨帙以示余钦叹不足辄赋二绝率然悚仄",
    "authorName": "杨梦信",
    "authorId": "2e89e4204d4acea2d1457b72d1457b72",
    "dynasty": "宋",
    "content": [
      "学诗元不离参禅，万象森罗总现前。",
      "触著见成佳句子，随机饤饾便天然。"
    ]
  },
  {
    "id": "2e89e4204d565f805927865cfb4c9d50",
    "title": "常父寄蕈",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "此物固已美，采之从历山。",
      "蒙兄远相寄，深意在加餐。",
      "冷落齑盐地，萧条蓬艾间。",
      "书云次越品，宁复昔时欢。"
    ]
  },
  {
    "id": "2e89e4204d565f800ccde835f3b35326",
    "title": "初食鲚鱼蒌蒿",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "鱼从网师得，蒿自麦田求。",
      "斫鲙尝鲜美，调羹烹滑柔。",
      "江南见春物，野次助晨羞。",
      "人各甘香味，鲈莼未易侔。"
    ]
  },
  {
    "id": "2e89e4204d565f8046db1be48e619908",
    "title": "题夏大初丈高居",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "入门已可爱，庭户复清阴。",
      "更有池台邃，相连花木深。",
      "山川供隐几，风月伴抽簪。",
      "七十须浑黑，知公但养心。"
    ]
  },
  {
    "id": "2e89e4204d565f8033872217320925d9",
    "title": "哭张子礼",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "漾楫贵池郡，伤心甘泽园。",
      "笑言成死别，风味想生存。",
      "花木春无主，蒿莱昼掩门。",
      "尚思歌舞会，些语为招魂。"
    ]
  },
  {
    "id": "2e89e4204d565f80fbea42f95de6dd7c",
    "title": "清晖馆",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "湖山秀气合，庭榭绿阴初。",
      "吹腊新尝酒，鸣榔旋取鱼。",
      "青规谏官疏，丹毂使臣车。",
      "醉尉无仪检，将军莫怪渠。"
    ]
  },
  {
    "id": "2e89e4204d565f80dce0fb5403fa159d",
    "title": "花望之弄璋亭",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "开亭面峰岛，来客庆桑弧。",
      "屡种蓝田玉，新还合浦珠。",
      "海边桃结子，天外凤生雏。",
      "莫笑轩楹陋，高门即似于。"
    ]
  },
  {
    "id": "2e89e4204d565f80166644b0ea814065",
    "title": "夏昼",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "落花宁是秽，啼鸟不为喧。",
      "野水从侵道，青山任塞门。",
      "吏身闲似隐，官舍静于村。",
      "开卷何曾读，风来只自翻。"
    ]
  },
  {
    "id": "2e89e4204d565f80edee5909d55b2639",
    "title": "夏日甘寝",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "回风动木叶，细雨湿蛛丝。",
      "心下无闲事，人间有此时。",
      "微凉纱半卷，幽梦角徐吹。",
      "此兴惟吾解，儿曹莫使知。"
    ]
  },
  {
    "id": "2e89e4204d565f80a8bc5050d0d90ce4",
    "title": "晚兴",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "骤雨行荷叶，嘈嘈如语言。",
      "高斋正薄暮，宴坐不知喧。",
      "极静开心地，新凉入鬓根。",
      "交游何用绝，自罕到吾门。"
    ]
  },
  {
    "id": "2e89e4204d565f80a8bc5050bd654d4d",
    "title": "晚兴",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "展簟当檐卧，微风送晚凉。",
      "云移自徐疾，蕉舞更低昂。",
      "结网蛛萦足，归巢鸟乱行。",
      "支离聊度日，那复论行藏。"
    ]
  },
  {
    "id": "2e89e4204d565f807337806df0bcb85c",
    "title": "赋程氏云庵",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "萧然隐几坐，终日白云间。",
      "触石未全起，无心聊与闲。",
      "幽篁相映带，绝顶有跻攀。",
      "最称侵寒望，淮南雪满山。"
    ]
  },
  {
    "id": "2e89e4204d565f808c2079ab1d51bc19",
    "title": "常父相率作吴丞相挽词",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "久倦调羹手，新寻辟谷方。",
      "谓还周衮绣，重补舜衣裳。",
      "忽报中台拆，同嗟一鉴亡。",
      "森然栋梁气，今此掩黄肠。"
    ]
  },
  {
    "id": "2e89e4204d565f808c2079abd0da9155",
    "title": "常父相率作吴丞相挽词",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "鸣玉东西府，藏舟辰巳年。",
      "盐梅捐鼎实，箕尾返星躔。",
      "阴德元丰政，遗书太史编。",
      "后人瞻仿佛，图像在凌烟。"
    ]
  },
  {
    "id": "2e89e4204d565f801a37b47312759ae9",
    "title": "晚望",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "秋江水自壮，更值雨滂沱。",
      "落日增野兴，连天吹细波。",
      "城依湓浦近，舟傍柳湖多。",
      "吾已忘清浊，安知孺子歌。"
    ]
  },
  {
    "id": "2e89e4204d565f802bd84df5289412fd",
    "title": "深夜",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "阒寂方深夜，清凉别一天。",
      "临风但独立，爱月不成眠。",
      "戍漏传声小，庭柯转影圆。",
      "露寒侵背侧，移榻近堂前。"
    ]
  },
  {
    "id": "2e89e4204d565f80df5ec68ef9421513",
    "title": "至城南别祖仁未归约文之不至",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "送客柳亭晚，倚栏秋雨酣。",
      "风烟满湖上，景物似江南。",
      "萧洒怜神往，从容忆手谈。",
      "老来心易折，离绪已难堪。"
    ]
  },
  {
    "id": "2e89e4204d565f805dd558c30d90863e",
    "title": "对菊有怀郎祖仁",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "庭下金铃菊，花开已十分。",
      "多情能惠我，对景独思君。",
      "秀色三秋好，清香一室闻。",
      "扁舟今夜雨，何处宿江云。"
    ]
  },
  {
    "id": "2e89e4204d565f80d2d338261a66e34b",
    "title": "至城东作其二",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "出郭二十里，依山八九家。",
      "茅冈风卷烧，土井两推沙。",
      "冻蝶依残菊，幽禽立卧槎。",
      "路边桃李木，犹发小春花。"
    ]
  },
  {
    "id": "2e89e4204d565f80b7768e6c9a521703",
    "title": "冬夕即席作",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "烛滴胡桃泪，香蟠春蚓灰。",
      "酒花随暖聚，酥蕊带寒开。",
      "自有清歌送，惟闻画角催。",
      "隔帘疑晓色，雪压数枝梅。"
    ]
  },
  {
    "id": "2e89e4204d565f80968f0b4eb76425c5",
    "title": "和刘江宁韵送张天觉同年三首",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "倾盖逢吾喜，开樽为子斟。",
      "笑谈天下事，忠义古人心。",
      "戢翼丹霄远，藏鳞赤壁深。",
      "弹冠行且起，朝列迟华簪。"
    ]
  },
  {
    "id": "2e89e4204d565f80968f0b4e24521709",
    "title": "和刘江宁韵送张天觉同年三首",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "酒可平孤闷，无辞满满斟。",
      "剑横斗牛气，松抱雪霜心。",
      "泽国波涛壮，春天雾雨深。",
      "清哀记风采，白笔旧曾簪。"
    ]
  },
  {
    "id": "2e89e4204d565f80968f0b4ea6ae3c5e",
    "title": "和刘江宁韵送张天觉同年三首",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "戏挹东溟水，期将北斗斟。",
      "大鹏谁振翼，老鹳未偿心。",
      "卷箔江天静，停樯野岸深。",
      "晨羞聊一饱，荻笋正如簪。"
    ]
  },
  {
    "id": "2e89e4204d565f80a8b64453356b63c3",
    "title": "寄题萧升之姨夫竹轩",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "开轩君子意，种竹岁寒心。",
      "高节凌云秀，孤根得地深。",
      "秋暄溪上雨，暝宿岭头禽。",
      "预约疏三径，他时伴醉吟。"
    ]
  },
  {
    "id": "2e89e4204d565f8097ce90296683ad2f",
    "title": "熙宁四年中秋",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "月满光尤好，秋殷气更清。",
      "频年苦阴雨，此夜独清明。",
      "后阁罗甥妹，前堂合弟兄。",
      "团圆最相称，尽饮至深更。"
    ]
  },
  {
    "id": "2e89e4204d565f80b7f4e6852c721516",
    "title": "和舍弟送行至密州",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "一览凤凰句，况当鸿雁秋。",
      "云山回倦首，烟雨上扁舟。",
      "土俗京东陋，官居学舍幽。",
      "蓬莱醉中梦，寻我海边州。"
    ]
  },
  {
    "id": "2e89e4204d565f8079493938f3b515b5",
    "title": "渡浙江未得",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "辞家已四日，三日雨兼风。",
      "海水飞天上，江云入坐中。",
      "愁肠寒更结，归梦湿难通。",
      "未有淹留恨，封圻尚浙东。"
    ]
  },
  {
    "id": "2e89e4204d565f80076956b2ea55cab6",
    "title": "西兴",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "舟行颇濡滞，累日驿前溪。",
      "大雨翻盆盎，狂风作鼓鼙。",
      "两潮空朝晚，一水限东西。",
      "忆昔游湖棹，新晴傍会稽。"
    ]
  },
  {
    "id": "2e89e4204d565f802123a8b46589a761",
    "title": "怀越",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "城隍压高峻，楼观抱青苍。",
      "东磴迎风细，西池引步长。",
      "蓬莱山刻画，清白水甘香。",
      "海内行几半，兹游最不忘。"
    ]
  },
  {
    "id": "2e89e4204d565f80e35bb38b8deb059b",
    "title": "新开",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "湖应与海接，岁暮水犹多。",
      "净色平苍野，馀香积败荷。",
      "舟行依累石，凫起散圆波。",
      "谁似渔翁乐，鸣榔作楚歌。"
    ]
  },
  {
    "id": "2e89e4204d565f80f547ef374c6317ff",
    "title": "题清斯堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "河流与淮接，于此一堂成。",
      "水色已可爱，主人心更清。",
      "鱼潜晚日静，柳落秋空明。",
      "本自无尘土，何须歌濯缨。"
    ]
  },
  {
    "id": "2e89e4204d565f809f487e32e9913fea",
    "title": "发山阳",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "黄昏饮官酒，半夜解扁舟。",
      "钩帘得清景，风月满淮流。",
      "天垂与波接，野静更烟浮。",
      "深有乘槎兴，银河或可求。"
    ]
  },
  {
    "id": "2e89e4204d565f8016ea60a41cbb63ad",
    "title": "呈幕客",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "夜雨晓未歇，清寒侵客颜。",
      "云昏天带海，风阔地无山。",
      "莲幕君筹画，茅斋我闭关。",
      "新书正多事，何幸拥炉闲。"
    ]
  },
  {
    "id": "2e89e4204d565f80ff2f8f66475c9499",
    "title": "寄从道",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "相逢苦不早，相别又匆匆。",
      "祖席侵华烛，征车傍北风。",
      "车斜酬唱阙，尔汝笑谈空。",
      "遥想支颐处，孤村海雾中。"
    ]
  },
  {
    "id": "2e89e4204d565f8068880e712535056b",
    "title": "立春",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "春风不择地，亦到海边城。",
      "衮衮衣冠会，喧喧鼓吹迎。",
      "为牛一何苦，举世尽相争。",
      "旅客心偏静，停杯想耦耕。"
    ]
  },
  {
    "id": "2e89e4204d565f80327f644af0df7843",
    "title": "正月十四夜",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "都人行正乐，天气忽微阴。",
      "尽恐明朝雪，如何此夕心。",
      "轮蹄迷道远，鼓吹乱更深。",
      "我独甘幽静，青灯照苦吟。"
    ]
  },
  {
    "id": "2e89e4204d565f807180df3a9db0e056",
    "title": "十五夜",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "今宵好元夕，去岁大丰年。",
      "委巷通车马，高台奏管弦。",
      "灯光照人暖，月色为时圆。",
      "此乐真难得，无辞酒满船。"
    ]
  },
  {
    "id": "2e89e4204d565f80de5fd0a97356253a",
    "title": "春阳",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "春阳已出地，冰雪尚峥嵘。",
      "半作泥涂湿，尤妨车马行。",
      "溪流成小派，海气乱新晴。",
      "湮郁须披豁，谁同上古城。"
    ]
  },
  {
    "id": "2e89e4204d565f806b8bd150734bab30",
    "title": "登资圣阁",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "平时尝仰望，今日一登临。",
      "海岱封疆小，乾坤气象深。",
      "废城增古意，叠嶂起诗心。",
      "远目方驰骋，春云还自阴。"
    ]
  },
  {
    "id": "2e89e4204d565f80f9313d8f51450099",
    "title": "上巳",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "上巳陪游骑，城南俯落晖。",
      "溪山俱可爱，花木自相依。",
      "佳节虽行乐，他邦未得归。",
      "兰亭应禊饮，回首白云飞。"
    ]
  },
  {
    "id": "2e89e4204d565f80ba867d1a85dcc6f0",
    "title": "郡聚",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "幕府多闲暇，城台避郁蒸。",
      "金杯挥落日，银碗嚼寒冰。",
      "老妇歌犹好，双鬟舞最能。",
      "深宵红烛短，坐客醉忘兴。"
    ]
  },
  {
    "id": "2e89e4204d565f80959a66a1f4397830",
    "title": "正月七夜饮节之廨舍",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "草草杯盘具，喧喧笑语亲。",
      "浩歌回白雪，醉眼失青春。",
      "梨栗无遗颗，肴馐屡乞邻。",
      "颓然极乐际，心迹两俱泯。"
    ]
  },
  {
    "id": "2e89e4204d565f801e0d023360e015ab",
    "title": "晚霁",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "夜雨百泉响，晚晴风报秋。",
      "云归青山去，水入平川流。",
      "疫疠且不作，稻粱行亦稠。",
      "吾徒今则喜，向者为民忧。"
    ]
  },
  {
    "id": "2e89e4204d565f80f5abec12fb441e09",
    "title": "马上",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "秋山剥枣熟，野水沤麻香。",
      "鸟倦投空木，蝉悲送夕阳。",
      "去程犹未几，归兴一何长。",
      "应为西斋睡，疏慵意不忘。"
    ]
  },
  {
    "id": "2e89e4204d565f80c1c426e5a47ce32a",
    "title": "走笔",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "霁雪如泉滴，荒城作阜遮。",
      "买猿装野景，插柳待春华。",
      "终日开黄卷，诸生望绛纱。",
      "王官倦奔走，何幸独安家。"
    ]
  },
  {
    "id": "2e89e4204d565f80c1c426e5ab7ab45f",
    "title": "走笔",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "种竹禁当雪，栽花准拟春。",
      "诗书最闲局，寝食自由身。",
      "浙外音题数，齐州问讯频。",
      "邮筒烦郡县，此外不干人。"
    ]
  },
  {
    "id": "2e89e4204d565f80c1c426e518743cc3",
    "title": "走笔",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "触目方多事，栖身独此堂。",
      "窗迎先得日，檐送晓留霜。",
      "散漫皆书帙，逍遥或道装。",
      "墙东虽可隐，林下未能忘。"
    ]
  },
  {
    "id": "2e89e4204d565f80628104de9101c8c5",
    "title": "中和节",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "二月中和节，海边犹积阴。",
      "风雷失春信，霜雪损花心。",
      "挟纩谁能御，围炉兴愈深。",
      "寒暄地气异，故国想如今。"
    ]
  },
  {
    "id": "2e89e4204d565f8024a459dc0a8b6eac",
    "title": "折柳亭",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "杨柳已藏鸦，高亭望物华。",
      "平时常送客，此日自离家。",
      "别酒杯何满，征途日欲斜。",
      "醉行三十里，春思满莺花。"
    ]
  },
  {
    "id": "2e89e4204d565f8023605f3023091ced",
    "title": "呈梦锡",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "结绶本何意，浩歌今欲归。",
      "从君卧病去，使我出门希。",
      "燕领新雏出，鸱盘落景飞。",
      "何时起相见，一笑两忘机。"
    ]
  },
  {
    "id": "2e89e4204d565f805bf60f344c4f3140",
    "title": "寄常父",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "秋风又摇落，历下意何如。",
      "学馆人归后，山城月上初。",
      "东西各引领，咫尺但通书。",
      "难共重阳醉，黄花日向疏。"
    ]
  },
  {
    "id": "2e89e4204d565f800b530835db8fc0f0",
    "title": "白日",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "白日无所适，况兹秋夜深。",
      "青灯可自照，缺月强相侵。",
      "纠缦观时事，崎岖见俗心。",
      "退藏无乃幸，矍起捧吾襟。"
    ]
  },
  {
    "id": "2e89e4204d565f805cd6beff87c8937b",
    "title": "杨慎之著作孙正甫推官欧阳",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "故人得会合，况复有乡闾。",
      "静失秋天幕，幽忘海上居。",
      "留连且彻晓，分散即如初。",
      "笑语同灯火，还思远寄书。"
    ]
  },
  {
    "id": "2e89e4204d565f8070e3052018aef23c",
    "title": "经社",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "经社无甘雨，深秋已肃霜。",
      "锄犁心最切，牟麦事尤妨。",
      "比屋何缘饱，天行固不常。",
      "自吾来此土，连岁见丰穰。"
    ]
  },
  {
    "id": "2e89e4204d565f8046ad421d445003bd",
    "title": "大风",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "不雨今已久，北风还起埃。",
      "声搴海岳动，寒挟雪霜来。",
      "落羽高千丈，修筠折几枚。",
      "未应由虎啸，吾欲讼奔雷。"
    ]
  },
  {
    "id": "2e89e4204d565f80350d9492e18e9010",
    "title": "新霜",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "皎皎寒月白，清晨霜满林。",
      "萌芽至今日，肃杀尔何心。",
      "入水成冰晕，迷天作雪阴。",
      "自兹开火阁，却坐小窗深。"
    ]
  },
  {
    "id": "2e89e4204d565f80b5eb0610ec482ccb",
    "title": "步日",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "步日问吾影，汝何为此留。",
      "天寒岁云暮，地僻海之陬。",
      "涉世心弥壮，逢人语或收。",
      "蛟龙得云雨，千丈拔灵湫。"
    ]
  },
  {
    "id": "2e89e4204d565f80c18dd1d2818f1907",
    "title": "晨雨",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "经秋久不雨，既雨亦纷纷。",
      "气入书帷暖，声从屋瓦闻。",
      "问人疑落霰，出户见行云。",
      "亭午全开霁，青山远可分。"
    ]
  },
  {
    "id": "2e89e4204d565f80606f0f3134bbbc6e",
    "title": "访道济",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "出门已晚鼓，访客傍西城。",
      "无事诗书局，相过僚友情。",
      "风来稍尘暗，日落更寒生。",
      "归路逢灯火，喧喧马屡惊。"
    ]
  },
  {
    "id": "2e89e4204d565f806b380bbe5d1790b4",
    "title": "月夜",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "出户怜清影，循除拥敝裘。",
      "霜寒方午夜，月色似中秋。",
      "丹桂何常有，姮娥为我留。",
      "竹阴如壁画，更助眼前幽。"
    ]
  },
  {
    "id": "2e89e4204d565f805bf60f3443744527",
    "title": "寄常父",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "台州与京邑，中有泰山阴。",
      "谁谓三隅远，长分一寸心。",
      "南陔戒已旧，棠棣兴尤深。",
      "思作团圆计，囊无买舍金。"
    ]
  },
  {
    "id": "2e89e4204d565f80fd9233678e84f8ca",
    "title": "再用前意",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "台州云海阔，梁苑雪天低。",
      "地隔书来少，心分梦去迷。",
      "惟兄最邻近，同路隔东西。",
      "常欲投簪笏，相招傍虎溪。"
    ]
  },
  {
    "id": "2e89e4204d565f80c6726a3c1be111be",
    "title": "雨中",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "江南梅已熟，塞北杏初黄。",
      "飒飒连朝雨，萧萧满眼凉。",
      "海山阴不断，节物意何长。",
      "坐想萧滩景，烟波对渺茫。"
    ]
  },
  {
    "id": "2e89e4204d565f8059776c9ad3f74918",
    "title": "试墨",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "长夏人虽厌，兹晨物所遭。",
      "鸣蜩抱枝急，新燕出巢高。",
      "衣葛宁嫌薄，驱蚊亦惮劳。",
      "时时得一雨，蒸湿地生毛。"
    ]
  },
  {
    "id": "2e89e4204d565f80dc3e59754933bce3",
    "title": "食冰",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "又见颁冰出，曾看白雪收。",
      "清辉分积玉，爽气忽高秋。",
      "尽室虽同享，吾亲独异州。",
      "淮南地卑湿，安得代兰羞。"
    ]
  },
  {
    "id": "2e89e4204d565f80ba867d1a0f691e95",
    "title": "郡聚",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "促坐留宾醉，传呼放晚衙。",
      "门庭少公事，节物正秋华。",
      "斋酿新篘美，官奴远望佳。",
      "归时虽落月，银蜡照红纱。"
    ]
  },
  {
    "id": "2e89e4204d565f808aaf55f0e2246cd2",
    "title": "寓目",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "倏此年华晚，萧然学馆幽。",
      "常闲心却闷，极静景多愁。",
      "叶走堂阶响，云依殿吻浮。",
      "黄茅日西下，戏犬在城头。"
    ]
  },
  {
    "id": "2e89e4204d565f80aa87b80f29eba95a",
    "title": "初雪即霁",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "纷纷千里暗，雪下海边城。",
      "方与冬为瑞，如何晚即晴。",
      "竹枝微觉重，瓦口未能平。",
      "深夜庭前看，尤添月色清。"
    ]
  },
  {
    "id": "2e89e4204d565f80e9b2012452259de1",
    "title": "冬至日作",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "今宵当月满，此日又阳生。",
      "明净乾坤气，欢和井邑声。",
      "年年对佳节，处处乐升平。",
      "遥想京师盛，新宫太一迎。"
    ]
  },
  {
    "id": "2e89e4204d565f805b51eeb1720df1cc",
    "title": "不雨",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "雨意竟寥寂，浮云如涌泉。",
      "商羊空自舞，霹雳谩加鞭。",
      "溽暑烦挥箑，荒湾久住船。",
      "何时出污浊，洗闷向清川。"
    ]
  },
  {
    "id": "2e89e4204d565f808bb9305dc6ddb1b9",
    "title": "弄水亭",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "弄水垂吾手，圆波触石堤。",
      "夜深翻斗极，秋霁把虹蜺。",
      "鸟泛闲相得，烟生望稍迷。",
      "问源思杖策，人指白云西。"
    ]
  },
  {
    "id": "2e89e4204d565f80224226d8ad7e126a",
    "title": "赵屯寺",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "崎岖自牛径，潇洒得僧房。",
      "坏壁题名满，幽轩背日凉。",
      "涧花时委地，邻竹稍过墙。",
      "归路风犹紧，垂杨作意狂。"
    ]
  },
  {
    "id": "2e89e4204d565f803fb35284981c7957",
    "title": "扬子道中寄陈君佐",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "别我如不忍，念君方索居。",
      "萧然对松竹，独自理图书。",
      "击钵诗无敌，连环辩有馀。",
      "骅骝志万里，那久困盐车。"
    ]
  },
  {
    "id": "2e89e4204d565f803fb352844f43ed32",
    "title": "扬子道中寄陈君佐",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "会合未云久，笑言今苦赊。",
      "山空愁夜鹤，野阔沸春蛙。",
      "雨涨新波满，烟昏故垒遮。",
      "输君官守佚，吟遍郡园花。"
    ]
  },
  {
    "id": "2e89e4204d565f80b37651b420344d88",
    "title": "废庙",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "灵宇何年置，荒台渐欲平。",
      "丹青多泯灭，苔藓太分明。",
      "栋宇非难复，威灵想不行。",
      "长林相蔽翳，惟有暮鸦鸣。"
    ]
  },
  {
    "id": "2e89e4204d565f804df596effc015804",
    "title": "次韵偶书",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "凄风下残叶，疏雨滴黄昏。",
      "山气先冬冷，江流入夜浑。",
      "无兵诛二鄙，有策济群元。",
      "郁郁平生志，凭谁荐一言。"
    ]
  },
  {
    "id": "2e89e4204d565f805fa03de51b25f6f2",
    "title": "有感",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "末俗皆趋利，贫心独恶华。",
      "葛衣冬已晏，黍饭日将斜。",
      "岳重渊骞伍，毫轻许史家。",
      "浩然忘世虑，书剑一生涯。"
    ]
  },
  {
    "id": "2e89e4204d565f80c55f14c775e62303",
    "title": "喻意",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "楚天阴易久，颜巷意何孤。",
      "贫贱身虽困，英雄胆未枯。",
      "西山縻虎足，北海拔龙须。",
      "一剑何时起，功成泛五湖。"
    ]
  },
  {
    "id": "2e89e4204d565f8021dff931faacc710",
    "title": "赠王吉甫其三",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "嗟予困羁旅，雨昏萧寺中。",
      "客情随日淡，诗思入秋雄。",
      "目断故乡路，心飞黄叶风。",
      "文轩又将去，坐觉笑谈空。"
    ]
  },
  {
    "id": "2e89e4204d565f805c4f0c55ec68f4ce",
    "title": "秋夕",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "月色清馀睡，寒霜入病躯。",
      "漏随诗思急，灯伴客心孤。",
      "匣锁剑三尺，身沈天一隅。",
      "蛟龙困勺水，永夜忆江湖。"
    ]
  },
  {
    "id": "2e89e4204d565f80c6962d5a71692f4c",
    "title": "十月寒",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "初寒十月终，凛烈若穷冬。",
      "阴谷冻猛虎，冰潭僵老龙。",
      "霜威刷六合，雪影暗千峰。",
      "孤客坐无火，悲吟听暮钟。"
    ]
  },
  {
    "id": "2e89e4204d565f800be8e31df70d3b96",
    "title": "别介之",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "归去白云居，山行百里馀。",
      "腰藏三尺剑，腹载五车书。",
      "暮雨添云重，秋风落翠疏。",
      "此时别离兴，滴泪满襟裾。"
    ]
  },
  {
    "id": "2e89e4204d565f8006f8370f9137194c",
    "title": "谈道亭睡觉而成",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "松竹昼阴环，清风枕席间。",
      "梦随啼鸟散，心伴白云闲。",
      "渔艇归前浦，樵歌下远山。",
      "徘徊明月夜，高兴向忘还。"
    ]
  },
  {
    "id": "2e89e4204d565f80ecd15fa0d515db94",
    "title": "书斋独坐有怀",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "孤烛夜自明，四壁冷无声。",
      "攲枕清无寐，思时愤不平。",
      "林中多虎豹，天上有欃枪。",
      "匣剑蟠龙气，何时仗汝评。"
    ]
  },
  {
    "id": "2e89e4204d565f8018e5d0fb31125ce3",
    "title": "别馆春",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "别馆无人迹，春归空绿芜。",
      "落花深不扫，啼鸟静相呼。",
      "坐想龙山景，方淹瘴海隅。",
      "几因北窗卧，一梦到西湖。"
    ]
  },
  {
    "id": "2e89e4204d565f803c024e3ae021c757",
    "title": "清夜",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "夜久景逾清，行吟到小亭。",
      "梨花带明月，银汉淡疏星。",
      "渡水渔歌远，巡山鬼火青。",
      "此时尘虑息，豁若醉初醒。"
    ]
  },
  {
    "id": "2e89e4204d565f80cf429aa0c13cecc6",
    "title": "中夜口占",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "晴汉疑收练，阴云忽涌涛。",
      "山空鬼聚啸，月黑虎长号。",
      "露偪睡魔走，风飘诗胆豪。",
      "静中余所乐，六印一鸿毛。"
    ]
  },
  {
    "id": "2e89e4204d565f8052cfb0d301aef0b7",
    "title": "求言",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "人多护所短，孰肯告之言。",
      "不自聪明广，何由道义尊。",
      "知非君子趣，文过鄙夫存。",
      "安得同心友，相攀至圣门。"
    ]
  },
  {
    "id": "2e89e4204d565f803a69d8161e3ac3c6",
    "title": "西轩偶书",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "潇洒无俗韵，登临纾远情。",
      "吟题红叶满，卧看白云生。",
      "山色差屏翠，溪流泻镜明。",
      "优游此终日，其乐胜公卿。"
    ]
  },
  {
    "id": "2e89e4204d565f80e787609efd416b29",
    "title": "偶书",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "经岁留南戍，频时思故邦。",
      "青山又薄暮，斜日满西窗。",
      "遣愤诗千首，迷愁酒百缸。",
      "何缘幸免去，归棹破长江。"
    ]
  },
  {
    "id": "2e89e4204d565f80f422fde842700c96",
    "title": "城楼晚眺",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "华阁倚青空，凭栏啸远风。",
      "溪光梅雨后，山影夕阳中。",
      "细草伤心绿，馀霞照面红。",
      "此身归计未，客棹自西东。"
    ]
  },
  {
    "id": "2e89e4204d565f80e787609ef7365253",
    "title": "偶书",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "羁旅淹南戍，栖迟绕塞垣。",
      "海氛朝自暗，山气昼常昏。",
      "虫穴风来毒，蛮溪水出浑。",
      "故乡方远想，斜日更啼猿。"
    ]
  },
  {
    "id": "2e89e4204d565f80123e044a5cc39a79",
    "title": "寄中",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "我行君在家，南北各天涯。",
      "恨别三秋久，悲思万里赊。",
      "归心泷浪急，远目岭云遮。",
      "相见何时再，青山日又斜。"
    ]
  },
  {
    "id": "2e89e4204d565f807449cdaac93dea88",
    "title": "重到山寺",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "人迹少到此，山扉长悄然。",
      "空庭但噪雀，古木自生烟。",
      "鼠拱颓墙穴，蜗交腐栋涎。",
      "登临未穷览，斜影促归鞭。"
    ]
  },
  {
    "id": "2e89e4204d565f808aaf55f0cb86f6ae",
    "title": "寓目",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "云惨天如褐，山横日易昏。",
      "寒鸦啼古木，饥雀噪空园。",
      "红叶风飘势，苍苔雨滴痕。",
      "行吟有清兴，寂寞与谁论。"
    ]
  },
  {
    "id": "2e89e4204d565f80292d1e8fa9c9ea23",
    "title": "岁暮作",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "目极天地旷，心凄原野荒。",
      "高梧脱叶瘦，冻雀抱枝僵。",
      "松柏凌寒在，雕鸿得意翔。",
      "平时岂相混，此日辨风霜。"
    ]
  },
  {
    "id": "2e89e4204d565f80e787609eb442a760",
    "title": "偶书",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "穷骨支离甚，危肠感激多。",
      "人生易日月，世路苦风波。",
      "素志偿犹未，朱颜顾几何。",
      "不如都弃置，对酒且高歌。"
    ]
  },
  {
    "id": "2e89e4204d565f800d438568a30a8c26",
    "title": "春阴",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "惨淡春阴久，萧条客望中。",
      "愁云抱孤岭，密雨暗长空。",
      "草色萋已绿，花开枝半红。",
      "何时见晴景，携酒趁东风。"
    ]
  },
  {
    "id": "2e89e4204d565f804817cb769c258178",
    "title": "寒食宴北山席上走笔得松字",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "骀荡禁烟节，相随上北峰。",
      "雨馀澄远水，风细韵长松。",
      "柳影摇歌席，花香入酒钟。",
      "南州富闲暇，行乐且从容。"
    ]
  },
  {
    "id": "2e89e4204d565f805b73ab56d4594433",
    "title": "春归",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "春到强娱乐，春归心寂然。",
      "夕阳芳草地，梅雨落花天。",
      "梁舌独调燕，林声渐噪蝉。",
      "朱颜随物改，谁与驻流年。"
    ]
  },
  {
    "id": "2e89e4204d565f802b4c1905b25d2eb1",
    "title": "自和喻意四首",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "寒夜风雨细，阴房灯火孤。",
      "一身无羽翼，万事有荣枯。",
      "壮志断鳌足，雄谋编虎须。",
      "蛟龙困尺水，梦想在江湖。"
    ]
  },
  {
    "id": "2e89e4204d565f802b4c190555d49579",
    "title": "自和喻意四首",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "青山望不极，落日意偏孤。",
      "生计一瓢足，秋风双鬓枯。",
      "顾予兰纫佩，笑子帛缠须。",
      "别有相同处，胸中万顷湖。"
    ]
  },
  {
    "id": "2e89e4204d565f802b4c1905981cc7e6",
    "title": "自和喻意四首",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "千里声相应，平生德不孤。",
      "豹文方雾隐，松节岂霜枯。",
      "壮志横磨剑，衰颜早照须。",
      "莫同鱼鸟态，忘我向江湖。"
    ]
  },
  {
    "id": "2e89e4204d565f802b4c190544c16788",
    "title": "自和喻意四首",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "好静心常爽，凭高兴愈孤。",
      "山云长掩翠，原火渐焚枯。",
      "雨竹双妃泪，霜松四皓须。",
      "犹嫌望中隘，思泛洞庭湖。"
    ]
  },
  {
    "id": "2e89e4204d565f804e07bf51cf88e622",
    "title": "题女娲山女娲庙其一",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "揽辔金房道，崎岖难具陈。",
      "浮岚长作雨，冷气不知春。",
      "少见宽平野，多逢腋肿民。",
      "欲知来处远，巫峡是西邻。"
    ]
  },
  {
    "id": "2e89e4204d565f80ff292c98b1ed61ad",
    "title": "新作西庵将及春景戏成两诗请李思中节推同赋",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "鄙性常山野，尤甘草舍中。",
      "钩帘阴卷柏，障壁坐防风。",
      "客土依云实，流泉架木通。",
      "行当归老去，已逼白头翁。"
    ]
  },
  {
    "id": "2e89e4204d565f80ff292c98e686180b",
    "title": "新作西庵将及春景戏成两诗请李思中节推同赋",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "昨叶何摇落，今逢淑景天。",
      "山椒红杏火，岩石绿苔烟。",
      "炉火沉香烬，琴丝续断弦。",
      "忍冬已彻骨，衰白及长年。"
    ]
  },
  {
    "id": "2e89e4204d565f801cbeca5617f25aa5",
    "title": "再赋",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "楚泽兰纫佩，廉泉水洗心。",
      "荷锄通草径，戴笠钩藤阴。",
      "欲蚤休陈事，须甘遂陆沈。",
      "谩呈诗稿本，李杜若知音。"
    ]
  },
  {
    "id": "2e89e4204d565f801cbeca56cf1a0bb8",
    "title": "再赋",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "郁郁金舒柳，青青黛染槐。",
      "繁阴庭侧柏，碎绿井中苔。",
      "雨漏芦檐破，风薰草意回。",
      "陟釐题短句，自洗笔头灰。"
    ]
  },
  {
    "id": "2e89e4204d565f801cbeca56b917f89f",
    "title": "再赋",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "冻地榆抽笋，寒山药长苗。",
      "老翁须自白，积雪草方夭。",
      "折桂心安在，屠龙胆已消。",
      "花前胡不醉，排闷合欢谣。"
    ]
  },
  {
    "id": "2e89e4204d565f801cbeca56f63e6cf3",
    "title": "再赋",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "此地龙舒国，池隍战血馀。",
      "木香多是橘，石乳最宜鱼。",
      "古瓦松杉冷，旱天麻麦疏。",
      "题诗云母纸，笺腻粉难书。"
    ]
  },
  {
    "id": "2e89e4204d565f801cbeca56e6d8ef4f",
    "title": "再赋",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "百草霜雪死，半天河汉斜。",
      "竹含轻紫粉，梅发淡红花。",
      "蘸甲香醪酽，搔头垢发华。",
      "北亭欢宴罢，灯烛夜明沙。"
    ]
  },
  {
    "id": "2e89e4204d565f801cbeca5631e9d9a0",
    "title": "再赋",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "起自然铜鼎，烹茶滴乳香。",
      "深冬灰正冷，新腊雪须当。",
      "我意空青眼，君才贯众长。",
      "唱酬几百合，衰白荷相忘。"
    ]
  },
  {
    "id": "2e89e4204d565f80d9aada81b04e8b07",
    "title": "送李思中服阕入京",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "久客乌头白，家无石斛储。",
      "谙寻小草木，心合大空虚。",
      "已耐冬寒过，新知母服除。",
      "铜青即金紫，无患子穷居。"
    ]
  },
  {
    "id": "2e89e4204d565f8064fce5c7108039a0",
    "title": "酬",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "屡得真珠玉，天葩兰麝香。",
      "书灯心最苦，坐石胆应凉。",
      "松桂枝柯老，蛟龙骨骼长。",
      "急追无及已，请附子馀光。"
    ]
  },
  {
    "id": "2e89e4204d565f80c7c32baecb681c2f",
    "title": "十一月十二日会集宾主共八人",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "自笑开阳畔，辉光接斗魁。",
      "名希周士贵，德慕舜元才。",
      "共享珍羞美，同骑骏马回。",
      "它时立天柱，曾作饮仙来。"
    ]
  },
  {
    "id": "2e89e4204d565f80678ea671fc83ef0d",
    "title": "城楼晚望",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "城楼高跨天中央，登临举目极四荒。",
      "苍云彤霞物象变，落日清风天气凉。",
      "树深蒙密幽鸟语，山势蝉联烟霭长。",
      "溪流渰渰东下去，安得扁舟还故乡。"
    ]
  },
  {
    "id": "2e89e4204d565f80161a90aedfbfdaa6",
    "title": "初三夜作",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "晓色漫漫看雪下，溪流脉脉见潮生。",
      "船窗静坐无宾客，樽酒相从只弟兄。",
      "会合都来能几日，留连遮莫到三更。",
      "何如径就舟中宿，岸斗深泥不可行。"
    ]
  },
  {
    "id": "2e89e4204d565f804c43bed2184877e1",
    "title": "再用元韵",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "小舟冲雪鱼新买，湿荻吹烟火旋生。",
      "一笑兼留青眼客，半年不见白头兄。",
      "厌厌剧饮罍频耻，衮衮高谈仆屡更。",
      "故使移船相近住，几番潮信不能行。"
    ]
  },
  {
    "id": "2e89e4204d565f800d77efab41a81c5a",
    "title": "造王馆",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "濯濯春容在柳梢，野梅相压吐香苞。",
      "日边明晦云无定，雨后寒暄气欲交。",
      "抱蕊悬虫犹带茧，衔枝飞鸟已营巢。",
      "高怀不爱三公府，白水青山满近郊。"
    ]
  },
  {
    "id": "2e89e4204d565f8094a115a65055bc79",
    "title": "呈馆",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "磻溪莘野亦初闲，去逐功名遂不还。",
      "岂有太平辞将相，却来高卧对湖山。",
      "冥心真出三千界，注想长虚第一班。",
      "踽踽朱门旧时客，冒寒冲雨到郊关。"
    ]
  },
  {
    "id": "2e89e4204d565f8094c82c84994f1dce",
    "title": "元子发龙图以程公咏三园诗见示亦成一篇",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "名园有一已堪夸，胜事三园属一家。",
      "杖策可游缘近宅，得春最久为多花。",
      "人居玉府真仙格，地占钱塘最物华。",
      "见说江湖堂更好，烟波清兴浩无涯。"
    ]
  },
  {
    "id": "2e89e4204d565f800ab48a60101bc13f",
    "title": "赠武科胡七",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "三尺青蛇丈二矛，崛然来应武科求。",
      "东南近出人才美，西北当宽帝顾忧。",
      "战马夜嘶榆塞月，征衣寒犯玉关秋。",
      "古今将相皆无种，好取班超万里侯。"
    ]
  },
  {
    "id": "2e89e4204d565f8047cb81f39bc54c68",
    "title": "和常父",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "平生苦厌家为累，今日应如痛定人。",
      "群婢喧哗宁复有，孤灯潇洒自相亲。",
      "温寻简策评三豕，点缀文章学受辛。",
      "谁谓丹枫会愁客，深秋清思满江滨。"
    ]
  },
  {
    "id": "2e89e4204d565f8052be8f4f6e234b91",
    "title": "喜经父阁试第一",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "决起南溟近北辰，风雷含蓄待经纶。",
      "殿前欲奏三千字，阁下先为第一人。",
      "擢等定如唐处厚，封侯终似汉平津。",
      "应嫌有弟真痴绝，抱瓮区区最苦辛。"
    ]
  },
  {
    "id": "2e89e4204d565f80862471e07cee6e66",
    "title": "喜经父制策第一",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "过阁程文推首出，临轩亲策复先鸣。",
      "大科江左未尝有，此事吾家真最荣。",
      "独步以才高宇宙，横飞不日到蓬瀛。",
      "翩翩斥鴳蒿莱下，岂识鹏抟九万程。"
    ]
  },
  {
    "id": "2e89e4204d565f80862471e07d0ddd5a",
    "title": "喜经父制策第一",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "亲策贤良第一番，吾家羽翼蔚高骞。",
      "当时弃禄嫌民掾，此日登科胜状元。",
      "四海望风期将相，双亲闻榜庆儿孙。",
      "台州已有公台兆，预约当行必践言。"
    ]
  },
  {
    "id": "2e89e4204d565f8064e5f7c782c42fbd",
    "title": "萃胜亭",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "萧洒东堂秋正皎，思寻一径上幽亭。",
      "天生乔木为攲盖，地借群山作画屏。",
      "有志休官头未白，多情好客眼偏青。",
      "知公故欲来高处，目送飞鸿在杳冥。"
    ]
  },
  {
    "id": "2e89e4204d565f807e23c99784601958",
    "title": "滕元发池州萧相楼",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "相国当时此建旄，正如今日拥三刀。",
      "规摹忽起凌千尺，意气相期在一陶。",
      "柱础下连坤轴壮，檐牙斜插斗杓高。",
      "观公磊落真人杰，莫向江山赋楚骚。"
    ]
  },
  {
    "id": "2e89e4204d565f801cbeca569cfe1743",
    "title": "再赋",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "廊庙之才守一州，暮年名位等酂侯。",
      "簪缨七叶皆当轴，栋宇千章为起楼。",
      "抚事萧条人已远，临风慷慨意相投。",
      "期公便握玑衡去，留取馀光照斗牛。"
    ]
  },
  {
    "id": "2e89e4204d565f80b6396a799164c992",
    "title": "西轩",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "新作朱门向水开，虽临行路少尘埃。",
      "久藏胜境因人发，尽放青山入坐来。",
      "树影转檐棋未散，荷香飘枕梦初回。",
      "晚年事事皆疏懒，赖得闲官养不才。"
    ]
  },
  {
    "id": "2e89e4204d565f807771862727760e59",
    "title": "和唐林夫游家园",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "荒园忽报枉高旌，旋设屏帷当小亭。",
      "重复江山天外远，回还松竹坐中青。",
      "劝斟美酒罍频耻，看跋名书墨尚馨。",
      "莫笑区区身未退，待公鹏击我鸿冥。"
    ]
  },
  {
    "id": "2e89e4204d565f800bdcfc80fe43fa7b",
    "title": "夏夜",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "小雨初收深夜凉，杖藜徐步立回塘。",
      "一天星月清人意，四面芙蕖遗我香。",
      "大隐尝闻在朝市，昔人何必濯沧浪。",
      "应官粗了心无事，便是逍遥物外乡。"
    ]
  },
  {
    "id": "2e89e4204d565f8007a81d3105cbfa35",
    "title": "桂堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "团团浓绿隔窗纱，曾见丛生瘴海涯。",
      "太守作堂真好事，谪仙题榜更增华。",
      "孤根直节非今日，秀气清香自一家。",
      "气候人间应较晚，月中子落此开花。"
    ]
  },
  {
    "id": "2e89e4204d565f8057a9afac5dff5776",
    "title": "通判成郎中生日人凡送香合寿星皆不受独以诗献",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "和似阳春静似山，讴谣千里祝公年。",
      "暂留卑湿江城地，且庆舒长夏景天。",
      "盛德自当增寿考，高才行且复蕃宣。",
      "香奁画轴知无用，只有诗篇不值钱。"
    ]
  },
  {
    "id": "2e89e4204d565f803d4c1df6ace868fa",
    "title": "诗致卓道士灵座",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "阴阳藻鉴两俱优，落落高谈气似秋。",
      "仙驭晚留山水国，客星曾入帝王州。",
      "却乘眇莽归三岛，空葬衣冠付一丘。",
      "作颂驰书谢人世，知君平昔悟浮休。"
    ]
  },
  {
    "id": "2e89e4204d565f80de9fd4f852bd8407",
    "title": "次韵王通叟",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "春生湘浦即当还，穷览云山得据鞍。",
      "洒落文章终不俗，从容谈笑尚能欢。",
      "千金骏马将辞主，一曲胡琴遂掩棺。",
      "世事相因古如此，谁知鲁国累邯郸。"
    ]
  },
  {
    "id": "2e89e4204d565f8034f4a5a147b5e6c8",
    "title": "张子明自庐山归云十五夜桂子落于太平观乡人谓之大熟子丰年之兆也",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "谁撼月中丹桂枝，堕阶圆实似珠玑。",
      "山中道士拾不尽，湖上仙人携得归。",
      "半夜香风飘涧壑，一时甘雨遍郊圻。",
      "与公寄籍皆江国，且喜田园岁不饥。"
    ]
  },
  {
    "id": "2e89e4204d565f80455757a3fd2dc049",
    "title": "寄唐林夫",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "北音融结本轻清，欲学含糊想未能。",
      "晚节弦歌应自笑，终朝簿领更相仍。",
      "九江土壤多卑湿，三伏云氛正郁蒸。",
      "宴坐知君无暑气，风标自敌玉壶冰。"
    ]
  },
  {
    "id": "2e89e4204d565f80af9459a1d7b6a884",
    "title": "送吴全甫中舍倅无为",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "海沂歌舞待王祥，喜得淮南一道堂。",
      "军号无为已闲暇，地连秋浦更清凉。",
      "进趋黾勉心应懒，退食优游策最长。",
      "我住庐山欲招隐，为君先去种松篁。"
    ]
  },
  {
    "id": "2e89e4204d565f80c3800ca33b65507c",
    "title": "霁夜",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "寂历帘栊深夜明，睡回清梦戍墙铃。",
      "狂风送雨已何处，淡月笼云犹未醒。",
      "早有秋声随堕叶，独将凉意伴流萤。",
      "明朝准拟南轩望，洗出庐山万丈青。"
    ]
  },
  {
    "id": "2e89e4204d565f801306f16480925e50",
    "title": "和朱君况卜居",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "吾身当老此园中，世路崎岖几万重。",
      "且饱稻粱随雁鹜，尽将云雨付蛟龙。",
      "求闲有志终须得，招隐何人肯见从。",
      "且为莆田朱处士，比邻先种七株松。"
    ]
  },
  {
    "id": "2e89e4204d565f80a13860388439bed1",
    "title": "和项元师见遗柳书",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "古今诸柳孰为强，矫矫针悬术最良。",
      "自富诗才堪继恽，兼深儒学有如芳。",
      "当时屡献箴规益，末世惟传翰墨光。",
      "石刻见贻真雅赐，峥嵘笔力有馀刚。"
    ]
  },
  {
    "id": "2e89e4204d565f8010fb05d1e903adc3",
    "title": "睡起",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "睡起西风掠鬓轻，萧然庭院晚寒生。",
      "浮云便作飞鸿意，细雨仍兼落叶声。",
      "物不求馀随处足，事如能省即心清。",
      "山林朝市皆相似，何必区区隐钓耕。"
    ]
  },
  {
    "id": "2e89e4204d565f8023583218c6f43bbb",
    "title": "送郎祖仁奉礼",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "碧落声华盖世高，哀乌才业亦时豪。",
      "灵渊自出驹千里，丹穴今看凤一毛。",
      "方略从容能处事，精神洒落见挥毫。",
      "东行想足资清兴，江上秋风卷怒涛。"
    ]
  },
  {
    "id": "2e89e4204d565f8040ab493807289055",
    "title": "次韵孙亨甫见寄",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "进多龃龉退为安，未省乘轩胜抱关。",
      "半世青衫贫为禄，新秋明镜老催颜。",
      "纷纷江上风吹叶，漠漠淮南雨暗山。",
      "欲和佳篇寄相忆，韵严词峭不容攀。"
    ]
  },
  {
    "id": "2e89e4204d565f800c5b25305f4e7682",
    "title": "唐林夫累惠书字法绝精以诗谢",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "每承劳问意何穷，尤喜真行字颇工。",
      "萧散正如君子性，颉颃兼得古人风。",
      "曾经廷诤毫端直，自有家藏砚色红。",
      "雅称玉堂词翰手，枉留山邑簿书中。"
    ]
  },
  {
    "id": "2e89e4204d565f80c1ad61160ad2ed2e",
    "title": "寓兴",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "薄寒初著裌衣裳，日景中分不短长。",
      "池馆虚明开水石，园林摇落受风霜。",
      "黄花满槛金铃秀，白酒盈樽玉液香。",
      "未老不须云母粉，且教弦管奏清商。"
    ]
  },
  {
    "id": "2e89e4204d565f8025cf06fa6ad8f471",
    "title": "知郡太博临宴公宇诗以为谢唐林夫在席",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "眷深贤守已忘形，肯屈旌旗到小亭。",
      "坐有嘉宾仙骨秀，门无俗客暮山青。",
      "荐樽施遣供蔬甲，秉烛相随看菊铃。",
      "欲识主人书馆淡，短檠灯火漆函经。"
    ]
  },
  {
    "id": "2e89e4204d565f80e529e55aeeeed8e2",
    "title": "秋夕旅馆谈禅用元韵呈林夫",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "义以酬知不愿形，孤标直气蔚亭亭。",
      "天涯调官头将白，江上论文眼倍青。",
      "自性本空观水月，外尘相染喻风铃。",
      "昨宵共说无生话，胜读西来一藏经。"
    ]
  },
  {
    "id": "2e89e4204d565f800429dfde20308f8e",
    "title": "林夫访及书室夜话又用元韵",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "珠玉相辉愧我形，正如朽壤附云亭。",
      "宦情已比春云薄，交义犹期老柏青。",
      "坐久北窗号过雁，谈馀荒戍咽疏铃。",
      "知君不厌寒宵景，世上风霜已屡经。"
    ]
  },
  {
    "id": "2e89e4204d565f80d2ac8f9873d15ca3",
    "title": "至城东作其一",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "地形磅礴接匡庐，旷野人烟乍有无。",
      "栖亩稻粱方待穫，识家鸡犬各随呼。",
      "农耕半岭如僧衲，牧跨羸牛似画图。",
      "官守投闲省坟柏，满林霜露涕沾濡。"
    ]
  },
  {
    "id": "2e89e4204d565f808d4f695999742969",
    "title": "惜菊",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "碧玉枝条手自分，花开晚节最怜君。",
      "斜簪短发能回老，满泛清樽要助醺。",
      "着雨半荒犹烂漫，绕栏三嗅倍氤氲。",
      "更收残蕊缝为枕，长得好香深夜闻。"
    ]
  },
  {
    "id": "2e89e4204d565f80a892b28cf2dee13a",
    "title": "西斋冬夕",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "平生疏野得江湖，岁暮西斋拥一炉。",
      "雨滴空阶如自语，风吹长木更相呼。",
      "世间宠辱收棋局，楼上光阴入酒壶。",
      "近日睡时全少梦，攀缘狂想自知无。"
    ]
  },
  {
    "id": "2e89e4204d565f80e2a39e1f6bda0535",
    "title": "至日作",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "年光吹尽任飞灰，且庆舒长举寿杯。",
      "积晦弥旬三尺雨，新阳半夜一声雷。",
      "家人环坐相酬劝，贺客先期戒往来。",
      "熟醉腾腾成小睡，晚寒更起耻残罍。"
    ]
  },
  {
    "id": "2e89e4204d565f807daba737695849b2",
    "title": "小庵初成奉酬元师",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "伐竹诛茅挂织蒲，半规小榻一方炉。",
      "不随健鹘摩空去，且免穷猿失木呼。",
      "自有琴书增道气，别开世界在仙壶。",
      "幽人欲到知何意，若说真庵彼岂无。"
    ]
  },
  {
    "id": "2e89e4204d565f803efe5624f4dd4ea0",
    "title": "口占",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "东皇旌节下蓬壶，一夕芳菲遍海隅。",
      "红破露花将引蝶，绿深烟柳已藏乌。",
      "异乡旅食频年久，故国风光此日殊。",
      "常是登高牵望眼，醉吟今喜在江湖。"
    ]
  },
  {
    "id": "2e89e4204d565f805bf60f34e8600362",
    "title": "寄常父",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "红莲绿水本优游，清绝东南七宝州。",
      "见说新书亦多事，每闻沿檄少归休。",
      "少年共计驹千里，末路堪嗟貉一丘。",
      "正是江边桃李月，鸡鸣度曲寄离忧。"
    ]
  },
  {
    "id": "2e89e4204d565f808628920c1dc2507d",
    "title": "席上送孙知损通直广东漕",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "度峡经泷行路难，岭猿越鸟避旌竿。",
      "身从日下恩光暖，声落天南暑气寒。",
      "事国以忠宁计远，与人为福莫如安。",
      "观公才大宜高位，岂复区区久外官。"
    ]
  },
  {
    "id": "2e89e4204d565f80985e9aaddfd1576d",
    "title": "春晚遣兴",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "纷纷柳絮入帘飞，正是酴醾花发时。",
      "断送日长惟有睡，留连春去可无诗。",
      "狂鞭迸笋偏当户，绿叶成阴巧覆墀。",
      "百舌声中斜照晚，翛然衰鬓任风吹。"
    ]
  },
  {
    "id": "2e89e4204d565f806f93c8c2a4f843ee",
    "title": "谢郏正甫",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "当年辇毂参农正，今日江湖望岁星。",
      "冷局自安心有素，故人相厚眼偏青。",
      "幅巾舒散殊官属，华衮腾骧入帝庭。",
      "一荐未为门下德，荷公敦笃好忘形。"
    ]
  },
  {
    "id": "2e89e4204d565f809f34aea976b2b2d8",
    "title": "夏日游湖亭",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "漫漫湖水拍堤浮，欲到南亭泛小舟。",
      "平日登临如别境，后来语笑尚中流。",
      "采菱斫鲤皆新美，赌酒围棋自献酬。",
      "对面火云高万丈，谁知此地有清秋。"
    ]
  },
  {
    "id": "2e89e4204d565f80d9980ad6fef792bd",
    "title": "入山马上口占",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "奕奕秋光照眼明，野香山秀互相迎。",
      "路穿蒙密无人见，天借阴凉助我行。",
      "水窦溅流如贝玉，松风疏韵作韶茎。",
      "一重一掩尘埃远，故比城中分外清。"
    ]
  },
  {
    "id": "2e89e4204d565f8078f8aac8f0cc871e",
    "title": "再用元韵呈熊伯通",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "一望膺门眼已明，欣然倒屣辱公迎。",
      "林泉真作仙人宅，杖屦容参长者行。",
      "道论风生挥玉麈，渴心尘积饮金茎。",
      "匆匆短棹依城去，连日西斋梦寐清。"
    ]
  },
  {
    "id": "2e89e4204d565f80528951d0f453564b",
    "title": "寄熊伯通",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "南山九叠势千霄，中有长松荫寸苗。",
      "好景常闻太平观，谪仙更住上清桥。",
      "风吹石径秋声早，泉落云根暑气消。",
      "方外相期蒙雅眷，只应心隐不须招。"
    ]
  },
  {
    "id": "2e89e4204d565f80d085d9e12457096e",
    "title": "再用霄字韵",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "豁然披雾睹青霄，沛若为霖洒旱苗。",
      "身逐归云朝傃洞，心随流水暮萦桥。",
      "人情不用相轻重，物理从来互长消。",
      "器业如公合廊庙，伫闻尺一有嘉招。"
    ]
  },
  {
    "id": "2e89e4204d565f806e2ac96199f1c476",
    "title": "送马朝请使广西",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "海水扬波今合清，秋风千里使华行。",
      "言皆有道非徒发，事若无心更不生。",
      "谈笑从容怀远俗，琴书潇洒寄高情。",
      "伫闻静胜诸蛮服，何必楼船十万兵。"
    ]
  },
  {
    "id": "2e89e4204d565f80fea73893e551de51",
    "title": "八月十六日玩月",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "团团冰镜吐清辉，今夜何如昨夜时。",
      "只恐月光无好恶，自怜人意有盈亏。",
      "风摩露洗非常洁，地阔天高是处宜。",
      "百尺曹亭吾独有，更教玉𥴦倚栏吹。"
    ]
  },
  {
    "id": "2e89e4204d565f8067b1d33a96d3194d",
    "title": "送郭明叔任",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "西安潇洒我常游，去自修川泛小舟。",
      "民本丰饶矜气节，士多儒雅出公侯。",
      "梅山晚翠屏当户，茶井春芽雪满瓯。",
      "预想弦歌富闲暇，白云深倚凤凰楼。"
    ]
  },
  {
    "id": "2e89e4204d565f80f3dc11f981cd700e",
    "title": "送提举太平观熊舍人",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "未归西掖掌丝纶，且面南谯作守臣。",
      "三已何尝观愠色，一鸣从此却惊人。",
      "朱轓暂去求民瘼，黄闼行当秉国钧。",
      "记取庐山公旧隐，几多草木待青春。"
    ]
  },
  {
    "id": "2e89e4204d565f80f3dc11f9a6876fb5",
    "title": "送提举太平观熊舍人",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "江州几日到滁州，风送征帆暮不收。",
      "幽谷水声先入梦，炉峰山色远随舟。",
      "素无公事多闲暇，当有新诗自唱酬。",
      "寂寞旧居谁复顾，桂花深锁一堂秋。"
    ]
  },
  {
    "id": "2e89e4204d565f80f3dc11f92613f1b6",
    "title": "送提举太平观熊舍人",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "高才喻蜀策巂羌，凛凛威名动四方。",
      "裁正稷宫新法度，发挥词掖好文章。",
      "暂还紫府烟霞冷，却上青霄道路长。",
      "寄语吏民休浪喜，使君宁久在滁阳。"
    ]
  },
  {
    "id": "2e89e4204d565f80069291fefc5d8ef3",
    "title": "熊伯通阻风未发拿舟就谒留饮数杯",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "清晨已送君南浦，薄暮未行天北风。",
      "此别谩言千里远，笑谈还此一樽同。",
      "铁山重叠云垂地，玉马腾骧浪驾空。",
      "涉险临危须自戒，且维舟楫莫匆匆。"
    ]
  },
  {
    "id": "2e89e4204d565f8049b302ef1f18919c",
    "title": "苏子由寄题小庵诗用元韵和",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "官身粗应三钱府，吏隐聊开一草庵。",
      "拥砌幽篁如月映，覆檐乔木与天参。",
      "畏人自比藏头雉，老世今同作蛹蚕。",
      "岂独忘言兼闭息，舌津晨漱不胜甘。"
    ]
  },
  {
    "id": "2e89e4204d565f80fe929fbc9f63ff05",
    "title": "据案小睡",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "春气已回人困顿，雨声不断夜潺湲。",
      "四支退食昏如醉，两眼看书涩有烟。",
      "散帙横经那肯读，埋头曲肘即成眠。",
      "只愁稚子窥吾懒，岂畏诸公诮腹便。"
    ]
  },
  {
    "id": "2e89e4204d565f8021ef705e7ec16031",
    "title": "子瞻子由各有寄题小庵诗却用元韵和呈",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "二公俊轨皆千里，两首新诗寄一庵。",
      "大隐市朝希柱史，好奇兄弟有岑参。",
      "雪天冻坐痴于雀，雨夕春眠困若蚕。",
      "不是本来忘世味，便投闲寂亦难甘。"
    ]
  },
  {
    "id": "2e89e4204d565f80334d889f85604f58",
    "title": "和经父寄张绩",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "萧萧木落洞庭湖，一叶扁舟尽室居。",
      "吾道已衰投直笔，人情难合卷长裾。",
      "重轻自系朝廷势，褒贬犹存史策书。",
      "所遇于天皆有分，未将鲵鲋羡鲸鱼。"
    ]
  },
  {
    "id": "2e89e4204d565f8031e967df9cb34da7",
    "title": "阻风呈经父",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "风响翻空若疾雷，舟行值此颇淹回。",
      "坐看鸥鹜浮波去，近见蛟龙带雨来。",
      "春色未还江上柳，雪香谁寄岭头梅。",
      "欲收美景陪清唱，恨乏当时子建才。"
    ]
  },
  {
    "id": "2e89e4204d565f80334d889ffd23352e",
    "title": "和经父寄张绩",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "解纵枭鸱啄凤凰，天心似此亦难详。",
      "但知斩马凭孤剑，岂为摧车避太行。",
      "得者折腰犹下列，失之垂翅合南翔。",
      "不如长揖尘埃去，同老逍遥物外乡。"
    ]
  },
  {
    "id": "2e89e4204d565f80334d889ff605de84",
    "title": "和经父寄张绩",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "半通官职万人才，卷蓄经纶未得开。",
      "鸾凤托巢虽枳棘，神仙定籍已蓬莱。",
      "但存漆室葵心在，莫学荆山玉泪哀。",
      "倚伏万端宁有定，塞翁失马尚归来。"
    ]
  },
  {
    "id": "2e89e4204d565f805a353da5623b0716",
    "title": "和经父登黄鹤楼",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "复霭重沙望不穷，坐收千里一樽中。",
      "天边江汉波涛阔，地下神仙窟宅通。",
      "窗影偷来湓浦白，檐光飞入沔城红。",
      "豁然已尽登临兴，云阁章亭谩在东。"
    ]
  },
  {
    "id": "2e89e4204d565f808999db23f3e04640",
    "title": "瑞香花",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "去年荆楚赏芳菲，今岁江淮水渺弥。",
      "绿发方当少壮日，清樽不负艳阳时。",
      "风波此去犹千里，桃杏何缘见一枝。",
      "独有瑞香花两槛，远将春色自相随。"
    ]
  },
  {
    "id": "2e89e4204d565f8002a749f8a81f9164",
    "title": "双头牡丹",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "牡丹意态已无穷，况是连房斗浅红。",
      "晓色竞开双萼上，春光分占一枝中。",
      "娥英窈窕临湘浦，姊妹轻盈倚汉宫。",
      "只为多娇便相妒，芳心相隔不相同。"
    ]
  },
  {
    "id": "2e89e4204d565f80cdcb622f8fc047c7",
    "title": "寄经父",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "借问东来常太晚，富春亭下舣扁舟。",
      "阴天漠漠行梅雨，寒色萧萧报麦秋。",
      "曲渚浪平犹未渡，隔江风紧不胜愁。",
      "此中望断相思眼，家在蓬莱更倚楼。"
    ]
  },
  {
    "id": "2e89e4204d565f806104bc0d93e5fa87",
    "title": "次韵和堂父发越州",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "北堂相送出城西，忍见临分独自归。",
      "日暮荒村一回首，秋风吹涕各沾衣。",
      "水通鉴曲行将尽，山似稽阴认却非。",
      "薄宦牵挛不得已，此心何以报春晖。"
    ]
  },
  {
    "id": "2e89e4204d565f80d3196dea80596760",
    "title": "送登州太守出城马上作",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "匆匆送客出城闉，霜意方高日渐醺。",
      "青嶂倚空先有雪，黄沙匝地半和云。",
      "旌旗明灭随车远，鼓角悲凉隔水闻。",
      "正是无憀一回首，两行白马映红裙。"
    ]
  },
  {
    "id": "2e89e4204d565f806969434a3f155d4f",
    "title": "呈梦锡节推林思永察推",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "崎岖寒苦远腾装，喜得高才共此方。",
      "当以清谈销日月，更将和气敌冰霜。",
      "堂前绛帐惭容迹，幕下红莲幸借香。",
      "闲夕肯来相伴否，小窗残烛厌更长。"
    ]
  },
  {
    "id": "2e89e4204d565f80953bfb84e6a83f3d",
    "title": "适值刘从道供奉往信阳镇用前韵送之",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "君马匆匆赴信阳，虽云同郡似它方。",
      "村沙卷尽黄昏日，海水吹成半夜霜。",
      "别恨不须青草色，归期当及小桃香。",
      "闲官冷局遥相望，两觉迢迢岁月长。"
    ]
  },
  {
    "id": "2e89e4204d565f8090ae807ba1e0e117",
    "title": "梦锡同游贺园题诗云谁知清淡者冬月亦登临",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "寒景峥嵘岁已深，谁知清淡亦登临。",
      "雨吹废馆苔添晕，霜落空城树减阴。",
      "向晓旋留题叶句，隔年先有探花心。",
      "相期红药浓开日，一醉东风费万金。"
    ]
  },
  {
    "id": "2e89e4204d565f802d18140b380e51c8",
    "title": "新作书室梦锡示诗羡其清坐",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "新辟西垣小室成，开编静得古人情。",
      "峥嵘老柏寒尤健，窈窕幽窗雪更明。",
      "我愧滥巾居此地，君能倾盖似平生。",
      "篇诗何必深相羡，渌水芙蓉岂不清。"
    ]
  },
  {
    "id": "2e89e4204d565f80379039b17c6d7d5a",
    "title": "春雪",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "才喜春风昨夜归，凌晨又见雪飘衣。",
      "缀林似惜梅花落，扑地争先柳絮飞。",
      "寒气却回侵暖律，阴云徐上蔽晴晖。",
      "近来四序皆无主，欲向东皇问是非。"
    ]
  },
  {
    "id": "2e89e4204d565f8094637d8cdcf01d43",
    "title": "十六夜",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "明夜更无今夜灯，都人为此不胜情。",
      "皆愁隔岁期犹远，共约追欢直到明。",
      "君饮露台春易醉，我眠书馆月同清。",
      "东风亦有相撩意，梦觉犹传弦管声。"
    ]
  },
  {
    "id": "2e89e4204d565f804e46a9428e0c4d99",
    "title": "次韵和常父",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "卧龙当日醉吟身，冷落天涯一旅人。",
      "早夕思亲增怅望，啸歌怀古更愁辛。",
      "角吹海上千山月，草入江南万里春。",
      "欲去尚留心未决，梦魂长在越溪滨。"
    ]
  },
  {
    "id": "2e89e4204d565f804e46a9425597cfbf",
    "title": "次韵和常父",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "赴官并出江湖上，讲学联居海岱中。",
      "会合尤嗟别离促，音书何似笑言同。",
      "黄莺度曲争催晓，红杏薰香半倚风。",
      "景物佳时忆相见，恨无双翅逐飞鸿。"
    ]
  },
  {
    "id": "2e89e4204d565f805bf60f34ccb746ca",
    "title": "寄常父",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "历城未到已尝闻，文彩鱼盐市不贫。",
      "千里山川齐故地，百年风俗舜遗民。",
      "泉声滑滑长如雨，海气昏昏晚得春。",
      "北渚环波皆好景，为兄诗笔长精神。"
    ]
  },
  {
    "id": "2e89e4204d565f805bf60f3405f13e83",
    "title": "寄常父",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "缭绕龙山半府阴，春来漂泊阻登临。",
      "蓬莱阁下花多少，清旷亭前水浅深。",
      "暮霭漫天迷望目，东风绝海送归心。",
      "新诗亦有思家意，应记当年共醉吟。"
    ]
  },
  {
    "id": "2e89e4204d565f80db5aac27878904c7",
    "title": "昼眠呈梦锡",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "百忙之际一闲身，更有高眠可诧君。",
      "春入四支浓似酒，风吹孤梦乱如云。",
      "诸生弦诵何妨静，满席图书不废勤。",
      "向晚欠伸徐出户，落花帘外自纷纷。"
    ]
  },
  {
    "id": "2e89e4204d565f80a6c62ef9307dc0f4",
    "title": "初食牂牁菜",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "九仙山中牂牁菜，几日春风长绿苗。",
      "有客提携到深巷，自言采掇下青霄。",
      "口尝异味虽珍美，目断孤云却寂寥。",
      "千里思亲不独饱，慨然食罢一长谣。"
    ]
  },
  {
    "id": "2e89e4204d565f807b2196bac7ff7834",
    "title": "兄长寄五诗依韵和寄诗各有所怀",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "忆昔西寻山下园，芙蓉香里醉颓然。",
      "幽篁迸笋无馀地，老木交阴不计年。",
      "彻幕旋迎秦望雨，泛杯旁引鉴湖泉。",
      "旧游寂寞今谁到，应有秋苔长绿钱。"
    ]
  },
  {
    "id": "2e89e4204d565f807b2196ba68fc0c27",
    "title": "兄长寄五诗依韵和寄诗各有所怀",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "昔同访客到山阴，马上相随不废吟。",
      "平视溪流绿烟远，回看府宅白云深。",
      "纷纷落麈陪高论，艳艳浮蛆劝满斟。",
      "宾主如今各分散，诗成长咏作吴音。"
    ]
  },
  {
    "id": "2e89e4204d565f807b2196ba6855f247",
    "title": "兄长寄五诗依韵和寄诗各有所怀",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "蓬莱彼此一闲身，把酒临风送晚春。",
      "城邑万家供气象，湖山千里助精神。",
      "深林鸟语留连客，野径花香著莫人。",
      "今日天涯共怊怅，归心夜夜转车轮。"
    ]
  },
  {
    "id": "2e89e4204d565f807b2196ba5cc6312a",
    "title": "兄长寄五诗依韵和寄诗各有所怀",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "忆昔幽寻到井仪，繁花落尽绿阴时。",
      "云迷步武多相失，风入襟怀只自知。",
      "金斗倒垂交劝饮，玉蟾分面各题诗。",
      "淋浪醉墨留西壁，好事于今刻作碑。"
    ]
  },
  {
    "id": "2e89e4204d565f807b2196ba8be3e68f",
    "title": "兄长寄五诗依韵和寄诗各有所怀",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "昔寻小隐到王家，早出归时逼晚衙。",
      "胜奕高亭弄纹局，撷芳深径采新茶。",
      "竹边云过阴相得，莲外风来气益嘉。",
      "夜坐西堂有馀兴，解酲更进一银瓜。"
    ]
  },
  {
    "id": "2e89e4204d565f80aad166742aeb7bef",
    "title": "六月五日",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "洒汗通宵已废眠，起来犹觉眼生烟。",
      "黄埃滚滚人行地，赤气腾腾日出天。",
      "纨扇急挥风亦热，银瓶空挂井无泉。",
      "狂心于此思霜雪，安得师文扣羽弦。"
    ]
  },
  {
    "id": "2e89e4204d565f803d7624fcfdee178a",
    "title": "喜雨上太守",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "曾佩金章祷象龙，滂沱飞雨出无穷。",
      "泰山吐雾连朝暗，东海驱波半夜空。",
      "爽压炎蒸民少病，润流枯涸岁将丰。",
      "黄堂下视相欢意，助以袁宏一扇风。"
    ]
  },
  {
    "id": "2e89e4204d565f8030cc6576d0704fec",
    "title": "送蔡充道赴密院召",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "弹剑常为猛虎吟，扫清夷虏丈夫心。",
      "人留海上烟花老，梦入塞垣冰雪深。",
      "千里枢庭驰召节，几年家府探归音。",
      "此行傥未封侯贵，一策犹能绾万金。"
    ]
  },
  {
    "id": "2e89e4204d565f80ec8d0af1ad093f5e",
    "title": "七月二十六日",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "蕲州小簟琴光枕，学馆无人日午时。",
      "睡去沈酣本避暑，梦回展转却添疲。",
      "倏忽云雷出天意，清凉风雨报秋思。",
      "世间此味宜无比，只说羲皇已自卑。"
    ]
  },
  {
    "id": "2e89e4204d565f8042b091676bc2dd18",
    "title": "谢梦锡见临",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "雪月交光夜正寒，何人相伴语更阑。",
      "惟君枉驾时能慰，令我幽居意解欢。",
      "小仆旋来荧火烛，病妻无力治杯盘。",
      "清谈已倦还观史，冷淡相看不厌难。"
    ]
  },
  {
    "id": "2e89e4204d565f8037672fa8fe0b4713",
    "title": "送张通判",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "清若冰壶断若金，孜孜常见恤民深。",
      "三年佐郡神明政，一旦归朝父老心。",
      "遗爱海波无断处，去思秋色有馀阴。",
      "临行曲为留旬日，少慰攀辕泪满襟。"
    ]
  },
  {
    "id": "2e89e4204d565f8052b39e28f2bcc5bd",
    "title": "西行",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "缭绕西行入乱山，白云深处据征鞍。",
      "荞花着雨相争秀，枣颊迎阳一半丹。",
      "鞅掌未能逃物役，乾坤何处托身安。",
      "莒台东向情无限，那更秋风作暮寒。"
    ]
  },
  {
    "id": "2e89e4204d565f80eeecf2e610ad991a",
    "title": "近兖",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "龟蒙山上泉如涌，白石河边雨已流。",
      "乔木烟深迷故国，黄芦风急战高秋。",
      "新科一变人方锐，旧学都忘我可羞。",
      "驱马远来徒自苦，敢将衡鉴定三州。"
    ]
  },
  {
    "id": "2e89e4204d565f80c1e0cfa053e59f86",
    "title": "次韵和张道济长官",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "万里悄然若有霜，南山秋色两苍苍。",
      "巳经晚雨驱除热，更得西风断送凉。",
      "瀚海人空云弄白，吴江波阔叶吹黄。",
      "知君昨夜书帷梦，半在亲庭半在乡。"
    ]
  },
  {
    "id": "2e89e4204d565f80feced91406e13861",
    "title": "饮梦锡官舍出文君西子小小画真",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "西施苏小卓文君，画笔相传窈窕真。",
      "虽有金珠并粉黛，恨无笑语与精神。",
      "一樽美酒留连客，千载芳魂著莫人。",
      "醉眼恍然迷不觉，自惭心地尚埃尘。"
    ]
  },
  {
    "id": "2e89e4204d565f806e230cb34a3f484c",
    "title": "寄常父二首其二",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "不得家书又几朝，思亲梦断不堪招。",
      "欲归每恨川途远，久客空惊岁月消。",
      "雪意尚浓云黯淡，角声吹绝晚萧条。",
      "相看惟有兄相近，回首时能慰寂寥。"
    ]
  },
  {
    "id": "2e89e4204d565f80b04ae02ba403466f",
    "title": "哦亭",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "点点花芽拨草根，深春终日在东园。",
      "烟筠冉冉阴相乱，燕雀啾啾语自繁。",
      "倚伏万端宁有定，是非一致亦何言。",
      "谁能伴我哦亭上，烂漫同斟浊酒樽。"
    ]
  },
  {
    "id": "2e89e4204d565f80dc2ac106edcc7c14",
    "title": "青州席上",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "笙歌相引入东园，二月青州花正繁。",
      "银幕四围香兽暖，绣茵十幅舞靴翻。",
      "游人见此心应乐，野客颓然思已烦。",
      "向晚凭栏得潇洒，狂风吹雨出云门。"
    ]
  },
  {
    "id": "2e89e4204d565f809a61bc4137e2c62a",
    "title": "上曾子固",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "海邦穷僻想知音，疋马春风入岱阴。",
      "千里山川忘道远，一门兄弟辱恩深。",
      "发扬底滞先生德，振拔崎岖长者心。",
      "更以诗篇壮行色，东归胜挟万黄金。"
    ]
  },
  {
    "id": "2e89e4204d565f80a9c39caccd6a5e9d",
    "title": "和常父见寄",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "济南风物称闲官，兄弟偕游意益欢。",
      "幽圃水声从地涌，画桥山色逼人寒。",
      "别来梦想犹相接，他处尘埃不足观。",
      "寂寞东斋又经夏，落花新叶共谁看。"
    ]
  },
  {
    "id": "2e89e4204d565f8021b7ed9faf5cc3af",
    "title": "银河咏",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "江湖有客卧孤城，每见银河眼亦明。",
      "万里长风吹不断，一番微雨洗尤清。",
      "星辰白石参差乱，云气飞梁倏忽生。",
      "牛女东西波浪隔，夜寒天阔不胜情。"
    ]
  },
  {
    "id": "2e89e4204d565f80afcfbd90d17c61cd",
    "title": "学舍",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "簿领如棼处处忙，日华偏向此中长。",
      "吟馀林表孤云改，梦觉窗间小雨凉。",
      "佩玉上趋承斗极，棹歌深入钓沧浪。",
      "何如潇洒诗书局，不在山林不庙堂。"
    ]
  },
  {
    "id": "2e89e4204d565f80c35d51fda4fa4365",
    "title": "风雨有秋色率然成小诗呈道济长官",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "学馆人归静若山，久阴梅湿上衣冠。",
      "酣酣雨意牵愁远，飒飒秋声吹梦寒。",
      "竹笋解包堆屋角，蓼花抽穗出墙端。",
      "此时最忆吴江上，千顷烟波一钓竿。"
    ]
  },
  {
    "id": "2e89e4204d565f80193d069ed31b5d1f",
    "title": "游田氏池亭",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "磅礴青山入望长，古城东下见回塘。",
      "云阴更杂梧桐影，野气仍连菡萏香。",
      "久处尘埃思浣濯，忽逢虚旷自清凉。",
      "主人华发能谈笑，犹抚归鞍恨夕阳。"
    ]
  },
  {
    "id": "2e89e4204d565f805bf60f34fe679af1",
    "title": "寄常父",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "海上穷秋白日阴，霜飙猎猎稍相侵。",
      "手持黄菊江南意，目送征鸿万里心。",
      "每想清谈真丽瞩，欲弹流水少知音。",
      "东山兄弟非难继，谁敢先为招隐吟。"
    ]
  },
  {
    "id": "2e89e4204d565f808412ddd3a8ab458a",
    "title": "十月旦怀梦锡",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "去岁开炉郡中起，芙蓉幕下醉相邀。",
      "今年两事俱萧索，白日孤城转寂寥。",
      "缘饰新茶烹小凤，咨嗟名画展苍雕。",
      "长篇稿出依然在，千里思君不可招。"
    ]
  },
  {
    "id": "2e89e4204d565f8034f35d29d647d895",
    "title": "知郡姚驾部十月三日生日",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "冰为清洁玉为淳，籍籍名家第一人。",
      "皂盖已颁东郡政，彩衣犹侍北堂亲。",
      "遐年此去随长景，和气生来得少春。",
      "何以献公今日寿，仙山不朽海无津。"
    ]
  },
  {
    "id": "2e89e4204d565f807157bdebd6990c22",
    "title": "寄板桥卞进之主簿",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "以才牵挽自由身，岁暮无家寄海滨。",
      "扰扰满前人一把，纷纷趋事抱千钧。",
      "风掀驼岛波声壮，云倚蓬山雪意新。",
      "回首高城已摇落，菊花羞逼小阳春。"
    ]
  },
  {
    "id": "2e89e4204d565f80355184ae11ff91dc",
    "title": "寄萧虚中",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "平川掺袂屡星霜，楚尾畿东各一乡。",
      "安得便风传讯问，只应明月共辉光。",
      "茅斋夜出犹能记，古观秋吟最不忘。",
      "近日诗成无和者，思君才俊似青杨。"
    ]
  },
  {
    "id": "2e89e4204d565f805d3b93e18767980c",
    "title": "有感时梦锡寻医而思求免官",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "去岁城门坐彻晚，前年火阁饭连宵。",
      "当时已是嫌羁束，今日那堪转寂寥。",
      "绿水红莲非旧客，清风明月想同寮。",
      "不知比我离高密，谁向长亭折柳条。"
    ]
  },
  {
    "id": "2e89e4204d565f80a31c987e1e2db62e",
    "title": "酬聂察推",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "昔年随宦在筠阳，总角频趋数仞墙。",
      "绿水近经王俭府，锦衣今见买臣乡。",
      "能谈旧事情何厚，忽枉新诗味更长。",
      "闾里优游正多暇，幸君时访读书堂。"
    ]
  },
  {
    "id": "2e89e4204d565f80c47de2354961cb7a",
    "title": "陈宗圣县丞往登州问",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "北望登州匹马驰，驼裘孤扇任风吹。",
      "才闻使者方相委，事属公家不敢辞。",
      "聚落萧条宿山县，波涛浩荡瞰天池。",
      "烦君一上蓬莱阁，归说扶桑日出时。"
    ]
  },
  {
    "id": "2e89e4204d565f8045143c9db953c621",
    "title": "郡集",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "旋彻银杯泛海螺，故人相遇乐如何。",
      "东西合作双双舞，工拙分为一一歌。",
      "吹角共惊冬晷短，添炉更觉晚寒多。",
      "不须苦鍊登州语，大抵东音唯与阿。"
    ]
  },
  {
    "id": "2e89e4204d565f80c8523f149da3da2d",
    "title": "夜观残雪",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "墙阴留得雪斓斑，有客更深独自看。",
      "江上落梅人不扫，山头明月夜初寒。",
      "清心直与神仙比，好景只应图画难。",
      "宇宙之中无一物，碧天如水静漫漫。"
    ]
  },
  {
    "id": "2e89e4204d565f80e7f2f2ce61dee59a",
    "title": "题老杜集",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "七月鸱鸮乃至此，语言闳大复瑰奇。",
      "直侔造物并包体，不作诸家细碎诗。",
      "吏部徒能叹光燄，翰林何敢望藩篱。",
      "读罢还看有馀味，令人心服是吾师。"
    ]
  },
  {
    "id": "2e89e4204d565f80265bcd98d96d8c31",
    "title": "途中口占",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "两岁东州不自知，人情全在欲分时。",
      "饯行连日侵银烛，送别临岐驻玉羁。",
      "望见蒙山思马耳，路经沂水忆河淇。",
      "归来定得从容否，寄语庭前红药枝。"
    ]
  },
  {
    "id": "2e89e4204d565f80294148921aad79d8",
    "title": "咏芦",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "地近长芦芦已深，舟行两岸蔚森森。",
      "能藏蛇虺连山涧，强庇蛙蟆接水阴。",
      "疑汝此中无劲节，使吾终日隔遥岑。",
      "春风暑雨多情思，霜霰峥嵘想不禁。"
    ]
  },
  {
    "id": "2e89e4204d565f807859219783f13078",
    "title": "天长道中",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "柔桑满野麦成川，晴色连陂雨在田。",
      "顾影寂寥谁与语，据鞍闲暇不妨眠。",
      "尘劳可厌非今日，老大无堪异昔年。",
      "此去聊为上都客，行当货马觅归船。"
    ]
  },
  {
    "id": "2e89e4204d565f80c73fec0d3ec3781d",
    "title": "至盱眙作",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "邮亭系马日西斜，却向盱眙望白沙。",
      "春色淡中唯有柳，晓风狂过已无花。",
      "古人出处真难一，吾道穷通未可涯。",
      "白水黄粱不须具，呼奴挈榼取流霞。"
    ]
  },
  {
    "id": "2e89e4204d565f80c9b2b017cf23b525",
    "title": "发青阳驿",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "悠悠驱马汴河湾，几处邮亭略解鞍。",
      "春尽榆钱堆狭路，晓阴花雨作轻寒。",
      "山川相背图中画，日月双移坂上丸。",
      "行役渐多身渐老，诗题聊寄旅程难。"
    ]
  },
  {
    "id": "2e89e4204d565f80ed57afda230810e5",
    "title": "入亳州界",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "赢粮襆被望都门，路出符离日未醺。",
      "清汴横飞天上浪，方塘稳锁镜中云。",
      "淮南风物多相似，江上音书久不闻。",
      "寄语北山姑待我，莫因西去勒移文。"
    ]
  },
  {
    "id": "2e89e4204d565f80b81e9ce806a7e90a",
    "title": "济阳作",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "曾浮轻舸下长江，依旧东风卷绿杨。",
      "往事山川空满目，新年须鬓欲成霜。",
      "烟尘莽苍随长路，云日萧条隔旧乡。",
      "膂力四方男子事，不须弹铗苦悲伤。"
    ]
  },
  {
    "id": "2e89e4204d565f80ac6543f8a72b4d7b",
    "title": "寄苏子由",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "历下攀游今几年，相逢颜鬓觉苍然。",
      "西齐美锦窥诗轴，北郭浓霞入酒船。",
      "别思忽随春浩荡，还期已过月团圆。",
      "君家早有为霖望，莫学隆中但稳眠。"
    ]
  },
  {
    "id": "2e89e4204d565f8021dff931d6707ca3",
    "title": "赠王吉甫其三",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "项王战败耻归东，仗剑南游寂寞中。",
      "雨雪萧条千里暗，乾坤浩荡一身穷。",
      "文章未属清时用，议论徒多烈士风。",
      "四海望霖龙折角，为君悲绝诉苍穹。"
    ]
  },
  {
    "id": "2e89e4204d565f8021dff9315f7a6731",
    "title": "赠王吉甫其三",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "生计箪瓢少郁陶，谈经千古见秋毫。",
      "神驱笔下锋铓俊，天纵胸中气象豪。",
      "事业今朝心孔孟，功名他日踵萧曹。",
      "行行努力牵牛饵，北海波中钓巨鳌。"
    ]
  },
  {
    "id": "2e89e4204d565f80458be07845ef0c12",
    "title": "呈介之",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "铁面嵚岩鬼亦惊，世间儿女敢相轻。",
      "文章自古传周燮，德行当时贵灭明。",
      "四海生灵虽帖泰，两边豺虎尚纵横。",
      "胸中久畜平戎策，不日敷施报太平。"
    ]
  },
  {
    "id": "2e89e4204d565f8054d6688bb9138b96",
    "title": "呈介之求礼部唱和一阅",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "金紫相摩上玉堂，南宫诗战镇相将。",
      "毫端写出青春色，窗下吟销白昼长。",
      "辞艳迸开昆嶂火，文章翻出铁林鎗。",
      "愁中欲得神仙句，更藉夫君不闭藏。"
    ]
  },
  {
    "id": "2e89e4204d565f8000c84a86b7296cba",
    "title": "夜坐舟中偶成",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "臲卼扁舟抱寒水，逍遥野客坐孤蓬。",
      "一天星月清吟外，万里江山极望中。",
      "遁迹未能离草莽，机心唯欲破羌戎。",
      "此心未遂难为语，负剑长吁气满空。"
    ]
  },
  {
    "id": "2e89e4204d565f8000482ba17da9f1ca",
    "title": "送郭圣原归庐陵",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "文章豪逸难为敌，格志孤高自出凡。",
      "两岁论交重金石，今朝泣别倚松杉。",
      "满江春碧围仙棹，入晓风轻送锦帆。",
      "此去天涯皆独立，寂寥相望隔溪岩。"
    ]
  },
  {
    "id": "2e89e4204d565f809e626623aea5643d",
    "title": "蹇叔以登亭有感示予因以答之",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "何处登临可极观，危轩隐在碧云端。",
      "千年古树少春态，一片江天带暮寒。",
      "人似神仙君自好，心如铁石我难干。",
      "花红柳绿休多语，且把诗书仔细看。"
    ]
  },
  {
    "id": "2e89e4204d565f805e907d0698fb8367",
    "title": "和酬介之",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "笔刃词锋剑戟稠，千金明月暗相投。",
      "君鸡已勇夸长嘴，我豕徒劳诧白头。",
      "清似愁中闻玉笛，美如饥后嘬兰羞。",
      "伯牙未老钟期在，再写孤音漫继酬。"
    ]
  },
  {
    "id": "2e89e4204d565f80458be078c2c9226d",
    "title": "呈介之",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "古柏青黄苦暗凋，怪松千尺老嶕峣。",
      "词源浩浩声连海，笔力冲冲气逼霄。",
      "贾赋任雄难作敌，杜诗虽健亦相饶。",
      "英豪自古非尘物，他日峨冠立汉朝。"
    ]
  },
  {
    "id": "2e89e4204d565f807dd446136a8644ad",
    "title": "登谈道亭",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "为厌红尘触目生，与君携手上幽亭。",
      "波光碎碧琉璃地，竹影疏青翡翠屏。",
      "云惹闲心归远岫，风吹诗思入沧溟。",
      "名机利械都忘去，才得人间醉一醒。"
    ]
  },
  {
    "id": "2e89e4204d565f802edf0d8a5485998d",
    "title": "和介之",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "井邑喧嚣不忍行，卷帘终日爱江亭。",
      "竹声满耳萧萧雨，山色挨檐曲曲屏。",
      "连夜剑光摩北斗，几时鹏翼起南溟。",
      "与君分义尤相合，有酒频来此醉醒。"
    ]
  },
  {
    "id": "2e89e4204d565f80c5ec4adfeb940177",
    "title": "览镜",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "拂拭菱花试一临，貌随年改叹光阴。",
      "朱颜惨淡尘埃满，白发萧疏瘴雾侵。",
      "自笑腐唇因苦学，谁知瘦骨为愁吟。",
      "平生履行无人识，嗟尔顽铜岂照心。"
    ]
  },
  {
    "id": "2e89e4204d565f8088e80edcbb2c7bdb",
    "title": "近乾元节方教乐而雨",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "半月新调乐府班，佳期今近迫阴颜。",
      "歌喉断续微风外，舞队差池细雨间。",
      "坐赏宾朋愁不解，来游士女半皆还。",
      "人心共望晴明景，嗟尔乖龙独阻艰。"
    ]
  },
  {
    "id": "2e89e4204d565f806bf77a1f890492ae",
    "title": "余得文竹寸馀上有仙翁神女像相偶而坐异之作诗",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "千载皇英恨未平，泪沾湘竹锦文成。",
      "我收寸管尤瑰异，上有群仙无姓名。",
      "乍见偶同神女梦，静看独认赤松迎。",
      "世间此物真难滞，它日相从上太清。"
    ]
  },
  {
    "id": "2e89e4204d565f80a2d69920c6863741",
    "title": "即事",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "久病情怀已索然，况当景气似秋天。",
      "书窗静滴芭蕉雨，吟砌轻笼薜荔烟。",
      "云结繁阴低远岫，风排白浪满平川。",
      "多愁无计堪消遣，斗酒浇成一觉眠。"
    ]
  },
  {
    "id": "2e89e4204d565f8073043f5079bc543d",
    "title": "和人见赠",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "少年有志慕轲雄，十载潜心黄卷中。",
      "富贵未来嗟命蹇，文章多妙叹童蒙。",
      "驽材尚藉鞭驱力，顽璞须资刻琢功。",
      "诱掖相成期在子，可惭夸咏枉清风。"
    ]
  },
  {
    "id": "2e89e4204d565f8099f2dab1ace9fb4a",
    "title": "王秀才谋归作诗留之",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "相邀盂饭与盘蔬，坐偶行从半岁馀。",
      "夜倚松窗咏风月，昼挥玉麈讲诗书。",
      "论交切切初谋协，告别匆匆晚意疏。",
      "须亮主人攀惜甚，挽回归袖欲投车。"
    ]
  },
  {
    "id": "2e89e4204d565f8032d47ad517f50046",
    "title": "秋晚怀晦之",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "宿鸟窥檐日渐昏，徘徊顾视少埃氛。",
      "高槐结阵鸣秋雨，叠嶂争豪出暝云。",
      "愁病巑岏谁省我，笑谈磊落独怜君。",
      "遥思静坐西窗下，只与何人治典坟。"
    ]
  },
  {
    "id": "2e89e4204d565f8048806e989e22cf76",
    "title": "介之惠诗言斥于礼部欲自此高退山",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "角艺词场欲进身，混然谁辨玉并珉。",
      "无常胜负如六博，不幸沈浮知几人。",
      "君已自甘龙退蛰，我犹有待蠖求伸。",
      "未腰相印男儿耻，他日功成方卜邻。"
    ]
  },
  {
    "id": "2e89e4204d565f809b94a84e172d5880",
    "title": "冬晚怀介之",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "窜迹南游岁再侵，思归望远久沉吟。",
      "风敲古木寒声碎，云拥江天暝色深。",
      "饮可涤愁谁伴醉，诗从写恨少知音。",
      "想君笑语如饥渴，何日相逢慰此心。"
    ]
  },
  {
    "id": "2e89e4204d565f80b1505209be3af761",
    "title": "晦之厌州县之劳作诗奉勉",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "踠足骅骝铩羽鸿，似君今日叹途穷。",
      "濯缨空有沧浪志，敛板犹趋尘土中。",
      "论议最宜陪凤沼，文章独可直鳌宫。",
      "暂时淹恤宁非命，得失须观塞上翁。"
    ]
  },
  {
    "id": "2e89e4204d565f80401d68ab37f93141",
    "title": "旦夕北归徵晦之诗为别",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "殊邦会遇喜亲依，聚散参差志愿违。",
      "君屈清才尚南戍，我随流水欲东归。",
      "沉吟晚日愁堪掬，顾盼江云泪满衣。",
      "冀得佳篇慰离苦，且令行色有馀辉。"
    ]
  },
  {
    "id": "2e89e4204d565f80c9a47bd38532274d",
    "title": "回王秀才二赋",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "郭璞长江宋玉风，君才可与角豪雄。",
      "织成故典文之巧，琢就新词学者工。",
      "昔日貌观轻子羽，今朝颖出喜毛公。",
      "频烦教我勤多矣，疏决蒙泉使向东。"
    ]
  },
  {
    "id": "2e89e4204d565f803d2844a68b0d197a",
    "title": "族人春饮",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "柳榭阴阴春半时，相邀闲暇赏芳菲。",
      "家人共酌榴花酒，蛮妓争歌金缕衣。",
      "火焰高低红踯躅，绣龙浓淡小蔷薇。",
      "此中莫惜长欢醉，自古人生七十稀。"
    ]
  },
  {
    "id": "2e89e4204d565f8027ba113e85aec0a4",
    "title": "夏夜书事",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "空庭愁寂一蝉鸣，斋阁阴阴夏簟清。",
      "鸟背送回残照去，林梢看得晚凉生。",
      "归鸦映水缤纷黑，斜月穿帘点滴明。",
      "一夜渴心不得晓，唯听深井辘轳声。"
    ]
  },
  {
    "id": "2e89e4204d565f800b88e3a5e55e2a80",
    "title": "和子瞻西掖种竹二首",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "西垣种竹满庭隅，正值天街小雨初。",
      "渐近凉风侵梦觉，已留清露滴吟馀。",
      "卜邻近喜苍苔满，托迹方惊上苑疏。",
      "昨夜青藜光照席，绿阴相对小除书。"
    ]
  },
  {
    "id": "2e89e4204d565f800b88e3a5762f9b98",
    "title": "和子瞻西掖种竹二首",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "此君安可一朝无，请看西园种竹初。",
      "嶰谷正当吹凤后，葛陂犹是化龙馀。",
      "风摇梦枕秋声碎，月满吟窗夜影疏。",
      "他日如封管城子，莫嫌老秃不中书。"
    ]
  },
  {
    "id": "2e89e4204d565f8085277533cd4f5569",
    "title": "戏张天觉",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "踔跞英才比孟阳，合排三戟坐朝堂。",
      "鲈鱼莫忆江东鲙，竹叶聊煎仲景汤。",
      "屡选青钱文足羡，尝乘白马谏何强。",
      "知君每厉霜崖操，未怕朱云请尚方。"
    ]
  },
  {
    "id": "2e89e4204d565f8085277533ac4754dc",
    "title": "戏张天觉",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "当路埋轮气慨慷，身长九尺貌堂堂。",
      "高吟当似封侯祐，巧诋宁同小吏汤。",
      "幽阁画眉多窈窕，华巅饮酒自康强。",
      "知君博物饶才思，近试家传辟谷方。"
    ]
  },
  {
    "id": "2e89e4204d565f805ea2442d2f1990fd",
    "title": "寄江西同官",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "心欲从容且再期，月馀聚散忽参差。",
      "工于酬唱皆词客，各有输赢屡奕棋。",
      "木荫坐时班细草，早凉行处折红葵。",
      "天涯回首思高会，日落烟昏今自悲。"
    ]
  },
  {
    "id": "2e89e4204d565f800ea292262fa8d65a",
    "title": "呈魏道辅",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "今夕清寒转不禁，小窗积雪气萧森。",
      "林迎新岁花争出，山背残阳影半寻。",
      "寸步故人犹隔面，回阳孤馆想来音。",
      "日期笑语欢相慰，心亦须君续断琴。"
    ]
  },
  {
    "id": "2e89e4204d565f80b64cebaf4a6f9089",
    "title": "呈张子平",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "王骆声华星斗旁，方州投老憩甘棠。",
      "木逃剪伐枝长碧，石耐镌磨性有常。",
      "巾褚藏经勤问学，子孙传业富文章。",
      "十年流落归何暮，日听除书侍玉皇。"
    ]
  },
  {
    "id": "2e89e4204d565f80bf9f28e2011bb6dc",
    "title": "因来诗有题桥之句呈陆农师",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "土壅沙培种海棠，木阴池径要深藏。",
      "臧文窃位人多笑，犬子题桥君未忘。",
      "心嗜黄柑聊小擘，手拈红叶又成章。",
      "早莺归燕催时节，即泛金英醉菊堂。"
    ]
  },
  {
    "id": "2e89e4204d565f80bf9f28e20b33d481",
    "title": "因来诗有题桥之句呈陆农师",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "口吐丝纶一代英，央央旌旆发神京。",
      "小堂且作蕃宣守，寸晷昔闻弦诵声。",
      "耳白于颜君有誉，言藏之默我无营。",
      "吕溪傅野何须出，山野嫌人问姓名。"
    ]
  },
  {
    "id": "2e89e4204d565f80bf9f28e24e7db27e",
    "title": "因来诗有题桥之句呈陆农师",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "千里讴谣威惠全，王庭斩柳势腾骞。",
      "马迁汗简才无辈，车胤萤囊学自然。",
      "火急定闻中禁召，口传仍有贵珰宣。",
      "亘天弦管须频会，日暖花开草更芊。"
    ]
  },
  {
    "id": "2e89e4204d565f801027f6337e9c61f1",
    "title": "呈陆农师",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "比玉文章素出群，羊公仁政载前言。",
      "口谈典册开聋瞽，目想烟霄役梦魂。",
      "鬼谷纵横非世宝，贝多浮蠹逐时昏。",
      "日期儒术恢明主，王业光华燕后昆。"
    ]
  },
  {
    "id": "2e89e4204d565f801027f6330a6815fb",
    "title": "呈陆农师",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "同饮东洲俱醉容，谷莺应笑卧花丛。",
      "取交莫逆情相答，合宴多欢酒屡空。",
      "工欲代天君素志，心将浮海我家风。",
      "虫鱼草木吟何苦，古锦囊封寄逸筒。"
    ]
  },
  {
    "id": "2e89e4204d565f801027f633c1a2be77",
    "title": "呈陆农师",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "丁公松腹梦多灵，巫峡闻猿莫涕零。",
      "令德岂宜居茇舍，吉人终见作台星。",
      "生嫌鹰隼虚张翼，共喜芝兰暗有馨。",
      "香菊一尊歌数叠，且须频醉竹间亭。"
    ]
  },
  {
    "id": "2e89e4204d565f801027f633e23438ad",
    "title": "呈陆农师",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "用舍随时未是穷，躬耕何必返耕农。",
      "辰惟去速须行乐，木为非材尚见容。",
      "口诵雅言披坠简，闲闻新语继华宗。",
      "小棠幽鸟依蕃府，付与花洲作附庸。"
    ]
  },
  {
    "id": "2e89e4204d565f801027f6336730efc6",
    "title": "呈陆农师",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "果下名驹踏路莎，沙堤虽小未相多。",
      "夕天返照摇珠璧，玉宇微风荡绮罗。",
      "维棹水边舟不正，止车门外毂相摩。",
      "手搴露蕊真清旦，一样新翻蜀锦窠。"
    ]
  },
  {
    "id": "2e89e4204d565f80da5446ef3770a000",
    "title": "寄何君表",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "龙章宝篆閟天宫，吕钓伊耕甫降嵩。",
      "高义当为神所劳，力行宁顾命之穷。",
      "躬亲庶政贤方急，心志斯民发未童。",
      "里俗莫轻尼父厄，已闻名字在纱笼。"
    ]
  },
  {
    "id": "2e89e4204d565f8087f93f4a40056c3c",
    "title": "寄方逢原",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "我行求友要渐磨，石确金坚所得多。",
      "夕倦未眠排奕势，力穷犹战敌诗魔。",
      "鬼神福善安无窘，君相知名直靡佗。",
      "匕箸借前陈策画，一朝登用即巍峨。"
    ]
  },
  {
    "id": "2e89e4204d565f8040e781e2f7e5a226",
    "title": "寄张天觉",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "手弄毛锥掷钓蓑，衰年远使尚婆娑。",
      "女缘被妒多闺怨，心欲安禅学鸟窠。",
      "果有壮图希剑履，复何高论隐松萝。",
      "维摩弟子张天觉，见说平生事揣摩。"
    ]
  },
  {
    "id": "2e89e4204d565f80cdf0b9cb07c0045a",
    "title": "寄黄仲光",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "早识江西黄仲光，兀然相对鬓毛苍。",
      "口陈仁义何明白，日欲经纶孰抵当。",
      "田老讴吟知盛德，心交隔阔想馀芳。",
      "方今天子求才艺，云有锋车降宠章。"
    ]
  },
  {
    "id": "2e89e4204d565f80ec760a0bdb02dd1c",
    "title": "寄向公美使",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "田窦当时亦后家，豕贪羊狠事空花。",
      "化行今日皆谦愿，心吉夫君少等差。",
      "工作隶书无小草，早分恩赐只团茶。",
      "木盘宴馔皆心广，黄雀亲来粟满畬。"
    ]
  },
  {
    "id": "2e89e4204d565f80eb042e2224fabdfe",
    "title": "寄张江州",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "干尽公卿冷眼看，目悬霄汉望鸳鸾。",
      "鸟旟付治期当审，番玉求田计想完。",
      "元帅昔时几跋扈，邑君何日得平安。",
      "女年已长荣亲养，食禄翻思把钓竿。"
    ]
  },
  {
    "id": "2e89e4204d565f80c8b89f176ce7d0cc",
    "title": "寄吕汝州",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "兀坐东斋读老庄，壮夫今已厌雕章。",
      "早吞灏气清无梦，夕倚薰炉暖有香。",
      "日射澄波萦暮岛，山排红叶照秋霜。",
      "相思时玩囊中墨，土室寒居幸借光。"
    ]
  },
  {
    "id": "2e89e4204d565f80352f9304f719fc2e",
    "title": "寄张解州",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "车辗轻雷会鄂君，口朱当在结殷勤。",
      "心迷云雨回歌扇，羽散鸾皇转舞裙。",
      "巾垫香醪方取乐，木飘霜叶忽离群。",
      "羊毫写字无鱼寄，可问南归有戍军。"
    ]
  },
  {
    "id": "2e89e4204d565f8053591220e2dec7b7",
    "title": "寄王滑州",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "至意须同陈与雷，田家老瓦愧云罍。",
      "缶非可击参韶乐，木肯垂阴庇野苔。",
      "台辅雍容君有量，里闾寒贱我如灰。",
      "火龛对坐年华宴，安得西飞到滑台。"
    ]
  },
  {
    "id": "2e89e4204d565f8045af7466e0656031",
    "title": "寄贾宣州",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "高会当年喜得曹，日陪宴衎自忘劳。",
      "力回天地君应惫，心狭乾坤我尚豪。",
      "豕亥论书非素学，子孙干禄有东皋。",
      "十年求友相知寡，分付长松荫短蒿。"
    ]
  },
  {
    "id": "2e89e4204d565f8033d7178eabd52be8",
    "title": "七夕一首呈席上",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "琥珀杯浓酒味醇，郁金裙转舞腰新。",
      "铅华第一人中白，歌响几多梁上尘。",
      "玉漏将沉香未断，银潢虽远志相亲。",
      "合欢促席留君醉，最苦参斜夜向晨。"
    ]
  },
  {
    "id": "2e89e4204d565f80f5a23572f3c96890",
    "title": "累约慎思视",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "工巧新诗寄递筒，同声稍稍变他宫。",
      "口传知受诸君指，日好何论六甲穷。",
      "躬自省愆方久仄，人多助虐更磨砻。",
      "石渠旧友年家契，大笑今朝已落空。"
    ]
  },
  {
    "id": "2e89e4204d565f80ddc21c4f828f27b9",
    "title": "慎思移日至月望交割口占奉呈",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "日日高楼倚望君，口吟心想跂清尘。",
      "土膏着雨苍葭出，山色凝云翠黛颦。",
      "卑冗一官谁羽翼，异同千状极艰辛。",
      "十分明月迎新守，寸步江村老尽春。"
    ]
  },
  {
    "id": "2e89e4204d565f80b5e97677d26912aa",
    "title": "戏承君",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "一自棋输日望之，至今肃肃草生时。",
      "知君苦爱刀笔吏，使我长吟风雨诗。",
      "已共苞稂泉浸湿，更听甫草马鸣悲。",
      "子云寂寞方无赖，想见馨香杂祭脂。"
    ]
  },
  {
    "id": "2e89e4204d565f80b5e97677f22b7eb6",
    "title": "戏承君",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "越上荒山浪得名，如何开邑在彭城。",
      "飘萧云意迷秋日，索寞人心恋玉京。",
      "花倚宫墙无限好，泉流古寺有馀清。",
      "尽芟野艾栽修竹，更听虞弦奏九成。"
    ]
  },
  {
    "id": "2e89e4204d565f80b5e976776b3ee27a",
    "title": "戏承君",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "至忠至朴少人知，思话胸中听者谁。",
      "长史移家真暂住，相君为冠定他时。",
      "道斋不废持三宝，资斧何须措一辞。",
      "更有闲堂奉清宴，客来檐雨看围棋。"
    ]
  },
  {
    "id": "2e89e4204d565f80b5e97677389943f3",
    "title": "戏承君",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "次君门户想风标，千载齐梁已寂寥。",
      "隋后如何依异域，秋晨定不怨凉飙。",
      "半揎红袖能调瑟，满把真珠看结条。",
      "它日兰陵若归去，临江滩上略相邀。"
    ]
  },
  {
    "id": "2e89e4204d565f80bc21c3876bf2da4f",
    "title": "送程给事知越州",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "曾筑长城制百蛮，归来青琐照朝班。",
      "一言不为戎人屈，万里能全汉节还。",
      "已有直声留朔漠，更将吟兴入稽山。",
      "陛辞天语尤稠密，知得蓬莱几日闲。"
    ]
  },
  {
    "id": "2e89e4204d565f80759bd1f62e8cb0dc",
    "title": "翠微亭",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "蜡屐萦纡洞府间，飞甍人在最高巅。",
      "青山东去无馀地，黄潦西来正接天。",
      "太子池塘烟漫漫，紫微踪迹草芊芊。",
      "松枯石朽由来事，莫作常情叹逝川。"
    ]
  },
  {
    "id": "2e89e4204d565f80da2bb8d1505880f5",
    "title": "寄常甫",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "北风三日雪，南湖一尺冰。",
      "晚云遮望眼，不见玉山城。"
    ]
  },
  {
    "id": "2e89e4204d565f80f9ddded199ccf7d3",
    "title": "见潮",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "朝亦见潮来，暮亦见潮来。",
      "维舟不敢渡，西望兴悠哉。"
    ]
  },
  {
    "id": "2e89e4204d565f80be8b863ce6c692b6",
    "title": "寄舍弟",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "西园草碧色，南湖水绿波。",
      "五云亭上意，争奈艳阳何。"
    ]
  },
  {
    "id": "2e89e4204d565f802635a763850c0995",
    "title": "诸君送黄",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "不能送行客，赠以绿杨枝。",
      "试看青青眼，此心当自知。"
    ]
  },
  {
    "id": "2e89e4204d565f80cee224728fa6ce42",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "开拓乾坤远，欢娱岁序深。",
      "堂前犹阅武，自是太平心。"
    ]
  },
  {
    "id": "2e89e4204d565f80cee224726ccfc04f",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "东来细溜长，西去馀波涨。",
      "能收四海心，乐此一渠上。"
    ]
  },
  {
    "id": "2e89e4204d565f80cee22472aca7e236",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "东郡经年久，西斋一事无。",
      "萧然静相对，惟有博山炉。"
    ]
  },
  {
    "id": "2e89e4204d565f80cee224722df79146",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "芍药花初发，牵公诗思浓。",
      "露红烟紫句，全胜绿盘龙。"
    ]
  },
  {
    "id": "2e89e4204d565f80cee224728343dd58",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "太守政何如，兹焉名可见。",
      "齐州一万家，挥以袁宏扇。"
    ]
  },
  {
    "id": "2e89e4204d565f80cee22472a5189611",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "淅淅风敲韵，亭亭日转阴。",
      "公应喜来此，相得岁寒心。"
    ]
  },
  {
    "id": "2e89e4204d565f80cee22472a50bc75e",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "龙头落潺湲，雁齿驾清浅。",
      "夜阑气益佳，雨霁香尤远。"
    ]
  },
  {
    "id": "2e89e4204d565f80cee22472e6840eb1",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "芙蓉近可攀，香草供幽赋。",
      "公才如命骚，此是冥搜处。"
    ]
  },
  {
    "id": "2e89e4204d565f80cee224721cc5f495",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "四境静山川，一枕闲风月。",
      "野水抱城幽，青天垂木末。"
    ]
  },
  {
    "id": "2e89e4204d565f80cee22472e40fb65b",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "老杜诗犹在，重华事已无。",
      "千秋陵谷变，尘起鹊山湖。"
    ]
  },
  {
    "id": "2e89e4204d565f80cee224721a32241a",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "出城跨岧峣，惊目见花艳。",
      "飞盖每来游，佳境此其渐。"
    ]
  },
  {
    "id": "2e89e4204d565f80cee224723e9bb062",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "漾舟入芙蓉，花乱舟攲侧。",
      "安稳此凭栏，清香生履舄。"
    ]
  },
  {
    "id": "2e89e4204d565f80cee22472169d5b0f",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "潇洒尘埃外，崔嵬清浅中。",
      "四轩春水阔，两岸画桥通。"
    ]
  },
  {
    "id": "2e89e4204d565f80cee2247263fa9c52",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "景物此清淡，幽亭独细论。",
      "恐人容易过，常锁水西门。"
    ]
  },
  {
    "id": "2e89e4204d565f80cee224723be942c9",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "河流春已深，野色晚更静。",
      "生计慕园畦，归心付渔艇。"
    ]
  },
  {
    "id": "2e89e4204d565f80cee22472377528fc",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "芙渠十顷阔，藻荇一篙深。",
      "晚日江乡景，秋风泽国心。"
    ]
  },
  {
    "id": "2e89e4204d565f80cee22472c24267c2",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "花满红桥外，寻芳未渡桥。",
      "春风相调引，已有异香飘。"
    ]
  },
  {
    "id": "2e89e4204d565f80cee2247231ae488c",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "尘污远已留，渌净此不杂。",
      "僻招水鸟栖，清数游鱼鬣。"
    ]
  },
  {
    "id": "2e89e4204d565f80cee22472f1b14c3d",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "南瞻复北顾，春水绿漫漫。",
      "此地寻花柳，全胜别处看。"
    ]
  },
  {
    "id": "2e89e4204d565f80cee22472c8de27f6",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "花发红云合，公来醉玉颓。",
      "傍城行怯远，却泛小舟回。"
    ]
  },
  {
    "id": "2e89e4204d565f80cee22472369a284f",
    "title": "曾子固令咏齐州景物作二十一诗以献阅武堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "高深极前临，苍莽接回眺。",
      "齐州景物多，于此领其要。"
    ]
  },
  {
    "id": "2e89e4204d565f80da3a40500694ead7",
    "title": "岘山行",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "驱马岘山南，磴滑不能上。",
      "惆怅石城人，秋风摇两桨。"
    ]
  },
  {
    "id": "2e89e4204d565f80544f711228689635",
    "title": "子夜四时歌秋",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "惨淡秋云高，萧瑟西风起。",
      "坐感岁华迁，悲歌泪如水。"
    ]
  },
  {
    "id": "2e89e4204d565f804ab8abea5e0ae4b1",
    "title": "子夜四时歌冬",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "风凄薄愁云，雨冷成飞雪。",
      "莫作苦寒吟，行行桃李月。"
    ]
  },
  {
    "id": "2e89e4204d565f80cd6294fd2125de8d",
    "title": "曹亭三绝句",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "外看江水长，里见荷花发。",
      "庐阜收白云，南浦浸明月。"
    ]
  },
  {
    "id": "2e89e4204d565f80cd6294fd06501183",
    "title": "曹亭三绝句",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "漾舟荷花里，舣棹绿杨阴。",
      "却上曹亭望，山高江水深。"
    ]
  },
  {
    "id": "2e89e4204d565f80cd6294fd6caa3c3c",
    "title": "曹亭三绝句",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "登临常患远，游览不能继。",
      "此景对门墙，箯舆日三四。"
    ]
  },
  {
    "id": "2e89e4204d565f8097c4d643be27887d",
    "title": "西施",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "邀出苎罗山，送上姑苏台。",
      "果迷吴主意，都忘越兵来。"
    ]
  },
  {
    "id": "2e89e4204d565f805fa03de558cbf66b",
    "title": "有感",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "惊风拔古松，浮云掩秋月。",
      "对景辄悲歌，随声入清血。"
    ]
  },
  {
    "id": "2e89e4204d565f80d46131785338e1b3",
    "title": "池上作",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "寂历人初定，逍遥物已齐。",
      "夜凉天似水，月在小桥西。"
    ]
  },
  {
    "id": "2e89e4204d565f804ae1ee7b0bbe2a97",
    "title": "午眠",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "雨荡炎天气，风生乔木阴。",
      "清凉一枕睡，胜得万黄金。"
    ]
  },
  {
    "id": "2e89e4204d565f804ca080d908c294c0",
    "title": "送觉兹住凤山",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "十年虎溪老，却上羌山岑。",
      "今回江西去，与人传法音。"
    ]
  },
  {
    "id": "2e89e4204d565f804ca080d95c2e9757",
    "title": "送觉兹住凤山",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "谷虚聊应物，云出本无心。",
      "猿鹤空相怨，旧庵松桧深。"
    ]
  },
  {
    "id": "2e89e4204d565f802d5ab58b52166223",
    "title": "行香",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "枕上杜鹃啼，匆匆早起时。",
      "出行天未晓，月在杏花枝。"
    ]
  },
  {
    "id": "2e89e4204d565f803002c349b7523dda",
    "title": "戏促二幕客",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "寄语红莲幕，当歌金缕衣。",
      "探春曾有约，今日已春归。"
    ]
  },
  {
    "id": "2e89e4204d565f80bb2d53ade5aa0b68",
    "title": "毛阳",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "客路方投辔，邮亭独掩门。",
      "无人共灯火，秋雨更黄昏。"
    ]
  },
  {
    "id": "2e89e4204d565f80b1960cddf70f6116",
    "title": "独",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "徘徊想此夜，夜长犹未眠。",
      "出门还复入，无语月空圆。"
    ]
  },
  {
    "id": "2e89e4204d565f800d359665b9983788",
    "title": "早阴",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "青女随明月，来时夜已深。",
      "霜花结不就，散作海天阴。"
    ]
  },
  {
    "id": "2e89e4204d565f802524c8d2dbdee285",
    "title": "小酌",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "落日山城晚，黄云雪意浓。",
      "更须开一瓮，频醉送残冬。"
    ]
  },
  {
    "id": "2e89e4204d565f805c6f5bd67f09bd4a",
    "title": "池上",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "汲水添池池已深，小鱼无数乱浮沉。",
      "绿萍荷叶皆凉冷，更有庭柯百尺阴。"
    ]
  },
  {
    "id": "2e89e4204d565f805c6f5bd61b514304",
    "title": "池上",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "群鱼散漫吸新水，好鸟间关啼翠阴。",
      "悠然物我俱自得，一霎南风吹我襟。"
    ]
  },
  {
    "id": "2e89e4204d565f800b43e81912253181",
    "title": "咏蜀葵",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "绰约佳人淡薄妆，天真自恃不熏香。",
      "低头无语娇尤甚，更着新翻浅色黄。"
    ]
  },
  {
    "id": "2e89e4204d565f8036bcc15a11d795e4",
    "title": "咏荷花",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "一花一叶自相连，待得花开叶已圆。",
      "应为施朱嫌太赤，故将嫩绿间婵娟。"
    ]
  },
  {
    "id": "2e89e4204d565f80a3fc8a567f9cf16e",
    "title": "晚凉",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "晚凉睡觉欲何之，散步徜徉曲沼西。",
      "更上曹亭望江水，画船却舣白龙堤。"
    ]
  },
  {
    "id": "2e89e4204d565f80a3fc8a56f8bbd9b7",
    "title": "晚凉",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "晚凉睡觉坐前轩，悄寂无人共语言。",
      "近见南山片云起，满塘荷叶雨声喧。"
    ]
  },
  {
    "id": "2e89e4204d565f802286cfe3978e0447",
    "title": "禾熟三首",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "百里西风禾黍香，鸣泉落窦谷登场。",
      "老牛粗了耕耘债，啮草坡头卧夕阳。"
    ]
  },
  {
    "id": "2e89e4204d565f802286cfe336e5c482",
    "title": "禾熟三首",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "丰年气象慰人心，鸟雀啾嘲亦好音。",
      "玉食儿郎岂知此，田家粒粒是黄金。"
    ]
  },
  {
    "id": "2e89e4204d565f802286cfe33766c397",
    "title": "禾熟三首",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "雨足川原还聚晴，天心断送此秋成。",
      "谷收颗颗皆坚好，想见新炊照碗明。"
    ]
  },
  {
    "id": "2e89e4204d565f80d8aa9c87cbd7b68f",
    "title": "鸡冠花",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "萌芽浇灌已成丛，一一深红间浅红。",
      "偏近黄昏颜色好，分明秋景画图中。"
    ]
  },
  {
    "id": "2e89e4204d565f802a7e0d7a82f73ba9",
    "title": "七夕",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "高列瓜华结彩楼，半空灯烛照清秋。",
      "只应用尽人间巧，更欲远从天上求。"
    ]
  },
  {
    "id": "2e89e4204d565f80f6d51980637f4142",
    "title": "黄道士求诗戏为口号赠之",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "黄君有术吾将面，不似寻常问进身。",
      "二顷良田数间屋，几时得作一闲人。"
    ]
  },
  {
    "id": "2e89e4204d565f80cb431568cf04b60e",
    "title": "四日",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "冷铎残香僧舍开，斜风细雨坐中来。",
      "使君岂是憎歌舞，自出胡琴送酒杯。"
    ]
  },
  {
    "id": "2e89e4204d565f80a91f5a36139f2a43",
    "title": "南轩",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "细雨纷纷不见山，卷帘烟景画图间。",
      "一池春水风吹皱，戏鸭鸣鸥作队闲。"
    ]
  },
  {
    "id": "2e89e4204d565f80dc1a924d79ae19a9",
    "title": "贾谊",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "措置由来有后先，运行无迹盍观天。",
      "色黄数五疑非急，此事知君正少年。"
    ]
  },
  {
    "id": "2e89e4204d565f803934ea729283e1d1",
    "title": "春夜",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "酒醒残月在西厢，悄悄重城春夜长。",
      "何物与人清意思，瑞香花发一亭香。"
    ]
  },
  {
    "id": "2e89e4204d565f8009328ae744380867",
    "title": "李白祠堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "洒落风标真谪仙，精神犹恐笔难传。",
      "文章若出斯人手，壮浪雄豪一自然。"
    ]
  },
  {
    "id": "2e89e4204d565f8009328ae75c58ee62",
    "title": "李白祠堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "太白之精出李白，诗中元帅酒家豪。",
      "轩然眉目已如此，况著当年宫锦袍。"
    ]
  },
  {
    "id": "2e89e4204d565f80b3769f4beb151ae8",
    "title": "次韵和常父渡江寄经父",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "江风初息浪花低，轧轧扁舟犯晓鸡。",
      "想得蓬莱秋睡觉，暖寒方索玉东西。"
    ]
  },
  {
    "id": "2e89e4204d565f80227215c365ae0dd5",
    "title": "春色最佳呈梦锡",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "小雨初收物象新，日华徐上气氤氲。",
      "欲知春色最佳处，万里青山无片云。"
    ]
  },
  {
    "id": "2e89e4204d565f80227215c3a3f8de6b",
    "title": "春色最佳呈梦锡",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "探遍名园花未红，高台极目兴何穷。",
      "欲知春色最佳处，尽在绿杨深浅中。"
    ]
  },
  {
    "id": "2e89e4204d565f80227215c380ca89a9",
    "title": "春色最佳呈梦锡",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "红日迟迟昼未央，北窗高枕傲羲皇。",
      "欲知春色最佳处，啼鸟一声幽梦长。"
    ]
  },
  {
    "id": "2e89e4204d565f8010e572484e1b39fb",
    "title": "八日",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "花下饮馀留晚辔，溪边行处把春衫。",
      "东风作恶波微起，不得移舟滴水岩。"
    ]
  },
  {
    "id": "2e89e4204d565f8087459584b0413e5a",
    "title": "次韵和昌龄落梅",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "玉摧繁艳蕙消香，渐见园林绿叶光。",
      "莫诮春风少情思，为君开遍万红芳。"
    ]
  },
  {
    "id": "2e89e4204d565f80ee0ab6af000bae45",
    "title": "登贺园高亭",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "东武名园数贺家，更于高处望春华。",
      "深红浅白知多少，直到南山尽是花。"
    ]
  },
  {
    "id": "2e89e4204d565f804c222c6b1d764b3f",
    "title": "呈王子高殿丞",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "天上人间事不同，相思何日却相逢。",
      "芙蓉城在蓬莱外，海阔波深千万重。"
    ]
  },
  {
    "id": "2e89e4204d565f8092b7c28e11a9d4b8",
    "title": "接通判于邸",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "薄暮归来何所携，牡丹初剪半开时。",
      "浓香盛色俱堪爱，占得春风第一枝。"
    ]
  },
  {
    "id": "2e89e4204d565f80ffa8bcdc6f70938c",
    "title": "双门",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "崔嵬城阙倚云端，万里天风襟袖间。",
      "更有清凉无限意，坐看飞雨出南山。"
    ]
  },
  {
    "id": "2e89e4204d565f805bf60f345b3ed684",
    "title": "寄常父",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "六月凉泉声似雨，千家修竹势凌云。",
      "齐州潇洒共闲暇，洗耳清流对此君。"
    ]
  },
  {
    "id": "2e89e4204d565f805bf60f3480a0dec7",
    "title": "寄常父",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "红蓼最宜秋雨湿，绿槐无奈晚风吹。",
      "向来不用忧烦暑，庭户清凉自有诗。"
    ]
  },
  {
    "id": "2e89e4204d565f80a2f2010e3c9417e7",
    "title": "荆林馆",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "古木森然满驿庭，繁阴凌乱月分明。",
      "千枝万叶谁拘管，搅作秋风一片声。"
    ]
  },
  {
    "id": "2e89e4204d565f802c6dd7b265e403db",
    "title": "寄常父二首其一",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "欲和来诗诗未就，恍然心在历山阳。",
      "寒灯一点静相照，风雪打窗冬夜长。"
    ]
  },
  {
    "id": "2e89e4204d565f80e924f429616fcb62",
    "title": "晨兴",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "清闲薄体不成眠，起步庭除思悄然。",
      "正是雨晴寒食夜，杏花枝上月婵娟。"
    ]
  },
  {
    "id": "2e89e4204d565f80de76867d4c4d70d0",
    "title": "以事往齐州初发密",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "匆匆行色犯晨鸡，起见荒坡落月低。",
      "多谢使君相送厚，已将歌舞出城西。"
    ]
  },
  {
    "id": "2e89e4204d565f8014f3c1567f448c3c",
    "title": "里伏驿",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "去家一日已思家，浩渺归期未有涯。",
      "满眼春风最多恨，无言似笑小桃花。"
    ]
  },
  {
    "id": "2e89e4204d565f809eebe7e0b75fc410",
    "title": "将至青州",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "磅礴西南万叠山，屈盘飞舞意相关。",
      "天形地势俱雄壮，人指青州在此间。"
    ]
  },
  {
    "id": "2e89e4204d565f8043fb75678fcdc870",
    "title": "马上小睡",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "夹路桃花眼自醉，昏昏不觉据鞍眠。",
      "觉来已失初时景，流水青山忽满前。"
    ]
  },
  {
    "id": "2e89e4204d565f803d87489b1c2f75a2",
    "title": "王舍人庄",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "西出齐州似不远，晚留逆旅尚徘徊。",
      "泰山一夜兴云雨，洗耳流泉待我来。"
    ]
  },
  {
    "id": "2e89e4204d565f80f167bf740d99abc2",
    "title": "雨中戏梦锡",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "云横金岭迷驱辙，水溢沂河卷断梁。",
      "预祝愁霖贯秋序，留君行色到重阳。"
    ]
  },
  {
    "id": "2e89e4204d565f80516355b5fb395f2a",
    "title": "饯梦锡于折柳亭醉中倚柱",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "折柳亭边柳已衰，送行犹拗最高枝。",
      "西风黄叶萧萧地，多少伤心为别离。"
    ]
  },
  {
    "id": "2e89e4204d565f804dbb57cab71fa72e",
    "title": "熙宁口号",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "日坐明堂讲太平，时闻深诏下青冥。",
      "数重遣使询新法，四面兴师剪不庭。"
    ]
  },
  {
    "id": "2e89e4204d565f804dbb57ca7c5818fb",
    "title": "熙宁口号",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "万户康宁五谷丰，江淮相接至山东。",
      "须知锡福由京邑，天子新成太一宫。"
    ]
  },
  {
    "id": "2e89e4204d565f804dbb57ca007cac15",
    "title": "熙宁口号",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "只因铜落久纷纷，砥砺廉隅自圣君。",
      "能使普天无贿赂，此风旷古未尝闻。"
    ]
  },
  {
    "id": "2e89e4204d565f804dbb57caf1fd5f3c",
    "title": "熙宁口号",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "近闻寇盗理戈殳，太府输金入大炉。",
      "百鍊刚刀斫西夏，万钧强弩射单于。"
    ]
  },
  {
    "id": "2e89e4204d565f804dbb57cae94b7eca",
    "title": "熙宁口号",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "百姓命悬三尺法，千秋谁恤两端情。",
      "近闻崇尚刑名学，陛下之心乃好生。"
    ]
  },
  {
    "id": "2e89e4204d565f80db1b3b4d53f10b63",
    "title": "送段从道司户",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "扰扰东来又西去，风霜匽薄不胜劳。",
      "请君饮马沂河上，徐看家山万叠高。"
    ]
  },
  {
    "id": "2e89e4204d565f803cab8828112c5373",
    "title": "雪意遽解",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "向晚黄云天为低，卷帘注目雪花飞。",
      "谁知夜半阴晴别，皎皎庭前寒月辉。"
    ]
  },
  {
    "id": "2e89e4204d565f80b13a20f4aa49b9ec",
    "title": "闻登莱大雪",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "闻说登莱雪一尺，此中晴色更无云。",
      "安得北风从海上，满天吹过玉纷纷。"
    ]
  },
  {
    "id": "2e89e4204d565f8019c3d7e3b4dca5eb",
    "title": "集于昌龄之舍",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "一醉昏昏万不知，黄昏促席夜深归。",
      "明朝惟见家人说，昨夜归时雪满衣。"
    ]
  },
  {
    "id": "2e89e4204d565f8063e9902d2e5cda95",
    "title": "随倅",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "挥鞭西指凤凰城，疏野之心无所营。",
      "预约牡丹花下酒，归时节物近清明。"
    ]
  },
  {
    "id": "2e89e4204d565f8031e463732001c399",
    "title": "省谒有日",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "捧檄欣然喜可知，轻裘浅𩍐去如飞。",
      "亲庭一别今三载，即得从容戏彩衣。"
    ]
  },
  {
    "id": "2e89e4204d565f802d1af6c92cb5ccad",
    "title": "昔时",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "昔时过此心何如，今时过此心何须。",
      "回波为我将双泪，逆上三江转五湖。"
    ]
  },
  {
    "id": "2e89e4204d565f801d19d20383e0f64e",
    "title": "芙蓉堂",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "芙蓉堂下花如锦，记得当年此泊舟。",
      "今日重来皆蔓草，水红无数强排秋。"
    ]
  },
  {
    "id": "2e89e4204d565f808aaf55f0f2ebc7a0",
    "title": "寓目",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "枝上馀花脱尽红，行人驱马绿阴中。",
      "青春裁剪应辛苦，不奈东南一夜风。"
    ]
  },
  {
    "id": "2e89e4204d565f80d4e62224bd97fd7d",
    "title": "汴上行",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "芳草连坡挂柳绵，春风卷地落榆钱。",
      "时光解与行人别，若有离情应泫然。"
    ]
  },
  {
    "id": "2e89e4204d565f80bed8ba2df717aaa3",
    "title": "发灵驿作",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "晨装独入古河堤，杜宇无端向客啼。",
      "昨夜东风吹猛雨，绿阴遮合不成泥。"
    ]
  },
  {
    "id": "2e89e4204d565f80626cb78d1341fba7",
    "title": "河亭独酌寄林次中",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "沙岸朝来雨乍晴，东风舒卷柳条轻。",
      "消愁亦有旗亭酒，谁与当樽唱渭城。"
    ]
  },
  {
    "id": "2e89e4204d565f80e787609eaab0b51b",
    "title": "偶书",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "季子悬头思赵国，越王尝胆望吴城。",
      "少年莫念纷华事，功业多从辛苦生。"
    ]
  },
  {
    "id": "2e89e4204d565f800753212d12db506e",
    "title": "榆钱",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "镂雪裁绡个个圆，日斜风定稳如穿。",
      "凭谁细与东君说，买住青春费几钱。"
    ]
  },
  {
    "id": "2e89e4204d565f80134e5d203ab5ac54",
    "title": "柳絮",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "风定漫漫雪不飞，忽然飘荡几时归。",
      "琼林金谷知多少，半入楼台半拂衣。"
    ]
  },
  {
    "id": "2e89e4204d565f803deaa81ba44b39c9",
    "title": "雍丘驿作",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "京尘漠漠稍侵衣，秣马雍丘日未西。",
      "驿舍萧然无与语，远墙闲觅故人题。"
    ]
  },
  {
    "id": "2e89e4204d565f800086f55eee696a74",
    "title": "入陈留界",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "青青麦陇鸟相呼，淡淡长空尺霭无。",
      "驿道宽平人语好，共知明日到皇都。"
    ]
  },
  {
    "id": "2e89e4204d565f80d9a1e5a5db95538e",
    "title": "秋夜偶书",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "击剑悲歌涕滴胸，清时一向老英雄。",
      "白狼黑犬如相犯，愿语南山矍铄翁。"
    ]
  },
  {
    "id": "2e89e4204d565f80f9dd95d060a69547",
    "title": "清明雨不果出",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "雷势黑飞天马阵，雨声狂播铁林鎗。",
      "清明节物都谁赏，寂寞无聊恋故乡。"
    ]
  },
  {
    "id": "2e89e4204d565f803ce3b7a276261f99",
    "title": "陶侃",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "梭作龙飞应自喜，指将针决欲何求。",
      "赖君乍觉登天梦，不尔王敦一辈流。"
    ]
  },
  {
    "id": "2e89e4204d565f806c1dc80db95f47f6",
    "title": "扶苏",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "天下精兵掌握间，便宜长啸入秦关。",
      "奈何伏剑区区死，不辨书从赵李奸。"
    ]
  },
  {
    "id": "2e89e4204d565f80f3d8b564f09cd533",
    "title": "屈平",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "进居卿相谋何拙，退卧林泉道未降。",
      "堪笑先生不知命，褊心一斥便沈江。"
    ]
  },
  {
    "id": "2e89e4204d565f80e82f79e0c17046d5",
    "title": "平津侯",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "待士声名画饼虚，天资多忌与人疏。",
      "未闻东阁升贤者，已见胶西置仲舒。"
    ]
  },
  {
    "id": "2e89e4204d565f80ba5d5db9ab2ed39c",
    "title": "戏呈叶秘校求蔷薇栽",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "今岁花开应笑君，对花都不召嘉宾。",
      "东邻乞种归封植，我欲自为花主人。"
    ]
  },
  {
    "id": "2e89e4204d565f809ea59a3ab819cc48",
    "title": "叶晦之送蔷薇栽仍贻诗因以韵和",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "曾约种花为主人，花开犹在隔年春。",
      "只应未赏君先去，自是芙蓉幕下宾。"
    ]
  },
  {
    "id": "2e89e4204d565f80b0fffb5d939511b8",
    "title": "月夕待人不至",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "故人相约一访我，东望不至心踌躇。",
      "清风满袖月千里，此处苦吟谁和予。"
    ]
  },
  {
    "id": "2e89e4204d565f80bbf203607c15426b",
    "title": "十月梨花",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "皓质轻盈粉乍匀，小园初放一枝新。",
      "意嫌开在梅花后，先吐香心不待春。"
    ]
  },
  {
    "id": "2e89e4204d565f80a45fb6bb4a71ab2e",
    "title": "云",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "白云高洁倚愁空，本谓无心与我同。",
      "奈何一夕阳风发，吹到巫山十二峰。"
    ]
  },
  {
    "id": "2e89e4204d565f8025f00486f4ac5231",
    "title": "方逢原借示方干先生诗以集句诗赠之",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "裁霞曳绣一篇篇，要见功夫在笔端。",
      "心恐借留中不遂，寻常未便借人看。"
    ]
  },
  {
    "id": "2e89e4204d565f8025f004863c5c8c7d",
    "title": "方逢原借示方干先生诗以集句诗赠之",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "潜夫自有孤云侣，蟾蜍影里清吟苦。",
      "澄心不出风骚外，援笔便成鹦鹉赋。"
    ]
  },
  {
    "id": "2e89e4204d565f8025f00486e707ecf1",
    "title": "方逢原借示方干先生诗以集句诗赠之",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "醉醒多在钓鱼矶，越国云溪秀发时。",
      "只用篇章为教化，声声可作后人师。"
    ]
  },
  {
    "id": "2e89e4204d565f8025f004861e4be75a",
    "title": "方逢原借示方干先生诗以集句诗赠之",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "援笔皆成出世文，坐看孤峭却劳神。",
      "直须分付丹青手，缅想应无前后人。"
    ]
  },
  {
    "id": "2e89e4204d565f8025f00486a62467b5",
    "title": "方逢原借示方干先生诗以集句诗赠之",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "远壑度年如晦暝，澄潭到底不容尘。",
      "公卿若更遗名姓，甘棹渔舟下钓纶。"
    ]
  },
  {
    "id": "2e89e4204d565f80d9a8380dc519f0e4",
    "title": "寄芸叟",
    "authorName": "孔平仲",
    "authorId": "2e89e4204d565f80d1457b72d1457b72",
    "dynasty": "宋",
    "content": [
      "未老已前胡不归，何须斑白及衰羸。",
      "婆娑石上弄明月，卧看春风生桂枝。"
    ]
  }
]