[
  {
    "id": "2e89e420fb9cfab6849855a0a12513f0",
    "title": "除夕前一日归舟夜泊曲涡市宿治平寺",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "江宽风紧折绵寒，滩多岸少上水船。",
      "市何曾远船不近，意已先到灯明边。",
      "夜投古寺冲泥入，湿薪烧作虫声泣。",
      "冷窗冻笔更成眠，也胜疏篷仰见天。",
      "市人歌呼作时节，诗人两膝高于颊。",
      "还家儿女问何如，明日此怀犹忍说。"
    ]
  },
  {
    "id": "2e89e420fb9cfab642ddd8a1ca06b399",
    "title": "癸未上元后永州夜饮赵敦礼竹亭闻蛙醉吟",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "茅亭夜集俯万竹，初月未光让高烛。",
      "主人酒令来无穷，恍然堕我醉乡中。",
      "草间蛙声忽三两，似笑吾人悭酒量。",
      "只作蛙听故自佳，何须更作鼓吹想。",
      "尚忆同登万石亭，倚栏垂手望寒青。",
      "只今真到寒青里，吾人不饮竹不喜。"
    ]
  },
  {
    "id": "2e89e420fb9cfab627fbc10d1a64d278",
    "title": "迓新守值雨",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "春雨不大又不晴，只与行人禁送迎。",
      "小溪绿涨竟何曾，官路黄泥滑不胜。",
      "今年送迎乃尔苦，去年送迎正如许。",
      "风严火灭未五更，暗行十里鸡三鸣。",
      "行路最难仍最恶，平生历尽今更觉。",
      "前人失脚后人笑，后人失脚那可料。"
    ]
  },
  {
    "id": "2e89e420fb9cfab6092faf19447bea1a",
    "title": "负丞零陵更尽而代者未至家君携老幼先归追送出城正值泥雨万感骤集",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "吾父先归吾未可，吾母已行犹顾我。",
      "儿女喜归未解悲，我愁安得似儿痴。",
      "墙头人看不须羡，居者那知行者叹。",
      "昨日幸晴今又雨，天公管得行人苦。",
      "吾母病肺生怯寒，晚风鸣屋正无端。",
      "人家养子要作官，吾亲此行谁使然。"
    ]
  },
  {
    "id": "2e89e420fb9cfab6cb25cbc69e288cfa",
    "title": "送别吕令圣与",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "一门三相千子孙，后有公家前诸袁。",
      "有治国谱无县谱，种爱在堂铭在门。",
      "谁能不徼鬻爵恩，民乃不识田亩钱。",
      "姓名堕在诸公口，去去云霄稳著鞭。",
      "三年为寮无间然，公行何得搀吾先。",
      "取别当愁今更喜，定知同醉西湖莲。"
    ]
  },
  {
    "id": "2e89e420fb9cfab64087b2f141953b9c",
    "title": "题唐德明秀才玉立斋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "坡云无竹令人俗，我云俗人正累竹。",
      "玉立斋前一万竿，能与主人相对寒。",
      "看竹哦诗笔生力，山童怪予遽忘食。",
      "不但不可一日无，斯须无此看何如。",
      "诗成欲写且复歇，恐竹嫌诗未清绝。",
      "丁宁一竿不可除，竹亦何曾减风月。"
    ]
  },
  {
    "id": "2e89e420fb9cfab61d931793c59afe44",
    "title": "谢唐德明惠笋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "高人爱笋如爱玉，忍口不餐要添竹。",
      "云何又遣十辈来，昏花两眼为渠开。",
      "贩夫束缚向市卖，外强中乾美安在。",
      "锦纹犹带落花泥，不论烧煮两皆奇。",
      "猪肝累人真可怍，以笋累公端不恶。"
    ]
  },
  {
    "id": "2e89e420fb9cfab635bc5708445f5698",
    "title": "题潘彦政叔侄濯缨斋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "愚溪之口湘江左，茅斋不小亦不大。",
      "斋前看江江只流，江中望斋斋更幽。",
      "两潘读书韵清壮，湘妃出听鱼吹浪。",
      "大潘皎如鹤出林，小潘不减在沙金。",
      "向来姓名到天府，市人莫笑渠尘土。",
      "濯缨当属最闲人，两潘且弹冠上尘。"
    ]
  },
  {
    "id": "2e89e420fb9cfab6a0baa6ecee67e3e2",
    "title": "赠蜀中相士范思齐往全州见万先之教授",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "两脚那解上金銮，两手只合把钓竿。",
      "比身管乐儿时态，已翻九河洗我肝。",
      "范生来自浣花里，眼中之人定谁贵。",
      "百鍊未必贤绕指，贵人正要老于事。",
      "斜风细雨又春休，落花啼鸟总春愁。",
      "试问谈间立封侯，何如百钱挂杖头。"
    ]
  },
  {
    "id": "2e89e420fb9cfab6586d5b498ffeef8b",
    "title": "罢丞零陵忽病伤寒谒医两旬如负担者日远日重改谒唐医公亮九日而无病矣谢以长句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "料病如料敌，用药如中的。淮阴百战有百胜，由基百发无一失。",
      "老唐脉法明更高，阅人二竖可得逃。探囊起死无德色，掉臂不为曳裾客。",
      "但使乡邻少卧疴，眼底名医麻竹多。嗟予诗瘦仍多病，两旬进尺退不寸。",
      "逢君已晚亦未恨，扫除何曾费馀刃。长句藉手聊尔耳，真成不直一杯水。"
    ]
  },
  {
    "id": "2e89e420fb9cfab61081ddac5985146c",
    "title": "题黄才叔看山亭",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "春山华润秋山瘦，雨山点黯晴山秀。",
      "湖湘山色天下稀，零陵乃复白其眉。",
      "作亭不为俗人好，个竹把茅吾事了。",
      "朝来看山佳有馀，为渠更尽一编书。"
    ]
  },
  {
    "id": "2e89e420fb9cfab6fec5659e9d90fdab",
    "title": "送张倅",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "山西劲气何曾歇，秦汉迄今几奇杰。",
      "张公长身须鬓苍，斜飞不入鹓鹭行。",
      "狂卒叫欢民震扰，不劳谈笑斯须了。",
      "皇上方披舆地图，烦公赤手系单于。",
      "捕逐虎豹公则老，坐运筹策公尚少。"
    ]
  },
  {
    "id": "2e89e420fb9cfab6f36c34ff1d45c42c",
    "title": "题唐德明建一斋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "城南前江后山趾，竹斋正对寒江启。",
      "不嫌渔火乱书灯，只苦橹声惊睡美。",
      "平生刺头钻故纸，晚知此道无多子。",
      "从渠散漫汗牛书，笑倚江枫弄江水。"
    ]
  },
  {
    "id": "2e89e420fb9cfab6e4deee0530bcfd99",
    "title": "泊冷水浦",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "前夕放船湘口步，约到衡州来日午。",
      "五程一减作三程，谢渠江涨半篙清。",
      "今日雨来三四五，又闭疏篷听暮雨。",
      "长年商量泊船所，雨外青山更青处。"
    ]
  },
  {
    "id": "2e89e420fb9cfab6222d315ec93507cf",
    "title": "送抹利花与庆长",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "江梅去去木犀晚，萱草石榴刺人眼。",
      "抹利独立幽更佳，龙涎避香雪避花。",
      "朝来无热夜凉甚，急遣山童问花信。",
      "一枝带雨折来归，走送诗人觅好诗。"
    ]
  },
  {
    "id": "2e89e420fb9cfab6804d847dade8b15d",
    "title": "赴调宿白沙渡族叔文远携酒追送走笔取别",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "扁舟斜缆白沙虚，欲行未发小踟蹰。",
      "吾家子云来得得，为携碧酒买白鱼。",
      "谊风多年冷似铁，非公其谁主风月。",
      "尊前醉倒定不嗔，同来多半个中人。"
    ]
  },
  {
    "id": "2e89e420fb9cfab64279f1cfe355990b",
    "title": "醉后题壁",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "夜寒星斗挂屋椽，我辈把酒不问天。",
      "语声未怕惊天上，只愁惊起白鸥眠。"
    ]
  },
  {
    "id": "2e89e420fb9cfab631b22f31f088e3dd",
    "title": "宿杨塘店",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "吾生行路何时了，旧馆重来身渐老。",
      "路旁松桂只十年，如今修修旧小小。",
      "昨宵宿处又云边，来宵还似今宵然。",
      "陈迹更待俯仰间，有酒不饮要称贤。"
    ]
  },
  {
    "id": "2e89e420fb9cfab6f1e86edb9a07ad40",
    "title": "蒋莲店有书柳子厚寄吴武陵琴诗三读敬哦五言",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "秋晴得凉行，壁阅遇佳读。",
      "已咽犹馀滋，将烬忽剩馥。",
      "语妙古未多，听难今良独。",
      "追诵惜去眼，信步遑拟足。",
      "惊心一鸟鸣，隔溪两峰绿。"
    ]
  },
  {
    "id": "2e89e420fb9cfab6215d015d332e185a",
    "title": "濠原路中",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "长亭短亭三复五，总是儿时行底路。",
      "尚忆天寒日小黄，先君前行我后顾。",
      "如今悲不为涂穷，病雁孤飞失老鸿。",
      "三年闭户松风里，行路又还从此始。"
    ]
  },
  {
    "id": "2e89e420fb9cfab6db0c51edb19d934b",
    "title": "连岭遇雨",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "肩舆正好看山色，雨里两窗开不得。",
      "此外只有书可观，斜点又来湿书册。",
      "一月秋晴一月泥，南翁此谚似可疑。",
      "山寒却要日暴背，吾衰不用雨催诗。"
    ]
  },
  {
    "id": "2e89e420fb9cfab6b24b87efc999f0e3",
    "title": "和吴伯承提宫孟冬风雨",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "旧雨新更寒，昼歇夜复陨。",
      "我行十日泥，屦迹故未泯。",
      "吟声正酸苦，已似琴促轸。",
      "更遭雪作祟，不由弦不紧。",
      "与公无诗债，何得便见窘。",
      "半生领盛名，一面辱倾囷。",
      "眼底过浮云，谁见柳下悯。",
      "觅句许奇险，有底恼肝肾。",
      "开怀爱我多，落笔为渠尽。",
      "独怜禾头湿，可欢不可哂。"
    ]
  },
  {
    "id": "2e89e420fb9cfab68f9dd5d34ef6af53",
    "title": "题清江胡民瞻忍堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "俗物茫茫奈我何，儿女昵昵不用呵。先生笑问有酒么，醉来得句自长哦。",
      "家风孝友春风软，床无黄金且青简。君不见多愁多恼张公艺，枉却御前百馀字。"
    ]
  },
  {
    "id": "2e89e420fb9cfab6646ffd213ac1794e",
    "title": "都下和同舍客李元老承信赠诗之韵",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "论交何必星霜久，白头得似倾盖友。",
      "长安市上李将军，挽弓旧不论石斗。",
      "只今有子似渠长，清夜读书雪边牖。",
      "云端烽烟半点无，怪来将军不好武。",
      "遗我骊珠三百颗，字字镌镵未曾苟。",
      "得得且看钱塘潮，莫莫言攀渭城柳。",
      "朝家金印斗样大，情知不上书生肘。",
      "儒冠多误侬饱谙，毛锥焉用君知否。",
      "便应早请终军缨，径须系取单于首。",
      "居延蒲类水如天，吹作春风一杯酒。",
      "归来冠剑上凌烟，剩作功名落人口。",
      "如何收敛许光芒，也趁槐花黄里走。",
      "献璞虽真不救胫，绝弦何如只停手。",
      "人生匹似风中花，荣瘁升沉岂非偶。",
      "与君早赋归去来，名垂万古知何有。",
      "不如耳热歌呜呜，醉帽欹倾衣不纽。",
      "诗流唱和秋虫鸣，僧房问答狮子吼。",
      "尽令俗客不妨来，白眼相看勿分剖。"
    ]
  },
  {
    "id": "2e89e420fb9cfab6d61f666ab43d11be",
    "title": "三辰砚屏歌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "天小紫，日淡红，月光正与日相通。一星雪白大于黍，走近月旁无半武。",
      "吾闻三辰不并明，如何日中见月星。霜后梨花定非瑞，春秋获麟不应贵。",
      "君不见八月十五夜向晨，东方亭亭升火轮，西有玉李伴金盆。",
      "是时三辰正如许，君不着眼君莫论。吾家大阮嗜文字，看书到晓那能睡。",
      "三辰并光射窗几，影落砚屏不容洗。就中月轮景特奇，桂树可数叶与枝。",
      "炯如秋水涵荇藻，天巧此岂人能为。怀璧未为罪，借书未为痴。",
      "公当十袭古锦帕，如何传玩十手把，不防夜半有力者。"
    ]
  },
  {
    "id": "2e89e420fb9cfab6916e4ee3c424fd42",
    "title": "胡英彦得欧阳公二帖盖训其子仲纯叔弼之语其一公自书之其一东坡书之英彦刻石以遗朋友吾叔父春卿得一本有诗谢英彦和焉万里用其韵以简英彦",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "圣处眇安在，谈者一何易。",
      "注瓦矜细巧，岑鼎丧良贵。",
      "群儿有新舌，六学无故意。",
      "向来孟韩息，不有欧苏继。",
      "庸知后死者，未渠乡愿弃。",
      "同时鸱鸦噪，并起爪觜利。",
      "两公察膏肓，与世作姜桂。",
      "挟山初作难，破竹忽乘势。",
      "双明日配月，再立仁与义。",
      "我有香一瓣，恨不生并世。",
      "厥今圣域里，澹叟真守器。",
      "怪来兰玉秀，渠以清白遗。",
      "当家有学林，满腹惟典记。",
      "人间市井言，眼底寇雠视。",
      "独于两公帖，费此半生喜。",
      "麝煤叩山骨，卧听丁丁美。",
      "令我竹林老，亦复拜嘉惠。",
      "敢云赓绝唱，颇欲与兹事。",
      "朝来窗几爽，尽室问何瑞。",
      "宝帖更新诗，小子汝其志。"
    ]
  },
  {
    "id": "2e89e420fb9cfab6c5fd9e405266f3bf",
    "title": "寄题张钦夫春风楼",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "乐斋先生子张子，独立春风望洙泗。",
      "四海无人万古空，咏歌一声满天地。",
      "不应东阁胜东山，浮云于渠了不关。",
      "只馀平生医国手，未忍旁观缩袖间。",
      "楼中古书积至斗，楼外春江绿如酒。",
      "权门得似圣门寒，万波横流独回首。",
      "向来沂上瑟声希，由求相顾只心知。",
      "至今留取一转语，不知何咏亦何归。"
    ]
  },
  {
    "id": "2e89e420fb9cfab61b68f8f9d9af8654",
    "title": "四印室长句效刘信夫作呈信夫",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "广文眼力自超然，作室题诗字字研。",
      "愤世嫉邪聊尔耳，未必崔君真鹤言。",
      "涪州别驾亦浪语，渠家四印何曾铸。",
      "漫向世人言养生，涪州却回宜州去。",
      "广文平生不解愁，只将诗句敌清秋。",
      "白浪如山风打头，江南江北一虚舟。",
      "坐上无毡惟有客，青灯枉草强边策。",
      "万言万当不如默，误人又指庭前柏。"
    ]
  },
  {
    "id": "2e89e420fb9cfab67b248cd632bcc1c8",
    "title": "和九叔知县昨游长句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "诗穷不但两鬓霜，白发缘愁千丈长。",
      "一年强半走道路，归来又见橘柚黄。",
      "不如南邻更此里，醉折梅花照溪水。",
      "扶藜时蹑大阮踪，觅句深参少陵髓。",
      "昨游过眼不可留，今朝欲再亦何由。",
      "新诗已落万人口，不应更着锦囊收。"
    ]
  },
  {
    "id": "2e89e420fb9cfab65a1fb6bb19d0fdb8",
    "title": "寄题邹公桥",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "吾侪一事办不曾，邹公一桥了此生。",
      "省斋先生三大字，此桥便有千载意。",
      "今年天亦与护持，桃花春水不多肥。",
      "济川题柱吾无梦，梦借新桥作钓矶。"
    ]
  },
  {
    "id": "2e89e420fb9cfab61bee321fc0c14b03",
    "title": "题萧端虚和乐堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "玉笥风回峡山雨，两公对床方软语。",
      "少公一生吟样臞，长公半醉少公扶。",
      "白头兄弟不多有，面如橘红不关酒。",
      "紫荆花开连理枝，孝友未要时人知。"
    ]
  },
  {
    "id": "2e89e420fb9cfab60a9a1c3ffe146458",
    "title": "戊子正月六日雷雨感叹示寿仁子",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "今晨忽雷雨，天地又发春。",
      "草木閟红绿，生意察已欣。",
      "蛰虫且徐动，馀寒未全仁。",
      "先生起裹头，三叹一再颦。",
      "春风吹万物，不吹先生贫。",
      "靖怨一束书，只博两裤尘。",
      "自倚文字工，竟取造物嗔。",
      "小儿在傍笑，笑我浪苦辛。",
      "去年作客子，椒柏羡主人。",
      "在家不差胜，更用愁此身。",
      "先生亦一莞，我不如儿真。",
      "为我满眼酤，不问醨与醇。",
      "杖头日百钱，无钱借诸邻。",
      "不然衣可典，及此花柳新。"
    ]
  },
  {
    "id": "2e89e420fb9cfab6b654aa87ff10f1f4",
    "title": "人日诘朝从昌英叔出谒",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "四序各自佳，要不如春时。",
      "何必花与柳，始爱春物熙。",
      "今晨驾言出，从公南山西。",
      "泥软屦自惬，风嫩面不知。",
      "寒草动暖芽，晴山馀雨姿。",
      "水日亦相媚，蹙纹生碎晖。",
      "鸟声岂为我，我听偶自怡。",
      "出门初惮烦，载涂乃忘归。",
      "但令我意适，岂校出处为。",
      "路人见我揖，属我有所思。",
      "我不见其面，信口聊应之。",
      "徐悟恐忤物，欲谢已莫追。",
      "我率或似傲，彼愠独得辞。"
    ]
  },
  {
    "id": "2e89e420fb9cfab6464611ac9ea46c2f",
    "title": "暮宿半涂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "朝日在我东，夕日在我西。",
      "我行日亦行，日归我未归。",
      "势须就人宿，远近或难期。",
      "平生太疏放，似黠亦似痴。",
      "如何今日行，不以衾枕随。",
      "幸逢春小暄，倒睡莫解衣。",
      "借令今夕寒，我醉亦不知。"
    ]
  },
  {
    "id": "2e89e420fb9cfab64a1ccf826f98d2a6",
    "title": "次日醉归",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "日晚颇欲归，主人苦见留。",
      "我非不能饮，老病怯觥筹。",
      "人意不可违，欲去且复休。",
      "我醉彼自止，醉亦何足愁。",
      "归路意昏昏，落日在岭陬。",
      "竹里有人家，欲憩聊一投。",
      "有叟喜我至，呼我为君侯。",
      "告以我非是，俯笑仍掉头。",
      "机心久已尽，犹有不下鸥。",
      "田父亦外我，我老谁与游。"
    ],
    "annotation": [
      "老病怯觥筹：怯一作“怪”。",
      "犹有不下鸥：下一作“平”。"
    ]
  },
  {
    "id": "2e89e420fb9cfab60e024c69bb982e88",
    "title": "上元夜里俗粉米为茧丝书吉语置其中以占一岁之福祸谓之茧卜因戏作长句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "去年上元客三衢，冲雨看灯强作娱。",
      "今年上元家里住，村落无灯惟有雨。",
      "隔溪丛祠稍箫鼓，不知还有游人否。",
      "儿女炊玉作茧丝，中藏吉语默有祈。",
      "小儿祝身取官早，小女只求蚕事好。",
      "先生平生笑儿痴，逢场亦复作儿嬉。",
      "不愿著脚金华殿，不愿增巢上林苑。",
      "只哦少陵七字诗，但得长年饱吃饭。",
      "心知茧卜未必然，醉中得卜喜欲癫。"
    ]
  },
  {
    "id": "2e89e420fb9cfab67cffc65637395336",
    "title": "送萧仲和往长沙见张钦夫",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "萧家伯氏难为兄，萧家仲氏难为弟。",
      "御史子孙今有谁，眼中乃见此二士。",
      "阿兄采兰寿梅堂，阿弟束书参蜀张。",
      "圣门九钥天为守，玉匙密付蜀张手。",
      "子到长沙渠问侬，为言真成一老翁。",
      "功名妄念雪销了，只爱吟诗恼鱼鸟。",
      "子归好在中秋前，看子新年胜故年。"
    ]
  },
  {
    "id": "2e89e420fb9cfab6d1ece88d031c6891",
    "title": "送邹元升归安福",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "我昔见子卢溪南，炯如玉雪照晴岚。",
      "子今访我南溪北，凛如騄骥成骨骼。",
      "袖中文字细作行，读来病眼生寒光。",
      "尖新句子入时样，故应破阵翰墨场。",
      "春风春雨春山路，喜子能来愁子去。",
      "故人一别二十年，且对青灯夜深语。"
    ]
  },
  {
    "id": "2e89e420fb9cfab64f4806846377d7c1",
    "title": "和昌英叔雪中春酌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "南溪春寒强似冬，南溪春水走玉虹。雷公戏手行春雪，诗人嘲词便飞屑。",
      "只嫌春雪趁春雷，春容正要渠栽培。冻作玉花销作雨，多般点缀春庭户。",
      "酒杯如海醉即休，醉中看雪忘却愁。如何呼酒不痛饮，可令诗肩受凄凛。",
      "少时狂杀老更狂，长恐此意堕渺茫。醉乡有地分一席，且与先生十分梨花注大白。"
    ]
  },
  {
    "id": "2e89e420fb9cfab69b92c8db0fa224c9",
    "title": "送刘生谈命",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "学兵先学策，谈命先谈格。君看前辈富贵人，岂与寒士校日辰。",
      "星家者流有刘子，进人退人若翻水。谈何容易验他年，却是直言差可喜。"
    ]
  },
  {
    "id": "2e89e420fb9cfab6fadfeea665bec9cb",
    "title": "赠彭云翔长句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "读书台边士如云，卢溪门下士如麟。定知此地难为士，后来之秀说彭子。",
      "雪里能来访我为，当阶下马雪满衣。赠我文章无不有，出入欧苏与韩柳。",
      "如今场屋号作家，相州红缬洛中花，岂如彭子有律令。",
      "会当一书取张景，今年谁子司文柄。"
    ]
  },
  {
    "id": "2e89e420fb9cfab6fcddbf7961614101",
    "title": "四美堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "义山禾水在处在，明月清风无地无。光禄子孙宁底巧，不应造物独私渠。",
      "君不见谢家名子取四字，段家作堂兼四美。主人自有笔如椽，何用殷勤问杨子。"
    ]
  },
  {
    "id": "2e89e420fb9cfab6372ea4b3a33bf2d2",
    "title": "题丘成之司理明远阁",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "决曹据按尘似海，高阁退食心如冰。",
      "夜将官本校家本，万山围里短檠灯。",
      "能文未得傲能吏，好官不应博丁字。",
      "何时著脚最高层，目送归鸿挥绿绮。"
    ]
  },
  {
    "id": "2e89e420fb9cfab67371beb4b16b75a3",
    "title": "至鹧鸪洞",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "岸冻树逾瘦，日高林始明。",
      "瑶草密如积，玉泉中暗鸣。",
      "初至心为动，欲归脚还停。",
      "江湖千万峰，穿侬两鞋青。",
      "如何鹧鸪岭，咫尺来未曾。"
    ]
  },
  {
    "id": "2e89e420fb9cfab6e9bed10d074f92f6",
    "title": "庚寅正月送罗季周游学禾川",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "眼边相识蚕样密，如子岁寒万才一。",
      "我往西山子义山，老里一别堪三年。",
      "外舅阴功不知数，诸孙太半廊庙具。",
      "学文先要学忍饥，明年看子刺天飞。"
    ]
  },
  {
    "id": "2e89e420fb9cfab664b1dc250ae01414",
    "title": "过秀溪长句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "去年来此上巳日，今年重来未寒食。",
      "临溪照影老自羞，惭愧春光尚相识。",
      "秀溪何许好春容，最是溪深树密中。",
      "海棠开尽却成白，桃花欲落翻深红。"
    ]
  },
  {
    "id": "2e89e420fb9cfab606e7667810108b85",
    "title": "过白沙渡得长句呈澹庵先生",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "收红拾紫消几许，也费一春强半雨。",
      "不辞长江万波阻，来听先生夜深语。",
      "尚忆向来侍樽俎，微雪斜飞小梅吐。",
      "先生半酣染霜兔，金章玉句空万古。",
      "今年寒食还相聚，明年寒食知何处。",
      "只道先生押班去，不道门生折腰苦。"
    ]
  },
  {
    "id": "2e89e420fb9cfab61948b388b1717c3d",
    "title": "长句寄周舍人子充",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "省斋先生太高寒，肯将好官博好山。",
      "又告君王觅闲散，要读短檠三万卷。",
      "州家新画瑞雾图，渠莫错认何关渠。",
      "青原两公复双起，山川出云不在此。",
      "自怜无地寄病身，四海知己非无人。",
      "老穷只是诗自误，春色撩人又成句。"
    ]
  },
  {
    "id": "2e89e420fb9cfab69a305a77e99e2ee6",
    "title": "题峡江谭温父咏斋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "渔郎载我下峡水，夜寻故人有谭子。",
      "柴门竹屋断崖底，艮斋手题咏斋字。",
      "巴丘花草一番新，玉笥峰头月半轮。",
      "如今政是暮春者，三叹春风舞雩下。"
    ]
  },
  {
    "id": "2e89e420fb9cfab6c017cc1cd05d134f",
    "title": "晚登清心阁望雨",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "悯雨喜见云，喜云愁不雨。",
      "长风将怒点，慰此楼中暮。",
      "喜雨不但人，松竹亦鼓舞。",
      "未知今年熟，得似去年否。"
    ]
  },
  {
    "id": "2e89e420fb9cfab607f8b52428556206",
    "title": "七月十二日夜登清心阁醉吟",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "小楼秋夜月明底，仰不见天惟见水。",
      "岸巾独立四无人，白月青天伴杨子。",
      "谁知横玉作秋声，一声吹尽九陌尘。",
      "月轮半仄吾未睡，楼角风生凉杀人。"
    ]
  },
  {
    "id": "2e89e420fb9cfab642847ce76177da7d",
    "title": "过西山",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "一年两踏西山路，西山笑人应解语。",
      "胸中百斛朱墨尘，雨卷珠帘无半句。",
      "殷勤买酒谢西山，惭愧山光开我颜。",
      "鬓丝浑为催科白，尘埃满胸独遑惜。"
    ]
  },
  {
    "id": "2e89e420fb9cfab6f6cf7199bd7cccb8",
    "title": "送别吴帅",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "我公四海不数人，小烦江西作好春。",
      "落霞秋水只似旧，如何入笔事事新。",
      "即今诸公方衮衮，一老不应闲里顿。",
      "政缘山水太殷勤，日夜叫阍乞此身。",
      "二天去人忽觉远，两地起公端不免。",
      "苍生未要怨东山，未必东山当此怨。"
    ]
  },
  {
    "id": "2e89e420fb9cfab6065157c7677f6168",
    "title": "登乌石寺",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "回头身忽在树杪，一览千山万山小。",
      "怪崖不落欹欲摧，令人仰看怯眼开。",
      "小亭解事知侬倦，翼然飞出青山半。",
      "上头最上却镜平，百亩金碧千衲僧。",
      "高峰高寺更高阁，进步竿头若为脚。",
      "兹游胜绝庸非天，山下虚行二十年。"
    ]
  },
  {
    "id": "2e89e420fb9cfab671ca0515511459f1",
    "title": "夜宿杨溪晓起见雪",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "茅檐无声风不起，误喜夜来雨应止。",
      "开门送眼忽心惊，失却前山万堆翠。",
      "江南只说浙西山，更令著雪与人看。",
      "诸峰尽处一峰出，凛然玉立最高寒。",
      "溪声细伴吟声苦，客心冷趁波心去。",
      "掉头得句恐天嗔，且唤征夫问前路。"
    ]
  },
  {
    "id": "2e89e420fb9cfab6a07365af11ee6863",
    "title": "送蜀士张之源二子维焘中童子科西归",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "岷山玉样清，岷水眼样明。风流文彩故应尔，又见张家双骥子。",
      "小儿八岁骨未成，诵书新作鸾鹤声。大儿十二气已老，觅句谈经人绝倒。",
      "豫章七年人得知，駃騠三日世便奇。天生异材能几许，更饱风霜也未迟。"
    ]
  },
  {
    "id": "2e89e420fb9cfab681f8bbf0e7ceb541",
    "title": "四月二日进士唱名万里以省试官待罪殿庐遇林谦之说诗夜归又得林柬因纪其事",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "清晓朝帝所，就列复少须。",
      "不逢林夫子，于何得故吾。",
      "宫云霁犹未，宸风爽亦初。",
      "说诗怜新体，信美古则无。",
      "将无古人拙，未必今制疏。",
      "夜归辱良讯，送似谈笑馀。",
      "病怀翻不乐，此意从谁舒。",
      "短歌纪幽事，老矣复焉如。"
    ]
  },
  {
    "id": "2e89e420fb9cfab628d9d1c0b1c7ae7e",
    "title": "谒永祐陵归途游龙瑞宫观禹穴",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "我昔骑凤超九疑，今复御风登会稽。",
      "禹穴下窥正深黑，地老天荒知是非。",
      "好峰高处偏薄雾，秋热苦时恰轻雨。",
      "回头却望昭陵松，云气成龙或成虎。"
    ]
  },
  {
    "id": "2e89e420fb9cfab6bcc0ae04a4f8085f",
    "title": "送李童子西归",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "江西李家童子郎，腹载五车干玉皇。",
      "选德殿后春昼长，天子呼来傍御床。",
      "口角诵书如布谷，眼光骨法俱冰玉。",
      "紫绡轻衫发锦束，万人回头看不足。",
      "莫言幼慧长不奇，杨文公与晏临淄。",
      "老翁笞儿也太痴，欲鞭辕下追霜蹄。",
      "六岁取官曲肱似，春风昼绣归吾里。",
      "生子当如李童子，至如吾儿豚犬耳。"
    ]
  },
  {
    "id": "2e89e420fb9cfab6568443e0cbb227a2",
    "title": "送林谦之司业出为桂路提刑",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "雨眠起宵坐，搔首偶不欣。",
      "孤念元无感，怀我同社人。",
      "昨日林先生，抱经出成均。",
      "初闻为渠喜，忽悟谁我亲。",
      "缅然记宿昔，夜款水际门。",
      "微月耿秋寂，幽蛩慨凉新。",
      "论诗煮豆粥，粥熟天已晨。",
      "先生补天手，万象焉能春。",
      "若非千载仰，却要今世珍。",
      "圣门旧传业，不在先生身。",
      "雪前何有松，燬中谅非珉。",
      "论思尺有咫，决去曾逡巡。",
      "谁言我无耳，老矣未有闻。",
      "先生又舍我，离别尚足云。",
      "桂山玉笋立，桂水罗带纹。",
      "得句能寄似，不须持岭云。"
    ]
  },
  {
    "id": "2e89e420fb9cfab60d9b41d81f5aa612",
    "title": "寄题天台临海县白鹤庙西泉",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "东泉千年流不休，西泉千年秘不流。临海令君一念作，猿鸟未知泉已觉。",
      "殿脚西头苍石根，向来元无泉眼痕。一朝擘崖迸膏乳，却与东泉作宾主。",
      "令君已升金掌中，白鹤古祠烟雨蒙。父老思君难再得，登亭饮泉三叹息，祝君公台寿千百。"
    ]
  },
  {
    "id": "2e89e420fb9cfab62860b2b3ba2d12d9",
    "title": "题张兴伯主簿经训堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "范家尚有釜生鱼，张家无鱼釜也无。",
      "屠沽儿亦莫笑渠，渠有至富汝不如。",
      "一翁冻吟拥竹炉，诸郎映雪夜读书。",
      "山鬼来听鹤惊起，万壑无人霁月孤。",
      "不论取官大门闾，始是经训为菑畬。",
      "父子每腹百斛珠，出门掩鼻马牛裾。"
    ]
  },
  {
    "id": "2e89e420fb9cfab6d198a02f7a631ac2",
    "title": "题严州新堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "新堂略有次第否，忙里从公一来觑。",
      "是时新晴收旧雨，小风吹花掠巾屦。",
      "江山只道不解语，云何惠然堂上聚。",
      "北山故挽南山住，东溪不遣西溪去。",
      "向来天藏在何处，遭公拈出天不拒。",
      "旧亭不为山作主，背山起楼何以故。",
      "更烦好手铲东阜，放出钓台寸来许。"
    ]
  },
  {
    "id": "2e89e420fb9cfab642e6ced492bee395",
    "title": "送子上弟之石井",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "我生苦终鲜，四海皆弟兄。",
      "四海尚如许，而况吾宗盟。",
      "君年甫弱冠，已有俊异声。",
      "作赋拟三都，著论追过秦。",
      "平生一瓣香，何曾举似人。",
      "子上与济翁，真若吾同生。",
      "我穷无人共，二子慰眼明。",
      "济翁往荆州，君作石井行。",
      "一老便落莫，有话从谁评。",
      "怀哉勿重陈，呼酒且细倾。"
    ]
  },
  {
    "id": "2e89e420fb9cfab6d64674698d972117",
    "title": "醉笔呈尚长道",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "晚风一雨生新涨，只送仙槎到天上。",
      "十年相别一相逢，和气春风谈笑中。",
      "如今耆旧晨星似，犹及先生说遗事。",
      "舌端往往疏九河，只有剩浪无欠波。",
      "汉渠周柱几青竹，却在先生一泓腹。",
      "诸公道是今乏才，如何此士尚尘埃。",
      "此行青规更黄阁，拭目孤鸿径寥廓。",
      "能念南溪病客无，风来肯寄半行书。"
    ]
  },
  {
    "id": "2e89e420fb9cfab600fe0633c259f2b1",
    "title": "晚步南溪弄水",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "吾庐在南溪，溪北北山半。",
      "山空谁肯邻，影静鹤为伴。",
      "万松当篱落，千岩上几案。",
      "花草岂厌多，不多亦堪玩。",
      "一丘万事足，半点无外羡。",
      "如何濯双缨，独欠泉一眼。",
      "晚晴漫野步，偶到溪侧畔。",
      "颇怪清浅流，雪后劣如线。",
      "相将二三子，一笑出奇观。",
      "琼砂杂瑶砾，掇拾作微堰。",
      "锵然便淙琤，清若奏琴阮。",
      "当流立孤石，滟滪忽童丱。",
      "不塞势何怒，惟激声故远。",
      "从今日日来，愁肺要湔浣。",
      "儿童俾勿坏，鸥鹭好看管。"
    ]
  },
  {
    "id": "2e89e420fb9cfab6503856e1c3c65b44",
    "title": "瓶中梅花长句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "幽人蚤作月满阶，月随幽人登舫斋。",
      "推门欲开犹未开，猛香排门扑我怀。",
      "径从鼻孔上灌顶，拂拂吹尽发底埃。",
      "恍然堕我众香国，欲问何祥无处觅。",
      "冥搜一室一物无，瓶里一枝梅的皪。",
      "平生为梅判断肠，何曾知渠有许香。",
      "夜来偶忘挂南窗，贮此幽馥万斛强。",
      "却忆去年西湖上，锦屏下瞰千青嶂。",
      "谷深梅盛一万株，十顷雪花浮欲涨。",
      "是时雨后初晴前，日光烘花香作烟。",
      "政如新火炷博山，烝出沉水和龙涎。",
      "醉登绝顶撼疏影，掇蕊餐花照冰井。",
      "蜀人老张同舍郎，唤作谪仙侬笑领。",
      "如今茅屋卧山村，更无载酒来叩门。",
      "一尊孤斟懒论文，犹有梅花是故人。"
    ]
  },
  {
    "id": "2e89e420fb9cfab6fcb2f131388af608",
    "title": "夜饮以白糖嚼梅花",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "剪雪作梅只堪嗅，点蜜如霜新可口。",
      "一花自可咽一杯，嚼尽寒花几杯酒。",
      "先生清贫似饥蚊，馋涎流到瘦胫根。",
      "赣江压糖白于玉，好伴梅花聊当肉。"
    ]
  },
  {
    "id": "2e89e420fb9cfab6a445ef473f2dee77",
    "title": "钓雪舟中霜夜望月",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "溪边小立苦待月，月知人意偏迟出。",
      "归来闭户闷不看，忽然飞上千峰端。",
      "却登钓雪聊一望，冰轮正挂松梢上。",
      "诗人爱月爱中秋，有人问侬侬掉头。",
      "一年月色只腊里，雪汁揩磨霜水洗。",
      "八荒万里一青天，碧潭浮出白玉盘。",
      "更约梅花作渠伴，中秋不是欠此段。"
    ]
  },
  {
    "id": "2e89e420fb9cfab673ad000d5ccee31a",
    "title": "郡中送春盘",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "饼如茧纸不可风，菜如缥茸劣可缝。",
      "韭芽卷黄苣舒紫，芦菔削冰寒脱齿。",
      "卧沙压玉割红香，部署五珍访诗肠。",
      "野人未见新历日，忽得春盘还太息。",
      "新年五十奈老何，霜须看镜几许多。",
      "曲生嗔人不解事，且为春盘作春醉。"
    ]
  },
  {
    "id": "2e89e420fb9cfab66123c1ad82033b3c",
    "title": "题左正卿寿慈堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "万事丝窠黏露珠，奉亲最乐天下无。",
      "丘明远孙千里驹，有母七十发漆如。",
      "雪底笋生冰底鱼，人间无觅天赐渠。",
      "三更月落堂西隅，母自挑灯儿读书。",
      "去年生日不用扶，今年生日健过初。",
      "冰桃碧藕脆如酥，一觞千岁母子俱。"
    ]
  },
  {
    "id": "2e89e420fb9cfab6bc05553043ad457b",
    "title": "雨霁幽兴寄张钦夫",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "大官有重荷，丰廪无薄忧。",
      "草茹我岂腴，饱亦与彼侔。",
      "积雨久自霁，曙光清以幽。",
      "欣然出荆扉，不出旬已周。",
      "初意欲看竹，信步偶临流。",
      "北惊失故岸，东见生新洲。",
      "怀哉古与今，与此岂不犹。",
      "归来翻不乐，隐几到昔游。",
      "平生忘年友，草草相应酬。",
      "暂梦不多款，唤人苦鸣鸠。",
      "山林本无事，亦复扰扰休。"
    ]
  },
  {
    "id": "2e89e420fb9cfab6a25661f022dac37f",
    "title": "读书",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "读书不厌勤，勤甚倦且昏。",
      "不如卷书坐，人书两忘言。",
      "兴来忽开卷，径到百圣源。",
      "说悟本无悟，谈玄初未玄。",
      "当其会心处，只有一欣然。",
      "此乐谁为者，非我亦非天。",
      "自笑终未是，拨书枕头眠。"
    ]
  },
  {
    "id": "2e89e420fb9cfab675e6adfdfc54c831",
    "title": "赠尚献之",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "老凤苍然姿，雏凤锵然鸣。",
      "一见渠父子，令人英气生。",
      "大尚傲一世，不肯揖公卿。",
      "小尚刷羽毛，势欲追风鹏。",
      "吾州八千士，下笔电雹声。",
      "小尚洒墨汁，一笑万人惊。",
      "姓名登天府，纸价高帝城。",
      "勖哉更摩厉，制胜在此行。",
      "相遭又相别，勿作儿女情。",
      "舟行得秀句，寄我增双明。"
    ]
  },
  {
    "id": "2e89e420fb9cfab6b6a5251be6ac34ca",
    "title": "和彭仲庄七言",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "向来年少今老翁，随身不去只有穷。",
      "请君与我共看镜，岂复平生冰雪容。",
      "秋霖暗天瘦日色，满掇黄花当朝食。",
      "何人裹饭问子桑，穷里逢君自为客。",
      "空山冻吟只自奇，故人之外谁相知。",
      "今年相从岂不好，安得到老长追随。",
      "喜君诗思未渠薄，秋后花鹰兔边落。",
      "惭我短才涩欲无，霜馀冰涧流还涸。",
      "君游宣溪何日来，愁城封闭待君开。",
      "定知此行脱寒谷，领取阳春一并回。"
    ]
  },
  {
    "id": "2e89e420fb9cfab6e442bcf4184c0296",
    "title": "送奔医时亨往攸县省觐",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "雪恰来时子恰行，白云飞边双眼明。",
      "阿母几年不相见，阿兄唤渠来作伴。",
      "探囊半粒黄金丹，湘南小儿开病颜。",
      "江西两奔留不住，并被湘南夺将去。"
    ]
  },
  {
    "id": "2e89e420fb9cfab6821a8255fe1295e8",
    "title": "送永新杜宰解印还朝",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "去年摘山初弄兵，永新县前戈剑腥。",
      "杜侯不持一寸铁，闭阁坚卧民不惊。",
      "军前米作山谷聚，木牛流马安用许。",
      "但令绿林无点尘，何须烂额画麒麟。",
      "紫皇急才宵不寐，斯人合著班行里。",
      "速骑匹马谒明光，夜来溪风吹玉霜。"
    ]
  },
  {
    "id": "2e89e420fb9cfab6bb38951a0a8dcad7",
    "title": "丁酉初春和张钦夫榕溪阁五言",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "榕影下照水，翠蛟舒复樛。",
      "溪光逆升檐，朱夏冻以幽。",
      "高阁昔雨荒，奇观久风休。",
      "南轩天遣来，山谷神与谋。",
      "宇新址惟旧，景逝人为留。",
      "不意猿饮潭，复见驷驾辀。",
      "先生何孤往，野客欠从游。",
      "愿携龙文璧，去瀹兔褐瓯。",
      "垂手掬寒泚，移床听凉飕。",
      "阁迥诗更超，古往今亦犹。",
      "揽渠五字妙，觉我百疾瘳。",
      "出山未遽误，在山未遽优。",
      "如何近来梦，夜夜在钓舟。"
    ]
  },
  {
    "id": "2e89e420fb9cfab6ac286e5b3f7d6623",
    "title": "寄题邹虞卿觌仙阁",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "仙山去天才一握，与山相高邹氏阁。",
      "月波吹面寒欲冰，斗柄挂檐危不落。",
      "叶县双凫那复飞，缑山一鹤何时归。",
      "王仙肯来阁上否，共丝麟脯倾天酒。"
    ]
  },
  {
    "id": "2e89e420fb9cfab68ba0d793cdb760de",
    "title": "雪后寻梅",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "去年看梅南溪北，月作主人梅作客。",
      "今年看梅荆溪西，玉为风骨雪为衣。",
      "腊前欲雪竟未雪，梅花不惯人间热。",
      "横枝憔悴涴晴埃，端令羞面不肯开。",
      "缟裙夜诉玉皇殿，乞得天花来作伴。",
      "三更滕六驾海神，先遣东风吹玉尘。",
      "梅仙晓沐银浦水，冰肤别放瑶林春。",
      "诗人莫作雪前看，雪后精神添一半。"
    ]
  },
  {
    "id": "2e89e420fb9cfab68eb1577fec47a53f",
    "title": "烧香七言",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "琢瓷作鼎碧于水，削银为叶轻如纸。",
      "不文不武火力匀，闭阁下帘风不起。",
      "诗人自炷古龙涎，但令有香不见烟。",
      "素馨忽开抹利拆，低处龙麝和沉檀。",
      "平生饱识山林味，不奈此香殊妩媚。",
      "呼儿急取烝木犀，却作书生真富贵。"
    ]
  },
  {
    "id": "2e89e420fb9cfab67a3f92defb3d1be4",
    "title": "瓶中梅杏二花",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "梅花耿耿冰玉姿，杏花淡淡注燕脂。",
      "两花相娇不相下，各向春风同索价。",
      "折来双插一铜瓶，旋汲井花浇使醒。",
      "红红白白看不足，更遣山童烧蜡烛。"
    ]
  },
  {
    "id": "2e89e420fb9cfab6b53808481bba6e4c",
    "title": "卧治斋晚坐",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "闭户坐不得，开窗伫微凉。",
      "树林荫白日，几研生碧光。",
      "信手取诗卷，细哦三数章。",
      "初披颇欣惬，再揽忽感伤。",
      "废卷不能读，起行绕胡床。",
      "古人恨如山，吾心澹于江。",
      "本不与彼谋，云何断我肠。",
      "感罢翻自笑，一蝉催夕阳。"
    ]
  },
  {
    "id": "2e89e420fb9cfab69f197d9841afdc6f",
    "title": "憩怀古堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "新葺怀古堂，旧临郭璞池。",
      "去岁夏徂秋，无日不此嬉。",
      "茨菰无暑性，芙蕖有凉姿。",
      "今年池水乾，老子来遂稀。",
      "岂惟来不留，亦复去靡思。",
      "朝来偶一到，又觉景特奇。",
      "水含霁后光，荷于风处欹。",
      "便有白鸥下，惊起翠羽飞。",
      "方池滟窗东，长池横檐西。",
      "红绿向背看，觞咏朝夕宜。",
      "此堂初无情，此池谅何知。",
      "如何涉斯世，乖逢亦有时。"
    ]
  },
  {
    "id": "2e89e420fb9cfab6bfd534e2de6585be",
    "title": "望雨",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "云兴惠山顶，雨放太湖脚。",
      "初愁望中远，忽在头上落。",
      "白羽障乌巾，衣袖已沾渥。",
      "归来看檐溜，如泻万仞壑。",
      "霆裂大瑶瓮，电萦湿银索。",
      "须臾水平阶，花坞失半角。",
      "定知秧畴满，想见田父乐。",
      "向来春夏交，旱气亦太虐。",
      "山川已遍走，云物竟索寞。",
      "双鬓愁得白，两膝拜将剥。",
      "早知有今雨，老怀枉作恶。"
    ]
  },
  {
    "id": "2e89e420fb9cfab686e9913bf015ca14",
    "title": "闻一二故人相继而逝感叹书怀",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "故人昔同朝，与游每甚欢。",
      "岂缘势利合，相得文字间。",
      "有顷各补外，不见今六年。",
      "我来荆溪上，敲榜索租钱。",
      "故人复双入，飞上青云端。",
      "我虽世味澹，羡心能恝然。",
      "忽传故人去，得书墨未干。",
      "又传故人亡，惊悼摧肺肝。",
      "鼎贵良独佳，安贫未遽贤。",
      "向以我易彼，安知不作难。",
      "今以彼易我，试问谁当悭。",
      "如何捐此躯，必要博好官。",
      "顾谓妻与子，官满当归田。",
      "我贱汝勿羞，我贫汝勿叹。",
      "从汝丐我身，百年庶团栾。",
      "妻子笑答我，修短未易言。",
      "富贵必速殒，郭令当夭残。",
      "贫贱果永算，颜子寿必延。",
      "我复答渠道，薄命我自怜。",
      "我福肯如郭，我德敢望颜。",
      "造物本啬与，我乃多取旃。",
      "借令彼不怒，退省我独安。",
      "汝言自有理，我意不可还。"
    ]
  },
  {
    "id": "2e89e420fb9cfab675621703718462b6",
    "title": "休日清晓读书多稼亭",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "携家守荆溪，忽忽已一期。",
      "官舍非不佳，怀抱长鲜怡。",
      "若非僮仆病，定复儿女啼。",
      "昔贫叹不饱，今愁岂缘饥。",
      "晨起袖书册，急登亭上嬉。",
      "露痕尚星月，风气无窗扉。",
      "顿觉老病身，不禁絺绤衣。",
      "昨暑何可度，朝凉乃尔奇。",
      "白鸟远如蝶，玄蝉哦似诗。",
      "松色雪我神，荷香冰我脾。",
      "忧乐忽安在，形骸亦俱遗。",
      "稚子不解事，朝餐呼我归。"
    ]
  },
  {
    "id": "2e89e420fb9cfab68d9d89b976677f21",
    "title": "谢丁端叔直阁惠永嘉髹研句容香鬲",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "元珍先生茁云孙，雪竹有节豹有文。",
      "染云作句本天巧，镂冰生花无手痕。",
      "鹓鹭行边旧联翼，天禄阁中今独直。",
      "半竿淮水将渠归，一笑荆溪岂人力。",
      "赠我阿泓非姓陶，木家居士漆园曹。",
      "急呼陈玄导黑水，花晕千层吹海涛。",
      "句容铜山捣金屑，幻出羽渊三足鳖。",
      "两耳逾肩一腹皤，解吐黄云香刮骨。",
      "双珍投赠感故人，秃翁有笔今无神。",
      "杯水博诗元不直，酱瓿覆却那作嗔。",
      "阿泓处分蛛丝裹，延置铜君居上坐。",
      "煮茶剥芡对炉薰，遮莫白驹隙中过。"
    ]
  },
  {
    "id": "2e89e420fb9cfab67e51211c243c1b7f",
    "title": "谢尤延之提举郎中自山间惠访长句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "淮南使者郎官星，瑞光夜烛荆溪清。",
      "平生庞公不入城，令我折却屐齿迎。",
      "交游云散别如雨，同舍诸郎半为土。",
      "二老还将两鬓霜，三更重对孤灯语。",
      "向来南宫绫锦堆，南窗北窗桃李开。",
      "先生诵诗舌起雷，一字不似人间来。",
      "剡藤染出梅花赋，句似梅花花似句。",
      "几年金钥秘银钩，玉𥫽不施恐飞去。",
      "秋风呼酒荷边亭，主人自醉客自醒。",
      "侬能痛饮渠不饮，饮与不饮俱忘形。",
      "鬓今如霜心如水，功名一念扶不起。",
      "侬归螺山渠惠山，来岁相思二千里。"
    ]
  },
  {
    "id": "2e89e420fb9cfab6393aa1f12129c6af",
    "title": "重九前五日再游翟园",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "翟园不到才几日，寒梢冷叶秋萧瑟。",
      "只有黄花数点明，上照青松下苍石。",
      "记得春头来此嬉，梅花太瘦杏花肥。",
      "巷南巷北皆春色，恰似吾人年少时。",
      "忽怪翟园如许老，园应笑我衰容早。",
      "来岁春光更一来，我衰依旧园还少。"
    ]
  },
  {
    "id": "2e89e420fb9cfab657808e41001988e9",
    "title": "醉吟",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "古人亡，古人在，古人不在天应改。",
      "不留三句五句诗，安得千人万人爱。",
      "今人只笑古人痴，古人笑君君不知。",
      "朝来暮去能几许，叶落花开无尽时。",
      "人生须要印如斗，不道金槌控渠口。",
      "身前只解皱两眉，身后还能更杯酒。",
      "李太白，阮嗣宗，当年谁不笑两翁。",
      "万古贤愚俱白骨，两翁天地一清风。"
    ]
  },
  {
    "id": "2e89e420fb9cfab6d3c4b98d85879c2e",
    "title": "多稼亭前黄菊",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "危亭俯凉囿，落叶日夜深。",
      "佳菊独何为，开花得我心。",
      "韵孤自无伴，香净暗满襟。",
      "根器受正色，非缘学黄金。",
      "独违春光早，而俟秋寒侵。",
      "岂不爱凋年，坐令淹寸阴。",
      "奈此清苦操，愧入妍华林。",
      "向来朱碧丛，亦复悴斯今。",
      "清霜惨万象，幽芳耿森森。",
      "持以寿君子，聊尔慰孤斟。"
    ]
  },
  {
    "id": "2e89e420fb9cfab6c1128e25fef0e57c",
    "title": "生酒歌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "生酒清于雪，煮酒赤如血，煮酒不如生酒烈。煮酒只带烟火气，生酒不离泉石味。",
      "石根泉眼新汲将，曲米酿出春风香。坐上猪红间熊白，瓮头鸭绿变鹅黄。",
      "先生一醉万事已，那知身在尘埃里。"
    ]
  },
  {
    "id": "2e89e420fb9cfab6b6ec23223c9f8e6c",
    "title": "夜雨",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "幽人睡正熟，不知江雨来。",
      "惊风飒然起，声若山岳摧。",
      "起坐不复寐，万感集老怀。",
      "忆年十四五，读书松下斋。",
      "寒夜耿难晓，孤吟悄无侪。",
      "虫语一灯寂，鬼啼万山哀。",
      "雨声正如此，壮心滴不灰。",
      "即今逾知命，已先十年衰。",
      "不知后此者，壮心肯更回。",
      "旧学日疏芜，书册久尘埃。",
      "圣处与天似，而我老相催。",
      "坐念慨未已，东窗晨光开。"
    ]
  },
  {
    "id": "2e89e420fb9cfab6704d27f103fcb432",
    "title": "芭蕉雨",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "芭蕉得雨便欣然，终夜作声清更妍。细声巧学蝇触纸，大声锵若山落泉。",
      "三点五点俱可听，万籁不生秋夕静。芭蕉自喜人自愁，不如西风收却雨即休。"
    ]
  },
  {
    "id": "2e89e420fb9cfab611fa30c79e158658",
    "title": "胡达孝水墨妙绝一世为余作枯松孙枝石间老柏谢以长句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "东斋归自浣花里，访我弄泉惠山趾。随身万里只孤舟，一簪不曾著行李。",
      "忽拈远物出袖中，乃是孔明庙前古柏阆州松。径从平地便起立，上穿屋瓦到青穹。",
      "老蛟脱鳞乾见骨，厥孙碧丝作须发。石间霜皮二千尺，石似孤根根似石。",
      "硬根瘦干未要论，叶间犹带汉唐春。岁久亦无苔藓痕，只有雪山之雪玉垒云。",
      "却收松柏半天里，几上卷来一张纸。"
    ]
  },
  {
    "id": "2e89e420fb9cfab6cc81bec84ec1fc0b",
    "title": "苦吟",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "蚁无秋衣雁有裘，霜天谋食各自愁。",
      "雁声寒死叫不歇，蚁膝冻僵行复休。",
      "先生苦吟日色晚，老铃来催吃朝饭。",
      "小儿诵书呼不来，案头冷却黄齑面。"
    ]
  },
  {
    "id": "2e89e420fb9cfab6c94c29db47b3d597",
    "title": "毗陵郡斋追忆乡味",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "坐无黄雀牛尾狸，荆溪日日思江西。",
      "若无鹅梨与海错，江西却恐思荆溪。",
      "旧居江西不自惜，到得荆溪却追忆。",
      "明年官满归江西，却忆荆溪难再得。",
      "江珍海错各自奇，冬裘何曾羡夏絺。",
      "鹅梨黄雀无不可，荆溪江西不关我。"
    ]
  },
  {
    "id": "2e89e420fb9cfab693ea58906a9a0e97",
    "title": "行圃",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "饭罢来窥园，晴路忽流水。",
      "石子净无尘，一一湿如洗。",
      "夜来元无雨，霜消痕尚尔。",
      "稚子有素约，杖屦从我戏。",
      "老夫偶独先，稚子久不至。",
      "初心一何乐，中路惨不喜。",
      "怅望行复歇，回顾亦三四。",
      "行逢木蕖开，攀翻嗅霜蕊。"
    ]
  },
  {
    "id": "2e89e420fb9cfab61cc6834612b8d733",
    "title": "白发叹",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "素丝久即黑，黑鬓久即丝。丝黑有浣法，鬓丝无染期。",
      "日月有底忙，昼夜驰向西。江汉与之反，却向东方驰。",
      "江汉西流日东落，鬓丝漆黑还如昨。夜长何不秉烛游，自是人生不行乐。"
    ]
  },
  {
    "id": "2e89e420fb9cfab612c458379b197257",
    "title": "送蔡定夫提举正字使广东",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "国朝以来妙人物，近世独数乾道年。后皇乃武再开辟，欲倾东海洗乾坤。",
      "九渊探珠岩采璞，天地为纲罝群贤。玉堂金铉贮稷契，蓬山璧水俱崔班。",
      "追还庆历元祐初，突过贞观开元前。麟台正字蔡夫子，乃祖元是四谏官。",
      "风流文采已碧梧，忠义慷慨仍青毡。折槛旧痕故无恙，后皇是日动龙颜。",
      "严霜烈日照鹓鹭，一身似叶飘淮堧。柴门僵卧三腊雪，鱼釜仅续一线烟。",
      "后皇九重念五岭，生愁雨露南方乾。诏谓正字当居中，肯为朕行绥百蛮。",
      "梅花迎笑锦囊古，南斗退避文星寒。动摇山岳细事耳，约束海若收波澜。",
      "坐令百姓万里外，堕在二陕三辅间。槟榔红时芝泥紫，归来径著侍臣冠。",
      "我家江西更西处，白鹭洲对青原山。公归肯访老翁否，酤酒满眼未必然，青刍白饭聊随缘。"
    ]
  },
  {
    "id": "2e89e420fb9cfab6c2a19525f6262df0",
    "title": "斋房戏题",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "长瓶举我充自代，短檠留人为莫逆。",
      "醉乡无日不瓜时，书囿何朝无菜色。",
      "欲从举者便弹冠，回顾石交难割席。",
      "子墨客卿善运筹，更问渠侬决去留。",
      "墨卿转问子虚子，欲说还忘一笑休。"
    ]
  },
  {
    "id": "2e89e420fb9cfab63fda0dc1e348e13f",
    "title": "太平寺水郡人徐友画清济贯河",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "太平古寺劫灰馀，夕阳惟照一塔孤。得得来看还不乐，竹茎荒处破殿虚。",
      "偶逢老僧听僧话，道是壁间留古画。徐生绝笔今百年，祖师相传妙天下。",
      "壁如雪色一丈许，徐生画水才盈堵。横看侧看只么是，分明是画不是水。",
      "中有清济一线波，横贯万里浊浪之黄河。雷奔电卷尽渠猛，独清元自不随它。",
      "波痕尽处忽掀怒，搅动一河秋色暮。分明是水不是画，老眼向来元自误。",
      "佛庐化作金柁楼，银山雪堆风打头。是身飘然在中流，夺得太一莲叶舟。",
      "僧言此画难再觅，官归江西却相忆。并州剪刀剪不得，鹅溪疋绢官莫惜，貌取秋涛悬坐侧。"
    ]
  },
  {
    "id": "2e89e420fb9cfab60fb306294e4ff53f",
    "title": "豫章王集大成惠我思古人实获我心八诗谢以五字",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "孤嗜难众悦，今听非昔弦。",
      "美人西山秀，蕨茹饮涧泉。",
      "雪蓑韫明月，冰棹刺野船。",
      "宝祲耿不掩，球声忽复珊。",
      "闻者已瞠若，鬻之谅悠然。",
      "良瑰彼何憎，击缶俗所便。",
      "老我讵能聪，妙音误至前。",
      "古人子所思，而我岂古贤。",
      "借不满子赏，能不聊子叹。",
      "故家富彦士，梧竹映芝兰。",
      "紫馀乃祖橐，朱遍群从轓。",
      "迅趾岂地行，逸翎当云鶱。",
      "勖哉抟羊角，何必怀西山。"
    ]
  },
  {
    "id": "2e89e420fb9cfab6cba1e814a3087c38",
    "title": "夜闻风声",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "作寒作暑无处避，开花落花尽他意。",
      "只有夜声殊可憎，偏搅愁人五更睡。",
      "幸自无形那有声，无端树子替渠鸣。",
      "斫尽老槐与枯柳，更看渠侬作么生。"
    ]
  },
  {
    "id": "2e89e420fb9cfab6d1f847d11dd7a2f0",
    "title": "咏齑",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "庾郎晚菘翡翠茸，金城土酥玉雪容。如何俱堕瑶瓮中，却与醯鸡同閟宫。",
      "金井银床水清泚，雪山冰谷盐轻脆。秋风一月酿得成，字曰受辛非曲生。",
      "太学儒生朝复暮，茹冷啜寒那可度。十年雪汁冻蔬肠，一夜饥雷听更鼓。",
      "不如瓮头吏部瓮头醒，一逢受辛还一醒，毕卓与尔同死生。"
    ]
  },
  {
    "id": "2e89e420fb9cfab68bd3eace1af892bf",
    "title": "惠泉酒熟",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "敲冰汲山泉，炊玉酿霜醅。",
      "忽然油成泓，失却琼作堆。",
      "抱瓮输竹渠，挈瓶注银杯。",
      "银杯不解饮，倾泻入我怀。",
      "酒圣凡五传，道统到吾侪。",
      "谁云孟氏醇，轲死不传来。",
      "醉乡天张幕，糟丘曲为台。",
      "吾欲往相宅，今夕未拟回。"
    ]
  },
  {
    "id": "2e89e420fb9cfab63ebed1fa19e73fc2",
    "title": "和王司法雨中惠诗二首其一",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "绝怜法曹三尺喙，不办太仓五升米。",
      "胡奴走送今寂然，公路如何令至此。",
      "春花秋月千首诗，一字不曾堪疗饥。",
      "黄独已空镵底用，玉徽冻脱琴为炊。",
      "穷鬼偏随天下士，再结柳车君但试。",
      "不应满腹贮六奇，岂有逐贫无一计。",
      "诗中哀怨海样深，青灯搔首夜沉沉。",
      "一尊往慰风雨晚，莫管带围宽一眼。"
    ]
  },
  {
    "id": "2e89e420fb9cfab6501b9bd520ac0237",
    "title": "使客不至夜归独酌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "使客夜不至，还舍欣小歇。",
      "杯盘只草草，足可相暖热。",
      "庭前雪夜明，道是帘外月。",
      "及见盘中酥，唤作庭前雪。"
    ]
  },
  {
    "id": "2e89e420fb9cfab6e795137d0ebc7fe1",
    "title": "和丁端叔岁晚书怀",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "嗟予不能知止如邴曼容，又不能毕昏如尚子平。",
      "软红尘里白双鬓，坐见岁律空峥嵘。催科抚字两何有，伎俩已穷惭九九。",
      "拔薤一本水一杅，多谢同朝金石友。雪欺老病忽抵巇，西山冻裂不留薇。",
      "诗坛老将更黩武，我已三北犹穷追。老怀不中数怊怅，急漉鹅黄翻瓮盎。",
      "苛留残雪更些时，为我装严丽谯上。"
    ]
  },
  {
    "id": "2e89e420fb9cfab62ea2c2a8d4912e94",
    "title": "樱桃煎",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "含桃丹更圜，轻质触必碎。",
      "外看千粒珠，中藏半泓水。",
      "何人弄好手，万颗捣虚脆。",
      "印成花钿薄，染作冰澌紫。",
      "北果非不多，此味良独美。"
    ]
  },
  {
    "id": "2e89e420fb9cfab69b6a245cfee2be85",
    "title": "梅花数枝篸两小瓷瓶雪寒一夜二瓶冻裂剥出二水精瓶梅花在焉盖冰结而为此也",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "何人双赠水精瓶，梅花数枝瓶底生。瘦枝尚带折痕在，隔瓶照见透骨明。",
      "大枝开尽花如雪，小枝未开更清绝。争从瓶口迸出来，其奈堪看不堪掇。",
      "人言水精初出万壑时，欲凝未凝如冻脂。上有江梅花正盛，吹折数枝堕寒镜。",
      "玉工割取到人间，琢出瓶子和梅看。至今犹有未凝处，瓶里水珠走来去。",
      "只愁窗外春日红，瓶子化作亡是公。"
    ]
  },
  {
    "id": "2e89e420fb9cfab615827deb0b2452e1",
    "title": "己亥正月二日送李伯和提干归豫章",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "伯和来自西山西，西山爽气在睫眉。胸中八索贮奇古，笔下九河走风雨。",
      "君不见李家人物它家无，老蚌一产俱明珠。郎罢致身已碧落，众雏争先见头角。",
      "伯珍魁名北斗傍，仲简插脚鸳鹭行。如何伯也袖两手，却去外台作宾友。",
      "荆溪病守鬓星星，一见乡人双眼明。白云飞处忽心动，不堪折柳还相送。",
      "我自为客仍送君，梅边雪里正新春。还家灯火更青简，给札兰台未渠晚。"
    ]
  },
  {
    "id": "2e89e420fb9cfab6641b505bb6e19495",
    "title": "春兴",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "窗底梅花瓶底老，瓶边破砚梅边好。",
      "诗人忽然诗兴来，如何见砚不见梅。",
      "急磨玄圭染霜纸，撼落花须浮砚水。",
      "诗成字字梅样香，却把春风寄谁子。"
    ]
  },
  {
    "id": "2e89e420fb9cfab61123d22338ffee55",
    "title": "岁之二日欲游翟园以寒风而止",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "岁前问讯翟园梅，不知作么不肯开。岁后遣人访消息，春风一夜花都拆。",
      "老夫闻此喜欲癫，小儿终夕不成眠。南烹北果手自饤，漆櫑银瓶色相映。",
      "千骑朝来填㦸门，双旌已复指梅园。东风无端动地起，横作清寒止游子。",
      "老夫孤闷搔白头，小儿劝翁翁勿愁。人言好事莫作意，雨妒风憎鬼神忌。",
      "欲游不必言，阻游不必计。从今只拣天色佳，走就梅花求一醉。"
    ]
  },
  {
    "id": "2e89e420fb9cfab6b8a6dfe3466c5d1d",
    "title": "谢陈希颜惠兔羓",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "东郭阿㕙驼褐裳，清腹不着烟火香。姮娥唤入广寒殿，诏许捣药不许尝。",
      "金丹炼成紫皇喜，玉臼自携银汉洗。偷将缺吻吸琼浆，蜕尽骨毛作仙子。",
      "鬓丝吹落桂枝风，人间封作管城公。先生何许得尸解，貌如枯蟾带玄疥。",
      "麒麟擘脯未必如，耶律晒羓差不大。先生锦心冰雪肠，银钩珠唾千万章。",
      "管城奔命困书囿，阿㕙漆身嬉醉乡。老夫去年左车脱，匙抄烂饭犹戛戛。",
      "太息再拜谢阿㕙，尚堪挂壁萦蛛尘，一饭瞻仰齿生津。"
    ]
  },
  {
    "id": "2e89e420fb9cfab602f180e7eb524704",
    "title": "初三日游翟园",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "羽衣晓谒玄元殿，霜封万屋明飞霰。",
      "扶桑跳出丹砂丸，光射半天萦紫电。",
      "归涂微暖春衫知，小风不动旗脚垂。",
      "老夫掉头心独喜，翟园梅花招我嬉。",
      "呼儿媻姗且勃窣，才出谯门寒刮骨。",
      "东风十里卷黄尘，眼花头眩吹倒人。",
      "劣到翟园风便止，猿鹤前导花迎门。",
      "玉林亭子绝幽绝，江梅千树吹香雪。",
      "茂松轩里清更清，松风一鼎煎茶声。",
      "春光催柳未肯青，池水借日无留冰。",
      "殷勤犯寒我不枉，分付胜游天岂轻。",
      "主人看客眼不白，鹦鹉传呼饷肴核。",
      "桃花碎片点鲈鲊，紫茸堆盘擘鹑腊。",
      "霜馀橘颗金弹香，雪底笋芽玉版色。",
      "老夫欲醉金叵罗，稚子先唱骊驹歌。",
      "不羞冷面对风物，奈尔玉笋金柑何。"
    ]
  },
  {
    "id": "2e89e420fb9cfab659aaa5bf977d54d5",
    "title": "多稼亭前两株梅盛开",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "翟园看梅不满眼，载酒何曾倾一盏。空有千株半未花，欲剪一枝无可拣。",
      "归来却登多稼亭，玉妃骤降千娉婷。素罗衣裳濯瑶水，珠宫楼阁开银屏。",
      "国香万斛量不尽，雪岭诸峰互相映。身骑白凤绕琼林，肝胆透寒骨毛冷。",
      "看来只是两株梅，如何遣侬心眼开。花头密密纷无数，萼萼枝枝砌成树。",
      "夕阳斜照光烛天，微风欲度遮无路。君不见侯门女儿真个痴，獭髓熬酥滴北枝。",
      "又不见画工兔颖矜好手，冰水和铅描玉肌。先生不能奄有二子者，报答风光只有诗。",
      "今夕不醉仍无归。"
    ]
  },
  {
    "id": "2e89e420fb9cfab685604b6a10c7808f",
    "title": "戏题所见",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "田家不遣儿牧猪，老乌替作牧猪奴。",
      "不羞卑冗颇得志，草根更与猪为戏。",
      "一乌驱猪作觳觫，一乌骑猪作骐骥。",
      "骑之不稳驱不前，坐看顽钝手无鞭。",
      "人与马牛虽各样，一生同住乌衣巷。",
      "叱声哑哑喙欲干，猪竟不晓乌之言。",
      "骑者不从驱者斗，争牛讼马傍无救。",
      "猪亦自食仍自行，一任两乌双斗争。",
      "不缘一童逐乌起，两乌顷刻斗至死。"
    ]
  },
  {
    "id": "2e89e420fb9cfab62c8278e656c89d79",
    "title": "梅花下遇小雨",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "偶来花下聊散策，落英满地珠为席。",
      "绕花百匝不忍归，生怕幽芳怨孤寂。",
      "仰头欲折一枝斜，自插白鬓明乌纱。",
      "傍人劝我不用许，道我满头都是花。",
      "初来也觉香破鼻，顷之无香亦无味。",
      "虚疑黄昏花欲睡，不知被花薰得醉。",
      "忽然细雨湿我头，雨落未落花先愁。",
      "三点两点也不恶，未要打空花片休。"
    ]
  },
  {
    "id": "2e89e420fb9cfab60b0ee184c3e34fd1",
    "title": "郡治燕堂庭中梅花",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "林中梅花如隐士，只多野气无尘气。",
      "庭中梅花如贵人，也无野气也无尘。",
      "不疏不密随宜了，旋落旋开无不好。",
      "珠帘遣风细为吹，画檐护霜寒更微。",
      "诗翁绕阶未得句，先送诗材与翁语。",
      "有酒如渑谁伴翁，玉雪对饮惟渠侬。",
      "翁欲还家即明发，更为梅兄留一月。"
    ]
  },
  {
    "id": "2e89e420fb9cfab6ba3943e8921ba61d",
    "title": "水精脍",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "上饶灵山无它灵，空山满腹著水精。炯然非石亦非玉，乃是阴崖绝壑千秋万岁之坚冰。",
      "只知灵山有爽气，谁知水精有奇味。诗人新试餐玉方，解遣坚凝作松脆。",
      "银刀细下雪缕飞，金盘饤出琼瑶堆。齿牙著处霜霰响，殽鲭厌后胸襟开。",
      "尊前欢伯来督战，坐上嘉宾欲惊散。胸中自有水精宫，不怕醉乡无畔岸。"
    ]
  },
  {
    "id": "2e89e420fb9cfab6588ca55e6eda85e3",
    "title": "雨后晓起问讯梅花",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "前日看梅风吹倒，昨日看梅雨沾帽。",
      "近梅一日或再来，远梅隔年才一到。",
      "夜来为梅愁雨声，挑灯起坐至天明。",
      "不知消息平安否，早来问讯还疾走。",
      "横枝雨后转清妍，玉容洗妆晨更鲜。",
      "绝似孤山半峰雪，不羡玉井十丈莲。",
      "十事八九不如意，人生巧堕天公计。",
      "簿书海底白人头，孤负江南风月秋。",
      "忆昔少年命同社，月里传觞梅影下。",
      "一片花飞落酒中，十分便罚琉璃钟。",
      "如今老病不饮酒，梅花也合怜衰翁。"
    ]
  },
  {
    "id": "2e89e420fb9cfab60018bdeddc65800a",
    "title": "壕上感春",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "长壕无事不耐静，若非织绡便磨镜。",
      "竹君不作五斗谋，风前折腰也如磬。",
      "先生节里城上嬉，朝游暮游不肯归。",
      "晴空大声斗作恶，万鸦退飞一鸦落。",
      "乃是黑风江北来，更将黑云头上堆。",
      "翻手为晴覆手雨，自晴自雨何须怒。",
      "先生不妨且觅句，挽之不来推不去。",
      "坐看梅花一万枝，化成粉蝶作团飞。",
      "纷纷掠面收不得，稍稍积砌吹还稀。",
      "落尽梅花天不管，晚来许寒朝许暖。",
      "一年待春春不回，一年探梅梅不开。",
      "春回今才几许日，梅开如何顿萧瑟。",
      "少壮几时奈老何，落花未抵春愁多。"
    ]
  },
  {
    "id": "2e89e420fb9cfab6289b337a268e7e4f",
    "title": "观小儿戏打春牛",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "小儿著鞭鞭土牛，学翁打春先打头。",
      "黄牛黄蹄白双角，牧童绿蓑笠青箬。",
      "今年土脉应雨膏，去年不似今年乐。",
      "儿闻年登喜不饥，牛闻年登愁不肥。",
      "麦穗即看云作帚，稻米亦复珠盈斗。",
      "大田耕尽却耕山，黄牛从此何时闲。"
    ]
  },
  {
    "id": "2e89e420fb9cfab664df665bb7d2eb9e",
    "title": "谢亲戚寄黄雀",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "万金家书寄中庭，牍背仍题双掩并。",
      "不知千里寄底物，白泥红印三十瓶。",
      "瓷瓶浅染茱萸紫，心知亲宾寄乡味。",
      "印泥未开出馋水，印泥一开香扑鼻。",
      "江西山间黄羽衣，纯绵被体白如脂。",
      "偶然一念随世网，身插两翼那能飞。",
      "误蒙诸公相俎豆，月里花边一杯酒。",
      "先生与渠元不疏，两年眼底不见渠。",
      "端能访我荆溪曲，愿借前筹酌酃渌。"
    ]
  },
  {
    "id": "2e89e420fb9cfab699a73706ef5463a1",
    "title": "牛尾狸",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "狐公韵胜冰玉肌，字则未闻名季狸。",
      "误随齐相燧牛尾，策勋封作糟丘子。",
      "子孙世世袭膏粱，黄雀子鱼鸿雁行。",
      "先生试与季狸语，有味其言须听取。"
    ]
  },
  {
    "id": "2e89e420fb9cfab62e84000a3e71ef23",
    "title": "得小儿寿俊家书",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "父子初别双泪垂，别我既久忘却思。",
      "忽得一书喜且悲，恰似向来初别时。",
      "汝翁在官缘索米，吾儿在家勉经史。",
      "举头二千四百里，亘山啼鸟偏入耳。",
      "诗成自哦只自知，便风不敢寄吾儿。",
      "汝望白云穿却眼，若得此诗恐肠断。",
      "径须父子早归田，粗茶淡饭终残年。"
    ]
  },
  {
    "id": "2e89e420fb9cfab6086dcb3a029dbfc2",
    "title": "书莫读",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "书莫读，诗莫吟。读书两眼枯见骨，吟诗个字呕出心。",
      "人言读书乐，人言吟诗好。口吻长作秋虫声，只令君瘦令君老。",
      "君瘦君老且勿论，傍人听之亦烦恼。何如闭目坐斋房，下帘扫地自焚香。",
      "听风听雨都有味，健来即行倦来睡。"
    ]
  },
  {
    "id": "2e89e420fb9cfab6935fb2ed7994b5e1",
    "title": "烛下和雪折梅",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "梅兄冲雪来相见，雪片满须仍满面。",
      "一生梅瘦今却肥，是雪是梅浑不辨。",
      "唤来灯下细看渠，不知真个有雪无。",
      "只见玉颜流汗珠，汗珠满面滴到须。"
    ]
  },
  {
    "id": "2e89e420fb9cfab6b8ba681d082faf0a",
    "title": "华镗秀才著六经解以长句书其后",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "河图三画已剩却，尧典万言犹欠著。向来潜圣天何言，六经非渠一手作。",
      "杏花坛下拨不开，天公更遣麒麟催。乾坤造化登青竹，洙泗光芒付绿苔。",
      "堂上书生真苦相，蠹简嚼穿浑不放。屋上架屋更屋上，后千万年作何样。",
      "华元夜登子反床，华镗晨趋孔子堂。当时浪说析骸骨，今日覃思雕肺肠。",
      "华君将身博冻馁，毛颖可怜彼何罪。君不见老农驱牛耕垄头，稻云割尽牛亦休。",
      "毛颖为君秃尽发，问君何时放渠歇。短檠青灯明复灭。"
    ]
  },
  {
    "id": "2e89e420fb9cfab6e8c779893c2bbc9e",
    "title": "试毗陵周寿墨池样笔",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "旧来鸡距说宣城，近来墨池说毗陵。不知阿谁喜柔懦，毛颖只今泥样软。",
      "笔头政要挽千钧，渠自无力随人转。兔尖如针利如锥，方能幻出抉石猊。",
      "少年免冠已秃鬓，老去种种将奚为。就中周寿差可意，锐头将军殊解事。",
      "铦锋不用洮州砺，刚肠颇学汲都尉。先生焚香坐明窗，中书奋髯猬毛张。",
      "愿翻墨汁诗战场，先生一挥十万行。梅花微笑看在旁，吾诗虽非云锦章，中有梅花玉雪香。"
    ]
  },
  {
    "id": "2e89e420fb9cfab6e5df33b197d8c812",
    "title": "送医家孟宗良汉卿",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "医家者流多卢人，亦如许靖浪得名。有眼何曾识内经，有手何曾赦方兄。",
      "一丸足可杀一命，却道良医逢死病。荆溪此辈端不稀，向来吾儿命如丝。",
      "孟君谈笑能起死，吾儿更生一弹指。我今挂帆上江西，君来送我别荆溪。",
      "赠别只有七字诗，千万珍重慰相思。它年荆溪说神医，非吾孟君更阿谁，仓公华佗何必奇。"
    ]
  },
  {
    "id": "2e89e420fb9cfab633a5bd49642d5f0a",
    "title": "晓经潘葑",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "油窗着雨光不湿，东风忽转西风急。",
      "篷声萧萧河水涩，牵船不行人却立。",
      "雨中篙师风堕笠，潘葑未到眼先入。",
      "岸柳垂头向人揖，一时唤入诚斋集。"
    ]
  },
  {
    "id": "2e89e420fb9cfab68ef1b80c25ee2ad8",
    "title": "惠山云开复合",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "二年常州不识山，惠山一见开心颜。",
      "只嫌雨里不子细，仿佛隔帘青玉鬟。",
      "天风忽吹白云坼，翡翠屏开倚南极。",
      "政缘一雨染山色，未必雨前如此碧。",
      "看山未了云复还，云与诗人偏作难。",
      "我船自向苏州去，白云稳向山头住。"
    ]
  },
  {
    "id": "2e89e420fb9cfab67b8cc43944dcbd62",
    "title": "宿湖甫山",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "夜泊湖甫山，绿杨护危堤。",
      "迅雷将残雨，似猛竟复微。",
      "晓月解风缆，熟睡初不知。",
      "起来问宿处，千山翠相围。",
      "霁峰有剩谒，旭溪无停辉。",
      "远树芦外出，若与船争驰。",
      "多情东林塔，寸步不相离。",
      "后送欣已远，前迎复在兹。",
      "不知塔意厚，为复船行迟。",
      "谁能仆此塔，庶不淹吾归。",
      "独感夜来雨，政作朝凉资。"
    ]
  },
  {
    "id": "2e89e420fb9cfab680222e27e2ad9997",
    "title": "过霅川大溪",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "菰蒲际天青无边，只堪莲荡不堪田。",
      "中有一溪元不远，摺作三百六十湾。",
      "政如绿锦地衣上，玉龙盘屈于其间。",
      "前船未转后船隔，前湾望得到不得。",
      "及至前湾到得时，只与后湾才咫尺。",
      "朝来已度数百萦，问知德清犹半程。",
      "老夫乍喜棹夫闷，管有到时君莫问。"
    ]
  },
  {
    "id": "2e89e420fb9cfab6ca04bc1e9e7833f2",
    "title": "宿潭石步",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "三更无月天正黑，电光一掣随霹雳。",
      "雨穿天心落篷脊，急风横吹斜更直。",
      "疏篷穿漏湿床席，波声打枕一纸隔。",
      "梦中惊起眠不得，揽衣危坐三叹息。",
      "行路艰难非不历，平生不曾似今夕。",
      "天公吓客恶作剧，不相关白出不测。",
      "收风拾雨猝无策，如何乞得东方白。",
      "垂头缩脚正偪仄，忽然头上复一滴。"
    ]
  },
  {
    "id": "2e89e420fb9cfab6848a2f30a91466a0",
    "title": "插秧歌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "田夫抛秧田妇接，小儿拔秧大儿插。",
      "笠是兜鍪蓑是甲，雨从头上湿到胛。",
      "唤渠朝餐歇半霎，低头折腰只不答。",
      "秧根未牢莳未匝，照管鹅儿与雏鸭。"
    ]
  },
  {
    "id": "2e89e420fb9cfab68187fea0bbc615c4",
    "title": "明发平坦市",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "花霏滋晓寒，叶哢新野听。",
      "万象宿雨馀，洁斋无欠净。",
      "霁曦耿欲吐，远峰忽复暝。",
      "林庐居者谁，户与碧山映。",
      "蔷薇上木末，不架得初性。",
      "彼卧晏未兴，我征漂靡定。",
      "悁然怀吾庐，花竹幽更盛。",
      "兹焉独足羡，自视不差胜。",
      "顾瞻江之西，心速路逾夐。",
      "似闻前溪水，尽还旧沙径。"
    ]
  },
  {
    "id": "2e89e420fb9cfab6b38e5f85fa5d7ecc",
    "title": "度小桥",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "危桥度中半，深溪动人心。",
      "欲返业至此，将进眩下临。",
      "已涉尚回顾，溪水知几深。",
      "谁能大此桥，以安往来人。"
    ]
  },
  {
    "id": "2e89e420fb9cfab65ed11c4b35d5de21",
    "title": "小憩二龙争珠盖两长岭夹一圜峰故名自此出官路入山路云",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "田路直复萦，肩舆斜还正。",
      "如何晴三日，犹自滑一径。",
      "缺岸有危践，方轸无稳兴。",
      "不跌先独惊，稍坦深自庆。",
      "肯信坐者安，不及行者病。",
      "昨来九轨涂，可思不可更。",
      "忽逢两苍虬，争此一照乘。",
      "颇欲问故老，双争谁孤胜。",
      "水声乱人语，一辞无真听。",
      "轻风泛秧畴，众绿久未定。",
      "崎岖从此始，辛苦何时竟。"
    ]
  },
  {
    "id": "2e89e420fb9cfab6db6f6af759de87d5",
    "title": "四月十三日度鄱阳湖",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "泊舟番君湖，风雨至夜半。",
      "求济敢自必，苟安固所愿。",
      "孤愁知无益，暂忍复永叹。",
      "夜久忽自睡，倦极不知旦。",
      "舟人呼我起，顺风不容缓。",
      "半篙已湖心，一叶恰镜面。",
      "仰见云衣开，侧视帆腹满。",
      "天如琉璃钟，下覆水晶碗。",
      "波光金汁泻，日影银柱贯。",
      "康山杯中蛭，庐阜帆前幔。",
      "豁然地无蒂，渺若海不岸。",
      "是身若虚空，御气游汗漫。",
      "初忧触危涛，不意拾奇观。",
      "近岁六暄凉，此水三往返。",
      "未涉每不宁，既济辄复玩。",
      "游倦当自归，非为猿鹤怨。"
    ]
  },
  {
    "id": "2e89e420fb9cfab66239d104262d4723",
    "title": "豫章光华馆苦雨",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "阻水水不退，苦雨雨不收。",
      "天不遣人行，我岂愿此留。",
      "客间亦何娱，胜践或销忧。",
      "西山天下奇，东湖尘外幽。",
      "驾言欲一往，雨湿且复休。",
      "怀哉滕王阁，咫尺城南陬。",
      "举武便可至，登临亦无由。",
      "平陆幻成海，高屋瞬失楼。",
      "南浦水正长，何时放归舟。"
    ]
  },
  {
    "id": "2e89e420fb9cfab6565564fb63aebd8a",
    "title": "中秋月长句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "西山走下丹砂丸，东山飞上黄金盘。",
      "径从碧海升青天，半湿尚带波涛痕。",
      "初辉淡淡寒不动，月华犹轻桂华重。",
      "黄罗团扇暗花纹，蹙金突起双龙凤。",
      "须臾正面天中央，银钲退尽向来黄。",
      "乾坤镕入冰壶里，万象都无只有光。",
      "平生爱月爱今夕，古人与我同此癖。",
      "去年中秋天漆黑，今年中秋月雪白。",
      "先生旧不论升斗，近来畏病不饮酒。",
      "月下醒眼搔白首，明年月似今宵否。"
    ]
  },
  {
    "id": "2e89e420fb9cfab6874f1e5f687167a2",
    "title": "子上弟折赠木犀数枝走笔谢之",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "我家殊未有秋色，君家先得秋消息。",
      "西风夜入小池塘，木犀漏泄月中香。",
      "一粒粟中香万斛，君看一梢几金粟。",
      "门前双桂更作门，路人知是幽人屋。",
      "数枝寄我开愁眉，欲状黄香无好诗。",
      "君到广寒折一枝，香无两般君自知。"
    ]
  },
  {
    "id": "2e89e420fb9cfab63dc2dfb257c041ff",
    "title": "西斋旧无竹予归自毗陵斋前忽有竹满庭盖墙外之竹迸逸而生此也喜而赋之",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "平生取友孤竹君，馆之山崦与卜邻。",
      "风衿月佩霜雪身，只谈风节不论文。",
      "我开西斋对清润，每嫌隔窗不相近。",
      "别来桃李一再花，我长在外君在家。",
      "归来西斋挂窗处，此君忽在窗前住。",
      "绕墙检校无来路，此君来路从何许。",
      "向来先生初出去，遣猿看墙鹤看户。",
      "如何鹤睡眼未开，此君一夜过墙来。",
      "明朝稚子满庭砌，豹文玉骨龙苗裔。",
      "春风吹堕锦衣裳，仰看青士冠剑长。",
      "先生岂惜窗前地，与君同醒复同醉。"
    ]
  },
  {
    "id": "2e89e420fb9cfab678de89706c76685c",
    "title": "寄题保静庵",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "洙泗九渊閟玄珠，没人下取龙怒须。",
      "迂叟勃兴章甫徒，刺手一探珠炯如。",
      "正心保躬四颗馀，一颗光照千乘车。",
      "艮斋竖起麈拂子，保静居士一笑喜。",
      "试著此珠狂波底，波自拍天珠在水。",
      "江南江北起秋风，庵前庵后吹霜松。",
      "居士焚香于其中，手挥五弦送归鸿。"
    ]
  },
  {
    "id": "2e89e420fb9cfab6df52703f78573d93",
    "title": "戏题常州草虫枕屏",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "黄蜂作歌紫蝶舞，蜻蜓蚱蜢如风雨。",
      "先生昼眠纸帐温，无那此辈喧梦魂。",
      "眼中了了华胥国，蜂催蝶唤到不得。",
      "觉来忽见四摺屏，野花红白野草青。",
      "勾引飞虫作许声，何缘先生睡不惊。"
    ]
  },
  {
    "id": "2e89e420fb9cfab6beca5b31ccb10f67",
    "title": "寄题李与贤似剡庵",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "四明狂客一茅屋，敕赐剡川才一曲。安福诗人李与贤，大书似剡山扉前。",
      "我曾著脚勾践国，奉诏昭陵省松柏。是时八月欲半头，镜湖不是人间秋。",
      "稽山影落水精阙，荷花露滴波中月。季真茅屋荒苍苔，古木哀猿啼禹穴。",
      "今君结屋阿那边，疋似剡川若个言。我到剡川君未到，似和不似然不然。",
      "君不见兴公旧草天台赋，元不曾识天台路。一俯仰间已再升，何用瘦藤与芒屦。"
    ]
  },
  {
    "id": "2e89e420fb9cfab6a855e7adcaa2b77b",
    "title": "试蜀中梁杲桐烟墨书玉板纸",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "木犀煮泉漱寒齿，残滴更将添砚水。子规乡里桐花烟，浣花溪头琼叶纸。",
      "先生老去怯苦吟，琢无肝肺呕无心。芙蓉在左木犀右，漫与七言真藉手。",
      "秋光一点入骨清，有笔如椽描不就，先生不瘦教谁瘦。"
    ]
  },
  {
    "id": "2e89e420fb9cfab6fc5a210a3ffa0e62",
    "title": "蕙花初开五言",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "幽人非爱山，出山将何之。",
      "山居种兰蕙，岁寒久当知。",
      "初艺止百亩，馀地惜奚为。",
      "先生无广居，千岩一茅茨。",
      "四面祇艺蕙，中间才置锥。",
      "锐绿纷宿丛，修紫擢幼枝。",
      "孤干八九花，一花破初蕤。",
      "西风澹无味，微度成香吹。",
      "灯梦得幽馥，月写传静姿。",
      "我欲掇芳英，和露充晨炊。",
      "眷然恻不忍，环玩自忘饥。",
      "岂无众花草，不愿秋不迟。",
      "种时乱不择，岁晚悔可追。"
    ]
  },
  {
    "id": "2e89e420fb9cfab665b65a94594f38ed",
    "title": "寄题邵武张汉杰运干万卷楼",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "书生都将命乞书，愿身化作蠹书鱼。蠹鱼生得针来大，日啖银钩三万个。",
      "书生一腹无十围，经炊史酌不曾饥。君家一编本黄石，积书至今与山齐。",
      "玉川搜肠才一半，邺侯插架端无羡。如何万卷楼上人，却去黄鹤楼前作宾赞。"
    ]
  },
  {
    "id": "2e89e420fb9cfab6bc84039c46f72e6e",
    "title": "寄题萧邦怀步芳园",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "群莺乱飞春昼长，极目千里春草香。",
      "幽人自煮蟹眼汤，茶瓯影里见山光。",
      "欣然药囿聊步屧，戏随蜜蜂与蝴蝶。",
      "杨花糁径白于雪，桃花夹径红于襭。"
    ]
  },
  {
    "id": "2e89e420fb9cfab61df21c4893b7875c",
    "title": "题孙舜俞府判瑞石图",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "鸡冠山青龟浦碧，松桂捎云三万尺。何年星霣化为石，风吹未凝冰玉色。",
      "仙人擘开光烛天，山下人家夜不眠。松花桂子落如雪，飞入石中坚似铁。",
      "石中种树人不知，石中生树人始奇。君不见只今瑞图满四海，骚人诗卷牛腰大。"
    ]
  },
  {
    "id": "2e89e420fb9cfab6475458dbc4c884b4",
    "title": "纪罗杨二子游南岭石人峰",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "二子同游石人峰，深行翠筱黄茅中。",
      "初嫌微径无人踪，行到半岭径亦穷。",
      "来时犹自闻鸡犬，且行且语不觉远。",
      "上头无梯下无岸，前头难攀后难返。",
      "黄茅翠筱深复深，忽有笛声出暗林。",
      "草根一把牛骨骼，血点溅地惊人心。",
      "二子相看面无色，疾趋山后空王宅。",
      "野僧闻此叫绝天，拊破禅床椎倒壁。",
      "荒山岂有吹笛声，乃是卧虎鼻息鸣。",
      "二子归来向侬说，犹道兹游最清绝。",
      "兹游清绝岂不佳，二子性命如泥沙。"
    ]
  },
  {
    "id": "2e89e420fb9cfab68906d3295fa40265",
    "title": "题黄辰告愚斋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "圣门如天不可梯，诸子欲以智取之。",
      "杏坛独立无个事，只有回愚也大奇。",
      "吾党少年子黄子，问津陋巷参颜氏。",
      "只今此事冷如浆，来年八月槐花黄。"
    ]
  },
  {
    "id": "2e89e420fb9cfab69a73090c5d694a09",
    "title": "晚出郡城往值夏谒胡端明泛舟夜归",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "郡城至值夏，两日非宽程。",
      "奔走岂吾愿，诏书促南征。",
      "出郭星未已，归棹月已生。",
      "问人水深浅，舟子喧未应。",
      "水石代之对，淙然落滩声。",
      "危峰起夕苍，暗潭生夜清。",
      "江转风飒至，病肩难隐棱。",
      "添衣初懒寻，忍寒良不能。",
      "近城一二里，远岸三四灯。",
      "望关恐早闭，驱舟祗迟行。",
      "多情半环月，久矣将西倾。",
      "欲落且小留，知我要入城。",
      "月细光未多，大星助之明。",
      "至舍心未稳，丽谯才一更。"
    ]
  },
  {
    "id": "2e89e420fb9cfab65d635e0e3b901a88",
    "title": "题太和主簿赵昌父思隐堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "西昌主簿如禅僧，日餐秋菊嚼春冰。",
      "西昌官舍如佛屋，一物也无唯有竹。",
      "俸钱三月不曾支，竹阴过午未晨炊。",
      "大儿叫怒小儿啼，乃翁对竹方哦诗。",
      "诗人与竹一样瘦，诗句与竹一样秀。",
      "故山苍玉摇绿云，月梢风叶最关身。",
      "劝渠未要思旧隐，且与西昌作好春。"
    ]
  },
  {
    "id": "2e89e420fb9cfab679f1ae0678980f83",
    "title": "船中蔬饭",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "食蕨食臂莫食拳，食笋食梢莫食根。",
      "何曾万钱方下箸，先生把菜亦饱去。",
      "岭南风物似江南，笋如束薪蕨作篮。",
      "先生食籍知几卷，千岩万壑皆厨传。"
    ]
  },
  {
    "id": "2e89e420fb9cfab66c07536957c3f7ba",
    "title": "观书",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "客从远方至，遗我书一编。",
      "览旧眼全痛，诵新神顿还。",
      "初披愁欲尽，久玩翳不妍。",
      "情知无佳处，闵免复竟篇。",
      "庶几槁滓中，或沥腴一涓。",
      "终然寂无获，所获倦且昏。",
      "倦甚得佳睡，犹胜不得眠。"
    ]
  },
  {
    "id": "2e89e420fb9cfab693875b69796af327",
    "title": "得寿仁寿俊二子中涂家书三首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "二子别我归，兼旬无消息。",
      "客有馈荔枝，盈篮风露色。",
      "绛罗蹙宝髻，冰弹溅柘液。",
      "老夫非不馋，忍馋不忍吃。",
      "急呼两健步，为我致渠侧。",
      "默数川陆程，几日当返役。",
      "惟愁香味坏，色变那敢惜。",
      "十日两骑还，千里一纸墨。",
      "把书五行下，废书双泪滴。",
      "不如未到时，当喜翻不怿。"
    ]
  },
  {
    "id": "2e89e420fb9cfab693875b69489b823f",
    "title": "得寿仁寿俊二子中涂家书三首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "子壮只觉幼，子学只觉迟。",
      "二子忽颀然，语离又作悲。",
      "今年来官下，二子暂我随。",
      "悬知住不久，且复相从嬉。",
      "鹤书自天降，槐花呼汝归。",
      "伯也恐我愁，愿留不忍辞。",
      "仲也惨不释，飞鸣思及时。",
      "岂有凤将雏，雏长禁其飞。",
      "决焉遣还家，一笑更不疑。",
      "傍人怪无泪，泪入肝与脾。"
    ]
  },
  {
    "id": "2e89e420fb9cfab693875b69c5a9250f",
    "title": "得寿仁寿俊二子中涂家书三首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "我昔如汝长，壮志在四方。",
      "集贤给笔札，秉烛促夜装。",
      "平明出门去，振衣不彷徨。",
      "先君泫然泣，感我令我伤。",
      "先君顾我语，汝行勿断肠。",
      "它日汝养子，此悲会身当。",
      "老怀追陈迹，心折涕泗滂。"
    ]
  },
  {
    "id": "2e89e420fb9cfab69097ebd772a451b5",
    "title": "秋夕雨馀",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "虚堂无人独自行，画檐雨歇残点声。",
      "朝来馀暑忽然过，昨来初暑谁能那。",
      "一生畏暑如於菟，老年畏暑菟不如。",
      "人言岭南分外热，匹似江南犹可说。",
      "今年六月雨如秋，只今七月当更愁。",
      "短檠幸未卧墙角，唤取渠来相博约。",
      "老眼那能舒简编，只要玉虫伴杯酌。"
    ]
  },
  {
    "id": "2e89e420fb9cfab667fbb9e2a5994a61",
    "title": "游蒲涧呈周帅蔡漕张舶",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "胜日从公蒲涧游，万壑声满千崖秋。一径如蛇三百曲，绕尽山腹到山头。",
      "穹岩千仞欹欲裂，仰看飞泉泻云窟。锵成环佩奏成琴，溅作珠玑霏作雪。",
      "步穿危磴攀苍藤，忽上穹岩顶上行。人在半天泉在井，不敢下瞰惟闻声。",
      "只怪前驱深不见，须臾却向前山转。海风吹袖万丈长，海水去人一弓远。",
      "老僧云卧晏未兴，先遣长松夹道迎。小参古殿黄面老，不见旧日安期生。",
      "景泰上方半堵壁，城中望之雪山白。却从景泰望城中，晓日楼台焕金碧。",
      "君不见中流千金博一壶，不如游山饥时粥一盂。",
      "金印系肘大如斗，不如游山倦时一杯酒。安期飞升今几年，祖龙不是不求仙。",
      "至今年年七月二十五，倾城游人来访古。"
    ]
  },
  {
    "id": "2e89e420fb9cfab6db30b0711efe7a92",
    "title": "和石湖居士范至能与周子充夜游石湖松江诗韵",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "石湖醉眼小太空，乌纱白纻双鬓蓬。",
      "翰林来从昭回上，满袖天香山水中。",
      "青山半边日欲没，珠宫涌出初圜月。",
      "两仙一棹软琉璃，碎撼广寒桂花雪。",
      "中流浪作凛不回，两手播洒千银堆。",
      "不知浩浩洪流后，曾有兹游奇特来。",
      "古人今人烟一抹，谁煎麟角续弦绝。",
      "一生句里万斛愁，只白秋来千丈发。"
    ]
  },
  {
    "id": "2e89e420fb9cfab6226d3d454aef227b",
    "title": "谢福建茶使吴德华送东坡新集",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "黄金白璧明月珠，清歌妙舞倾城姝。",
      "他家都有侬家无，却有四壁环相如。",
      "此外更有一床书，不堪自饱饱蠹鱼。",
      "故人远送东坡集，旧书避席皆让渠。",
      "儿时作剧百不懒，说着读书偏起晚。",
      "乃翁作恶嗔儿痴，强遣饥肠馋蠹简。",
      "老来万事落人后，浪取故书遮病眼。",
      "病眼逢书辄着花，笔下蝇头成老鸦。",
      "病眼将奈故书何，故书一开一长嗟。",
      "东坡文集侬亦有，未及终篇已停手。",
      "印墨模糊纸不佳，亦非鱼网非科斗。",
      "富沙枣木新雕文，传刻疏瘦不失真。",
      "纸如雪茧出玉盆，字如霜雁点秋云。",
      "老来两眼如隔雾，逢柳逢花不曾觑。",
      "只逢书册佳且新，把玩崇朝那肯去。",
      "东坡痴绝过于侬，不将一褐易三公。",
      "只将笔头挂月胁，万古凡马不足空。",
      "故人怜我老愈拙，不寄金丹扶病骨。",
      "却寄此书来恼人，挑落青灯搔白发。"
    ]
  },
  {
    "id": "2e89e420fb9cfab6a5a5eb2db0323744",
    "title": "寒食对酒",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "荔支园园花，寒食日日雨。",
      "先生老多病，颇已疏绿醑。",
      "儿童喜时节，笑语治樽俎。",
      "南烹俱前陈，北果亦草具。",
      "蝤蛑方绝甘，笋蕨未作苦。",
      "先生欲独醒，儿意难多拒。",
      "初心且一杯，三杯亦漫许。",
      "醒时本强饮，醉后忽快举。",
      "一杯至三杯，一二三四五。",
      "偶然问儿辈，卒爵是何处。",
      "儿言翁但醉，已忘酒巡数。"
    ]
  },
  {
    "id": "2e89e420fb9cfab6b4ddf399fefcb489",
    "title": "入峡歌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "峡山未到日日愁，峡山已到愁却休。",
      "不是朝来愁便散，愁杀人来山不管。",
      "昨宵远望最高尖，今朝近看云隔帘。",
      "楼船冲雨过山下，两扇屏风生色画。",
      "江神不遣客心惊，云去云来遮岩扃。",
      "忽然褰云露山脚，仰见千丈翠玉削。",
      "篙师相贺涨痕落，今夕可到鸦矶泊。"
    ]
  },
  {
    "id": "2e89e420fb9cfab61c90748489988a8d",
    "title": "峡中得风挂帆",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "楼船上水不寸步，两山惨惨愁将暮。",
      "一声霹雳天欲雨，隔江草树忽起舞。",
      "风从海南天外来，怒吹峡山山倒开。",
      "百夫绝叫椎大鼓，一夫飞上千尺桅。",
      "布帆挂了却袖手，坐看水上鹅毛走。"
    ]
  },
  {
    "id": "2e89e420fb9cfab6932f4c70cf8a071d",
    "title": "檄风伯",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "峭壁呀呀虎擘口，恶滩汹汹雷出吼。",
      "溯流更着打头风，如撑铁船上牛斗。",
      "风伯劝尔一杯酒，何须恶剧惊诗叟。",
      "端能为我霁威否，岸柳掉头荻摇手。"
    ]
  },
  {
    "id": "2e89e420fb9cfab6de34ca3c1f95c808",
    "title": "明发陈公径过摩舍那滩石峰下十首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "遥松烟未销，近竹露犹滴。",
      "石峰矜孤锐，喜以江自隔。",
      "清潭涵曦紫，碧岫过云白。",
      "回瞻宿处堤，路转不可觅。"
    ]
  },
  {
    "id": "2e89e420fb9cfab6de34ca3c22152ddb",
    "title": "明发陈公径过摩舍那滩石峰下十首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "地迥人绝影，山僻虎留迹。",
      "下有无底潭，上有欲落石。",
      "是间一径横，夹以万松直。",
      "树从何时有，陈公所手植。",
      "陈公今焉在，径松自寒碧。"
    ]
  },
  {
    "id": "2e89e420fb9cfab6de34ca3c8f534e3a",
    "title": "明发陈公径过摩舍那滩石峰下十首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "昨宵望石峰，相去无一尺。",
      "今日行终朝，祇绕石峰侧。",
      "石峰何曾远，江路自不直。",
      "仰瞻碧孱颜，清峻如立壁。",
      "反覆得细看，何必更登陟。"
    ]
  },
  {
    "id": "2e89e420fb9cfab6de34ca3c75f7d37f",
    "title": "明发陈公径过摩舍那滩石峰下十首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "后顾江已远，前睨山若塞。",
      "棹进岸自回，天水未有极。",
      "帘欣入绝巘，舟愕触潜石。",
      "东暾澹未熹，北吹寒更寂。",
      "岸草不知愁，向人弄晴碧。"
    ]
  },
  {
    "id": "2e89e420fb9cfab6de34ca3c07e275d5",
    "title": "明发陈公径过摩舍那滩石峰下十首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "澄潭涌暗晕，不风自成花。",
      "回流如倦客，出门复还家。",
      "江晴已数日，新涨没旧沙。",
      "知是前溪雨，湿云尚横斜。"
    ]
  },
  {
    "id": "2e89e420fb9cfab6de34ca3c602d5dcf",
    "title": "明发陈公径过摩舍那滩石峰下十首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "山转江亦转，江行山亦行。",
      "风鬟照玉镜，素练萦青屏。",
      "我本山水客，澹无轩冕情。",
      "尘中悔一来，事外怀孤征。",
      "忽乘沧浪舟，仰高俯深清。",
      "餐翠腹可饱，饮渌身顿轻。",
      "鹧鸪不相识，还作故园声。"
    ]
  },
  {
    "id": "2e89e420fb9cfab6de34ca3c65f094fc",
    "title": "明发陈公径过摩舍那滩石峰下十首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "危峰莹无土，平地岌孤石。",
      "如何半岩间，亦有小树碧。",
      "走空根苦辛，倚险干寒瘠。",
      "芳兰间丛生，紫蕤濯幽色。",
      "近香许世闻，远秀绝人摘。",
      "而我云外身，方兹喟行役。"
    ]
  },
  {
    "id": "2e89e420fb9cfab6de34ca3c62f432b0",
    "title": "明发陈公径过摩舍那滩石峰下十首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "城中安得山，无山安得诗。",
      "我入五羊城，遂与山水辞。",
      "有镜不敢览，尘面我自知。",
      "解维来归亭，山水奔相随。",
      "水光动我巾，山色染我衣。",
      "舟行将一月，恨速不恨迟。",
      "山云来未已，江月皎无滓。",
      "开怀放之入，出语颇似之。"
    ]
  },
  {
    "id": "2e89e420fb9cfab6de34ca3ca12ffe36",
    "title": "明发陈公径过摩舍那滩石峰下十首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "我从灵洲来，惟见芳草渡。",
      "蒹葭随水远，旷野无立树。",
      "挂席上真阳，好山忽无数。",
      "好山如隐士，避世不自露。",
      "不应官道傍，乃有见山处。",
      "借识卫叔玠，未睹乐彦辅。",
      "石峰难再得，舟过更回顾。"
    ]
  },
  {
    "id": "2e89e420fb9cfab6de34ca3c3827765e",
    "title": "明发陈公径过摩舍那滩石峰下十首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "南中山绝佳，所恨人烟稀。",
      "略无好事人，结茅临深溪。",
      "峰顶可月亭，岸石即钓矶。",
      "空令烟中猿，挂崖弄涟漪。",
      "山多人自少，人远山益奇。",
      "我舟行不留，过眼山如驰。",
      "过眼意已足，久留亦何为。"
    ]
  },
  {
    "id": "2e89e420fb9cfab6dce73addea2355e5",
    "title": "明发白沙滩闻布谷有感",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "提壶劝我饮，杜鹃劝我归。",
      "不如布谷子，劝我勤耘耔。",
      "我少贫且贱，不但无置锥。",
      "笔耒垦纸田，黑水导墨池。",
      "借令字堪煮，识字亦几希。",
      "啼饥如不闻，饥惯自不啼。",
      "骏奔三十年，辛勤竟何为。",
      "发从道涂白，面为风雪黧。",
      "夜来白沙滩，老命轻如丝。",
      "洪涛舞一叶，呼天叫神祇。",
      "生全乃偶然，人力初何施。",
      "晓闻布谷声，如在故山时。",
      "坐令万感集，初悟半世非。",
      "一险靡不悔，数悔庸何追。",
      "有田不归耕，布谷真吾师。"
    ]
  },
  {
    "id": "2e89e420fb9cfab615d24baac6bbdfbb",
    "title": "送彭元忠县丞北归",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "君从循州来，却向饶州去。拍天海浪拂日峰，琼尺裁成锦机句。",
      "学诗初学陈后山，霜皮脱尽山骨寒。近来别具一只眼，要踏唐人最上关。",
      "三春弱柳三秋月，半溪清冰半峰雪。只今六月无此物，君能唤渠来入笔。",
      "恰则新莺百啭声，忽有寒蛩终夜鸣。潇湘故人江汉客，为君一夜头尽白。",
      "我欠天公诗债多，霜髭撚尽未偿它。君怀玉盘金叵罗，合骑天驷超天河。",
      "如何也铸一大错，自古诗人多命薄。黄茅起烟如黄沙，瘴母照永曼陀花。",
      "广东之游乐复乐，劝君不如早还家。"
    ]
  },
  {
    "id": "2e89e420fb9cfab675358aec99186b4c",
    "title": "题望韶亭",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "新隆寺后看韶石，三三两两略依稀。",
      "金坑津头看韶石，十十五五不整齐。",
      "一来望韶亭上看，九韶八音堆一案。",
      "金钟大镛浮水涯，玉瑟瑶琴倚天半。",
      "尧时文物也粗疏，礼乐犹带鸿荒馀。",
      "茅茨殿上槌土鼓，苇籥声外无笙竽。",
      "黄能郎君走川岳，领取后夔搜礼乐。",
      "峄山桐树半夜鸣，泗水石头清昼跃。",
      "山祇川后争献珍，姚家制作初一新。",
      "帝思南岳来时巡，宫琛庙宝皆骏奔。",
      "曲江清澈碧琼软，海山孤尖翠屏展。",
      "天颜有喜后夔知，一奏云韶供亚饭。",
      "帝登九疑忘却归，不知斑尽湘笛枝。",
      "后夔一胫跛莫随，坐委众乐江之湄。",
      "仪凤舞兽扫无迹，独留一狻守其侧。",
      "至今唤作狮子石，雨淋日炙烂不得。",
      "洞庭张乐已莓苔，犍为获磬亦尘埃。",
      "不如九韶故无恙，戛击尚可冬起雷。",
      "何时九秋霜月里，来听湘妃瑟声美。",
      "曲终道是不见人，江上数峰是谁子。"
    ]
  },
  {
    "id": "2e89e420fb9cfab623161efe0cbcee4d",
    "title": "寄题临武知县李子西公廨君子亭",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "王家唤竹作此君，周家唤莲作君子。",
      "泥中怀玉避俗尘，水上开花超大地。",
      "红裳翠盖在眼中，欲往从之隔秋水。",
      "牡丹贵人非吾徒，篱菊隐士堪邻居。",
      "李侯岸巾对芙蕖，不寄新诗来起予。"
    ]
  },
  {
    "id": "2e89e420fb9cfab65114e1aec8cddb65",
    "title": "谢木韫之舍人分送讲筵赐茶",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "吴绫缝囊染菊水，蛮砂涂印题进字。",
      "淳熙锡贡新水芽，天珍误落黄茅地。",
      "故人鸾渚紫微郎，金华讲彻花草香。",
      "宣赐龙焙第一纲，殿上走趋明月珰。",
      "御前啜罢三危露，满袖香烟怀璧去。",
      "归来拈出两蜿蜒，雷电晦冥惊破柱。",
      "北苑龙芽内样新，铜围银范铸琼尘。",
      "九天宝月霏五云，玉龙双舞黄金鳞。",
      "老夫平生爱煮茗，十年烧穿折脚鼎。",
      "下山汲井得甘冷，上山摘芽得苦硬。",
      "何曾梦到龙游窠，何曾梦吃龙芽茶。",
      "故人分送玉川子，春风来自玉皇家。",
      "锻圭椎璧调冰水，烹龙庖凤搜肝髓。",
      "石花紫笋可衙官，赤印白泥牛走尔。",
      "故人气味茶样清，故人风骨茶样明。",
      "开缄不但似见面，叩之咳唾金石声。",
      "曲生劝人堕巾帻，睡魔遣我抛书册。",
      "老夫七碗病未能，一啜犹堪坐秋夕。"
    ]
  },
  {
    "id": "2e89e420fb9cfab673b8b60cd7513df8",
    "title": "罗仲宪送蔊菜谢以长句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "学琴自有谱，相鹤自有经。蔬经我翻尽，不见蔊菜名。",
      "金华诗里初相识，玉友尊前每相忆。坐令芥孙姜子芽，一见风流俱避席。",
      "取士取名多失真，向来许靖亦误人。君不见郑花不得半山句，却参鲁直称门生。"
    ]
  },
  {
    "id": "2e89e420fb9cfab6507fd2bfebdb9f58",
    "title": "古路",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "我生倦行路，此行欣不辞。",
      "我岂与人异，厌闲乐驱驰。",
      "王事当有行，忘身那自知。",
      "闽盗入吾部，梅川作潢池。",
      "白羽飞赤囊，碧油走红旗。",
      "履霜戒不早，蔓草要勿滋。",
      "士皆冲冠怒，人挟报国私。",
      "我行梅始花，我归柳应丝。",
      "会当挥蝥弧，一笑封鲸鲵。",
      "休愁荦确路，即赋竞病诗。"
    ]
  },
  {
    "id": "2e89e420fb9cfab6d03426a77965e0b7",
    "title": "过乌沙望大塘石峰",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "城中长恨不见山，出城见山如等闲。曹溪过了过岑岭，不惟山粗石仍犷。",
      "山如可师癞满顶，石如陈三瘿联颈。一路令人眼不开，眼开令人闷不醒。",
      "乌沙未到一溪横，水清见底心已清。大塘六峰争出迎，水精笔架琉璃屏。",
      "两峰玉笋初出土，三峰冰盘饤角黍。一峰新琢金博山，雾作沈烟云作缕。",
      "忽然前冈平截断，万丈青尖馀寸许。山神解怜客子愁，平地跳出苍琳璆。",
      "更借天公修月斧，神工一夜忙雕锼。近看定何者，远看真可画。",
      "山神自贺应自诧，古来此地无车马。"
    ]
  },
  {
    "id": "2e89e420fb9cfab6464ee1e53bd769ca",
    "title": "竹鱼",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "银鱼色如银，竹鱼色如竹。渭川千亩秀可掬，都将染成一身绿。",
      "鱼生竹溪中，家在竹根菱荇丛。昼餐竹叶与竹米，夜饮竹露吹竹风。",
      "前身王子猷，今身赤鲩公。只知爱竹判却命，化作此君苍雪容。",
      "渔翁夜傍竹溪宿，鱼惊钓丝冰底缩。朝来钓得水苍玉，先生笑扪藜苋腹。"
    ]
  },
  {
    "id": "2e89e420fb9cfab6275a01b45bb8a01a",
    "title": "蕈子",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "空山一雨山溜急，漂流桂子松花汁。",
      "土膏松暖都渗入，蒸出蕈花团戢戢。",
      "戴穿落叶忽起立，拨开落叶百数十。",
      "蜡面黄紫光欲湿，酥茎娇脆手轻拾。",
      "响如鹅掌味如蜜，滑似莼丝无点涩。",
      "伞不如笠钉胜笠，香留齿牙麝莫及。",
      "菘羔楮鸡避席揖，餐玉茹芝当却粒。",
      "作羹不可疏一日，作腊仍堪贮盈笈。"
    ]
  },
  {
    "id": "2e89e420fb9cfab65550c3e864f61793",
    "title": "食鹧鸪",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "江南厌听鹧鸪曲，岭南初尝鹧鸪肉。",
      "年年细雨落花春，钩辀格磔恼杀人。",
      "竹鸡泥滑报行客，鹧鸪更道行不得。",
      "方兄百辈买一只，可惜羽衣锦狼藉。"
    ]
  },
  {
    "id": "2e89e420fb9cfab69055c831682394b4",
    "title": "入陂子径",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "下一岭，上一岭，上如登天下如井，人言个是陂子径。",
      "猿藤径里无居民，陂子径里无行人。冷风萧萧日杲杲，露湿半青半黄草。",
      "前日猿藤犹有猿，今此一鸟亦不喧。树无红果草无蕊，纵有猿鸟将何餐。",
      "两山如壁岸如削，一径缘空劣容脚。溪声千仞撼林壑，崖石欲崩人欲落。",
      "来日长峰径更长，陂子径荒未是荒。蒋家三径未入手，岭南三径先断肠。"
    ]
  },
  {
    "id": "2e89e420fb9cfab61586bbb4d45469d2",
    "title": "题兴宁县东文岭瀑泉在夜明场驿之东",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "笋舆路转崖欹倾，只闻满山泉水呜。卷书急看已半失，眼不停注耳细听。",
      "石如铁色黑，壁立镜面平。水从镜面一飞下，蕲笛织簟风漪生。",
      "石知水力倦，半壁钟作天一泓。水行到此欲小憩，后水忽至前水惊。",
      "分清裂白两派出，跳珠跃雪双龙争。不知落处深几许，千丈井底碎玉声。",
      "安得好事者，泉上作小亭。酿泉为酒不用曲，春风吹作蒲萄绿。",
      "醉写泉声入柘木，何处更寻响泉曲。"
    ]
  },
  {
    "id": "2e89e420fb9cfab6cf93ef11b809b47f",
    "title": "过单竹洋径",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "两山何许来，此焉忽相寻。",
      "摩肩不少让，争道各载骎。",
      "乔木与修竹，相招为茂林。",
      "无风生翠寒，未夕起素阴。",
      "天垂木末近，日到谷底深。",
      "空山时自响，已动客子心。",
      "行至幽绝处，更闻啼怪禽。"
    ]
  },
  {
    "id": "2e89e420fb9cfab60548847972b612ac",
    "title": "题瘦牛岭",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "牛头定何向，牛尾定何指。我不炙汝心，我不穿汝鼻。",
      "如何不许见全牛，雾隐云藏若相避。行行上牛背，上下三十里。",
      "一雨生新泥，寸步不自致。胡不去作牵牛星，渴饮银河天上水。",
      "胡不去作帝藉牛，天田春风牵黛耜。却来蛮村天尽头，塞路长遣行人愁。",
      "夕阳芳草只依旧，瘦牛何苦年年瘦。"
    ]
  },
  {
    "id": "2e89e420fb9cfab6a353ed6ac56401ec",
    "title": "过金沙洋望小海",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "海雾初开明海日，近树远山青历历。",
      "忽然咫尺黑如漆，白昼如何成暝色。",
      "不知一风何许来，雾开还合合还开。",
      "晦明百变一弹指，特地遣人惊复喜。",
      "海神无处逞神通，放出一斑夸客子。",
      "须臾满眼贾胡船，万顷一碧波黏天。",
      "恰似钱塘江上望，只无两点海门山。",
      "我行但作游山看，减却客愁九分半。"
    ]
  },
  {
    "id": "2e89e420fb9cfab6e117061207b3d593",
    "title": "海岸沙行",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "海滨半程沙上路，海风吹起成烟雾。",
      "行人合眼不敢觑，一行一步愁一步。",
      "步步沙痕没芒屦，不是不行行不去。",
      "若为行到无沙处，宁逢石头啮足拇。",
      "宁踏黄泥溅袍裤，海滨沙路莫再度。"
    ]
  },
  {
    "id": "2e89e420fb9cfab6d2cfeb17c02efa01",
    "title": "正月三日宿范氏庄四首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "开岁又涉三，我征良未休。",
      "沙行地一平，百里纵遐眸。",
      "景穆物自欣，碛迥情反愁。",
      "中田缅云庄，聊复税我辀。",
      "追程有底急，行急能至不。",
      "三峰从何来，骏奔若鸣驺。",
      "当户不忍去，裴回为人留。",
      "对之成四友，呼酒与献酬。",
      "我醉山自醒，相忘却相求。"
    ]
  },
  {
    "id": "2e89e420fb9cfab6d2cfeb1797799cad",
    "title": "正月三日宿范氏庄四首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "野践得幽咏，不吐聊自味。",
      "健步忽传呼，云有远书至。",
      "开缄祗暄凉，此外无一事。",
      "奇怀坐消泯，追省宁复记。",
      "方驩遽成闷，俗物真败意。",
      "山鹊下虚庭，对语含喜气。",
      "一笑起振衣，吾心本无滞。"
    ]
  },
  {
    "id": "2e89e420fb9cfab6d2cfeb17437bf083",
    "title": "正月三日宿范氏庄四首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "酒名忘忧物，未尽酒所长。",
      "醉后忘我身，安得忧可忘。",
      "我饮初不多，不可无一觞。",
      "平生难为酒，甘醴断不尝。",
      "要与水争色，仍复菊敌香。",
      "气盎春午花，味凛秋旭霜。",
      "三杯合自然，一滴诣醉乡。",
      "朅来困行役，名酒安可常。",
      "甘淡俱不择，芳冽那得将。",
      "酒味何必佳，一醉径投床。",
      "但令有可饮，不醉亦何妨。"
    ]
  },
  {
    "id": "2e89e420fb9cfab6d2cfeb17f5da9702",
    "title": "正月三日宿范氏庄四首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "山历愁寡天，沙征恨多地。",
      "两日行海滨，虽近弥不至。",
      "遐瞻道旁堠，我进渠祗退。",
      "大风来无隔，午燠皎安避。",
      "今夕范氏庄，初觌三峰翠。",
      "愈远故绝瑕，不多始足贵。",
      "巉然半几出，蹙若一拳细。",
      "轻霏澹晚秀，隤照烨春媚。",
      "玩久有馀佳，绘苦未必似。",
      "今夕勿掩扉，月中对山睡。"
    ]
  },
  {
    "id": "2e89e420fb9cfab6f6299ff566f4ae0a",
    "title": "正月十二日游东坡白鹤峰故居其北思无邪斋真迹犹存",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "诗人自古例迁谪，苏李夜郎并惠州。",
      "人言造物困嘲弄，故遣各捉一处囚。",
      "不知天公爱佳句，曲与诗人为地头。",
      "诗人眼底高四海，万象不足供诗愁。",
      "帝将湖海赐汤沐，仅仅可以当冥搜。",
      "却令玉堂挥翰手，为提椽笔判罗浮。",
      "罗浮山色浓泼黛，丰湖水光先得秋。",
      "东坡日与群仙游，朝发昆阆夕不周。",
      "云冠霞佩照宇宙，金章玉句鸣天球。",
      "但登诗坛将骚雅，底用蚁穴封王侯。",
      "元符诸贤下石者，只与千载掩鼻羞。",
      "我来剥啄王粲宅，鹤峰无恙江空流。",
      "安知先生百岁后，不来弄月白蘋洲。",
      "无人挽住乞一句，犹道雪乳冰湍不。",
      "当年醉里题壁处，六丁已遣雷电收。",
      "独遗无邪四个字，鸾飘凤泊蟠银钩。",
      "如今亦无合江楼，嘉祐破寺风飕飕。"
    ]
  },
  {
    "id": "2e89e420fb9cfab6a8b2cf4bd607246a",
    "title": "舟中望罗浮山",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "罗浮元不是罗浮，自是道家古蓬丘。",
      "弱水只知断舟楫，葛仙夜偷来惠州。",
      "罗浮山高七万丈，下视日月地上流。",
      "黄金为桥接银汉，翠琳作阙横琼楼。",
      "不知何人汗脚迹，触忤清虚涴寒碧。",
      "天遣山鬼绝凡客，化金为铁琼为石。",
      "至今石楼人莫登，铁桥不见空有名。",
      "玉匙金籥牢锁扃，但见山高水泠泠。",
      "我欲骑麟翳鸾凤，月为环佩星为从。",
      "前驱子晋后安期，飞上峰头斸丹汞。"
    ]
  },
  {
    "id": "2e89e420fb9cfab64c8cb3cadb28bf2c",
    "title": "题南海东庙",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "罗浮山如万石钟，一股南走如渴龙。",
      "雷奔电迈遮不住，直抵海滨无去处。",
      "低头饮海吐绛霞，举头戴著祝融家。",
      "珠宫玉室水精殿，万水一日朝再衙。",
      "青山四围作城郭，海涛半浸青山脚。",
      "客来莫上浴日亭，亭上见海君始惊。",
      "青山缺处如玉玦，潮头飞来打双阙。",
      "晴天无云溅碎雪，天下都无此奇绝。",
      "大海更在小海东，西庙不如东庙雄。",
      "南来若不到东庙，西京未睹建章宫。",
      "海神喜我着绮语，为我改容收雾雨。",
      "乾坤轩豁未能许，小试日光穿漏句。"
    ]
  },
  {
    "id": "2e89e420fb9cfab60fb755c9a2545cb2",
    "title": "舟人吹笛",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "长江无风水平绿，也无靴文也无縠。",
      "东西一望光浮空，莹然千顷无瑕玉。",
      "船上儿郎不耐闲，醉拈横笛吹云烟。",
      "一声清长响彻天，山猿啼月涧落泉。",
      "更打羊皮小腰鼓，头如青峰手如雨。",
      "中流忽有一大鱼，跳破琉璃丈来许。"
    ]
  },
  {
    "id": "2e89e420fb9cfab67acd846c420b389f",
    "title": "光口夜雨",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "峡江清空峡雨急，寒声夜半萧萧发。",
      "玻瓈盆面跳万珠，一颗一声清入骨。",
      "梦中搔首起来听，听来听去到天明。",
      "一生听雨今头白，不识春江夜雨声。"
    ]
  },
  {
    "id": "2e89e420fb9cfab624e0708da0e03f77",
    "title": "清远峡四首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "峡水都是泉，非雨元自足。",
      "不知几滴珠，成此一川玉。",
      "旁将山染翠，仰为天写绿。",
      "何当雪月夜，孤艇苇间宿。"
    ]
  },
  {
    "id": "2e89e420fb9cfab624e0708db26c3b7c",
    "title": "清远峡四首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "清晨雾雨重，不敢开船门。",
      "小窗试微启，逗入一船云。",
      "何曾烧龙麝，香霏绕吾身。",
      "身在云水上，何许觅点尘。"
    ]
  },
  {
    "id": "2e89e420fb9cfab624e0708ded616e00",
    "title": "清远峡四首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "清远望峡山，山脚无半里。",
      "小舟行其间，五日翠未已。",
      "并驰两苍龙，中夹一玉水。",
      "送我到英州，渠当自回辔。"
    ]
  },
  {
    "id": "2e89e420fb9cfab624e0708d436ef5a6",
    "title": "清远峡四首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "谁开峡山寺，政要避世喧。",
      "深潭无来路，断崖有青天。",
      "疗饥摘山果，击磬烦岭猿。",
      "人迹今扰扰，只缘一渔船。"
    ]
  },
  {
    "id": "2e89e420fb9cfab6547d5e3f850925fc",
    "title": "正月晦日自英州舍舟出陆北风大作",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "北风吹得山石裂，北风冻得人骨折。",
      "南来何曾识此寒，便恐明朝丈深雪。",
      "今朝幸不就船行，白浪打船君更惊。",
      "只是山行也不好，笋舆寸步风吹倒。"
    ]
  },
  {
    "id": "2e89e420fb9cfab65fbddb723b4451e7",
    "title": "英石铺道中",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "一路石山春更绿，见骨也无斤许肉。",
      "一峰过了一峰来，病眼将迎看不足。",
      "先生尽日行石间，恰如蚁子缘假山。",
      "穿云渡水千万曲，此身元不离岩峦。",
      "莫嫌宿处破茅屋，四方八面森冰玉。",
      "孤峰高绝连峰低，圜者如廪尖如锥。",
      "苍然秀色借不得，春风领入玉东西。",
      "英州那得许多石，误入天公假山国。"
    ]
  },
  {
    "id": "2e89e420fb9cfab60a97b3033bdb9a88",
    "title": "荔枝歌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "粤犬吠雪非差事，粤人语冰夏虫似。",
      "北人冰雪作生涯，冰雪一窖活一家。",
      "帝城六月日卓午，市人如炊汗如雨。",
      "卖冰一声隔水来，行人未吃心眼开。",
      "甘霜甜雪如压蔗，年年窨子南山下。",
      "去年藏冰减工夫，山鬼失守嬉西湖。",
      "北风一夜动地恶，尽吹北冰作南雹。",
      "飞来岭外荔枝梢，绛衣朱裳红锦包。",
      "三危露珠冻寒泚，火伞烧林不成水。",
      "北人藏冰天夺之，却与南人销暑气。"
    ]
  },
  {
    "id": "2e89e420fb9cfab65d61f90f3e284d38",
    "title": "圣笔石湖大字歌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "石湖仙人补天手，整顿乾坤屈伸肘。",
      "尔来化作懒卧龙，簸弄珠玑漱琼玖。",
      "五云万里天九重，玉皇深拱蓬莱宫。",
      "岂无九虎守阊阖，北门半扉当朔风。",
      "夜令云师敕风伯，鞭起卧龙湖底月。",
      "湖水卷上天中央，却烦北门护风雪。",
      "仙人驭风乘绿云，玉宸殿上朝帝真。",
      "帝将北斗酌天酒，冰桃碧藕脯麒麟。",
      "传呼玉蜍吸银浦，黟霜调冰浇月兔。",
      "洒成羲画河洛书，白璧一双浮雨露。",
      "石湖二字天上归，奎星壁宿落山扉。",
      "昭回下饰吴花草，姑苏台前近太微。",
      "诗人不直一杯水，自是渠侬命如纸。",
      "教人妒杀石湖仙，手揽星辰怀袖底。"
    ]
  },
  {
    "id": "2e89e420fb9cfab697c093d127ae898e",
    "title": "过招贤渡",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "归船旧掠招贤渡，恶滩横将船阁住。",
      "风吹日炙衣满沙，妪牵儿啼投店家。",
      "一生憎杀招贤柳，一生爱杀招贤酒。",
      "柳曾为我碍归舟，酒曾为我消诗愁。"
    ]
  },
  {
    "id": "2e89e420fb9cfab66bce172d3056584d",
    "title": "晓泊兰溪",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "金华山高九天半，夜雪装成珠玉案。",
      "兰溪水清千顷强，朔风冻作琉璃釭。",
      "日光雪光两相射，病眼看来忘南北。",
      "恨身不如波上鸥，脚指为楫身为舟。",
      "恨身不如沙上雁，芦花作家梅作伴。",
      "折绵冰酒未是寒，晓寒真欲冰我肝。",
      "急闭箬篷拥炉去，竹叶梨花十分注。"
    ]
  },
  {
    "id": "2e89e420fb9cfab668fd71037e4d5e9f",
    "title": "二月二十四日寺丞田丈清叔及学中旧同舍诸丈拉予同屈祭酒颜丈几圣学官诸丈集于西湖雨中泛舟坐上二十人用迟日江山丽四句分韵赋诗余得融字呈同社",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "正月一度游玉壶，二月一度游真珠。是时新霁晓光初，西湖献状无遗馀。",
      "君王予告作寒食，来看孤山海棠色。海棠落尽孤山空，湖上模糊眼中黑。",
      "夜来三更湖月明，群仙下堕嬉殊庭。东坡和靖相先后，李成郭熙在左右。",
      "惠崇捧砚大如箕，大年落笔疾于飞。磨墨为云洒为雨，湖波掀舞山倾欹。",
      "画作西湖烟雨障，今晨挂在孤山上。同来诸彦文章公，不数钱起兼吴融。",
      "何如玉船一举百分满，一笑千峰烟雨散。"
    ]
  },
  {
    "id": "2e89e420fb9cfab6f74ce80ca2bc2356",
    "title": "类试所戏，集杜句跋杜诗，呈监试谢昌国察院",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "有客有客字子美，日籴太仓五升米。锦官城西生事微，尽醉江头夜不归。",
      "青山落日江湖白，嗜酒酣歌拓金戟。语不惊人死不休，万草千花动凝碧。",
      "稚子敲针作钓钩，老夫乘兴欲东流。巡檐索共梅花笑，还如何逊在杨州。",
      "老去诗篇浑漫与，蛱蝶飞来黄鹂语。往时文采动人主，来如雷霆收震怒。",
      "一夜水高数尺强，濯足洞庭望八荒。阊阖晴开映荡荡，安得仙人九节杖。",
      "君不见西汉杜陵老，脱身事幽讨。下笔如有神，汝与山东李白好。",
      "儒术于我何有哉，愿吹野水添金杯。焉知饿死填沟壑，如何不饮令心哀。",
      "名垂万古知何用，万牛回首丘山重。"
    ]
  },
  {
    "id": "2e89e420fb9cfab62ff26ab961aa60fc",
    "title": "予因集杜句跋杜诗呈监试谢昌国察院谢丈复集杜句见赠予以百家衣报之",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "棘围深锁武成宫，华裾织翠青如葱。谢公文章如虎豹，林间一啸四山风。",
      "天下几人学杜甫，千江隔兮万山阻。画地为饼未必似，更觉良工心独苦。",
      "谁登李杜坛，浩如海波翻。奄有二子成三人，古风萧萧笔追还。",
      "我诗如曹郐，拆东补西裳作带。令人还忆谢玄晖，昆仑虞泉入马蹄。",
      "我愿四方上下逐东野，只有相逢无别离。"
    ]
  },
  {
    "id": "2e89e420fb9cfab63c2a9eedd4afcb54",
    "title": "吴春卿郎中饷腊猪肉戏作古句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "老夫畏热饭不能，先生馈肉香倾城。",
      "霜刀削下黄水精，月斧斫出红松明。",
      "君家猪红腊前作，是时雪没吴山脚。",
      "公子彭生初解缚，糟丘挽上凌烟阁。",
      "却将一脔配两螯，世间真有杨州鹤。"
    ]
  },
  {
    "id": "2e89e420fb9cfab63dbf3558d7e0d5f7",
    "title": "戏作司花谣呈詹进卿大监郎中",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "灵君觞客滕王家，鳌头仙人作司花。",
      "仙人一笑春风起，开尽仙源万桃李。",
      "李花冶白桃倡红，坐客桃霞李雪中。",
      "仙人半酣舞造化，风吹雨打千花空。",
      "嫣香烟色付一扫，病莟残英又嫌老。",
      "落花已对春风羞，新花也对春风愁。",
      "姚黄魏紫世无种，且据眼前桃李休。"
    ]
  },
  {
    "id": "2e89e420fb9cfab61996e40a5daa751e",
    "title": "谢胡子远郎中惠蒲大韶墨报以龙涎心字香",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "墨家者流老蒲仙，碧梧采花和麝烟。",
      "华阳黑水煎胶漆，太阴玄霜作肌骨。",
      "龙尾磨肌饮鼠须，落点髹几几不如。",
      "夷甫清瞳光敌日，一见墨卿惊自失。",
      "后来夔川有梁杲，尔来黟川有吴老。",
      "亦追时好得时名，竟为蒲生竖降旌。",
      "吴滋往往玄尚白，梁墨湿湿黐黏壁。",
      "南宫先生来自西，惠然赠我四玄圭。",
      "我无鹊返鸾回字，我无金章玉句子。",
      "得君此赠端何似，兀者得靴僧得剃。",
      "安得玉案双鸣珰，金刀绣段底物偿。",
      "送似龙涎心字香，为君兴云绕明窗。"
    ]
  },
  {
    "id": "2e89e420fb9cfab601386efbb518f3f5",
    "title": "新凉五言呈尤延之",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "暑极无可增，夏馀亦复几。",
      "幽人暍欲腊，日日望秋至。",
      "秋至凉不随，夏去热未已。",
      "一夕睡美馀，秋从簟波起。",
      "新凉来何方，洒若清到髓。",
      "夕前轻雨作，雨后微风駃。",
      "凉偶与之偕，未必凉因此。",
      "向来亦风雨，既止暑更倍。",
      "但令暑为凉，老病有生意。",
      "何必问所来，亦莫悲徂岁。"
    ]
  },
  {
    "id": "2e89e420fb9cfab6761dac9b4d73caa4",
    "title": "尤延之和予新凉五言末章有早归山林之句复和谢焉",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "投分讵云稀，会心谅亡几。",
      "从君澹何奇，与我凛独至。",
      "相逢情若忘，每别怀不已。",
      "偶因新凉篇，令予懦全起。",
      "藉草分涧芳，陟巘共石髓。",
      "松阴俯逝波，不徐亦不駃。",
      "平生还山约，终食能忘此。",
      "可怜各异县，千里复三倍。",
      "它日寄相思，百书那写意。",
      "从今可相疏，却叹日为岁。"
    ]
  },
  {
    "id": "2e89e420fb9cfab6ef2bdcd6b9896efe",
    "title": "和周元吉左司东省培竹",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "鸡省有贞植，鹜行销昼烦。",
      "憎柳媚绿暗，伴梅耿黄昏。",
      "何须雪贸贸，始爱渠轩轩。",
      "坚守孤竹国，肯折先轸元。",
      "如何桃李时，笋短不出垣。",
      "周郎夜入直，挟策携酒尊。",
      "为渠问玄夫，乃遇震为坤。",
      "喜渠必蕃昌，吟到落金盆。",
      "晓唤郭橐驼，提耳细细言。",
      "汲水龙井泓，辇土天竺原。",
      "妙偷造化窟，仁及冰霜根。",
      "为赋淇奥诗，绝去笔墨痕。",
      "何时淮阴市，能报漂母恩。",
      "周郎顾之笑，吾自哀龙孙。"
    ]
  },
  {
    "id": "2e89e420fb9cfab694f9a41675811d9c",
    "title": "给事葛楚辅侍郎余处恭二詹事招储禁同寮沈虞卿秘监谕德尤延之右司侍讲何自然少监罗春伯大著二宫教及予泛舟西湖步登孤山五言",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "晓雨捣珠屑，吹作空中尘。",
      "拂水无落晕，映峦有遮痕。",
      "承华两端尹，嘉招出城闉。",
      "一尊浇云师，借风开昼昏。",
      "诸鬟忽脱帽，孤镜亦卷裀。",
      "西湖翳复皎，南山洗如新。",
      "舍舟步柳堤，曳杖啄松门。",
      "乃是小上林，亦有虎守阍。",
      "桂落剩金粟，蓉妆浓绣屏。",
      "高堂竹梢上，幽榭荷叶滨。",
      "群仙此小憩，呼酒领一欣。",
      "秋花隔水笑，笑我堕纱巾。",
      "更酬不知筹，互嘲还作春。",
      "行乐戒多取，况复仄羲轮。",
      "归鬉兀颓玉，那知醉与醒。"
    ]
  },
  {
    "id": "2e89e420fb9cfab6e11bf1aff0206f8e",
    "title": "李圣俞郎中求吾家江西黄雀醝法戏作醝经遗之",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "江夏无双小道士，一丘一壑长避世。",
      "裁云缝雾作羽衣，芦花柳绵当裘袂。",
      "身骑鸿鹄太液池，脚踏金蟆攀桂枝。",
      "渴饮南阳菊潭水，饥啄蓝田栗玉芝。",
      "今年天田秋大熟，紫皇遣刈神仓谷。",
      "一双凫舄堕云罗，夜随弋人卧茅屋。",
      "卖身不直程将军，却与彭越俱策勋。",
      "解衣戏入玉壶底，壶中别是一乾坤。",
      "水精盐山两岐麦，身在椒兰众香国。",
      "玉条脱下澡凝脂，金叵罗中酌琼液。",
      "平生学仙不学禅，刳心洗髓糟床边。",
      "诸公俎豆惊四筵，犹得留侯借箸前。",
      "昔为飞仙今酒仙，更入太史滑稽篇。"
    ]
  },
  {
    "id": "2e89e420fb9cfab6b527adf1bb99cf22",
    "title": "食蒸饼作",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "何家笼饼须十字，萧家炊饼须四破。",
      "老夫饥来不可那，只要鹘仑吞一个。",
      "诗人一腹大于蝉，饥饱翻手覆手间。",
      "须臾放箸付一莞，急唤龙团分蟹眼。"
    ]
  },
  {
    "id": "2e89e420fb9cfab66d77948f9b8c71f9",
    "title": "题曹仲本出示谯国公迎请太后图自肃天仗以下皆纪画也",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "德寿宫前春昼长，宫中花开宫外香。太皇颐神玉霄上，都人久不瞻清光。",
      "今晨忽见肃天仗，翠华黄屋从天降。一声清跸万人看，天街冰销楼雪残。",
      "北来又有一红伞，八鸾三騑金毂端。辇中似是瑶池母，凤舄霞裳剪云雾。",
      "太皇望见天开颜，万国春风百花舞。乃是慈宁太母回鸾图，母子如初千古无。",
      "朔云边雪旗脚湿，御柳宫梅寒影疏。向来慈宁隔沙漠，倩雁传书雁难托。",
      "迎还騩驭彼何人，魏武子孙曹将军。将军元是一缝掖，忽攘两臂挽五石。",
      "长揖单于如小儿，奉归慈辇如折枝。功盖天下只戏剧，笑随赤松蜡双屐，飘然南山之南北山北。",
      "君不见岳飞功成不抽身，却道秦家丞相嗔。"
    ]
  },
  {
    "id": "2e89e420fb9cfab6506bff296c4c1dcc",
    "title": "云龙歌调陆务观",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "墨池杨子云，云间陆士龙。天憎二子巧言语，只遣相别无相逢。",
      "长安市上忽再值，向来一别三千岁。王母桃花落几番，北斗柄烂银河乾。",
      "双鬓成丝丝似雪，两翁对面面如丹。借问别来各何向，渭水东流我西上。",
      "金印斗大直几钱，锦囊山齐今几篇。诗家不愁吟不彻，只愁天地无风月。",
      "君不见汉家平津侯，东阁冠盖如云浮。又不见当时大将军，公卿雅拜如星奔。",
      "只今云散星亦散，也无鹿登台榭羊登坟。何时与君上庐阜，都将砚水供瀑布。",
      "磨镰更斫扶桑树，捣皮作纸裁烟雾，云锦天机织诗句。",
      "孤山海棠今已开，上巳未有游人来。与君火急到一回，一杯一杯复一杯。",
      "管他玉山颓不颓，诗名于我何有哉。"
    ]
  },
  {
    "id": "2e89e420fb9cfab6cb10646640dde791",
    "title": "再和云龙歌留陆务观西湖小集且督战云",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "我愿身为云，东野化为龙。龙会入渊云入岫，韩子却要长相逢。",
      "作意相寻偏不值，不知今年是何岁。剡藤玉板赠一番，廷圭乌丸洒未干。",
      "乃是故人陆浚仪，诗骨点化黄金丹。谓宜天禄贮刘向，不然亦合云台上。",
      "却令去索催租钱，枉却清风明月三千篇。夜装明发走不彻，半篙刺碎严滩月。",
      "老夫不愿万户侯，但愿与君酒船万斛同拍浮。老夫不怯故将军，但怯与君笔阵千里相追奔。",
      "少陵浣花旧时屋，太白青山何处坟。二仙死可埋丘阜，二仙生可著韦布。",
      "名挂广寒宫里树，非烟非云亦非雾，长使玉皇掉头诵渠句。",
      "诗府谁得玉𥫽开，诗坛谁授黄钺来。留君不住君急回，不道西出阳关无此杯。",
      "西山金盆尽渠颓，斯游明日方怀哉。"
    ]
  },
  {
    "id": "2e89e420fb9cfab6e64d85efdd557ea3",
    "title": "醉卧海棠图歌赠陆务观",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "帝城二三月，海堂一万株。向来青女拉滕六，戏与一撼即日枯。",
      "东皇夜遣司花女，手挼红蓝滴清露。染成片片净练酥，乱点梢梢酣日树。",
      "蓬莱仙人约老翁，寄笺招唤陆龟蒙。为花一醉也不惜，就中一事最奇特。",
      "海棠两岸绣帷裳，是间横著双胡床。龟蒙踞床忽倒卧，乌纱自落非风堕。",
      "落花满面雪霏霏，起来索笔手如飞。卧来起来都是韵，是醉是醒君莫问。",
      "好个海棠花下醉卧图，如今画手谁姓吴。"
    ]
  },
  {
    "id": "2e89e420fb9cfab63db8cbceb7057d0d",
    "title": "上巳日予与沈虞卿尤延之莫仲谦招陆务观沈子寿小集张氏北园赏海棠务观持酒酹花予走笔赋长句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "东风吹我入锦幄，海堂点注燕支薄。",
      "不论宜雨更宜晴，莫愁倾国与倾城。",
      "半浓半淡晚明灭，欲开未开最奇绝。",
      "只销一线日脚红，顷刻千株开绛雪。",
      "伟哉诗人桑苎翁，持杯酌酒浇艳丛。",
      "坐看玉颊添醉晕，为渠一醉何须问。"
    ]
  },
  {
    "id": "2e89e420fb9cfab63db8cbce2c29015d",
    "title": "上巳日予与沈虞卿尤延之莫仲谦招陆务观沈子寿小集张氏北园赏海棠务观持酒酹花予走笔赋长句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "太空无壁不可幄，颠风莫动花肌薄。",
      "一春才有一日晴，帝里游人争出城。",
      "青天如水绿烟灭，晴与海棠成两绝。",
      "坐中宾主诗中仙，开口挥毫俱玉雪。",
      "清泉白石欠此翁，若为插脚鹓鹭丛。",
      "老眼作花花作晕，多惭猿鹤频相问。"
    ]
  },
  {
    "id": "2e89e420fb9cfab624dab8ba672ab948",
    "title": "题徐载叔双桂楼",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "遥怜天上桂华孤，月中何不种两株。",
      "唐人此句真绝唱，后来诗人半语无。",
      "向来何夕秋风起，吹脱广寒双桂子。",
      "落向君家楼阁前，种玉开花今几年。",
      "清宵双影写窗户，却兼月里成三树。",
      "年年八月九月时，黄金粟缀青瑶枝。",
      "秋风吹香入月去，风回却带天香归。",
      "容斋仙人为作碑，诚斋老人为作诗。",
      "金蟆玉兔已传诵，莫问姮娥知不知。"
    ]
  },
  {
    "id": "2e89e420fb9cfab6d0c36f83a68830c4",
    "title": "赠都下写真叶德明",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "我昔山林人不识，或疑谪仙或狂客。仰看青天不看人，醉里那知眼青白。",
      "一携破砚入长安，素衣成缁绿鬓斑。上林麒麟著野马，沧洲鸥鹭缀孔鸾。",
      "汉宫威仪既不入贵人样，灞桥风雪又不见诗人相。",
      "不须览镜照清溪，我亦自憎尘俗状。叶君着眼秋月明，叶君下笔秋风生。",
      "市人请画即唾骂，只写龙章凤姿公与卿。肯来为予写衰貌，掷笔掉头欣入妙。",
      "相逢可惜迟十年，不见诗翁昔年少。"
    ]
  },
  {
    "id": "2e89e420fb9cfab6fb0124a1db7b018a",
    "title": "初秋玩月",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "月华只是寻常月，如何入秋顿清绝。",
      "泼在中庭满地冰，飞上寒窗一堂雪。",
      "今宵无雨风亦无，凉气却如风雨馀。",
      "九州四海几人看，作意独来寻老夫。",
      "仙人餐霞咽朝日，老夫不愿受此术。",
      "不如掇月入杯中，酒浪月波供一吸。",
      "老夫病肺怯清秋，对酒不饮月莫愁。",
      "老夫未眠月未落，相伴且到三更头。"
    ]
  },
  {
    "id": "2e89e420fb9cfab6b691ea9a70b6e011",
    "title": "跋尤延之左司所藏光尧御书歌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "鸾台长史老野僧，月前病鹤霜后蝇。文书海里衮不了，黑花乱发双眼睛。",
      "故人同舍尤太史，敲门未揖心先喜。袖中倾下十斛珠，五色光芒射窗几。",
      "自言天风来帝旁，拾得复古殿中云一张。向来太上坐朝罢，胜日光风花柳暇。",
      "浣花仄理冰雪容，宣城鸡距针芒锋。天颜有喜聊小试，西京书目供游戏。",
      "韩彭卫霍欣挂名，舒向卿云感书字。汉廷多少失意人，九京寸恨不作尘。",
      "一朝翻入圣笔底，昭回之光唤渠起。小臣滥巾缝掖行，手抄孝经不彻章。",
      "何曾下笔写史汉，再拜恭览汗透裳。太史结庐伴鸥鹭，锡山山下荆溪渡。",
      "红光紫气上烛天，个是深藏宝书处。"
    ]
  },
  {
    "id": "2e89e420fb9cfab648237338aee2bbfe",
    "title": "跋京仲远所藏杨补之红绫上所作著色掀篷梅",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "朔云暗天垂到地，朔风裂山吹脱耳。长江万顷一艇子，一夜雪寒不成睡。",
      "诗翁晓起鬓髼松，缩颈微掀黄篾篷。夜来急雪已晴了，东方一抹轻霞红。",
      "江梅的皪开独树，篷间截入梅尺许。老干新枝紫复青，花雕白玉须黄金。",
      "满身满面都是雪，梅雪却与霞争明。不知诗翁何处得霜锯，和雪和梅斸将去。",
      "恐是并州快剪刀，不然吴刚修月斧。下无根干上无梢，一眼横陈梅半腰。",
      "东省拈出寒萧萧，至今花头雪未销。"
    ]
  },
  {
    "id": "2e89e420fb9cfab63efb447884613d88",
    "title": "秋雨蚤作有叹",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "细雨澹无质，安得更有声。",
      "如何却作泥，亦能妨晨征。",
      "宿昔忽过暄，心知非坚晴。",
      "何须暄晴极，然后寒雨生。",
      "寒暄使人觉，妙物亦何曾。",
      "剪剪自神妙，无乃与物矜。",
      "造物本非作，观者或强名。",
      "老夫近稍聋，此事无暇听。",
      "平生感秋至，此意念已平。",
      "独念老病身，颇不耐夙兴。",
      "何时归故园，晏眠闭柴荆。",
      "鸣鸡亦不留，好梦无吾惊。",
      "他年忆此诗，惘如宿酒醒。",
      "思归已可喜，而况真归耕。"
    ]
  },
  {
    "id": "2e89e420fb9cfab6bdcac96fb8fe5f91",
    "title": "白纻歌舞四时词春",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "人生春睡要足时，海波可乾山可移。",
      "珠宫宴罢晓星出，不是天上无鸣鸡。",
      "昨来坐朝到日落，君王何曾一日乐。",
      "上林平乐半苍苔，桃花又去杨花来。"
    ]
  },
  {
    "id": "2e89e420fb9cfab6d4b37c9fb8d53b10",
    "title": "夏",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "四月以后五月前，麦风槐雨黄梅天。",
      "君王若道嫌五月，六月炎蒸又何说。",
      "水精宫殿冰雪山，芙蕖衣裳菱芡盘。",
      "老农背脊晒欲裂，君王犹道深宫热。"
    ]
  },
  {
    "id": "2e89e420fb9cfab6fdf31ff3d85c286d",
    "title": "秋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "星芒欲灭天风急，月轮犹带银河湿。",
      "青女椎冰作冷霜，吹到璇闺飞不入。",
      "苎罗山下浣纱人，万妃无色抵一身。",
      "娇馀贵极醉玉软，强为君王踏锦絪。"
    ]
  },
  {
    "id": "2e89e420fb9cfab65d6e3b1de06f05b4",
    "title": "冬",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "只愁穷腊雪作恶，不道雪天好行乐。",
      "玻瓈盏底回青春，蒲萄锦外舞玉尘。",
      "阳春一曲小垂手，劝君一杯千万寿。",
      "今年斛谷才八钱，明年切莫羡今年。"
    ]
  },
  {
    "id": "2e89e420fb9cfab6fa8612ad7b0c9459",
    "title": "丁未元日大庆殿拜表贺正",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "献岁朝未央，新霁快明发。",
      "晨曦耿五色，宿霭欻四彻。",
      "洗清万沟瓦，销尽一月雪。",
      "素光从何来，晶荧落寒笏。",
      "回瞻背阴处，犹藏半檐白。",
      "夜来有微霜，雪上辨不得。",
      "时于翠幕顶，拂掠见琼屑。",
      "还将黄金日，正射白银阙。",
      "忽然卷班出，红绿乱眼襭。",
      "归来饮屠酥，笑向儿女说。"
    ]
  },
  {
    "id": "2e89e420fb9cfab60da1b556d6419eae",
    "title": "双峰定水璘老送木犀香五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "春得鄞江信，香从定水来。",
      "今年有奇事，正月木犀开。"
    ]
  },
  {
    "id": "2e89e420fb9cfab60da1b556ea40b8ac",
    "title": "双峰定水璘老送木犀香五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "万杵黄金屑，九烝碧梧骨。",
      "诗老坐雪窗，天香来月窟。"
    ]
  },
  {
    "id": "2e89e420fb9cfab60da1b556b58fbcfa",
    "title": "双峰定水璘老送木犀香五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "山童不解事，著火太酷烈。",
      "要输不尽香，急唤薄银叶。"
    ]
  },
  {
    "id": "2e89e420fb9cfab60da1b5560ba00815",
    "title": "双峰定水璘老送木犀香五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "传语双峰老，汝师是如来。",
      "如何一瓣香，却为杨诚斋。"
    ]
  },
  {
    "id": "2e89e420fb9cfab60da1b556e192cfca",
    "title": "双峰定水璘老送木犀香五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "谁言定水禅，入定似枯木。",
      "飞入广寒宫，收得香万斛。"
    ]
  },
  {
    "id": "2e89e420fb9cfab6cf3fe53c4750bc2e",
    "title": "寄题刘成功锦里",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "嘉林市中尘一丈，嘉林寺后竹千竿。",
      "先君授徒竹窗底，我初识君俱少年。",
      "同师同舍同笔砚，火冷灯青飞雪片。",
      "春风一夜吹林花，南北飘零各星散。",
      "我今头白苦思归，羡君山园芋栗肥。",
      "为君题作小锦里，君应一笑巾堕几。"
    ]
  },
  {
    "id": "2e89e420fb9cfab6c4fafe6216e9a0e3",
    "title": "读渊明诗",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "少年喜读书，晚悔昔草草。",
      "迨今得书味，又恨身已老。",
      "渊明非生面，稚岁识已早。",
      "极知人更贤，未契诗独好。",
      "尘中谈久睽，暇处目偶到。",
      "故交了无改，乃似未见宝。",
      "貌同觉神异，旧玩出新妙。",
      "雕空那有痕，灭迹不须扫。",
      "腹腴八珍初，天巧万象表。",
      "向来心独苦，肤见欲幽讨。",
      "寄谢颍滨翁，何谓淡且槁。"
    ]
  },
  {
    "id": "2e89e420fb9cfab63fc8ecc19b17eaa3",
    "title": "乡士李英才得老潘墨法善作墨梅复喜作诗艮斋目以三奇赠之七字予复同赋云",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "吾乡李君磊嵬胸，夜持云梯倚秋空。",
      "月中夺得修月斧，斫倒南山千岁松。",
      "束归丹灶和玉桂，燧出绿雾霏鸾龙。",
      "捣成玄圭与苍璧，洒作横枝岁寒色。",
      "庾岭霜林和靖园，掇入生绡供戏剧。",
      "幻松作璧璧作梅，豪气勃郁尚不开。",
      "琼艘满釂梅雪下，吐出西湖有声画。"
    ]
  },
  {
    "id": "2e89e420fb9cfab6faad9b10d1927617",
    "title": "送姜夔尧章谒石湖先生",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "钓璜英气横白蜺，欬唾珠玉皆新诗。",
      "江山愁诉莺为泣，鬼神露索天泄机。",
      "彭蠡波心弄明月，诗星入肠肺肝裂。",
      "吐作春风百种花，吹散濒湖数峰雪。",
      "青鞋布袜软红尘，千诗只博一字贫。",
      "吾友夷陵萧太守，逢人说君不离口。",
      "袖诗东来谒老夫，惭无高价当璠玙。",
      "翻然却买松江艇，径去苏州参石湖。"
    ]
  },
  {
    "id": "2e89e420fb9cfab6ed73dff2b71b395b",
    "title": "临贺别驾李子西同年寄五字诗以杜句君随丞相后为韵和以谢焉五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "我本南溪老，手弄溪中云。",
      "诵诗爱招隐，读骚续湘君。",
      "忽捧公府檄，遂远先人坟。",
      "春暮归未得，落花政纷纷。"
    ]
  },
  {
    "id": "2e89e420fb9cfab6ed73dff24dc09c2b",
    "title": "临贺别驾李子西同年寄五字诗以杜句君随丞相后为韵和以谢焉五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "老拙谁肯伴，束书自相随。",
      "此外无长物，犹有一鸱夷。",
      "小醉即孤咏，自遣不要奇。",
      "西湖妙天下，未羡习家池。"
    ]
  },
  {
    "id": "2e89e420fb9cfab6ed73dff24833a393",
    "title": "临贺别驾李子西同年寄五字诗以杜句君随丞相后为韵和以谢焉五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "谪仙几代孙，今日临贺丞。",
      "风月三千首，吾子岂未能。",
      "长把修月斧，细雕玉壶冰。",
      "天池羽翼就，即看垂天鹏。"
    ]
  },
  {
    "id": "2e89e420fb9cfab6ed73dff218cfc5e4",
    "title": "临贺别驾李子西同年寄五字诗以杜句君随丞相后为韵和以谢焉五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "曲江与临武，彼此昔相望。",
      "一岭大如砺，谁云隔寻丈。",
      "离合非人力，此事要天相。",
      "升沉亦偶然，岂问优与脏。"
    ]
  },
  {
    "id": "2e89e420fb9cfab6ed73dff28b74423d",
    "title": "临贺别驾李子西同年寄五字诗以杜句君随丞相后为韵和以谢焉五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "买山艺花竹，长恐落人后。",
      "不见竹林人，山王非俎豆。",
      "市门能几许，掉臂日奔凑。",
      "迟子来朝天，商略陈薄陋。"
    ]
  },
  {
    "id": "2e89e420fb9cfab6f87b6ca47ee66023",
    "title": "林景思寄赠五言以长句谢之",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "华亭沈虞卿，惠山尤延之。每见无杂语，只说林景思。",
      "试问景思有何好，佳句惊人人绝倒。句句飞从月外来，可羞王公荐穹昊。",
      "若人乘云驾天风，秋衣剪菊裁芙蓉。暮宿银汉朝蓬宫，我欲从之东海东。",
      "西湖柳色二三月，相逢一笑冠缨绝。醉招和靖叫东坡，一吸西湖湖欲竭。",
      "我醉自眠君自颠，路人往往指作仙。此辈何曾识此乐，识与不识俱可怜。",
      "别时花开今已落，思君令人瘦如鹤。梦里随君携酒瓢，同登天台度石桥。",
      "瀑泉界天泻云窟，长松拔地搀烟霄。与君联句章未了，帝城钟动西峰晓。",
      "海风吹堕珊瑚枝，乃是先生寄我诗。火云烧江江水沸，君诗清凉过于水。",
      "定知来自雪巢底，恍然坐我天台寺。"
    ]
  },
  {
    "id": "2e89e420fb9cfab6551acb7174f94d3c",
    "title": "寄题周元吉湖北漕司志功堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "周郎昨赞元戎幕，夜眺秦川登剑阁。",
      "函关不用一丸泥，谈笑生风扫河洛。",
      "君王尺一唤渠回，贮之凤阁与鸾台。",
      "不赞元戎赞丞相，笔补造化裨盐梅。",
      "龙媒志在横八极，天闲玉鞯羁不得。",
      "又挥白羽岸纶巾，却去武昌寻赤壁。",
      "一览亭前山月明，志功堂下大江横。",
      "前称公瑾后元吉，君家世有千人英。",
      "公瑾小乔在何许，元吉小蛮花解语。",
      "看君一箭落胡星，如皋一笑倾人城。",
      "金印如斗带万钉，何人为作燕然铭。"
    ]
  },
  {
    "id": "2e89e420fb9cfab6dd680794aff34e1e",
    "title": "和姜邦杰春坊续丽人行",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "玉人自惜如花面，不许黄鹂鹦鹉见。若令画史识倾城，写遍人间屏与扇。",
      "春光懒困扶不起，吹残玉笙也慵理。是谁瞥见一梳云，微月影中扫秾李。",
      "阿昉姓周不姓顾，笔端那得莲生步。无妨正面与渠看，看了丹青无画处。",
      "古来妍丑知几何，嫫母背面谩人多。君不见汉宫六六多少人，画图枉却王昭君。",
      "是时当面看写真，却遣琵琶弹塞尘。不如九京唤起文与可，麝煤醉与竹传神。"
    ]
  },
  {
    "id": "2e89e420fb9cfab699f15126826b583a",
    "title": "题吴梦与古乐府",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "金麦褰帷银蒜钩，水光殿后月华楼。",
      "莺歌花笑柳起舞，何处人间更有愁。",
      "吴郎那得吴宫语，梦里苎罗人道许。",
      "低红掩翠曲未终，小儿索饭啼门东。"
    ]
  },
  {
    "id": "2e89e420fb9cfab6f05fbfcbea646408",
    "title": "题薰陾中兴庆寿颂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "炎晖十叶生太皇，即宋光武赵少康。皇穹柱折地无轴，再辟三极纪八荒。",
      "与天同仁自同寿，八十万岁登九九。淳熙天子驾苍龙，春王三朝领群后。",
      "是时雪花晓尚飘，日华飞来雪即销。玉卮滟海泛椒柏，宝册错锦凋琼瑶。",
      "虞典汉仪照亿世，可无鸿笔描天地。下帷窥园几代孙，浓墨大书三万字。",
      "点窜封禅典引辞，涂改皇武贞符诗。珠玑金玉槌作屑，铸出夏鼎仍商彝。",
      "歧阳石鼓鱼贯柳，浯溪石崖非好手。谁将臣陾中兴庆寿篇，刻之玉版藏名山，何千万年千万年。"
    ]
  },
  {
    "id": "2e89e420fb9cfab69f9bfc193c2cf20c",
    "title": "九月十日同尤延之观净慈新殿",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "昨雨败重九，谓并败此行。",
      "云师出小谲，垂晓偷放晴。",
      "初愁落君后，我反先出城。",
      "伫立已小倦，喜闻马来声。",
      "南山有新观，大殿初落成。",
      "入门山脊动，仰目天心横。",
      "柱起龙活立，檐飞鹏怒升。",
      "影入西湖中，失尽千峰棱。",
      "天竺拉灵隐，骏奔总来庭。",
      "老禅定何巧，幻此壮玉京。",
      "书生茅三间，饥眠方曲肱。"
    ]
  },
  {
    "id": "2e89e420fb9cfab60958c6ee31c0f1f2",
    "title": "看刘寺芙蓉",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "初约山寺游，端为怪奇石。",
      "那知云水乡，化作锦绣国。",
      "入门径深深，过眼秋寂寂。",
      "隔竹小亭明，稠红漏疏碧。",
      "山僧引幽践，绝巘恣佳陟。",
      "三步绮为障，十步霞作壁。",
      "烂如屏四围，搭以帔五色。",
      "满山尽芙蓉，山僧所手植。",
      "秋英例臞淡，此花独腴泽。",
      "却忆补外时，朝士作祖席。",
      "是间万株梅，冷射千崖白。",
      "旧游不可寻，雪枝半榛棘。"
    ]
  },
  {
    "id": "2e89e420fb9cfab64ba4fcfa3db5b2b8",
    "title": "刘寺展绣亭上与尤延之久待京仲远不至再相待于灵芝寺",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "南山十日菊，秋酌有前诺。",
      "东省三同舍，山行何用约。",
      "也复相丁宁，彼此拨忙著。",
      "清晨到刘寺，寸步辄倚薄。",
      "望君久未来，细意拣岩壑。",
      "上到展绣亭，聊复休倦脚。",
      "回览西湖天，向我怀中落。",
      "山幽人转孤，境胜情反恶。",
      "昔贤愿独往，对影谁与乐。",
      "或者欣群游，避喧那可却。",
      "我随梁溪叟，觞次饶驩谑。",
      "坐无山浦翁，谈间顿萧索。",
      "斜阳更待渠，小向灵芝泊。"
    ]
  },
  {
    "id": "2e89e420fb9cfab647fb2ac6cea4e935",
    "title": "买菊",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "老夫山居花绕屋，南斋杏花北斋菊。",
      "青春二月杏花开，抱瓶醉卧锦绣堆。",
      "凉秋九月菊花发，自折寒枝插华发。",
      "湘累落英曾几何，陶令东篱未是多。",
      "吾家满山种秋色，黄金为地香为国。",
      "就中更有一丈黄，霜葩月蕊耿出墙。",
      "饮徒亡酒寻不得，寻得一身花露香。",
      "如今小寓咸阳市，有口何曾问花事。",
      "百钱担上买一株，聊伴诗人发幽意。"
    ]
  },
  {
    "id": "2e89e420fb9cfab6985c0627d51a1801",
    "title": "经和宁门外卖花市见菊",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "病眼仇冤一束书，客舍葭莩菊一株。看来看去两相厌，花意索寞恰似无。",
      "清晓肩舆过花市，陶家全圃移在此。千株万株都不看，一枝两枝谁复贵。",
      "平地拔起金浮屠，瑞光千尺照碧虚。乃是结成菊花塔，蜜蜂作僧僧作蝶。",
      "菊花障子更玲珑，生采翡翠铺屏风。金钱装面密如积，金钿满地无人拾。",
      "先生一见双眼开，故山三径何独怀。君不见内前四时有花卖，和宁门外花如海。"
    ]
  },
  {
    "id": "2e89e420fb9cfab6cb1c6e831571bbc5",
    "title": "早入东省残月初上",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "秉烛趋省署，两街犹闭门。",
      "素娥独早作，碧沼浣黝盆。",
      "宝扣剥见漆，半棱光剩银。",
      "忽作青白眼，圜视向我嗔。",
      "黑气贯瞳子，侧睨不敢真。",
      "皎然一玉李，前行导征轮。",
      "荧然数金粟，后扈从车尘。",
      "朝鸡传三令，都骑争载奔。",
      "星芒销欲无，月影澹失痕。",
      "金鸦飞上天，吐出红龙鳞。"
    ]
  },
  {
    "id": "2e89e420fb9cfab68ba72437a070b171",
    "title": "张功父请祠甚力得之简以长句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "老夫不及朱师古，纳却太常少卿得潼府。老夫不及张约斋，乞得华州仙观名云台。",
      "金印如斗床满笏，富贵何曾膏白骨。一世穷忙为阿谁，终日逢人皱两眉。",
      "卖身长须仍赤脚，忍面墦间乞东郭。添丁德曜喜欲颠，孤竹一箪真个错。",
      "张君有宅复有田，朱君归去无一钱。老夫老矣不归去，五柳先生应笑汝。"
    ]
  },
  {
    "id": "2e89e420fb9cfab6028962afc377467e",
    "title": "题眉山程侅所藏山谷写杜诗帖",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "杜家碧山银鱼诗，黄家虎卧龙跳字。",
      "六丁难取真宰愁，程家十袭今三世。",
      "程家苏家元舅甥，子瞻正辅外弟兄。",
      "正辅有孙文百鍊，笔倒三江胸万卷。",
      "公车献策五十篇，玉札国体航化源。",
      "远谋小扣囊底智，瑰词未出海内传。",
      "三年抱璞咸阳市，子虚无因达天帝。",
      "如今却买巴峡船，峨眉山月秋正圆。",
      "丈夫身健恐不免，即召枚皋未渠晚。"
    ]
  },
  {
    "id": "2e89e420fb9cfab6584206efb25376ff",
    "title": "题毕少董翻经图",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "宋生把卷读且指，李生把卷问奇字。榻上坐著一老子，右手秉笔袒左臂。",
      "春秋论语训传成未成，胸中有话颇欲告两生。欲呼小白拉重耳，同讨犬戎尊帝京。",
      "蚕妾不解事，两生未可语。冬郎政儿痴，谁能复怜许。",
      "翻经未了报归期，携书归来献玉墀。胡沙满面无人识，回首两生斗南北。"
    ]
  },
  {
    "id": "2e89e420fb9cfab61f10197c615ffdee",
    "title": "谢谭德称国正惠诗",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "今年日瘦天不喜，玉皇颜惨方诸泪。草木无光红紫迟，春半何曾有春意。",
      "谁将好手挽春回，割取锦江春色来。七星桥边杨柳动，百花潭上桃李开。",
      "乃是国子先生赠诗卷，笔下东风随手转。君不见李家谪仙吟掉头，解道峨眉山月半轮秋。",
      "又不见苏家老仙冰啄句，更说只恐夜深花睡去。",
      "先生办著锦绣肠，朅来西湖山水乡。乞君湖山入诗囊，法嗣两仙一瓣香。"
    ]
  },
  {
    "id": "2e89e420fb9cfab6cbda0210a12f8374",
    "title": "跋王顺伯所藏欧公集古录序真迹",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "遂初欣遇两诗伯，临川先生一禅客。三人情好元不疏，只是相逢逢不得。",
      "渠有贞观碑，侬有永和词。真赝争到底，未说妍与蚩。",
      "珊瑚击得如粉碎，赵璧博城翻手悔。不似三家斗断碑，夜半战酣莫先退。",
      "皇朝爱碑首欧阳，集古万卷六一堂。玄圭漆玉堆墨宝，黟霜黑水涂缁裳。",
      "临川无端汲古手，席卷欧家都奄有。岣山科斗不要论，峄山野火不经焚。",
      "尤家沈家喙如铁，未放临川第一勋。不知临川何许得尤物，集古序篇出真笔。",
      "遂初心妒口不言，君看跋语犹怅然。"
    ]
  },
  {
    "id": "2e89e420fb9cfab691a65628f4faaece",
    "title": "跋袁起岩所藏后湖帖并遗像一轴诗中语皆檃括帖中语也",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "先生向来落异县，故人十载不相闻。归来不但荒三径，点检松菊无一存。",
      "裹轮加璧岂不好，朝廷礼数优遗老。红旗黄纸久罢休，青山白云苦死留，咫尺西冈归未得。",
      "只待桃花水生半篙碧，便拿短艇归结茅，共寻赤松与黄石。",
      "风烟之表非人间，别有天地宽且闲。周山卖却不要钱，袁家送酒一破颜。",
      "犹嫌孤斟太落莫，更觅高人共杯杓。银钩四纸墨尚鲜，妙处难与俗人言。",
      "忽逢先生自天降，手扶太一青藜杖。仙容可望不可亲，飘然飞去青霞上。",
      "白蘋满棹何时归，秋著芦花知不知。"
    ]
  },
  {
    "id": "2e89e420fb9cfab618659d2c4287261e",
    "title": "谢邵德称示淳熙圣孝诗",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "古人浪语笔如椽，何人解把笔题天。",
      "昆仑为笔点海水，青天借作一张纸。",
      "作商猗那周皇矣，廷尉簿正邵夫子。",
      "淳熙圣孝贯三光，题大如天谁敢当。",
      "夫子一洒金玉章，银河吹笙间琳琅。",
      "吉甫奚斯鸿雁行，彼何人哉唐漫郎。",
      "夜来玉虫杂金粟，老夫春寒眠不足。",
      "起来拾得圣孝诗，灯花阿那圣得知。"
    ]
  },
  {
    "id": "2e89e420fb9cfab6b5717ef10d4c051d",
    "title": "谢曹宗臣惠双溪集",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "君不见东阳沈隐侯，君不见宣城谢玄晖。两处双溪清彻底，二子诗句清于溪。",
      "千载却有曹夫子，天借古人作诗地。家在东阳宝婺边，官在宣城莲幕里。",
      "溪光滴作两眼明，溪秀吐作五字清。开卷看来掩卷坐，词波跳作双溪声。",
      "无人写作双溪操，收拾新篇句中妙。莫将沈谢鸿雁行，便与猗那荐清庙。"
    ]
  },
  {
    "id": "2e89e420fb9cfab626e1ed4c2b23c8bc",
    "title": "张功父送牡丹续送酴醾且示酴醾长篇和以谢之",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "溪桃红霞作红雨，海棠飘尽春无处。约斋锦幄一夜空，行李移归雪宫住。",
      "只道青蛟弱无力，飞上朱檐还有翼。贪看翡翠积成堆，忽吐琼瑶真作剧。",
      "素影与月相将迎，绿云和露相扶擎。南枝暗香久寂莫，此花与梅同一清。",
      "老夫最爱嚼香雪，不但解酲仍涤热。牡丹未要煎牛酥，酴醾相领入冰壶。",
      "约斋知我春愁重，并遣二友来相娱。惜无老盆一快举，淡日微风花自舞。",
      "约斋诗瘦浪作痴，君不见酒不到刘伶坟上土。"
    ]
  },
  {
    "id": "2e89e420fb9cfab678b21a0fd75b251d",
    "title": "兰溪女儿浦晓寒",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "前年寒早热亦早，去年寒迟热亦迟。",
      "何曾寒暑有迟速，通融三年那兑支。",
      "人生何必早得意，芍药荣时牡丹瘁。",
      "荣枯迟速一笑休，顺风今日好行舟。"
    ]
  },
  {
    "id": "2e89e420fb9cfab66186c267aaf4f564",
    "title": "柴步滩",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "江阔水不聚，分为三五滩。",
      "遂令客子舟，上滩一一难。",
      "小沙已成洲，大洲已成山。",
      "山有树百尺，树围屋数间。",
      "水底复生洲，沙湿犹未干。",
      "从此洲愈多，安得水更宽。",
      "忆从严陵归，水落不能湍。",
      "拖以数童仆，折却十竹竿。",
      "今兹过吾舟，念昔犹胆寒。"
    ]
  },
  {
    "id": "2e89e420fb9cfab60d9848667e697319",
    "title": "东碛滩",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "江船初上滩，滩水政勃怒。",
      "船工与水斗，水力拦船住。",
      "琉璃忽破碎，冰雪迸吞吐。",
      "竟令水柔伏，低头船底去。",
      "朝来发盈川，已过滩十许。",
      "但闻浪喧阗，未睹水态度。",
      "却缘看后船，偶尔见奇处。",
      "从此至三衢，犹有滩四五。"
    ]
  },
  {
    "id": "2e89e420fb9cfab6a4c52aa7575dd0ed",
    "title": "将至地黄滩",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "未到地黄滩，十里先闻声。",
      "樯竿已震掉，未敢与渠争。",
      "舟人各整篙，有如大敌临。",
      "搴篷试一望，溅雪纷淙琤。",
      "乃是水硙港，为滩作先鸣。",
      "真滩定若何，老夫虚作惊。"
    ]
  },
  {
    "id": "2e89e420fb9cfab6c95b06430131c9ef",
    "title": "苏木滩",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "滩雪清溅眸，滩雷怒醒耳。",
      "落洪翠壁立，跳波碧山起。",
      "船进若战胜，船退亦游戏。",
      "若非篙师苦，进退皆可喜。",
      "忽逢下滩舟，掀舞快云駃。",
      "何曾费一棹，才瞬已数里。",
      "会有上滩时，得意君勿恃。"
    ]
  },
  {
    "id": "2e89e420fb9cfab6f16faf1cf2fcdd3c",
    "title": "辽车滩",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "东岸上不得，西岸上更难。",
      "五船往复来，经纬滩两间。",
      "一船初径进，当流为众先。",
      "涛头打澎湃，退缩不敢干。",
      "一船作后殿，忽焉突而前。",
      "瞬息越湍险，回顾有矜颜。",
      "老夫与寓目，亦为一粲然。"
    ]
  },
  {
    "id": "2e89e420fb9cfab6a6cb014a3c2a6e80",
    "title": "舟中新暑止酒",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "新暑酒不宜，作热妨夜睡。",
      "不如看人饮，亦自有醉意。",
      "彼饮吾为咽，所美过于味。",
      "同舟笑吾痴，吾不羡渠醉。",
      "安知醉与醒，谁似谁不似。"
    ]
  },
  {
    "id": "2e89e420fb9cfab64f7f277d74da9c4c",
    "title": "龟峰",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "明发大琛山，龟峰引颈来对面。亭午过弋阳，龟峰缩头不相见。",
      "绿毛蒙茸净如染，紫壳轮囷有斑点。不知七十二钻神不神，桃花市里看最真。"
    ]
  },
  {
    "id": "2e89e420fb9cfab6497c3fc397be9b8f",
    "title": "初二日苦热",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "人言“长江无六月，”我言六月无长江。只今五月已如许，六月更来何可当。",
      "船仓周围各五尺，且道此中底宽窄。上下东西与南北，一面是水五面日。",
      "日光煮水复成汤，此外何处能清凉。掀篷更无风半点，挥扇只有汗如浆。",
      "吾曹避暑自无处，飞蝇投吾求避暑。吾不解飞且此住，飞蝇解飞不飞去。"
    ]
  },
  {
    "id": "2e89e420fb9cfab6916b2ba758e8fa1e",
    "title": "贺必远叔四月八日洗儿",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "年年四月初八日，水沉汤浴黄金佛。今年大阮当此时，真珠水洗白玉儿。",
      "吾家英杰相间起，胄出关西老夫子。公家宣和中大夫，大江之西推名儒。",
      "六十年来谁继渠，愿儿长成读祖书，再起门户光乡闾。"
    ]
  },
  {
    "id": "2e89e420fb9cfab63410db5425ab82d7",
    "title": "七月二十三日南极老人星歌上叔父十三致政一杯千岁之寿",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "淡溪居士登九龄，朱颜青鬓如后生。横拖仙人绿玉杖，倒诵上帝黄庭经。",
      "璇霄仙籍书姓名，丹霞染诰金花绫。近来更觉双眼明，夜抄蝇头窗下灯。",
      "登山临水两脚轻，御风骑气不用行。何人有笔笔无尘，鹅溪一幅为写真。",
      "乌纱白苎坐鼓琴，上有千岁长松青。令威旁舞玄夫听，个是活底南极老人星。"
    ]
  },
  {
    "id": "2e89e420fb9cfab613da408bf394aab6",
    "title": "秋暑",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "夏暑减未曾，秋暑增愈剧。",
      "老翁避无处，茅斋聊憩息。",
      "银盆满注水，银水同一色。",
      "中涵双桂影，倒卧一天碧。",
      "清光湛不动，欲弄还复惜。",
      "偶然一播洒，树影碎相激。",
      "洗面凉已滋，漱齿痛仍逼。",
      "平生畏秋暑，老去畏弥极。"
    ]
  },
  {
    "id": "2e89e420fb9cfab6b455bf810a82cc81",
    "title": "寄题萧民望齐云楼",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "下泳山尖碧云起，添得奇峰三四觜。",
      "老人登楼来看云，下瞰云端在平地。",
      "急呼云师令执鞭，我欲乘此追群仙。",
      "蓬莱阆风遍游览，归来落月满晴川。"
    ]
  },
  {
    "id": "2e89e420fb9cfab6aa3d2f17e7cef893",
    "title": "寄题李俊臣南楼",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "庾家南楼天下无，李家南楼何似渠。玉篸碧山罗带水，眼界风烟且千里。",
      "何须横陈鹦鹉洲，月挂栏干西角头。谪仙子孙五凤手，安得长江化作一杯酒。"
    ]
  },
  {
    "id": "2e89e420fb9cfab6ffed47876b81a686",
    "title": "感秋五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "昨扇犹午携，今裳觉晨单。",
      "起来且复卧，未敢窥柴关。",
      "不知病至此，为复老使然。",
      "平生性刚燥，畏热长喜寒。",
      "念昔忝乡赋，践雪诣春官。",
      "布褐背不纩，芒鞋茧且穿。",
      "长亭夜濯足，吹灯呻故编。",
      "买酒破孤闷，浩歌殷屋椽。",
      "何曾悲廪秋，山棱耸臞肩。",
      "秋风吹我髓，秋露滴我肝。",
      "我欲与秋敌，秋先令我酸。",
      "叹息复叹息，谁是长少年。"
    ]
  },
  {
    "id": "2e89e420fb9cfab6ffed4787345ff445",
    "title": "感秋五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "盥漱已云毕，危坐正冠衣。",
      "揽镜忽见我，不识我为谁。",
      "自倚身尚强，不悟年已衰。",
      "举头视嘉木，向人惨无姿。",
      "我欲诉渠老，渠乃怀秋悲。",
      "木悲不解饮，瑟瑟声怨咨。",
      "我且呼曲生，细细斟酌之。",
      "我醉不知我，更知春秋为。"
    ]
  },
  {
    "id": "2e89e420fb9cfab6ffed4787eef4d3bf",
    "title": "感秋五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "隤照趣夕黯，孤灯启宵明。",
      "老夫倦欲睡，似醉复如醒。",
      "寸心无寸恨，坦如江海清。",
      "秋蛩何为者，四面作怨声。",
      "凄恻竟未已，抑扬殊不平。",
      "切切百千语，递递三四更。",
      "绕砌寻不得，静坐复争鸣。",
      "有口汝自苦，我醉不汝听。"
    ]
  },
  {
    "id": "2e89e420fb9cfab6ffed478741f54b6c",
    "title": "感秋五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "秋晓寒可忍，秋夕永难度。",
      "青灯照书册，两眼如隔雾。",
      "掩卷却孤坐，块然与谁语。",
      "倒卧卧不得，起行行无处。",
      "屋角忽生明，山月到庭户。",
      "似怜幽独人，深夜约清晤。",
      "我吟月解听，月转我亦步。",
      "何必更读书，且与月联句。"
    ]
  },
  {
    "id": "2e89e420fb9cfab6ffed47877137dab0",
    "title": "感秋五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "平生畏长夏，一念愿清秋。",
      "如何遇秋至，不喜却成愁。",
      "书册秋可读，诗句秋可搜。",
      "永夜宜痛饮，旷野宜远游。",
      "江南万山川，一夕入寸眸。",
      "请办双行缠，何处无一丘。"
    ]
  },
  {
    "id": "2e89e420fb9cfab6076ccba31620a173",
    "title": "送刘子思往衡湘",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "浩斋先生第一孙，秀峰后进第一人。向来著论三分国，唤起阿瞒戮奸魄。",
      "有司手持金粟尺，越罗蜀锦遗道侧。洞庭昨夜起霜风，翩然欲登石廪与祝融。",
      "归来定有惊人句，肯寄江西道院翁。"
    ]
  },
  {
    "id": "2e89e420fb9cfab6b8bb0c6ed1dc00d2",
    "title": "明发五峰寺",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "归时路何近，去时路何远。",
      "山路无短长，人心有往返。",
      "每因赴官期，一出谒乡县。",
      "若非人事牵，无奈老身懒。",
      "初心作此行，夜雨醒醉眼。",
      "孤愁念群驺，尺泥滑双趼。",
      "首涂天全湿，回辙云半卷。",
      "投寺借松床，呼僧同野饭。",
      "颓然佳眠足，得此行役倦。",
      "暂劳新不堪，遐征旧所叹。",
      "松菊岂不怀，樊笼何时免。",
      "瘦藤要觅闲，到了古道院。"
    ]
  },
  {
    "id": "2e89e420fb9cfab6c6c04784dca070f2",
    "title": "己酉上元后赠刘子才",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "书台城西幽绝处，古木排霄草荒路。",
      "空斋深夜四无人，维予二人听春雨。",
      "我如病鹤子茁兰，长幼不同同少年。",
      "闻子诵书金应玉，看子落笔山飞泉。",
      "别来几何如昨日，我老过前子非昔。",
      "来年裹砚试集英，侧耳胪传第一声。"
    ]
  },
  {
    "id": "2e89e420fb9cfab64f8d049dcf725d36",
    "title": "送曾无逸入为掌故",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "吉文江水走玉虹，我家水西君水东。",
      "有时相思即命驾，连床夜两听松风。",
      "中间薄宦各分散，南飞鴐鹅北飞雁。",
      "朝来驿骑打谯门，有客有客来相见。",
      "闻君携家入帝京，椎鼓发船天上行。",
      "也能枉辙九十里，来访江西道院僧。",
      "诗家两仙宿台省，红药苍苔紫薇影。",
      "若问山僧作么生，日晏莺啼眠不醒。"
    ]
  },
  {
    "id": "2e89e420fb9cfab6483c9243b7159846",
    "title": "筠庵",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "故老谈李仙，晋日上寥廓。",
      "随身无长物，止跨一只鹤。",
      "鹤本非胎生，古卵尚遗壳。",
      "千年石似坚，覆在凤山脚。",
      "寒宵晦风雨，神光照岩壑。",
      "犬嘷鸡夜鸣，龙泣人寝愕。",
      "只今筠庵是，因物非绳削。",
      "当时抱破处，作门不关钥。",
      "盖以一把茅，聊以护霜雹。",
      "遐瞻如钓翁，蓑衣逐层著。",
      "我来验幽讨，意尚疑谚谑。",
      "雾中披羽衣，砌下脱芒屩。",
      "入户环仰观，中空生响诺。",
      "不见朱顶雏，犹存雪色膜。",
      "松梢双老鹳，戛然下檐角。",
      "老夫忽心惊，不敢小盘礴。"
    ]
  },
  {
    "id": "2e89e420fb9cfab63d94bfef2007204b",
    "title": "筠庵午憩",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "筠庵稍不至，一至一回好。",
      "风从林梢落，吹乱竹根草。",
      "巾屦上下凉，莺鹊左右噪。",
      "市声元不近，静听远亦到。",
      "石磴坐来温，藓径净如扫。",
      "书空作愁字，已忘偏旁了。",
      "犹自忘了愁，而况记得老。",
      "客来谈世事，欲笑还懒笑。"
    ]
  },
  {
    "id": "2e89e420fb9cfab654fd24125dfdff5a",
    "title": "玉井亭观荷花",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "蕖仙初出波，照日稚犹怯。",
      "密排碧罗盖，低护红玉颊。",
      "馆之水精宫，环以琉璃堞。",
      "珠明浮盘戏，酒漾流杯晔。",
      "青笔尖欲试，绿笺皱还摺。",
      "老龟大于钱，辛勤上团叶。",
      "忽闻人履声，入水一何捷。"
    ]
  },
  {
    "id": "2e89e420fb9cfab6fa999e9d8ac6c45a",
    "title": "后圃散策",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "花径雨后凉，树声风外战。",
      "杖屦顿轻松，儿女同行散。",
      "少者前已失，老者后仍倦。",
      "隔林吹笑语，相闻如对面。",
      "明明去人近，眇眇弥步远。",
      "松杉满地影，一瞬忽不见。",
      "仰观紫日轮，偶度白云片。",
      "佳处留再来，前山未须遍。"
    ]
  },
  {
    "id": "2e89e420fb9cfab6d493aae3be46c076",
    "title": "雨后晓登碧落堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "清晨上碧落，亲手启后户。",
      "斜东见西山，粹碧无纤雾。",
      "须臾半崦间，冉冉动微絮。",
      "吹作千峰云，立变万姿度。",
      "正北寻米山，遥隔一片雨。",
      "亭亭如仙子，晓起浣月露。",
      "天衣异人世，一色制轻素。",
      "两山谁不奇，裴回未能去。"
    ]
  },
  {
    "id": "2e89e420fb9cfab675f0b8dfb6400394",
    "title": "新秋晚酌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "胡床东乡坐，秋风忽凄其。",
      "老夫衰病骨，急令闭东扉。",
      "西扉亦半掩，压风作东吹。",
      "何必风及我，风入凉自驰。",
      "晚蝉见谁说，我饮渠便知。",
      "飞从何方来，径集庭树枝。",
      "三叹复九咏，话尽新秋悲。",
      "我老悲已忘，汝语复为谁。",
      "老乌啼一声，不知蝉所之。"
    ]
  },
  {
    "id": "2e89e420fb9cfab613367886e514b1c6",
    "title": "碧落堂晓望荷山",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "荷山非不高，城里自不见。",
      "一登碧落堂，山色正对面。",
      "如人卧平地，跃起立天半。",
      "指挥出伏兵，万骑横隔岸。",
      "后乘来未已，前驱瞻已远。",
      "晨光到岩壑，人物俱茜绚。",
      "绿屏纷开阖，翠旗闪舒卷。",
      "安得垂天虹，桥虚度云巘。",
      "老铃偶报事，郡庭集宾赞。",
      "匆匆换山巾，默默下林坂。"
    ]
  },
  {
    "id": "2e89e420fb9cfab699722959faa7c43a",
    "title": "午憩筠庵",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "筠庵偶坐处，适当树阙间。",
      "远山不见我，而我见远山。",
      "清风隔江来，宛转入松关。",
      "翠蕉自摇扇，白羽得暂闲。",
      "可怜三竹床，睡遍复循环。",
      "秋暑自秋暑，山寒自山寒。",
      "小吟聊适意，美恶不必删。"
    ]
  },
  {
    "id": "2e89e420fb9cfab6e29bc3102db20de2",
    "title": "题无讼堂屏上袁安卧雪图",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "云窗避三伏，竹床横一丈。",
      "退食急袒跣，病身聊偃仰。",
      "有梦元无梦，似想亦非想。",
      "满堂变冥晦，寒阴起森爽。",
      "门外日如焚，屏间雪如掌。",
      "萧然耸毛发，皎若照襟幌。",
      "拔地排瑶松，倚天立银嶂。",
      "遥见幽人庐，茅栋压欲响。",
      "有客叩柴门，高轩隘村巷。",
      "剥啄久不闻，徙倚觉深怅。",
      "幽人寐政熟，何知有令长。",
      "谁作卧雪图，我得洗炎瘴。"
    ]
  },
  {
    "id": "2e89e420fb9cfab6d2d6ca2da91403a1",
    "title": "七月十日大雨晓霁登碧落堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "青天送归云，整如劳还师。",
      "颜行有喜色，厮役争奔随。",
      "晨曦映疏雨，宝灯贯银丝。",
      "落面何曾湿，洒空不胜微。",
      "老夫锐登山，半岭惊欲归。",
      "仰视得奇观，徙倚为久之。",
      "谁言李成巧，此画天下稀。",
      "却登碧落堂，四面天风吹。",
      "葛制忍秋寒，前夕酷暑时。"
    ]
  },
  {
    "id": "2e89e420fb9cfab68179f3b75699bef1",
    "title": "微雨玉井亭观荷",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "猛雨打万荷，怒声战秋鼙。",
      "水银忽成泓，一写无复遗。",
      "不如微雨来，翠盘万珠玑。",
      "荷翻珠不落，细响密更稀。",
      "清如雪触窗，三更梦闻时。",
      "语君君不信，对境当自知。"
    ]
  },
  {
    "id": "2e89e420fb9cfab66c075369f6edffe4",
    "title": "观书",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "书册不可逢，逢得放不得。",
      "看得眼昏花，放了还太息。",
      "掩卷味方深，岂问忘与忆。",
      "是身何曾动，忽然超八极。",
      "只言半窗间，不是华胥国。"
    ]
  },
  {
    "id": "2e89e420fb9cfab604998c573a6ca3f2",
    "title": "中元日晓登碧落堂望南北山二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "节里少公事，底忙起侵晨。",
      "望秋怯残暑，及此东未暾。",
      "登山俯平野，万壑皆白云。",
      "身在白云上，不知云绕身。"
    ]
  },
  {
    "id": "2e89e420fb9cfab604998c574abc418f",
    "title": "中元日晓登碧落堂望南北山二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "米山不知重，近见三两叠。",
      "远者淡不真，眇与天相接。",
      "晨光染红云，正向山外贴。",
      "映出青万层，还与云俱灭。"
    ]
  },
  {
    "id": "2e89e420fb9cfab688b0f8b67c1a6c43",
    "title": "羲娥谣",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "羲和梦破欲启行，紫金毕逋啼一声。",
      "声从天上落人世，千村万落鸡争鸣。",
      "素娥西征未归去，簸弄银盘浣风露。",
      "一丸玉弹东飞来，打落桂林雪毛兔。",
      "谁将红锦幕半天，赤光绛气贯山川。",
      "须臾却驾丹砂毂，推上寒空辗苍玉。",
      "诗翁已行十里强，羲和早起道无双。"
    ]
  },
  {
    "id": "2e89e420fb9cfab62490447c6910a7e3",
    "title": "道傍小松",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "小松如小儿，能坐未能立。",
      "乱发覆地皮，劲气排雪汁。",
      "谁将救暍手，种此青戢戢。",
      "秋阳暴行人，清荫何时及。"
    ]
  },
  {
    "id": "2e89e420fb9cfab60cc16bdb6defbe53",
    "title": "行役有叹",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "去年丐西归，谓可休馀生。",
      "今年复东下，驾言入神京。",
      "卧治方小安，趋召岂不荣。",
      "何如还家乐，醉吟听溪声。"
    ]
  },
  {
    "id": "2e89e420fb9cfab60cc16bdbc1c4692e",
    "title": "行役有叹",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "百年几暄凉，再岁三征行。",
      "却羡路旁叟，白首不到城。",
      "人生如风花，去来能与争。",
      "且随风吹起，会当风自停。"
    ]
  },
  {
    "id": "2e89e420fb9cfab626f396c58f3e0926",
    "title": "尝诸店酒醉吟二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "饮酒定不醉，尝酒方有味。",
      "清浊与醇醨，杂酌注愁肺。",
      "偶尔遇真趣，颓然得佳寐。",
      "醒人作醉语，语好终不是。"
    ]
  },
  {
    "id": "2e89e420fb9cfab626f396c57d17dbf5",
    "title": "尝诸店酒醉吟二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "我饮无定数，一杯复一杯。",
      "醉来我自止，不须问樽罍。",
      "白眼望青天，青天为我开。",
      "青天不开时，我醉眠苍苔。"
    ]
  },
  {
    "id": "2e89e420fb9cfab66234c346f1a2fdf1",
    "title": "江水",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "水色本正白，积深自成绿。",
      "江妃将底药，软此千里玉。",
      "诗人酒未醒，快吸一川渌。",
      "无物咽清甘，和露嚼野菊。"
    ]
  },
  {
    "id": "2e89e420fb9cfab62bc898616745a1c2",
    "title": "舟过柴步寺",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "野寺隔疏樾，远舟见深殿。",
      "独径通绝崖，长萦度微线。",
      "曩游携童弱，攀岸已震眩。",
      "前瞻足未到，下窥意先转。",
      "朝来经云根，尘思起清羡。",
      "野夫三二辈，走过疾于箭。",
      "俯仰二十年，今老怀昔健。"
    ]
  },
  {
    "id": "2e89e420fb9cfab68eb891a517cc95a9",
    "title": "观水叹二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "我方卧舟中，仰读渊明诗。",
      "忽闻滩声急，起视惟恐迟。",
      "八月溅飞雪，清览良独奇。",
      "好风从天来，翛然吹我衣。",
      "凉生固足乐，气变亦可悲。",
      "眷然慨此水，念我年少时。",
      "迄今四十年，往来九东西。",
      "此日顺流下，何日溯流归。",
      "出处未可必，一笑姑置之。"
    ]
  },
  {
    "id": "2e89e420fb9cfab68eb891a54384ec01",
    "title": "观水叹二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "乱石厄江水，要使水无路。",
      "不知石愈密，激得水弥怒。",
      "回锋打别港，勇往遮不住。",
      "我舟历诸滩，阅尽水态度。",
      "一闻一喜观，屡过屡惊顾。",
      "不是见不多，观览不足故。",
      "舟人笑我痴，痴黠未易语。"
    ]
  },
  {
    "id": "2e89e420fb9cfab6ab7aa90b289af99a",
    "title": "过严州章村放歌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "石崖削得瘦到筋，半点也无尘土痕。",
      "正如狻猊走得渴，下赴江水一口吞。",
      "严滩过却乌龙觜，两岸秋山夹秋水。",
      "舟中小酌亦不遑，眼底生愁失苍翠。",
      "尖峰已自刺太虚，峰头更立玉浮屠。",
      "好山千只复万只，家里门前一只无。"
    ]
  },
  {
    "id": "2e89e420fb9cfab647e3e0962240f193",
    "title": "夜宿东渚放歌三首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "前山欺我船兀兀，结约江妃行小谲。",
      "乘我船摇忽远逃，见我船定还孤出。",
      "老夫敢与山争强，受侮不可更禁当。",
      "醉立船头看到夕，不知山于何许藏。"
    ]
  },
  {
    "id": "2e89e420fb9cfab647e3e096161fffa2",
    "title": "夜宿东渚放歌三首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "看山须看山表里，不然看山还误事。",
      "平时只爱万峰青，落日惟存数尖紫。",
      "浙江船上多少人，往来看山谁识真。",
      "丁宁舟人莫浪语，却恐儿辈不肯去。"
    ]
  },
  {
    "id": "2e89e420fb9cfab647e3e096de9a2e78",
    "title": "夜宿东渚放歌三首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "天公要饱诗人眼，生愁秋山太枯淡。",
      "旋裁蜀锦展吴霞，低低抹在秋山半。",
      "须臾红锦作翠纱，机头织出暮归鸦。",
      "暮鸦翠纱忽不见，只见澄江净如练。"
    ]
  },
  {
    "id": "2e89e420fb9cfab6aff7f874ab309481",
    "title": "赠法才师",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "才公南华别，不见八年许。",
      "瓣香宗混融，只眼半唐举。",
      "聊将笋蕨觜，戏作冠剑语。",
      "天还在壶中，云却归何处。"
    ]
  },
  {
    "id": "2e89e420fb9cfab6daef85c7ee920c79",
    "title": "和陆务观见贺归馆之韵",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "君诗如精金，入手知价重。",
      "铸作鼎及鼒，所向一一中。",
      "我如驽并骥，夷涂不应共。",
      "难追紫蛇电，徒掣青丝鞚。",
      "折胶偶投漆，异榻岂同梦。",
      "不知清庙茅，可望明堂栋。",
      "平生怜坡老，高眼薄萧统。",
      "渠若有猗那，心肯师晋宋。",
      "破琴聊再行，新笛正三弄。",
      "因君发狂言，湖山春已动。"
    ]
  },
  {
    "id": "2e89e420fb9cfab6535daa1ebd03b019",
    "title": "五更过无锡县寄怀范参政尤侍郎",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "苏州欲见石湖老，到得苏州发更了。",
      "锡山欲见尤梁溪，过却锡山元不知。",
      "起来灵岩在何许，回首惠山亦无处。",
      "人生万事不可期，怏然却向常州去。"
    ]
  },
  {
    "id": "2e89e420fb9cfab6bce3b749b2081039",
    "title": "晚过常州",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "常州曾作两年住，一别重来十年许。",
      "岸头杨柳记得无，总是行春系船处。",
      "自笑恍如丁令威，老怀成喜亦成悲。",
      "人民城郭依然是，只有向来须鬓非。"
    ]
  },
  {
    "id": "2e89e420fb9cfab69707c33664dd588f",
    "title": "望多稼亭",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "遥望城头多稼亭，亭边霜桧老更青。",
      "当年老守携稚子，芒鞋葵扇绕城行。",
      "腊前移梅春插柳，蹋雪冲泥不停手。",
      "柳未成阴梅稚花，著帽又迎新太守。",
      "后来新守复迎新，到今新旧知几人。",
      "向来手植今在否，寄与此诗聊问春。"
    ]
  },
  {
    "id": "2e89e420fb9cfab64830c80b998acf36",
    "title": "初食太原生蒲萄时十二月二日",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "淮南蒲萄八月酸，只可生吃不可乾。淮北蒲萄十月熟，纵可作羓也无肉。",
      "老夫腊里来都梁，饤坐那得马乳香。分明犹带龙须在，径寸玄珠肥十倍。",
      "太原青霜熬绛饧，甘露冻作紫水精。隆冬压架无人摘，雪打冰封不曾拆。",
      "风吹日炙不曾腊，玉盘一朵直万钱。与渠倾盖真忘年，君不见道逢曲车口流涎。"
    ]
  },
  {
    "id": "2e89e420fb9cfab6c2afd241570e4aac",
    "title": "檃括东坡瓶笙诗序",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "饯饮东坡月三更，中觞忽闻笙箫声。杳杳若在云霄间，抑扬往返中八音。",
      "徐而察之出双瓶，水火相得自啸吟。食顷乃已不可寻，坐客惊叹得未曾。",
      "八月四七岁庚辰。"
    ]
  },
  {
    "id": "2e89e420fb9cfab6cfab0eff27799eba",
    "title": "前苦寒歌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "四大海潮打清淮，三万里风平地来。",
      "龟山横身拦不住，潮波怒飞风倒回。",
      "欲晴不晴雪不雪，并作苦寒冻人绝。",
      "古寺大钟十字裂，东山石崖一峰蹶。",
      "劝君莫出君须出，冰脱君髯折君骨。"
    ]
  },
  {
    "id": "2e89e420fb9cfab642613bb0c06dcfb4",
    "title": "舟中雪作和沈虞卿寄雪诗韵",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "霜风吹船著淮阴，淮山高高淮水深。",
      "津亭饮散浪如屋，篷窗晓起雪满林。",
      "两袖拂空捎舞片，数点落几撩孤吟。",
      "卷舒东阳琢冰句，不羡销金歌浅斟。"
    ]
  },
  {
    "id": "2e89e420fb9cfab6de03c544341376e6",
    "title": "暖热两生行",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "秃颖冻得须作冰，老泓饮汤成水精。先生定交两书生，两生号寒语不能。",
      "先生自作饥虫鸣，夜檄祝融战玄冥。更遣红玉十麒麟，相与部领有脚春，暖热两生出精神。",
      "两生炙手泪纵横，彊和先生仄仄平。"
    ]
  },
  {
    "id": "2e89e420fb9cfab6f985c8232bdafb7a",
    "title": "后苦寒歌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "白鸥立雪胫透冷，鸬鹚避风飞不正。",
      "一双野鸭欺晚寒，出没冰河底心性。",
      "绝怜红船黄帽郎，绿蓑青箬牵牙樯。",
      "生愁堕指脱两耳，芦花亦无何许藏。",
      "遣骑前头买乾荻，速烘燄火与一炙。",
      "三足老鸦寒不出，看云诉天天不泣。"
    ]
  },
  {
    "id": "2e89e420fb9cfab67889ad0c19a97e12",
    "title": "雪小霁顺风过谢阳湖",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "都梁三日雪没屋，小船行水如行陆。",
      "山阳一朝帆遇风，大船行水如行空。",
      "昨来牵夫冻得泣，买芦燎衣芦自湿。",
      "朝来牵夫皆上船，收缆脱巾篷底眠。",
      "楼船忽然生两翼，横飞直过阳侯国。",
      "千村一抹片子时，四岸人家眼中失。",
      "似闻咫尺是杨州，更数宝应兼高邮。",
      "青天万里当径度，不堪回首都梁路。"
    ]
  },
  {
    "id": "2e89e420fb9cfab6822ad2dc7fdcee4a",
    "title": "晚晴",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "日光射雪雪透红，雪光射日日吐虹。",
      "何人铸银作大地，万象都入银光中。",
      "诗翁两眼老病里，爱看晚晴聊仰视。",
      "眼睛空花忽乱起，紫晕一轮三万里。"
    ]
  },
  {
    "id": "2e89e420fb9cfab672691685df892c24",
    "title": "雪晓舟中生火二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "乌银见火生绿雾，便当水沉一浓炷。",
      "却因断续更氤氲，散作霏微暖袍裤。",
      "须臾雾霁吐红光，炯如云表升扶桑。",
      "阳春和日曛满室，苍颜渥丹疑醉乡。",
      "忽然火冷雾亦灭，只见红炉堆白雪。",
      "窗外雪深三尺强，窗里雪深一寸香。"
    ]
  },
  {
    "id": "2e89e420fb9cfab672691685d0d0ec2e",
    "title": "雪晓舟中生火二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "乌银玉质金石声，见火忽学爆竹鸣。",
      "腷腷膊膊久不停，白日坐上飞繁星。",
      "不知何怒泄不平，不知何喜唧唧吟。",
      "待渠自静勿与争，切莫借箸怒复生。",
      "到渠缄口两耳热，铜瓶在旁却饶舌。"
    ]
  },
  {
    "id": "2e89e420fb9cfab677924c0f822185e0",
    "title": "甘露子一名地蚕",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "甘露子，甘露子，唤作地蚕亦良似。不食柘叶不食桑，何须走入地底藏。",
      "不能作茧不上簇，如何也蒙赐汤沐。呼我果，谓之果，呼我蔌，谓之蔌。",
      "唐林晁错莫逢它，高阳酒徒咀尔不摇牙。"
    ]
  },
  {
    "id": "2e89e420fb9cfab6dbced0916d23a2c1",
    "title": "雪霁晓登金山",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "焦山东，金山西，金山排霄南斗齐。天将三江五湖水，并作一江字杨子。",
      "来从九天上，泻入九地底。遇岳岳立摧，逢石石立碎。",
      "乾坤气力聚此江，一波打来谁敢当。金山一何强，上流独立江中央。",
      "一尘不随海风舞，一砾不随海潮去。四旁无蒂下无根，浮空跃出江心住。",
      "金宫银阙起峰头，槌鼓撞钟闻九州。诗人踏雪来清游，天风吹侬上琼楼，不为浮玉饮玉舟。",
      "大江端的替人羞，金山端的替人愁。"
    ]
  },
  {
    "id": "2e89e420fb9cfab6da82fdbcd0df7c87",
    "title": "题金山妙高台",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "金山未到时，羡渠奄有万里之长江。金山既到了，长江不见只见千步廊。",
      "老夫平生不奈事，点检风光难可意。老僧觉我见睫眉，引入妙高台上嬉。",
      "不知老僧有妙手，卷舒江山在怀袖。挂上西窗方丈间，长江浮在炉烟端。",
      "长江南边千万山，一时飞入两眼寒。最爱檐前绝奇处，江心巉然景纯墓。",
      "僧言道许乃浪传，龙宫特书珠贝编。初云谢灵运，爱山如爱命。",
      "掇取天台雁荡怪石头，叠作假山立中流。又云王逸少，草圣入神妙。",
      "天赐琉璃笔格玉砚屏，仍将大江作陶泓。老夫闻二说，沉吟未能决。",
      "长年抵死催上船，徘徊欲去空茫然。"
    ]
  },
  {
    "id": "2e89e420fb9cfab6b1da5c5e6205c3fd",
    "title": "遣骑迎家久稽来讯",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "还家家尚缅，迎家家未来。",
      "去住两不知，安否更相猜。",
      "偶思十年事，谁谓今岁乖。",
      "始我离高安，述职朝天街。",
      "中外理难必，骨肉心与偕。",
      "同室忽分涂，老情非不怀。",
      "入京就一列，汲汲营尺榱。",
      "墙屋亟求完，妇子岂我催。",
      "前知来期杳，更用辛苦为。",
      "属以王事出，寒舲如江淮。",
      "风霜厉宵泳，山水荐晓瑰。",
      "六朝几宿草，事往空馀哀。",
      "梦收儿女书，喜极睫为开。",
      "一欣虽非实，差慰肠九回。",
      "归帆拂惠山，良讯传荆涯。",
      "启缄复非真，旅思弥不佳。",
      "船门且看雪，呼僮涤荷杯。"
    ]
  },
  {
    "id": "2e89e420fb9cfab6fe5db24702856345",
    "title": "立春日舟前细雨",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "急风阵阵吹白尘，著人怪底湿衣巾。",
      "隔溪平林横素练，起从山脚萦山面。",
      "近山如雾复如烟，远山失却只馀天。",
      "今朝春日得春雨，润物无声非浪语。"
    ]
  },
  {
    "id": "2e89e420fb9cfab6fc337646ca4ea1bb",
    "title": "赠倪正甫令子阿麟",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "精神玉雪眼点漆，总角两髦锦缠碧。",
      "郎君未出客已惊，隔窗读书鸾鹤声。",
      "松烟兔颖小三昧，虿尾银钩略无对。",
      "钟王笔法老始成，阿麟今才十二龄。",
      "七十列传十二纪，白头书生不能记。",
      "乱抽架上聊试渠，横诵倒诵如流水。",
      "二雅三颂已作笺，要与毛郑争先鞭。",
      "吟诗作赋更馀事，不论五言兼七字。",
      "奉常先生有阴功，翰苑仙人有家风。",
      "高科好官手可唾，更看声名塞天破。",
      "老夫还曾浪语么，老夫还曾浪语么。"
    ]
  },
  {
    "id": "2e89e420fb9cfab63939dda1197f68cb",
    "title": "记张定叟煮笋经",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "江西猫笋未出尖，雪中土膏养新甜。",
      "先生别得煮箦法，丁宁勿用醯与盐。",
      "岩下清泉须旋汲，熬出霜根生蜜汁。",
      "寒芽嚼作冰片声，馀沥仍和月光吸。",
      "菘羔楮鸡浪得名，不如来参玉板僧。",
      "醉里何须酒解酲，此羹一碗爽然醒。",
      "大都煮菜皆如此，淡处当知有真味。",
      "先生此法未要传，为公作经藏名山。"
    ],
    "annotation": [
      "叟（sǒu）：年老的男性。",
      "猫笋：卽猫头笋，毛笋的别称。",
      "出尖：笋尖破土而出。",
      "土膏：土中供植物生长的养分。",
      "新甜：卽新笋。",
      "煮箦（zé）：典自邯郸淳《笑林》：「汉人有适吴，吴人设笋，问：『是何物？』语曰：『竹也！』归煮其床箦而不熟，乃谓其妻曰：『吴人轣辘，欺我如此！』」箦，竹席。",
      "丁宁：同叮咛。",
      "醯（xī）：醋。",
      "旋：立刻，马上。",
      "霜根：寒凉之气。",
      "寒芽：同指笋。",
      "馀沥：残酒。 ",
      "菘（sōng）羔楮（chǔ）鸡：泛指名贵的蔬菜。菘羔，幼嫩的白菜；楮鸡，楮树上所生之菌。",
      "浪：徒，虚。",
      "参：与后「玉板僧」对，转义为品嚐。",
      "玉板僧：竹笋的戏称。宋·释惠洪《冷斋夜话》：「又尝要刘器之同参玉版和尚，器之毎倦山行，闻见玉版，忻然从之。至廉泉寺，烧笋而食，器之觉笋味胜，问：『此笋何名？』东坡曰：『即玉版也。此老师善说法，要能令人得禅悦之味。』于是器之乃悟其戏，为大笑。东坡亦作偈曰：『丛林真百丈，嗣法有横枝。不怕石头路，来参玉版师。聊凭柏树子，与问箨龙儿。瓦砾犹能说，此君那不知。』」",
      "酒解酲（chéng）：典自南朝宋·刘义庆《世说新语·任诞》：「伶跪而祝曰：『天生刘伶，以酒为名，一饮一斛，五斗解酲，妇人之言，慎不可听！』便引酒进肉，隗然已醉矣。」解酲，醒酒。 ",
      "碗（wǎn）：同「碗」。",
      "爽然：豁然。",
      "大都：大多，大抵。",
      "未要传：世人不能赏识了解。",
      "作经：卽作煮笋经。",
      "藏名山：典自漢·太史公《报任安书》：「藏之名山，传之其人。」意为令此法不致失传。"
    ]
  },
  {
    "id": "2e89e420fb9cfab6d3b7badbd64ee619",
    "title": "和丘宗卿赠长句之韵",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "君入修门才一见，我出修门风刮面。",
      "归来急问有新诗，句句举似君不疑。",
      "殿门握手冠缨绝，炯如云破瞻秋月。",
      "老怀勃郁久不开，为君倾豁情既竭。",
      "君诗元自过黄初，古雅可敬丽可娱。",
      "诗坛端是一敌国，乃不自惜下取予。",
      "向来交游半生死，悼往喜今同彼此。",
      "老夫懒性不便书，毛颖为君浴清泚。",
      "圣贤何时同一中，纵谈社燕与秋鸿。",
      "芒鞋藤杖寻春风，天竺灵隐九里松。",
      "古来乐事天悭与，怪珍未必逢良贾。",
      "即今又欲驾官船，淮水中流送归虏。",
      "金山独上妙高台，再与海若相诙谐。",
      "归时藉手无一字，教君笑杀老诚斋。"
    ]
  },
  {
    "id": "2e89e420fb9cfab6284e9847d2d18be3",
    "title": "大儿长孺赴零陵簿示以杂言",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "好官易得忙不得，好人难做须着力。汝要作好官，令公书考不可钻。",
      "借令巧钻得，遗臭千载心为寒。汝要作好人，东家也是横目民。",
      "选官无选处，却与天地长青春。老夫今年六十四，大儿壮岁初筮仕。",
      "先人门户冷如冰，岂不愿汝取高位。高位莫爱渠，爱了高位失丈夫。",
      "老夫老则老，官职不要讨。白头官里捉出来，生愁无面见草莱。",
      "老夫不足学，圣贤有前作。譬如著棋著到国手时，国手头上犹更尽有著。"
    ]
  },
  {
    "id": "2e89e420fb9cfab69eff1473bbad32b7",
    "title": "再并赋瑞香水仙兰三花",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "水仙头重力纤弱，碧柳腰支黄玉萼。",
      "娉娉袅袅谁为扶，瑞香在旁扶著渠。",
      "春兰初芽嫩仍短，娇如稚子无人管。",
      "瑞香绿荫浓如云，风日不到况路尘。",
      "生时各在一山许，畦丁作媒得相聚。",
      "三花异种复异妆，三花同韵更同香。",
      "诗人喜渠伴幽独，不道被渠教断肠。"
    ]
  },
  {
    "id": "2e89e420fb9cfab63a85c04ce898869f",
    "title": "谢王恭父赠梁杲墨",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "君不见蜀人文字天下工，前有相如后扬雄。君不见蜀人乌丸天下妙，前有蒲韶后梁杲。",
      "初得梁墨黐摹糊，老夫道渠不及蒲。蓬山藏室王校书，笑我未识真玄菟。",
      "两圭水苍笏，双团点漆璧。一并赠老夫，此意已金石。",
      "洮州绿玉试松花，星潭黑云走风沙。龙蛇起陆鹰入骨，却愁雷电夺神物。"
    ]
  },
  {
    "id": "2e89e420fb9cfab69a10d6d5351f3c87",
    "title": "蜂儿",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "蜜蜂不食人间仓，玉露为酒花为粮。作蜜不忙采花忙，蜜成犹带百花香。",
      "蜜成万蜂不敢尝，要输蜜国供蜂王。蜂王未及享，人已割蜜房。",
      "老蜜已成蜡，嫩蜜方成蜜。蜜房蜡片割无馀，老饕更来搜我室。",
      "老蜂无味只有滓，幼蜂初化未成儿。老饕火攻不知止，既毁我室取我子。"
    ]
  },
  {
    "id": "2e89e420fb9cfab6f85f4fe7885d2486",
    "title": "泊舟临平二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "前窗向市下却帘，后窗临水开却门。",
      "岸头杨柳报春动，溪底云天随浪翻。",
      "隔溪数间黄草屋，绕屋千竿翠琼竹。",
      "三老鸣钲舣柂楼，今宵又向临平宿。"
    ]
  },
  {
    "id": "2e89e420fb9cfab6f85f4fe7f697c967",
    "title": "泊舟临平二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "拂溪十点五点雨，縠纹织出团花缕。",
      "花头细大虽不匀，一花销时一花吐。",
      "北风卷云如卷帘，忽然收尽玉廉纤。",
      "天光却在水光下，天水镕作镜一奁。",
      "好山隔市望不见，只有清溪照人面。"
    ]
  },
  {
    "id": "2e89e420fb9cfab6d73017ca70b92abe",
    "title": "临平解舟",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "竹篱短短门小小，少年独立春风晓。",
      "柳芽缩爪尚怯寒，金粟斑斑满枝了。",
      "过船桥下桥绝高，波清深见一截篙。",
      "市人夹水争出看，无数渔舟避东岸。"
    ]
  },
  {
    "id": "2e89e420fb9cfab63a40537369a54e58",
    "title": "赋金盘露椒花雨",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "金盘夜贮云表露，椒花晓滴山间雨。",
      "一涓不用鸭绿波，双清酿出鹅黄乳。",
      "老妻知我憎官壶，还家小槽压真珠。",
      "江西担取来西湖，遣我醉倒不要扶。",
      "更携数尊往淮上，要夸亲旧尝家酿。",
      "祗堪独酌不堪分，老夫犹要入修门。"
    ]
  },
  {
    "id": "2e89e420fb9cfab6465cadd3392b23f0",
    "title": "岸柳",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "柳梢拂入溪云阴，柳根插入溪水深。",
      "只今立岸一弊帚，归时弄日千黄金。",
      "人生荣谢亦如此，谢何足怨荣何喜。",
      "秋霜春雨自四时，老夫问柳柳不知。"
    ]
  },
  {
    "id": "2e89e420fb9cfab6296377d0d7d1d8d0",
    "title": "春菜",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "雪白芦菔非芦菔，吃来自是辣底玉。花叶蔓菁非蔓菁，吃来自是甜底冰。",
      "三馆宰夫传食籍，野人蔬谱渠不识。用醯不用酸，用盐不用咸。",
      "盐醯之外别有味，姜牙枨子仍相参。不甑亦不釜，非蒸亦非煮。",
      "坏尽蔬中腴，乃以烟火故。霜根雪叶细缕来，瓷瓶夕幂朝即开。",
      "贵人我知不官样，肉食我知无骨相。只合南溪嚼菜根，一尊径醉溪中云。",
      "此诗莫读恐咽杀，要读此诗先捉舌。"
    ]
  },
  {
    "id": "2e89e420fb9cfab6cac7c6eb0e9160a6",
    "title": "回望惠山",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "惠山分明龙样活，玉脊琼腰百千折。",
      "锡泉泉上吐一珠，簸弄太湖波底月。",
      "苍石为角松为须，须里黄金古佛庐。",
      "请君更向潘葑看，龙尾缴到珠南畔。"
    ]
  },
  {
    "id": "2e89e420fb9cfab68bf9303edba1e952",
    "title": "题陆子泉上祠堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "先生吃茶不吃肉，先生饮泉不饮酒。饥寒祗忍七十年，万岁千秋名不朽。",
      "惠泉遂名陆子泉，泉与陆子名俱传。一瓣佛香炷遗像，几多衲子拜茶仙。",
      "麒麟图画冷似铁，凌烟冠剑消如雪。惠山成尘惠泉竭，陆子祠堂始应歇，山上泉中一轮月。"
    ]
  },
  {
    "id": "2e89e420fb9cfab6f584e4151a768d3b",
    "title": "夜过五牧",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "船头更鼓打两声，如何未到常州城。",
      "道旁火炬如昼明，道上牵夫如蚁行。",
      "今宵到得荆溪馆，我欲眠时夜还短。",
      "明朝拥被窥船窗，百尺柳条垂两岸。"
    ]
  },
  {
    "id": "2e89e420fb9cfab6e76d50d36f8a5566",
    "title": "明发荆溪馆下",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "常州太守曾独弄，回首向来真一梦。",
      "五月炎天十月寒，东亭迎客西亭送。",
      "自从别却翟家园，岂谓三经金斗门。",
      "莫教物色有欠处，剩与新诗三五句。",
      "犹有归涂更一来，是时百花开未开。"
    ]
  },
  {
    "id": "2e89e420fb9cfab6a3b1404b537b884d",
    "title": "过奔牛闸",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "春雨未多河未涨，闸官惜水如金样。",
      "聚船久住下河湾，等待船齐不教放。",
      "忽然三板两板开，惊雷一声飞雪堆。",
      "众船遏水水不去，船底怒涛跳出来。",
      "下河半篙水欲满，上河两平势差缓。",
      "一行二十四楼船，相随过闸如鱼贯。"
    ]
  },
  {
    "id": "2e89e420fb9cfab6b02801fbf8f85e13",
    "title": "渎头阻风",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "天寒春浅蛰未开，船头一声出地雷。",
      "老夫惊倒卷帘看，白浪飞从东海来。",
      "东海复东几万里，扶桑顷刻到长淮。",
      "琉璃地上玉山起，玉山自走非人推。",
      "似闻海若怒川后，雨师风伯同抽差。",
      "夜提横水明光甲，大呼一战龟山颓。",
      "老夫送客理归棹，适逢奇观亦壮哉。",
      "岂不怀归船不进，系缆古柳依云堆。",
      "须臾惊定却成喜，分付客愁金缕杯。"
    ]
  },
  {
    "id": "2e89e420fb9cfab68d2ec568c4e29817",
    "title": "至洪泽",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "今宵合过山阳驿，泊船问来是洪泽。",
      "都梁到此只一程，却费一宵兼两日。",
      "政缘夜来到渎头，打头风起浪不休。",
      "舟人相贺已入港，不怕淮河更风浪。",
      "老夫摇手且低声，惊心犹恐淮神听。",
      "急呼津吏催开闸，津吏叉手不敢答。",
      "早潮已落水入淮，晚潮未来闸不开。",
      "细问晚潮何时来，更待玉虫缀金钗。"
    ]
  },
  {
    "id": "2e89e420fb9cfab63a9eeaae3552240d",
    "title": "瓜州遇风",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "金钲三声船欲发，天地苍茫忽开阖。恶风吹倒多景楼，怒涛打碎金山塔。",
      "涛头抛船入半空，船从空中落水中。势如崩山同日二十九，声如推堕万石之簴千石钟。",
      "岸人惊呼船欲没，舟人绝叫船复出。平生所闻杨子江，无风已自波相撞。",
      "莫教风动一波起，三日奔腾收不止。君不见逆酋投鞭欲断流，稿街自送月氏头。"
    ]
  },
  {
    "id": "2e89e420fb9cfab6303f137657f17c37",
    "title": "再赋石翁石婆",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "石翁谁怒犹睅目，石婆多愁鬓先秃。",
      "荒山野水四无人，二老对立今几春。",
      "珠襦玉匣化为土，金雁银凫亦飞去。",
      "知是六朝何帝陵，摩娑碧藓俱无语。"
    ]
  },
  {
    "id": "2e89e420fb9cfab64117cdacd3be9f5b",
    "title": "走笔谢张功父送似酴醾",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "西湖野僧夸藏冰，半年化作真水精。南湖诗人笑渠拙，不如侬家解乾雪。",
      "藏冰窨子山之幽，镵透九地山鬼愁。侬家藏雪有妙手，分明晒在翡翠楼。",
      "向来巽二拉滕六，玉妃夜投玉川屋。剪水作花吹朔风，揉云为粉散寒空。",
      "醉挥两袖拂银汉，梢头万斛冷不融。琼田挈月拾翠羽，砌成重楼天半许。",
      "盘作青蛟吐绿雾，乱飘六出薰沉炷。人间雪脆那可藏，天上雪落何曾香。",
      "三月尽头四月首，南湖香雪今谁有，分似诚斋老诗叟。",
      "碎挼玉花泛春酒，一饮一石更五斗。"
    ]
  },
  {
    "id": "2e89e420fb9cfab6afc0169784cd46af",
    "title": "跋吴箕秀才诗卷",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "君家子华翰林老，解吟芳草夕阳愁。开红落翠天为泣，覆手作春翻手秋。",
      "晚唐异味今谁嗜，耳孙下笔参差是。一径芙蓉十万枝，唤作春风二月时。",
      "旁人笑渠眼花恐落井，渠方掉头得句呼不醒。老夫向来守荆溪，郡有诗人元不知。",
      "赠我连城杂照乘，一夜空斋横白蜺。"
    ]
  },
  {
    "id": "2e89e420fb9cfab608e1836ea876011d",
    "title": "记丘宗卿语绍兴府学前景",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "镜湖泮宫转街曲，才隔清溪便无俗。",
      "竹桥斜度透竹门，墙根一竿半竿竹。",
      "恰思是间宜看梅，忽然一枝横出来。",
      "霜馀皴裂臂来大，只着寒花三两个。"
    ]
  },
  {
    "id": "2e89e420fb9cfab65adfa94000914c4e",
    "title": "题浏阳县柳仲明致政云居山书院",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "云居山高三万尺，下插浏江上撞日。",
      "柳下和风百世师，有孙避地来筑室。",
      "奕叶隐居三百年，栽桃种杏今满川。",
      "当家相传一破砚，此外文字九千卷。",
      "旄头毕方书散亡，维仲明父再耿光。",
      "木叶衣裳野蕨肠，牙签玉轴还堆床。",
      "更于山下起高阁，竹户松窗照林壑。",
      "阁上诸郎夜诵声，太一真人降云鹤。",
      "向来有子中文科，泮宫弹琴咏菁莪。",
      "柳氏门闾人刮目，仲明依旧一渔蓑。"
    ]
  },
  {
    "id": "2e89e420fb9cfab6a8afb2a22846ea16",
    "title": "寄吴宜之",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "罨画溪头老诗伯，夜榜仙槎郁林石。",
      "要令南斗避文星，却归北辰捧天极。",
      "顷逢桂江双鲤鱼，殷勤两寄尺素书。",
      "山长水远到不到，未必韦郎迹也疏。",
      "书中只有相思字，更及融州一寒士。",
      "泮水曾参冷似冰，等待春风放桃李。"
    ]
  },
  {
    "id": "2e89e420fb9cfab62140eb5c3cbf76ef",
    "title": "和沈子寿还朝天集之韵",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "愁城不著狂诗客，径超天外华胥国。",
      "苦海惟愁热恼人，别有月中水精域。",
      "浣花一老已九京，何人再筑五言城。",
      "竹斋衣钵传锦里，咄咄云烟飞落纸。",
      "胸中磊磈有馀地，语下飘萧无俗气。",
      "诗坛笔阵制中权，势如常山看率然。",
      "观者堵墙颜色沮，惊闻柘弹金盘句。",
      "老夫性癖耽此趣，被渠夜半赤手取。",
      "重阳过了元不知，犹有黄花三两枝。"
    ]
  },
  {
    "id": "2e89e420fb9cfab6ca0de9b59fbc7c60",
    "title": "跋眉山程仁万言书草",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "峨眉山下三苏乡，至今草木文章香。近时英妙有程郎，数寸管底翻锦江。",
      "向来曾草三千牍，流涕太息仍痛哭。九虎当关北斗深，十年买桂炊白玉。",
      "荆溪溪上相识初，君犹少年我壮夫。帝城再见各白须，袖中一纸梁溪书。",
      "剡藤方策一万字，犹带权书衡论味。君不见古来富贵扫无痕，只有文章照天地。"
    ]
  },
  {
    "id": "2e89e420fb9cfab6006d460bd16a3b30",
    "title": "题巩仲至修辞斋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "人道庄周梦蝴蝶，我言蝴蝶梦庄周。",
      "庄周解飞蝶解语，说向蝴蝶应点头。",
      "修辞斋中子巩子，年少诗狂狂到底。",
      "蹇驴破帽冲达官，白眼清谈对馀子。",
      "东莱一翁印斯人，世人皆憎翁不嗔。",
      "为渠落笔三大字，政自不妨诗入神。"
    ]
  },
  {
    "id": "2e89e420fb9cfab6473fa8febe6892a9",
    "title": "赠墨工张公明",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "庐陵旧墨说潘衡，庐陵新墨说张生。",
      "潘家衣钵嗣苏子，张家苗裔出易水。",
      "易水松花烟一螺，涨起倒流三峡波。",
      "人言天下无白墨，那知真有玄尚白。",
      "磨光漆几夺眼睛，试点一点倾人城。"
    ]
  },
  {
    "id": "2e89e420fb9cfab6f02b0d18696ef174",
    "title": "跋丘宗卿侍郎见赠使北诗一轴",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "太行界天二千里，清晨跳入寒窗底。黄河动地万壑雷，却与太行相趁来。",
      "青崖颠狂白波怒，老夫惊倒立不住。乃是丘迟出塞归，赠我大轴出塞诗。",
      "手持汉节娖秋月，弓挂天山鸣积雪。过故东京到北京，泪滴禾黍枯不生。",
      "誓取胡头为饮器，尽与遗民解魋髻。诗中哀怨诉阿谁，河水呜咽山风悲。",
      "中原万象听驱使，总随诗句归行李。君不见晋人王右军，龙跳虎卧笔有神。",
      "何曾哦得一句子，自哦自写传世人。君不见唐人杜子美，万草千花句何绮。",
      "祗以诗传字不传，却羡别人云落纸。莫道丘迟一轴诗，此诗此字绝世奇。",
      "再三莫遣鬼神知，鬼神知了偷却伊。"
    ]
  },
  {
    "id": "2e89e420fb9cfab6f4d0b092c7dbfaf8",
    "title": "谢湖州太守王成之给事送百花春糟蟹",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "乌衣巷里批敕手，整顿乾坤渠尽有。天风吹入水精宫，一夜阳和遍花柳。",
      "爱杀苕溪波底云，揉云酿出蒲萄春。更挼百花作香尘，小槽溅破真珠痕。",
      "一杯吸尽太湖月，郡斋忽念山中客。远浇白首草玄人，伯雅仲雅俱清绝。",
      "一介不肯遣长须，却遣郭索持尺书。二执戈者争走趋，登彼糟丘劝腹腴，可怜郭索与陆谞。",
      "不傍贵人热门户，却访诚斋老病翁，多谢苕溪贤地主。"
    ]
  },
  {
    "id": "2e89e420fb9cfab6569b49a04535f024",
    "title": "赠写真水鉴处士王温叔",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "我不如森森千丈松，我不如濯濯春月柳。髯疏鬓秃已雪霜，皮皱肉皴真老丑。",
      "叶生画时颜尚朱，王生画时骨更臞。一生爱山吟不就，两肩化作秋山瘦。",
      "君不见褒公鄂公图凌烟，腰间羽箭大如椽。君不见浣花醉图粉墨落，日斜泥滑驴失脚。",
      "贵人寒士两相嗤，画图犹在人已非。王生王生且停手，不如生前一杯酒。"
    ]
  },
  {
    "id": "2e89e420fb9cfab633096659cab8b5b3",
    "title": "晓登小楼雾失南高峰塔",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "日日南高峰，知我登小楼。",
      "笑回紫翠面，擎献新鲜秋。",
      "独将诗魂去，恣绕月胁游。",
      "得句寄与渠，月姊不敢搜。",
      "绝顶珥琼笔，仰空书银钩。",
      "今晨招不来，开窗得孤愁。",
      "折简呼屏翳，能为追亡不。"
    ]
  },
  {
    "id": "2e89e420fb9cfab6e9827a26019b4a70",
    "title": "跋罗春伯所藏高氏乐毅论",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "右军乐毅论，大令洛神赋。王家小楷天取将，祗馀惊鸾尚双翥。",
      "昭陵银海閟银钩，秦王卧看偷儿偷。秣陵井苔剥山骨，祝融复遣山鬼搜。",
      "裂琼划玉各分散，遗下宝圭三五段。墨卿收拾骊颔珠，仅仅一百八十馀。",
      "江西今代韩吏部，古心古道生好古。雷电勃兴急捉取，阿那精灵会飞去。"
    ]
  },
  {
    "id": "2e89e420fb9cfab67faa4ca9905137c8",
    "title": "题汪圣锡坟庵真如轩在玉山常山之间",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "东吴南垂楚北际，中央不合大如砺。",
      "百滩千嶂自一川，清空不是人间世。",
      "玉山先生携老禅，把茅结庵开小轩。",
      "身前身后来醉眠，一醉不醒三千年。",
      "先生杖屦半宇宙，每到此轩去还又。",
      "为怜雪立孤竹君，月骨风筋如许瘦。",
      "向来种笋今排天，先生手痕故依然。",
      "骑龙帝旁为飞仙，玉棺寂寞空寒烟。"
    ]
  },
  {
    "id": "2e89e420fb9cfab6064d53c6b6129112",
    "title": "题张以道上舍寒绿轩",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "菊芽伏土糁青粟，杞笋傍根埋紫玉。雷声一夜雨一朝，森然迸出如蕨苗。",
      "先生饥肠诗作梗，小摘珍芳汲冰井。风炉蟹眼候松声，笊篱亲捞微带生。",
      "烂炊凋胡淅青精，芼以天随寒绿萌。饥时作齑仍作羹，饱后龙凤同庖烹。",
      "太官蒸羔压花片，宰夫胹蹯削琼软。豹胎熬出祸胎来，贵人有眼何曾见。",
      "天随尚有愁作魔，愁杞作棘菊作莎。君不见黄金钱照红玉豆，秋高更觉风味多。",
      "先生酿金鍊红玉，自莎自棘如予何。金空玉尽苗复出，吃苗吃花并吃实。",
      "天随白眼屠沽儿，不道有人头上立。"
    ]
  },
  {
    "id": "2e89e420fb9cfab601f20898091b79ac",
    "title": "平望夜景",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "二鼕鼕，三当当。夜泊平望更点长，新月无光湖有光。",
      "昨宵一雪今宵霜，犬吠两岸归人忙。夜深人静无一事，画烛泣残人欲睡。",
      "忽有渔船外水来，一棹波声风雨至。半生堕在红尘中，浮家东吴东复东。",
      "楼船夜宿琉璃国，谁言别有水精宫。"
    ]
  },
  {
    "id": "2e89e420fb9cfab6febf3130a17e13c5",
    "title": "折杏子",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "天暖酒易醺，春暮花难觅。",
      "意行到南园，杏子半红碧。",
      "轻风动高枝，可望不可摘。",
      "耸肩跂一足，偶尔攀翻得。",
      "攀条初亦喜，折条还复惜。",
      "小苦已自韵，未酸政堪吃。",
      "聊将插鬓归，空樽有馀沥。"
    ]
  },
  {
    "id": "2e89e420fb9cfab61c0f29829de937d2",
    "title": "送刘觉之归蜀",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "大江东西湖南北，鹄袍学子森如竹。何人开口不伊川，阿谁初道此水源。",
      "清纯先生刘夫子，冷笑俗儒钻故纸。梦中亲见大小程，为渠刺船入洙泗。",
      "嗟我结发从先生，日日看子趋鲤庭。先生命子却从我，小窗短檠共灯火。",
      "陋巷柴扉共寒饿，安知头上天几大。子今行李寄大宁，翩然束书游帝城。",
      "袖中一卷经济策，天关九虎叫不应。朝来忽见毛生刺，看来看去惊且喜。",
      "风花聚散三十年，何许飞堕老眼前。相逢几日又相别，珍重两字不忍说。",
      "我有故山江之西，祗遣思归不遣归。赠行聊借退之诗，石头城下一杯酒，便是此生长别离。"
    ]
  },
  {
    "id": "2e89e420fb9cfab66084ec76b20c3379",
    "title": "送李君亮大著出守眉州",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "老夫丐外自缘老，复闻建邺江山好。不应夫子亦翩然，一柁江花更江草。",
      "黄金宫阙三神山，蓬莱五云霄汉间。仍将弱水三万里，隔断尘世无往还。",
      "西州名胜李太史，岂徒国士天下士。玉皇催入道山堂，知费台家几黄纸。",
      "似闻郎罢对薰风，忽思锦江荔枝红。人生奉亲行乐耳，金印斗大何关侬。",
      "峨眉山月却入手，影落庭闱一杯酒。蚤赋中和乐职宣布诗，会看夔龙集凤池。"
    ]
  },
  {
    "id": "2e89e420fb9cfab68f53b8c83d1b6aae",
    "title": "秋日早起",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "我眠亦甚安，梦中初无惊。",
      "如何作梦语，反侧意不平。",
      "起来不复寐，郡楼挝五更。",
      "窗纸尚昏昏，看到渐次明。",
      "卷帘启后户，披衣步中庭。",
      "汲井漱新泉，满面吹寒冰。",
      "仰看天宇旷，微白复淡青。",
      "犹挂烂银梳，未升紫金钲。",
      "砌蛩馀夜唧，树鹊作晓鸣。",
      "群动俱扰扰，竞若有所营。",
      "而人居其间，独欲免夙兴。",
      "出山三见秋，一年一征行。",
      "今兹秋又至，归心捺还生。",
      "会当挂其冠，高卧听松声。"
    ]
  },
  {
    "id": "2e89e420fb9cfab6dd979db2c9ee4236",
    "title": "戏用禅观答曾无逸问山谷语",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "前说人间无漏仙，后说世上无眼禅。",
      "衲子若全信佛语，生天定在灵运前。"
    ]
  },
  {
    "id": "2e89e420fb9cfab65633914e47bb5506",
    "title": "轿中看山",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "买山安得钱，有钱价不贱。",
      "住山如冠玉，人见我不见。",
      "世言游山好，一峰足双茧。",
      "峰外复有峰，历尽独能遍。",
      "不如近看山，近看不如远。",
      "请山略退步，容我与对面。",
      "我行山欣随，我住山乐伴。",
      "有酒唤山饮，有蔌分山馔。",
      "隔水绝高寒，萦云偏茜绚。",
      "雨滋青弥深，日炫紫还浅。",
      "端居忽飞动，遐逝即回转。",
      "孤秀呈复逃，层尖隐还显。",
      "掇入轿中来，置在几上玩。",
      "劣行三两驿，已阅百千变。",
      "非我去旁搜，皆渠来自献。",
      "寄言有山人，勿卖亦勿典。",
      "金多汝安用，价重山亦怨。",
      "估若为我低，伤廉又非愿。",
      "山已在胸中，岂复有馀羡。",
      "羡心固无馀，更借山一看。"
    ]
  },
  {
    "id": "2e89e420fb9cfab6784ccadc0b272564",
    "title": "村店竹床",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "村店事事无，秋热夜夜至。",
      "一双好竹床，无人将去睡。"
    ]
  },
  {
    "id": "2e89e420fb9cfab68641c53197cae2fc",
    "title": "秋浦登舟阻风泊池口",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "午眠化蝶化未成，梦中澒洞发大声。",
      "军鼙雷鼓百千面，援桴齐下作一鸣。",
      "起来推窗无一物，海潮打入齐山窟。",
      "数洲翻覆相荡摩，四山动摇皆突兀。",
      "钱塘潮来声惊天，金陵潮来声寂然。",
      "此去金陵一千里，那得潮声来到此。",
      "长年三老笑复嘲，云是波声不是潮。",
      "清溪波头高过屋，大江波头泼日毂。",
      "清溪去江一步地，大江可望不可至。",
      "北风向晚动地来，跳出银峰万万堆。",
      "侬船莫管行不得，且看银峰永今夕。"
    ]
  },
  {
    "id": "2e89e420fb9cfab689af809cf2f7be31",
    "title": "池口移舟入江再泊十里头潘家湾阻风不止",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "北风五日吹江练，江底吹翻作江面。",
      "大波一跳入天半，粉碎银山成雪片。",
      "五日五夜无停时，长江倒流都上西。",
      "计程一日二千里，今逾滟滪到峨眉。",
      "更吹两日江必竭，却将海水来相接。",
      "老夫蚤知当陆行，错料一帆超十程。",
      "如今判却十程住，何策更与阳侯争。",
      "水到峨眉无去处，下梢不到忘归路。",
      "我到金陵水自东，只恐从此无南风。"
    ]
  },
  {
    "id": "2e89e420fb9cfab6c8ec8462b43f52bf",
    "title": "舟中买双鳜鱼",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "金陵城中无纤鳞，一鱼往往重六钧。",
      "脊梁专车尾梢云，肉如大武千秋筋。",
      "小港阻风泊乌舫，舫前渔艇晨收网。",
      "一双白锦跳银刀，玉质黑章大如掌。",
      "洞庭枨子青欲黄，香肤作线醯作浆。",
      "供侬朝吃复晚吃，秃尾槎头俱避席。",
      "可怜秋浦好秋山，侬眼未饱即北还。",
      "江神挈月作团扇，一夜挥风卷波面。",
      "留侬看山仍看江，更荐鲜鱼庖玉霜。",
      "江神好意那可忘，江神恶剧那可当。"
    ]
  },
  {
    "id": "2e89e420fb9cfab65d0dddd0127e9386",
    "title": "舟中排闷",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "江流一直还一曲，淮山一起还一伏。",
      "江流不肯放人行，淮山只管留人宿。",
      "老夫一出缘秋凉，半涂秋热难禁当。",
      "却借楼船顺流下，逆风五日殊未央。",
      "老夫平生行此世，不自为政听天地。",
      "只今未肯放归程，安知天意非奇事。",
      "平生爱诵谪仙诗，百诵不熟良独痴。",
      "舟中一日诵一首，诵得遍时应得归。"
    ]
  },
  {
    "id": "2e89e420fb9cfab6d22f86497006caf5",
    "title": "过石硊渡",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "峨桥小渡十里长，石硊小渡五里强。",
      "斜风细雨寒芦里，下有深潭黑无底。",
      "渡船劣似纸半张，五里却成一千里。",
      "中流风作浪如山，前进不得后退难。",
      "隔溪市井只咫尺，安得飞堕于其间。",
      "大江风涛堪着力，小渡风涛更无格。",
      "咫尺性命轻于毛，只恐一毛犹不直。"
    ]
  },
  {
    "id": "2e89e420fb9cfab65b29af0ede728674",
    "title": "天丝行",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "天孙懒困抛云机，却倩月姊看残丝。",
      "玉兔偷将乞风伯，和机失却天未知。",
      "风伯得丝那解织，未尝躬桑那解惜。",
      "掀髯一笑戏一吹，散入寒空收不得。",
      "晓来翠岭莹无痕，片云忽裂落岭根。",
      "须臾吹作万缕银，乃是天丝不是云。",
      "远山成练不曾卷，近林成纱未经剪。",
      "坐看斜飞拂面来，分明是丝寻不见。",
      "元来著面化成水，是水是丝问谁子。"
    ]
  },
  {
    "id": "2e89e420fb9cfab6c942c196b5518e73",
    "title": "怪菌歌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "雨前无物撩眼界，雨里道边出奇怪。",
      "数茎枯菌破土膏，即时便与人般高。",
      "撒开圆顶丈来大，一菌可藏人一个。",
      "黑如点漆黄如金，第一不怕骤雨淋。",
      "得雨声如打荷叶，脚如紫玉排粉节。",
      "行人一个掇一枚，无雨即阖有雨开。",
      "与风最巧能向背，忘却头上天倚盖。",
      "此菌破来还可补，只不堪餐不堪煮。"
    ]
  },
  {
    "id": "2e89e420fb9cfab6b7ab2c768d632677",
    "title": "新酒歌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "酸酒齑汤犹可尝，甜酒蜜汁不可当。老夫出奇酿二缸，生民以来无杜康。",
      "桂子香，清无底。此米不是云安米，此水只是建邺水。",
      "瓮头一日绕数巡，自候酒熟不倩人。松槽葛囊才上榨，老夫脱帽先尝新。",
      "初愁酒带官壶味，一杯径到天地外。忽然玉山倒瓮边，只觉剑铓割肠里。",
      "度撰酒法不是侬，此法来自太虚中。酒经一卷偶拾得，一洗万古甜酒空。",
      "酒徒若要尝侬酒，先挽天河濯渠手。却来举杯一中之，换君仙骨君不知。"
    ]
  },
  {
    "id": "2e89e420fb9cfab651889bdd06f27640",
    "title": "寄题王亚夫检正不啻足斋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "既得陇，复望蜀，未求宝剑先求玉。",
      "秦相后车一千毂，唐相胡椒八百斛。",
      "黄金肘印驾黄鹄，身前佞佛身后福。",
      "九潦泻入无底谷，匹似人心犹易足。",
      "九州四海王同年，三江五湖春水船。",
      "便应犯斗入月边，馀事犹堪济巨川。",
      "天风吹来堕人寰，水精宫里作诗仙。",
      "寄笺排云叫穹昊，愿赐江湖散人号。",
      "玉皇留渠作丰年，早晚唤归香案前。",
      "诗仙掉头不肯住，田园将芜梦归去。",
      "括苍山胜道场山，向来结茅非雾间。",
      "斋房恰则斗来大，中藏世界三千个。",
      "门前蛮触战方酣，鼻息如雷政高卧。"
    ]
  },
  {
    "id": "2e89e420fb9cfab6a47dcb36d53bc38e",
    "title": "雪后霜晴元宵月色特奇",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "玻璃盆泻琉璃水，素娥晚妆欲梳洗。",
      "报道虚皇筑雪宫，一架半间三万里。",
      "却嫌广寒未苦宽，要借新宫作上元。",
      "先烦玉妃整羽卫，次遣青女褰云关。",
      "渠侬旧有七宝藏，封在琼楼楼顶上。",
      "中藏脑子万斛强，轻明片片梅花样。",
      "急呼滕六取将来，更和端叶挼作埃。",
      "狂抛乱撒不停手，满空碎下真珠胎。",
      "乾坤立变水精阙，云衢透冷天街滑。",
      "姮家催索水霜袍，肌粟衣铢添不彻。",
      "银轮冻作一团冰，望舒堕指推不行。",
      "兔啼蟾泣滴成露，海东飞上金鸦精。"
    ]
  },
  {
    "id": "2e89e420fb9cfab6a0b6b8939639a4f1",
    "title": "和余处恭尚书清凉寺劝农",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "石城诸峰入天半，曾随骑吹经行遍。",
      "梅花换岁初不惊，惊报行春再出城。",
      "官甑晨炊云子玉，兵厨夜压秦淮绿。",
      "尚书亲饷老农夫，塞道夫须兼独速。",
      "劝农文字不怪奇，知道尚书愁我饥。",
      "有如山农出南溪，老稚随观韩退之。",
      "叟携群稚稚扶叟，一生祗识茅柴酒。",
      "尚书赐酒谁得尝，瓦盆满引无升斗。",
      "今年好风来自东，五风十雨尧日同。",
      "尚书归去作相公，当寄丰年书一封。"
    ]
  },
  {
    "id": "2e89e420fb9cfab6b9fdba39c2b4681d",
    "title": "明发栖隐寺",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "木鱼一呼众僧聚，老夫登车欲前去。仰头见天俯见路，明明是昼不是暮。",
      "如何今晨天地间，咄咄怪事满眼前。将为是夜著，月轮已没星都落。",
      "将谓是昼休，银河到晓烂不收。皎如江练横天流，中流点缀金沙洲。",
      "元来海底蚤浴日，云师闭关不教出。羲和挥斧斫云关，取将一道天光还。",
      "天光淡青日光白，道是银汉也则得。云师强很赶不奔，堆作沙洲是碎云。"
    ]
  },
  {
    "id": "2e89e420fb9cfab637d30d377f96facc",
    "title": "初晓明朗忽然雾起已而日出光景奇怪",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "明发望远山，一一粲可数。",
      "幽人萌望心，便被山灵妒。",
      "逡巡出神通，变化足惊怖。",
      "初将兜罗绵，擘作霏微絮。",
      "周遭裹世界，仰视失天宇。",
      "高悬赤瑛盘，不计丈尺许。",
      "下照空蒙间，红光贯轻素。",
      "中有人物影，纷纭竞来去。",
      "亦各有所持，莫辨是何具。",
      "犹嫌未奇怪，别出奇怪处。",
      "珠立一路幢，瑶森四山树。",
      "横空金桥梁，拔地玉窣堵。",
      "骇目方谛观，卷地急收去。",
      "恍疑刮眼膜，依旧认山路。",
      "那知幻与真，不记梦兼寤。",
      "神游峨眉山，诳俗笑佛祖。",
      "笑诳却被诳，佛祖还笑汝。"
    ]
  },
  {
    "id": "2e89e420fb9cfab6d4338df32e068d67",
    "title": "晨炊杜迁市煮笋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "金陵竹笋硬如石，石犹有髓笋不及。",
      "杜迁市里笋如酥，笋味清绝酥不如。",
      "带雨斸来和箨煮，中含柘浆杂甘露。",
      "可齑可脍最可羹，绕齿蔌蔌冰雪声。",
      "不须咒笋莫成竹，顿顿食笋莫食肉。"
    ]
  },
  {
    "id": "2e89e420fb9cfab6222fbb12342865b4",
    "title": "嘲道旁枫松相倚",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "双枫一松相后前，可怜老翁依少年。少年翡翠新衫子，老翁深衣青布被。",
      "更看秋风清露时，少年再换轻红衣。莫教一夜霜雪落，少年赤立无衣著，老翁深衣却不恶。"
    ]
  },
  {
    "id": "2e89e420fb9cfab6647632bd36431140",
    "title": "安乐坊牧童",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "前儿牵牛渡溪水，后儿骑牛回问事。",
      "一儿吹笛笠簪花，一牛载儿行引子。",
      "春溪嫩水清无滓，春洲细草碧无瑕。",
      "五牛远去莫管它，隔溪便是群儿家。",
      "忽然头上数点雨，三笠四蓑赶将去。"
    ]
  },
  {
    "id": "2e89e420fb9cfab6c45c2033db87455a",
    "title": "雨中春山",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "谁作春山新幛子，尖峰为笔天为纸。",
      "近看点缀八九山，山外远山三万里。",
      "纸痕惨淡远山昏，上有长松青到云。",
      "自嫌松色太青在，旋拈粉笔轻轻盖。",
      "须臾粉淡松复青，至竟远山描不成。"
    ]
  },
  {
    "id": "2e89e420fb9cfab69de6c735fea5154d",
    "title": "过白土岭望见芙蓉峰七八峰最东一峰特奇里人名为芙蓉尖云",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "看山须是高处看，低处看来元不见。",
      "君看矮子仰高人，只识长身那识面。",
      "今晨雨止升火轮，一光销尽千山云。",
      "千山数日眼中失，今晨头角都争出。",
      "初登峻岭也心惊，上到绝顶忽眼明。",
      "天外数枝青玉笔，飞入锦囊寒突兀。",
      "问来还是芙蓉尖，阔开两窗高卷帘。"
    ]
  },
  {
    "id": "2e89e420fb9cfab69b0eaf216131aa71",
    "title": "过龟峰",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "大龟昂首瞻南天，仙人赤脚骑龟肩。",
      "小龟一双走随母，指爪穿尽追不前。",
      "仙人不知卜何事，踏脱绿毛纷满地。",
      "老夫也要钻一钻，何日故园遂归计。"
    ]
  },
  {
    "id": "2e89e420fb9cfab639c36176382728fb",
    "title": "明发康郎山下亭午过湖入港小泊棠阴砦回望豫章西山慨然感兴",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "大江日东流，我坐自向西。",
      "亦复拜新月，不为学蛾眉。",
      "恭惟月生处，下临故园池。",
      "青松一万株，牡丹三千枝。",
      "床下枕北山，檐前漱南溪。",
      "岁岁身不到，夜夜魂必归。",
      "魂归谅何益，梦觉心自怡。",
      "魂梦尚如许，而况真归兮。",
      "前日至邬子，西山出湖湄。",
      "如见乡人面，一笑相娱嬉。",
      "旅情得暂欣，乡愁动长思。",
      "今朝发康郎，一路能相随。",
      "我船趋都昌，回首尚见之。",
      "偶尔转港汊，极目烟水迷。",
      "不得一揖别，悔懊庸可追。"
    ]
  },
  {
    "id": "2e89e420fb9cfab6ab96c851eeb52677",
    "title": "解舟棠阴砦",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "湖尽有残渺，情知无博澜。",
      "纵眺犹杳空，至竟济者安。",
      "回思遇险时，分晷过亦难。",
      "亦岂有奇画，死生听之天。",
      "安知天矜否，此外无控抟。",
      "一风动旬月，三日忽自阑。",
      "未涉浪自怖，既涉焉用驩。",
      "畏涂已数践，老命偶再全。",
      "还家切勿诉，空遗儿女潸。",
      "亦勿诉同列，同列已预言。"
    ]
  },
  {
    "id": "2e89e420fb9cfab6330dfc1001f838fb",
    "title": "宿四望山下望庐山",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "过湖见远岫，澹若横碧烟。",
      "晨蔚动霁晖，春滋涵雨鲜。",
      "人世那有此，必疑是庐山。",
      "宿惊恍未定，欲问无暇言。",
      "落日泊四望，诸峰森在前。",
      "老夫急亲指，舟子答果然。",
      "平地起屏障，倚空开旗旃。",
      "潜抱秀润质，不露奇怪颜。",
      "乃知名山尊，未与凡岭班。",
      "严重王公体，雍容德人贤。",
      "何必出锋锐，要骇俗子观。",
      "坐令我生敬，瞻仰忘忧端。",
      "更待孤月出，开篷望晴峦。"
    ]
  },
  {
    "id": "2e89e420fb9cfab6085f82bb2aaaa97e",
    "title": "明发四望山过都昌县入彭蠡湖",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "众船争取疾，直赴两山口。",
      "吾船独横趋，甘在众船后。",
      "问来风不正，法当走山右。",
      "不辞用尽力，要与风相就。",
      "忽然挂孤帆，吾船却先走。"
    ]
  },
  {
    "id": "2e89e420fb9cfab6d5463128619ae7fa",
    "title": "宿庐山栖贤寺示如清长老",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "清风迎衣襟，白云捧脚底。飘然径上庐山头，谁道栖贤三十里。",
      "乡禅引到狮子峰，旃檀喷出香雾浓。此一瓣香为五老，一笑问我颜犹红。",
      "右看南岳左东海，方丈祝融抹轻黛。群仙遥劝九霞觞，金盘玉箸鲸鱼脍。",
      "急呼清风与白云，送我更往会列真。乡禅恐我忽飞去，挽着衣襟复留住。",
      "下视落星石一拳，长江一线湖一涓。醉掬玉渊亭下泉，磨作墨汁洒醉篇。"
    ]
  },
  {
    "id": "2e89e420fb9cfab6b86c8f96f8931c84",
    "title": "题栖贤寺三峡桥",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "栖贤与楞伽，初本共一山。",
      "古潭宅神龙，睡醒厌久跧。",
      "是夕起雷雨，震得天地翻。",
      "此山拆为两，一溪断中间。",
      "下窥黑无地，上攀青到天。",
      "从此两禅寺，路绝不往还。",
      "祖师见之笑，弹指降神奸。",
      "问天借横蜺，搭渡溪两边。",
      "倒倾千崖雪，飞下一玉渊。",
      "馀怒尚雷吼，声拔诸峰根。",
      "我来不能去，轻生倚危栏。",
      "忽然心为动，毛骨森以寒。",
      "上人指断岸，犹带初拆痕。"
    ]
  },
  {
    "id": "2e89e420fb9cfab6e32733b1fd0cb6d9",
    "title": "遍游庐山示万杉长老大琏",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "肩舆小斑筠，地志古青册。",
      "初穿千长松，忽仰万绝壁。",
      "观山不知名，披志失山色。",
      "行行问不住，一一渐可识。",
      "何代五老人，登峰化为石。",
      "年龄今几春，齿牙谅无力。",
      "天赐五玉乳，与渠供朝食。",
      "渊明醉眠处，石上印耳迹。",
      "逸少养鹅池，藓花渍馀墨。",
      "鹤鸣南天青，龟拜北斗白。",
      "栖贤缘不浅，月枕借云席。",
      "万杉与开先，弄泉碎珠璧。",
      "病眸贪穷眺，趼趾怯周历。",
      "同游多俊人，淡话半禅伯。",
      "兹来殆天假，不尔岂人及。",
      "归船载晓星，回首两相忆。"
    ]
  },
  {
    "id": "2e89e420fb9cfab6c73dab17ba47b943",
    "title": "过江州岸回望庐山",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "庐山山南刷铜绿，黄金锯解纯苍玉。庐山山北泼蓝青，碧罗幛裹翡翠屏。",
      "昨日山南身历遍，今朝山北舟中看。山南是我所部民，山北是我乡中人。",
      "部民乡人何厚薄，有人问我山美恶。诧南赊得乡里嫌，评北又道月旦严。",
      "两平只在一言内，山如西子破瓜岁，山南是面北是背。"
    ]
  },
  {
    "id": "2e89e420fb9cfab67ac9d57ea86a1772",
    "title": "大孤山",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "小姑小年嫁彭郎，大姑不嫁空自孀。小姑有夫似织女，大姑无夫如阿姮。",
      "庐慈也曾作媒妁，执柯教与五老约。东方一老差妙龄，匹似彭郎却老成。",
      "大姑背面啼更道，岂有老人会年少。大姑年来年去今亦老。"
    ]
  },
  {
    "id": "2e89e420fb9cfab6545d203760fb0b3b",
    "title": "过湖口县上下石钟山即东坡所记者是夕宿其下",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "上钟山，下钟山，两钟尔大何处悬。沧波作杵天作簴，悬在江湖都会间。",
      "蜀江西来一万里，章江南来会于此。更着鄱阳与彭蠡，混同四水作一水。",
      "万岁千秋撞不止，两钟可是难当抵。上钟打得到骨髓，下钟打穿胸腹底。",
      "世无坡老辨古器，谁知出自周与魏。老夫不能认款识，愿闻大声开病耳，今夜月明正无滓。"
    ]
  },
  {
    "id": "2e89e420fb9cfab66f2775ae13e5e076",
    "title": "小孤山",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "大姑老已丑，小姑少而秀。婷婷独立水精宫，罗袜生尘飘翠袖。",
      "彭郎坦腹方醉眠，小姑起舞春风前。古来同室无双美，天壤乃有彭郎子。"
    ]
  },
  {
    "id": "2e89e420fb9cfab6abea40f116212777",
    "title": "水螳螂歌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "清晨洗面开篷门，巨螳螂在水上奔。",
      "前怒两臂秋竹竿，后拖一腹春渔船。",
      "偶然拾得破蛛网，挈取四角沉重渊。",
      "柳上螳螂工捕蝉，水上螳螂工捕鳣。",
      "捕蝉顿顿得蝉食，捕鳣何曾得鱼吃。"
    ]
  },
  {
    "id": "2e89e420fb9cfab6e6f3bd599a6487ad",
    "title": "读唐人于濆刘驾诗",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "刘驾及于濆，死爱作愁语。",
      "未必真许愁，说得乃尔苦。",
      "一字入人目，蜇出两睫雨。",
      "莫教雨入心，一滴一痛楚。",
      "坐令无事人，吞刃割肺腑。",
      "我不识二子，偶览二子句。",
      "儿曹劝莫读，读著恐愁去。",
      "我云宁有是，试读亦未遽。",
      "一篇读未竟，永慨声已屡。",
      "忽觉二子愁，并来遮不住。",
      "何物与解围，伯雅烦尽护。"
    ]
  },
  {
    "id": "2e89e420fb9cfab640743e89d3356750",
    "title": "题曾无疑云巢",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "兰芷溪头子曾子，日饭兰花饮溪水。",
      "犹嫌尘土涴荷衣，移家龙山西复西。",
      "清晨芒屦上山觜，瞥见寸云石边起。",
      "急追捉得絮一毬，襟包袖裹不放休。",
      "须臾奔腾触怀出，散满晴空那可收。",
      "云师却与曾子戏，展为大幕褰为帔。",
      "独携曾子登云巢，其上无天下无地。",
      "忽闻阿香笑一呼，曾子惊顾巢亦无。",
      "归来作巢学云样，夜夜云来宿巢上。"
    ]
  },
  {
    "id": "2e89e420fb9cfab6decc110d8b8fa123",
    "title": "寄题庐山楞伽寺三贤堂呈南康太守曾致虚",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "山房牙签三万轴，六丁下取归群玉。",
      "空馀坡老枯木枝，雪骨霜筋插云屋。",
      "楞伽老僧怀两贤，作堂要与祠千年。",
      "只供清风荐明月，不用秋菊兼寒泉。",
      "江西社里曾常伯，李家玉润苏家客。",
      "并遣巫阳招取来，分坐庐山泉上石。"
    ]
  },
  {
    "id": "2e89e420fb9cfab6f8337931a5dca1d1",
    "title": "十月四日同子文克信子潜子直材翁子立诸弟访三十二叔祖于小蓬莱酌酒摘金橘小集戏成长句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "诚斋老子不奈静，偶拄乌藤出苔径。",
      "独游无伴却成愁，群从同行还起兴。",
      "每过一家添一人，须臾保社如烟云。",
      "褰裳涉溪溪水浅，著屦度桥桥柱新。",
      "蓬莱一点出尘外，南溪裹在千花里。",
      "芙蓉照波上下红，琅玕绕屋东西翠。",
      "槿篱竹户重复重，鸡鸣犬吠青霞中。",
      "蓬莱老仙出迎客，朱颜绿发仍方瞳。",
      "餐菊为粮露为醑，染雾作巾云作屦。",
      "欣然领客到仙家，行尽蓬莱日未斜。",
      "更倾仙瓢酌仙酒，酒外瓢边亦何有。",
      "偶看小树双团栾，碧琉璃叶黄金丸。",
      "主人忍吃不忍摘，笑道未霜犹带酸。",
      "小僮随我勇过我，不管仙翁惜仙果。",
      "争挽风枝拣霜颗，争献满盘来饤坐。",
      "隔水蓬莱看绝奇，蓬莱看水海如池。",
      "主人劝客对绝境，不饮令侬怒生瘿。",
      "何如寄下未尽瓢，留待早梅赏疏影。"
    ]
  },
  {
    "id": "2e89e420fb9cfab62146ed277a1a15e0",
    "title": "水仙盛开留子上弟小酌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "手种凌波香，今岁便十斛。",
      "要知诚斋中，富底水仙国。",
      "有酒偏欠花，有花恨无客。",
      "与子对花前，不醉便了得。",
      "待劝已非真，不劝两自索。",
      "安知醉与醒，今夕定何夕。"
    ]
  },
  {
    "id": "2e89e420fb9cfab6bc91d25bb8b79d6d",
    "title": "寄朱元晦长句以牛尾狸黄雀冬猫笋伴书",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "大武尾裔名季狸，目如点漆肤凝脂。",
      "江夏无双字子羽，九月授衣先著絮。",
      "何如苗国孤竹君，排霜傲雪高拂云。",
      "子孙总角遁归根，金相玉质芝兰芬。",
      "三士脂韦与风节，借箸酒池俱胜绝。",
      "先生胸次有皂白，一醉不须向人说。"
    ]
  },
  {
    "id": "2e89e420fb9cfab6dcdb8cd53e9a9a02",
    "title": "七字长句敬饯提刑寺丞胡元之持节桂林",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "江西太守说谁子，只说吉州有新事。棘闱照日动碧鳞，粉堞入云横烂银。",
      "三年八邑邑邑熟，一任千日日日春。君不见吉州太守清何似，白鹭江心秋见底。",
      "除却太仓五升米，不曾遣人来向市。四邻束脩来相看，不将入家将入官。",
      "清名袭人冰霜寒，随风一夜入九关。帝曰桂林五千里，象犀珠玉生海里。",
      "安得使者人人皆如此，金捐于山珠抵水。却从吉州夺吾侯，一州夺与三十州。",
      "梅花一笑迎汉节，桂花八株吹岭雪。使星归去作台星，跳过郎星与卿月。"
    ]
  },
  {
    "id": "2e89e420fb9cfab60be7fc0cbd6280a6",
    "title": "答赋永丰宰黄岩老投赠五言古句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "吾友萧东夫，今日陈后山。",
      "道肥诗弥瘦，世忙渠自闲。",
      "不见逾星终，每思即凄然。",
      "邻邑黄永丰，与渠中表间。",
      "黄语似萧语，已透最上关。",
      "道黄不是萧，萧乃堕我前。",
      "佳句鬼所泣，盛名天甚悭。",
      "诗人只言黠，犯之取饥寒。",
      "端能不惧者，放君据诗坛。"
    ]
  },
  {
    "id": "2e89e420fb9cfab6c0b43efb49fcdcfb",
    "title": "芍药宅",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "何以筑花宅，笔直松树子。何以盖花宅，雪白清江纸。",
      "纸将碧油透，松作画栋峙。铺纸便成瓦，瓦色水精似。",
      "金鸦暖未焰，银竹响无水。汗容渍不泣，晴态娇非醉。",
      "尽收香世界，关在闲天地。风日几曾来，蜂蝶独得至。",
      "劝春入宅莫归休，劝花住宅且小留。昨日花开开一半，今日花飞飞数片。",
      "留花不住春竟归，不如折插瓶中看。"
    ]
  },
  {
    "id": "2e89e420fb9cfab6bc3adedae5393d5f",
    "title": "四月三日登度雪台感兴",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "高台喜登眺，登眺触老情。",
      "入夏又涉三，馀春安得停。",
      "雨栏漂耄丹，风架舞壮青。",
      "秧生麦将熟，桑尽茧已成。",
      "盛衰亦其常，无悴岂有荣。",
      "古今非千载，一瞬即古今。",
      "慨然顾八荒，此理谁与评。",
      "我友谅无益，有益或曲生。",
      "生虽不能言，其言如震霆。",
      "但令我怀遣，未问醉与醒。"
    ]
  },
  {
    "id": "2e89e420fb9cfab6be069523d390506d",
    "title": "诚斋步月止酒",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "止酒先立约，庶几守得坚。",
      "自约复自守，事亦未必然。",
      "约语未出口，意已惨不驩。",
      "平生死爱酒，爱酒宁弃官。",
      "忆昔少年日，与酒为忘年。",
      "醉则卧香草，落花为绣毡。",
      "觉来月已上，复饮落花前。",
      "衰肠不禁酒，此事今莫论。",
      "因酒屡作病，自祟非关天。",
      "朝来腹告痛，饮药痛不痊。",
      "锐欲绝伯雅，已书绝交篇。",
      "如何酒未绝，告至愁已先。",
      "我与意为仇，意惨我何便。",
      "不如且快意，伯雅再遣前。",
      "来日若再病，旋旋商量看。"
    ]
  },
  {
    "id": "2e89e420fb9cfab6e7365ca222893446",
    "title": "观鱼",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "老夫不奈热，跣足坐瓦鼓。",
      "临池观游鱼，定眼再三数。",
      "鱼儿殊畏人，欲度不敢度。",
      "一鱼试行前，似报无他故。",
      "众鱼初欲随，幡然竟回去。",
      "时时传一杯，忽忽日将暮。"
    ]
  },
  {
    "id": "2e89e420fb9cfab63d5a5e92806c15a3",
    "title": "重九后二日同徐克章登万花川谷月下传觞",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "老夫渴急月更急，酒落杯中月先入。",
      "领取青天并入来，和月和天都蘸湿。",
      "天既爱酒自古传，月不解饮真浪言。",
      "举杯将月一口吞，举头见月犹在天。",
      "老夫大笑问客道，月是一团还两团。",
      "酒入诗肠风火发，月入诗肠冰雪泼。",
      "一杯未尽诗已成，诵诗向天天亦惊。",
      "焉知万古一骸骨，酌酒更吞一团月。"
    ]
  },
  {
    "id": "2e89e420fb9cfab6d3a1b9e93a3c854b",
    "title": "题玄潭观雪浪阁",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "赣江西来千里许，流到阁前虎须怒。旌阳横剑居上头，却喝长江教倒流。",
      "跳作漩花雪山立，溅得琳房满山湿。即今水落未足观，桃花浪起君来看，一波打窗君胆寒。"
    ]
  },
  {
    "id": "2e89e420fb9cfab6b6491f221bc89a1b",
    "title": "跋写真刘敏叔八君子图",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "一代一两人，国已九鼎重。",
      "如何八君子，一日集吾宋。",
      "古人三不朽，诸老一一中。",
      "久别忽相逢，相对恍如梦。"
    ]
  },
  {
    "id": "2e89e420fb9cfab6feb0b4097883a058",
    "title": "寄题刘巨卿家六咏诣斋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "紫鸾自超诣，一日可天地。",
      "儿郎但读书，圣处底难至。"
    ]
  },
  {
    "id": "2e89e420fb9cfab6feb0b409004a66c1",
    "title": "寄题刘巨卿家六咏诣斋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "是心如维斗，万物所取正。",
      "蒙之以微云，孤光更渊靓。"
    ]
  },
  {
    "id": "2e89e420fb9cfab6feb0b409f3f6463a",
    "title": "寄题刘巨卿家六咏诣斋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "天下无个事，巧著事便生。",
      "濂溪一赋在，座右不须铭。"
    ]
  },
  {
    "id": "2e89e420fb9cfab6feb0b40962efc4fe",
    "title": "寄题刘巨卿家六咏诣斋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "山林与朝市，隐处俱未是。",
      "只个西枝西，默坐且求志。"
    ]
  },
  {
    "id": "2e89e420fb9cfab6feb0b4094d231b92",
    "title": "寄题刘巨卿家六咏诣斋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "其大弥九苍，其小贮一壶。",
      "静观性中天，大小竟何如。"
    ]
  },
  {
    "id": "2e89e420fb9cfab6feb0b409f8caa153",
    "title": "寄题刘巨卿家六咏诣斋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "薰风自南来，万象皆披襟。",
      "老子本不热，看他度青林。"
    ]
  },
  {
    "id": "2e89e420fb9cfab62029e676a3f037e5",
    "title": "题曾无愧月窗",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "阿兄作云巢，阿弟作月窗。乾坤清气只云月，一家两手并取将。",
      "作巢不用木，只架云为屋。作窗不用棂，只掇月为庭。",
      "兜罗绵上住兄子，银色界中著吾弟。阿兄云向笔下生，阿弟月向诗中明。",
      "弟兄云月两清绝，云月何曾有分别。不知云月入胸中，为复胸中有云月。"
    ]
  },
  {
    "id": "2e89e420fb9cfab6c09c807c897451e6",
    "title": "二月十日留子西材翁二弟晚酌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "丁流迷沉一小炷，聚作香云散香雾。",
      "清尊相属对花前，政是一年春好处。",
      "海棠初试川样妆，垂丝新出濯锦江。",
      "杏花欲落桃李拆，牡丹未拆已国香。",
      "酒行莫忙且一盏，一盏一番一行散。",
      "遍行九径却重行，莫遣一花不相见。",
      "酒教少酌花多看，看尽千花却深劝。",
      "今宵无月不须灯，千树李花如昼明。"
    ]
  },
  {
    "id": "2e89e420fb9cfab612df2e3f3ccf2ce6",
    "title": "六月十六日夜南溪望月",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "溪水留我住，溪月愁我归。",
      "望后月更佳，昨宵未为奇。",
      "大都月色好，一岁能几时。",
      "人散长是早，月来长是迟。",
      "初出如大瓮，才露金半规。",
      "不知独何急，下如有人推。",
      "忽然脱岭尖，行空安不危。",
      "似爱溪水净，下浴青琉璃。",
      "明珠径馀尺，沈在千顷陂。",
      "我欲刺双手，就溪取团晖。",
      "白小忽乱跳，碎作万金徽。",
      "须臾波痕定，化为水银池。",
      "夜久看未足，风露欺病肌。",
      "我能尚小留，瘦藤歌式微。",
      "一笑顾群从，来夕肯集兹。"
    ]
  },
  {
    "id": "2e89e420fb9cfab659ff3935149109a5",
    "title": "送吉守赵山父移广东提刑",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "越台海山清更雄，曲江间出曲江公。",
      "宪台师表光且耿，濂溪留下濂溪井。",
      "赵侯端是宋间平，妙年策名千佛经。",
      "阳春有脚来江城，银汉乘槎移使星。",
      "岭上梅花莫迟发，先遣北枝迎玉节。",
      "寄声多贺帽子峰，今岁峰头有霜雪。"
    ]
  },
  {
    "id": "2e89e420fb9cfab612b3319470b552b3",
    "title": "题星子县黄宰世高问政堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "黄子侬故人，危子侬门生。向来同登漱玉亭，银河洗面醉不醒。",
      "四年二子不见面，过眼光阴掣飞电。今晨忽得问政碑，黄子作堂危子词。",
      "危子笔力乃尔进，黄子佳政不须问。寄言二子各努力，古人也是人作得。"
    ]
  },
  {
    "id": "2e89e420fb9cfab62329a288956b3515",
    "title": "丞相周公招王才臣中秋赏梅花寄以长句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "素娥大作中秋节，一夜广寒桂花发。",
      "天风吹堕绿野堂，夜半瑶阶丈深雪。",
      "梅仙不知天尚秋，只惊香雪点搔头。",
      "笑随玉妃照粉水，洗妆同入月中游。",
      "晋公赏梅仍赏桂，独招子猷雪前醉。",
      "明朝有客诉天公，不唤香山病居士。"
    ]
  },
  {
    "id": "2e89e420fb9cfab6b8e7ae80b315ccfa",
    "title": "寄题开州史君陈师宋柴扉",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "屋是茅一把，门是柴一束。",
      "是间著宇宙，太仓半粒粟。",
      "吾闻陈家扉，样似陶家屋。",
      "孤松不须双，五柳何用六。",
      "竹篱东复东，添种数丛菊。",
      "剩肯蚤归来，盈尊酒初绿。"
    ]
  },
  {
    "id": "2e89e420fb9cfab62e8c09b3b94ca4b4",
    "title": "寄题吴仁杰架阁玩芳亭",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "洞庭波上木叶脱，巫山宅前野花发。",
      "子规啼杀不见人，空令千载忆灵均。",
      "春兰九畹百亩蕙，自荣自落谁能佩。",
      "泽国东山最上头，有客玩芳杜若洲。",
      "扁舟夜上人鲊瓮，手掇骚人众芳种。",
      "归来梦到阆风台，灵均花草和露栽。",
      "寄言众芳未要开，更待诚斋老子来。"
    ]
  },
  {
    "id": "2e89e420fb9cfab6ab7426f57d3ae9ca",
    "title": "饮酒",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "今日偶不饮，无事亦有思。",
      "偶然举一杯，事至我不知。",
      "岂独忘万事，此身亦如遗。",
      "此酒本何物，秫先曲还随。",
      "饭秫祗醒眼，嚼曲无醉时。",
      "秫曲偶相逢，清泉媒妁之。",
      "不知独何神，幻出忘世姿。",
      "庄周不须周，惠施不须施。",
      "贵贱与死生，不齐元自齐。",
      "我本非搢绅，金华牧羊儿。",
      "祗坐读诗礼，一出不得归。",
      "归来今四年，似早其实迟。",
      "海中无蓬莱，蓬莱在酒池。",
      "今夕一杯酒，乘风驾云旗。",
      "犹遭世缘缚，未挂神武衣。"
    ]
  },
  {
    "id": "2e89e420fb9cfab67dc7d765ebb6aafe",
    "title": "雪后领儿辈行散",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "今日意不惬，出游聊逍遥。",
      "父子自为伴，何须外招邀。",
      "过溪足小倦，临流坐危桥。",
      "回头顾吾庐，竹树翳草寮。",
      "独有万花亭，岿然出山椒。",
      "高陂泻溪水，环佩锵琼瑶。",
      "飞流迸空起，平水和天摇。",
      "舂淙到潭底，势尽自浮漂。",
      "蟹眼沸不停，雪山涌还消。",
      "近观绝汹汹，远听渐萧萧。",
      "忽逢绿头公，携孥鼓丹桡。",
      "喧呼苇间出，得意似见骄。",
      "我行为小立，流鱼偶双跳。",
      "人物各自适，兹游定谁超。"
    ]
  },
  {
    "id": "2e89e420fb9cfab6fcabef5588afb687",
    "title": "中涂小歇",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "山僮问游何许村，莫问何许但出门。",
      "脚根倦时且小歇，山色佳处须细看。",
      "道逢田父遮侬住，说与前头看山去。",
      "寄下君家老瓦盆，它日重游却来取。"
    ]
  },
  {
    "id": "2e89e420fb9cfab6cf1ccf061e75b90b",
    "title": "岁暮归自城中一病垂死病起遣闷四首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "索居独寡欢，巾车入城闉。",
      "亲旧久不见，一见交相欣。",
      "挽衣招我饮，惟恐我出门。",
      "不招我亦往，不留我亦存。",
      "殷勤复如许，不住我岂真。",
      "是时梅始花，吹香落金尊。",
      "酒冽肴果富，咀啜俱芳珍。",
      "丞相我知己，太守吾故人。",
      "言非汰尘杂，尘杂不入言。",
      "初谈圣贤髓，终谈天地根。",
      "而况衔杯酒，不乐复何云。"
    ]
  },
  {
    "id": "2e89e420fb9cfab6cf1ccf063148a07c",
    "title": "岁暮归自城中一病垂死病起遣闷四首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "出郭云尚明，及郊日忽暮。",
      "不思日晷短，却信云色误。",
      "骏奔六七里，逢店破亦住。",
      "浇愁幸残尊，照睡聊短炬。",
      "荒鸡唤野梦，晨起念速步。",
      "升车乃复下，故疾动中腑。",
      "昏眩懔欲绝，低徊不能去。",
      "僮仆强我归，偶不陨中路。",
      "老至犹倚强，疾在自不悟。",
      "及慈一委顿，去死仅寸许。",
      "人生信浮脆，可笑何足惧。",
      "所惧弃官晚，行乐今已遽。"
    ]
  },
  {
    "id": "2e89e420fb9cfab6cf1ccf06be0170a6",
    "title": "岁暮归自城中一病垂死病起遣闷四首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "食罢游东园，慨然伤我怀。",
      "昨日卧病时，自谓不复来。",
      "入门大风起，万松声顿哀。",
      "病骨念不堪，欲行重徘徊。",
      "裴徊南斋前，小倦坐苔阶。",
      "斋前花不多，亦有两古梅。",
      "似知我至此，顷刻忽尽开。",
      "多情梅间竹，偃风特奇哉。",
      "不知喜风舞，为复怯风回。",
      "万象皆迎春，我独老病催。",
      "明日能来否，且归拨炉灰。"
    ]
  },
  {
    "id": "2e89e420fb9cfab6cf1ccf06c321c35a",
    "title": "岁暮归自城中一病垂死病起遣闷四首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "病起行不得，坐久情不舒。",
      "倔强妻子前，欲扶羞索扶。",
      "且呼斑竹君，寸步与我俱。",
      "远行亦未决，聊复循庭除。",
      "平地谁云觉，陟降即少徐。",
      "平生四方志，八极视若无。",
      "西飞折若木，东厉骑鲸鱼。",
      "即今卧藜床，一起还九嘘。",
      "力惫志犹在，床头寻湛卢。"
    ]
  },
  {
    "id": "2e89e420fb9cfab645bdaf7b367930e1",
    "title": "送黄岩老通判全州",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "潇湘之山可当一枝笔，潇湘之水可充一砚滴。白石得官斑竹林，天锡笔砚供醉吟。",
      "好将湘山点湘水，洒满青天一张纸。台家旁搜清庙珍，奇珍堕在湘水滨。",
      "乌衣枢相今水镜，手提一道人材柄。外台况复有三贤，看即吹嘘送上天。",
      "归来肯过诚斋里，分似锦囊新句子。"
    ]
  },
  {
    "id": "2e89e420fb9cfab6841adb8d88465b07",
    "title": "小池荷叶雨声",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "午梦西湖泛烟水，画船撑入荷花底。",
      "雨声一阵打疏篷，惊开睡眼初䰒松。",
      "乃是池荷跳急雨，散了真珠又还聚。",
      "幸然聚作水银泓，泻入清波无觅处。"
    ]
  },
  {
    "id": "2e89e420fb9cfab69375ed2dced00945",
    "title": "赠左元规",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "谁道古人今不如，龙生龙驹凤凤雏。",
      "太冲千载有孙子，笔端真可四三都。",
      "向来鹿鸣首送渠，至今银袍双袖乌。",
      "会逢玄晏为拈出，殿前作赋声第一。"
    ]
  },
  {
    "id": "2e89e420fb9cfab676295d61cdb17b2f",
    "title": "送王子林节推之官融水",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "桂岭梅花欲争发，融水幕宾来访别。",
      "可怜疋马犯霜风，吟遍梅花更吟雪。",
      "我如病蚕已三眠，作茧不就黏壁乾。",
      "君如云表秋健鹘，政好抟扶整羽翰。",
      "中书落笔看给札，归时过我聊投辖。"
    ]
  },
  {
    "id": "2e89e420fb9cfab6adfd5cec4e3f39f0",
    "title": "寄饯湖广总领张子仪少卿赴召",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "君不见绍兴初载毗陵公，乱后身作夹日龙。功存社稷报不尽，祇遣千载高清风。",
      "当家衣钵付谁子，兰砌孙枝浑是似。哦诗五字如渊明，读书万卷如子美。",
      "士饱木牛今几年，月升金掌归九天。胡不令舍人咄咄趣行李，早上星辰听珠履。"
    ]
  },
  {
    "id": "2e89e420fb9cfab629b1f8d4bc35c590",
    "title": "偶生得牛尾狸献诸丞相益公侑以长句",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "风林露圃天欲霜，柿红栗紫橘弄黄。",
      "老夫忍馋不忍尝，丁宁笾人莫取将。",
      "朝来栗姬羽化去，逋其木奴三百户。",
      "乌椑士子散如烟，检校不知渠去处。",
      "山僮相传皂衣郎，字曰季狸氏奇章。",
      "上树千回一霎强，连夜剽掠积乃仓。",
      "并吞又向黎侯国，罗人救黎遂禽获。",
      "白茅面缚来献俘，玄端貂裘瓠肥白。",
      "解骖荐渠登相门，立谈封作糟丘君。",
      "旁招披绵拉通印，日侍尊俎嬉平园。",
      "玉肌生憎粗手削，须防东坡诵冤著。"
    ]
  },
  {
    "id": "2e89e420fb9cfab6ca899bfdc2be6131",
    "title": "题益公丞相天香堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "君不见沉香亭北专东风，谪仙作颂天无功。君不见君王殿后春第一，领袖众芳捧尧日。",
      "此花司春转化钧，一风一雨万物春。十分整顿春光了，收黄拾紫归江表。",
      "天香染就山龙裳，馀芬却染山水乡。青原白鹭万松竹，被渠染作天上香。",
      "人间何曾识姚魏，相公新移洛中裔。呼酒先招野客看，不醉花前为谁醉。"
    ]
  },
  {
    "id": "2e89e420fb9cfab6d9565881296c3932",
    "title": "寄题周子中监丞万象台",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "昔从永和望青原，永和在地山在天。",
      "今从青原望万象，青原在下台在上。",
      "乘成先生学海龙，眼高四海空复空。",
      "如登中天骛八极，下视积苏同绛宫。",
      "万物一马喻多少，漆园小家穷计校。",
      "须弥芥子亦未妙，葱岭老胡乌知道。",
      "此诗解嘲仍索闹，举似先生应绝倒。"
    ]
  },
  {
    "id": "2e89e420fb9cfab6036314745750ecf2",
    "title": "送钱文季佥判",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "东海珠胎清庙珍，璧水秀孝第一人。",
      "胡为俯首莲泛渌，如有用我试治民。",
      "古来幕中要婉画，君乃不肯作此客。",
      "囊箧细碎吾不能，玉壶清冰朱丝直。",
      "梅花雪片迎新年，送君抟风上九天。",
      "凤池鸡树只咫尺，致君尧舜更努力。"
    ]
  },
  {
    "id": "2e89e420fb9cfab69439b66552587eef",
    "title": "东园醉望暮山",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "我住北山下，南山横我前。",
      "北山似怀抱，南山如髻鬟。",
      "怀抱冬独暖，髻鬟春最鲜。",
      "松鬈沐初净，山花插更妍。",
      "我来犹斜阳，我望忽夕烟。",
      "一望便应去，不合久凭栏。",
      "山意本日惜，如何许人看。",
      "急将白锦障，小隔青鬌颜。",
      "近翠成远淡，缥渺天外仙。",
      "谁知绝奇处，政在有无间。",
      "顷刻万姿态，可玩不可传。"
    ]
  },
  {
    "id": "2e89e420fb9cfab63309ac658509ae7d",
    "title": "题李子立知县问月台",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "高台走上青天半，手弄银盘濯银汉。",
      "唤起谪仙同醉吟，一面问月一面斟。",
      "初头混沌鹘仑样，阿谁凿开一为两。",
      "是时燧人犹未胎，那得火铸银盘来。",
      "此盘能团复能缺，团是谁磨缺谁啮。",
      "中有桂枝起秋风，何处移来秧此中。",
      "谪仙似痴还似黠，把酒问月月无说。",
      "老夫代月一转语，月却问君君领否。",
      "君能饮酒更能诗，一夕无月君不嬉。",
      "月能伴君饮百斛，月能照君诗万玉。",
      "君但一斗百篇诗，莫问有月来几时。",
      "谪仙远孙证明著，笑脱乌纱看月落。"
    ]
  },
  {
    "id": "2e89e420fb9cfab68708bf57396a608e",
    "title": "送赵文友知府谒告省亲",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "邦人宁食三斗葱，莫逢向来虿尾公。",
      "邦人宁卧文江路，莫放今侯霅川去。",
      "今侯个是隆准孙，蚤排月胁斸桂根。",
      "所至与民作阳春，帝遣来活庐陵人。",
      "是时虿尾正摇毒，邦人生愁总鱼肉。",
      "今侯下车荫未移，春台载民爷与儿。",
      "鸠鸣雀乳一千里，鸱枭半声不到耳。",
      "今侯冰檗清到底，一粒不嚼庐陵米。",
      "一芽只瀹青原水，玉皇知渠是廉吏。",
      "如何尊公小愆和，何恙靡已应无它。",
      "侯望白雪泪双落，弃印谒告归侍药。",
      "尊公喜归即日安，一见彩服还加餐。",
      "玉皇诏侯结丝屦，径上金门簉鹓鹭。",
      "借令小缓作尚书，也合追趋赵工部。"
    ]
  },
  {
    "id": "2e89e420fb9cfab6598b7258305fd333",
    "title": "送罗宣卿主簿之官巴陵",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "印孙三子十一孙，六人擢桂两特恩。惟君有子又擢桂，父子仇香仍一门。",
      "君今初泛洞庭柂，湖水黏天天更大。请君先上岳阳楼，送眼君山最上头。",
      "将诗写取一湖秋，将秋寄来销我愁，为君酒船卷拍浮。"
    ]
  },
  {
    "id": "2e89e420fb9cfab67ebac14ce6f8557e",
    "title": "送罗必高赴省",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "印山先生罗天文，一卷周雅遗子孙。一门三世六七人，月中桂枝斫到根。",
      "近来书种将绝却，两度秋天虚一鹗。今年有孙康鼎来，问天还我北斗魁。",
      "印山草木也驩喜，印山风云有生气。君不见普州衣钵付仇香，仇香衣钵付此郎。",
      "年未三十笔力强，百斛龙鼎一笔扛。殿前春风更努力，莫放别人居第一。"
    ]
  },
  {
    "id": "2e89e420fb9cfab6599a46df5fc8ab04",
    "title": "送分宁主簿罗宏材秩满入京",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "要知诗客参江西，政似禅客参曹溪。",
      "不到南华与修水，于何传法更传衣。",
      "吾家亲党子罗子，只今四海习凿齿。",
      "花红玉白几百篇，塞破锦囊脱无底。",
      "三年簿领修水涯，夜半亲传双井芽。",
      "定知诵向百僚上，不道长江与落霞。"
    ]
  },
  {
    "id": "2e89e420fb9cfab60a806e59a201678e",
    "title": "题黄唐伯一经堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "人言天地生仲尼，不知仲尼生两仪。",
      "易中先自有太极，生天生地谁得知。",
      "一经以后派为六，六经以前一经足。",
      "学子要探天地心，诗书执礼皆可寻。",
      "吾乡后身黄叔度，教子一经有佳处。",
      "寄言韦家父子间，浪比籯金良汗颜。"
    ]
  },
  {
    "id": "2e89e420fb9cfab6fb52f15bb38f8846",
    "title": "送王子林节推归融州",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "吾州佳士子王子，深入黄茅作从事。捧檄还家侍老亲，端能过我诵近文。",
      "问渠鹗表几张纸，笑道孤寒那得此。老夫已把钓月竿，安能为子插羽翰。",
      "似闻融水新二天，外台使星俱好贤。愿子西去早著鞭，归来荐墨满袖犹未干。"
    ]
  },
  {
    "id": "2e89e420fb9cfab652db262bfff4ccb1",
    "title": "题彭孝求碧云飞观",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "寸云如絮起青原，飞空化作一碧山。",
      "天风吹上南斗边，砰然堕在快阁前。",
      "老彭有孙拉云住，海蜃吐楼压云去。",
      "日暮佳人来不来，朗诵汤休断肠句。"
    ]
  },
  {
    "id": "2e89e420fb9cfab65ade65a80606f54d",
    "title": "送清江王守赴召",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "世言富贵易得家世难，有贤父兄子弟未渠贤。君不见祖孙父子兄与弟，根兰树玉枝亦桂。",
      "魏晋以来谁子家，只数江淮一王氏。世言淮水若绝渠不昌，不知淮水有绝渠更长。",
      "请看南朝到吾宋，中间人物无阙空。有曾有旦继茂弘，即今紫枢继子明。",
      "昔才一人今三人，后者玉振前金声。阿枢更有金玉阿兄子，两有刚方兼岂弟。",
      "清江五马来自东，三年一日一春风。又闻一节唤归去，父老拦街遮不住。",
      "唤它父老且细听，朝家也要好公卿。父老莫与朝家争，打鼓发船催速行。"
    ]
  },
  {
    "id": "2e89e420fb9cfab6840f61b7b209691b",
    "title": "赠玉婿时可",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "忠襄先生有贤甥，卢溪先生有贤孙。",
      "只今二十能缀文，超然下笔如有神。",
      "忠襄大节争日月，卢溪清风敌霜雪。",
      "两家不是无家法，何须外人问衣钵。",
      "老夫卧病南溪旁，芙蓉红尽菊半黄。",
      "子来问讯维摩诘，分似家风一瓣香。"
    ]
  },
  {
    "id": "2e89e420fb9cfab6420cabd2fdc97dcd",
    "title": "题安成刘伯深爵瑞里报德堂上白爵图",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "君不见书台之北爵瑞里，安成令君旌孝子。报德堂前松造天，卜宅浩然老居士。",
      "居士元无一物遗，子孙只有牙签三万存。郎君饭此三万轴，落纸云烟动场屋。",
      "雪中负土成先茔，感得路人双涕零。更传雪爵云上堕，天表孝子踏雪行。",
      "即看黄告来告弟，是时雪爵应再至。"
    ]
  },
  {
    "id": "2e89e420fb9cfab69feecca123651632",
    "title": "送丁卿季吏部赴召",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "吾州史君五十年，不曾召节来日边。",
      "老夫送人作太守，不曾送人上九天。",
      "玉皇去年选丁宽，遣来螺浦苏茕鳏。",
      "玉皇今年唤渠还，州民遮道不得前。",
      "文儒佳政万口传，近世能吏了不关。",
      "道渠岂弟父母然，凛如冰霜照人寒。",
      "道渠明断神一般，秋毫不扰田里安。",
      "一州天下孰后先，要渠笔橐侍甘泉。",
      "尚书履声再接连，更进一步百尺竿。",
      "紫枢黄閤半武间，梅花满枝雪满山。",
      "雪花能舞梅能言，满饯史君金玉船。"
    ]
  },
  {
    "id": "2e89e420fb9cfab6547bc3fba559f7d1",
    "title": "送韩漕华文移节江东",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "公家文公天斗星，可双孟氏再六经。",
      "姓名不上凌烟去，只与日月争光明。",
      "君家魏国天一柱，拄天无倾日无雾。",
      "唯天唯尧唯永昭，皋旦以还俱避路。",
      "只今百年三百年，文献衣被芝与兰。",
      "华文使者典刑存，一生流坎晚乃骞。",
      "台家拔士兼人门，如君两有今谁先。",
      "德星才照翼轸地，寒士驩呼细民喜。",
      "钟山石城何物神，夺与东民天不嗔。",
      "寄语东民也未稳，渠是鸾台凤阁人。"
    ]
  },
  {
    "id": "2e89e420fb9cfab604cb3cfc047615e4",
    "title": "送周起宗经干赴桂林帅幕",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "乃翁昔梦飞入月，东字分明篆银阙。",
      "明朝占梦占者云，一甲八人更何说。",
      "绍兴大对奏集英，天风吹下胪传声。",
      "作者七人拜恩了，乃翁甲科第八名。",
      "十年一武可凤沼，邵阳别驾今宿草。",
      "子今端能读父书，伏犀美髯一似渠。",
      "当时父执今左相，鸿钧播作幕府梧。",
      "问天一雪乃翁屈，早入鹓行缀簪笏。"
    ]
  },
  {
    "id": "2e89e420fb9cfab6325fc2d3e18bcb66",
    "title": "送赵判官端国趁班改秩",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "金陵一见恍如梦，君为过客侬相送。",
      "庐陵再见春欲残，君来入幕侬挂冠。",
      "是时猛虎初出境，赤子凛如兵在颈。",
      "帝选良牧苏疲民，前赵后丁廉且仁。",
      "更得君作幕下宾，四年千里日日春。",
      "与君相逢又相别，人生聚散如霜叶。",
      "桂林一枝三十年，诸公交章荐遗贤。",
      "去揖侍郎趁立班，端能别我南溪边。",
      "为我一醉春风前，看君抟风上九天。"
    ]
  },
  {
    "id": "2e89e420fb9cfab6f1feb50c3dad0753",
    "title": "送赵英仲司户",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "绍兴人物赵户部，身作长城护瓜步。",
      "佛狸送死缘有人，猿臂不侯得非数。",
      "只今曾孙户掾公，吏能官政有祖风。",
      "南山可摇判难夺，东海不冤阴有功。",
      "吾州上了本曹印，谒帝明光当得觐。",
      "秋风正紧送抟扶，九万程涂人莫问。"
    ]
  },
  {
    "id": "2e89e420fb9cfab6768e57471ba99d57",
    "title": "送聂士友通判上印入朝",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "君家枢相扶天极，气凌霜雪忠贯日。",
      "史家有笔叹无人，今有此人无此笔。",
      "君侯名家千里驹，拱璧盈尺径寸珠。",
      "合登清庙荐六瑚，合参豹尾随属车。",
      "胡为小缓云间翮，朅来螺浦分风月。",
      "开轩不与俗客谈，明月清风入牙颊。",
      "只今上印去朝天，春风玉笋催缀班。",
      "相门有相君勉旃，凌烟再写进贤冠。"
    ]
  },
  {
    "id": "2e89e420fb9cfab664b7f7bff1ab5e08",
    "title": "寄题南城吴子直子常上舍兄弟社仓",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "有虞有宋双重华，两圣一心民一家。",
      "绿针刺水农事起，重华愁早从此始。",
      "黄云登场万宝秋，重华对天失却愁。",
      "二十八年临玉座，太半光阴愁里过。",
      "天颜忧喜丞相知，常平使者陈便宜。",
      "倡为社仓首建溪，旴江吴札承君师。",
      "伯霜仲雪发尔私，支奇虐魃手莫施。",
      "活几侲子几冻黎，诏子文孙孙又子。",
      "个是重华圣人意，无论十世百千世。"
    ]
  },
  {
    "id": "2e89e420fb9cfab6f6ff589daeb8ec45",
    "title": "赠高德顺",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "儿时同客水中蟹，鸭脚林间索诗债。",
      "只今白发共青灯，一尊浊酒话平生。",
      "我才不及君才美，毛颖负君真差事。",
      "见说君家千里驹，看渠高大君门闾。"
    ]
  },
  {
    "id": "2e89e420fb9cfab6721919306382b87d",
    "title": "送安成罗茂忠",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "书台佳士君章孙，句法来自西溪门。",
      "向来家住金谷园，珊瑚四尺蜡作薪。",
      "床头黄金已散尽，买书却铸文章印。",
      "印成一字不疗饥，仰天大笑还哦诗。",
      "诸老先生总参遍，只欠一瞻晦翁面。",
      "晦翁今已作贵人，君从何许去问津。",
      "劝君努力战今举，来年拜渠为座主。"
    ]
  },
  {
    "id": "2e89e420fb9cfab63c0608eec8997f4f",
    "title": "题曾景山通判寿衍堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "人家具庆已燕喜，人家重庆更奇伟。宜春台上贤治中，妙龄斫桂广寒宫。",
      "亲年九十身六二，芝兰玉树森庭砌。上堂彩衣称寿觞，下堂绣口喧雪窗。",
      "紫枢相公喜嘉祥，大书寿衍名其堂，五世其昌未渠央。"
    ]
  },
  {
    "id": "2e89e420fb9cfab6a753ce19ae580753",
    "title": "送刘茂材主簿之官理定",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "陆机二十作文赋，刘群二十诣太常。桃花浪险阿香怒，点破龙额归西江。",
      "平津六十策第一，刘君五十赐袍笏。一官初入八桂林，官无早晚在努力。",
      "大帅大漕两德星，总是青原旧使君。若问公堂阶下吏，便是三瑞堂前门生前进士。"
    ]
  },
  {
    "id": "2e89e420fb9cfab68a87ba8ca2a2e878",
    "title": "赠旴江谢正之",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "旴江天上银河冰，麻姑人间白玉京。",
      "不生金珠不生玉，只生命代千人英。",
      "前有泰伯后子固，后无来者前无古。",
      "九州四海何同年，浓墨大字荐惠连。",
      "君家春草池塘句，只今又见君著语。",
      "袖中绣出诗一编，清新不减春草篇。",
      "愿君努力古人事，再光麻姑与旴水。"
    ]
  },
  {
    "id": "2e89e420fb9cfab6d429b75cf6b302bb",
    "title": "题刘子远春风堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "艮斋先生门下士，寒星向晓今馀几。",
      "春风堂上刘更生，十年桂山问奇字。",
      "艮斋正派谁真传，更生得髓仍得肝。",
      "春风卷著两袖里，放出抟扶天地间。"
    ]
  },
  {
    "id": "2e89e420fb9cfab61d639beedc2b038a",
    "title": "题刘子远宴坐画图楼",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "大年小景真儿戏，郭熙远山闲故纸。",
      "东山一塔作毛锥，试点卢溪一溪水。",
      "洒出楼前千万峰，一一奔腾入楼里。",
      "金华仙翁强解事，攘我楼中新句子。"
    ]
  },
  {
    "id": "2e89e420fb9cfab68d60405f70032d52",
    "title": "南溪细陂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "仙家有药世无比，能乾水银作银子。",
      "老夫却把水晶环，镕作南溪一溪水。",
      "闲随稚子作儿嬉，金沙玉砾磊细陂。",
      "水从陂上泻涧底，椎碎水晶声满耳。",
      "忽然流下片苍苔，一朵碧云影千里。"
    ]
  },
  {
    "id": "2e89e420fb9cfab6b7b25050abff1fe7",
    "title": "寄题安福刘道协涌翠楼",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "读书台南山绕屋，恰如万簪削青玉。读书台北山更多，又似碧海跃万波。",
      "台边高人子刘子，架楼南北山围里。醉中领客上上头，忽惊平地翠浪浮。",
      "一浪抛云入天半，众浪翻空湿银汉。砰轰打到栏干前，天跳地踔乾坤颠。",
      "主宾拍手呼钓船，定眼看来还不然，只是南北几点山。"
    ]
  },
  {
    "id": "2e89e420fb9cfab6f5796ade9194d6c1",
    "title": "送胡圣闻入太学",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "春风吹开孝廉船，撞星犯斗上九天。",
      "夜书细字灯前月，朝茹寒齑瓮中雪。",
      "何蕃省亲间一归，陆畅擢第各一时。",
      "此行归来上亲寿，桂枝满把香满袖。"
    ]
  },
  {
    "id": "2e89e420fb9cfab647d3fe299ac717b4",
    "title": "读白氏长庆集",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "每读乐天诗，一读一回好。",
      "少时不知爱，知爱今已老。",
      "初哦殊驩欣，熟味忽烦恼。",
      "多方遣外累，半已动中抱。",
      "事去何必追，心净不须扫。",
      "追叹欲扫愁，自遣还自扰。",
      "不如卷此诗，唤酒一醉倒。",
      "狂歌谪仙词，三杯通大道。"
    ]
  },
  {
    "id": "2e89e420fb9cfab6a452331ad2c08557",
    "title": "题永丰刘伯英双清亭",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "银河一派天上来，霜松万本水际栽。公干作亭占佳处，拦住清风入窗户。",
      "醉馀绿绮膝上横，学得松声与水声。更待九秋月亭午，白玉壶中有新句，烦君赤手双拾取。"
    ]
  },
  {
    "id": "2e89e420fb9cfab6d9235b26f8f3e85a",
    "title": "题湖北唐宪桂林义学",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "梅花五岭八桂林，青罗带绕碧玉簪。祥刑使者两唐裔，亲领诸生到洙泗。",
      "七星岩畔筑斋房，独秀峰尖作笔床。买书堆上天中央，海表学子来奔忙。",
      "中州淑气无间断，南斗文星方炳焕。君不见日南姜相曲江张，万古清风裂云汉。"
    ]
  },
  {
    "id": "2e89e420fb9cfab690c91c6fba273a0a",
    "title": "题王子宣主簿青山读书堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "谢家青山李家据，王家青山当家住。",
      "上头新作读书堂，牙签玉轴古锦囊。",
      "万夫攘臂侬掉臂，万事无味书有味。",
      "时挑野菜煮一字，儿辈不须来染指。"
    ]
  },
  {
    "id": "2e89e420fb9cfab683c80b316a052f25",
    "title": "送子上弟赴郴州史君罗达甫寺正之招",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "郴山奇变水清写，郴江幸绕郴山下。",
      "韩秦妙语久绝弦，谁煎凤觜续此篇。",
      "君章词客山水主，云锦聘君君好赴。",
      "为寻两公旧游处，得句寄侬侬不妒。",
      "休道郴阳和雁无，也曾避雪罗浮去。"
    ]
  },
  {
    "id": "2e89e420fb9cfab6f72d02b490a15eca",
    "title": "夏夜玩月",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "仰头月在天，照我影在地。",
      "我行影亦行，我止影亦止。",
      "不知我与影，为一定为二。",
      "月能写我影，自写却何似。",
      "偶然步溪旁，月却在溪里。",
      "上下两轮月，若个是真底。",
      "唯复水是天，唯复天是水。"
    ]
  },
  {
    "id": "2e89e420fb9cfab6e29b965604ae2a56",
    "title": "七月十一夜月下独酌",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "今岁秋阳晒人死，今宵秋月呼人起。月光如水澡吾体，月色如霜冻吾髓。",
      "老夫畏热如於菟，平生爱月如冰壶。望舒可客不可孤，曲生可亲不可疏。",
      "更招玉兔金蟾蜍，同酌山杯煮涧蔬。来朝秋阳再作恶，今夕秋光且行乐。",
      "遮莫参横并月落。"
    ]
  },
  {
    "id": "2e89e420fb9cfab6103f7aeee2b9c7e6",
    "title": "露坐戏嘲星月",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "东生定西归，月岂不识路。",
      "何须倩长庚，夜夜引行步。",
      "星住月不行，星行月不住。",
      "无人问阿姊，此事竟谁主。",
      "不知听金蟆，无乃由玉兔。",
      "来夜偷此星，看月归何处。"
    ]
  },
  {
    "id": "2e89e420fb9cfab68f53b8c86e776cd8",
    "title": "秋日早起",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "鸡鸣钟未鸣，不知乡晨否。",
      "起来恐惊众，未敢启户牖。",
      "残灯吐芒角，上下两银帚。",
      "定眼试谛观，散作飞电走。"
    ]
  },
  {
    "id": "2e89e420fb9cfab6a073bcb3c4bd50af",
    "title": "晚饮",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "大醉或伤生，不醉又伤情。",
      "此事两难处，后先有重轻。",
      "醉后失天地，馀生底浮萍。",
      "愁城不须攻，醉乡无此城。"
    ]
  },
  {
    "id": "2e89e420fb9cfab6c5117d044ba2ed30",
    "title": "送罗仲仁试艺南宫",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "绍兴廉吏谁第一，君家郎罢真无匹。腰缠墨绶不请钱，妻啼儿号穷刮骨。",
      "清无人知有天知，四囝三个攀桂枝。不应一个独见遗，今秋君与一鹗飞。",
      "君不见吾州状元晚得意，董公五十有三岁。君今加渠更三年，春风射策君勉旃。"
    ]
  },
  {
    "id": "2e89e420fb9cfab67a8fe6d51664091e",
    "title": "古风送刘季游试艺南宫",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "西溪先生刘夫子，个是国士天下士。",
      "家庭孝友春里风，义气高寒秋后水。",
      "艮斋荐书叫九关，重华表闾上半天。",
      "人冤有德却无位，天报芝兰满阶砌。",
      "诸孙个个九凤雏，此郎轩轩千里驹。",
      "槐花再登乡老书，桃花一跳化龙鱼。",
      "堂上双亲黑头在，日唤子孙倚门待。",
      "绿衣归上千岁觞，还我西溪读书债。"
    ]
  },
  {
    "id": "2e89e420fb9cfab6d4b43b727a693ca7",
    "title": "寄题太和丞公沈君公馆亭台四咏真清亭",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "苍髯秦大夫，瘦骨孤竹君。",
      "主人似二子，二子似主人。"
    ]
  },
  {
    "id": "2e89e420fb9cfab6d4b43b72e322d2ef",
    "title": "寄题太和丞公沈君公馆亭台四咏真清亭",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "秋月弄长江，平地点远岫。",
      "赞府诗句中，字字江山秀。"
    ]
  },
  {
    "id": "2e89e420fb9cfab6d4b43b72c32e1888",
    "title": "寄题太和丞公沈君公馆亭台四咏真清亭",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "红雨未随风，白雪忽满枝。",
      "只今正月尾，政是断肠时。"
    ]
  },
  {
    "id": "2e89e420fb9cfab6d4b43b72b0951aa3",
    "title": "寄题太和丞公沈君公馆亭台四咏真清亭",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "庭散纸尾鹜，窗聚案头萤。",
      "无端循除水，也学夜诵声。"
    ]
  },
  {
    "id": "2e89e420fb9cfab6ae3df2cb58cae2c5",
    "title": "寄题张县尉敬之南昌官寺重新子真祠堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "梅郎绛节朝玉台，朝游五城暮九垓。",
      "遗民香火答遗爱，何年祠屋荒苍苔。",
      "剑津诗客子张子，住持仙坛判山水。",
      "上书台斗大居士，作缘水漕皇华使。",
      "二台并檄孔家兄，经始新祠不日成。",
      "西山南浦作贺宾，野梅官柳俱驩声。"
    ]
  },
  {
    "id": "2e89e420fb9cfab607f5cf65d615eb13",
    "title": "送赵吉州判院器之移利路提刑",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "赵侯迈往隆准孙，未年五十专三城。",
      "千里秋豪无遁情，两眼洞照如秋鹰。",
      "何须奋髯走百吏，棠阴昼寂清如水。",
      "年年州人吃贱米，侲子踏歌冻黎喜。",
      "去冬苦暖未有梅，使君一笑梅花开。",
      "夜吹平地一尺雪，留下丰年今岁回。",
      "使星移照天西去，白鹭青原遮不住。",
      "即随丹诏归握兰，遂持紫橐甘泉班。"
    ]
  },
  {
    "id": "2e89e420fb9cfab6029219b907f60153",
    "title": "饯洪帅张伯子华学尚书移镇京口",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "周家天球只一只，张家今有双白璧。前称紫薇后文昌，衙官二陆仆两唐。",
      "金章玉句迭清锵，天孙云机织锦裳。松心竹节争老苍，冰壶水镜明秋霜。",
      "君不见于湖先生掌纶綍，二典三谟才一笔。君不见笃素先生立朝端，五臣十乱半武间。",
      "听履星辰践台斗，翻身凤池屈伸肘。梦入飞云卷雨帘，袖却筑岩作霖手。",
      "滕王阁上唐阿舒，春生秋杀震江湖。吏部未见张尚书，春生尽有秋杀无。",
      "江西十州百万户，父非姓召母非杜。也祇周人两句诗，岂弟君子民父母。",
      "又去南徐作好春，落霞秋水亦眉颦。南徐父老错欣欣，玉皇催渠转鸿钧。"
    ]
  },
  {
    "id": "2e89e420fb9cfab6650a3724968ca95d",
    "title": "寄题龙泉李宗儒师儒槐阴书院",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "龙泉二李继谪仙，朝议朝散相后先。",
      "凤雏二妙继乃祖，宗儒师儒贤弟昆。",
      "手种兔目今几年，日茹叶淘呻断编。",
      "阴似王家三树绿，异时官职追前躅。",
      "花作唐人八月黄，来岁能书催趣装。"
    ]
  },
  {
    "id": "2e89e420fb9cfab6ff1907c00c997e50",
    "title": "李师儒上舍稽古堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "青枫金刹依然在，黄石圯桥元不改。",
      "只有谪仙稽古堂，兵烧水毁草树荒。",
      "二大夫家有孙子，去珠复还堂再起。",
      "朱甍碧瓦拂金波，牙签玉轴拄银河。",
      "山鬼吹灯听夜诵，秋兔献颖供晨哦。",
      "向来二李名父子，今来二李佳兄弟。",
      "鹡鸰双去集上林，李家大夫看二二。"
    ]
  },
  {
    "id": "2e89e420fb9cfab663fafe15adcf9cbf",
    "title": "送吉州通判赵德辉上印赴阙",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "太守九秋霜，通守三春风。太守镜照胆，通守渊涵空。",
      "古来人才在寒士，皇家人才在宗子。君看二赵作庐陵，宽猛晦明两相济。",
      "太守已乘八使车，通守合分五马符。行看二赵俱法从，老夫别献中和颂。"
    ]
  },
  {
    "id": "2e89e420fb9cfab63110b31840cfd3d0",
    "title": "午睡起",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "永昼能不倦，亭午思小睡。",
      "竹床热如晒，展转竟无寐。",
      "起来搔白首，百匝绕檐际。",
      "政当眊氉中，忽有一奇事。",
      "一风北户来，穿度南窗外。",
      "窗外蕙初花，披拂动香气。",
      "老夫得一凉，洒然有生意。",
      "来日当此时，未知复何似。"
    ]
  },
  {
    "id": "2e89e420fb9cfab65cab8c097630a0a6",
    "title": "题安福刘虞卿敏斋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "君不见杜家阿宜开雪窗，日读十纸月一箱。君不见崔家阿立染霜兔，暮作千诗朝百赋。",
      "读书台北卯金刀，斋前不种李与桃。满阶只种书带草，黄金非宝书为宝。",
      "郎君玉树临风前，咀嚼青竹夜不眠。何须多羡崔与杜，诸郎努力青云路。"
    ]
  },
  {
    "id": "2e89e420fb9cfab62ca0c9a423437a3e",
    "title": "谢苏州史君张子仪尚书赠衣服送酒钱",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "香山老益窭，欲卖宅与田。",
      "荆南赠春服，侍中送酒钱。",
      "何如韦苏州，一日兼两贤。",
      "酒钱随春服，并至南溪边。",
      "寄物已不轻，意更在物先。",
      "仆也拙生理，巧亦营不前。",
      "病废非为高，抛官馀十年。",
      "纸田蜗牛庐，纵卖谁作缘。",
      "故人岂云少，衮衮青云端。",
      "王弘不可作，范叔空自寒。",
      "忽揽苏州书，冷窗回春暄。",
      "急褫九月絺，径追八酒仙。",
      "竹烟为我喜，波月为我妍。",
      "篱菊冻不花，一笑亦粲然。",
      "醉中化为蝶，飞堕虎丘山。",
      "齐云已在眼，忽然远于天。"
    ]
  },
  {
    "id": "2e89e420fb9cfab62edcb11a21b807dd",
    "title": "寄王用之判府监簿",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "寅清堂上初相识，君如玉树逢春碧。滕王阁下重相从，君如天骥追秋风。",
      "九州四海王鲁公，有子不减汉八龙。君才况是廊庙具，登庸衣钵亲分付。",
      "笋班小试云霄步，州麾妙琢湖山句。君不见西京韦家父子间，阿成官职似阿贤。",
      "皇朝吕家也不恶，大申小申相后先。看君一武超韦吕，奄有龟蒙再封鲁。"
    ]
  },
  {
    "id": "2e89e420fb9cfab6153807bf473f654c",
    "title": "寄题龙泉项圣与卢溪书院",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "三顾先生得麟笔，付嘱遗经谁第一。",
      "独将麟髓饭澹翁，项家阿英亦其乙。",
      "澹翁孤忠贯两仪，阿英卓行彻九扉。",
      "旌门一日插天半，却把此笔传阿宜。",
      "阿宜阿囝续弓冶，卢溪书院声无价。",
      "不论当家与外人，不日天池看浑化。"
    ]
  },
  {
    "id": "2e89e420fb9cfab67a0d98eee70fb5c6",
    "title": "送西昌大夫赵嘉言上印赴阙",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "西昌难作自古传，卓令赵令不作难。二令来时民顿宽，二令去日官馀钱。",
      "从来美政人难继，二君双美今谁似。卓令已作中都官，赵令也合即缀卓令班。"
    ]
  },
  {
    "id": "2e89e420fb9cfab6d839ef4515f071f3",
    "title": "登度雪台观金沙荼𧃲",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "金沙瓶子荼糜粟，一一尖红映圜绿。",
      "只销三日雨和风，化作真珠堆锦褥。",
      "饶渠飞度雪前开，开了却吹香雪来。",
      "红红白白照天半，醉倚雕栏眼凌乱。"
    ]
  },
  {
    "id": "2e89e420fb9cfab6d552605f471e2f17",
    "title": "古风敬饯吉州梁史君",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "南方儒先囿三山，山中豹蔚推伯鸾。手拿枝桂下广寒，身作德星南斗间。",
      "治行第一闻九关，再分鱼书朱两幡。丰湖夜敲坡老门，螺浦晓酌六一泉，露冕期月惠化传。",
      "青原改色白鹭妍，白叟鼓腹黄童颠。曲生打开禁酒国，云子凑集移粟船。",
      "向来醉人号一瑞，如今醉人横路眠。满城米贱酒更贱，尽道人皆有一天。",
      "如何癖爱香火缘，三章叫阍觅散仙。定知不晚当赐环，金貂玉佩香案前。"
    ]
  },
  {
    "id": "2e89e420fb9cfab6900471614996fca5",
    "title": "古风敬饯都运焕章雷吏部祗召入觐",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "高皇中兴社稷臣，紫岩先生第一人。",
      "来从紫岩住紫盖，鸿钧转作湘中春。",
      "风流人物被草木，香满橘洲连岳麓。",
      "一时宾客盛邹枚，明月夜光和结绿。",
      "雷家夫子龙凤章，优入其室升其堂。",
      "朱幡玉节遍南纪，锦帐绫衾推望郎。",
      "使星下照翼轸旁，西山南浦回风光。",
      "渠侬别有经世具，袖却两手惟深藏。",
      "玉皇唤渠登庙廊，小却犹在持橐行。",
      "野人亦忝同门者，久挂衣冠卧林下。",
      "病身只合钓烟波，儿辈犹堪累甄冶。"
    ]
  },
  {
    "id": "2e89e420fb9cfab601c363a97d47b036",
    "title": "胡季亨赠集句古风效其体奉酬",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "秋气集南涧，清风来故人。",
      "遗我一端绮，桃李不成春。",
      "大句斡元造，高词媲皇坟。",
      "百衲收寸锦，一字买堪贫。",
      "苦恨邻里间，良觌渺无因。",
      "今日是何朝，始闻扣柴荆。",
      "黄菊有佳色，寒水各依痕。",
      "且共欢此饮，重与细论文。",
      "何以报佳惠，山中有白云。"
    ]
  },
  {
    "id": "2e89e420fb9cfab6b1434b3e41e6bb08",
    "title": "题曾世夫颐斋",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "吾友子曾子，滋兰涧溪幽。",
      "药房动波底，韦编著床头。",
      "梦吞六画香，身从三圣游。",
      "上瞻岐山开，下聆雷声收。",
      "告于閟灵龟，潜渊骑玉虬。",
      "食菲足自养，朵颐非所求。",
      "一朝浮洛书，绿字献禹畴。",
      "分半啖虞翻，相视一笑休。"
    ]
  },
  {
    "id": "2e89e420fb9cfab6a0c3a312bbe149ac",
    "title": "贺胡守寺正祷雪响应",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "庐陵新事一奇绝，老农七年不识雪。",
      "史君领取六花来，一夜九天开玉阙。",
      "万家铸作银楼台，千峰琢出琼崔嵬。",
      "频岁魃儿祟䆉稏，来秋云子如芋魁。",
      "老夫与雪亦久别，滕六参侬求普说。",
      "为渠拈此一瓣香，今身胡姓前身黄。",
      "只愁颍川归庙堂，不愁寰宇无丰穰。",
      "东阁官梅应解语，绿毛么凤仍能舞。",
      "合词再拜寿史君，满为天花中玉醑。"
    ]
  },
  {
    "id": "2e89e420fb9cfab6bc5db63e39198652",
    "title": "送黄几先司户",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "吾友黄编修，用不究其挟。",
      "有子传父书，潜心泣麟业。",
      "胸中石渠剩，笔底秋鹰捷。",
      "蟾兔赠一枝，衣钵续四叶。",
      "不应千里来，乃欲一揖别。",
      "恰当新酒熟，幸与故人接。",
      "细酌且短檠，软语更长铗。",
      "去去谒九扉，天路看高蹑。"
    ]
  },
  {
    "id": "2e89e420fb9cfab64b6fd6b723eeab40",
    "title": "题张季长少卿饰庵庵名取告词云学足以自饰",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "吾友张饰庵，学到贲上白。",
      "真贲初非文，至饰亦无色。",
      "君看瑄玉姿，岂借青黄饰。",
      "宝气不自中，白虹贯空碧。",
      "饰庵隐岷岭，英名震京国。",
      "鲁论感凤叹，春秋辩麟获。",
      "孝庙聘丘园，有来校坟籍。",
      "光皇访忠贤，再起贰卿棘。",
      "未应两朝旧，不侍九重侧。",
      "训词揭昭回，圣意深记忆。",
      "盍归赞人文，小却犹讲席。",
      "未要从子真，带月耕岩石。"
    ]
  },
  {
    "id": "2e89e420fb9cfab61c3ca5c1b3957153",
    "title": "题李季章中书舍人石林堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "紫微仙人今太白，不爱好官爱奇石。",
      "顷从道山归雪山，一叶渔船一横笛。",
      "船过宣池月满空，乘云飞上九华峰。",
      "十指一掇九芙蓉，和月擎取归船中。",
      "归到雁湖秋水碧，万斛酒船觞九客。",
      "蟆颐诸峰作不速，不待折简登几席。",
      "侬与石兄殊不疏，问讯别来安稳无。"
    ]
  },
  {
    "id": "2e89e420fb9cfab60d305d124a134a77",
    "title": "雨后晓起看山",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "晨起出蓬户，换却隔水峰。",
      "细看只旧山，色与昨不同。",
      "虽经夜来雨，末必有许功。",
      "云师挈众巉，置在蓝水中。",
      "沙土俱绿净，草树添青葱。",
      "不然近秋衰，那得还春容。",
      "此意殊不浅，要将调诗翁。",
      "判断索一语，可惜语不工。",
      "正使语工著，不如山色浓。"
    ]
  },
  {
    "id": "2e89e420fb9cfab610253c0792a433a8",
    "title": "夜热不寐晓起步溪上",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "夜气积到晓，微凉方满川。",
      "老夫乘早起，落月正娟然。",
      "拄杖丫疲檐，行人憩痛肩。",
      "劳生谁独免，客路最堪怜。"
    ]
  },
  {
    "id": "2e89e420fb9cfab69be882e8828610b7",
    "title": "寄题赵漕秘阁东山堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "阿旦东山著乾坤，十雨世界三登村。",
      "阿安东山著一身，白云保社明月邻。",
      "此山只合馆此客，千载阿谁敢争席。",
      "赵侯玉立隆准孙，洗空凡马追古人。",
      "千山万水略行遍，一锥卓住东洋岸。",
      "东洋山麓东复东，筑堂折简招两公。",
      "倒提北斗酌银汉，灵山作樽江作钟。",
      "浩歌小袖经纶手，笑与两公举天酒。",
      "东山今属赵家庄，敬请两公迁别乡。"
    ]
  },
  {
    "id": "2e89e420fb9cfab6255135dfa1beb5bb",
    "title": "送吉州解魁左人杰诣太常",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "高皇一马化龙日，临轩策士谁第一。",
      "玉山山下汪端明，年财十八第一人。",
      "圣上来年集英殿，黄伞中央横玉案。",
      "何人再续老尚书，禾水左家千里驹。",
      "春秋三传贮胸臆，买纸待传晁董策。",
      "君才盍与汪相先，君年更少汪两年。"
    ]
  },
  {
    "id": "2e89e420fb9cfab617caf5f06bc11c8f",
    "title": "送左元规三诣太常",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "晋侯三驾楚莫争，薛侯三箭天山平。",
      "江西今代再丘明，亲到杏坛授麟经。",
      "笔阵独扫万人军，两魁槐花再荐名。",
      "来年兰省与集英，三元不数冯家京。"
    ]
  },
  {
    "id": "2e89e420fb9cfab663d5c3b7aa4d9718",
    "title": "送项圣与诣太常",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "卢溪书院一番新，千里学子来如云。",
      "天教书院名日起，速化先从主人始。",
      "主人主盟为阿谁，楚汉名家今项斯。",
      "胸中五车载书卷，笔端三峡倾冰砚。",
      "鲁秉周礼说一经，有司把烛题秋荐。",
      "鹄袍诣阙柳袍归，来年书院更光辉。"
    ]
  },
  {
    "id": "2e89e420fb9cfab6e90d8c0f36b1340a",
    "title": "严陵决曹易允升自官下遣骑归写予老丑因题其额",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "玉泉半潭冰，钓台万壑雪。",
      "汝往访客星，剩挟一磨衲。"
    ]
  },
  {
    "id": "2e89e420fb9cfab6d3790becc4fdfa08",
    "title": "寄题永新昊天观贺知宫方外轩",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "君家秘监唐诗客，饮中八仙渠第一。",
      "君家水部晋仙真，曾拜东封玉路尘。",
      "只今孙子方外士，羽衣霞佩云为袂。",
      "月下缑山吹凤笙，雾里华阳割龙耳。",
      "何当踞龟食蛤蜊，大嚼碧藕嬉瑶池。",
      "若见君家两仙伯，为侬寄声好将息。"
    ]
  },
  {
    "id": "2e89e420fb9cfab62db44f37d0c766ca",
    "title": "寄题万安萧和卿云冈书院",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "君不见南轩先生以道鸣，岳麓书院陶诸生。君不见晦庵先生妙经学，庐山书院榜白鹿。",
      "吾乡萧君八叶孙，云冈筑斋高入云。芝兰玉树争绩文，江湖鹄袍争骏奔。",
      "愿师朱张两先生，驷马高盖塞里门。"
    ]
  },
  {
    "id": "2e89e420fb9cfab64513599e1bdf527b",
    "title": "题王晋辅专春亭",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "向来王家癖于马，今来王家癖于花。",
      "洛阳城里花如海，一半移取来君家。",
      "此花就中最秾丽，姚家黄兼魏家紫。",
      "花王更有王中王，看却姚魏千花降。",
      "一春好处君知否，上巳前头寒食后。",
      "千花不用妒渠伊，此外春光更属谁。"
    ]
  },
  {
    "id": "2e89e420fb9cfab62e322f9882d80dab",
    "title": "题王晋辅桂堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "诸天别有金色界，金粟如来更奇怪。",
      "玉露洗面晞金风，黄云迎下月姊宫。",
      "未与群芳较颜色，寒香世界谁较得。",
      "一个世界一粟中，万粟世界香无穷。",
      "诗人梦入广寒殿，香杀诗人天不管。"
    ]
  },
  {
    "id": "2e89e420fb9cfab6f76884239b92899c",
    "title": "寄题邹有常爱莲亭",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "道乡先生有族子，卜筑富川弄江水。",
      "更穿两沼磨碧铜，分种芙蕖了秋事。",
      "一沼花白一沼红，新亭恰当红白中。",
      "此花不与千花同，吹香别是濂溪风。"
    ]
  },
  {
    "id": "2e89e420fb9cfab68c352e4e97495238",
    "title": "题分宜李少度燕谷",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "君不见向来吹律谈天衍，能令寒谷回春暖。君不见只今桂山谢艮斋，能回燕谷为春台。",
      "谪仙耳孙有仙骨，家传谪仙好风月。斸开别墅一谷中，管领春光醉烟雪。",
      "艮斋作记印此山，山与主人千载传。谷中花柳莫放过，乞取风月三千篇。"
    ]
  },
  {
    "id": "2e89e420fb9cfab68c612cf9b61456a5",
    "title": "送吉州太守胡平一寺正赴召",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "忆昔乾道游璧水，君为秀孝侬博士。",
      "逮今嘉泰归青原，侬为州民君刺史。",
      "人生离合风中云，白发相逢有几人。",
      "与君相逢又相别，不待折柳眉先颦。",
      "如君岂弟民父母，春风风人夏雨雨。",
      "忽然一夜飞秋霜，惊杀雁鹜兼豺狼。",
      "政声无翼到天上，玉皇诏君登庙廊。",
      "郎星卿月小借路，金华玉堂即高步。",
      "中兴贤关育凤麟，向来未有秉鸿钧。",
      "只今丞相破荒了，第一衣钵当传君。"
    ]
  },
  {
    "id": "2e89e420fb9cfab6aa129bdf47e637a0",
    "title": "秋衣",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "晨兴换新衣，视身忽潜愕。",
      "腹皮皱百摺，髀肉宽一握。",
      "沈疴两年馀，衰体半标落。",
      "且留宿尘垢，莫遣新澡濯。",
      "未澡体尚肥，既濯肌转削。",
      "无发已是僧，有骨不如鹤。",
      "明年方八十，似觉九十著。",
      "寡食幸自清，辟谷底须学。",
      "便可作飞仙，御风上云幕。",
      "如何肥瘠想，犹有秋衣作。"
    ]
  },
  {
    "id": "2e89e420fb9cfab6c84646845e1aac80",
    "title": "病中止酒",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "平生万事轻，惟以酒自娱。",
      "当其爱酒时，一日不可无。",
      "老来因属疾，不饮五月馀。",
      "客饮我不羡，而况逢曲车。",
      "见杯不思斟，见樽不思酤。",
      "终日但清坐，此心长泊如。",
      "只悟世人情，逐物非一途。",
      "仕者嫭貂蝉，货者珍金珠。",
      "赐泰嗤原贫，由勇诮孔迂。",
      "何物真乐忧，何人定巧愚。",
      "病后得反身，旷然同太虚。",
      "其馀君莫问，曲生尚可疏。"
    ]
  },
  {
    "id": "2e89e420fb9cfab602a1a91cdf888b01",
    "title": "寄题张仲寅甘老堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "屏山十论抉圣心，甘老十论刮古今。古今刮得都见髓，持献玉工逢刖趾。",
      "玉皇左相华阳封，上与阿旦双周公。荐渠金门可登仕，金门送渠外台试。",
      "渠侬掉头不肯行，有雪可钓月可耕。恩山紫蕨椽来大，恩江白鱼船样个。",
      "绿蓑青箬霞上卧，不知毕逋明视东西过。"
    ]
  },
  {
    "id": "2e89e420fb9cfab6a5197524ef176b8a",
    "title": "送药者陈国器",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "窦宪一举空朔野，曹霸一笔空凡马。吾乡药者有陈生，一丸洗空万药者。",
      "庸医皆笑道旁莎，陈生拈出便是玉山禾。庸医皆笑涧下水，陈生酌来便是上池底。",
      "也只不离神农书，书外别得一亡珠。也只不出歧伯论，论外别得舌一寸。",
      "旧遭痔疾恼杀侬，新遭淋疾与合纵。恰如住在圃田国，晋楚腹背来夹攻。",
      "陈生赠我玉菌子，乃是华阳洞中乖龙耳。陈生赠我绀叶纱，乃是金鸦脚底扶桑花。",
      "汲泉亲手煮蟹眼，一浣枯肠如浣沙。平生旧疾蝉壳退，秋风吹落青天外。",
      "更传枕中鸿宝方，戒勿浪传泄天藏。君不见回岩仙客逢贫子，指石成金吾济尔。",
      "贫子再拜不要金，祇觅指头吾自指。"
    ]
  },
  {
    "id": "2e89e420fb9cfab6069b09b73f3ef4c3",
    "title": "送戴良辅药者归城郛",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "君欲问淋疾，便是法外刑。刲剔备百毒，更以虐焰烹。",
      "玉皇夜半敕六丁，押差戴君为药丞。倒囊刺手探玉札，一洗愁肺冰雪清。"
    ]
  },
  {
    "id": "2e89e420fb9cfab6069b09b7facb8f22",
    "title": "送戴良辅药者归城郛",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "一生百病都好去，不但膏肓驱二竖。",
      "寄言仲景与安常，古今何代无医王。"
    ]
  },
  {
    "id": "2e89e420fb9cfab681df71da116b630e",
    "title": "送王长文赴上庠",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "吾乡前辈王南宾，读书万卷笔有神。",
      "屡登天府献和璞，玉工过眼珉夺真。",
      "只今有孙又奇绝，踏雪携书诣金阙。",
      "玉皇书院璧水中，赐子半窗桃玉虫。",
      "端能健笔追乃祖，斗薮寸心写千古。",
      "广寒掇取第一枝，早为双亲开两眉。"
    ]
  },
  {
    "id": "2e89e420fb9cfab671262bb0fc64cf8e",
    "title": "贺吉州李守腊雪",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "仁侯妙手作庐陵，民歌敏惠如神明。歌声动天天降瑞，一夜幻出琼瑶城。",
      "丽谯一新玉楼观，郡治别起银设厅。晓上青原台上望，千门万户皆水晶。",
      "八邑山川一千里，尽种琪树玑为英。幕僚秉烛争入贺，老夫抱病独僵卧。",
      "寄言贺客此未奇，来年玉粒滑流匙。万艘真珠贡京师，老夫已草周颂丰年诗。"
    ]
  },
  {
    "id": "2e89e420fb9cfab6b4c4e89b1c6b87f6",
    "title": "丙寅人日送药者周叔亮归吉水县",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "拔草不拔根，塞水不塞源。忽然草生更水长，败却禾稼仍滔天。",
      "老夫昔岁得淋疾，初谓一日今两年。服药六千六百盏，望舒二十二回圆。",
      "偶逢周郎顾，一脉擒二竖。发药何用多，刀圭起沉痼。",
      "向来肝肠痛如割，今来疾痛全然脱。捉著根源尽扫除，周郎神医天下无。"
    ]
  },
  {
    "id": "2e89e420fb9cfab6c2efb6c7e8f989da",
    "title": "寄题刘正卿双清轩",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "吾乡今代刘更生，新序说苑落笔成。",
      "问渠才思宁底巧，玉泉绕屋供双清。",
      "此泉来从何境界，银河飞下双罗带。",
      "便好乘槎犯斗星，斫桂广寒天上行。"
    ]
  },
  {
    "id": "2e89e420fb9cfab6ac8275c5f8c17e34",
    "title": "送罗正夫主簿之官馀干",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "君家人物已数世，后有秘丞前给事。",
      "近来复见乡先生，武冈使君五经笥。",
      "君才自是一世英，珠玉照乘仍连城。",
      "妙年已号万人敌，强仕初登千佛名。",
      "番君小屈习凿齿，且与刺头簿书底。",
      "即看给札试兰台，飞上木天校文字。"
    ]
  },
  {
    "id": "2e89e420fb9cfab6a6756a5399cdecb6",
    "title": "和张钦夫望月词",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "玉虫晕以贯虹兮学林之颠，阒其宵兮圣贤毕参于前。",
      "心超兮千载，忽乎纳自牖兮光寒而静娟。吾兴视兮何祥，望舒推毂兮辚大圜。",
      "生两仪兮虚白，饰万物兮清妍。彼何居兮轃兹，挈一规兮破幽偏。",
      "代天兮宣精，㧖欹兮恶盈。似道兮日损，缩于一晦弦兮，万斯年而求伸。",
      "宅天下兮至晦，镜天下兮至明。烛吾心中之月兮，贯地纬而洞天经。",
      "吾奉月兮周旋，月踵吾兮后先。夫君寄我兮三章，招月而与寓目兮，炯笔势之翩翩。",
      "想他日之独立兮，过庭而侍侧。谁其耳剽于玉振兮，惟此月知其然。",
      "月不予留兮，予亦咏而归。歌三终兮谢明月，何夕复惠然兮临我于亭乎而。"
    ]
  },
  {
    "id": "2e89e420fb9cfab6b0184a08c2cdb2e7",
    "title": "跋李允蹈思故山赋辞",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "月岩含章兮，噫。熟贳之璜兮，噫。逋不其偿兮，噫。眉山之下兮，噫。",
      "既亿其价兮，噫。胡漏于罅兮，噫。吁于眉山兮，噫。山吁于天兮，噫。",
      "天蹙其颜兮，噫。有斐孙子兮，噫。花披秀启兮，噫。烈祖是似兮，噫。",
      "笔似其锋兮，噫。骨似其穷兮，噫。栖栖其逢兮，噫。尔词则古兮，噫。",
      "尔骚则楚兮，噫。尔璞孰估兮，噫。招招巫咸兮，噫。有篿尔占兮，噫。",
      "曷焯尔潜兮，噫。曷窞不济兮，噫。曷蔀不贲兮，噫。咷初笑既兮，噫。"
    ]
  },
  {
    "id": "2e89e420fb9cfab63210a8c8d16ab4f2",
    "title": "张丞相咏归亭词二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "湘之山兮幽幽，湘之水兮舒舒，我来兮桂之阳。春聿云莫兮，上下绿净而交如。",
      "鸟鸣兮花乾，彼湘之人士兮咏游而鱼鱼。长者兮矩步，童子玉雪兮趋亦趋。",
      "挟策兮抱琴，若将游兮物之初。野风兮修修，吹万而不可执兮，所过而敷腴。",
      "长者顾谓童子曰：快哉此风，吾为汝援琴而歌之。",
      "歌曰：沧浪兮濯缨，风凉兮舞雩。微德人兮焉归，以斯道兮金玉。",
      "予欲问津兮沂之水，其则不远兮，又焉知湘江之非欤。"
    ]
  },
  {
    "id": "2e89e420fb9cfab63210a8c841e63697",
    "title": "张丞相咏归亭词二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "茝兰圃兮沼芙蕖，有美君子兮何斯其燕居。孚尹兮袖间，升白虹兮斗之虚。",
      "章甫兮深衣，御风骑气而天游兮，与造化而为徒。",
      "独立万物之表兮，室迩而人甚远。山立而渊靓兮，道德燕及乎虫鱼。",
      "韦编兮在手，隐几而卧兮，梦一丈夫。首肖乎尼山兮河其目，莞尔而笑兮告予以下学而上达，知我者其天乎。",
      "忽寤兮四顾，欸乃一声兮亭之西隅。"
    ]
  },
  {
    "id": "2e89e420fb9cfab65cc3559165ae52da",
    "title": "和渊明归去来兮辞",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "归去来兮，平生怀归今得归。有未归而不怿，岂当怿而更悲。",
      "愧一陶之不若，庶二疏兮可追。肖令威之归辽，喟物是而人非。",
      "捐水苍兮今佩，反芰制兮昨衣。恋岂谖夫太紫，分敢逾于少微。",
      "如鹿得草，望绿斯奔。如鹤出笼，岂复入门。屦虽未得，而趾故存。",
      "谓予不信，有如泰樽。月喜予之言归，隤清晖而照颜。",
      "山喜予以出迎，相劳苦其平安。江喜予而舞波，击碎雪于云关。",
      "纷邻曲之老稚，羌堵墙以来观。沸里巷之犬鸡，亦喜翁之蚤还。",
      "惊鬓髯之两霜，尚赳赳而桓桓。归去来兮，半天下以倦游。",
      "饥予驱而予出，奚俟饱而无求。观一箪之屡空，躬自乐而人忧。",
      "暨一区之草玄，娱羲画与箕畴。岂慕胥靡，济川作舟。",
      "矧先人之敝庐，有一壑兮一丘。后千寻兮茂林，前十里兮清流。",
      "耿靡羡而载营，蹇何骛而不休。已矣乎！用舍匪吾，行止匪时。",
      "何至啜醨如渔父，何必乎誓墓兮如羲之。吾行可枉涂，吾止可预期。",
      "应耘耔而端委，犹端委而耘籽。对天地而一哂，酢风光以千诗。",
      "抵槁茎与朽壳，岂复从詹尹而决疑。"
    ]
  },
  {
    "id": "2e89e420fb9cfab60f5db1b3a5a3c812",
    "title": "延陵怀古三首延陵季子",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "荆之溪兮澹以幽，惠之山兮云侔。思君子兮不见，莽草树兮修修。",
      "面句吴兮东而坐，背朱方兮北卧。齐楚岂不强而大兮吾王以妥。",
      "贤于国其无裨兮，不曰季子存而吴贺。彼懵者之躗言兮，谓兆亡于让王。",
      "弗丕承于考心兮，用永五湖之与三江。祀太伯其忽诸兮，顾袭誉于子臧。",
      "曾不知民无让而不立兮，自古皆有亡。诹屺岵与锄箕兮，畴莫知其重轻。",
      "若千乘暨箪豆兮，絜丰约而则明。迨躬逢而利怵兮，亦几何而靡争。",
      "谓吾札之不懿兮，札亦恬受而茹声。思复思兮君子，乾坤毁而日月息兮，则君子之亦死。"
    ]
  },
  {
    "id": "2e89e420fb9cfab60f5db1b3551e41ed",
    "title": "延陵怀古三首延陵季子",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "密云兮终风，健顺闭兮罔寸蹊之通。喟葵丘践土而迹熄兮，矧冀方岐山之与逢。",
      "单棠溪以铸兵兮，靡遗蒲于董泽。燕簴无趾而造齐庙兮，楚氓而秦其魄。",
      "斗六王于一说兮，微仪衍之舌而不国。嗟若先生兮，鸡知时之不如。",
      "储唐虞之故冕兮，鬻洙泗之敝裾。乘方轮与折轴兮，欲先鞭而疾驱。",
      "岂不家捐而人弃兮，载之万世之亨衢。繄素王兮中都，若兰陵兮圣之徒。",
      "征九伯而佩六印兮，晞二邑宰而不得俱。傥不欲以天球玉磬而贸康瓠兮，嗟尔后死者其舍诸。"
    ]
  },
  {
    "id": "2e89e420fb9cfab60f5db1b3eb5b5a2b",
    "title": "延陵怀古三首延陵季子",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "吹赤壁之月笛兮，瞻黄州之雪堂。弹湘妃之玉瑟兮，织天孙之锦裳。",
      "招先生其来归兮，何必怀眉山之故乡。历九州而犹隘兮，诞寘之祝融之汪。",
      "酌乳泉以当醴兮，餐荔子以为粮。葺榕叶以作屋兮，托桄榔之荫以为堂。",
      "驱海涛以入砚滴兮，挽南斗文星于笔铓。昌黎兮欧阳，视先生兮雁行。",
      "韫不泄兮忠愤，炯不掩兮文章。乞镜湖兮九关，营菟裘兮是邦。",
      "予之来兮云暮，与先生兮相望。视履迹兮焉在，问故宫兮就荒。",
      "俯仰兮永怀，渺山川兮苍苍。"
    ]
  },
  {
    "id": "2e89e420fb9cfab6f603cd78efaa484a",
    "title": "黄世永哀辞",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "圣门际天而不可径兮，子聚粮以疾趋。古文熄而哇郑兮，子独追而雅诸。",
      "众皆赏其襮而遗其里兮，知全者不在予。仕者谓赣民之嚚兮，不啻沬邦之夫。",
      "何子之仁以莅兮，若膝下之乳雏。予惟子之观兮，则未知封屋之迂。",
      "沐猴豸而罔腼兮，子发上而衡盱。舍己躁进而谓子躁进兮，宜不曰沽名之非愚。",
      "世切齿于彼之晚霣兮，流涕于子之不晚殂。庸知天之不子祉兮，不厚彼之辜。",
      "惟师友之恩纪兮，一饭而九其吁。天不予棐而夺予朋兮，半其济而亡舻。",
      "决汝汉而东之兮，曾足为予泪之馀。若子之死而不死兮，不亦名星日而骨幽墟。"
    ]
  },
  {
    "id": "2e89e420fb9cfab6a139300fc80f22ad",
    "title": "曾叔谦哀辞",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "岁绍兴之壬午兮，余负丞于零陵。汩夫君之南征兮，临二松之寒厅。",
      "闻跫然于逃虚兮，辞未接而情亲。分一日之光景兮，载鸱夷乎吾与行。",
      "沛吾击其兰桡兮，乱湘江以扬舲。维余笮于愚溪兮，叩柳子之柴荆。",
      "陟西山以茹芳兮，降钴鉧以漱泠。风吹衣以拂云兮，举手揽乎南斗之星。",
      "君与我其俱醉兮，夜解手于丘亭。余未几而北归兮，君忽返乎铭旌。",
      "曾合离之俯仰兮，奄古今乎死生。羌夫君之渊伟兮，允江山之载英。",
      "蔚豫章之离奇兮，森楩梓其峥嵘。自拱把而培溉兮，俟百围乎千寻。",
      "崒雪山与冰谷兮，凛霜影而雨声。细犹堪于薄栌兮，岂大者之不可杗。",
      "仰神皋于太紫兮，矩厚载而规圜。清屹建章以亘明光兮，连蕙草与兰林。",
      "诏班尔以骏奔兮，旁搜岩崖之欹倾。缔皇居及帝室兮，将涓休乎落吾成。",
      "蹇栋干槁乾于空山兮，匠不获以督绳。纷后皇之揠材兮，壑何幽之不徵。",
      "喟一撷而万捐兮，夫孰有遭而无营。君方舍斯世而去之兮，岂达欣而穷憎。",
      "耿精爽之未泯兮，嗤彼啄腐而吞腥。裁斯文以寄哀兮，聊复写久要平生之情。"
    ]
  },
  {
    "id": "2e89e420fb9cfab68645628093eb84d1",
    "title": "范女哀辞",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "有齐石湖之季女兮，肇葰茂而青葱。兰茁芽以芬播兮，玉在璞而光融。",
      "茹采蘋以为粻兮，筑内则为之宫。乐彤管以俶载兮，逝将眇青竹而论功。",
      "制菡萏以为裾兮，裼之以秋江之芙蓉。纷蕙纕而菊佩兮，岂江蓠揭车之与缝。",
      "掇袤丈之朔雪以澡德兮，袭万壑之清冰而在躬。",
      "耿吾独传中郎之素业兮，岂曰矜萧然林下之风。",
      "沛吾乘乎桂舟兮，无小无大焉从吾公。何若而人之不淑兮，奄一疢而长终。",
      "忍舍兰陔之孝养兮，莽玉女宓妃之与从。父曰嗟予膳之孰视兮，母曰嗟予命之畴同。",
      "衋两亲之哀潸兮，遗九宗之长恫。蹇石湖之恸而莫之释兮，小极而隐几乎书之丛。",
      "梦漂漂而行远兮，求吾儿乎四方上下之青穹。杳碧海之际天兮，岿三山之倚空。",
      "蓬莱方丈之攸宅兮，浮金宫银阙之崇崇。若有人乎山之阿兮，飞腾往来而不可逢。",
      "羌可逢而不可执兮，若迥映乎复朣胧。摘玉李而弄金波兮，遨嬉乎倒景有无之蒙鸿。",
      "忽临睨乎旧乡兮，望见石湖之仙翁。泫初咷而后哂兮，唁吾翁乎奚戚容。",
      "繄天地万物之逆旅兮，儿与翁父子适相值于逆旅之中。",
      "汩倏合而忽分兮，邈千变万化而何穷。淬割愁之剑而不满一笑兮，非我翁春日览镜大篇之舂容。",
      "翁顾笑而惊寤兮，皦寒日其生于东。"
    ]
  },
  {
    "id": "2e89e420fb9cfab67d479dfcb62c5dc2",
    "title": "悼双珍辞",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "有傅者岭兮，有玄者潭。崒乎琼台与玉堂兮，天垂光而蔚蓝。",
      "宝祲下蟠乎九渊兮，瑰彩上绚乎千岩。羌旁砖轇轕而不漓兮，耿虹贯乎晴岚。",
      "劬玉衡之望气兮，九载旭考而宵参。曰西江之轸墟兮，孕双珍乎泥之潜。",
      "匪珠胎之双止兮，则瑴玉其美兼。帝令雷公以持斧兮，敕阳侯以发函。",
      "逝将修贡于玉府兮，旅清庙而尔瞻。夫何夔魖獝狂之予妒兮，肆为伯明之谗。",
      "蹇诉帝以不好兮，未听六丁之穷探。飞巨石以载震兮，汹怒涛以有严。",
      "连璧毁于石韫兮，双珠裂于波涵。卞和恸以叫帝阍兮，随侯泣以衣沾。",
      "帝亦悲伤而末如之何兮，磔不若魑魅而不厌。安得双珍之再芒兮，迥映乎西江之北南。"
    ]
  },
  {
    "id": "2e89e420fb9cfab60a45712a6c95a375",
    "title": "寄题西昌彭孝求求志堂",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "西江山水何处好，观山夜泉快阁风。",
      "山奇水秀产瑰宝，彭氏四杰隐此中。",
      "斗间异气如白虹，少微芒寒摇太空。",
      "占言非剑亦非玉，长松下有幽人屋。",
      "似闻鸣驺入空谷，篱边老却陶潜菊。"
    ]
  },
  {
    "id": "2e89e420fb9cfab609dc0cb243f325f7",
    "title": "有宋死孝毛子仁哀辞",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "灏穹眷宋，方郅隆些。",
      "笃生仁皇，实睿聪些。",
      "二尧两舜，复时雍些。",
      "杜韩富范，再夔龙些。",
      "巍荡奋熙，起丕功些。",
      "欧阳伯仲，轲与雄些。",
      "云昭汉回，炳文风些。",
      "麟在灵囿，凤在桐些。",
      "金芝专车，朱草丛些。",
      "悬藜结绿，牣紫宫些。",
      "灵蛇照乘，玉府充些。",
      "大江之西，文江东些。",
      "毛伯苗裔，河岳钟些。",
      "三辰五纬，韫心胸些。",
      "如汉贾生，与终童些。",
      "年未弱冠，收科崇些。",
      "连收制科，天动容些。",
      "玉映汉台，惊群公些。",
      "弃官如泥，子职恭些。",
      "死孝倚庐，神明通些。",
      "文行有炜，垂无穷些。",
      "与宋一经，相始终些。",
      "冻黎百年，养万钟些。",
      "草腐菌朽，花霣空些。",
      "有宋孝子，蔚岱嵩些。"
    ]
  },
  {
    "id": "2e89e420fb9cfab6dab1d20e70105df8",
    "title": "看笋六言",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "笋如滕薛争长，竹似夷齐独清。",
      "只爱锦绷满地，暗林忽两三茎。"
    ]
  },
  {
    "id": "2e89e420fb9cfab6b413a9abd5127eaa",
    "title": "农家六言",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "插秧已盖田面，疏苗犹逗水光。",
      "白鸥飞处极浦，黄犊归时夕阳。"
    ]
  },
  {
    "id": "2e89e420fb9cfab664601c0cf407cb53",
    "title": "糟蟹六言二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "霜前不落第二，糟馀也复无双。",
      "一腹金相玉质，两螯明月秋江。"
    ]
  },
  {
    "id": "2e89e420fb9cfab664601c0cb4bca084",
    "title": "糟蟹六言二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "别业抛离水国，失身堕在糟丘。",
      "莫笑草泥郭索，策勋作醉乡侯。"
    ]
  },
  {
    "id": "2e89e420fb9cfab6c1dcd3514e14a76a",
    "title": "宴客夜归六言",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "月在荔支梢上，人行抹利花间。",
      "但觉胸吞碧海，不知身落南蛮。"
    ]
  },
  {
    "id": "2e89e420fb9cfab603d39c4c8c92c1eb",
    "title": "演雅六言二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "觳觫受田百亩，蛮触有宅一区。",
      "蚍蜉戒之在斗，蝇蚋寔繁有徒。"
    ]
  },
  {
    "id": "2e89e420fb9cfab603d39c4c76ecae02",
    "title": "演雅六言二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "果蠃周公作诰，鷾鸸由也升堂。",
      "白鸥比德于玉，黄鹂巧言如簧。"
    ]
  },
  {
    "id": "2e89e420fb9cfab60a9cbb12f2156c1f",
    "title": "太守赵山父命刘秀才写予老丑索赞",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "香山有个狂客，恣游三十六峰。",
      "不是河南贤尹，谁赠明月清风。"
    ]
  },
  {
    "id": "2e89e420fb9cfab6a05b2e81ce7de85d",
    "title": "蝇虎六言",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "长有青蝇入梦，初无白额负嵎。",
      "传业羲皇网罟，齐名斗谷於菟。"
    ]
  },
  {
    "id": "2e89e420fb9cfab697c2192785ad5220",
    "title": "梅花落尽有感",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "五树梅花一树迟，花迟花早总离披。",
      "春风只解吹梅落，不为愁人染鬓丝。"
    ]
  },
  {
    "id": "2e89e420fb9cfab6324a3cf3773b3c43",
    "title": "行路难五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "君不见河阳花，今如泥土昔如霞。君不见武昌柳，春作金丝秋作帚。",
      "人生马耳射东风，柳色桃花却长久。秦时东陵千户侯，华虫被体腰苍璆。",
      "汉初沛邑刀笔吏，折腰如磬头抢地。萧相厥初谒邵平，中廷百拜百不应。",
      "邵平后来谒萧相，故侯一拜一惆怅。万事反覆何所无，二子岂是大丈夫。",
      "穷通流坎皆偶尔，抟扶未必贤枪榆。华胥别是一天地，醉乡何曾有生死。",
      "侬欲与君归去来，千愁万恨付一杯。"
    ]
  },
  {
    "id": "2e89e420fb9cfab6324a3cf3b0275656",
    "title": "行路难五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "老夫少时不信老，长笑老人恃年少。如今老矣不笑人，却被少年开口笑。",
      "少年何苦笑老人，老人旧日颜如春。兴来百盏山隤玉，醉后千篇笔有神。",
      "自古圣贤皆白骨，谁道今人不见古时月。孔子盗蹠俱尘埃，杜陵老人今亦安在哉。"
    ]
  },
  {
    "id": "2e89e420fb9cfab6324a3cf38f24ab91",
    "title": "行路难五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "黄金筑台赐白璧，车前八驺门列戟。彻侯万户秩万石，珠户玉房贮倾国。",
      "传呼一声万人开，将军相国天上来。不知道旁雍门子，已叹麋鹿登高台。",
      "雍门解遣孟尝泣，孟尝不泣渠何急。只知富贵如云浮，不知贫贱饥死寒死愁不愁。"
    ]
  },
  {
    "id": "2e89e420fb9cfab6324a3cf3ff745a0c",
    "title": "行路难五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "长门陈阿娇，却要一生金屋贮娇饶。",
      "长信班婕妤，却要一生纨扇从玉车。",
      "妾心只作专房地，别人亦有承恩意。",
      "妾心不肯著别人，君心还肯如妾心。",
      "春风秋月浑不管，花落花开空自怨。",
      "千秋万岁一笑休，月明空照古今愁。"
    ]
  },
  {
    "id": "2e89e420fb9cfab6324a3cf3df147d4d",
    "title": "行路难五首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "造化小儿不耐闲，阿兄阿姊一似颠。两手双弄赤白丸，来来去去绕青天。",
      "赤丸才向西山没，白丸又向东山出。只销三万六千回，雪色少年成皱铁，铁色头须却成雪。",
      "双丸绕从地下复上天，少年一入地下更不还。日日喜欢能几许，况有烦恼无喜欢。",
      "莫言酒不到刘伶坟上土，刘伶在时一醉曾三年。",
      "明珠一百斛，更添百斛也只心不足。侯印十九枚，更添一倍也只眉不开。",
      "先生笑渠不行乐，莫教人笑先生错。"
    ]
  },
  {
    "id": "2e89e420fb9cfab61bda4112b95be38e",
    "title": "白头吟二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "文君自制白头吟，怨思来时海未深。",
      "怨杀相如偿底事，初头苦信一张琴。"
    ]
  },
  {
    "id": "2e89e420fb9cfab61bda4112f8583b73",
    "title": "白头吟二首",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "除却共姜是女师，柏舟便到白头辞。",
      "劝渠莫怨终难劝，不道前夫怨阿谁。"
    ]
  },
  {
    "id": "2e89e420fb9cfab64dcc4d38f4f0b22e",
    "title": "白兰花",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "熏风破晓碧莲苔，花意犹低白玉颜。",
      "一粲不曾容易发，清香何自遍人间。"
    ]
  },
  {
    "id": "2e89e420fb9cfab690d3a58461d71073",
    "title": "咏酥",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "似腻还成爽，才凝又欲飘。",
      "玉来盘底碎，雪到口边销。"
    ]
  },
  {
    "id": "2e89e420fb9cfab6233bf69308f31d18",
    "title": "自赞诗",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "江风索我吟，山月唤我饮。",
      "醉倒落花前，天地为衾枕。"
    ]
  },
  {
    "id": "2e89e420fb9cfab643cb10cccf0f4558",
    "title": "秋山",
    "authorName": "杨万里",
    "authorId": "2e89e420fb9cfab6678a1491144a3f71",
    "dynasty": "宋",
    "content": [
      "梧叶新黄柿叶红，更兼乌臼与丹枫。",
      "只言山色秋萧索，绣出西湖三四峰。"
    ]
  },
  {
    "id": "2e89e420fbb12124ada28782b58dc8b6",
    "title": "春分日",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "仲春初四日，春色正中分。",
      "绿野徘徊月，晴天断续云。",
      "燕飞犹个个，花落已纷纷。",
      "思妇高楼晚，歌声不可闻。"
    ]
  },
  {
    "id": "2e89e420fbb12124c8d89be6b668fb84",
    "title": "七绝",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "春分雨脚落声微，柳岸斜风带客归。",
      "时令北方偏向晚，可知早有绿腰肥。"
    ]
  },
  {
    "id": "2e89e420fbb121246bbec94b5669f3e5",
    "title": "和萧郎中小雪日作",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "征西府里日西斜，独试新炉自煮茶。",
      "篱菊尽来低覆水，塞鸿飞去远连霞。",
      "寂寥小雪闲中过，斑驳轻霜鬓上加。",
      "算得流年无奈处，莫将诗句祝苍华。"
    ]
  },
  {
    "id": "2e89e420fbb121241b4a6015beeaa5f1",
    "title": "奉和御制雪",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "丰登盈尺瑞，物象九门深。",
      "璧照环丹砌，梅花满上林。",
      "茶香偏自得，酒力讵难禁。",
      "别有寒郊外，银河映玉岑。"
    ]
  },
  {
    "id": "2e89e420fbb121246fda95dd4e42e159",
    "title": "又五言",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "彩仗映花鞯，春庭散曙烟。",
      "毬飞皆应手，马骏不须鞭。",
      "仙乐飘云外，祥风近日边。",
      "筹多不虚发，制胜在机先。"
    ]
  },
  {
    "id": "2e89e420fbb12124c3d7129049001f69",
    "title": "冬至日奉和御制",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "吹律政知宽，迎长物倍安。",
      "初阳殊胜腊，积雪更添寒。",
      "庭实罗千品，珍符荐百般。",
      "群臣同偶圣，不叹夜漫漫。"
    ]
  },
  {
    "id": "2e89e420fbb12124a65d0dd4a96696cd",
    "title": "奉和御制岁日二首其一",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "运历三元正，升平太古同。",
      "五侯皆辑瑞，四海尽占风。",
      "圣政乾行内，群生寿域中。",
      "撞钟元会罢，晃朗日升东。"
    ]
  },
  {
    "id": "2e89e420fbb1212403095e980bc9fb62",
    "title": "和陈处士在雍丘见寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "衰薄喜多幸，退公谁与闲。",
      "高人乘兴去，相望两程间。",
      "卷箔有微雪，登楼无远山。",
      "清谈胜题赠，何日杖藜还。"
    ]
  },
  {
    "id": "2e89e420fbb12124d9039f7b1c79cb43",
    "title": "送汤舍人之陈州",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "尼父恓惶地，离情向此偏。",
      "家贫聊复尔，道在肯徒然。",
      "诗景明松雪，乡山隔水烟。",
      "三年须赴召，莫恋瓮头眠。"
    ]
  },
  {
    "id": "2e89e420fbb12124b5a25f63c9589af6",
    "title": "送南华张主簿改承县",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "适去庄生邑，还临孔父乡。",
      "仍闻旧隐处，近在武夷傍。",
      "道气年长度，儒风日以光。",
      "何时看解组，归去事仙方。"
    ]
  },
  {
    "id": "2e89e420fbb1212431e59cdbe0168be8",
    "title": "送宣州张员外",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "故国干戈后，怜君得意归。",
      "绮霞横郡阁，犀烛照渔矶。",
      "天迥青山远，江平白鸟飞。",
      "此行同衣锦，况是老莱衣。"
    ]
  },
  {
    "id": "2e89e420fbb12124d812c8de6cee7a6f",
    "title": "和筠州谈鍊师见寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "共叹昆冈火，谁知玉自分。",
      "寂寥人境外，萧索数峰云。",
      "真箓终年秘，空歌偶得闻。",
      "应怜霸陵上，衰病故将军。"
    ]
  },
  {
    "id": "2e89e420fbb121244c8b46e94d6c51b1",
    "title": "送吴郎西使成州",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "所向皆为道，遐征岂足辞。",
      "中华垂尽处，别路正秋时。",
      "高阁兰台笔，闲吟板屋诗。",
      "良工无弃物，珍重岁寒姿。"
    ]
  },
  {
    "id": "2e89e420fbb121242040eacedf399b3a",
    "title": "送净道人",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "北阜与西山，前期梦寐间。",
      "羡师乘兴去，应拟此生闲。",
      "乔木人谁在，鲈鱼我未还。",
      "归心寄秋水，东去日潺潺。"
    ]
  },
  {
    "id": "2e89e420fbb121241e3e3e4782b17e8a",
    "title": "和旻道人见寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "戎服非吾事，华缨寄此身。",
      "谬为金马客，本是钓乡人。",
      "引领梁园雪，扬鞭辇路尘。",
      "知师亦多病，拥褐侍阳春。"
    ]
  },
  {
    "id": "2e89e420fbb1212479b0fb5823a1f79f",
    "title": "送蒯员外东游旧治",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "百岁犹强健，知君即地仙。",
      "孤飞下华表，太息问桑田。",
      "故吏今谁在，高名昔共传。",
      "伊余亦遗老，相送一潸然。"
    ]
  },
  {
    "id": "2e89e420fbb121242008be02707058ce",
    "title": "送王监丞之历阳",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "叹息曾游处，江边故郡城。",
      "青襟空皓首，往事似前生。",
      "绿绶君重绾，华簪我尚荣。",
      "年衰俱近道，莫话别离情。"
    ]
  },
  {
    "id": "2e89e420fbb12124511a815cc00df1d7",
    "title": "送周员外之达",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "之子敷王泽，迢迢蜀栈东。",
      "颁条有馀刃，对酒与谁同。",
      "身占贤良籍，家传道德风。",
      "远民思静理，即此是阴功。"
    ]
  },
  {
    "id": "2e89e420fbb121246705625618f1e903",
    "title": "送长社胡明府",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "黄绶系未稳，桂枝香尚新。",
      "琴堂宁久次，谏署正求人。",
      "皎皎凉秋月，飘飘清路尘。",
      "元常有遗翰，求作箧中珍。"
    ]
  },
  {
    "id": "2e89e420fbb12124cba3ef7ba7d7125f",
    "title": "送净道人东游",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "身服竺乾教，心为邹鲁儒。",
      "观风游稷下，访古入中都。",
      "短景程途远，寒原店舍孤。",
      "东州多俊造，能赏碧云无。"
    ]
  },
  {
    "id": "2e89e420fbb12124a85618a33010c75b",
    "title": "送李道士南游",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "云水李道士，曾为中贵人。",
      "绮纨终不恋，松鹤自相亲。",
      "云气苍梧晚，芳华紫盖春。",
      "匏瓜老犹系，惆怅望行尘。"
    ]
  },
  {
    "id": "2e89e420fbb12124797b372c61a19cf5",
    "title": "送钱副使黎阳发运",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "一杯寒食酒，珍重送君行。",
      "花影黎阳渡，春风浚水声。",
      "泛舟无废事，骋骥有修程。",
      "应用方无暇，何须怆别情。"
    ]
  },
  {
    "id": "2e89e420fbb12124a9e2380022014a42",
    "title": "送赞宁道人归浙中",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "故里夫差国，高名惠远师。",
      "君恩从野逸，归棹逐凌澌。",
      "旧访虽无念，牵怀亦有诗。",
      "因行过秦望，为致李斯碑。"
    ]
  },
  {
    "id": "2e89e420fbb12124a75b7f89d2bca84b",
    "title": "吴王挽词",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "倏忽千龄尽，冥茫万事空。",
      "青松洛阳陌，荒草建康宫。",
      "道德遗文在，兴衰自古同。",
      "受恩无补报，反袂泣途穷。"
    ]
  },
  {
    "id": "2e89e420fbb12124a75b7f89dfcc4eea",
    "title": "吴王挽词",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "土德承馀烈，江南广旧恩。",
      "一朝人事变，千古信书存。",
      "哀挽周原道，铭旌郑国门。",
      "此生虽未死，寂寞已销魂。"
    ]
  },
  {
    "id": "2e89e420fbb12124020048bda9258ac7",
    "title": "早春左省寓直",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "旭景鸾台上，微云象阙间。",
      "时清政事少，日永直官闲。",
      "远籁飞箫管，零冰响佩环。",
      "终军年二十，默坐叩玄关。"
    ]
  },
  {
    "id": "2e89e420fbb12124f987986ea01cce1f",
    "title": "寒食宿陈公塘上",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "垂杨界官道，茅屋倚高坡。",
      "月下春塘水，风中牧竖歌。",
      "折花闲立久，对酒远情多。",
      "今夜孤亭梦，悠扬奈尔何。"
    ]
  },
  {
    "id": "2e89e420fbb12124a1ef018f2e7febde",
    "title": "将过江题白沙馆",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "少长在维扬，依然认故乡。",
      "金陵佳丽地，不道少风光。",
      "稍望吴台远，行登楚塞长。",
      "殷勤语江岭，归梦莫相妨。"
    ]
  },
  {
    "id": "2e89e420fbb12124e4c42ef5145a15ee",
    "title": "早春旬假独直寄江舍人",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "省署皆归沐，西垣公事稀。",
      "咏诗前砌立，听漏向申归。",
      "远思风醒酒，馀寒雨湿衣。",
      "春光已堪探，芝盖共谁飞。"
    ]
  },
  {
    "id": "2e89e420fbb1212418e2174bad1233ab",
    "title": "赋得彩燕",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "缕彩成飞燕，迎和启蛰时。",
      "翠翘生玉指，绣羽拂文楣。",
      "讵费衔泥力，无劳剪爪期。",
      "化工今在此，翻怪社来迟。"
    ]
  },
  {
    "id": "2e89e420fbb12124fba8c4e49990fe50",
    "title": "送史馆高员外使岭南",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "东观时闲暇，还修喻蜀书。",
      "双旌驰县道，百越从轺车。",
      "桂蠹晨餐罢，贪泉访古初。",
      "春江多好景，莫使醉吟疏。"
    ]
  },
  {
    "id": "2e89e420fbb121243461946269a20345",
    "title": "春日紫岩山期客不至",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "郊外春华好，人家带碧溪。",
      "浅莎藏鸭戏，轻霭隔鸡啼。",
      "掩映红桃谷，夤缘翠柳堤。",
      "王孙竟不至，芳草自萋萋。"
    ]
  },
  {
    "id": "2e89e420fbb12124a989f38c6279fefa",
    "title": "爱敬寺有老僧尝游长安言秦雍间事历历可听因赠此诗兼示同行客",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "白首栖禅者，尝谈灞浐游。",
      "能令过江客，偏起失乡愁。",
      "室倚桃花崦，门临杜若洲。",
      "城中无此景，将子剩淹留。"
    ]
  },
  {
    "id": "2e89e420fbb12124ec97fe3a756f92ca",
    "title": "寄和州韩舍人",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "急景骎骎度，遥怀处处生。",
      "风头乍寒暖，天色半阴晴。",
      "久别魂空断，终年道不行。",
      "殷勤云上雁，为过历阳城。"
    ]
  },
  {
    "id": "2e89e420fbb12124ecf77c485a500050",
    "title": "寄驾部郎中",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "贱子乖慵性，频为省直牵。",
      "交亲每相见，多在相门前。",
      "君独疏名路，为郎过十年。",
      "炎风久成别，南望思悠然。"
    ]
  },
  {
    "id": "2e89e420fbb1212498974721d1516820",
    "title": "谢文静墓下作",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "越徼稽天讨，周京乱虏尘。",
      "苍生何可奈，江表更无人。",
      "岂惮寻荒垄，犹思认后身。",
      "春风白杨里，独步泪沾巾。"
    ]
  },
  {
    "id": "2e89e420fbb121244cf22700f9309e8d",
    "title": "和明道人宿山寺",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "闻道经行处，山前与水阳。",
      "磬声深小院，灯影迥高房。",
      "落宿依楼角，归云拥殿廊。",
      "羡师闲未得，早起逐班行。"
    ]
  },
  {
    "id": "2e89e420fbb121240f0d43ef341c4388",
    "title": "晚归",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "暑服道情出，烟街薄暮还。",
      "风清飘短袂，马健弄连环。",
      "水静闻归橹，霞明见远山。",
      "过从本无事，从此涉旬闲。"
    ]
  },
  {
    "id": "2e89e420fbb1212440f837e6c24bd210",
    "title": "闻雁寄故人",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "久作他乡客，深惭薄宦非。",
      "不知云上雁，何得每年归。",
      "夜静声弥怨，天空影更微。",
      "往年离别泪，今夕重沾衣。"
    ]
  },
  {
    "id": "2e89e420fbb12124316a24f1295bc8bb",
    "title": "寒食日作",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "厨冷烟初禁，门闲日更斜。",
      "东风不好事，吹落满庭花。",
      "过社纷纷燕，新晴淡淡霞。",
      "京都盛游观，谁访子云家。"
    ]
  },
  {
    "id": "2e89e420fbb1212490ca740efdcf8ad5",
    "title": "欧阳大监雨中视决堤因堕水明日见于省中因戏之",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "闻道张晨盖，徘徊石首东。",
      "浚川非伯禹，落水异三公。",
      "衣湿仍愁雨，冠欹更怯风。",
      "今朝复相见，疑是葛仙翁。"
    ]
  },
  {
    "id": "2e89e420fbb1212422185757b4a2e89e",
    "title": "送吴郎中为宣州推官知泾县",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "征虏亭边月，鸡鸣伴客行。",
      "可怜何水部，今事谢宣城。",
      "风物聊供赏，班资莫系情。",
      "同心不同载，留滞为浮名。"
    ]
  },
  {
    "id": "2e89e420fbb12124f698df9501916a3e",
    "title": "寄舒州杜员外",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "信到得君书，知君已下车。",
      "粉闱情在否，莲幕兴何如。",
      "人望徵贤入，余思从子居。",
      "灊山真隐地，凭为卜茅庐。"
    ]
  },
  {
    "id": "2e89e420fbb12124762e50457d57ab54",
    "title": "赋得捣衣",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "江上多离别，居人夜捣衣。",
      "拂砧知露滴，促杵恐霜飞。",
      "漏转声频断，愁多力自微。",
      "裁缝依梦见，腰带定应非。"
    ]
  },
  {
    "id": "2e89e420fbb12124889875ef6a81dfc8",
    "title": "九月三十夜雨寄故人",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "独听空阶雨，方知秋事悲。",
      "寂寥旬假日，萧飒夜长时。",
      "别念纷纷起，寒更故故迟。",
      "情人如不醉，定是两相思。"
    ]
  },
  {
    "id": "2e89e420fbb12124d871b9270dd3bf09",
    "title": "寄抚州钟郎中",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "去载分襟后，寻闻在建安。",
      "封疆正多事，尊俎若为欢。",
      "都护空遗镞，明君欲舞干。",
      "绕朝时不用，非是杀身难。"
    ]
  },
  {
    "id": "2e89e420fbb12124020f20deec174948",
    "title": "秋日卢龙村舍",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "置却人间事，闲从野老游。",
      "树声村店晚，草色古城秋。",
      "独鸟飞天外，闲云度陇头。",
      "姓名君莫问，山木与虚舟。"
    ]
  },
  {
    "id": "2e89e420fbb12124c645b40f7eeb634a",
    "title": "中书相公溪亭闲宴依韵",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "雨霁秋光晚，亭虚野兴回。",
      "沙鸥掠岸去，溪水上阶来。",
      "客傲风欹帻，筵香菊在杯。",
      "东山长许醉，何事忆天台。"
    ]
  },
  {
    "id": "2e89e420fbb12124a077b19df1fd931f",
    "title": "寄饶州王郎中效李白体",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "珍重王光嗣，交情尚在不。",
      "芜城连宅住，楚塞并车游。",
      "别后官三改，年来岁六周。",
      "银钩无一字，何以缓离愁。"
    ]
  },
  {
    "id": "2e89e420fbb121246be525ae6364e4f0",
    "title": "张员外好茅山风景求为句容令作此送",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "句曲山前县，依依数舍程。",
      "还同适勾漏，非是厌承明。",
      "柳谷供诗景，华阳契道情。",
      "金门容傲吏，官满且还城。"
    ]
  },
  {
    "id": "2e89e420fbb1212454ddce495e647e27",
    "title": "临石步港",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "埼岸随萦带，微风起细涟。",
      "绿阴三月后，倒影乱峰前。",
      "吹浪游鳞小，黏苔碎石圆。",
      "会将腰下组，换取钓鱼船。"
    ]
  },
  {
    "id": "2e89e420fbb12124988e8cfbf2505c78",
    "title": "和江州江中丞见寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "贾傅南迁久，江关道路遥。",
      "北来空见雁，西去不如潮。",
      "鼠穴依城社，鸿飞在泬寥。",
      "高低各有处，不拟更相招。"
    ]
  },
  {
    "id": "2e89e420fbb1212421374459c64a58f5",
    "title": "翰林游舍人清明日入院中途见过余明日亦入西省上直因寄游君",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "榆柳开新焰，梨花发故枝。",
      "辎軿隘城市，圭组坐曹司。",
      "独对芝泥检，遥怜白马儿。",
      "禁林还视草，气味两相知。"
    ]
  },
  {
    "id": "2e89e420fbb12124a3d71e63be9e713d",
    "title": "过江",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "别路知何极，离肠有所思。",
      "登舻望城远，摇橹过江迟。",
      "断岸烟中失，长天水际垂。",
      "此心非橘柚，不为两乡移。"
    ]
  },
  {
    "id": "2e89e420fbb12124458fbb81a119fcec",
    "title": "泰州道中却寄东京故人",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "风紧雨凄凄，川回岸渐低。",
      "吴州林外近，隋苑雾中迷。",
      "聚散纷如此，悲欢岂易齐。",
      "料君残酒醒，还听子规啼。"
    ]
  },
  {
    "id": "2e89e420fbb1212492fdb2cd66235bcd",
    "title": "陶使君挽歌二首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "太守今何在，行春去不归。",
      "筵空收管吹，郊迥俨骖騑。",
      "营外星才落，园中露已晞。",
      "伤心梁上燕，犹解向人飞。"
    ]
  },
  {
    "id": "2e89e420fbb1212492fdb2cd6d195f1f",
    "title": "陶使君挽歌二首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "始忆花前宴，笙歌醉夕阳。",
      "那堪城外送，哀挽逐归艎。",
      "铃阁朝犹闭，风亭日已荒。",
      "唯馀迁客泪，沾洒后池傍。"
    ]
  },
  {
    "id": "2e89e420fbb12124de6e9e7092744919",
    "title": "雪中作",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "赋分多情客，经年去国心。",
      "疏钟寒郭晚，密雪水亭深。",
      "影迥鸿投渚，声愁雀噪林。",
      "他乡一尊酒，独坐不成斟。"
    ]
  },
  {
    "id": "2e89e420fbb12124df8b0afae1e54666",
    "title": "寄从兄宪兼示二弟",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "别路吴将楚，离忧弟与兄。",
      "断云惊晚吹，秋色满孤城。",
      "信远鸿初下，乡遥月共明。",
      "一枝栖未稳，回首望三京。"
    ]
  },
  {
    "id": "2e89e420fbb121247aa6f9ed4e7c9b0e",
    "title": "赋石奉送钟德林少尹员外",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "我爱他山石，中含绝代珍。",
      "烟披寒落落，沙浅静磷磷。",
      "翠色辞文陛，清声出泗滨。",
      "扁舟载归去，知是泛槎人。"
    ]
  },
  {
    "id": "2e89e420fbb12124a48dcdfb2220464d",
    "title": "送荻栽",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "羡子清吟处，茅斋面碧流。",
      "解憎莲艳俗，唯欠荻花幽。",
      "鹭立低枝晚，风惊折叶秋。",
      "赠君须种取，不必树忘忧。"
    ]
  },
  {
    "id": "2e89e420fbb121248563e2325e8129dc",
    "title": "常州驿中喜雨",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "飒飒旱天雨，凉风一夕回。",
      "远寻南亩去，细入驿亭来。",
      "蓑唱牛初牧，渔歌棹正开。",
      "盈庭顿无事，归思酌金罍。"
    ]
  },
  {
    "id": "2e89e420fbb1212432ec6401c668046d",
    "title": "驿中七夕",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "七夕雨初霁，行人正忆家。",
      "江天望河汉，水馆折莲花。",
      "独坐凉何甚，微吟月易斜。",
      "今年不乞巧，钝拙转堪嗟。"
    ]
  },
  {
    "id": "2e89e420fbb121241e3b7c9320664218",
    "title": "赠浙西妓亚仙",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "翠黛颦如怨，朱颜醉更春。",
      "占将南国貌，恼杀别家人。",
      "粉汗沾巡盏，花钿逐舞茵。",
      "明朝绮窗下，离恨两殷勤。"
    ]
  },
  {
    "id": "2e89e420fbb1212425a644601eab7577",
    "title": "送刘山阳",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "旧族知名士，朱衣宰楚城。",
      "所嗟吾道薄，岂是主恩轻。",
      "战鼓何时息，儒冠独自行。",
      "此心多感激，相送若为情。"
    ]
  },
  {
    "id": "2e89e420fbb121240febf200262b0ebd",
    "title": "送黄秀才姑孰辟命",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "世乱离情苦，家贫色养难。",
      "水云孤棹去，风雨暮春寒。",
      "幕府才方急，骚人泪未干。",
      "何时王道泰，万里看鹏抟。"
    ]
  },
  {
    "id": "2e89e420fbb121241e4306cde76e0d9a",
    "title": "送王四十五归东都",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "海内兵方起，离筵泪易垂。",
      "怜君负米去，惜此落花时。",
      "想忆看来信，相宽指后期。",
      "殷勤手中柳，此是向南枝。"
    ]
  },
  {
    "id": "2e89e420fbb12124767148be7431df23",
    "title": "送勋道人之建安",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "下国兵方起，君家义独闻。",
      "若为轻世利，归去卧溪云。",
      "挂席冲岚翠，携筇破藓纹。",
      "离情似霜叶，江上正纷纷。"
    ]
  },
  {
    "id": "2e89e420fbb12124307cab4351a3668d",
    "title": "和明上人除夜见寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "酌酒围炉久，愁襟默自增。",
      "长年逢岁暮，多病见兵兴。",
      "夜色开庭燎，寒威入砚冰。",
      "汤师无别念，吟坐一灯凝。"
    ]
  },
  {
    "id": "2e89e420fbb12124cc2075da5548e372",
    "title": "正初和鄂州边郎中见寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "潦倒含香客，凄凉赋鵩人。",
      "未能全卷舌，终拟学垂纶。",
      "故友暌离久，音书问讯频。",
      "相思俱老大，又见一年新。"
    ]
  },
  {
    "id": "2e89e420fbb12124952ec728192e1d37",
    "title": "送刘司直出宰",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "之子有雄文，风标秀不群。",
      "低飞从墨绶，逸志在青云。",
      "柳色临流动，春光到县分。",
      "贤人多静理，未爽醉醺醺。"
    ]
  },
  {
    "id": "2e89e420fbb121247ca388f2261a8f94",
    "title": "送朱先辈尉庐陵",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "我重朱夫子，依然见古人。",
      "成名无愧色，得禄及慈亲。",
      "莫叹官资屈，宁论活计贫。",
      "平生心气在，终任静边尘。"
    ]
  },
  {
    "id": "2e89e420fbb1212478b471bb3ea3441f",
    "title": "送钟德林郎中学士赴东府诗得",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "酌此杯中物，茱萸满把秋。",
      "今朝将送别，他日是忘忧。",
      "世乱方多事，年加易得愁。",
      "政成频一醉，亦未减风流。"
    ]
  },
  {
    "id": "2e89e420fbb121243dae032d966e3f12",
    "title": "送龚明府九江归宁",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "茂宰隳官去，扁舟著彩衣。",
      "湓城春酒熟，匡阜野花稀。",
      "解缆垂杨绿，开帆宿鹭飞。",
      "一朝吾道泰，还逐落潮归。"
    ]
  },
  {
    "id": "2e89e420fbb12124078946cb358b778a",
    "title": "宿茅山寄舍弟",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "茅许禀灵气，一家同上宾。",
      "仙山空有庙，举世更无人。",
      "独往诚违俗，浮名亦累真。",
      "当年各自勉，云洞镇长春。"
    ]
  },
  {
    "id": "2e89e420fbb12124c555a662737694c5",
    "title": "晚憩白鹤庙寄句容张少府",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "日入林初静，山空暑更寒。",
      "泉鸣细岩窦，鹤唳眇云端。",
      "拂榻安棋局，焚香戴道冠。",
      "望君殊不见，终夕凭栏干。"
    ]
  },
  {
    "id": "2e89e420fbb12124ab4af98266492370",
    "title": "步虚词五首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "气为还元正，心由抱一灵。",
      "凝神归罔象，飞步入青冥。",
      "整服乘三素，旋纲蹑九星。",
      "琼章开后学，稽首奉真经。"
    ]
  },
  {
    "id": "2e89e420fbb12124ab4af982c78a9cb5",
    "title": "步虚词五首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "天帝黄金阙，真人紫锦书。",
      "霓裳纷蔽景，羽服迥凌虚。",
      "白鹤能为使，班麟解驾车。",
      "灵符终愿借，转共世情疏。"
    ]
  },
  {
    "id": "2e89e420fbb12124ab4af982ab0bd013",
    "title": "步虚词五首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "圣主过幽谷，虚皇在蕊宫。",
      "五千宗物母，七字秘神童。",
      "世上金壶远，人间玉籥空。",
      "唯馀养身法，修此与天通。"
    ]
  },
  {
    "id": "2e89e420fbb12124ab4af982c1210ebc",
    "title": "步虚词五首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "何处求玄解，人间有洞天。",
      "勤行皆是道，谪下尚为仙。",
      "蔽景乘朱凤，排虚驾紫烟。",
      "不嫌园吏傲，愿在玉宸前。"
    ]
  },
  {
    "id": "2e89e420fbb12124ab4af98263cdfde4",
    "title": "步虚词五首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "三素霏霏远，盟威凛凛寒。",
      "火铃空灭没，星斗晓阑干。",
      "佩响流虚殿，炉烟在醮坛。",
      "萧寥不可极，骖驾上云端。"
    ]
  },
  {
    "id": "2e89e420fbb12124209104bdb0e8bff1",
    "title": "和致仕张尚书新创道院",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "梓泽成新致，金丹有旧情。",
      "挂冠朝睡足，隐几暮江清。",
      "药圃分轻绿，松窗起细声。",
      "养高宁厌病，默坐对诸生。"
    ]
  },
  {
    "id": "2e89e420fbb12124b66e89235026ba7d",
    "title": "京使回自临川得从兄书寄诗依韵和",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "珍重还京使，殷勤话故人。",
      "别离长挂梦，宠禄不关身。",
      "趣向今成道，声华旧绝尘。",
      "莫嗟容鬓老，诗句逐时新。"
    ]
  },
  {
    "id": "2e89e420fbb1212445595b696df40cea",
    "title": "文献太子挽歌词五首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "国有承祧重，人知秉哲尊。",
      "清风来望苑，遗烈在东藩。",
      "此日升缑岭，何因到寝门。",
      "天高不可问，烟霭共昏昏。"
    ]
  },
  {
    "id": "2e89e420fbb1212445595b69c2f3aff2",
    "title": "文献太子挽歌词五首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "夏启吾君子，周储上帝宾。",
      "音容一飘忽，功业自纷纶。",
      "露泣承华月，风惊丽正尘。",
      "空馀商岭客，行泪下宜春。"
    ]
  },
  {
    "id": "2e89e420fbb1212445595b69d502a6a1",
    "title": "文献太子挽歌词五首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "出处成交让，经纶有大功。",
      "泪碑瓜步北，棠树蒜山东。",
      "百揆方时叙，重离遂不融。",
      "故臣偏感咽，曾是叹三穷。"
    ]
  },
  {
    "id": "2e89e420fbb1212445595b693cb85ae5",
    "title": "文献太子挽歌词五首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "甲观光阴促，园陵天地长。",
      "箫笳咽无韵，宾御哭相将。",
      "盛烈传彝鼎，遗文被乐章。",
      "君臣知己分，零泪乱无行。"
    ]
  },
  {
    "id": "2e89e420fbb1212445595b695cbdeada",
    "title": "文献太子挽歌词五首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "彩仗清晨出，非同齿胄时。",
      "愁烟锁平甸，朔吹绕寒枝。",
      "楚客来何补，缑山去莫追。",
      "回瞻飞盖处，掩袂不胜悲。"
    ]
  },
  {
    "id": "2e89e420fbb12124529ee55213a915f4",
    "title": "送王员外宰德安",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "家世朱门贵，官资粉署优。",
      "今为百里长，应好五峰游。",
      "柳影连彭泽，湖光接庾楼。",
      "承明须再入，官满莫淹留。"
    ]
  },
  {
    "id": "2e89e420fbb12124fb446359a2b55412",
    "title": "以端溪砚酬张员外水精珠兼和来篇",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "请以端溪润，酬君水玉明。",
      "方圆虽异器，功用信俱呈。",
      "自得山川秀，能分日月精。",
      "巾箱各珍重，所贵在交情。"
    ]
  },
  {
    "id": "2e89e420fbb121240c308c6b80a7cc3e",
    "title": "光穆皇后挽歌三首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "仙驭期难改，坤仪道自光。",
      "閟宫新表德，沙麓旧膺祥。",
      "素帟尧门掩，凝笳毕陌长。",
      "东风惨陵树，无复见亲桑。"
    ]
  },
  {
    "id": "2e89e420fbb121240c308c6be4dd2d24",
    "title": "光穆皇后挽歌三首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "永乐留虚位，长陵启夕扉。",
      "返虞严吉仗，复土掩空衣。",
      "功业投三母，光灵极四妃。",
      "唯应彤史在，不与露花晞。"
    ]
  },
  {
    "id": "2e89e420fbb121240c308c6bb6b52cbe",
    "title": "光穆皇后挽歌三首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "隐隐阊门路，烟云晓更愁。",
      "空瞻金辂出，非是濯龙游。",
      "德感人伦正，风行内职修。",
      "还随偶物化，同此畏轩丘。"
    ]
  },
  {
    "id": "2e89e420fbb12124b5e10fc3670eb7b1",
    "title": "侍宴赋得归雁",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "夜静群动息，翩翩一雁归。",
      "清音天际远，寒影月中微。",
      "何处云同宿，长空雪共飞。",
      "阳和常借便，免与素心违。"
    ]
  },
  {
    "id": "2e89e420fbb12124405f818562f4aca1",
    "title": "又赋早春书事",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "苑里芳华早，皇家胜事多。",
      "弓声达春气，弈思养天和。",
      "暖酒红炉火，浮舟绿水波。",
      "雪晴农事起，击壤听赓歌。"
    ]
  },
  {
    "id": "2e89e420fbb12124411e3dbf1a054072",
    "title": "春雪应制",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "繁阴连曙景，瑞雪洒芳辰。",
      "势密犹疑腊，风和始觉春。",
      "萦林开玉蕊，飘座裛香尘。",
      "欲识宸心悦，云谣慰兆人。"
    ]
  },
  {
    "id": "2e89e420fbb121247ca4a2f394f00767",
    "title": "赋得秋江晚照",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "落日照平流，晴空万里秋。",
      "轻明动枫叶，点的乱沙鸥。",
      "罾网鱼梁静，籉簦稻穗收。",
      "不教行乐倦，冉冉下城楼。"
    ]
  },
  {
    "id": "2e89e420fbb1212477ca82fec7cc5d24",
    "title": "史馆庭梅见其毫末历载三十今已半枯尝",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "东观婆娑树，曾怜甲坼时。",
      "繁英共攀折，芳岁几推移。",
      "往事皆陈迹，清香亦暗衰。",
      "相看宜自喜，双鬓合垂丝。"
    ]
  },
  {
    "id": "2e89e420fbb121243b3d2a10882de412",
    "title": "太傅相公深感庭梅再成绝唱曲垂借示倍认知怜谨用旧韵攀和",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "禁省繁华地，含芳自一时。",
      "雪英开复落，红药植还移。",
      "静想分今昔，频吟叹盛衰。",
      "多情共如此，争免鬓成丝。"
    ]
  },
  {
    "id": "2e89e420fbb12124fde52e9c2c782cf4",
    "title": "太傅相公以庭梅二篇许舍弟同赋再迂藻思曲有虚称谨依韵奉和庶申感谢",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "旧眷终无替，流光自足悲。",
      "攀条感花萼，和曲许埙篪。",
      "前会成春梦，何人更己知。",
      "缘情聊借喻，争敢道言诗。"
    ]
  },
  {
    "id": "2e89e420fbb12124b35f79029f8aca71",
    "title": "又和游光睦院",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "寺门山水际，清浅照孱颜。",
      "客棹晚维岸，僧房犹掩关。",
      "日华穿竹静，云影过阶闲。",
      "箕踞一长啸，忘怀物我间。"
    ]
  },
  {
    "id": "2e89e420fbb12124a1558d3e93be0a1d",
    "title": "和张少监舟中望蒋山",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "溪路向还背，前山高复重。",
      "纷披红叶树，间斗白云峰。",
      "尽日慵移棹，何年醉倚松。",
      "自知闲未得，不敢笑周颙。"
    ]
  },
  {
    "id": "2e89e420fbb12124112a4f090ce07e03",
    "title": "茱萸诗",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "万物庆西成，茱萸独擅名。",
      "房排红结小，香透夹衣轻。",
      "宿露沾犹重，朝阳照更明。",
      "长和菊花酒，高宴奉西清。"
    ]
  },
  {
    "id": "2e89e420fbb121244bae2f61990d6dea",
    "title": "秋日泛舟赋蘋花",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "素艳拥行舟，清香覆碧流。",
      "远烟分的的，轻浪泛悠悠。",
      "雨歇平湖满，风凉运渎秋。",
      "今朝流咏处，即是白蘋洲。"
    ]
  },
  {
    "id": "2e89e420fbb121241288f1e6241ff627",
    "title": "明道人归西林求题院额作此送之",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "昔从岐阳狩，簪缨满翠微。",
      "十年劳我梦，今日送师归。",
      "曳尾龟应乐，乘轩鹤谩肥。",
      "含情题小篆，将去挂岩扉。"
    ]
  },
  {
    "id": "2e89e420fbb1212483bf34cfdda2120e",
    "title": "送宣州丘判官",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "宪署游从阻，平台道路赊。",
      "喜君驰后乘，于此会仙槎。",
      "缓酌迟飞盖，微吟望绮霞。",
      "相迎在春渚，暂别莫咨嗟。"
    ]
  },
  {
    "id": "2e89e420fbb121249fd883cbca64acb5",
    "title": "禁中新月",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "今夕拜新月，沈沈禁署中。",
      "玉绳疏间彩，金掌静无风。",
      "节换知身老，时平见岁功。",
      "吟看北墀暝，兰烬坠微红。"
    ]
  },
  {
    "id": "2e89e420fbb12124562faa4ef36f1183",
    "title": "棋赌赋诗输刘起居",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "刻烛知无取，争先素未精。",
      "本图忘物我，何必计输赢。",
      "赌墅终规利，焚囊亦近名。",
      "不如相视笑，高咏两三声。"
    ]
  },
  {
    "id": "2e89e420fbb12124bd630ebd2c15d0ac",
    "title": "后湖访古各赋一题得西邸",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "南朝藩阃地，八友旧招寻。",
      "事往山光在，春晴草色深。",
      "曲池鱼自乐，丛桂鸟频吟。",
      "今日中兴运，犹怀翰墨林。"
    ]
  },
  {
    "id": "2e89e420fbb121241c7f7b8b327e54a0",
    "title": "和元帅书记萧郎中观习水师",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "元帅楼船出治兵，落星山外火旗明。",
      "千帆日助江陵势，万里风驰下濑声。",
      "杀气晓严波上鹢，凯歌遥骇海边鲸。",
      "仲宣一作从军咏，回顾儒衣自不平。"
    ]
  },
  {
    "id": "2e89e420fbb121241b84f436efcd4acd",
    "title": "和表弟包颍见寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "平生中表最情亲，浮世那堪聚散频。",
      "谢脁却吟归省阁，刘桢犹自卧漳滨。",
      "旧游半似前生事，要路多逢后进人。",
      "且喜新吟报强健，明年相望杏园春。"
    ]
  },
  {
    "id": "2e89e420fbb12124eb10c8eac1dfee2f",
    "title": "奉和御制打毬",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "上闲精习渥洼骢，玉镂花鞍锦覆騣。",
      "金埒无尘初裛露，朱旗向日自生风。",
      "雷传画鼓偏增气，星度飞毬欲映空。",
      "共道宸游因习武，凯歌犹似奏平戎。"
    ]
  },
  {
    "id": "2e89e420fbb1212446754d5bd132c8f4",
    "title": "奉和御制春雨",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "祁祁甘雨正当春，草树精神一倍新。",
      "匀洒农郊偏长麦，缓飘花槛不惊人。",
      "密随宫仗环青辂，普逐皇恩下紫宸。",
      "霁后楼台更堪望，满园桃李间松筠。"
    ]
  },
  {
    "id": "2e89e420fbb121244bd796e16c2a4818",
    "title": "奉和御制岁日二首其二",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "正仗临轩万国来，汉仪周礼尽堪咍。",
      "光浮云盖青龙转，香透椒花白兽开。",
      "庆赐应时均亿兆，卜年从此数京垓。",
      "群臣共感文明运，况是天言诫懋哉。"
    ]
  },
  {
    "id": "2e89e420fbb121241200cd436c1f0a25",
    "title": "奉和御制上元灯",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "幔亭高敞九门前，银箭迟迟夜漏迁。",
      "明月静添华烛影，和风时度御炉烟。",
      "朱轮绣毂车声接，玉勒金羁马首骈。",
      "一曲云谣飞圣藻，万方歌咏仰尧天。"
    ]
  },
  {
    "id": "2e89e420fbb1212458dcc3b46ece3a83",
    "title": "奉和御制烟",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "春晴纤霭映斜阳，幂幂偏能覆水乡。",
      "浓似庆云同馥郁，薄如轻素自飞扬。",
      "堤横新柳真成画，楼对遥山正好望。",
      "谁见朝元香案上，龙旗交影共腾骧。"
    ]
  },
  {
    "id": "2e89e420fbb1212487927c77c0aea353",
    "title": "奉和御制暑中书怀",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "浴殿晨开气象新，虚亭金井辘轳鸣。",
      "阴成杨柳千丝密，凉入襟怀一扇轻。",
      "寒水乍沉朱李熟，薰绡长有好风生。",
      "高楼更称频临望，台笠行歌麦陇青。"
    ]
  },
  {
    "id": "2e89e420fbb12124541a9d21416bd1ca",
    "title": "奉和御制闻早蝉",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "绿树阴阴惬豫游，早蝉清韵远还收。",
      "唤回昼梦和宫漏，引起微凉助麦秋。",
      "禁柳烟中飞乍觉，御沟声里听偏幽。",
      "群生遂性宸章悦，从此人间不识愁。"
    ]
  },
  {
    "id": "2e89e420fbb12124ed75f4818ddf32a0",
    "title": "奉和御制夏中垂钓作",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "物茂时平日正长，翠华停驭眷方塘。",
      "文竿乍拂圆荷动，赪尾时翻素荇香。",
      "睿赏只应从暇豫，圣恩宁肯间沉翔。",
      "吞舟自是贪芳饵，犹笑成汤一面张。"
    ]
  },
  {
    "id": "2e89e420fbb121242af6c5bcfcef7e3b",
    "title": "奉和御制殿前松兼以书事",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "长松修干列承明，虎盼龙盘气貌灵。",
      "风度乍闻琴曲调，巢高初见鹤仪形。",
      "枝笼陛戟寒生槛，叶带炉烟翠满庭。",
      "涧底山头各生殖，托根争似在青冥。"
    ]
  },
  {
    "id": "2e89e420fbb12124997ca4417380e83e",
    "title": "奉和御制扇",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "齐纨新裂月轮全，蝉雀分明彩翠鲜。",
      "救暍自符仁主意，扬风须假手中扇。",
      "暂遮楼日霞光透，半掩歌唇宝靥圆。",
      "一曲睿调精比兴，好将金石奉雕镌。"
    ]
  },
  {
    "id": "2e89e420fbb1212464a8f375c7400858",
    "title": "奉和御制棋二首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "制法精微自帝尧，势如天阵布周遭。",
      "沉思迥觉忘千虑，妙诀终须附六韬。",
      "急劫未分香印匝，一枰初满月华高。",
      "御词仍许群臣和，愁杀山中玉兔毫。"
    ]
  },
  {
    "id": "2e89e420fbb1212464a8f37531610a67",
    "title": "奉和御制棋二首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "常嫌群艺用心粗，不及棋枰出万途。",
      "妙似孙吴论上策，深如夔益赞吁谟。",
      "静陈玉槛连琴榻，密映珠帘对酒壶。",
      "圣智纵横归掌握，一先终不费多图。"
    ]
  },
  {
    "id": "2e89e420fbb12124c51acaa8abb32982",
    "title": "奉和御制早春",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "群生遂性得天真，阳景无私发秀匀。",
      "尧历永从新律正，皇恩散作万方春。",
      "华林日丽红苞拆，太液冰消绿浪新。",
      "天意分明启昌运，岱宗即看报群神。"
    ]
  },
  {
    "id": "2e89e420fbb12124f4208371b6c39747",
    "title": "应制赏花",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "上林春暮紫英开，组绣成帷荫玉阶。",
      "艳逐晨光随步武，香和轻翠透襟怀。",
      "生成泽广时芳茂，鱼水情通乐韵谐。",
      "禁篽年年陪睿赏，何时梁甫奉燔柴。"
    ]
  },
  {
    "id": "2e89e420fbb12124f48bdc63cf667ef9",
    "title": "送阮监丞赴馀杭",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "杨柳依依水岸斜，鹢舟东去思无涯。",
      "坐临棋局延明月，行采题诗对落花。",
      "虚白亭中多宴赏，钱塘湖上剩烟霞。",
      "风光到处宜携酒，况有馀杭阿姥家。"
    ]
  },
  {
    "id": "2e89e420fbb12124edd163efd57d4065",
    "title": "和颍川曹",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "别离情绪两难任，消遣唯应有醉吟。",
      "冉冉光阴玄鬓改，勤勤书札旧情深。",
      "凉宵梦寐清淮月，永日徘徊玉树阴。",
      "野鹤乘轩无所用，角巾何日返中林。"
    ]
  },
  {
    "id": "2e89e420fbb12124c58e1343d61d24f6",
    "title": "和清源太保闲居偶怀",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "朝退闲斋落叶天，道心真气本仙源。",
      "帘前风月澄秋景，门外轮蹄任世喧。",
      "棋罢早寒生北户，酒醒黄菊满西园。",
      "时人自有思齐者，践迹观形不在言。"
    ]
  },
  {
    "id": "2e89e420fbb12124ddcd3873fd6a64ab",
    "title": "又和寄光山徐员外",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "早年南国日追随，冠剑晶荧佩陆离。",
      "匪石心诚徒自许，浮云踪迹信难知。",
      "官闲从饮扶头酒，地僻谁同敌手棋。",
      "门馆旧恩今更重，高斋遥枉谢公诗。"
    ]
  },
  {
    "id": "2e89e420fbb12124514039074ede46df",
    "title": "和徐秘书",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "年少支离奈命何，悲秋怀旧苦吟多。",
      "龙泉有气终难掩，荆玉无瑕岂惮磨。",
      "会偶良工收杞梓，莫将闲梦挂烟萝。",
      "他年得路抟风去，肯念今朝煦沫么。"
    ]
  },
  {
    "id": "2e89e420fbb12124ef0789cd9a72f70b",
    "title": "和翰长闻西枢副翰邻居夜宴",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "开筵别有邻居兴，卜夜应怜禁漏长。",
      "旧友不期争命驾，新姬凭宠剩传觞。",
      "香烟结雾笼金鸭，烛焰成花照杏梁。",
      "京邑衣冠多胜赏，鲈鱼争敢道思乡。"
    ]
  },
  {
    "id": "2e89e420fbb12124bf08a88761749495",
    "title": "和清源太保寄湖州潘郎中",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "老大离群一倍愁，溪山风物且淹留。",
      "酝成春酒谁斟酌，抄得新书自校雠。",
      "莫似牧之矜旷达，须教子重让风流。",
      "恩门旧分知难忘，题取新诗上郡楼。"
    ]
  },
  {
    "id": "2e89e420fbb121243982d69dfd9b20e2",
    "title": "和白州钱使君上元夜侍宴",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "御宴宵陈敞百层，君恩芳景两难胜。",
      "风传天上九成乐，月映楼前万树灯。",
      "醉捧玉觞疑梦寐，静临丹槛似飞腾。",
      "因观谢守窗中咏，自愧瀛洲是滥登。"
    ]
  },
  {
    "id": "2e89e420fbb12124b815fcb9f0882c06",
    "title": "送苏州梁补阙",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "轧轧朱轮道路长，虎丘山下剩春光。",
      "军城旧是吴王国，郡守曾为谏署郎。",
      "祖席咏歌金玉振，下车条教蕙兰香。",
      "青云旧是高飞处，三载徘徊亦未妨。"
    ]
  },
  {
    "id": "2e89e420fbb121248b7a9f7fa958ec7f",
    "title": "和金州钱太保春雨",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "蒙蒙膏雨远空迷，点滴圆纹水绕堤。",
      "柳带喜如和醉舞，花房愁似宿妆啼。",
      "烟笼麦陇连天阔，云映渔舟掠岸低。",
      "廉使解分天子念，一篇骚雅慰蒸黎。"
    ]
  },
  {
    "id": "2e89e420fbb12124340162185c7a26ec",
    "title": "送施州单员外",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "精金百鍊始知难，何似仙枝两度攀。",
      "名逐凤书归故里，身从鸟道入巴山。",
      "诏宣远俗皇恩厚，惠洽齐民利刃闲。",
      "珍重加餐顺风土，归来高步七人班。"
    ]
  },
  {
    "id": "2e89e420fbb12124aa94568fe40a2641",
    "title": "邺都行在和刁秘书见寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "征袍结束从宸游，边上尘清见戍楼。",
      "柏殿赋诗知是幸，茂陵多病自堪愁。",
      "清漳幽咽长流恨，铜雀荒凉几换秋。",
      "深羡高眠全道气，姓名应已在丹丘。"
    ]
  },
  {
    "id": "2e89e420fbb1212403cd044147fb7524",
    "title": "和复州李太保酬笔",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "处处良工事笔锋，宣毫自昔最称雄。",
      "因思南国巾箱学，愿入兰台掌握中。",
      "委质幸归雕玉匣，操词曾侍兔园公。",
      "一篇丽藻真闲暇，共仰才多道不穷。"
    ]
  },
  {
    "id": "2e89e420fbb12124a6ddb83738c48402",
    "title": "送阮殿丞之静海",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "闻子东征效远官，行行春色黯离魂。",
      "中途辍棹寻吴苑，西向登楼望海门。",
      "鵩舍曾嗟经岁谪，灵光空念岿然存。",
      "陵迁谷变今如此，为我停骖尽酒樽。"
    ]
  },
  {
    "id": "2e89e420fbb12124f487d9c13d787a42",
    "title": "送秘阁朱员外知复州",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "景陵山水旧知名，珍重诗人建隼行。",
      "未免簿书劳利刃，省贪烟月纵高情。",
      "扬雄阁下诸生送，陆羽门前百吏迎。",
      "圣代群贤皆得路，三年倾首望鹏程。"
    ]
  },
  {
    "id": "2e89e420fbb12124411f14b1109d8e6e",
    "title": "送文懿大师净公西游",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "乘兴西游谁与同，一囊诗稿一枝筇。",
      "厌栖庐岳莲花社，却访南山紫阁峰。",
      "怀古有时应怅望，寻幽何处不从容。",
      "关中风物常牵梦，老卧闲曹转放慵。"
    ]
  },
  {
    "id": "2e89e420fbb121249db854183c341406",
    "title": "送曾直馆归宁泉州",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "常怜客子倦征岐，谁似曾郎得意归。",
      "厅琐石渠封简册，手持仙桂拜庭闱。",
      "舟横剑浦凌清濑，马过猿岩点翠微。",
      "却笑辽东千岁鹤，下来空叹昔人非。"
    ]
  },
  {
    "id": "2e89e420fbb1212481e4b5a70981a86b",
    "title": "送慎大卿解官侍亲",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "圣朝无事九卿闲，蔼蔼东门彩服还。",
      "旧日高名齐汲郑，今朝至行似曾颜。",
      "更怜霜鬓垂玄发，犹恨深居远旧山。",
      "老鹤乘轩真自愧，徘徊空在稻粱间。"
    ]
  },
  {
    "id": "2e89e420fbb121249e41b2dfb05ee7fc",
    "title": "和谭鍊师见寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "一别高人世事多，归山歧路转蹉跎。",
      "定知上药延衰齿，每忆玄谈养太和。",
      "任道人生如梦寐，也从时态起风波。",
      "锦囊真箓遥相许，只待飙轮更一过。"
    ]
  },
  {
    "id": "2e89e420fbb121247c80a18869f455ba",
    "title": "和钱秘监与边谏议南宫同直赠答",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "筵上诗题共笔床，樽前酒兴话高阳。",
      "心清自觉官曹简，院静先知节候凉。",
      "南国少年推贵重，东堂前辈让贤良。",
      "好看双凤追飞处，胡粉新涂紫界墙。"
    ]
  },
  {
    "id": "2e89e420fbb12124a017fa4b7b5f83d7",
    "title": "送周郎中还司",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "忆在庐山始识君，当时惟拟共眠云。",
      "那知身计关前定，却向人间逐世纷。",
      "紫阁峰前欣独往，银台门里叹离群。",
      "青囊旧有登真诀，莫遣闲人取次闻。"
    ]
  },
  {
    "id": "2e89e420fbb12124d5195a7a121b9876",
    "title": "太师相公挽歌词二首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "岩廊旧德汉储师，富贵优游自古稀。",
      "四序不能违代谢，九原谁可与同归。",
      "精神恍惚骑龙尾，功业纷纶在虎闱。",
      "惆怅鸣珂洛阳道，素车丹旐奉灵衣。"
    ]
  },
  {
    "id": "2e89e420fbb12124d5195a7a59264cc8",
    "title": "太师相公挽歌词二首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "风流安石在东山，曾许从容妓乐间。",
      "倾盖算来能几日，逝川东去不知还。",
      "北邙原上寒云结，郑国门前晓月弯。",
      "祖奠欲收宾御散，满衣零泪掩衰颜。"
    ]
  },
  {
    "id": "2e89e420fbb1212416eed5602dbf6a19",
    "title": "和元少卿送越僧",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "尘机息尽一真僧，唯有林泉舍未能。",
      "莲社故人今暂别，稽山旧隐与谁登。",
      "时清岂觉前游改，道胜宁辞白发增。",
      "遥羡高斋吟望处，孤云野鹤是亲朋。"
    ]
  },
  {
    "id": "2e89e420fbb12124e676c4d5cb0d6e5e",
    "title": "代书寄谈鍊师",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "朱山松桂翠连云，中有清虚小隐君。",
      "密养丹砂存正气，静披琼蕴诵真文。",
      "埙篪金石心常在，圭组烟霞路自分。",
      "凭仗乡人传尺素，山前惊起白羊群。"
    ]
  },
  {
    "id": "2e89e420fbb12124b055d52911e94a86",
    "title": "寄玉笥山沈道士",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "珍重江南沈鍊师，未曾相识久相思。",
      "已全真气能从俗，不坠家风善赋诗。",
      "玉笥共游知早晚，金貂回顾觉喧卑。",
      "多惭书札遥相问，更望刀圭换白髭。"
    ]
  },
  {
    "id": "2e89e420fbb12124d4f4f5015d2f4851",
    "title": "和李太保寄刁秘书",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "名位虽卑道自光，讼庭无事俗平康。",
      "帘间尚觉琴床暖，院静偏闻酒瓮香。",
      "养性已知无病染，持廉唯恐有名彰。",
      "主人莫讶暌违远，千仞由来有凤翔。"
    ]
  },
  {
    "id": "2e89e420fbb12124533287448894c3f6",
    "title": "又和刁秘书寄李太保",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "百里临民自可怜，青云何必藉阶缘。",
      "家贫聊欲资三径，政简无非草太玄。",
      "处众忘怀均物我，程才不器任方员。",
      "江湖相望真堪喜，聚散悲欢尽偶然。"
    ]
  },
  {
    "id": "2e89e420fbb12124b57632e3fe0bf6fd",
    "title": "和李秀才雪中求酒",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "雪英飘洒绕虚廊，晓景沉沉朔吹狂。",
      "银阙晶荧标帝里，桂华纷糅认仙乡。",
      "少年风味新吟动，老叟襟怀万事忘。",
      "自倒空樽酬绝唱，书帏聊得泛寒光。"
    ]
  },
  {
    "id": "2e89e420fbb12124debb80b70fd68791",
    "title": "送张学士赴西川",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "右蜀分忧辍近臣，翩翩旄节下青冥。",
      "单车唯载支机石，夙驾长先使者星。",
      "已有清风驰栈道，犹酣别酒过长亭。",
      "佗年报政徵黄入，留取文翁旧典刑。"
    ]
  },
  {
    "id": "2e89e420fbb12124b4bc9d17c8548983",
    "title": "送冯中允使蜀",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "莫笑皤然一病翁，百年交分两家同。",
      "今朝倒屣迎王粲，旧日清谈赏阿戎。",
      "玉垒无辞轺传送，金闺初喜姓名通。",
      "青城山下逢仙客，为说心丹未辍功。"
    ]
  },
  {
    "id": "2e89e420fbb1212419385ca4679e1c66",
    "title": "送新除国博徐员外知婺州",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "怜君尽室泛安流，职重官新未白头。",
      "楚老欢迎归旧里，春风留恋过扬州。",
      "逢时肯更嗟庭树，属咏还应上郡楼。",
      "宗党故人乡外少，勤勤书札缓离愁。"
    ]
  },
  {
    "id": "2e89e420fbb12124ffc9f6b969421fe5",
    "title": "和元少卿雪",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "朔风飞雪遍遥天，为瑞偏宜在腊前。",
      "有客棹舟将命友，何人高卧共称贤。",
      "瑶花散乱纷临席，玉树晶荧烂满川。",
      "闲想冰容比君子，始知姑射有神仙。"
    ]
  },
  {
    "id": "2e89e420fbb12124b3fdc4b25d524a29",
    "title": "和元宗元日大雪登楼",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "一宿东林正气和，便随仙仗放春华。",
      "散飘白絮惟分影，轻缀青旗始见花。",
      "落砌更依宫舞转，入楼偏向御衣斜。",
      "严徐共待金门诏，愿布尧言贺万家。"
    ]
  },
  {
    "id": "2e89e420fbb12124bb78ba0ffaae0700",
    "title": "将去广陵别史员外南斋",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "家声曾与金张辈，官署今居何宋间。",
      "起得高斋临静曲，种成奇树学他山。",
      "鸳鸾终日同醒醉，萝薜常时共往还。",
      "贱子今朝独南去，不堪回首望清闲。"
    ]
  },
  {
    "id": "2e89e420fbb12124c366163c81106a6b",
    "title": "登甘露寺北望",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "京口潮来曲岸平，海门风起浪花生。",
      "人行沙上见日影，舟过江中闻橹声。",
      "芳草远迷杨子渡，宿烟深映广陵城。",
      "游人乡思应如橘，相望须含两地情。"
    ]
  },
  {
    "id": "2e89e420fbb12124f424825dc5a37b02",
    "title": "山路花",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "不共垂杨映绮寮，倚山临路自娇饶。",
      "游人过去知香远，谷鸟飞来见影摇。",
      "半隔烟岚遥隐隐，可堪风雨暮萧萧。",
      "城中春色还如此，几处笙歌按舞腰。"
    ]
  },
  {
    "id": "2e89e420fbb1212425ce62761d4688f5",
    "title": "京口江际弄水",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "退公求静独临川，杨子江南二月天。",
      "百尺翠屏甘露阁，数帆晴日海门船。",
      "波澄濑石寒如玉，草接汀蘋绿似烟。",
      "安得乘槎更东去，十洲风外弄潺湲。"
    ]
  },
  {
    "id": "2e89e420fbb1212421518d77b1cb0029",
    "title": "从驾东幸呈诸公",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "吴公台下旧京城，曾掩衡门过十春。",
      "别后不知新景象，信来空问故交亲。",
      "宦游京口无高兴，习隐钟山限俗尘。",
      "今日喜为华表鹤，况陪鹓鹭免迷津。"
    ]
  },
  {
    "id": "2e89e420fbb1212414aea01318b456e4",
    "title": "重游木兰亭",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "缭绕长堤带碧浔，昔年游此尚青衿。",
      "兰桡破浪城阴直，玉勒穿花苑树深。",
      "宦路尘埃成久别，仙家风景有谁寻。",
      "那知年长多情后，重凭栏干一独吟。"
    ]
  },
  {
    "id": "2e89e420fbb1212404aa2729383c5143",
    "title": "送魏舍人仲甫为蕲州判官",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "从事蕲春兴自长，蕲人应识紫薇郎。",
      "山资足后抛名路，莼菜秋来忆故乡。",
      "以道卷舒犹自适，临戎谈笑固无妨。",
      "如闻郡阁吹横笛，时望青溪忆野王。"
    ]
  },
  {
    "id": "2e89e420fbb1212420a4862692c9459b",
    "title": "题殷舍人宅木芙蓉",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "怜君庭下木芙蓉，袅袅纤枝淡淡红。",
      "晓吐芳心零宿露，晚摇娇影媚清风。",
      "似含情态愁秋雨，暗减馨香借菊丛。",
      "默饮数杯应未称，不知歌管与谁同。"
    ]
  },
  {
    "id": "2e89e420fbb12124fa938de86c6867c9",
    "title": "宿蒋帝庙明日游山南诸寺",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "便返城闉尚未甘，更从山北到山南。",
      "花枝似雪春虽半，桂魄如眉日始三。",
      "松盖遮门寒黯黯，柳丝妨路翠毵毵。",
      "登临莫怪偏留恋，游宦多年事事谙。"
    ]
  },
  {
    "id": "2e89e420fbb12124c6dd6e4f30bb3198",
    "title": "赋得有所思",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "所思何在杳难寻，路远山长水复深。",
      "衰草满庭空伫立，清风吹袂更长吟。",
      "忘情好醉青田酒，寄恨宜调绿绮琴。",
      "落日鲜云偏聚散，可能知我独伤心。"
    ]
  },
  {
    "id": "2e89e420fbb12124cd4258445ce0fb2e",
    "title": "赠王贞素先生",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "先生尝已佩真形，绀发朱颜骨气清。",
      "道秘未传鸿宝术，院深时听步虚声。",
      "辽东几度悲城郭，吴市终应变姓名。",
      "三十六天皆有籍，他年何处问归程。"
    ]
  },
  {
    "id": "2e89e420fbb121247b0f8cfd4bce20dc",
    "title": "游蒋山题辛夷花寄陈奉礼",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "今岁游山已恨迟，山中仍喜见辛夷。",
      "簪缨且免全为累，桃李犹堪别作期。",
      "晴后日高偏照灼，晚来风急渐离披。",
      "山郎不作同行伴，折得何由寄所思。"
    ]
  },
  {
    "id": "2e89e420fbb12124df125f7e9c187585",
    "title": "和殷舍人萧员外春雪",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "万里春阴乍履端，广庭风起玉尘乾。",
      "梅花岭上连天白，蕙草阶前特地寒。",
      "晴去便为经岁别，兴来何惜彻宵看。",
      "此时鸳侣皆闲暇，赠答诗成禁漏残。"
    ]
  },
  {
    "id": "2e89e420fbb12124d231b440653d085b",
    "title": "寄蕲州高郎中",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "贾傅栖迟楚泽东，兰皋三度换秋风。",
      "纷纷世事来无尽，黯黯离魂去不通。",
      "直道未能胜社鼠，孤飞徒自叹冥鸿。",
      "知君多少思乡恨，并在山城一笛中。"
    ]
  },
  {
    "id": "2e89e420fbb121248d0f711b3eaac0fa",
    "title": "从兄龙武将军没于边戍过旧营宅作",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "前年都尉没边城，帐下何人领旧兵。",
      "徼外瘴烟沉鼓角，山前秋日照铭旌。",
      "笙歌却返乌衣巷，部曲皆还细柳营。",
      "今日园林过寒食，马蹄犹拟入门行。"
    ]
  },
  {
    "id": "2e89e420fbb12124b5875ba75bf17427",
    "title": "和王庶子寄题兄长建州廉使新亭",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "谢守高斋结构新，一方风景万家情。",
      "群贤讵减山阴会，远俗初闻正始声。",
      "水槛片云长不去，讼庭纤草转应生。",
      "阿连诗句偏多思，遥想池塘昼梦成。"
    ]
  },
  {
    "id": "2e89e420fbb121244e7f5f721048bdc4",
    "title": "秋日雨中与萧赞善访殷舍人于翰林座中作",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "野出西垣步步迟，秋光如水雨如丝。",
      "铜龙楼下逢闲客，红药阶前访旧知。",
      "乱点乍滋承露处，碎声因想滴蓬时。",
      "银台钥入须归去，不惜馀欢尽酒卮。"
    ]
  },
  {
    "id": "2e89e420fbb121242e8af96dce03aa2a",
    "title": "送和州张员外为江都令",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "经年相望隔重湖，一旦相逢在上都。",
      "塞诏官班聊慰否，埋轮意气尚存无。",
      "由来圣代怜才子，始觉清风激懦夫。",
      "若向西冈寻胜赏，旧题名处为踌躇。"
    ]
  },
  {
    "id": "2e89e420fbb1212420dae9e97a2649c4",
    "title": "除夜",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "寒灯耿耿漏迟迟，送故迎新了不欺。",
      "往事并随残历日，春风宁识旧容仪。",
      "预惭岁酒难先饮，更对乡傩羡小儿。",
      "吟罢明朝赠知己，便须题作去年诗。"
    ]
  },
  {
    "id": "2e89e420fbb1212409b41eae9ab86f1f",
    "title": "寄钟谟",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "看看潘鬓二毛生，昨日林梢又转莺。",
      "欲对春风忘世虑，敢言尊酒召时英。",
      "假中西阁应无事，筵上南威幸有情。",
      "不得车公终不乐，已教红袖出门迎。"
    ]
  },
  {
    "id": "2e89e420fbb12124f62b9325fdba82c3",
    "title": "正初答钟郎中见招",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "高斋迟景雪初晴，风拂乔枝待早莺。",
      "南省郎官名籍籍，东邻妓女字英英。",
      "流年倏忽成陈事，春物依稀有旧情。",
      "新岁相思自过访，不烦虚左远相迎。"
    ]
  },
  {
    "id": "2e89e420fbb12124a19f5103abb47084",
    "title": "江舍人宅筵上有妓唱和州韩舍人歌辞因以寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "良宵丝竹偶成欢，中有佳人俯翠鬟。",
      "白雪飘飖传乐府，阮郎憔悴在人间。",
      "清风朗月长相忆，佩蕙纫兰早晚还。",
      "深夜酒空筵欲散，向隅惆怅鬓堪斑。"
    ]
  },
  {
    "id": "2e89e420fbb12124a71f8edf5e8fc26b",
    "title": "贺殷游二舍人入翰林江给事拜中丞",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "清晨待漏独徘徊，霄汉悬心不易裁。",
      "阁老深严归翰苑，夕郎威望拜霜台。",
      "青绫对覆蓬壶晚，赤棒前驱道路开。",
      "犹有西垣厅记在，莫忘同草紫泥来。"
    ]
  },
  {
    "id": "2e89e420fbb121249303ec5fc1badf2c",
    "title": "送欧阳大监游庐山",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "家家门外庐山路，唯有夫君乞假游。",
      "案牍乍抛公署晚，林泉已近暑天秋。",
      "海潮尽处逢陶石，江月圆时上庾楼。",
      "此去萧然好长往，人间何事不悠悠。"
    ]
  },
  {
    "id": "2e89e420fbb1212483736a1dce7258de",
    "title": "寄歙州吕判官",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "任公郡占好山川，溪水萦回路屈盘。",
      "南国自来推胜境，故人此地作郎官。",
      "风光适意须留恋，禄秩资贫且喜欢。",
      "莫忆班行重回首，是非多处是长安。"
    ]
  },
  {
    "id": "2e89e420fbb12124d3d1847fded6b876",
    "title": "宣威苗将军贬官后重经故宅",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "蒋山南望近西坊，亭馆依然锁院墙。",
      "天子未尝过细柳，将军寻已戍燉煌。",
      "敧倾怪石山无色，零落圆荷水不香。",
      "为将为儒皆寂寞，门前愁杀马中郎。"
    ]
  },
  {
    "id": "2e89e420fbb1212467b60b1cf2ef46d0",
    "title": "附池州薛郎中书因寄歙州张员外",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "新安从事旧台郎，直气多才不可忘。",
      "一旦江山驰别梦，几年簪绂共周行。",
      "岐分出处何方是，情共穷通此义长。",
      "因附邻州寄消息，接舆今日信为狂。"
    ]
  },
  {
    "id": "2e89e420fbb12124351e32de2690408f",
    "title": "寄江都路员外",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "吾兄失意在东都，闻说襟怀任所如。",
      "已纵乖慵为傲吏，有何关键制豪胥。",
      "县斋晓闭多移病，南亩秋荒忆遂初。",
      "知道故人相忆否，嵇康不得懒修书。"
    ]
  },
  {
    "id": "2e89e420fbb121249421391e4b0b897a",
    "title": "送应之道人归江西",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "曾骑竹马傍洪厓，二十馀年变物华。",
      "客梦等闲过驿阁，归帆遥羡指龙沙。",
      "名题小篆矜垂露，诗作吴吟对绮霞。",
      "岁暮定知回未得，信来凭为寄梅花。"
    ]
  },
  {
    "id": "2e89e420fbb1212497d1a24bd82a0caa",
    "title": "送元帅书记高郎中出为婺源建威军使",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "寒风萧瑟楚江南，记室戎装挂锦帆。",
      "倚马未曾妨笑傲，斩牲先要厉威严。",
      "危言昔日尝无隐，壮节今来信不凡。",
      "惟有杯盘思上国，酒醪甜淡菜蔬甘。"
    ]
  },
  {
    "id": "2e89e420fbb121241c156ff5a4f68ca2",
    "title": "病题二首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "性灵慵懒百无能，唯被朝参遣夙兴。",
      "圣主优容恩未答，丹经疏阔病相陵。",
      "脾伤对客偏愁酒，眼暗看书每愧灯。",
      "进与时乖不知退，可怜身计谩腾腾。"
    ]
  },
  {
    "id": "2e89e420fbb121241c156ff5f927d604",
    "title": "病题二首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "人间多事本难论，况是人间懒慢人。",
      "不解养生何怪病，已能知命敢辞贫。",
      "向空咄咄烦书字，与世滔滔莫问津。",
      "金马门前君识否，东方曼倩是前身。"
    ]
  },
  {
    "id": "2e89e420fbb12124c7b2d5192ba2c960",
    "title": "寄江州萧给事",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "夕郎忧国不忧身，今向天涯作逐臣。",
      "魂梦暗驰龙阙曙，啸吟闲绕虎溪春。",
      "朝车载酒过山寺，谏纸题诗寄野人。",
      "惆怅懦夫何足道，自离群后已同尘。"
    ]
  },
  {
    "id": "2e89e420fbb12124f27e00480501fdbb",
    "title": "和钟郎中送朱先辈还京垂寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "分司洗马无人问，辞客殷勤辍棹歌。",
      "苍藓满庭行径小，高梧临槛雨声多。",
      "春愁尽付千杯酒，乡思遥闻一曲歌。",
      "且共胜游消永日，西冈风物近如何。"
    ]
  },
  {
    "id": "2e89e420fbb121246e58798835c73b79",
    "title": "送郝郎中为浙西判官",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "大藩从事本优贤，幕府仍当北固前。",
      "花绕楼台山倚郭，寺临江海水连天。",
      "恐君到即忘归日，忆我游曾历二年。",
      "若许他时作闲伴，殷勤为买钓鱼船。"
    ]
  },
  {
    "id": "2e89e420fbb1212421917ed698eb712c",
    "title": "陪王庶子游后湖涵虚阁",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "悬圃清虚乍过秋，看山寻水上兹楼。",
      "轻鸥的的飞难没，红叶纷纷晚更稠。",
      "风卷微云分远岫，浪摇晴日照中洲。",
      "跻攀况有承华客，如在南皮奉胜游。"
    ]
  },
  {
    "id": "2e89e420fbb1212426c8ec12a40d1f1b",
    "title": "贬官泰州出城作",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "浮名浮利信悠悠，四海干戈痛主忧。",
      "三谏不从为逐客，一身无累似虚舟。",
      "满朝权贵皆曾忤，绕郭林泉已遍游。",
      "惟有恋恩终不改，半程犹自望城楼。"
    ]
  },
  {
    "id": "2e89e420fbb1212402514e02c3669a79",
    "title": "赠维扬故人",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "东京少长认维桑，书剑谁教入帝乡。",
      "一事无成空放逐，故人相见重凄凉。",
      "楼台寂寞官河晚，人物稀疏驿路长。",
      "莫怪临风惆怅久，十年春色忆维扬。"
    ]
  },
  {
    "id": "2e89e420fbb12124b0b1cf1db8858da3",
    "title": "得浙西郝判官书未及报闻燕王移镇京口因寄此诗问方判官田书记消息",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "秋风海上久离居，曾得刘公一纸书。",
      "淡水心情长若此，银钩踪迹更无如。",
      "尝忧座侧飞鸮鸟，未暇江中觅鲤鱼。",
      "今日京吴建朱邸，问君谁共曳长裾。"
    ]
  },
  {
    "id": "2e89e420fbb1212437274d59c25fc4ca",
    "title": "赠陶使君求梨",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "昨宵宴罢醉如泥，惟忆张公大谷梨。",
      "白玉花繁曾缀处，黄金色嫩乍成时。",
      "冷侵肺腑醒偏早，香惹衣襟歇倍迟。",
      "今旦中山方酒渴，唯应此物最相宜。"
    ]
  },
  {
    "id": "2e89e420fbb121243985978c4ca3f75b",
    "title": "陈觉放还至泰州以诗见寄作此答之",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "朱云曾为汉家忧，不怕交亲作世仇。",
      "壮气未平空咄咄，狂言无验信悠悠。",
      "今朝我作伤弓鸟，却羡君为不系舟。",
      "劳寄新诗平宿憾，此生心气贯清秋。"
    ]
  },
  {
    "id": "2e89e420fbb1212449df01c5a8c9581f",
    "title": "王三十七自京垂访作此送之",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "失乡迁客在天涯，门掩苔垣向水斜。",
      "只就鳞鸿求远信，敢言车马访贫家。",
      "烟生柳岸将垂缕，雪压梅园半是花。",
      "惆怅明朝尊酒散，梦魂相送到京华。"
    ]
  },
  {
    "id": "2e89e420fbb1212459efb43319274d6a",
    "title": "寒食成判官垂访因赠",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "常年寒食在京华，今岁清明在海涯。",
      "远巷蹋歌深夜月，隔墙吹管数枝花。",
      "鸳鸾得路音尘阔，鸿雁分飞道里赊。",
      "不是多情成二十，断无人解访贫家。"
    ]
  },
  {
    "id": "2e89e420fbb12124f4ad4bea0b7b6972",
    "title": "九日雨中",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "茱萸房重雨霏微，去国逢秋此恨稀。",
      "目极暂登台上望，心遥长向梦中归。",
      "荼蘼路远愁霜早，兄弟乡遥羡雁飞。",
      "唯有多情一枝菊，满杯颜色自依依。"
    ]
  },
  {
    "id": "2e89e420fbb12124af91384cd777ff8d",
    "title": "寄外甥苗武仲",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "放逐今来涨海边，亲情多在凤台前。",
      "且将聚散为闲事，须信华枯是偶然。",
      "蝉噪疏林村倚郭，鸟飞残照水连天。",
      "此中唯欠韩康伯，共对秋风咏数篇。"
    ]
  },
  {
    "id": "2e89e420fbb12124cfd56d116e5d2ad7",
    "title": "送蒯司录归京",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "早年闻有蒯先生，二十馀年道不行。",
      "抵掌曾论天下事，折腰犹悟俗人情。",
      "老还上国欢娱少，贫聚归资结束轻。",
      "迁客临流倍惆怅，冷风黄叶满山城。"
    ]
  },
  {
    "id": "2e89e420fbb121241e06527150ff4f1c",
    "title": "闻查建州陷贼寄钟郎中",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "闻道将军轻壮图，螺江城下委犀渠。",
      "旌旗零落沉荒服，簪履萧条返故居。",
      "皓首应全苏武节，故人谁得李陵书。",
      "自怜放逐无长策，空使卢谌泪满裾。"
    ]
  },
  {
    "id": "2e89e420fbb121243f5ed1cd567e201d",
    "title": "还过东都留守周公筵上赠座客",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "贾生三载在长沙，故友相思道路赊。",
      "已分终年甘寂寞，岂知今日还京华。",
      "麟符上相恩偏厚，隋苑留欢日欲斜。",
      "明旦江头倍惆怅，远山芳草映残霞。"
    ]
  },
  {
    "id": "2e89e420fbb1212479ef63d1e5577325",
    "title": "送杨郎中唐员外奉使湖",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "江边微雨柳条新，握节含香二使臣。",
      "两绶对悬云梦日，方舟齐泛洞庭春。",
      "今朝草木逢新律，昨日山川满战尘。",
      "同是多情怀古客，不妨为赋吊灵均。"
    ]
  },
  {
    "id": "2e89e420fbb12124cdd710195647cc63",
    "title": "表弟包颍见寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "常思帝里奉交亲，别后光阴屈指频。",
      "兰佩却归纶阁下，荆枝犹寄楚江滨。",
      "十程山水劳幽梦，满院烟花醉别人。",
      "料得此生强健在，会须重赏昔年春。"
    ]
  },
  {
    "id": "2e89e420fbb1212428a0dcea3ef8284b",
    "title": "寄萧给事",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "危言危行古时人，归向西山卧白云。",
      "买宅尚寻徐处士，餐霞终访许真君。",
      "容颜别后应如故，诗咏年来更不闻。",
      "今日城中春又至，落梅愁绪共纷纷。"
    ]
  },
  {
    "id": "2e89e420fbb1212441f70758fa6ae323",
    "title": "赠泰州掾令狐克己",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "念子才多命且奇，乱中抛掷少年时。",
      "深藏七泽衣如雪，却见中朝鬓似丝。",
      "旧德在人终远大，扁舟为吏莫推辞。",
      "孤芳自爱凌霜处，咏取文公白菊诗。"
    ]
  },
  {
    "id": "2e89e420fbb12124306ee3fca8af82cb",
    "title": "使浙西先寄献燕王侍中",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "京江风静喜乘流，极目遥瞻万岁楼。",
      "喜气茏葱甘露晚，水烟波淡海门秋。",
      "五年不见鸾台长，明日将陪兔苑游。",
      "欲问平台门下吏，相君还许吐茵不。"
    ]
  },
  {
    "id": "2e89e420fbb12124f46672c144ab0bc2",
    "title": "赠浙西顾推官",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "盛府宾寮八十馀，闭门高卧兴无如。",
      "梁王苑里相逢早，润浦城中得信疏。",
      "狼藉杯盘重会面，风流才调一如初。",
      "愿君百岁犹强健，他日相寻隐士庐。"
    ]
  },
  {
    "id": "2e89e420fbb12124d1d3295e4dff18c3",
    "title": "回至瓜洲献侍中",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "紫微垣里旧宾从，来向吴门谒府公。",
      "奉使谬持严助节，登门初识鲁王宫。",
      "笙歌隐隐违离后，烟水茫茫怅望中。",
      "日暮瓜洲江北岸，两行清泪滴西风。"
    ]
  },
  {
    "id": "2e89e420fbb12124616d272c8394eba9",
    "title": "邵伯埭下寄高邮陈郎中",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "故人相别动经年，候馆相逢倍惨然。",
      "顾我饮冰难辍棹，感君扶病为开筵。",
      "河湾水浅翘秋鹭，柳岸风微噪暮蝉。",
      "欲识酒醒魂断处，谢公祠畔客亭前。"
    ]
  },
  {
    "id": "2e89e420fbb1212461c17584695e39c9",
    "title": "谪居舒",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "三峰烟霭碧临溪，中有骚人理钓丝。",
      "会友少于分袂日，谪居多却在朝时。",
      "丹心历历吾终信，俗虑悠悠尔不知。",
      "珍重韩君与高子，殷勤书札寄相思。"
    ]
  },
  {
    "id": "2e89e420fbb12124b1ff7af7abb7dea4",
    "title": "和张先辈见寄二首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "去国离群掷岁华，病容憔悴愧丹砂。",
      "溪连舍下衣长润，山带城边日易斜。",
      "几处垂钩依野岸，有时披褐到邻家。",
      "故人书札频相慰，谁道西京道路赊。"
    ]
  },
  {
    "id": "2e89e420fbb12124b1ff7af7f037d75c",
    "title": "和张先辈见寄二首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "清时沦放在山州，邛竹纱巾处处游。",
      "野日苍茫悲鵩舍，水风阴湿弊貂裘。",
      "鸡鸣候旦宁辞晦，松节凌霜几换秋。",
      "两首新诗千里道，感君情分独知丘。"
    ]
  },
  {
    "id": "2e89e420fbb12124cae954540790779a",
    "title": "印秀才至舒州见寻别后寄诗依韵和",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "羁游白社身虽屈，高步辞场道不卑。",
      "投分共为知我者，相寻多愧谪居时。",
      "离怀耿耿年来梦，厚意勤勤别后诗。",
      "今日溪边正相忆，雪晴山秀柳丝垂。"
    ]
  },
  {
    "id": "2e89e420fbb121247c4845af33163d6a",
    "title": "送彭秀才",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "贾生去国已三年，短褐闲行皖水边。",
      "尽日野云生舍下，有时京信到门前。",
      "无人与和投湘赋，愧子来浮访戴船。",
      "满袖新诗好回去，莫随骚客醉林泉。"
    ]
  },
  {
    "id": "2e89e420fbb1212427cffbddd8485e5f",
    "title": "移饶州别周使君",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "正怜东道感贤侯，何幸南冠脱楚囚。",
      "皖伯台前收别宴，乔公亭下舣行舟。",
      "四年去国身将老，百郡徵兵主尚忧。",
      "更向鄱阳湖上去，青衫憔悴泪交流。"
    ]
  },
  {
    "id": "2e89e420fbb1212434488e1e51400dd7",
    "title": "避难东归依韵和黄秀才见寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "戚戚逢人问所之，东流相送向京畿。",
      "自甘逐客纫兰佩，不料平民著战衣。",
      "树带荒村春冷落，江澄霁色雾霏微。",
      "时危道丧无才术，空手徘徊不忍归。"
    ]
  },
  {
    "id": "2e89e420fbb121249229674589489575",
    "title": "和集贤钟郎中",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "石渠册府神仙署，当用明朝第一人。",
      "腰下别悬新印绶，座中皆是故交亲。",
      "龙池树色供清景，浴殿香风接近邻。",
      "从此翻飞应更远，遍寻三十六天春。"
    ]
  },
  {
    "id": "2e89e420fbb1212444c0d04f096c76f3",
    "title": "送黄梅江明府",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "封疆多难正经纶，台阁如何不用君。",
      "江上又劳为小邑，箧中徒自有雄文。",
      "书生胆气人谁信，远俗歌谣主不闻。",
      "一首新诗无限意，再三吟咏向秋云。"
    ]
  },
  {
    "id": "2e89e420fbb12124091cb7e3ee015c05",
    "title": "和萧郎中午日见寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "细雨轻风采药时，褰帘隐几更何为。",
      "岂知泽畔纫兰客，来赴城中角黍期。",
      "多罪静思如剉檗，赦书才听似含饴。",
      "谢公制胜常闲暇，愿接西州敌手棋。"
    ]
  },
  {
    "id": "2e89e420fbb12124e8f6b668e3ff9f75",
    "title": "和太常萧少卿近郊马上偶吟",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "田园经雨绿分畦，飞盖闲行九里堤。",
      "拂袖清风尘不起，满川芳草路如迷。",
      "林开始觉晴天迥，潮上初惊浦岸齐。",
      "怪得仙郎诗句好，断霞残照远山西。"
    ]
  },
  {
    "id": "2e89e420fbb12124e8f6b6680e360a75",
    "title": "和太常萧少卿近郊马上偶吟",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "抱瓮何人灌药畦，金衔为尔驻平堤。",
      "村桥野店景无限，绿水晴天思欲迷。",
      "横笛乍随轻吹断，归帆疑与远山齐。",
      "凤城回望真堪画，万户千门蒋峤西。"
    ]
  },
  {
    "id": "2e89e420fbb12124362205d66fb20e2c",
    "title": "梦游三首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "魂梦悠扬不奈何，夜来还在故人家。",
      "香蒙蜡烛时时暗，户映屏风故故斜。",
      "檀的慢调银字管，云鬟低缀折枝花。",
      "天明又作人间别，洞口春深道路赊。"
    ]
  },
  {
    "id": "2e89e420fbb12124362205d67ebaf524",
    "title": "梦游三首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "绣幌银屏杳霭间，若非魂梦到应难。",
      "窗前人静偏宜夜，户内春浓不识寒。",
      "蘸甲递觞纤似玉，含词忍笑腻于檀。",
      "锦书若要知名字，满县花开不姓潘。"
    ]
  },
  {
    "id": "2e89e420fbb12124362205d6e277519c",
    "title": "梦游三首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "南国佳人字玉儿，芙蓉双脸远山眉。",
      "仙郎有约长相忆，阿母何猜不得知。",
      "梦里行云还倏忽，暗中携手乍疑迟。",
      "因思别后闲窗下，织得回文几首诗。"
    ]
  },
  {
    "id": "2e89e420fbb1212404c541cdc22dbd91",
    "title": "和萧少卿见庆新居",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "湘浦怀沙已不疑，京城赐第岂前期。",
      "鼓声到晚知坊远，山色来多与静宜。",
      "簪屦尚应怜故物，稻粱空自愧华池。",
      "新诗问我偏饶思，还念鹪鹩得一枝。"
    ]
  },
  {
    "id": "2e89e420fbb1212404c541cd20dd2974",
    "title": "和萧少卿见庆新居",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "惊蓬偶驻知多幸，断雁重联惬素期。",
      "当户小山如旧识，上墙幽藓最相宜。",
      "清风不去因栽竹，隙地无多也凿池。",
      "更喜良邻有嘉树，绿阴分得近南枝。"
    ]
  },
  {
    "id": "2e89e420fbb121246b8584e03c812a56",
    "title": "送许郎中歙州判官兼黟县",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "尝闻黟县似桃源，况是优游冠玳筵。",
      "遗爱非遥应卧理，祖风犹在好寻仙。",
      "朝衣旧识熏香史，禄米初营种秫田。",
      "大抵宦游须自适，莫辞离别二三年。"
    ]
  },
  {
    "id": "2e89e420fbb121246c511424fca8b708",
    "title": "送彭秀才南游",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "问君孤棹去何之，玉笥春风楚水西。",
      "山上断云分翠霭，林间晴雪入澄溪。",
      "琴心酒趣神相会，道士仙童手共携。",
      "他日时清更随计，莫如刘阮洞中迷。"
    ]
  },
  {
    "id": "2e89e420fbb121244f90870b9962d133",
    "title": "送从兄赴临川幕",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "梁王籍宠就东藩，还召邹枚坐兔园。",
      "今日好论天下事，昔年同受主人恩。",
      "石头城下春潮满，金柅亭边绿树繁。",
      "唯有音书慰离别，一杯相送别无言。"
    ]
  },
  {
    "id": "2e89e420fbb12124f2f2e3d8af869751",
    "title": "送龚员外赴江州幕",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "烦君更上筑金台，世难民劳藉俊才。",
      "自有声名驰羽檄，不妨谈笑奉尊罍。",
      "元规楼迥清风满，匡俗山春画障开。",
      "莫忘故人离别恨，海潮回处寄书来。"
    ]
  },
  {
    "id": "2e89e420fbb12124b3514383c54f838f",
    "title": "送陈先生之洪井寄萧少卿",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "闻君仙袂指洪厓，我忆情人别路赊。",
      "知有欢娱游楚泽，更无书札到京华。",
      "云开驿阁连江静，春满西山倚汉斜。",
      "此处相逢应见问，为言搔首望龙沙。"
    ]
  },
  {
    "id": "2e89e420fbb12124ab77708103c1bde5",
    "title": "和江西萧少卿见寄二首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "亡羊岐路愧司南，二纪穷通聚散三。",
      "老去何妨从笑傲，病来看欲懒朝参。",
      "离肠似线常忧断，世态如汤不可探。",
      "珍重加餐省思虑，时时斟酒压山岚。"
    ]
  },
  {
    "id": "2e89e420fbb12124ab77708184a64e53",
    "title": "和江西萧少卿见寄二首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "身遥上国三千里，名在朝中二十春。",
      "金印不须辞入幕，麻衣曾此叹迷津。",
      "卷舒由我真齐物，忧喜忘心即养神。",
      "世路风波自翻覆，虚舟无计得沉沦。"
    ]
  },
  {
    "id": "2e89e420fbb12124bf02c48c9a759d86",
    "title": "题紫阳观",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "南朝名士富仙才，追步东乡遂不回。",
      "丹井自深桐暗老，祠宫长在鹤频来。",
      "岩边桂树攀仍倚，洞口桃花落复开。",
      "惆怅霓裳太平事，一函真迹锁昭台。"
    ]
  },
  {
    "id": "2e89e420fbb12124a1316bf091c9e872",
    "title": "赠奚道士",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "先生曾有洞天期，犹傍天坛摘紫芝。",
      "处世自能心混沌，全真谁见德支离。",
      "玉霄尘闭人长在，金鼎功成俗未知。",
      "他日飙轮谒茅许，愿同鸡犬去相随。"
    ]
  },
  {
    "id": "2e89e420fbb12124b9f6c7fa2ac66fb0",
    "title": "题白鹤庙",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "平生心事向玄关，一入仙乡似旧山。",
      "白鹤唳空晴眇眇，丹砂流涧暮潺潺。",
      "尝嗟多病嫌中药，拟问真经乞小还。",
      "满洞烟霞互陵乱，何峰台榭是萧闲。"
    ]
  },
  {
    "id": "2e89e420fbb1212494b804287ffb5764",
    "title": "和陈洗马山庄新泉",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "已开山馆待抽簪，更要岩泉欲洗心。",
      "常被松声迷细韵，忽流花片落高岑。",
      "便疏浅濑穿莎径，始有清光映竹林。",
      "何日煎茶酝香酒，沙边同听暝猿吟。"
    ]
  },
  {
    "id": "2e89e420fbb121247b9ece75e346d47b",
    "title": "奉和七夕应令",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "今宵星汉共晶光，应笑罗敷嫁侍郎。",
      "斗柄易倾离恨促，河流不尽后期长。",
      "静闻天籁疑鸣佩，醉折荷花想艳妆。",
      "谁见宣猷堂上宴，一篇清韵振金铛。"
    ]
  },
  {
    "id": "2e89e420fbb12124b0a27d97868eba17",
    "title": "又和八日",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "微云疏雨淡新秋，晓梦依稀十二楼。",
      "故作别离应有以，拟延更漏共无由。",
      "那教人世长多恨，未必天仙不解愁。",
      "博望苑中残酒醒，香风佳气独迟留。"
    ]
  },
  {
    "id": "2e89e420fbb121244905108c77c8a2f0",
    "title": "和印先辈及第后献座主朱舍人郊居之作",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "成名郊外掩柴扉，树影蝉声共息机。",
      "积雨暗封青藓径，好风轻透白莎衣。",
      "嘉鱼始赋人争诵，荆玉频收国自肥。",
      "独坐公厅正烦暑，喜吟新咏见玄微。"
    ]
  },
  {
    "id": "2e89e420fbb1212404ac5143a37158de",
    "title": "和尉迟赞善秋暮僻居",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "登高节物最堪怜，小岭疏林对槛前。",
      "轻吹断时云缥缈，夕阳明处水澄鲜。",
      "江城秋早催寒事，望苑朝稀足晏眠。",
      "庭有菊花尊有酒，若方陶令愧前贤。"
    ]
  },
  {
    "id": "2e89e420fbb1212436a5944cf076b051",
    "title": "和陈赞善致仕还京口",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "海门山下一渔舟，中有高人未白头。",
      "已驾安车归故里，尚通闺籍在龙楼。",
      "泉声漱玉窗前落，江色和烟槛外流。",
      "今日君臣厚终始，不须辛苦画双牛。"
    ]
  },
  {
    "id": "2e89e420fbb1212431981a946a227aae",
    "title": "陪郑王相公赋檐前垂冰应教依韵",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "窗外虚明雪乍晴，檐前垂霤尽成冰。",
      "长廊瓦叠行行密，晚院风高寸寸增。",
      "玉指乍拈簪尚愧，金阶时坠磬难胜。",
      "晨餐堪醒曹参酒，自恨空肠病不能。"
    ]
  },
  {
    "id": "2e89e420fbb1212441dcd3444e298879",
    "title": "送礼部潘尚书致仕还建安",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "名遂功成累复轻，鲈鱼因起旧乡情。",
      "履声初下金华省，帆影看离石首城。",
      "化剑津头寻故老，同亭会上问仙卿。",
      "冥鸿高举真难事，相送何须泪满缨。"
    ]
  },
  {
    "id": "2e89e420fbb1212493b4d8fa1517bb76",
    "title": "和尉迟赞善病中见寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "仙郎移病暑天过，却似冥鸿避罻罗。",
      "昼梦乍惊风动竹，夜吟时觉露沾莎。",
      "情亲稍喜贫居近，性懒犹嫌上直多。",
      "望苑恩深期勿药，青云岐路未蹉跎。"
    ]
  },
  {
    "id": "2e89e420fbb12124c87ac95dc9cab23f",
    "title": "池州陈使君见示游齐山诗因寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "往岁曾游弄水亭，齐峰浓翠暮轩横。",
      "哀猿出槛心虽喜，伤鸟闻弦势易惊。",
      "病后簪缨殊寡兴，老来泉石倍关情。",
      "今朝池口风波静，遥贺山前有颂声。"
    ]
  },
  {
    "id": "2e89e420fbb12124651cd5d20896f3b0",
    "title": "再领制诰和王明府见贺",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "蹇步还依列宿边，拱辰重认旧云天。",
      "自嗟多难飘零困，不似当年胆气全。",
      "鸡树晚花疏向日，龙池轻浪细含烟。",
      "从来不解为身计，一叶悠悠任大川。"
    ]
  },
  {
    "id": "2e89e420fbb12124bd2c5be9b69811c2",
    "title": "和王明府见寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "时情世难消吾道，薄宦流年厄此身。",
      "莫叹京华同寂寞，曾经兵革共漂沦。",
      "对山开户唯求静，贳酒留宾不道贫。",
      "善政空多尚淹屈，不知谁是解忧民。"
    ]
  },
  {
    "id": "2e89e420fbb1212448a388f7512255fd",
    "title": "和方泰州见寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "逐客悽悽重入京，旧愁新恨两难胜。",
      "云收楚塞千山雪，风结秦淮一尺冰。",
      "置醴筵空情岂尽，投湘文就思如凝。",
      "更残月落知孤坐，遥望船窗一点星。"
    ]
  },
  {
    "id": "2e89e420fbb12124c55043e676fe7826",
    "title": "奉使九华山中途遇青阳薛郎中",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "故人相别动相思，此地相逢岂素期。",
      "九子峰前闲未得，五溪桥上坐多时。",
      "甘泉从幸余知忝，宣室徵还子未迟。",
      "且饮一杯消别恨，野花风起渐离披。"
    ]
  },
  {
    "id": "2e89e420fbb121244e5abe219552c6b8",
    "title": "南都遇前嘉鱼刘令言游闽岭作此与之",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "我持使节经韶石，君作闲游过武夷。",
      "两地山光成独赏，隔年乡思暗相知。",
      "洪厓坛上长岑寂，孺子亭前自别离。",
      "珍重分岐一杯酒，强加餐饭数吟诗。"
    ]
  },
  {
    "id": "2e89e420fbb12124a7f5d7475a4f7a5e",
    "title": "庐陵别朱观先辈",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "桂籍知名有几人，翻飞相续上青云。",
      "解怜才子宁唯我，远作卑官尚见君。",
      "岭外独持严助节，宫中谁荐长卿文。",
      "新诗试为重高咏，朝汉台前不可闻。"
    ]
  },
  {
    "id": "2e89e420fbb121244e7de046ef76addc",
    "title": "文彧少卿文山郎中交好深至二纪已馀暌别数年二子长逝奉使岭表途次南康吊孙氏之孤于其家睹文彧手书于僧室慷慨悲叹留题此诗",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "孙家虚座吊诸孤，张叟僧房见手书。",
      "二纪欢游今若此，满衣零泪欲何如。",
      "腰间金印从如斗，镜里霜华已满梳。",
      "珍重远公应笑我，尘心唯此未能除。"
    ]
  },
  {
    "id": "2e89e420fbb121246f89c4eb5700a6d9",
    "title": "严相公宅牡丹",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "但是豪家重牡丹，争如丞相阁前看。",
      "凤楼日暖开偏早，鸡树阴浓谢更难。",
      "数朵已应迷国艳，一枝何幸上尘冠。",
      "不知更许凭栏否，烂熳春光未肯残。"
    ]
  },
  {
    "id": "2e89e420fbb1212434633871f380bbd5",
    "title": "进雪诗",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "欲使新正识有年，故飘轻絮伴春还。",
      "近看琼树笼银阙，远想瑶池带玉关。",
      "润逐麳麰铺绿野，暖随杯酒上朱颜。",
      "朝来花萼楼中宴，数曲赓歌雅颂间。"
    ]
  },
  {
    "id": "2e89e420fbb12124f00d4bff6f6e849e",
    "title": "忆新淦觞池寄孟宾于员外",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "往年淦水驻行轩，引得清流似月圆。",
      "自有溪光还碧甃，不劳人力递金船。",
      "润滋苔藓欺茵席，声入杉松当管弦。",
      "珍重诗人频管领，莫教尘土咽潺潺。"
    ]
  },
  {
    "id": "2e89e420fbb121240745379b4da6f5a6",
    "title": "送孟宾于员外还新淦",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "暂来城阙不从容，却佩银鱼隐玉峰。",
      "双涧水边欹醉石，九仙台下听风松。",
      "题诗翠壁称逋客，采药春畦狎老农。",
      "野鹤乘轩云出岫，不知何日再相逢。"
    ]
  },
  {
    "id": "2e89e420fbb1212429474092739fa3fb",
    "title": "右省仆射",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "西院春归道思深，披衣闲听暝猿吟。",
      "铺陈政事留黄阁，偃息神机在素琴。",
      "玉柄暂时疏末座，瑶华频复惠清音。",
      "开晴便作东山约，共赏烟霞放旷心。"
    ]
  },
  {
    "id": "2e89e420fbb121249be6b1c84580d298",
    "title": "九日落星山登高",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "秋暮天高稻穟成，落星山上会诸宾。",
      "黄花泛酒依流俗，白发满头思古人。",
      "岩影晚看云出岫，湖光遥见客垂纶。",
      "风烟不改年长度，终待林泉老此身。"
    ]
  },
  {
    "id": "2e89e420fbb12124e9d5b50985d45af8",
    "title": "十日和张少监",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "重阳高会古平台，吟遍秋光始下来。",
      "黄菊后期香未减，新诗捧得眼还开。",
      "每因佳节知身老，却忆前欢似梦回。",
      "且喜清时屡行乐，是非名利尽悠哉。"
    ]
  },
  {
    "id": "2e89e420fbb1212490d1ecf10ce5e828",
    "title": "御筵送邓王",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "禁里秋光似水清，林烟池影共离情。",
      "暂移黄阁只三载，却望紫垣都数程。",
      "满座清风天子送，随车甘雨郡人迎。",
      "绮霞阁上诗题在，从此还应有颂声。"
    ]
  },
  {
    "id": "2e89e420fbb12124015468bae4401438",
    "title": "和张少监晚菊",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "忆共庭兰倚砌栽，柔条轻吹独依隈。",
      "自知佳节终堪赏，为惜流光未忍开。",
      "采撷也须盈掌握，馨香还解满尊罍。",
      "今朝旬假犹无事，更好登临泛一杯。"
    ]
  },
  {
    "id": "2e89e420fbb121244a2ab29ffb6131a4",
    "title": "送冯侍郎",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "闻君竹马戏毗陵，谁道观风自六卿。",
      "今日声明光旧物，共看旌旆拥书生。",
      "斩蛟桥下溪烟碧，射虎亭边草路清。",
      "应念筵中倍离恨，老来偏重十年兄。"
    ]
  },
  {
    "id": "2e89e420fbb1212494079d4076c0c632",
    "title": "陈侍郎宅观花烛",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "今夜银河万里秋，人言织女嫁牵牛。",
      "佩声寥亮和金奏，烛影荧煌映玉钩。",
      "座客亦从天子赐，更筹须为主人留。",
      "世间盛事君知否，朝下鸾台夕凤楼。"
    ]
  },
  {
    "id": "2e89e420fbb12124ce8b348f543858f9",
    "title": "送萧尚书致仕归庐陵",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "江海分飞二十春，重论前事不堪闻。",
      "主忧臣辱谁非我，曲突徙薪唯有君。",
      "金紫满身皆外物，雪霜垂领便离群。",
      "鹤归华表望不尽，玉笥山头多白云。"
    ]
  },
  {
    "id": "2e89e420fbb12124b70bb92225b3dac0",
    "title": "奉和子龙大监与舍弟赠答之什",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "石渠东观两优贤，明主知臣岂偶然。",
      "鸳鹭分行皆接武，金兰同好共忘年。",
      "怀恩未遂林泉约，窃位空惭组绶悬。",
      "多少深情知不尽，好音相慰强成篇。"
    ]
  },
  {
    "id": "2e89e420fbb12124f980ac5ce6dd5726",
    "title": "和钟大监泛舟同游见示",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "潮沟横趣北山阿，一月三游未是多。",
      "老去交亲难暂舍，闲中滋味更无过。",
      "溪桥树映行人渡，村径风飘牧竖歌。",
      "孤棹乱流偏有兴，满川晴日弄微波。"
    ]
  },
  {
    "id": "2e89e420fbb12124d246017c6fbcecf7",
    "title": "奉和御制茱萸",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "台畔西风御果新，芳香精彩丽萧辰。",
      "柔条细叶妆治好，紫蒂红芳点缀匀。",
      "几朵得陪天上宴，千株长作洞中春。",
      "今朝圣藻偏流咏，黄菊无由更敢邻。"
    ]
  },
  {
    "id": "2e89e420fbb121243f72a3ab68c9c763",
    "title": "蒙恩赐酒奉旨令醉进诗以谢",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "明光殿里夜迢迢，多病逢秋自寂寥。",
      "蜡炬乍传丹凤诏，御题初认白云谣。",
      "今宵幸识衢尊味，明日知停入閤朝。",
      "为感君恩判一醉，不烦辛苦解金貂。"
    ]
  },
  {
    "id": "2e89e420fbb121247c018c1daadece94",
    "title": "题梁王旧园",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "梁王旧馆枕潮沟，共引垂藤系小舟。",
      "树倚荒台风淅淅，草埋欹石雨修修。",
      "门前不见邹枚醉，池上时闻雁鹜愁。",
      "节士逢秋多感激，不须频向此中游。"
    ]
  },
  {
    "id": "2e89e420fbb12124180c429761a5dd36",
    "title": "观吉王",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "王门嘉礼万人观，况是新承置醴欢。",
      "花烛喧阗丞相府，星辰摇动远游冠。",
      "歌声暂阕闻宫漏，云影初开见露盘。",
      "帝里佳期频赋颂，长留故事在金銮。"
    ]
  },
  {
    "id": "2e89e420fbb12124a215b4476f668833",
    "title": "送德迈道人之豫章",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "禅灵桥畔落残花，桥上离情对日斜。",
      "顾我乘轩惭组绶，羡师飞锡指烟霞。",
      "楼中西岭真君宅，门外南州处士家。",
      "莫道空谈便无事，碧云诗思更无涯。"
    ]
  },
  {
    "id": "2e89e420fbb1212404dd70f7ef542f96",
    "title": "送陈秘监归泉州",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "风满潮沟木叶飞，水边行客驻骖騑。",
      "三朝恩泽冯唐老，万里乡关贺监归。",
      "世路穷通前事远，半生谈笑此心违。",
      "离歌不识高堂庆，特地令人泪满衣。"
    ]
  },
  {
    "id": "2e89e420fbb1212435f5ff5a6c2c796a",
    "title": "送下博陈员外",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "旷望丛台路，飘飖楚塞人。",
      "琴堂无故旧，何计免沾巾。"
    ]
  },
  {
    "id": "2e89e420fbb121242b0c0bd199a43e0b",
    "title": "送阮洗马之全州",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "望苑回先马，山城驻使车。",
      "涂中值归雁，频寄北来书。"
    ]
  },
  {
    "id": "2e89e420fbb121249ecd38f67d0c26f5",
    "title": "观人读春秋",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "日觉儒风薄，谁将霸道羞。",
      "乱臣无所惧，何用读春秋。"
    ]
  },
  {
    "id": "2e89e420fbb121244507eadbf8ab086d",
    "title": "天阙山绝句",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "散诞爱山客，凄凉怀古心。",
      "寒风天阙晚，尽日倚轩吟。"
    ]
  },
  {
    "id": "2e89e420fbb121244cfee52e5692d312",
    "title": "行园树",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "松节凌霜久，蓬根逐吹频。",
      "群生各有性，桃李但争春。"
    ]
  },
  {
    "id": "2e89e420fbb121240ea27011eff6c399",
    "title": "题雷公井",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "掩霭愚公谷，萧寥羽客家。",
      "俗人知处所，应为有桃花。"
    ]
  },
  {
    "id": "2e89e420fbb1212495e526db568a0597",
    "title": "离歌辞五首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "莫折红芳树，但知尽意看。",
      "狂风幸无意，那忍折教残。"
    ]
  },
  {
    "id": "2e89e420fbb1212495e526dbbe2e1f22",
    "title": "离歌辞五首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "朝日城南路，旌旗照绿芜。",
      "使君何处去，桑下觅罗敷。"
    ]
  },
  {
    "id": "2e89e420fbb1212495e526db8e627ceb",
    "title": "离歌辞五首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "事与年俱往，情将分共深。",
      "莫惊容鬓改，只是旧时心。"
    ]
  },
  {
    "id": "2e89e420fbb1212495e526db6301a9a5",
    "title": "离歌辞五首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "暂别劳相送，佳期愿莫违。",
      "朱颜不须老，留取待郎归。"
    ]
  },
  {
    "id": "2e89e420fbb1212495e526db3804f5f9",
    "title": "离歌辞五首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "拂匣收珠佩，回灯拭薄妆。",
      "莫嫌春夜短，匹似楚襄王。"
    ]
  },
  {
    "id": "2e89e420fbb12124fa2dd608f2ecf920",
    "title": "清明日清远峡作",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "岭外春过半，途中火又新。",
      "殷勤清远峡，留恋北归人。"
    ]
  },
  {
    "id": "2e89e420fbb121240c4b2c59f50c0bd3",
    "title": "自题山亭三首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "簪组非无累，园林未是归。",
      "世喧长不到，何必故山薇。"
    ]
  },
  {
    "id": "2e89e420fbb121240c4b2c59eff2dbf7",
    "title": "自题山亭三首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "小舫行乘月，高斋卧看山。",
      "退公聊自足，争敢望长闲。"
    ]
  },
  {
    "id": "2e89e420fbb121240c4b2c597bd56d7a",
    "title": "自题山亭三首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "跂石仍临水，披襟复挂冠。",
      "机心忘未得，棋局与鱼竿。"
    ]
  },
  {
    "id": "2e89e420fbb121240c4b516061ca1945",
    "title": "北苑侍宴杂咏诗竹",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "劲节生宫苑，虚心奉豫游。",
      "自然名价重，不羡渭川侯。"
    ]
  },
  {
    "id": "2e89e420fbb121240c4b51603446ea74",
    "title": "北苑侍宴杂咏诗竹",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "细韵风中远，寒青雪后浓。",
      "繁阴堪避雨，效用待东封。"
    ]
  },
  {
    "id": "2e89e420fbb121240c4b51600c4aec99",
    "title": "北苑侍宴杂咏诗竹",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "碧草垂低岸，东风起细波。",
      "横汾从游宴，何谢到天河。"
    ]
  },
  {
    "id": "2e89e420fbb121240c4b51605b8b7df8",
    "title": "北苑侍宴杂咏诗竹",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "昨朝才解冻，今日又开花。",
      "帝力无人识，谁知玩物华。"
    ]
  },
  {
    "id": "2e89e420fbb121240c4b5160adbdaaa3",
    "title": "北苑侍宴杂咏诗竹",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "细丽披金彩，氛氲散远馨。",
      "泛杯频奉赐，缘解制颓龄。"
    ]
  },
  {
    "id": "2e89e420fbb121240f7498324e9eb711",
    "title": "送汪处士还黟歙",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "孤云野鹤任天真，乘兴游梁又适秦。",
      "兴去却归南国去，黄山何谢武陵春。"
    ]
  },
  {
    "id": "2e89e420fbb121247f378ae79eb9374a",
    "title": "送表侄达师归鄱阳",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "故乡禾黍世亲稀，中表相寻只有师。",
      "惆怅离怀向何许，鄱阳湖上叶飞时。"
    ]
  },
  {
    "id": "2e89e420fbb12124a2fe033c1dce08b8",
    "title": "奉和武功学士舍人纪赠文懿大师净公",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "旧国荒凉成黍稷，故交危脆似琉璃。",
      "高人独喜汤师在，手把新文数道碑。"
    ]
  },
  {
    "id": "2e89e420fbb12124a2fe033c56164569",
    "title": "奉和武功学士舍人纪赠文懿大师净公",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "满卷文章为世重，出尘心迹少人同。",
      "腾腾自得修真理，不管浮生觉梦中。"
    ]
  },
  {
    "id": "2e89e420fbb12124a2fe033c83934d9a",
    "title": "奉和武功学士舍人纪赠文懿大师净公",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "文似春华铺晓陌，思如泉涌注长江。",
      "诗情道性知无梦，频见残灯照曙窗。"
    ]
  },
  {
    "id": "2e89e420fbb12124a2fe033cbe389c30",
    "title": "奉和武功学士舍人纪赠文懿大师净公",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "已洁心源超世表，却缘诗句有时名。",
      "初闻行业如耆宿，及见容颜是后生。"
    ]
  },
  {
    "id": "2e89e420fbb12124a2fe033c64a25364",
    "title": "奉和武功学士舍人纪赠文懿大师净公",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "只有闲情搜景物，不将客鬓惜流光。",
      "京华才子多文会，众许清词每擅场。"
    ]
  },
  {
    "id": "2e89e420fbb12124a2fe033c52711c24",
    "title": "奉和武功学士舍人纪赠文懿大师净公",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "惠远禅师名素重，维摩居士室皆空。",
      "群公竞有诗相赠，组绣珠玑满袖中。"
    ]
  },
  {
    "id": "2e89e420fbb12124a2fe033c489b43fc",
    "title": "奉和武功学士舍人纪赠文懿大师净公",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "南朝人物古犹今，只恐前身是道林。",
      "处处经行常自适，不妨谭笑不妨吟。"
    ]
  },
  {
    "id": "2e89e420fbb12124a2fe033c6df669dc",
    "title": "奉和武功学士舍人纪赠文懿大师净公",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "往往冥搜宵不寐，时时任性昼仍眠。",
      "高情丽句谁偏重，圣代词臣李谪仙。"
    ]
  },
  {
    "id": "2e89e420fbb12124a2fe033cf15ad08a",
    "title": "奉和武功学士舍人纪赠文懿大师净公",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "霜髯病叟掩闲扃，禅客相寻有故情。",
      "每忆江南初识面，至今犹得爱才名。"
    ]
  },
  {
    "id": "2e89e420fbb12124118f4eaa04362053",
    "title": "寄舒州乐学士",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "皖伯台前绿树春，吴塘初下碧溪分。",
      "旧游风景长牵梦，遥羡高斋望白云。"
    ]
  },
  {
    "id": "2e89e420fbb121246d3806af72600143",
    "title": "送吴支使之长安",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "幕府清资新雨露，高阳旧第久尘埃。",
      "百年遗老知谁在，应喜辽东鹤下来。"
    ]
  },
  {
    "id": "2e89e420fbb12124188438e4f5fdd11c",
    "title": "观灯玉台体十首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "吴歌楚舞玉诗新，华灯兰焰动鱼鳞。",
      "台前共道明如昼，醉里唯愁夜向晨。"
    ]
  },
  {
    "id": "2e89e420fbb12124188438e469f16185",
    "title": "观灯玉台体十首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "绮席金炉香正燃，铜壶银箭漏初传。",
      "天回星月迷灯烛，风过楼台度管弦。"
    ]
  },
  {
    "id": "2e89e420fbb12124188438e43ec2534c",
    "title": "观灯玉台体十首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "双阙重闉夜不关，金车宝马晓应还。",
      "亭亭明月临瑶席，灼灼华灯照玉颜。"
    ]
  },
  {
    "id": "2e89e420fbb12124188438e4a104b7f5",
    "title": "观灯玉台体十首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "火树灯山高入云，红筵翠幄自成春。",
      "游女有时还解佩，青楼何处不留人。"
    ]
  },
  {
    "id": "2e89e420fbb12124188438e45da7a20a",
    "title": "观灯玉台体十首",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "帝京风景不曾秋，万户千门夜更游。",
      "玓瓅银鞍连绣毂，晶荧珠网挂琼钩。"
    ]
  },
  {
    "id": "2e89e420fbb12124981faaff1745a4c3",
    "title": "春夜月",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "幽人春望本多情，况是花繁月正明。",
      "竟夕无言亦无寐，绕阶芳草影随行。"
    ]
  },
  {
    "id": "2e89e420fbb12124188870282d46ec5d",
    "title": "走笔送义兴令赵宣辅",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "闻君孤棹泛荆溪，陇首云随别恨飞。",
      "杜牧旧居凭买取，他年藜杖愿同归。"
    ]
  },
  {
    "id": "2e89e420fbb12124c1a865578262b8e5",
    "title": "九月十一日寄陈郎中",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "我多吏事君多病，寂绝过从又几旬。",
      "前日龙山烟景好，风前落帽是何人。"
    ]
  },
  {
    "id": "2e89e420fbb121246d76d16c5e637868",
    "title": "立秋后一日与朱舍人同直",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "一宿秋风未觉凉，数声宫漏日犹长。",
      "林泉无计消残暑，虚向华池费稻粱。"
    ]
  },
  {
    "id": "2e89e420fbb12124519863d82c43e142",
    "title": "奉和御制寒食十韵",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "朝阳散宿烟，登望思悠然。",
      "檐影晴偏暖，云容晚更鲜。",
      "共欢时景好，不惜岁华迁。",
      "旋试娇骢步，新调宝瑟弦。",
      "宫花红照耀，御水碧潺湲。",
      "歌吹清连夜，辎軿丽满川。",
      "依林张幄幕，夹道建秋千。",
      "仙乐来天上，祥光起日边。",
      "游丝轻冉冉，芳草绿芊芊。",
      "圣制如春色，周流遍八埏。"
    ]
  },
  {
    "id": "2e89e420fbb12124e6ea237a8d39b2e9",
    "title": "送乐学",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "忆在同安郡，谁知是胜游。",
      "仙山常独往，骚客自忘忧。",
      "暂别经多难，劳生已白头。",
      "羡君驱茜旆，兼得漱清流。",
      "民俗常如古，风光最称秋。",
      "短歌聊抒意，为我谢沙鸥。"
    ]
  },
  {
    "id": "2e89e420fbb12124a7314d72903cd8cc",
    "title": "送李补阙知韶州",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "南国求良牧，中朝辍谏官。",
      "君恩偏念远，臣节岂辞难。",
      "骑影过梅岭，溪声上赣滩。",
      "曲江宜访古，韶石好凭栏。",
      "诗景缘情远，民心逐政宽。",
      "衰翁寻旧分，为致葛洪丹。"
    ]
  },
  {
    "id": "2e89e420fbb12124cb51bf5d1cf85eca",
    "title": "送修武郑主簿纠郡梓潼兼寄王舍人八韵",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "杖策辞清浴，驱车向梓潼。",
      "栖鸾才乍展，叱驭气方雄。",
      "暂割趋庭恋，将伸纠郡功。",
      "诗清冲密雪，别酒愬寒风。",
      "山水秦关外，烟花锦里东。",
      "府公名素重，语掾道仍同。",
      "坐啸新知洽，随行旧分通。",
      "当令从此去，不复数文翁。"
    ]
  },
  {
    "id": "2e89e420fbb12124897d715e6bc50db5",
    "title": "哭刑部侍郎乔公诗",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "举世重文雅，夫君更质真。",
      "曾嗟混鸡鹤，终日异缁磷。",
      "词赋离骚客，封章谏诤臣。",
      "襟怀道家侣，标格古时人。",
      "逸老诚云福，遗形未免贫。",
      "求文空得草，埋玉遂为尘。",
      "静想忘年契，冥思接武晨。",
      "连宵洽杯酒，分日掌丝纶。",
      "蠹简书陈事，遗孤托世亲。",
      "前贤同此叹，非我独沾巾。"
    ]
  },
  {
    "id": "2e89e420fbb12124c468cfc959cbd456",
    "title": "赋得霍将军辞第",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "汉将承恩久，图勋肯顾私。",
      "匈奴犹未灭，安用以家为。",
      "郢匠虽闻诏，衡门竟不移。",
      "宁烦张老颂，无待晏婴辞。",
      "甲乙人徒费，亲邻我自持。",
      "悠悠千载下，长作帅臣师。"
    ]
  },
  {
    "id": "2e89e420fbb121244aae29395e5f9b06",
    "title": "题画石山",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "彼美巉岩石，谁施黼藻功。",
      "回岩明照地，绝壁烂临空。",
      "锦段鲜须濯，罗屏展易穷。",
      "不因秋藓绿，非假晚霞红。",
      "羽客藏书洞，樵人取箭风。",
      "灵踪理难问，仙路去何通。",
      "返驾归尘里，留情向此中。",
      "回瞻画图畔，遥羡面山翁。"
    ]
  },
  {
    "id": "2e89e420fbb1212492e4a9e2dab57862",
    "title": "赋得风光草际浮",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "宿露依芳草，春郊古陌旁。",
      "风轻不尽偃，日早未晞阳。",
      "耿耿依平远，离离入望长。",
      "映空无定彩，飘径有馀光。",
      "飐若荷珠乱，纷如爝火扬。",
      "诗人多感物，凝思绕池塘。"
    ]
  },
  {
    "id": "2e89e420fbb121241e545edc61f1dee8",
    "title": "题碧岩亭赠孙尊师",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "绝境何人识，高亭万象含。",
      "凭轩临树杪，送目极天南。",
      "积霭生泉洞，归云锁石龛。",
      "丹霞披翠巘，白鸟带晴岚。",
      "仙去留虚室，龙归涨碧潭。",
      "幽岩君独爱，玄味我曾耽。",
      "世上愁何限，人间事久谙。",
      "终须脱羁鞅，来此会空谈。"
    ]
  },
  {
    "id": "2e89e420fbb121240ecc2efdcfb257b0",
    "title": "送高舍人使岭南",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "西掖官曹近，南溟道路遥。",
      "使星将渡汉，仙棹乍乘潮。",
      "柳映灵和折，梅依大庾飘。",
      "江帆风淅淅，山馆雨萧萧。",
      "陆贾真迂阔，终童久寂寥。",
      "送君何限意，把酒一长谣。"
    ]
  },
  {
    "id": "2e89e420fbb12124482c2bc29ff0b4f8",
    "title": "和歙州陈使君见寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "新安风景好，时令肃辕门。",
      "身贵心弥下，功多口不言。",
      "韬钤家法在，儒雅素风存。",
      "簪履陪游盛，乡闾俗化敦。",
      "临窗山色秀，绕郭水声喧。",
      "纤络文章丽，矜严道义尊。",
      "楼台秋月静，京庾晚云屯。",
      "晓吹传衙鼓，晴阳展信幡。",
      "一篇贻友好，千里倍心论。",
      "未见归骖动，空能役梦魂。"
    ]
  },
  {
    "id": "2e89e420fbb12124d40dbc0c29b7c285",
    "title": "依韵和令公大王蔷薇诗",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "绿树成阴后，群芳稍歇时。",
      "谁将新濯锦，挂向最长枝。",
      "卷箔香先入，凭栏影任移。",
      "赏频嫌酒渴，吟苦怕霜髭。",
      "架迥笼云幄，庭虚展绣帷。",
      "有情萦舞袖，无力罥游丝。",
      "嫩蕊莺偷采，柔条柳伴垂。",
      "荀池波自照，梁苑客尝窥。",
      "玉李寻皆谢，金桃亦暗衰。",
      "花中应独贵，庭下故开迟。",
      "委艳妆苔砌，分华借槿篱。",
      "低昂匀灼烁，浓淡叠参差。",
      "幸植王宫里，仍逢宰府知。",
      "芳心向谁许，醉态不能支。",
      "芍药天教避，玫瑰众共嗤。",
      "光明烘昼景，润腻裛轻𩅰。",
      "丽似期神女，珍如重卫姬。",
      "君王偏属咏，七子尽搜奇。"
    ]
  },
  {
    "id": "2e89e420fbb12124e1043dbced15085b",
    "title": "和门下殷侍郎新茶二十韵",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "暖吹入春园，新芽竞粲然。",
      "才教鹰觜拆，未放雪花妍。",
      "荷杖青林下，携筐旭景前。",
      "孕灵资雨露，钟秀自山川。",
      "碾后香弥远，烹来色更鲜。",
      "名随土地贵，味逐水泉迁。",
      "力藉流黄暖，形模紫笋圆。",
      "正当钻柳火，遥想涌金泉。",
      "任道时新物，须依古法煎。",
      "轻瓯浮绿乳，孤灶散馀烟。",
      "甘荠非予匹，宫槐让我先。",
      "竹孤空冉冉，荷弱谩田田。",
      "解渴消残酒，清神感夜眠。",
      "十浆何足馈，百榼尽堪捐。",
      "采撷唯忧晚，营求不计钱。",
      "任公因焙显，陆氏有经传。",
      "爱甚真成癖，尝多合得仙。",
      "亭台虚静处，风月艳阳天。",
      "自可临泉石，何妨杂管弦。",
      "东山似蒙顶，愿得从诸贤。"
    ]
  },
  {
    "id": "2e89e420fbb1212425cb6c3f60d97457",
    "title": "奉和右省仆射西亭高卧作",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "院静苍苔积，庭幽怪石欹。",
      "蝉声当槛急，虹影向檐垂。",
      "昼漏犹怜永，丛兰未觉衰。",
      "疏篁巢翡翠，折苇覆鸬鹚。",
      "对酒襟怀旷，围棋旨趣迟。",
      "景皆随所尚，物各遂其宜。",
      "道与时相会，才非世所羁。",
      "赋诗贻座客，秋事尔何悲。"
    ]
  },
  {
    "id": "2e89e420fbb12124e2d251d4bf1bf5b6",
    "title": "纳后夕侍宴",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "天上轩星正，云间湛露垂。",
      "礼容过渭水，宴喜胜瑶池。",
      "彩雾笼花烛，升龙肃羽仪。",
      "君臣欢乐日，文物盛明时。",
      "帘卷银河转，香凝玉漏迟。",
      "华封倾祝意，觞酒与声诗。"
    ]
  },
  {
    "id": "2e89e420fbb12124d130196fd441eb26",
    "title": "奉和宫傅相公怀旧见寄四十韵",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "谢傅功成德望全，鸾台初下正萧然。",
      "抟风乍息三千里，感旧重怀四十年。",
      "西掖新官同贾马，南朝兴运似开天。",
      "文辞职业分工拙，流辈班资让后先。",
      "每愧陋容劳刻画，长惭顽石费雕镌。",
      "晨趋纶掖吟春永，夕会精庐待月圆。",
      "立马有时同草诏，联镳几处共成篇。",
      "闲歌柳叶翻新曲，醉咏桃花促绮筵。",
      "少壮况逢时世好，经过宁虑岁华迁。",
      "云龙得路须腾跃，社栎非材合弃捐。",
      "再谒湘江犹是幸，两还宣室竟何缘。",
      "已知瑕玷劳磨莹，又得官司重接连。",
      "听漏分宵趋建礼，从游同召赴甘泉。",
      "云开阊阖分台殿，风过华林度管弦。",
      "行止不离宫仗影，衣裾尝惹御炉烟。",
      "师资稷契论中礼，依止山公典小铨。",
      "多谢天波垂赤管，敢教晨景过华塼。",
      "翾飞附骥方经远，巨楫垂风遂济川。",
      "玉烛调时钧轴正，台阶平处德星悬。",
      "岩廊礼绝威容肃，布素情深友好偏。",
      "长拟营巢安大厦，忽惊操钺领中权。",
      "吴门日丽龙衔节，京口沙晴鹢画船。",
      "盖代名高方赫赫，恋恩心切更乾乾。",
      "袁安辞气忠仍恳，吴汉精诚直且专。",
      "却许丘明师纪传，更容疏广奉周旋。",
      "朱门自得施行马，厚禄何妨食万钱。",
      "密疏尚应劳献替，清谈唯见论空玄。",
      "东山妓乐供闲步，北牖风凉足晏眠。",
      "玄武湖边林隐见，五城桥下棹洄沿。",
      "曾移苑树开红药，新凿家池种白莲。",
      "不遣前驺妨野逸，别寻逋客互招延。",
      "棋枰寂静陈虚阁，诗笔沉吟劈彩笺。",
      "往事偶来春梦里，闲愁因动落花前。",
      "青云旧侣嗟谁在，白首亲情倍见怜。",
      "尽日凝思殊怅望，一章追叙信精研。",
      "韶颜莫与年争竞，世虑须凭道节宣。",
      "幸喜书生为将相，定由阴德致神仙。",
      "羊公剩有登临兴，尚子都无嫁娶牵。",
      "退象天山镇浮竞，起为霖雨润原田。",
      "从容自保君臣契，何必扁舟始是贤。"
    ]
  },
  {
    "id": "2e89e420fbb1212488e85c9172163ccc",
    "title": "送容州程员外端州吴员外",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "士生秉道义，公论重才名。",
      "美哉双白璧，高价等连城。",
      "昔在南国时，折桂尝抗衡。",
      "今为北朝客，通籍齐振缨。",
      "连镳适炎徼，并命典州兵。",
      "地远乃寄重，无为惮遐征。",
      "俗杂则财难，当在通其情。",
      "投香与还珠，前哲有遗声。",
      "君看奏谏者，接武趋承明。",
      "掺袂赠斯言，斯言勿见轻。"
    ]
  },
  {
    "id": "2e89e420fbb121249420141f099448cd",
    "title": "送高秀才",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "龙门一上嫌轻进，关塞西游自爱山。",
      "缑岭春归林影密，津桥人静水声闲。",
      "如今正得幽寻兴，佗日青云不易还。"
    ]
  },
  {
    "id": "2e89e420fbb12124f256e4c727862705",
    "title": "送国子徐博士之澧州",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "多才适世用，学者不遑处。",
      "新词八咏楼，更泛涔阳浦。",
      "行当应列宿，且复施甘雨。",
      "高斋闲坐时，清谈孰为伍。"
    ]
  },
  {
    "id": "2e89e420fbb12124a8611609cb2f4432",
    "title": "寄",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "仪甫秉忠信，神明自来舍。",
      "绛灌虽不容，蛮貊皆从化。",
      "荣名任纷纠，道性常闲暇。",
      "传语当途人，无为劳叹吒。"
    ]
  },
  {
    "id": "2e89e420fbb121248072b65ce52d168d",
    "title": "咏史",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "京洛多权豪，游服相追随。",
      "青牛中甸车，白马连环羁。",
      "珩佩竞照耀，绅组旧参差。",
      "驺鸣行人驻，倏若流风驰。",
      "名园不问主，下辇辄失嬉。",
      "秦官锡雕盘，光禄假羽卮。",
      "侏儒善为优，邯郸有名姬。",
      "坐客应馀论，顾眄成恩私。",
      "卤簿留国门，谁何不敢讥。",
      "归来卧华堂，琐窗承文楣。",
      "武夫莹庭阶，璧珰攒荣题。",
      "列烛正晶荧，喷香常逶迤。",
      "明朝入君门，密侍白玉墀。",
      "开言迎合旨，群公默无为。",
      "乍请考工地，亦拜床下儿。",
      "吹嘘枯稊生，指顾千钧移。",
      "回瞻徇名士，獧介尔何施。",
      "朱云折槛去，梅福弃官归。",
      "寂寞扬子云，口吃不能辞。",
      "著书述圣道，徒许俗人嗤。",
      "汉室已久坏，往事垂于兹。",
      "眇然千载下，慷慨有馀悲。"
    ]
  },
  {
    "id": "2e89e420fbb12124410c01fe2e76ed24",
    "title": "代书寄泗州钱侍郎",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "起部纡两绶，恢恢刃有馀。",
      "既为侍中郎，又复专城居。",
      "无久恋铃阁，早应还直庐。",
      "浚川春水满，珍重寄双鱼。"
    ]
  },
  {
    "id": "2e89e420fbb1212467d8b8554cbfdbfe",
    "title": "送李秀才归建安",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "昔闻武夷士，皆是帝曾孙。",
      "李君即其人，命舛道常存。",
      "爱子已折桂，华组耀闺门。",
      "吾身可拂衣，彩服归丘园。",
      "捧觞庆北堂，其乐不可言。",
      "清溪环幽居，远岫横前轩。",
      "弹琴咏招隐，芳意飘若兰。",
      "老夫无此分，何必矜弹冠。"
    ]
  },
  {
    "id": "2e89e420fbb12124d6651fdba261b778",
    "title": "观灯玉台体十首其六",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "夜未央，明月光。荧煌九华烛，交影照歌梁。"
    ]
  },
  {
    "id": "2e89e420fbb12124d6651fdbf34cae7c",
    "title": "观灯玉台体十首其六",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "敞丽谯，披绮寮。歌声和夜漏，火树似花朝。"
    ]
  },
  {
    "id": "2e89e420fbb12124d6651fdbdf86e72c",
    "title": "观灯玉台体十首其六",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "星汉斜，乐无涯。明月千门雪，银灯万树花。"
    ]
  },
  {
    "id": "2e89e420fbb12124d6651fdb8559f2dd",
    "title": "观灯玉台体十首其六",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "抚云璈，吹玉箫。艳舞回罗袂，香风闪步摇。"
    ]
  },
  {
    "id": "2e89e420fbb12124d6651fdb29763fd6",
    "title": "观灯玉台体十首其六",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "日照花，七香车。歌舞平阳第，经过赵李家。"
    ]
  },
  {
    "id": "2e89e420fbb121247b83752337e0dd52",
    "title": "送廖舍人江南安抚",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "上天本爱民，治乱当有时。",
      "伤嗟江表人，三灾迭扰之。",
      "如何遭盛明，不能免流离。",
      "王泽限遐远，孰云天听卑。",
      "贤哉廖夫子，尽忠不顾私。",
      "朝闻青蒲奏，暮见轺车驰。",
      "愚闻奉使者，受命不受辞。",
      "但使民瘼瘳，无忧国赋亏。",
      "贞观笑割股，文侯谕治皮。",
      "学古平生事，行行当在兹。",
      "赠言聊执手，愿子副心期。"
    ]
  },
  {
    "id": "2e89e420fbb121240636059134a85676",
    "title": "月真歌",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "扬州胜地多丽人，其间丽者名月真。",
      "月真初年十四五，能弹琵琶善歌舞。",
      "风前弱柳一枝春，花里娇莺百般语。",
      "扬州帝京多名贤，其间贤者殷德川。",
      "德川初秉纶闱笔，职近名高常罕出。",
      "花前月下或游从，一见月真如旧识。",
      "闲庭深院资贤宅，宅门严峻无凡客。",
      "垂帘偶坐唯月真，调弄琵琶郎为拍。",
      "殷郎一旦过江去，镜中懒作孤鸾舞。",
      "朝云暮雨镇相随，石头城下还相遇。",
      "二月三月江南春，满城蒙蒙起香尘。",
      "隔墙试听歌一曲，乃是资贤宅里人。",
      "绿窗绣幌天将晓，残烛依依香袅袅。",
      "离肠却恨苦多情，软障薰笼空悄悄。",
      "殷郎去冬入翰林，九霄官署转深沉。",
      "人间想望不可见，唯向月真存旧心。",
      "我惭阘茸何为者，长感馀光每相假。",
      "陋巷萧条正掩扉，相携访我衡茅下。",
      "我本山人愚且贞，歌筵饮席常无情。",
      "自从一见月真后，至今赢得颠狂名。",
      "殷郎月真听我语，少壮光阴能几许。",
      "良辰美景数追随，莫教长说相思苦。"
    ]
  },
  {
    "id": "2e89e420fbb1212497e61e8595377f2f",
    "title": "亚元舍人不替深知猥贻佳作三篇清绝不敢轻酬因为长歌聊以为报未竟复得子乔校书示问故兼寄陈君庶资一笑耳",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "海陵城里春正月，海畔朝阳照残雪。",
      "城中有客独登楼，遥望天边白银阙。",
      "白银阙下何英英，雕鞍绣毂趋承明。",
      "阊门晓辟旌旗影，玉墀风细佩环声。",
      "此处追飞皆俊彦，当年何事容疵贱。",
      "怀铅昼坐紫微宫，焚香夜直明光殿。",
      "王言简静官司闲，朋好殷勤多往还。",
      "新亭风景如东洛，邙岭林泉似北山。",
      "光阴暗度杯盂里，职业未妨谈笑间。",
      "有时邀宾复携妓，造门不问都非是。",
      "酣歌叫笑惊四邻，赋笔纵横动千字。",
      "任他银箭转更筹，不怕金吾司夜吏。",
      "可怜诸贵贤且才，时情物望两无猜。",
      "伊余独禀狂狷性，褊量多言仍薄命。",
      "吞舟可漏岂无恩，负乘自贻非不幸。",
      "一朝削迹为迁客，旦暮青云千里隔。",
      "离鸿别雁各分飞，折柳攀花两无色。",
      "卢龙渡口问迷津，瓜步山前送暮春。",
      "白沙江上曾行路，青林花落何纷纷。",
      "汉皇昔幸回中道，极目牛羊卧芳草。",
      "旧宅重游尽隙荒，故人相见多衰老。",
      "禅智寺，山光桥，风瑟瑟兮雨萧萧。",
      "行杯已醒残梦断，征途未极离魂消。",
      "海陵郡中陶太守，相逢本是随行旧。",
      "乍申拜起已开眉，却问辛勤还执手。",
      "精庐水榭最清幽，一税征车聊驻留。",
      "闭门思过谢来客，知恩省分宽离忧。",
      "郡斋胜境有后池，山亭菌阁互参差。",
      "有时虚左来相召，举白飞觞任所为。",
      "多才太守能挝鼓，醉送金船间歌舞。",
      "酒酣耳热眼生花，暂似京华欢会处。",
      "归来旅馆还端居，清风朗月夜窗虚。",
      "骎骎流景岁云暮，天涯望断故人书。",
      "春来凭槛方叹息，仰头忽见南来翼。",
      "足系红笺堕我前，引颈长鸣如有言。",
      "开缄试读相思字，乃是多情乔亚元。",
      "短韵三篇皆丽绝，小梅寄意情偏切。",
      "金兰投分一何坚，银钩置袖终难灭。",
      "醉后狂言何足奇，感君知己不相遗。",
      "长卿曾作美人赋，玄成今有责躬诗。",
      "报章欲托还京信，笔拙纸穷情未尽。",
      "珍重芸香陈子乔，亦解贻书远相问。",
      "宁须买药疗羁愁，只恨无书消鄙吝。",
      "游处当时靡不同，欢娱今日两成空。",
      "天子尚应怜贾谊，时人未要嘲扬雄。",
      "曲终笔阁缄封已，翩翩驿骑行尘起。",
      "寄向中朝谢故人，为说相思意如此。"
    ]
  },
  {
    "id": "2e89e420fbb1212487c7ca962f01b3f1",
    "title": "酬郭先辈",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "太原郭夫子，行高文炳蔚。",
      "弱龄负世誉，一举游月窟。",
      "仙籍第三人，时人故称屈。",
      "昔余吏西省，倾盖名籍籍。",
      "及我窜群舒，向风心郁郁。",
      "归来暮江上，云雾一披拂。",
      "雷雨不下施，犹作池中物。",
      "念君介然气，感时思奋发。",
      "示我数篇文，与古争驰突。",
      "彩缛粲英华，理深刮肌骨。",
      "古诗尤精奥，史论皆宏拔。",
      "举此措诸民，何忧民不活。",
      "吁嗟吾道薄，与世长迂阔。",
      "顾我徒有心，数奇身正绌。",
      "论兵属少年，经国须儒术。",
      "夫子无自轻，苍生正愁疾。"
    ]
  },
  {
    "id": "2e89e420fbb1212437ab722e37928419",
    "title": "题伏龟山北隅",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "兹山信岑寂，阴崖积苍翠。",
      "水石何必多，宛有千岩意。",
      "孰知近人境，旦暮含佳气。",
      "池影摇轻风，林光澹新霁。",
      "支颐藉芳草，自足忘世事。",
      "未得归去来，聊为宴居地。"
    ]
  },
  {
    "id": "2e89e420fbb12124167723d3f6c06df0",
    "title": "咏梅子真送郭先辈",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "忠臣本爱君，仁人本爱民。",
      "宁知贵与贱，岂计名与身。",
      "梅生为一尉，献疏来君门。",
      "君门深万里，金虎重千钧。",
      "向永且不用，况复论子真。",
      "拂衣遂长往，高节邈无邻。",
      "至今仙籍中，谓之梅真人。",
      "郭生负逸气，百代继遗尘。",
      "进退生自知，得丧吾不陈。",
      "斯民苟有幸，期子一朝伸。"
    ]
  },
  {
    "id": "2e89e420fbb12124ab2eab4993bc3b40",
    "title": "送薛少卿赴青阳",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "我爱陶靖节，吏隐从弦歌。",
      "我爱费徵君，高卧归九华。",
      "清风激颓波，来者无以加。",
      "我志两不遂，漂沦浩无涯。",
      "数奇时且乱，此图今愈赊。",
      "贤哉薛夫子，高举凌晨霞。",
      "安民即是道，投足皆为家。",
      "功名与权位，悠悠何用夸。",
      "携朋出远郊，酌酒藉平沙。",
      "云收远天静，江阔片帆斜。",
      "离怀与企羡，南望长咨嗟。"
    ]
  },
  {
    "id": "2e89e420fbb12124d2176d34bce000ab",
    "title": "送高起居之泾县",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "右史罢朝归，之官句水湄。",
      "别我行千里，送君倾一卮。",
      "酒罢长叹息，此叹君应悲。",
      "乱中吾道薄，卿族旧人稀。",
      "胡为佩铜墨，去此白玉墀。",
      "吏事岂所堪，民病何可医。",
      "藏用清其心，此外慎勿为。",
      "县郭有佳境，千峰溪水西。",
      "云树杳回合，岩峦互蔽亏。",
      "弹琴坐其中，世事吾不知。",
      "时时寄书札，以慰长相思。"
    ]
  },
  {
    "id": "2e89e420fbb121241b4f13c6bf1c4b8a",
    "title": "玉笥山留题",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "仙乡会应远，王事知何极。",
      "征传莫辞劳，玉峰聊一息。",
      "形骸已销散，心想都凝寂。",
      "真气自清虚，非关好松石。",
      "九仙皆积学，洞壑多遗迹。",
      "游子归去来，胡为但征役。"
    ]
  },
  {
    "id": "2e89e420fbb12124d9fe316b265731d2",
    "title": "回至南康题紫极宫里道士房",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "王事信靡盬，饮冰安足辞。",
      "胡为拥征传，乃至天南陲。",
      "天南非我乡，留滞忽逾时。",
      "还经羽人家，豁若云雾披。",
      "何以宽吾怀，老庄有微词。",
      "达士无不可，至人岂偏为。",
      "客愁勿复道，为君吟此诗。"
    ]
  },
  {
    "id": "2e89e420fbb12124583d79d8fc2735b7",
    "title": "右省仆射后湖亭闲宴铉以宿直先归赋诗留献",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "湖上一阳生，虚亭启高宴。",
      "枫林烟际出，白鸟波心见。",
      "主人忘贵达，座客容疵贱。",
      "独惭残照催，归宿明光殿。"
    ]
  },
  {
    "id": "2e89e420fbb121240111fffc3c77c1ea",
    "title": "孟君别后相续寄书作此酬之",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "多病怯烦暑，短才忧近职。",
      "跂足北窗风，遥怀浩无极。",
      "故人易成别，诗句空相忆。",
      "尺素寄天涯，淦江秋水色。"
    ]
  },
  {
    "id": "2e89e420fbb121247cde08894322a2d0",
    "title": "景阳台怀古",
    "authorName": "徐铉",
    "authorId": "2e89e420fbb1212423ce1851692f93be",
    "dynasty": "宋",
    "content": [
      "后主亡家不悔，江南异代长春。",
      "今日景阳台上，闲人何用伤神。"
    ]
  },
  {
    "id": "2e89e420fbb4e5c1fdf31ff3e002bcb1",
    "title": "秋",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "雨沐秋容净，云横天宇高。",
      "溪流走城堑，木叶下亭皋。",
      "兴引渊明酒，寒侵范叔袍。",
      "清愁不能已，高枕诵离骚。"
    ]
  },
  {
    "id": "2e89e420fbb4e5c1fdf31ff3bf57f81a",
    "title": "秋",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "燕去帘帷静，蛩鸣机杼忙。",
      "凄风万籁息，夜月一奁光。",
      "自喜襟怀豁，宁为景物伤。",
      "幽窗有佳致，坐挹桂花香。"
    ]
  },
  {
    "id": "2e89e420fbb4e5c1fdf31ff30fcf5e40",
    "title": "秋",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "江远莼鲈晚，径荒松菊寒。",
      "近知秋信好，更觉旅怀宽。",
      "远杵风催急，横琴夜向阑。",
      "飘零莫惆怅，吾道久艰难。"
    ]
  },
  {
    "id": "2e89e420fbb4e5c1e811d814ee4f7c64",
    "title": "参政大资毗陵张公挽诗十首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "淝上英游远，江南庆系长。",
      "二卿双戟贵，七叶一门光。",
      "早负鹏天阔，先分桂籍香。",
      "中兴谁第一，勋烈在旗常。"
    ]
  },
  {
    "id": "2e89e420fbb4e5c1e811d814ff3d5719",
    "title": "参政大资毗陵张公挽诗十首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "德望三朝老，才华一代宗。",
      "伟名高附凤，馀事富雕龙。",
      "异刻惊黄玉，仙游问赤松。",
      "忽骑箕尾去，云路杳无踪。"
    ]
  },
  {
    "id": "2e89e420fbb4e5c1e811d814f3040f8d",
    "title": "参政大资毗陵张公挽诗十首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "一马龙骧后，中朝草创初。",
      "秉枢登政路，扈跸拥宸裾。",
      "像入云台画，名标玉府书。",
      "太平资旧德，不及驾安车。"
    ]
  },
  {
    "id": "2e89e420fbb4e5c1e811d8149c88b00a",
    "title": "参政大资毗陵张公挽诗十首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "出入纡宸眷，龙光溢帝阍。",
      "赐书奎画烂，分剂宝奁存。",
      "尚拟陪三接，俄悲筑九原。",
      "遗忠当厚报，岂但辍瓜恩。"
    ]
  },
  {
    "id": "2e89e420fbb4e5c1e811d8144a1253e7",
    "title": "参政大资毗陵张公挽诗十首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "自领一麾出，旋更五镇雄。",
      "政追栖凤迹，民戢带牛风。",
      "鉴水恩波外，西山爽气中。",
      "棠阴随处是，绕屋自茏葱。"
    ]
  },
  {
    "id": "2e89e420fbb4e5c1e811d814e5ca5499",
    "title": "参政大资毗陵张公挽诗十首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "晚岁游真馆，分符莅别京。",
      "九关留管钥，千骑按屯营。",
      "天上金瓯覆，江边玉节明。",
      "伤心游宴地，怅望北山横。"
    ]
  },
  {
    "id": "2e89e420fbb4e5c1e811d8144f2ce36b",
    "title": "参政大资毗陵张公挽诗十首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "四老延清会，连年乐故乡。",
      "誉腾花萼集，光动德星堂。",
      "今独三荆茂，居然一鉴亡。",
      "庆流知有在，兰玉蔼遗芳。"
    ]
  },
  {
    "id": "2e89e420fbb4e5c1e811d814e4a3d3c8",
    "title": "参政大资毗陵张公挽诗十首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "绿野裴公趣，东山谢傅心。",
      "林泉幽梦断，花柳旧溪深。",
      "瀹茗风生腋，飞觞月满襟。",
      "向来亲几杖，犹想听高吟。"
    ]
  },
  {
    "id": "2e89e420fbb4e5c1e811d814781cb3ea",
    "title": "参政大资毗陵张公挽诗十首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "久玷平津馆，叨陪北海尊。",
      "轩腾期远到，刻苦记前言。",
      "稚榻恩难报，韦经业自存。",
      "孤踪初筮仕，此志与谁论。"
    ]
  },
  {
    "id": "2e89e420fbb4e5c1e811d814ae6830f7",
    "title": "参政大资毗陵张公挽诗十首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "忆昔春官试，唯公季子俱。",
      "别来成永诀，返哭恸诸孤。",
      "忍预吹箫列，空怀解剑趋。",
      "新阡閟长夜，雪涕堕平芜。"
    ]
  },
  {
    "id": "2e89e420fbb4e5c19bbf19ffcdd85f86",
    "title": "致政大夫胡公挽诗五首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "赫奕三公胄，高华百笏门。",
      "义风倾里社，名德老丘园。",
      "不起东山卧，空馀北海尊。",
      "已随飞剑逝，犹记刻舟痕。"
    ]
  },
  {
    "id": "2e89e420fbb4e5c19bbf19ff0c545859",
    "title": "致政大夫胡公挽诗五首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "西帅乘迟日，趋庭正妙年。",
      "飞书腾白羽，曳彩泛红莲。",
      "晚伏追风骥，长嗟堕水鸢。",
      "卷舒安义命，何恨及重泉。"
    ]
  },
  {
    "id": "2e89e420fbb4e5c19bbf19ffb9364dc8",
    "title": "致政大夫胡公挽诗五首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "燕寝追遗事，沈疴叹积年。",
      "未扶鸠杖起，已报鹿车悬。",
      "显服登三品，荣名谢九迁。",
      "英姿宁复见，归伴玉台仙。"
    ]
  },
  {
    "id": "2e89e420fbb4e5c19bbf19ffc0154562",
    "title": "致政大夫胡公挽诗五首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "碧落承先训，青冥屈壮图。",
      "珠悬三树秀，鉴舞一鸾孤。",
      "逝水嗟何及，佳城谶不诬。",
      "江山蟠秀气，此地卜青乌。"
    ]
  },
  {
    "id": "2e89e420fbb4e5c19bbf19ff7273d323",
    "title": "致政大夫胡公挽诗五首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "末绪惭非偶，孤踪托契深。",
      "委禽申旧好，奉屦负初心。",
      "已矣升堂拜，潸焉雪涕吟。",
      "四郊烟树惨，引绋堕哀音。"
    ]
  },
  {
    "id": "2e89e420fbb4e5c1e0453e83b4813cb5",
    "title": "胡夫人挽诗",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "阃范三从正，家声两大馀。",
      "义高黄鹄操，恩叠紫鸾书。",
      "涧沼登蘋藻，园林映板舆。",
      "忽乘飞凤去，应傍素台居。"
    ]
  },
  {
    "id": "2e89e420fbb4e5c1e0453e83556ec0b5",
    "title": "胡夫人挽诗",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "晚岁根尘净，端由志节隆。",
      "敛身遵七诫，弹指悟三空。",
      "此日伤朝露，何人赋凯风。",
      "我方司汗简，盍载女师中。"
    ]
  },
  {
    "id": "2e89e420fbb4e5c1e0453e838f70dea1",
    "title": "胡夫人挽诗",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "旧倚韩康伯，高堂坐累茵。",
      "曩先归厚夜，今又失灵椿。",
      "族党千车会，阶庭五鼎陈。",
      "季能当大事，无负玉堂人。"
    ]
  },
  {
    "id": "2e89e420fbb4e5c1944d1d88071bc69e",
    "title": "表兄知府郎中张公挽诗三首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "自昔三珠树，如兄最早成。",
      "握兰沾剩馥，搴桂阻高程。",
      "健笔三江泻，英标一鹗横。",
      "崦嵫惊电谢，坐失剑峥嵘。"
    ]
  },
  {
    "id": "2e89e420fbb4e5c1944d1d8879a29db7",
    "title": "表兄知府郎中张公挽诗三首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "淼淼沅江路，犹迟皂盖临。",
      "但疑三甲起，那识二毛侵。",
      "北海樽罍在，南园草木深。",
      "水亭风月夜，八咏想遗音。"
    ]
  },
  {
    "id": "2e89e420fbb4e5c1944d1d8827eadb9b",
    "title": "表兄知府郎中张公挽诗三首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "自是吾宗出，金兰臭味同。",
      "彯缨联北阙，抱椠踵南宫。",
      "去国邮书密，还乡巷辙通。",
      "讵知生死隔，回首一弹中。"
    ]
  },
  {
    "id": "2e89e420fbb4e5c1819ad8f62608fc97",
    "title": "太庙观芝草",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "九庙宁神蔼德馨，煌煌又见产芝英。",
      "香凝荐斝椒兰润，色映雕梁日月明。",
      "绍复祖宗全达孝，感通天地契精诚。",
      "试披瑞牒占休应，看取皇家万叶荣。"
    ]
  },
  {
    "id": "2e89e420fbb4e5c1819ad8f6515631e2",
    "title": "太庙观芝草",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "晓开疏屏望荣光，仰见威灵烛下方。",
      "二本同楹真盛事，三年叠秀是殊祥。",
      "好图瑞采增旗帜，更诵灵华续乐章。",
      "拜舞共陈归美颂，喜浮春殿九霞觞。"
    ]
  },
  {
    "id": "2e89e420fbb4e5c1b1286d3f78f616c9",
    "title": "赋张参政四老堂",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "散策相从倚玉鸠，不须更伴赤松游。",
      "林塘在眼供舒啸，花鸟催诗好劝酬。",
      "一座几盈三百岁，四翁宜寿八千秋。",
      "堂前风物如伊洛，尚欠香山与石楼。"
    ]
  },
  {
    "id": "2e89e420fbb4e5c1b1286d3fabfa709c",
    "title": "赋张参政四老堂",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "西望斜川烟霭低，荆溪东下泛清漪。",
      "夜来风雨秋怀共，春草池塘昼梦迟。",
      "江左便传花萼集，曲中休奏紫芝词。",
      "安车不日联镳至，银角桃枝上玉墀。"
    ]
  },
  {
    "id": "2e89e420fbb4e5c16ddd7464642c437f",
    "title": "见张运使郎中",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "风度颙颙白首郎，清朝趋奏久含香。",
      "东南德望龙津阔，甲乙科名雁序长。",
      "使节不辞骊驾远，卿家重见㦸门光。",
      "愿公早入承明去，一试囊中活国方。"
    ]
  },
  {
    "id": "2e89e420fbb4e5c16ddd74645220b1dd",
    "title": "见张运使郎中",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "野鹤摩云万里心，一枝聊复寄高林。",
      "愁边举目江山异，客里登楼岁月深。",
      "长铗誓为知己用，短檠空伴读书吟。",
      "龙门不拒通家子，应许来听正始音。"
    ]
  },
  {
    "id": "2e89e420fbb4e5c1a473d9283a864e8c",
    "title": "送王时亨舍人帅蜀诗二首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "煌煌大笔照坤维，忽见文星下紫微。",
      "万里江山浑改观，九重绅笏更争辉。",
      "占松不假刀形梦，换马端期鹄趁飞。",
      "试问郫筒故乡酒，路人应唱踏花归。"
    ]
  },
  {
    "id": "2e89e420fbb4e5c1a473d928d5a795b9",
    "title": "送王时亨舍人帅蜀诗二首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "一从雁塔缀英游，又见功名得志秋。",
      "丹阙万人窥榜眼，碧幢千骑拥遨头。",
      "锦城日暖茕鳏舞，玉垒烟深铠仗收。",
      "它日中和闻善政，一琴宁复久淹留。"
    ]
  },
  {
    "id": "2e89e420fbb4e5c1c7770bd8b60807c9",
    "title": "送僧大通还山一首",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "三年虎卧白云关，谁念穷猿失故山。",
      "野客已拚花自落，道人今与鹤俱还。",
      "厖眉皓首双松老，白氎青丝一室闲。",
      "何日得追尘外趣，听君击钵翠微间。"
    ]
  },
  {
    "id": "2e89e420fbb4e5c18f4abc471fa7eb1a",
    "title": "戏呈珉禅师",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "我来何幸识支郎，百丈峰头宝月光。",
      "质薄自怜非燕颔，途穷谁信是龟肠。",
      "渐看鬓底千丝白，敢说眉间一点黄。",
      "坐见锦溪秋水阔，不知何日理归艎。"
    ]
  },
  {
    "id": "2e89e420fbb4e5c14a32e3758be1013f",
    "title": "观梅",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "春来物物未关情，只与寒梅有旧盟。",
      "芳信已催诗兴动，幽香还酿客怀清。",
      "月摹瘦影横窗淡，雨浴疏花照水明。",
      "却忆去年花下饮，共持杯酒泛飞英。"
    ]
  },
  {
    "id": "2e89e420fbb4e5c1b230f6467e45ce68",
    "title": "和元革叔无闷斋",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "家在涛江欲尽头，结茅宁为乐休休。",
      "达人自得一经趣，游子空怀千岁忧。",
      "坐对圣贤唯酒适，身凭形影以诗酬。",
      "公今非遁元无闷，要把韦编续圣丘。"
    ]
  },
  {
    "id": "2e89e420fbb4e5c1b2e00706d5d8e733",
    "title": "初除西掖士华兄以诗贺喜次韵为谢",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "向来归卧白云边，忽拜君王诏墨鲜。",
      "谁借羽翰超弱水，又随簪橐过甘泉。",
      "酒同今夕兄酬弟，诗比当年圣得贤。",
      "润色正须燕许手，小儒那有笔如椽。"
    ]
  },
  {
    "id": "2e89e420fbb4e5c17e264565dd1261b0",
    "title": "夫人孙氏挽诗",
    "authorName": "周麟之",
    "authorId": "2e89e420fbb4e5c1c60d060b00e26af6",
    "dynasty": "宋",
    "content": [
      "嫔风合冠女图中，礼法能兼郝与钟。",
      "自许夫知黄鹄志，曾看女拜紫鸾封。",
      "高堂把酒同姻睦，燕坐翻经乐始终。",
      "千载管彤书盛事，只今门有婿如龙。"
    ]
  }
]