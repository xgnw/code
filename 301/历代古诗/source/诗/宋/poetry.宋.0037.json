[
  {
    "id": "2e89e42031b2f31018b2d9305e0011ca",
    "title": "东坡除夜三十九遂引乐天行年三十九岁暮日斜时之句赋诗余亦于生朝有感",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "昔人三十九，已叹日斜时。",
      "吾今七十六，屈指一倍之。",
      "岂唯桑榆晚，正自入崦嵫。",
      "灰中炭暗尽，岂不心自知。",
      "且饮生朝酒，更赋梅山诗。"
    ]
  },
  {
    "id": "2e89e42031b2f310879f4282fae52cd1",
    "title": "闲兴",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "天气正清和，人情物意嘉。",
      "绿树荫屋角，微风起檐牙。",
      "挟书仲舒园，种菊渊明家。",
      "逍遥无一事，远志凌青霞。"
    ]
  },
  {
    "id": "2e89e42031b2f31063e4727eec860846",
    "title": "咏蚕",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "㒩㒩屡神化，宛宛始成室。",
      "生从五泰初，事至三起毕。",
      "利物先遭烹，谋身自无术。",
      "衣被遍四方，丘山计端疋。",
      "岂知骄奢主，结绮纵游逸。",
      "剪彩满园林，光辉艳风日。",
      "理宜得败亡，此道天所疾。",
      "礼经重亲蚕，一缕知自出。",
      "大禹恶衣服，仁俭由圣质。",
      "我本生田家，蚕织尝究悉。",
      "初不耻缊袍，一暖志愿讫。"
    ]
  },
  {
    "id": "2e89e42031b2f310f2d5ea305d297610",
    "title": "玩月",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "天风忽披拂，觉我襟袂清。",
      "云片玉鳞薄，月华金晕生。",
      "曾于沧海看，浩荡此时情。",
      "仿佛见三山，汹涌波浪惊。"
    ]
  },
  {
    "id": "2e89e42031b2f310715e47d05f4c9762",
    "title": "晨起",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "东旭晓曈眬，照我墙角红。",
      "衰意忽开豁，衰颜亦丰茸。",
      "便欲理晨策，去绕菊花丛。",
      "惜无会心友，一尊清兴同。"
    ]
  },
  {
    "id": "2e89e42031b2f31076345e21ae126add",
    "title": "闽中得家书",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "家书隔岁至，生死半一新。",
      "新故无已时，悲喜俱伤神。",
      "人生兹世间，谁是出世者。",
      "有如独茧蚕，终日自缠裹。",
      "迢迢碧海路，青鸟长来去。",
      "安得挟双成，吹笙入烟雾。"
    ]
  },
  {
    "id": "2e89e42031b2f310a8596fea1681e4f4",
    "title": "出闽中四首其三",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "飘蓬不归根，而我还故里。",
      "有食即可安，何必土风美。",
      "岂非俗缘故，堕此胶漆底。",
      "艰关一月程，况复携老稚。",
      "囊空畏途远，蓐食常夜起。",
      "人生贵适意，奔走殊未已。",
      "俟有三径资，吾生恐无几。"
    ]
  },
  {
    "id": "2e89e42031b2f310eb1c1c15722ef390",
    "title": "归括苍和杨嗣之吏部烟雨楼韵四首",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "谁发天悭得胜游，佳名收拾更无留。",
      "郑虔祁岳今谁是，为扫阴沈万壑秋。"
    ]
  },
  {
    "id": "2e89e42031b2f310eb1c1c15617c6c09",
    "title": "归括苍和杨嗣之吏部烟雨楼韵四首",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "几重绿树暗罗纨，多少空蒙远近山。",
      "物色联翩吟不断，使君佳句玉连环。"
    ]
  },
  {
    "id": "2e89e42031b2f310eb1c1c152dd85645",
    "title": "归括苍和杨嗣之吏部烟雨楼韵四首",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "绝唱从前恨未多，骚人墨客浪经过。",
      "直须吏部杨夫子，始奈楼中烟雨何。"
    ]
  },
  {
    "id": "2e89e42031b2f310eb1c1c15482cc22d",
    "title": "归括苍和杨嗣之吏部烟雨楼韵四首",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "宴坐帘旌卷翠微，朝昏万变发新姿。",
      "锦囊莫怕岚霏湿，带取风光入凤池。"
    ]
  },
  {
    "id": "2e89e42031b2f31023986c6275bc92de",
    "title": "暑退喜秋",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "颓龄厌浊暑，瘦骨便清秋。",
      "蓐收方回镳，灏气横九州。",
      "老鹤生精神，孤松郁飕飗。",
      "如饮寒露浆，贮以青瑶瓯。",
      "既蠲膏肓疾，复洗热恼忧。",
      "斟酌楚人赋，并作商声讴。"
    ]
  },
  {
    "id": "2e89e42031b2f310e6e8ce14f2519a1d",
    "title": "咏菊",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "菊禀金天精，劲气凌风霜。",
      "水流山下潭，饮者寿命长。",
      "泛我杯中物，染我诗句香。",
      "所以陶徵君，爱之不忍忘。"
    ]
  },
  {
    "id": "2e89e42031b2f3100a7f0d6e92fbbcd2",
    "title": "秋来得雨",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "夜来一番雨，青我一席蔬。",
      "洗甑炊香粳，何必食有鱼。",
      "便可酿新秫，唧唧鸣斋厨。",
      "且以乐残年，此外不愿馀。"
    ]
  },
  {
    "id": "2e89e42031b2f3109a20193ce28b5dd1",
    "title": "暇日叹日月之逾迈念吾生之几何感而成章",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "密移不自觉，猛省却堪惊。",
      "红颜去不返，白发来无情。",
      "劫秦气何用，袒汉力莫争。",
      "求胜竟无术，陶然任此生。"
    ]
  },
  {
    "id": "2e89e42031b2f310087fa94ff8584522",
    "title": "老馋",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "八十血气衰，交累身口故。",
      "喜读奉亲书，窃诵老饕赋。",
      "烹饪付家人，甘旨辄复具。",
      "烂软既适宜，调芼亦合度。",
      "儿女各贡勤，杯羹走童孺。",
      "邻里重交情，时时分果茹。",
      "兴来一举觞，直到醉乡路。",
      "此乐冀百年，此腹恐相负。"
    ]
  },
  {
    "id": "2e89e42031b2f310308316105d27aa68",
    "title": "忧患中作",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "吉凶既同域，忧喜亦同途。",
      "万缘互起灭，谁能久欢娱。",
      "欢娱既不久，悲恨常与俱。",
      "唯有嵇阮辈，乃能脱囚拘。",
      "一醉了生死，岂复念区区。",
      "小儿玩造物，造物亦戏渠。",
      "举世忧其忧，放浪乐有馀。"
    ]
  },
  {
    "id": "2e89e42031b2f310e5d1166fd3c950c8",
    "title": "伤老",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "老翁足力弱，踉蹡如小儿。",
      "须杖乃能行，动步忧攲危。",
      "发秃生细毛，正似出胎时。",
      "忽复长儿齿，辅车两相依。",
      "还童既无术，衰谢乃其宜。",
      "载念天地间，八十者几希。",
      "如我真幸民，何必暗伤悲。",
      "且饮北海酒，自吟东老诗。"
    ]
  },
  {
    "id": "2e89e42031b2f3106baa32304499a87f",
    "title": "追感三朝遭遇今如一梦",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "本是蓬筚姿，偶作帝王客。",
      "日日上金门，时时分玉食。",
      "自忘身世贱，不觉仙凡隔。",
      "几多贤达人，饥寒卧空泽。"
    ]
  },
  {
    "id": "2e89e42031b2f3100681e41e21a6402a",
    "title": "菘苣初冬稍茂喜而有作",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "紫苣生春荑，助我作汤饼。",
      "黄菘养土膏，冰壶添隽永。",
      "凡物贵适口，何必须九鼎。",
      "况我藜藿肠，万钱惭食顷。"
    ]
  },
  {
    "id": "2e89e42031b2f310ae51d5e7bb93ca8f",
    "title": "赋孙宰知鱼亭",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "万物各有适，所乐乃其天。",
      "达人默识之，此意妙难传。",
      "贤哉漆园吏，知鱼岂其然。",
      "客问子非鱼，乌知鱼乐全。",
      "答云我所知，知之濠梁间。",
      "问者固已远，答者不亦难。",
      "要知知鱼乐，当作梦蝶观。",
      "周与蝶非两，鱼我宁相悬。",
      "海门孙夫子，读书必钩玄。",
      "结茅制小亭，下瞰碧玉湾。",
      "因鱼揭佳名，理赜非言诠。",
      "夫子固知鱼，鱼亦知君贤。",
      "我欲从之游，褰裳濯清泉。",
      "鱼乎可勿猜，久矣忘机缘。"
    ]
  },
  {
    "id": "2e89e42031b2f31073bb81fba67214a8",
    "title": "江口阻风寄琅山衷老",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "人间有净境，咫尺不易通。",
      "今朝解尘缚，始到天人宫。",
      "叠嶂拥崔嵬，夏木郁青葱。",
      "白鸟巢半山，掩映画图中。",
      "高低辟窗牖，绿阴翳芳丛。",
      "境寂意自佳，坐久心弥空。",
      "更兹主人贤，晤语禅味融。",
      "归途若有得，便欲超樊笼。",
      "奈此尘缘深，踪迹如惊鸿。",
      "驱车出兰若，俯首坐疏篷。",
      "连日滞江干，风雨渺冥蒙。",
      "缅怀支道林，此会何时逢。"
    ]
  },
  {
    "id": "2e89e42031b2f310409d185d3db88d3a",
    "title": "施元用醉谒邑大夫胡公公贤者也不以为浼己翌旦袖刺见之元用以喜雨十诗为谢仙尉孙公赠诗曰瓮边不识毕吏部笔下方知李翰林释其嫌一时和者相继其族兄德茂复有诗箴之元用遂锐然止酒事有曲折情存彼此然百里不失为通德茂合于义元用勇于决皆是也括苍姜子为长篇以合之简元用兼呈诸公庶几期于大同泯然无迹矣",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "肩吾有云孙，磊砢东州瑞。",
      "一诵能万言，落笔忽千字。",
      "才抽独茧绪，态涌春云思。",
      "喜慕高阳徒，时追习池醉。",
      "笑被窘囚拘，跌宕每自肆。",
      "心知令尹贤，诡迹姑尔试。",
      "谁知赵蔺卿，复袖祢衡刺。",
      "非意忽相得，直到古人地。",
      "施君激深知，十诗手自贽。",
      "梅仙亦奇才，睨此一时事。",
      "新篇发佳话，冰释两公意。",
      "赓载皆文豪，璀璨明玑坠。",
      "西邻有伯氏，规切岂亡谓。",
      "甘言古所戒，矫枉未伤义。",
      "昔人有火攻，达士胡足累。",
      "施君真勇者，念酒宁我祟。",
      "指天誓止饮，忽改开群视。",
      "邴原恐废业，陶侃忧亲恚。",
      "独醒向清湘，自责当先隧。",
      "古来有若人，于我适相类。",
      "勿学刘伯伦，诅妇侪儿戏。",
      "勿学陶元亮，止酒诗非志。",
      "自此真止矣，惟当醉经笥。",
      "湎然啜醇醲，抖擞糟粕弃。",
      "沉酣日滋久，富贵可立致。",
      "视彼九酝功，未足易所嗜。",
      "持将沃宸聪，澄醍有遗味。",
      "异时理扁舟，却载鸱夷器。"
    ]
  },
  {
    "id": "2e89e42031b2f3104fa0ded8b8397f43",
    "title": "明月歌",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "月在天兮何高，我居世兮何卑。高卑相去几万里，年年夜夜长相随。",
      "明月入我怀，我揽明月辉。妙明中间含万象，此时此境谁能知。"
    ]
  },
  {
    "id": "2e89e42031b2f310716c7ed0652d91f7",
    "title": "寄题须记亭",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "橙橘年年熟，青黄满故枝。",
      "坡仙自有见，妙语寄新诗。",
      "好处须令记，欲记难为辞。",
      "公意非我意，我乐公不知。",
      "体会在何所，请观濠上时。"
    ]
  },
  {
    "id": "2e89e42031b2f3106f7f67e11ba64bc3",
    "title": "喜晴",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "晴日晒江皋，人心散郁陶。",
      "天地忽开泰，万象分秋毫。",
      "泻我竹叶青，烹我翠云涛。",
      "勿与俗士对，且读楚人骚。"
    ]
  },
  {
    "id": "2e89e42031b2f3101554448267d9476e",
    "title": "晴云",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "晴云行太虚，浩荡本无心。",
      "随风忽变化，倏忽成古今。",
      "卓尔起奇峰，万目竞瞻仰。",
      "本自无心高，莫作有心想。"
    ]
  },
  {
    "id": "2e89e42031b2f3107a0c1b949e67b81b",
    "title": "刘景文",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "忆昔刘景文，其父死西战。",
      "出身与我同，诗文亦璀璨。",
      "结交苏与黄，秦张同一贯。",
      "文武初不分，西班不须换。"
    ]
  },
  {
    "id": "2e89e42031b2f310f9d5955d45cdd06c",
    "title": "足弱感刘宾客跛牛叹",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "刘子怜跛牛，行将就庖宰。",
      "云斯竟不免，觳觫有何罪。",
      "为善无近名，月刀用则匮。",
      "庄氏其至言，超然出形器。"
    ]
  },
  {
    "id": "2e89e42031b2f3103f1cd3b01c82342c",
    "title": "旌节",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "君恩华我老，旌节到柴门。",
      "我本一书生，乃忝侯伯尊。",
      "忆昔有鼻祖，渔钓干周文。",
      "既已成王业，营丘垂后昆。",
      "功德虽不同，齿貌略可论。",
      "相望数千载，但愧非贤孙。"
    ]
  },
  {
    "id": "2e89e42031b2f310875ef973a0b94866",
    "title": "足弱再赋",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "四大假合成，足弱非我病。",
      "但作如是观，乃悟真实性。",
      "当时维摩诘，聊示世间身。",
      "凡欲问疾者，正堕烦恼因。",
      "我若于尔时，便当作礼去。",
      "病既无从生，自有欢喜处。"
    ]
  },
  {
    "id": "2e89e42031b2f31014f326ed8969da59",
    "title": "秋后得雨",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "亢夏草木死，旱火炽如焚。",
      "秋深得雨凉，万物生精神。",
      "庭蕉抽绿书，野草秀芳茵。",
      "风露洗芙蓉，艳质照商旻。",
      "我亦病体苏，楚楚整冠巾。",
      "乘时一尊酒，岂曰非良辰。"
    ]
  },
  {
    "id": "2e89e42031b2f310e88d587d7a9f68ed",
    "title": "别大卿",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "我来菊始华，我去菊方好。",
      "主人远招客，欢意不草草。",
      "投辖陈孟公，哦诗杜陵老。",
      "不忧垂橐归，珠玑已盈抱。",
      "天宠忽鼎来，拥旄行就道。",
      "贤侯借辉光，春风发枯槁。"
    ]
  },
  {
    "id": "2e89e42031b2f310d755067615cd5e21",
    "title": "感叹",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "日月争其所，昏晓成古今。",
      "桑榆能几何，可但惜分阴。",
      "有花须共赏，有酒须频斟。",
      "追念旧交游，半卧青枫林。"
    ]
  },
  {
    "id": "2e89e42031b2f3101cc0ec21d9a0b5ba",
    "title": "赋括苍郡斋",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "括苍云水窟，刺史神仙宅。",
      "窈窕九折通，仿佛三山隔。",
      "千峰郁崔嵬，一派绕清激。",
      "境净不可唾，崖倾谁敢迫。",
      "崇桃炫春红，积李缟夜白。",
      "樵唱递往来，渔舠时出没。",
      "闲招鸾凤侣，间访烟霞客。",
      "替玉肌花貌，有水光山色。",
      "使君玩世士，爱奇忘寝食。",
      "不忧橐无金，自喜足有力。",
      "欲具航海舟，从公登山屐。",
      "早晚归去来，飘然谢朝帻。"
    ]
  },
  {
    "id": "2e89e42031b2f310bd8e3e41f7ff4c80",
    "title": "听筝",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "鶢鶋设钟鼓，固已非所乐。",
      "我今对秦筝，听之亦藐藐。",
      "老人难遣日，藉此慰牢落。",
      "此意只自知，勿令儿辈觉。"
    ]
  },
  {
    "id": "2e89e42031b2f3105f667630066288ae",
    "title": "度暑",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "度暑有馀乐，虚堂闲炷香。",
      "清风左右至，翠竹两三行。",
      "既无衣食忧，更喜寿命长。",
      "与物虽同流，于世实相忘。",
      "所以陶徵君，高卧到羲皇。"
    ]
  },
  {
    "id": "2e89e42031b2f310c4d56773f24bbf48",
    "title": "赠曾少卿",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "我诵茶山诗，不识茶山面。",
      "今朝逢嫡孙，论诗得关键。",
      "李杜不再传，苏黄才一见。",
      "茶山子有孙，夜光同一串。",
      "故家妙人物，笔底波澜健。",
      "何当直两锋，看取空中箭。"
    ]
  },
  {
    "id": "2e89e42031b2f310ab7388130dab16f0",
    "title": "小蛮",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "小蛮方艳色，老傅已华颠。",
      "念彼当春花，能得几时妍。",
      "劝君莫留花，花亦悲流年。"
    ]
  },
  {
    "id": "2e89e42031b2f310484c7d599f22e5f2",
    "title": "寄斋",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "君斋以寄名，寄斋有何义。",
      "岂非异邦人，偶尔寓斯地。",
      "静观浮世间，何物不是寄。",
      "天地即蘧庐，吾身一邮置。",
      "百年聊托宿，六凿共游戏。",
      "一朝撒手行，妻子却复弃。",
      "宝货不随身，主人若个是。",
      "不如饮无何，日就醉乡睡。",
      "四海皆弟兄，何必桑与梓。",
      "若问吾故家，滕公是同里。"
    ]
  },
  {
    "id": "2e89e42031b2f31064ade12b63beba64",
    "title": "积日",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "积日乃成岁，积岁不觉老。",
      "始焉泉涓涓，末乃海浩浩。",
      "少年玩时日，事业良草草。",
      "况复钝滞资，谋身苦不早。",
      "只今在桑榆，风烛那可保。",
      "譬如秋后花，能得几时好。",
      "遇酒且舒眉，前程付苍昊。"
    ]
  },
  {
    "id": "2e89e42031b2f3103b8bb3628bd44f82",
    "title": "嘉泰壬戌归省坟墓感仲叔旧所惠诗及延庆堂梦二首",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "吾叔非凡士，从来眼目长。",
      "相期在今日，此意最难忘。"
    ]
  },
  {
    "id": "2e89e42031b2f3103b8bb3629abb035f",
    "title": "嘉泰壬戌归省坟墓感仲叔旧所惠诗及延庆堂梦二首",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "延庆堂中梦，人言积善家。",
      "翠娥环绕句，今日定如何。"
    ]
  },
  {
    "id": "2e89e42031b2f3106b0c26041eb199a5",
    "title": "感戚夫人事",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "女以色而死，士以才而亡。",
      "处才不才间，此语最深长。",
      "我昔愚自信，遭逐方悲伤。",
      "投迹归山林，为乐特未央。",
      "失马反为福，始悟得不偿。",
      "向来尤其人，今乃佩恩光。",
      "忮心成美意，陷阱为康庄。",
      "寄语斯鞅辈，善刀宜早藏。"
    ]
  },
  {
    "id": "2e89e42031b2f310ac98ec528916bb6c",
    "title": "喜雨寄曾少卿",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "畎亩欲龟坼，好雨忽滂沱。",
      "豪民不蓄谷，一旱将如何。",
      "早晚炊香粳，呼奴蒸瓠壶。",
      "为我讴一曲，便是击壤歌。",
      "皆由使君恩，盛德致时和。",
      "岂有六七月，溪流扬素波。",
      "尔民亦何知，饱食输王租。",
      "诵我喜雨诗，百世永不磨。"
    ]
  },
  {
    "id": "2e89e42031b2f31062e92561caeb2945",
    "title": "暮年即事",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "八十衰翁如小儿，爱餐梨栗作儿嬉。",
      "有时淡饮三杯酒，无事闲吟两首诗。",
      "还丹却老吾不知，头童齿豁一听之。",
      "但愿造物相扶持，寿考或可登期颐。"
    ]
  },
  {
    "id": "2e89e42031b2f310429ed9d527f6aec1",
    "title": "感物",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "四时有代谢，卉物互相逾。",
      "红者方蕊萼，白者已芬敷。",
      "人生一气中，不出造化炉。",
      "乘除无了时，逝者如斯夫。",
      "愿作涧松老，莫作朝菌枯。",
      "寿夭又在天，颜蹠归一途。",
      "为颜不为蹠，趣向各异殊。",
      "已矣勿复言，有酒且驩娱。"
    ]
  },
  {
    "id": "2e89e42031b2f310cd968644cfaa7592",
    "title": "水窠赠王元聘",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "对此一拳石，便有沧洲趣。",
      "可笑祖龙痴，辙环山海路。",
      "赢得鲍鱼腥，属车无觅处。",
      "何如蓬荜人，低头檐下住。"
    ]
  },
  {
    "id": "2e89e42031b2f3104f6ec48d6ffaec69",
    "title": "看花",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "是花皆有态，品格不须论。",
      "方其得意时，掀舞春风前。",
      "正如东西施，彼此两争妍。",
      "有万吹不同，各自矜其天。"
    ]
  },
  {
    "id": "2e89e42031b2f310cde182d90ecf2136",
    "title": "诗人",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "自古诗人多坎壈，早达唯有苏长公。",
      "流离岭外七年谪，受尽人间半世穷。",
      "我方六十遇明主，前此独卧空山中。",
      "岂唯食粥动经月，门外往往罗蒿蓬。",
      "呜呼诗人天爱惜，不与富贵唯穷空。",
      "彼苍于我亦厚矣，但畀明月和清风。"
    ]
  },
  {
    "id": "2e89e42031b2f31029a86c17ce547b25",
    "title": "东坡",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "文章声价有东坡，岁晚亲逢春梦婆。一闻千悟无馀事，背负大瓢还唱歌。",
      "惜哉龙眠不好事，不为写作东坡海外郊行图。"
    ]
  },
  {
    "id": "2e89e42031b2f310367934bd12729cef",
    "title": "朝云",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "东坡真天人，万事早超悟。",
      "生死固了然，刀锯不足怖。",
      "方其谪岭海，负瓢歌道路。",
      "此已遗形骸，死埋随到处。",
      "朝云尔何人，从公不忍去。",
      "万里烟瘴深，此岂有羡慕。",
      "当时士大夫，反眼相背负。",
      "孰料祸患中，义行唯妾妇。",
      "懿哉配坡公，清名照缣素。",
      "惠州松树林，不是小蛮墓。"
    ]
  },
  {
    "id": "2e89e42031b2f31001a5b4b2d582a9c2",
    "title": "诗人有至乐",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "诗人有至乐，俗士不知味。",
      "可以安贱贫，可以轻富贵。",
      "可以履忧患，可以散淹滞。",
      "如彼逐臭夫，终日鲍鱼肆。",
      "方其乐其乐，蛭蛆甘所嗜。",
      "天特私吾徒，慎勿泄其秘。"
    ]
  },
  {
    "id": "2e89e42031b2f3104b53ba7197497af8",
    "title": "雨中岩桂",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "社后十日雨，坏却山桂花。",
      "不见日车行，但见雨脚斜。",
      "闷坐室何有，辞眠情不佳。",
      "安得万里风，浩荡吹晴霞。"
    ]
  },
  {
    "id": "2e89e42031b2f310514b369febab8222",
    "title": "饭间戏作",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "平生无事业，只是养此腹。",
      "虽曰负将军，念尔相随逐。",
      "一朝我若行，枵然入空木。",
      "问尔将何之，无功难受禄。"
    ]
  },
  {
    "id": "2e89e42031b2f3104943d823b8351d0c",
    "title": "招客赏菊",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "今年月有闰，菊花开较迟。",
      "明年无赢缩，花开当及时。",
      "有花与无花，摘蕊泛酒卮。",
      "况是好时节，风日生光辉。",
      "但愿身老健，长与花为期。",
      "犹胜陶徵君，无酒空赋诗。"
    ]
  },
  {
    "id": "2e89e42031b2f31054a3603cddf96b87",
    "title": "火閤创壁厨",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "壁厨殊易成，制度亦苟简。",
      "二边各一柱，四齿横两板。",
      "重重叠书册，造次可抽拣。",
      "犹胜堆案头，儿女恣翻混。",
      "邺侯悬牙签，况复余性懒。",
      "聊欲备阙遗，时时遮老眼。"
    ]
  },
  {
    "id": "2e89e42031b2f3103ab850df86ba5a10",
    "title": "山居二首",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "山居少交游，在家仍懒出。",
      "忽得佳友生，开怀可销日。",
      "杯盘随所有，新故皆如一。",
      "客醉不肯留，我欢终未毕。"
    ]
  },
  {
    "id": "2e89e42031b2f3103ab850df0f0a8d26",
    "title": "山居二首",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "吾虽享厚禄，自是一书生。",
      "炙背随日车，嘘酒依瓶笙。",
      "教儿读古书，课仆莳春荣。",
      "野意自足乐，澹然违世情。"
    ]
  },
  {
    "id": "2e89e42031b2f310be72b159e569546b",
    "title": "偶题",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "平生疏散性，万事皆真率。",
      "唯于五字城，如用萧何律。",
      "为官既无称，治生亦无术。",
      "濩落每如斯，一长何足述。"
    ]
  },
  {
    "id": "2e89e42031b2f310808565151a5e066a",
    "title": "晨起信笔",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "老翁夜不寐，最爱晨起早。",
      "既欣邻鸡鸣，更喜林乌噪。",
      "红日忽上窗，亟呼具衣袄。",
      "下床一炉火，便觉春浩浩。",
      "须臾盥洗罢，觉我神气好。",
      "须眉白如银，大似商山皓。",
      "因思履道贤，六十未为老。",
      "本朝六君子，二张同一赵。",
      "陈杜与郑公，富贵俱寿考。",
      "嗟我亦何人，八十明年到。",
      "不敢儗前贤，后来何足道。",
      "粪丸夸隋珠，但可付一笑。",
      "耳目幸聪明，时时吟续稿。",
      "金钗虽零落，杯酒不草草。"
    ]
  },
  {
    "id": "2e89e42031b2f3108b91677418be9027",
    "title": "余无常产癸亥岁方舍穑事",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "往岁事耕稼，正以饭不足。",
      "今年不服田，剩有代耕禄。",
      "种瓜与蓺蔬，未免课童仆。",
      "四体不复勤，有愧前修躅。"
    ]
  },
  {
    "id": "2e89e42031b2f31040354b5d62b07611",
    "title": "对芳樽广韦苏州诗作",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "对芳樽，老来万事不足论。朱唇皓腕年少伴，青山白云居士邻。",
      "对芳樽，老来万事不足论。"
    ]
  },
  {
    "id": "2e89e42031b2f3105984f2955e93e40a",
    "title": "菜羹",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "凡物贵适口，何必费橐金。",
      "莼羹与菰菜，千里起归心。",
      "野人美芹献，重意有所临。",
      "淡薄斯近道，厚味腊毒深。",
      "彼哉膏粱徒，藜藿非知音。"
    ]
  },
  {
    "id": "2e89e42031b2f310f5da80c53ad81b95",
    "title": "再赋渔舍",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "皆言渔者乐，不知渔者忧。",
      "方其未得鱼，蓑雨立寒流。",
      "正可入图画，屋壁供王侯。",
      "吕尚与子陵，工钓汉与周。",
      "初不事钩饵，终日心优游。",
      "我今筑斯舍，发兴在沧洲。",
      "范子既伯越，去泛湖海舟。",
      "季鹰思吴中，不为鲈鱼秋。",
      "所以数君子，声名天壤侔。",
      "我非真渔人，一醉万事休。"
    ]
  },
  {
    "id": "2e89e42031b2f310c345b6fa5d63b017",
    "title": "观种麦",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "麦陇收寒烟，晓锄穿日影。",
      "什伍每为朋，坎种分畦町。",
      "禀气该四时，收成近炎景。",
      "灌溉须春前，明年足汤饼。"
    ]
  },
  {
    "id": "2e89e42031b2f31075a87ff643cd6738",
    "title": "云山",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "茫茫几云山，中有万古人。",
      "人间有生死，出没如浮云。",
      "山云有销歇，世人无断绝。",
      "所以西方尊，不言生与灭。"
    ]
  },
  {
    "id": "2e89e42031b2f310c4b329ead98ecb94",
    "title": "喜雨",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "昨宵榾榾车声喧，人情嗷嗷不得眠。",
      "今朝一雨忽大足，人声车声俱寂然。",
      "吁嗟血汗滴焦土，寸寸灌田亦良苦。",
      "天工作用瞬息间，百顷平畴如翠羽。",
      "须知造物心至公，远近高下皆一同。",
      "岂唯吾里俱有岁，一凉到骨恩无穷。",
      "昊天莫道高难测，试听神龙驱霹雳。",
      "尔农一饱不自知，为尔哦诗歌帝力。"
    ]
  },
  {
    "id": "2e89e42031b2f310179697a128dee591",
    "title": "中古",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "中古风俗醇，田野多贤人。",
      "沮溺识孔丘，渔父辞伍员。",
      "后世多薄俗，往往妖孽作。",
      "小则为胜广，大则为莽卓。",
      "物坏虫生之，俗坏奸生之。",
      "古道日已远，呜呼其可悲。"
    ]
  },
  {
    "id": "2e89e42031b2f310053b5a17aacb0e12",
    "title": "晓晴",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "晴光弄晓色，云物共昭回。",
      "岂唯山川豁，觉我怀抱开。",
      "便欲御泠风，飘飖跨蓬莱。",
      "下视人世间，往往隔嚣埃。"
    ]
  },
  {
    "id": "2e89e42031b2f3101e4514d326b48520",
    "title": "火宅",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "火宅烦恼窟，尘世忧患海。",
      "唯有颜氏子，箪瓢无吝悔。",
      "有圣人依归，其乐故不改。"
    ]
  },
  {
    "id": "2e89e42031b2f310c9270898f8412a06",
    "title": "幼子娶妇",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "六十得幼子，薄者以为嗤。",
      "新妇拜阿翁，兹事在何时。",
      "翁今已八秩，又见儿妇归。",
      "不远年岁间，更作弄璋诗。"
    ]
  },
  {
    "id": "2e89e42031b2f3109f252a705035f520",
    "title": "说神篇",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "天道若不神，何以惊物而惧人。君道若不神，何以号令鼓万民。",
      "故圣人以是而设教，奄有四海，为天下君。"
    ]
  },
  {
    "id": "2e89e42031b2f310715e47d09330be8f",
    "title": "晨起",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "晨兴一炉火，焰焰如镕金。",
      "大明忽东升，阳晖散重阴。",
      "家人过平剂，有酒向我斟。",
      "此外更何求，便可老山林。"
    ]
  },
  {
    "id": "2e89e42031b2f310cdf3a4b68602bb9d",
    "title": "野居",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "野居富薪炭，一暖敌重裘。",
      "虽无四方味，鱼鳖亦易求。",
      "古人爱山林，岂为口腹谋。",
      "箪瓢颜不臞，乐道固无忧。"
    ]
  },
  {
    "id": "2e89e42031b2f3105d18308b67af1f36",
    "title": "木芙蓉",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "西风飒飒吹红兰，千林摇落无容颜。",
      "芙蓉花高猩血殷，烁烁对此红玉盘。",
      "冰霜骎骎花事寝，坐对此花须痛饮。",
      "安得蛮户千张机，为我织此明霞锦。"
    ]
  },
  {
    "id": "2e89e42031b2f3105d18308b5eaa5673",
    "title": "木芙蓉",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "商气正惨慄，商花忽红芳。",
      "有如乍贫妇，犹饰盛时妆。",
      "众目惊赏心，所见非所望。",
      "此后少朱荣，寂寞橘柚黄。"
    ]
  },
  {
    "id": "2e89e42031b2f3103a192c18aedafc38",
    "title": "蜡梅",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "百花结成蜡，花香蜡不香。",
      "如何此枝上，似蜡更芬芳。",
      "意彼百花魂，结聚无所发。",
      "英灵为此花，色香相假合。",
      "虞姬死为草，舞动应乐节。",
      "蜀主化杜鹃，啼染枝头血。",
      "轮回有托化，亦闻金仙说。",
      "花月自有妖，未易以理察。",
      "乌知此花魂，为香不为蜡。"
    ]
  },
  {
    "id": "2e89e42031b2f310cd5d448952934b2a",
    "title": "赋潜庵墨梅",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "季伦珊瑚光夺目，元载胡椒高柱屋。",
      "潜庵纸上一枝梅，富比王侯夸不足。",
      "此花清绝更无伦，和粉磨丹吾所嗔。",
      "向来华光最入神，幻出西湖烟雨春。"
    ]
  },
  {
    "id": "2e89e42031b2f310385da2013c123260",
    "title": "游鼓山喝水岩",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "昔闻鼓山名，未到鼓山寺。",
      "胜游不易得，一失恐难值。",
      "今朝忽勇猛，便作入山计。",
      "虽无济胜具，尚可策疲致。",
      "松下止呵导，山前屏车骑。",
      "仰窥白云峰，俯蹑青螺髻。",
      "半天开佛刹，杰阁照金翠。",
      "路穷两崖间，巨石擘元气。",
      "何年泻白虹，一喝回狂势。",
      "冲波落山后，馀力泄厚地。",
      "山灵畏定力，仙鬼吝幽閟。",
      "至今千仞底，不见波流驶。",
      "寻师水倒回，卓锡泉涌沸。",
      "异事惊倒人，此理本无二。",
      "亭边数苍石，刻画几大字。",
      "顾怜身后名，惨戚当时意。",
      "茫茫千万古，存灭可胜记。",
      "灰劫同一尽，要自济儿戏。",
      "不如生前酒，对石聊一醉。",
      "醉到无何乡，却就僧床睡。"
    ]
  },
  {
    "id": "2e89e42031b2f3104cbc76f6dac03daf",
    "title": "书寿穴中石寿星背四言",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "彼石何人，云是寿者。",
      "作镇斯宫，孰分真假。",
      "以幻对幻，有同儿嬉。",
      "他日启扃，问尔是谁。"
    ]
  },
  {
    "id": "2e89e42031b2f3109d506d8435856efc",
    "title": "石盆水窠",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "数叶玉簪敷翠，一拳水石含秋。",
      "何须坐我濠濮，自觉心清境幽。"
    ]
  },
  {
    "id": "2e89e42031b2f3100f27dd4eebd8a380",
    "title": "送客",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "今日出郊送客，明朝肩舆入州。",
      "六十年前伎俩，白头也合归休。"
    ]
  },
  {
    "id": "2e89e42031b2f3104f7c238a23ccfc48",
    "title": "扃岫为张支使作二首",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "士衡招隐翠幄，长统卜居露帏。",
      "未若君家扃岫，千峰尽锁双扉。"
    ]
  },
  {
    "id": "2e89e42031b2f3104f7c238a21bb31b6",
    "title": "扃岫为张支使作二首",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "老去林泉属我，时来轩冕输君。",
      "正好南冥运翼，未用北山移文。"
    ]
  },
  {
    "id": "2e89e42031b2f3104924d29630bfd627",
    "title": "闲赋",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "楼台百万装成，花木四时罗列。",
      "从渠眼底江山，欠我诗中风月。"
    ]
  },
  {
    "id": "2e89e42031b2f3102e0e36691768cb7e",
    "title": "六言",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "康乐寻山伐木，子猷爱竹叩门。",
      "我已烟霞痼疾，每逢佳处开樽。"
    ]
  },
  {
    "id": "2e89e42031b2f31040eb97bbd62f7d10",
    "title": "山中",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "篱畔黄花翠竹，雨后青山白云。",
      "此是山中活计，莫教俗士知闻。"
    ]
  },
  {
    "id": "2e89e42031b2f310b4f4bcfe589fb30a",
    "title": "庚申度夏自适",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "透脱逍遥游外，远离烦恼浊中。",
      "夜夜满怀明月，时时入梦清风。"
    ]
  },
  {
    "id": "2e89e42031b2f31057e37ff4edfd5116",
    "title": "余行年七十有七腰围顿减殆不胜衣齿亦摇脱可念也",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "衰鬓已凋潘岳，便腹顿减边韶。",
      "陋姝何必丰脸，烂饭须要长腰。"
    ]
  },
  {
    "id": "2e89e42031b2f310084c16e3e9c1274b",
    "title": "纪恩诗",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "百首清诗夜上，九重温诏晨颁。",
      "自古封侯赐璧，慷慨只立谈间。"
    ]
  },
  {
    "id": "2e89e42031b2f310d186c0222d596cbd",
    "title": "元宵小饮游人填塞殊可厌",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "一灯何似千灯，千灯争如一月。",
      "虽云屋下荧煌，不若空中皎洁。",
      "笙歌万井喧哗，车马九衢填咽。",
      "老子静对婵娟，自是一般奇绝。",
      "混沌灯意略同，矫俗救奢良诀。"
    ]
  },
  {
    "id": "2e89e42031b2f310e290f4fa6b3fb4c2",
    "title": "满公临老种松志可尚也梅山老人为说小偈",
    "authorName": "姜特立",
    "authorId": "2e89e42031b2f310c21002f4d1457b72",
    "dynasty": "宋",
    "content": [
      "满公种松何太痴，急景尚作千年期。",
      "安得雷风一夜拔千尺，与汝同看龙蛇舞月时。"
    ]
  },
  {
    "id": "2e89e42031b38cbc123ee95c63647af3",
    "title": "寄赵紫芝",
    "authorName": "潘亥",
    "authorId": "2e89e42031b38cbcd1457b72d1457b72",
    "dynasty": "宋",
    "content": [
      "长安独跨驴，一别二年馀。",
      "朝士不能荐，承明空有庐。",
      "窗虚桐影薄，棹冷桂花初。",
      "莫怪无书札，心亲迹任疏。"
    ]
  },
  {
    "id": "2e89e42031b38cbc05f8b50e4a1c44f9",
    "title": "社日",
    "authorName": "潘亥",
    "authorId": "2e89e42031b38cbcd1457b72d1457b72",
    "dynasty": "宋",
    "content": [
      "听得东风急，吹乾小径泥。",
      "雨多花放早，水满燕飞低。",
      "贫女不知纬，幽人只此栖。",
      "依依怀去岁，摘茗白坛西。"
    ]
  },
  {
    "id": "2e89e42031b38cbc4ecc174c66ba4c80",
    "title": "赠善书记",
    "authorName": "潘亥",
    "authorId": "2e89e42031b38cbcd1457b72d1457b72",
    "dynasty": "宋",
    "content": [
      "不见十年久，缘师懒入城。",
      "庵移五峰近，病去一身轻。",
      "弟子新传业，诗人旧识名。",
      "依然难驻屐，空复重予情。"
    ]
  },
  {
    "id": "2e89e42031b38cbc78282b7a77bf9602",
    "title": "送兄赴饶",
    "authorName": "潘亥",
    "authorId": "2e89e42031b38cbcd1457b72d1457b72",
    "dynasty": "宋",
    "content": [
      "草堂荒芜未春暮，乳燕安巢雁北去。",
      "回首蜃水桃始花，及至螺江柳飞絮。",
      "江东绣衣真御史，闻者纷纷毛发起。",
      "日长惟抱空瓮眠，头白应怜故人子。"
    ]
  },
  {
    "id": "2e89e42031ec89f7c70268fd1d211429",
    "title": "经照湖方干旧居",
    "authorName": "吴遵路",
    "authorId": "2e89e42031ec89f7d1457b72b9141aff",
    "dynasty": "宋",
    "content": [
      "磻溪垂钓者，终得展其才。",
      "何事先生隐，不逢明主来。",
      "泉声秋雨歇，月色夜云开。",
      "对此空惆怅，吟魂早晚回。"
    ]
  },
  {
    "id": "2e89e42031ec89f78395b28d3ef28d2f",
    "title": "送梵才大师归天台",
    "authorName": "吴遵路",
    "authorId": "2e89e42031ec89f7d1457b72b9141aff",
    "dynasty": "宋",
    "content": [
      "高躅动京国，静缘怀故山。",
      "扁舟乘兴往，孤鸟倦飞还。",
      "社漏重湖外，霞城积霭间。",
      "碧云聊寓意，即境自幽关。"
    ]
  },
  {
    "id": "2e89e42031f92bedc775df8cc2ea1b23",
    "title": "释宗显重修宝梵院",
    "authorName": "陈祖仁",
    "authorId": "2e89e42031f92bedd1457b72d1457b72",
    "dynasty": "宋",
    "content": [
      "身浮沤□草头露，实见卓立中流柱。",
      "世网走逃如脱兔，菩提了了无他路。",
      "迷人捐躯大火聚，自灼自焚甘自苦。",
      "诸佛菩萨慈悯故，教以一舍无复取。",
      "显公超然知落处，功德销磨赀万数。",
      "一箪一钵朝昏度，佛事日富贫非虑。",
      "如是降心如是住，呕哕自蓄与虫蠹。",
      "风清松竹相尔汝，谁其嗣之需一悟。"
    ]
  },
  {
    "id": "2e89e42031fdd7800429cd6dab3cd1fc",
    "title": "临江太守生日",
    "authorName": "李季可",
    "authorId": "2e89e42031fdd780d1457b72d1457b72",
    "dynasty": "宋",
    "content": [
      "道路尽歌贤太守，祈颂万人同一口。",
      "只应悯及黄衣儿，亦使衔环致君寿。"
    ]
  },
  {
    "id": "2e89e42032508aa173f941b5279df29c",
    "title": "题沈乌盆尸股",
    "authorName": "李氏子",
    "authorId": "2e89e42032508aa1d1457b72d1457b72",
    "dynasty": "宋",
    "content": [
      "洪州沈乌盆，塑佛舍三尊。",
      "一朝饥冻死，衣不庇其臀。"
    ]
  },
  {
    "id": "2e89e42032508aa11c8cc73f6b0ab674",
    "title": "题沈鸟盆户股",
    "authorName": "李氏子",
    "authorId": "2e89e42032508aa1d1457b72d1457b72",
    "dynasty": "宋",
    "content": [
      "洪州沈鸟盆，塑佛拾三尊。",
      "一朝饭冻死，衣不庇其臀。"
    ]
  },
  {
    "id": "2e89e420325693ada0dcc5d39d95f693",
    "title": "古歌赠岩主喜公",
    "authorName": "陶羽",
    "authorId": "2e89e420325693add1457b72d1457b72",
    "dynasty": "宋",
    "content": [
      "喜公心眼如有灵，善择此岩来构扃。崖根踏碎暮烟碧，洞门凿破苍苔青。",
      "交加乱石虎狼队，纵横怪木龙蛟形。其间可以松萝招隐，云霞放情。",
      "傲复傲兮何富贵，恣复恣兮闲利名。况乎龙蛟勇背俟风雨，灵龟垂首思雷霆。",
      "我今方为年少英，青山未有归去心。他时致尧功业成，与师高卧白云深。"
    ]
  },
  {
    "id": "2e89e420325afa0a62df1c7519ecc594",
    "title": "储福宫玉真公主像",
    "authorName": "胡叔豹",
    "authorId": "2e89e420325afa0ad1457b72d1457b72",
    "dynasty": "宋",
    "content": [
      "弃形如遗但养神，阿兄烂醉梨园春，人百撼之耳不闻。",
      "何物女子乃独醒，径来穷山卧白云，不见渔阳胡马尘。"
    ]
  },
  {
    "id": "2e89e42032699bdb7afface8a817e2ec",
    "title": "方竹杖和功远",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "性禀方外正，人怜节瘦轻。",
      "持携防水潦，杀活奈山精。",
      "直以中圆称，名因义类清。",
      "若将灵寿比，未可贱书生。"
    ]
  },
  {
    "id": "2e89e42032699bdbf2a380f7ea4449b9",
    "title": "同张公硕梅耕道访董畸老郊居",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "白水弄青秧，晨烟著柳行。",
      "羁怀正飘泊，陂路转微茫。",
      "蘋际鹭鸥下，塍边菱荇香。",
      "相从寻胜事，萧飒兴何长。"
    ]
  },
  {
    "id": "2e89e42032699bdbf2a380f7443659bf",
    "title": "同张公硕梅耕道访董畸老郊居",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "㶏水官桥路，将军甲第新。",
      "绿沉闲结锈，棐几净无尘。",
      "下榻喜宾至，问田怜我贫。",
      "相逢便倾倒，晚岁定情亲。"
    ]
  },
  {
    "id": "2e89e42032699bdbf2a380f7bbf2a945",
    "title": "同张公硕梅耕道访董畸老郊居",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "青云两高士，肯伴老夫游。",
      "方驾相追逐，通宵复献酬。",
      "诗书嗟失计，农圃话良谋。",
      "日后耦耕伴，悬知总白头。"
    ]
  },
  {
    "id": "2e89e42032699bdb228472a79bdec05f",
    "title": "秋菊",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "春花富红紫，黄菊与秋宜。",
      "风劲幽香怯，露晞寒艳滋。",
      "孤标虽独步，呈秀此何迟。",
      "欲待群芳歇，专荣占一时。"
    ]
  },
  {
    "id": "2e89e42032699bdbd1c91751cadd1163",
    "title": "秋郊",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "郊原千里望，好是暮秋时。",
      "欲尽登临兴，惟应杖屦宜。",
      "鹗雕方得意，燕雀彼焉知。",
      "黄犬苍鹰去，谁家年少儿。"
    ]
  },
  {
    "id": "2e89e42032699bdb8f662e8494eeed51",
    "title": "出城",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "岸走舟安稳，逍遥若步虚。",
      "晴烟迷白鹭，春水见浮鱼。",
      "桑树连坡种，人家夹水居。",
      "年丰村舍好，稚子学诗书。"
    ]
  },
  {
    "id": "2e89e42032699bdb43cb10cc95a5ebf0",
    "title": "秋山",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "山色带晴云，云山远莫分。",
      "寒林迥萧散，秀气自氤氲。",
      "定有丘园士，彼同麋鹿群。",
      "弓旌访岩谷，谁为上方闻。"
    ]
  },
  {
    "id": "2e89e42032699bdb8db0fe2ff479f1f8",
    "title": "秋莺诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "秋日生春意，林间闻晓莺。",
      "奈何时序晚，不及候虫鸣。",
      "摇落无多感，芳菲会满城。",
      "好音宜自默，反舌可无声。"
    ]
  },
  {
    "id": "2e89e42032699bdb56360529b6860615",
    "title": "秋扇和之道",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "过时悲既往，适用复相先。",
      "世事蓂生陨，人情月晦圆。",
      "寒凉非尔适，衰歇岂余捐。",
      "岁事待秋敛，农夫期有年。"
    ]
  },
  {
    "id": "2e89e42032699bdb49bf7852add74d11",
    "title": "续题郭功甫诗卷",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "诗道今萧索，骚人古困穷。",
      "夜寒金殿冷，秋静蜀关空。",
      "厩隶縻宛马，坛巫诔守宫。",
      "采珠探水府，丝黍慎蛟龙。"
    ]
  },
  {
    "id": "2e89e42032699bdb2aa668682303cee8",
    "title": "戏赠史次仲",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "世俗匪吾谋，嘉篇常见投。",
      "旧交皆炫曜，夫子独淹留。",
      "礼乐尚虚器，衣冠何自囚。",
      "只应凉冷后，萧飒更清秋。"
    ]
  },
  {
    "id": "2e89e42032699bdbbabc4c0b74ec1c25",
    "title": "秋晓",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "秋色已飘零，凄凄晓更清。",
      "芜城宿残霭，云日递微明。",
      "瓦冷寒霜色，庭空槁叶声。",
      "悲欢更盈耳，箫鼓和铙钲。"
    ]
  },
  {
    "id": "2e89e42032699bdbb323cae9ceafb206",
    "title": "青泥雪中和德麟韵",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "君笑吾痴绝，吾知自不痴。",
      "远游陪胜士，归橐有新诗。",
      "笑觉山途近，寒因酒力迟。",
      "相从畏嘲谑，别后复怀思。"
    ]
  },
  {
    "id": "2e89e42032699bdbee35066773c96b2f",
    "title": "秋蝶",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "粉蝶尔何知，秋深尚戏飞。",
      "怜渠迷节物，犹若弄春晖。",
      "露叶今非昔，霜丛畴可依。",
      "篱边菊无几，薄命寄馀菲。"
    ]
  },
  {
    "id": "2e89e42032699bdb489877153ddf3abd",
    "title": "宿路北",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "晚日明青嶂，春风送马蹄。",
      "数朝秦岭北，今夜洛阳西。",
      "禁水绿波满，芜城碧草齐。",
      "客心归更速，解辔恨栖鸡。"
    ]
  },
  {
    "id": "2e89e42032699bdbd4e23c407320c2ed",
    "title": "分题得古香炉",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "质为浮休弃，形惟好古宜。",
      "埏陶异甓砾，香火近神祇。",
      "冷暖非恒德，兴衰彼一时。",
      "舍兹何所适，尔意勿迟迟。"
    ]
  },
  {
    "id": "2e89e42032699bdb8979059e384cfae6",
    "title": "和次仲砚诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "闻道端溪好，疑应为土风。",
      "彼人非博识，此语未为公。",
      "野客虽云美，才华恐未同。",
      "濡毫滋墨外，文涣亦徒空。"
    ]
  },
  {
    "id": "2e89e42032699bdb694ee7915c1ad493",
    "title": "秋溪",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "秋溪已澄彻，山色贮溪中。",
      "云度前洲白，霞生别峤红。",
      "波澜寒自鉴，鱼雁共游空。",
      "弃置功名念，羊裘作钓翁。"
    ]
  },
  {
    "id": "2e89e42032699bdb0722bc37ea83b1fa",
    "title": "钓台",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "钓国固有术，直钩宁漫劳。",
      "吾常鄙龙伯，岂复羡琴高。",
      "濯足风波地，游心虎豹韬。",
      "谁云无是子，天下自嚣嚣。"
    ]
  },
  {
    "id": "2e89e42032699bdb80629a5128128afd",
    "title": "秋风",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "万籁静中起，扶摇风怒号。",
      "半天鸣剑戟，平地卷波涛。",
      "鹢退宋都疾，鹏抟溟海高。",
      "贺兰吹不尽，何用战蓬蒿。"
    ]
  },
  {
    "id": "2e89e42032699bdb51e06d2663e614e8",
    "title": "范蜀公挽诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "蚤岁青云近，英声四海驰。",
      "能怀天下宝，独让月中枝。",
      "既已登龙坂，咸观入凤池。",
      "如何老清禁，偃蹇卧明时。"
    ]
  },
  {
    "id": "2e89e42032699bdb51e06d260e2f4967",
    "title": "范蜀公挽诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "仁人宜有勇，无欲故能刚。",
      "凛凛回天力，危危极谏章。",
      "一言扶日御，万古正乾纲。",
      "首犯龙鳞意，渊衷亮未忘。"
    ]
  },
  {
    "id": "2e89e42032699bdb51e06d263cb1385f",
    "title": "范蜀公挽诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "庆宁虽首议，濮庙一何公。",
      "君子初无党，贤臣惟尽忠。",
      "死生全大节，社稷倚元功。",
      "疾彼梁丘子，依违只尚同。"
    ]
  },
  {
    "id": "2e89e42032699bdb51e06d26b4db2a13",
    "title": "范蜀公挽诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "荆舒昔未惩，抗疏誓身争。",
      "卫鞅虽难屈，桑羊屡请烹。",
      "危言知不用，脱屣谢浮荣。",
      "岂恋三台近，全无万世清。"
    ]
  },
  {
    "id": "2e89e42032699bdb51e06d2615fae880",
    "title": "范蜀公挽诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "直气犯荆舒，承明下玉除。",
      "禁林馀谏稿，蜀道拥安车。",
      "自谓三宜去，吾知众莫如。",
      "谁为忠义传，事事举堪书。"
    ]
  },
  {
    "id": "2e89e42032699bdb51e06d2608e077c8",
    "title": "范蜀公挽诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "嗣皇思故老，趣诏侍筵经。",
      "驷马空频驾，高鸿本自冥。",
      "苍生虽绝望，盛德愈流馨。",
      "出处俱全节，辉光并日星。"
    ]
  },
  {
    "id": "2e89e42032699bdb51e06d26aaba7a0b",
    "title": "范蜀公挽诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "关雎久盈耳，魏阙亦游心。",
      "不废江湖乐，亲调钟磬音。",
      "九重初击拊，千代正哇淫。",
      "器在人亡矣，哀哉泪满襟。"
    ]
  },
  {
    "id": "2e89e42032699bdb51e06d26554e1f44",
    "title": "范蜀公挽诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "重望晋随会，清明越大夫。",
      "忘身安社稷，寄傲老江湖。",
      "黼冕固已远，黄金犹可模。",
      "旌贤宜异数，愿上孝宣图。"
    ]
  },
  {
    "id": "2e89e42032699bdb51e06d26d3faeda3",
    "title": "范蜀公挽诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "八十虽云寿，吾嗟未及期。",
      "方之昔卫武，犹不至期颐。",
      "幸处仁人里，叨膺国士知。",
      "空馀恋轩想，况复九原悲。"
    ]
  },
  {
    "id": "2e89e42032699bdb51e06d267c6c0f65",
    "title": "范蜀公挽诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "众乐西南圃，从公数共游。",
      "清无马融帐，荣预李膺舟。",
      "河汉德星陨，山川英气收。",
      "孤生筑场意，索寞向新丘。"
    ]
  },
  {
    "id": "2e89e42032699bdb11c42110519a08fb",
    "title": "雨中游法王寺诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "雨脚如麻未肯收，雨中还作法王游。",
      "云埋辇路烟初合，水溅松岩雪乱流。",
      "心畏险途常恐失，寒侵病骨已知秋。",
      "群峰耸峭犹无畏，为语山僧不用留。"
    ]
  },
  {
    "id": "2e89e42032699bdb13c40e9870f7a3f3",
    "title": "少林寺诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "禅老家风古少林，道场遗迹蔽烟岑。",
      "山遮石脚斜阳早，云碍钟声出谷深。",
      "只履度关天杳杳，九年面壁海沉沉。",
      "欲知苗裔能传法，柏树犹明圣主心。"
    ]
  },
  {
    "id": "2e89e42032699bdbda99a54d973a35c1",
    "title": "习池诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "陈迹相推今古同，池边倚杖送归鸿。",
      "童山尚接千岩秀，稚树犹传万壑风。",
      "春意物情迷野兴，水光天影共青空。",
      "雍门有泪应承睫，绕墓行吟吊习公。"
    ]
  },
  {
    "id": "2e89e42032699bdba28e29e74d3db612",
    "title": "次韵刘厚之久阴未雨",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "欲和丰年几日霖，密云委地结繁阴。",
      "莫疑造物收功晚，自是阳和着意深。",
      "且具黄鸡倾白酒，更求青李与来禽。",
      "扫除万古穷通想，付与南薰一弄琴。"
    ]
  },
  {
    "id": "2e89e42032699bdb9af1624b867b7b74",
    "title": "过阎氏桥亭",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "绿芰红蕖照眼新，池塘风软起青蘋。",
      "远山碧映重林暮，委径香传别洞春。",
      "五月独为长道客，沧浪自有濯缨人。",
      "谁知雅意在丘壑，惭对箕嵩愧路尘。"
    ]
  },
  {
    "id": "2e89e42032699bdbfa58aa4aac739f8d",
    "title": "范蜀公得请再致仕蜀公作诗命某次韵",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "老恋林泉拒衮衣，高山景行众思齐。",
      "久膺重任当先觉，独以清风激众迷。",
      "越相家声千载后，商公旧隐白云西。",
      "坐令贪懦趋忠厚，寄语狂童勿芥鸡。"
    ]
  },
  {
    "id": "2e89e42032699bdb5fa50cb5be85ea7e",
    "title": "谢王生赠弓矢",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "将军材气旧无双，老矣犹思强挽强。",
      "金厩愿乘千里马，玉关归奉万年觞。",
      "受降城下沙场雪，无定河边木叶霜。",
      "赠我良弓借馀勇，君应真胜楚人亡。"
    ]
  },
  {
    "id": "2e89e42032699bdb343b63b225229d74",
    "title": "和人九日诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "三径就荒陶令宅，两峰高并杜翁情。",
      "悲秋不奈黄花好，落帽谁怜白发生。",
      "远岫薄云收细雨，晚林丹叶弄新晴。",
      "登临俯仰寰区隘，欲驾风轮更上征。"
    ]
  },
  {
    "id": "2e89e42032699bdb084dd3882a5fe22a",
    "title": "表高氏石公之墓",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "黄金照地晋将军，剑履盈门万石君。",
      "独以德名追远裔，尽将富贵比浮云。",
      "璚田种药期公寿，夜壑移舟忽梦分。",
      "仿佛平生阻瞻觌，一诗三叹漫殷勤。"
    ]
  },
  {
    "id": "2e89e42032699bdbd5b7345ee2425d30",
    "title": "再上闾丘通牧少卿",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "东邦滨海帝忧劳，慎迪名卿礼意褒。",
      "板简拜旌前宪掾，云骈骖驭旧仙曹。",
      "庭柯露下回春色，夜浦珠还息海涛。",
      "阴惠日隆天眷异，蓬莱东去近金鳌。"
    ]
  },
  {
    "id": "2e89e42032699bdba84a1d0074e1bcb4",
    "title": "吕朝散挽诗二首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "殊重平生邴曼容，退身能勇自为雄。",
      "盛衰付与枕中梦，福禄犹嗤塞上翁。",
      "松菊渐荒三径合，鹤猿误怨故山空。",
      "苍苔满地尘凝席，惟有萧萧蕙帐风。"
    ]
  },
  {
    "id": "2e89e42032699bdba84a1d008b4e9fda",
    "title": "吕朝散挽诗二首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "金马玉堂高步宜，中年遂与水云期。",
      "太冲早擅三都赋，叔度难量万顷陂。",
      "夜壑藏舟今孰在，白驹过隙事堪悲。",
      "南园从此无行迹，老桧高松知未知。"
    ]
  },
  {
    "id": "2e89e42032699bdbdf97d37fe5e0ad6b",
    "title": "送黄集虚赴任知州",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "桐庐古郡浙江东，山色溪光藻镜中。",
      "后夜相思千里月，高怀为寄一襟风。",
      "欲纡龟纽黄金印，且学羊裘老钓翁。",
      "忠义传家君勉勉，清名不必问穷通。"
    ]
  },
  {
    "id": "2e89e42032699bdb0835c25b264b0922",
    "title": "杨元忠和叶秘校腊茶诗相率偕赋",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "风驾已驰供御品，霜郊未卷喊山旗。",
      "七闽地产犹为宝，两府官高故不遗。",
      "须藉水帘泉胜乳，也容双井白过磁。",
      "东堂退食公宫晚，金鼎新烹欲沁脾。"
    ]
  },
  {
    "id": "2e89e42032699bdbe569a54d22ddb3e6",
    "title": "宋英宝宣德自杞至邑将复东还见遗途中诗次韵和之以见惜别",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "思君仍岁此相逢，后夜梦魂无复东。",
      "白纻泪痕何处恨，故园花信几番风。",
      "归来可喜似新燕，惜别预愁如去鸿。",
      "老矣奈何春半老，悠悠万事付杯中。"
    ]
  },
  {
    "id": "2e89e42032699bdb45a4a49351fa457d",
    "title": "又过陈叔易隐居相拉同游超化寺诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "文范今亡见嗣卿，颍川应聚异时星。",
      "清风特为吾曹至，畏景宁忧日御停。",
      "踏雪曾穿东郭履，移文今忤北山灵。",
      "烹茶且酌南溪水，第欠金山第二𤃩。"
    ]
  },
  {
    "id": "2e89e42032699bdb63019e28c1e6257d",
    "title": "次韵东坡还自岭南",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "凭陵岁月固难堪，食檗多来味却甘。",
      "时雨才闻遍中外，卧龙相继起东南。",
      "天边鹤驾瞻仙袂，云里诗笺带海岚。",
      "重见门生应不识，雪髯霜鬓两毵毵。"
    ]
  },
  {
    "id": "2e89e42032699bdbb4e80f3971baeb97",
    "title": "谷隐寺书事诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "云如戏我舒还卷，雨似欺人去复来。",
      "学道忘忧从老至，持杯得意使颜开。",
      "骊驹喜饱嘶犹恋，猘犬夸狞吠欲催。",
      "三日山中果何有，赋诗满得锦囊回。"
    ]
  },
  {
    "id": "2e89e42032699bdb22a948d080495f60",
    "title": "某与鲜于绰元勋共约同习制科",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "赵括痴儿漫喜兵，他年自料困长平。",
      "将军各有万人敌，下士难先二子鸣。",
      "卢骆杨王何足算，江黄六蓼岂劳征。",
      "英雄少贬虽惭愧，且徇区区月旦评。"
    ]
  },
  {
    "id": "2e89e42032699bdbd624aac379e0f8dd",
    "title": "谒中岳祠",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "岳镇中天司下土，名山宫殿锁云扃。",
      "固知正直作威福，岂徇往来惟醉醒。",
      "封禅今无秦汉侈，降生谁是甫申灵。",
      "何当弭节朝双阙，一曲钧天梦帝庭。"
    ]
  },
  {
    "id": "2e89e42032699bdb4db0da5e55af79da",
    "title": "诸葛菜",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "武侯战地记他年，战后犹当似率然。",
      "会向渭原惊仲达，尚应江碛感桓玄。",
      "背山左泽甘如彼，傍砌绕篱今可怜。",
      "莫问兴亡进羹茹，书生赢取腹便便。"
    ]
  },
  {
    "id": "2e89e42032699bdbc567af89bf4f56a6",
    "title": "将至嵩山远观瀑布",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "晚晴紫翠溢平川，三十六峰凝霁烟。",
      "匹练依稀分秀岭，玉虹摇曳舞危巅。",
      "寒光定是连明汉，清气都疑贯九渊。",
      "可笑夜来风吹后，乱沟斜涧亦涓涓。"
    ]
  },
  {
    "id": "2e89e42032699bdbdbe673a50244cc2c",
    "title": "和人游嵩韵",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "嵩高峻极压三川，周视方舆见广员。",
      "绝顶固知天下小，泰山为占海隅偏。",
      "白云散尽千林月，急雨收回万壑烟。",
      "莫笑层峦高似岸，举头一握是玄天。"
    ]
  },
  {
    "id": "2e89e42032699bdb50f7061618733d6a",
    "title": "友人董耘馈长沙猫笋廌以享太史公太史公辄作诗为贶因笋寓意且以为赠耳廌即和之亦以寓自兴之意且述前相知之情焉",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "节藏泥滓气凌空，荐俎宁知肉味重。",
      "未许韦编充简策，已胜丝黍诳蛟龙。",
      "短萌任逐霜刀重，美干须烦雪壤封。",
      "他日要令高士爱，不应常共宰夫供。"
    ]
  },
  {
    "id": "2e89e42032699bdb3787e6398b5854bb",
    "title": "游宝应寺",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "雨后秋风入翠微，我来仍值晚凉时。",
      "山遮日脚斜阳早，云碍钟声出谷迟。",
      "故国空馀烟冉冉，旧宫何在黍离离。",
      "兴亡满眼无人语，独倚栏干默自知。"
    ]
  },
  {
    "id": "2e89e42032699bdbff6c38d5abffee33",
    "title": "老叹",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "此身常恐竟无成，忧患频更已不惊。",
      "下第但能供酒令，他时何意主文盟。",
      "耽经谩有春秋癖，闭户犹防月旦评。",
      "独对秋风叹华发，暮云萧瑟岁峥嵘。"
    ]
  },
  {
    "id": "2e89e42032699bdbc1976659ee1738e2",
    "title": "社日书怀",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "社公沐发望年丰，岂谓雨馀仍苦风。",
      "未报田间禾颖秀，但惊堂上燕巢空。",
      "里人分胙祈微福，稚子爬沟拟乞聪。",
      "老病不知秋过半，谩刍新酿要治聋。"
    ]
  },
  {
    "id": "2e89e42032699bdb9a1e98d22c214453",
    "title": "二士石榻在中院之北巨石如榻有自然石枕可卧二士和大受韵",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "忆昔登封日，山蹊困六飞。",
      "我来犹舍杖，共坐拂云衣。"
    ]
  },
  {
    "id": "2e89e42032699bdb839ebd85f508fb3b",
    "title": "荼蘼洞",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "无华真国色，有韵自天香。",
      "临风难自持，为舞白霓裳。"
    ]
  },
  {
    "id": "2e89e42032699bdbbd8f9b695ff4fe58",
    "title": "春日即事九首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "蔼蔼花絮乱，纷纷蜂蝶多。",
      "今年春复尔，不饮奈愁何。"
    ]
  },
  {
    "id": "2e89e42032699bdbbd8f9b69e8fd8729",
    "title": "春日即事九首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "新绿阴将就，残红在亦稀。",
      "雨中千点絮，来伴落花飞。"
    ]
  },
  {
    "id": "2e89e42032699bdbbd8f9b6925d53398",
    "title": "春日即事九首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "怒风吹老屋，急雨闹空庭。",
      "莫叹林花尽，悬知陇麦青。"
    ]
  },
  {
    "id": "2e89e42032699bdbbd8f9b69e5e5f21a",
    "title": "春日即事九首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "毛桃犹带蕊，青杏已团枝。",
      "老不禁春恼，应知老易欺。"
    ]
  },
  {
    "id": "2e89e42032699bdbbd8f9b69c6d4f232",
    "title": "春日即事九首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "但喜朝朝醉，那知夜夜风。",
      "老人贪睡美，春梦五更中。"
    ]
  },
  {
    "id": "2e89e42032699bdbbd8f9b694fce21d0",
    "title": "春日即事九首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "化国有馀暇，丰年多醉人。",
      "典衣谋一饮，对酒却惭春。"
    ]
  },
  {
    "id": "2e89e42032699bdbbd8f9b69d4a1187a",
    "title": "春日即事九首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "怅望白铜鞮，醉听金缕衣。",
      "花间愁落日，老更惜春归。"
    ]
  },
  {
    "id": "2e89e42032699bdbbd8f9b6920de71de",
    "title": "春日即事九首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "娇马宁馨郎，毡车薄媚娘。",
      "萧萧两蓬鬓，愁入少年场。"
    ]
  },
  {
    "id": "2e89e42032699bdbbd8f9b693bd426cc",
    "title": "春日即事九首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "逃闲闭关坐，忽有卖花声。",
      "老大自多感，依然京洛情。"
    ]
  },
  {
    "id": "2e89e42032699bdbc4fccd8d1a8b48cf",
    "title": "雪",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "纸窗明晃晃，云日暗暾暾。",
      "半夜寒添被，清晨雪拥门。"
    ]
  },
  {
    "id": "2e89e42032699bdb822ad2dc1081a5ba",
    "title": "晚晴",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "微阳挂木杪，孤鸟下云淀。",
      "广墟遗稻粱，鹳鹤伴凫雁。"
    ]
  },
  {
    "id": "2e89e42032699bdb822ad2dc4d3d5f3a",
    "title": "晚晴",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "阴壑留残雪，林虹带晚霞。",
      "孤烟障渔市，不见两三家。"
    ]
  },
  {
    "id": "2e89e42032699bdb1d2d7ad4931f20b7",
    "title": "蚩蚩",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "氓之蚩蚩不足数，四月五月蒙松雨。",
      "闭门县榻二十年，不见孺子与文举。"
    ]
  },
  {
    "id": "2e89e42032699bdbdd628e8f56ec073d",
    "title": "夜坐",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "且喜屋无穿隙雪，未愁漏尽满靴霜。",
      "纸帏布被从牢落，赖有希牙齿颊香。"
    ]
  },
  {
    "id": "2e89e42032699bdb9fb3a300cc1144a0",
    "title": "道中即事呈岑使君吏部次和德麟韵三首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "日射西山烂烂光，低云遮岸水风凉。",
      "从来鞍马倦行役，笑语不知岐路长。"
    ]
  },
  {
    "id": "2e89e42032699bdb9fb3a30061ba9b9b",
    "title": "道中即事呈岑使君吏部次和德麟韵三首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "稻塍粟垄绿相连，野老欣逢大有年。",
      "人意物情俱自适，溶溶佳气满江天。"
    ]
  },
  {
    "id": "2e89e42032699bdb9fb3a300a6b3ac5e",
    "title": "道中即事呈岑使君吏部次和德麟韵三首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "白叟黄童话使君，买牛买犊谕邦人。",
      "今年菽粟仓箱满，仁政常为七县春。"
    ]
  },
  {
    "id": "2e89e42032699bdbb584334be8ce8ec4",
    "title": "春日偶题寄友人",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "低云不断风仍急，细雨无声晚更稠。",
      "千里思君常在眼，黄昏天意自春愁。"
    ]
  },
  {
    "id": "2e89e42032699bdbcee41b9442f8b604",
    "title": "吕颜野饮醉中寄五绝句次其韵",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "醉乡天地一何宽，不问金壶与玉山。",
      "暂得陶陶太古意，醒来应亦恶人间。"
    ]
  },
  {
    "id": "2e89e42032699bdbcee41b946e7b9258",
    "title": "吕颜野饮醉中寄五绝句次其韵",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "酒在杯中惟恐尽，事来眼底只嫌多。",
      "一壶醉倒春风里，万斛穷愁奈我何。"
    ]
  },
  {
    "id": "2e89e42032699bdbcee41b947f05a700",
    "title": "吕颜野饮醉中寄五绝句次其韵",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "醉后诗成笔似椽，客来倾酒酒如泉。",
      "怜君常得酒中趣，愧我经春只惨然。"
    ]
  },
  {
    "id": "2e89e42032699bdbcee41b94a4cc8b7a",
    "title": "吕颜野饮醉中寄五绝句次其韵",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "手持金盏滟斜晖，目送归鸿万里飞。",
      "还似习家池上日，醉中倒载接䍦归。"
    ]
  },
  {
    "id": "2e89e42032699bdbcee41b9476b51b68",
    "title": "吕颜野饮醉中寄五绝句次其韵",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "醉倒南山卧白云，满天诗思不胜春。",
      "黄鸡白酒真堪乐，谁道蓬蒿有此人。"
    ]
  },
  {
    "id": "2e89e42032699bdb79d28f1622a72313",
    "title": "题孔氏东园三首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "何处移来薝卜花，琢成玉叶静无瑕。",
      "天香不合人间有，只是祇园居士家。"
    ]
  },
  {
    "id": "2e89e42032699bdb79d28f16f6a37652",
    "title": "题孔氏东园三首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "桐已参天柏已苍，昔年曾见似人长。",
      "树犹如此人休怪，宾主相逢鬓各霜。"
    ]
  },
  {
    "id": "2e89e42032699bdb79d28f162c2ef99d",
    "title": "题孔氏东园三首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "浓绿阴中黄栗留，醉乡迟日厌鸣鸠。",
      "青春去后百花歇，赖有枝头安石榴。"
    ]
  },
  {
    "id": "2e89e42032699bdbefaf7c9e0ec95eeb",
    "title": "题唐洲东寺访友人不值诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "三年漂泊老荆州，重过淮安旧驿楼。",
      "地上谪仙天上去，故来萧寺想风流。"
    ]
  },
  {
    "id": "2e89e42032699bdbefaf7c9e8dfd1129",
    "title": "题唐洲东寺访友人不值诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "眼前风景似襄阳，松柏参天竹满岗。",
      "鶗鴂一声春欲去，雨催新杏渐娇黄。"
    ]
  },
  {
    "id": "2e89e42032699bdbcab219dad85634c7",
    "title": "渼陂",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "晴山如黛水如蓝，波净天澄翠满潭。",
      "身在玉壶图画里，心随飞鸟过终南。"
    ]
  },
  {
    "id": "2e89e42032699bdb26c225640dfe8f6e",
    "title": "失题",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "羡君走马踏千山，却笑吟诗不肯闲。",
      "写得清风入嘉句，尽携爽气出云间。"
    ]
  },
  {
    "id": "2e89e42032699bdb26c225646e1da0fb",
    "title": "失题",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "吟袖衡云满笔端，马蹄霜迹破朝寒。",
      "据鞍何必须横槊，自有新诗似建安。"
    ]
  },
  {
    "id": "2e89e42032699bdbe9a1a1b59d34593b",
    "title": "观音亭",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "钱唐西湖三百寺，芳草画桥烟霭中。",
      "宝陀大士本无相，一亭聊慰伏蛇功。"
    ]
  },
  {
    "id": "2e89e42032699bdb549f7b4e2d2eb9b8",
    "title": "绿鸭亭",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "澄波奫沦鸭头绿，秋水清于春水明。",
      "芰裳已逐秋光尽，藻带暗藏春意生。"
    ]
  },
  {
    "id": "2e89e42032699bdbfff47587b3b99985",
    "title": "竹亭诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "绕冈修竹小亭深，风干云梢照碧浔。",
      "安得茂林带左右，只应萧爽似山阴。"
    ]
  },
  {
    "id": "2e89e42032699bdb5c610d76b28409ad",
    "title": "送元勋不伐侍亲之官泉南八首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "卷中识尽古来人，笔下文章日日新。",
      "万里从亲海边县，要令南国见麒麟。"
    ]
  },
  {
    "id": "2e89e42032699bdb5c610d768206b1f1",
    "title": "送元勋不伐侍亲之官泉南八首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "君房言语妙知名，元凯春秋癖已成。",
      "作者风流公莫让，要令江海听文鸣。"
    ]
  },
  {
    "id": "2e89e42032699bdb5c610d76688379d6",
    "title": "送元勋不伐侍亲之官泉南八首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "看罢吴山看越山，一帆千里玩风澜。",
      "令人颇忆羊裘老，为钓桐庐七里滩。"
    ]
  },
  {
    "id": "2e89e42032699bdb5c610d7696c8b3e4",
    "title": "送元勋不伐侍亲之官泉南八首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "解知身世两鸿毛，肯羡一钩连六鳌。",
      "有口惟宜醉醇酒，时时痛饮读离骚。"
    ]
  },
  {
    "id": "2e89e42032699bdb5c610d7653cc321a",
    "title": "送元勋不伐侍亲之官泉南八首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "梅雨晴时荔子丹，绛囊青幄共檀栾。",
      "按图读谱尝珍品，大胜关西苜蓿盘。"
    ]
  },
  {
    "id": "2e89e42032699bdb5c610d76c2591c93",
    "title": "送元勋不伐侍亲之官泉南八首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "泉南南浦是南溟，瘴雾熏人不用醒。",
      "想对文书搔首罢，刺桐花下学兰亭。"
    ]
  },
  {
    "id": "2e89e42032699bdb5c610d769485b818",
    "title": "送元勋不伐侍亲之官泉南八首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "瓯闽接壤气多同，只恐泉南有飓风。",
      "撅虹见时定翻海，御寒裘褐要重重。"
    ]
  },
  {
    "id": "2e89e42032699bdb5c610d7683fed4e8",
    "title": "送元勋不伐侍亲之官泉南八首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "粤藤玉板泽于脂，歙婺隃糜理胜犀。",
      "归日锦囊诗几许，七闽当有数千题。"
    ]
  },
  {
    "id": "2e89e42032699bdb53ab9e0b89913e0c",
    "title": "送苏伯达之官西安七首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "好去西安苏县丞，千年求友近严陵。",
      "江山如彼君如此，正似玉壶寒露冰。"
    ]
  },
  {
    "id": "2e89e42032699bdb53ab9e0ba3993a75",
    "title": "送苏伯达之官西安七首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "湖山主人玉堂客，尔来华发故应多。",
      "安石虽云江海士，元元苍生将奈何。"
    ]
  },
  {
    "id": "2e89e42032699bdb53ab9e0b4afe72ae",
    "title": "送苏伯达之官西安七首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "苦忆君家两惠连，楼居应作水中仙。",
      "静看河畔青青草，应有池塘春梦篇。"
    ]
  },
  {
    "id": "2e89e42032699bdb53ab9e0b8f69398c",
    "title": "送苏伯达之官西安七首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "问讯东海秦钓客，尔来闻已霸风骚。",
      "缗明饵香我知愧，愧尔一钩连六鳌。"
    ]
  },
  {
    "id": "2e89e42032699bdb53ab9e0b193d8020",
    "title": "送苏伯达之官西安七首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "寄语松陵与太湖，烟波风月尔何如。",
      "故时景物应如昔，复有当年张翰无。"
    ]
  },
  {
    "id": "2e89e42032699bdb53ab9e0ba1f3eb43",
    "title": "送苏伯达之官西安七首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "横江一苇听潮来，江月飞霜落酒杯。",
      "寄语钱唐江上月，可怜寂寞照潮回。"
    ]
  },
  {
    "id": "2e89e42032699bdb53ab9e0be4ea90be",
    "title": "送苏伯达之官西安七首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "千里隋堤榆柳风，轻花薄荚正冥蒙。",
      "离情解逐仙舟去，欲过三江震泽东。"
    ]
  },
  {
    "id": "2e89e42032699bdbf4fe48a38d67ae6b",
    "title": "和陈恬思其叔子思有书斋在山中二首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "古寺愔愔映夕岑，谷风凄劲触霜林。",
      "曩时蕙帐知何处，不见山人来苦吟。"
    ]
  },
  {
    "id": "2e89e42032699bdbf4fe48a343088f53",
    "title": "和陈恬思其叔子思有书斋在山中二首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "嗟我衰迟行老矣，与君生死尚情深。",
      "屈平贾谊何须旧，敬吊先生泪满襟。"
    ]
  },
  {
    "id": "2e89e42032699bdb1f767d282f7f0b6b",
    "title": "颜鲁公祠堂诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "朅来游汝海，初识鲁公真。",
      "盛德宜蒙祀，英姿俨若神。",
      "典刑虽异代，勋绩在蒸民。",
      "忆昔艰难际，生逢历数屯。",
      "羯胡来蓟漠，戎马度咸秦。",
      "河朔皆朝虏，平原独挺身。",
      "蜡书通帝所，羽檄论邦邻。",
      "许国心无二，孤军气复振。",
      "弟兄同义烈，生死剧酸辛。",
      "已怪酬庸薄，那闻左降频。",
      "江湖销岁月，省闼牾经纶。",
      "相国心多忌，军容愤复伸。",
      "同朝缘妒媢，啖贼俾邅迍。",
      "辄堕奸邪计，刚期跋扈驯。",
      "咥凶令履尾，纳谏为婴鳞。",
      "假手虽云智，挤贤太不仁。",
      "茹毡苏武馁，决眦蔺生嗔。",
      "误问长安使，宁为叛将宾。",
      "一时全大节，千古仰清尘。",
      "缅想神如在，推迁迹已陈。",
      "谋谟存汗简，字画遍苍珉。",
      "论世吾求友，之人德可亲。",
      "讵云黄壤隔，犹胜白头新。",
      "端欲希忠义，常期齿搢绅。",
      "今虽逢圣旦，止愿作良臣。",
      "惟冀尊王室，宁思秉国钧。",
      "傥令冠獬廌，犹可画麒麟。",
      "古寺今如昔，泉扃夜不晨。",
      "何人同李翰，纪事比张巡。",
      "感慨瞻遗像，潸然泪满巾。"
    ]
  },
  {
    "id": "2e89e42032699bdb65b991c2062f835a",
    "title": "程高承议赴夔路转运判官求诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "圣主躬仁政，群方布诏条。",
      "洪恩温海峤，嘉颂满刍荛。",
      "聚敛除奸吏，依违屏具僚。",
      "钧衡无硕鼠，城社绝馀妖。",
      "皇化思无外，王心远欲昭。",
      "咨询黄阁老，选命紫宸朝。",
      "丹禁传天诏，飞星下使轺。",
      "书旌分蜀道，揽辔步烟霄。",
      "急峡瞿塘险，孤城白帝遥。",
      "巴山连浪远，汉节拂云飘。",
      "按部清时好，观风乐事饶。",
      "诗成思老杜，鬼哭想残萧。",
      "已佩黄金印，当簪七叶貂。",
      "不应淹僻陋，从此上扶摇。"
    ]
  },
  {
    "id": "2e89e42032699bdb363c05ac86b548b3",
    "title": "上翰林眉山先生苏公",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "佑圣生贤佐，天心在抚民。",
      "昌期膺治运，谷旦降元臣。",
      "四序功成晚，三台耀拱辰。",
      "严凝气刚劲，謇谔性忠纯。",
      "凛凛风霜操，优优雨露仁。",
      "高才映今古，妙学洞天人。",
      "黼黻文华国，渊源德润身。",
      "四朝师令望，百辟仰清尘。",
      "射策明三道，观光耀九宾。",
      "咸知帝赉说，复诵岳生申。",
      "视草金銮殿，登庸凤诏春。",
      "夔龙名不陨，鲁卫政相因。",
      "交荫槐阴茂，联华棣萼亲。",
      "庙堂熙帝载，衮绣并天伦。",
      "政柄劳无惮，侯邦逸久均。",
      "偃藩心固乐，调鼎味宜新。",
      "上宰虚黄阁，除书下紫宸。",
      "百神怀景福，万化入鸿钧。",
      "阴德施黎庶，休功格昊旻。",
      "自当侔带砺，讵止约松椿。",
      "贱士睎高躅，趋风愧下陈。",
      "愿言千万寿，献颂敢辞频。"
    ]
  },
  {
    "id": "2e89e42032699bdb024464b0efb4fd04",
    "title": "小苏先生九三丈自司谏拜起居郎权中书舍人廌作诗以贺",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "孝治依文母，皇图锡圣王。",
      "虚心思启沃，妙选尽忠良。",
      "近侍崇儒术，先生被宠光。",
      "周邦柱下史，魏阙紫微郎。",
      "禁殿联常棣，天池浴凤凰。",
      "挥毫青琐闼，簪笔御炉香。",
      "德镇千钧重，文辉万丈长。",
      "昌时逢式谷，吾道喜弥彰。",
      "视草严宸暮，论思子夜央。",
      "槐边星转角，花底鹭分行。",
      "岂但居华省，行闻上玉堂。",
      "终期衮衣拜，慰此士夫望。"
    ]
  },
  {
    "id": "2e89e42032699bdb9f7b9beae2b9dcc0",
    "title": "赠钱之道子武昆仲",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "青冥联翼鹄，志节傲云机。",
      "凶变家多难，年荒岁愈饥。",
      "运乖生事拙，贫病壮心违。",
      "蚤岁忧虞少，今春弟妹归。",
      "气悲縻骆马，心感动摇徽。",
      "命矣无伤已，时哉叹式微。",
      "自从中夏瘦，半减去年肥。",
      "气概摩天鸷，文华耀日翚。",
      "饮川容鼹鼠，障日让犁犩。",
      "南亩时躬稼，虚堂昼掩扉。",
      "有秋缘力穑，高节本知几。",
      "路入东城远，人行北道稀。",
      "树头云蔼蔼，草际蝶馡馡。",
      "古岸连樊圃，秋城秀蕨薇。",
      "断洪流滓泞，独木过攲巍。",
      "䆉稏香纷馥，菰蒲绿映围。",
      "访君非旦旦，相见亦依依。",
      "为问奚为乐，言他复谓譩。",
      "孝思诚辟色，傃隐始深讥。",
      "不见前贤者，何尝虑世非。",
      "浩歌行拾蕙，雩咏浴于沂。",
      "俨雅诚诗社，凄凉近钓矶。",
      "夜阶鸣蟋蟀，秋砌响蛜蝛。",
      "竹坞留残月，林虹带落晖。",
      "龟翻朝露叶，鱼动落莲衣。",
      "诗句时评品，曹刘幸发挥。",
      "鲛人龙颔宝，海客蚌胎玑。",
      "子意将全美，余心久所睎。",
      "众人皆卷舌，高论独其颀。",
      "掩月蟾蜍泣，飞霜蕙草葳。",
      "鲸鱼翻海浊，水碧带鱼飞。",
      "正可夷嵩岱，公何愧隐扉。",
      "刚明文豹节，升降二龙旗。",
      "月满星藏彩，霞升燎有辉。",
      "愁魔攻肺腑，危坐复歔欷。"
    ]
  },
  {
    "id": "2e89e42032699bdbac39c1a9c879f81b",
    "title": "崔先生所守甚高其为人表里澹泊然其文晔如有自然之美可喜也因还其诗卷题其末",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "别久相思今见君，近诗盈轴语弥新。",
      "雄妍不用近时律，温厚初还上世淳。",
      "少与多仇身踽踽，乐天知命志申申。",
      "才高所寓皆高趣，气古斯能似古人。",
      "句有万钟辞禄意，衣无一点污人尘。",
      "中山可鄙魏公子，谷口全如郑子真。",
      "珍重遗音清庙瑟，萧条寡和郢中春。",
      "谁同杜老知无敌，会有君山谓绝伦。",
      "白首定交虽自愧，夜光投我岂无因。",
      "欲知慰此无聊赖，万斛愁怀为一伸。"
    ]
  },
  {
    "id": "2e89e42032699bdb75e72285bd3bb971",
    "title": "观出日",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "苍崖观出日，依稀自扶桑。",
      "初如浴咸池，苍苍或凉凉。",
      "渐若宾旸谷，赫赫复煌煌。",
      "海滨升霞彩，贯地万丈长。",
      "摄提御天衢，一照明万方。",
      "不愿发五色，不必呈九光。",
      "无用现重轮，无贵珥青黄。",
      "吾心愿吾君，盛德如朝阳。",
      "照临冒下土，威名烛无疆。",
      "不复迭而微，常进炽而昌。",
      "蚁行理虽切，丸跳比亦狂。",
      "病夫喜壮观，蓬心遂恢张。",
      "异时环堵宫，但见生东墙。"
    ]
  },
  {
    "id": "2e89e42032699bdb6a1f96a07bbd542a",
    "title": "宿峻极中院",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "晨游开母祠，暮抵紫虚谷。",
      "千峰挂夕阳，犹指中寺宿。",
      "山空无人声，暝色满草木。",
      "乱石碍饥马，荒榛走惊鹿。",
      "深林怪禽号，绝壑山鬼哭。",
      "照涂藉流萤，呻吟愧僮仆。",
      "乙夜扣禅扉，孤灯耿幽绿。",
      "犹疑梦寐中，对榻眠空屋。"
    ]
  },
  {
    "id": "2e89e42032699bdb59ebb2e0d8d37f95",
    "title": "丙子岁三月十有二日游嵩山宿峻极中院时天气清朗山月甚明因以阴壑生虚籁月林散清影为韵诗各六句",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "阳崖转窅窕，层林蔽重阴。",
      "披榛过舆马，缘云得幽寻。",
      "坐觉真境寂，兹焉悟赏心。"
    ]
  },
  {
    "id": "2e89e42032699bdb59ebb2e0e6f3433b",
    "title": "丙子岁三月十有二日游嵩山宿峻极中院时天气清朗山月甚明因以阴壑生虚籁月林散清影为韵诗各六句",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "平时峥嵘想，局蹐在城郭。",
      "言登诸峰胜，幽情散寥廓。",
      "焉能乘海桴，终期老丘壑。"
    ]
  },
  {
    "id": "2e89e42032699bdb59ebb2e0553fa49c",
    "title": "丙子岁三月十有二日游嵩山宿峻极中院时天气清朗山月甚明因以阴壑生虚籁月林散清影为韵诗各六句",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "日背西岭没，月向东岭生。",
      "殷霞未隐彩，皓露已舒明。",
      "斗柄坐可挹，政恐河汉倾。"
    ]
  },
  {
    "id": "2e89e42032699bdb59ebb2e0d67fb1d4",
    "title": "丙子岁三月十有二日游嵩山宿峻极中院时天气清朗山月甚明因以阴壑生虚籁月林散清影为韵诗各六句",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "微云起前础，出山忽纡馀。",
      "风吹去何之，闲意满太虚。",
      "倚柱聊目送，我生何滞愚。"
    ]
  },
  {
    "id": "2e89e42032699bdb59ebb2e058d5fb4c",
    "title": "丙子岁三月十有二日游嵩山宿峻极中院时天气清朗山月甚明因以阴壑生虚籁月林散清影为韵诗各六句",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "廛居倦喧卑，区中憎陕隘。",
      "游目宇宙间，山河真砺带。",
      "一啸万林端，呼风作天籁。"
    ]
  },
  {
    "id": "2e89e42032699bdb59ebb2e0844f5776",
    "title": "丙子岁三月十有二日游嵩山宿峻极中院时天气清朗山月甚明因以阴壑生虚籁月林散清影为韵诗各六句",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "风回荔萝香，意与尘气别。",
      "杳杳云际钟，皎皎松上月。",
      "触焉感幽处，蜡屐俟明发。"
    ]
  },
  {
    "id": "2e89e42032699bdb59ebb2e083d5e5d6",
    "title": "丙子岁三月十有二日游嵩山宿峻极中院时天气清朗山月甚明因以阴壑生虚籁月林散清影为韵诗各六句",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "阴磴顽雪积，老崖白云深。",
      "扪萝陟鸟道，扬尘落乔林。",
      "下方有粟场，俯见归飞禽。"
    ]
  },
  {
    "id": "2e89e42032699bdb59ebb2e095d550f7",
    "title": "丙子岁三月十有二日游嵩山宿峻极中院时天气清朗山月甚明因以阴壑生虚籁月林散清影为韵诗各六句",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "舍鞅陟层巘，老步独多叹。",
      "笑谈谷传响，松声递萧散。",
      "欲寻草堂池，土室无僧赞。"
    ]
  },
  {
    "id": "2e89e42032699bdb59ebb2e0af619c6a",
    "title": "丙子岁三月十有二日游嵩山宿峻极中院时天气清朗山月甚明因以阴壑生虚籁月林散清影为韵诗各六句",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "松风憩俗驾，抚心愧营营。",
      "登临念胜土，乌用千载名。",
      "愿与妇子俱，终焉住神清。"
    ]
  },
  {
    "id": "2e89e42032699bdb59ebb2e087442ceb",
    "title": "丙子岁三月十有二日游嵩山宿峻极中院时天气清朗山月甚明因以阴壑生虚籁月林散清影为韵诗各六句",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "穿云上虚无，仿佛凌倒景。",
      "微茫鸿鹄背，指点众山顶。",
      "出日上扶桑，徘徊万林影。"
    ]
  },
  {
    "id": "2e89e42032699bdbe7351a45c6c2f63f",
    "title": "西郊",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "黄花作秋色，槁荚作秋声。",
      "残春有秋意，奈此恻恻情。",
      "乔木点新翠，古垄集飘英。",
      "午风薰径草，麦浪摇新晴。",
      "脂车逐胜士，访友来西坰。",
      "苦汗泣瘦马，流尘污华缨。",
      "冁然发孤笑，屡醉辄屡醒。",
      "聊歌干旄篇，愧我未登瀛。"
    ]
  },
  {
    "id": "2e89e42032699bdb19d96f9d31ff6c0b",
    "title": "观文恪王公乐道院巽亭在城上下临潩水",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "氤氲蟠巽隅，峥嵘干斗魁。",
      "芜城佳气缅，茂林朱槛开。",
      "竹月静荫扃，松风绿摇杯。",
      "开轩清流度，隐几遥山来。",
      "恪公昔优游，弭节此裴回。",
      "言念平生容，翻然九泉哀。",
      "张老颂赵寝，雍门悲孟台。",
      "歌榭奄凝尘，燕阁郁生苔。",
      "侈靡一转盼，金碧复成埃。",
      "独无不忘者，安用尔为哉。",
      "恪公古遗直，劲气腾九垓。",
      "岂惟甘棠爱，将与故国偕。",
      "传家有元凯，上客尽邹枚。",
      "聊兴胜士想，愧无能赋才。"
    ]
  },
  {
    "id": "2e89e42032699bdb95f07974df5a7567",
    "title": "钓渚诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "钓渚平过水，笔溪清见底。",
      "寒烟晓冥冥，白石明齿齿。",
      "目送归鸿飞，游心志鳣鲔。",
      "手应心不疑，物我相诺唯。",
      "黄雀漫多惊，白鸥来自喜。",
      "之子未投竿，我来频洗耳。"
    ]
  },
  {
    "id": "2e89e42032699bdb164d6f415684d85c",
    "title": "卢岩",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "徵君邈已远，旧隐锁云扃。",
      "欲知敬遗德，岩以姓为名。",
      "永言配此山，千岁为德星。",
      "虽无猿鹤在，空馀泉石清。",
      "想昔居此地，笑傲轻冠缨。",
      "入居伯夷室，出效子真耕。",
      "种德如古人，养育达周京。",
      "惟能抱永正，是岂其用卿。"
    ]
  },
  {
    "id": "2e89e42032699bdb964e26f71b921604",
    "title": "黄杨林诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "黄杨性坚贞，枝叶亦刚愿。",
      "三十六旬久，增生但方寸。",
      "今何成修林，左右映烟蔓。",
      "良材岂一二，所期先愈钝。"
    ]
  },
  {
    "id": "2e89e42032699bdbe7980cb85fbb089f",
    "title": "临溪桧",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "青青弱草阴，犹能荫寒鱼。",
      "况乃葱茜色，百尺映扶疏。",
      "月烟含清旷，水气相吹嘘。",
      "忽思大明宫，垂杨拂丹渠。",
      "岂无苍翠色，飘飖映茅庐。",
      "日暮生幽寒，寂寞意何如。"
    ]
  },
  {
    "id": "2e89e42032699bdb2c653c9c17f95813",
    "title": "天封观将军柏",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "卫懿恃昌富，乘轩鹤有禄。",
      "贵鹤贱用民，身残国颠覆。",
      "楚子惜名马，终焉葬人腹。",
      "爵封东山松，侯比渭川竹。",
      "时轻官秩紊，辟妄作威福。",
      "无益害有益，褒赏逮禽畜。",
      "所美非美然，恩泽及草木。",
      "或讥将军柏，无乃狃此俗。",
      "曷膺千钟养，曷被三品服。",
      "不为朝廷力，窃号委空谷。",
      "余知将军心，非悦世人目。",
      "千年抱贞操，劲节无屈曲。",
      "不为岁寒凋，守此万仞绿。",
      "天武累此名，冥不知宠辱。",
      "虽不助柏敬，岂意慕轸毂。",
      "吾侪之小人，悟主惟欲速。",
      "盗功仍苟容，岂耻无道谷。",
      "潭潭居紫府，沉沉据华屋。",
      "贪恩谋子孙，占俸及僮仆。",
      "膏肓病天下，天下思食肉。",
      "朝为四辅重，莫作三危逐。",
      "笙箫金谷宴，翣柳北邙哭。",
      "尚方属镂赐，朝服东市戮。",
      "君看古功臣，牖下死为祝。",
      "将军如有心，应哭世愈蹙。",
      "拔萃真不群，虚名岂其欲。",
      "胡不观其旁，满山皆朴樕。"
    ]
  },
  {
    "id": "2e89e42032699bdba766e085791863ef",
    "title": "凤凰台",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "舜韶奏九成，凤凰故来仪。",
      "汉彻方秦政，何乃误至斯。",
      "尔非鸡与鹜，出处当慎时。"
    ]
  },
  {
    "id": "2e89e42032699bdb886045ad62efa813",
    "title": "送霍子侔还都",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "真人造区夏，民瘼傒以苏。",
      "戎衣振不格，力举覆地盂。",
      "桓桓神武威，自信人未孚。",
      "当年群啸聚，剑立犹称孤。",
      "天旋地机转，旷谷吹埙竽。",
      "曈曈东方日，扬光扶桑隅。",
      "文明烛无疆，煌煌中天衢。",
      "曾孙太平君，稽古追唐虞。",
      "求贤用吉士，隐沦来真儒。",
      "股肱协帝躬，腹心怀良图。",
      "庶事正絜矩，嘉言规典谟。",
      "欲将醍醐酪，沾濯疡垢肤。",
      "又虑天下事，学古太殊涂。",
      "众说折圣经，丹青久将渝。",
      "世称渊华者，春秋华实敷。",
      "考之笃诚谌，荧熠皆穿窬。",
      "况复口耳学，擿埴冥索途。",
      "终身不知道，死矣如蟪蛄。",
      "无心时雨化，蠲逖狂狷迂。",
      "法言立定论，章章如璠瑜。",
      "专经务笃实，使士知所趋。",
      "欲皆抱道义，如孔丘之徒。",
      "士各重良贵，岂若乘风凫。",
      "亦有倔彊辈，索足行深涂。",
      "如经风过耳，不美七尺躯。",
      "斯人虽云存，众昧不容诛。",
      "振振文风声，得与帝载俱。",
      "先生住毗陵，才望振国都。",
      "时方尚雕虫，如紫色夺朱。",
      "独专性命学，已与众欲殊。",
      "穷年志专一，立节如仲舒。",
      "几年困礼闱，舆议久已需。",
      "锦衾烂絺帷，羁绊縻於菟。",
      "满衣京洛尘，马病仆亦痡。",
      "前年彤庭下，射策关雕弧。",
      "如何扛鼎力，不胜举匹雏。",
      "官卑府参军，知命安呜呼。",
      "青云有伯乐，俯识千里驹。",
      "锋断吹毛羽，气节凌辘轳。",
      "究之性天遗，溟海不可𣂏。",
      "遂言黼座前，此材诚楠楰。",
      "方今搆大厦，不可同朽株。",
      "嘉言沃宸衷，顿首帝曰俞。",
      "汝其姑试之，育士师东吴。",
      "东州士气懦，劲草惟蓬蒌。",
      "循循教不倦，启发亲持扶。",
      "义方达远迩，来学皆奔驱。",
      "瑞凤止美竹，飞翔鸣高梧。",
      "贤哉师道尊，丘轲居鲁邾。",
      "巍巍数仞墙，深邃不可逾。",
      "宗庙百官富，不见空跿跔。",
      "三年就傅训，弦诵惟歌歈。",
      "或谓我自然，孰知如蒲卢。",
      "济济榛楛茂，皇州忽云徂。",
      "士民惜其去，夹毂争挽軥。",
      "老叟遮道留，实篚携浆壶。",
      "谓言感恩惠，成我妻与孥。",
      "去矣不忍还，望尘犹欢呼。",
      "尝闻有美玉，不琢邻珷玞。",
      "美质逢利器，欲切惟锟鋘。",
      "子时才力薄，治邑民欢娱。",
      "季路在大国，止可治转输。",
      "古有孟公绰，知宏才有馀。",
      "优于赵魏老，不可为大夫。",
      "皇皇鲁圣人，道困将乘桴。",
      "才单敢兼人，道蹇罹罿罦。",
      "先生天与才，贯溟包五湖。",
      "昔否今已亨，天扉有携揄。",
      "行行近清秘，召见延英庐。",
      "一言悟明主，钦哉帝云吁。",
      "朕方在颍邸，乡誉时已怃。",
      "何其数年间，下国犹劬劬。",
      "朕意在教育，如芑生新畬。",
      "往惟教东邦，朝野多美誉。",
      "往矣勤勿怠，洁白相连茹。",
      "或然何其嘉，宿愤得以摅。",
      "上苟膺宠光，不日升朝裾。",
      "待诏金銮殿，著书文石渠。",
      "不见颍阴叟，拖绅腰金鱼。",
      "河湟少年将，五载登台枢。"
    ]
  },
  {
    "id": "2e89e42032699bdb019de02b55f663b3",
    "title": "鹿门寺",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "蓬莱鹿门道，莽莽汉津渡。",
      "川涂两缅邈，今古同此路。",
      "德公厌州里，翁媪是中去。",
      "风流可引想，千载豹隐雾。",
      "浩然绕城归，羸马琢妙句。",
      "宿草被荒丘，寒榛轶惊兔。",
      "昔我怀登临，岁晏属凝冱。",
      "兹游惬于愿，春仲忽云暮。",
      "杖策升翠麓，喟叹怜老步。",
      "冠云得危亭，临世濯凡趣。",
      "蒿荠俯青林，绣绘辨红树。",
      "他山照寸碧，迂江泫晞露。",
      "我生老忧患，胸次贮百虑。",
      "寓目宇宙间，猛省忘外慕。",
      "前瞻万松岭，翠壁屹相顾。",
      "轻飙触纤柯，虚籁森已度。",
      "甓道绕危巅，爽气袭篮舆。",
      "传闻古道场，台殿若鳞布。",
      "日者一昔灾，楹栋皆若炬。",
      "坏垣积煨烬，况乃金碧处。",
      "山僧勤朴斫，堂构略已具。",
      "童奴一万指，役作供指呼。",
      "当有鬼运闸，变现助持护。",
      "蹇予藏史后，道骨天所付。",
      "一为功名想，误落尘土污。",
      "华颠发先缟，黧面颜色故。",
      "惟有炯炯心，从昔常自悟。",
      "会当借岩谷，投老寄冠屦。",
      "吹云饭青精，煮石羹白芋。",
      "神游八极表，讽诵大人赋。",
      "鹍鹏或图南，为子阆风御。"
    ]
  },
  {
    "id": "2e89e42032699bdbc481b60aad33e0af",
    "title": "四逸台",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "异时常独饮，对月成三人。",
      "已喜三士游，况遇金城辛。",
      "洧渊俯龙室，废台干白云。",
      "委径已就荒，九仞将遂湮。",
      "飘然如四鹤，蹑屐披荆榛。",
      "北冈翻波涛，南岫列嶙峋。",
      "登台与佳名，大笔书苍珉。",
      "占此泉石清，坐使草木春。",
      "诸公廊庙材，我期兹隐沦。"
    ]
  },
  {
    "id": "2e89e42032699bdb9eea51e53b1ed5a2",
    "title": "关侯庙",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "三方各虎踞，猛将皆成群。",
      "屹然万人敌，惟髯称绝伦。",
      "仗节气盖世，横槊勇冠军。",
      "艰难戎马间，感慨竹帛勋。",
      "凤阙控蛮楚，庙食汉江濆。",
      "神游旧战地，庭树起黄云。"
    ]
  },
  {
    "id": "2e89e42032699bdba9cc5b79be89044f",
    "title": "白马寺诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "湠漫汉江皋，迤逦楚山岫。",
      "衡门掩半麓，飞甍耸层搆。",
      "高林敞华榱，双泉逗瑶甃。",
      "龟鱼水中坻，牛马饮残溜。",
      "我卜关外居，此计春可就。",
      "参差菱荇香，猗傩参术秀。",
      "行吟池上篇，来倒壶中酎。"
    ]
  },
  {
    "id": "2e89e42032699bdb0bf0d599a0864c85",
    "title": "墨池",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "临池苦学书，池水为变色。",
      "终朝坐忘疲，掩卷每自得。",
      "滋灵蚌孕贵，饫饵鱼腹溢。",
      "回堂映茂草，玄源漱白石。",
      "只恐骊龙飞，蜿蜒上丹极。"
    ]
  },
  {
    "id": "2e89e42032699bdba63b5e1b13803a35",
    "title": "伍子胥庙",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "烈士可庙食，么么可悲夫。",
      "誓心报荆郢，忍耻适江吴。",
      "功成期牖下，旋闻赐属镂。",
      "楚邦乃怨耦，宿愤向已摅。",
      "涛江厌波神，魂魄游故都。",
      "存亡两陈迹，无用愧包胥。"
    ]
  },
  {
    "id": "2e89e42032699bdb9ac42d52fd49799b",
    "title": "题庙",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "筑岩傅胥靡，耕野莘老农。",
      "倏来坐庙堂，谈笑树奇功。",
      "卯金运徂谢，孔明隐隆中。",
      "谁言一丘壑，卧此夭娇龙。",
      "古来王佐才，中间千载空。",
      "之人辅玄德，真有宰相风。",
      "惜哉小用之，功烈不复东。",
      "向非三顾重，白首田舍翁。"
    ]
  },
  {
    "id": "2e89e42032699bdba274d546be4e3d0b",
    "title": "华严庵",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "人生奥区中，犹如茧中蚕。",
      "欲穷无然心，足力有不堪。",
      "终南有五虎，衔牙坐耽耽。",
      "乃有忘躯人，临穴已拟探。",
      "干将古宝剑，吹毛可挥䤴。",
      "亦有躁戾者，执刃求其镡。",
      "所得计所伤，胆溃心忧惔。",
      "况夫爱见魔，悦如刍豢甘。",
      "大士独了然，白月沉珠潭。",
      "独造无僮仆，妙理去二三。",
      "至哉天下乐，端默坐草庵。"
    ]
  },
  {
    "id": "2e89e42032699bdbb945eea0ebb22685",
    "title": "笔溪",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "张生古狂夫，草圣称豪迈。",
      "纵横意有得，野马御风快。",
      "醉醒忽惊神，自以不可再。",
      "乃知高世能，至理适有在。",
      "况夫穷年华，朝夕精拣汰。",
      "期兹笔溪水，色变昆仑派。"
    ]
  },
  {
    "id": "2e89e42032699bdb95d400934009606d",
    "title": "施柏花",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "佳花香蔼蔼，老柏意萧萧。",
      "如何苍翠质，许附繁柔条。",
      "仙人踏锦障，衬步武夷桥。",
      "愿托岁寒心，凌虚上烟霄。"
    ]
  },
  {
    "id": "2e89e42032699bdb8cfa7d10734da21c",
    "title": "偃柏",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "名园气虚阔，怪柏独凝偃。",
      "高枝翳浮云，翻然志飘远。",
      "赤松来何迟，黄鹤去未返。",
      "苏武游虏庭，矜傲何蹇蹇。",
      "朔风吹寒枝，日暮羊在坂。",
      "乃疑高坚材，独得造化本。",
      "萧萧古池上，不与凡木混。"
    ]
  },
  {
    "id": "2e89e42032699bdb5f619daad4396b9f",
    "title": "霹雳琴",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "老桐初无异，憔悴辈散木。",
      "良材固自信，终岁委空谷。",
      "孤根听霜霰，厥命寄樵牧。",
      "虽云具宫徵，谁意望琴筑。",
      "天公怜冤愤，霹雳驱怪伏。",
      "蛟龙出苍干，电火燃裂腹。",
      "造物一悯吊，为惠在反覆。",
      "神驰变废物，瞻赏改旧目。",
      "裂为君子琴，日奏太古曲。",
      "因知物兴废，尚尔转祸福。",
      "志士抱孤操，来者恍未卜。",
      "壮年昧筹算，奚用定荣辱。"
    ]
  },
  {
    "id": "2e89e42032699bdb994a9ec74a431dff",
    "title": "同德麟诸公观秋风阁自赋诗台乘月泛江",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "虚阁凌缥缈，危台俯湠漫。",
      "凭槛眺落景，倚柱送归翰。",
      "空蒙暝色合，惝恍天宇宽。",
      "皎皎明月上，炯炯青林端。",
      "寂历四郊静，阴森清夜阑。",
      "秉烛下草岸，回船遵柳滩。",
      "繁星粲湛彩，白烟隐微澜。",
      "夷犹放𤃩溜，闇澹数烟峦。",
      "絺衣凉风发，角巾滋露漙。",
      "心适醒亦狂，乐极清更欢。",
      "叩舷过龙室，抵掌惊水官。",
      "仍思爇犀炬，下欲窥蛟盘。",
      "风云袭毛发，冰雪澡肺肝。",
      "慨叹念前哲，兴怀成壮观。",
      "蹇予弃圳亩，放意远游般。",
      "合鞅昔徂岁，维舟今戒寒。",
      "佩服良友义，论言畏涂难。",
      "兹游兴不浅，冒险夜未安。",
      "风波彼何惧，忠信邪能奸。"
    ]
  },
  {
    "id": "2e89e42032699bdb9e462a4bf6eb1a06",
    "title": "又九月十四日登秋风阁以馀霞散成绮澄江静如练为韵分得馀静二字",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "缪蹈江海迹，吾生靡怀居。",
      "役车窘阴雨，蒸腐败衣袽。",
      "晨昏霤声中，我怀何时舒。",
      "秋阳出顽云，杲杲照我裾。",
      "言登秋风阁，乘兴安可徐。",
      "猗纡下铜鞮，缥缈凌紫虚。",
      "锦叶眩林表，金包垂霜馀。",
      "栖苴寄榛莽，潦痕在菰蒲。",
      "我游获所适，况乃弗为鱼。",
      "放意宇宙间，所至皆吾庐。"
    ]
  },
  {
    "id": "2e89e42032699bdb9e462a4b853be593",
    "title": "又九月十四日登秋风阁以馀霞散成绮澄江静如练为韵分得馀静二字",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "山客水不觌，烝云日如甑。",
      "陵陆混泥沙，黯惨度朝暝。",
      "晨霞送晴色，喜见天面莹。",
      "江光剑归匣，云收四山静。",
      "高阁眺空无，复见前日胜。",
      "回思困涂潦，惝恍如昔病。",
      "登临勿太息，秋风渐焱劲。"
    ]
  },
  {
    "id": "2e89e42032699bdbab37d0ff2e826b5a",
    "title": "捣帛石",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "婺女织玄绡，欲作六铢衣。",
      "空山捣寒月，传声彻云闺。",
      "可笑绮縠女，不识砧与机。"
    ]
  },
  {
    "id": "2e89e42032699bdbf7dae41a533adb44",
    "title": "同德麟仲宝过谢公定酌酒赏菊以悲哉秋之为气萧瑟八字探韵各赋二诗仍复相次八韵某分得哉萧二字",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "楚女唱桃叶，楚巫歌竹枝。",
      "壮士抚长铗，语阑亦兴悲。",
      "君看拱把松，中有千岁姿。",
      "蕣华不及夕，柯叶漫成篱。"
    ]
  },
  {
    "id": "2e89e42032699bdbf7dae41a0ea7bf00",
    "title": "同德麟仲宝过谢公定酌酒赏菊以悲哉秋之为气萧瑟八字探韵各赋二诗仍复相次八韵某分得哉萧二字",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "葳蕤晚秋菊，芬菲忽齐开。",
      "缘阶上古垒，粲若黄金台。",
      "搔首念霜发，撷英泛羽杯。",
      "颓龄恐能制，寿侯安在哉。"
    ]
  },
  {
    "id": "2e89e42032699bdbf7dae41a81ab4c04",
    "title": "同德麟仲宝过谢公定酌酒赏菊以悲哉秋之为气萧瑟八字探韵各赋二诗仍复相次八韵某分得哉萧二字",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "白发谙冷暖，苍皮贮阳秋。",
      "中年已如此，一饱更何求。",
      "把菊悼飞叶，微行遵远流。",
      "此非柴桑里，乃有渊明俦。"
    ]
  },
  {
    "id": "2e89e42032699bdbf7dae41a492d8a49",
    "title": "同德麟仲宝过谢公定酌酒赏菊以悲哉秋之为气萧瑟八字探韵各赋二诗仍复相次八韵某分得哉萧二字",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "痛饮可一石，宁辞手中卮。",
      "挹斗自斟酌，浇胸定为宜。",
      "心如虎在圈，事若羊触篱。",
      "执鞭吾弗能，放意从所之。"
    ]
  },
  {
    "id": "2e89e42032699bdbf7dae41a36f4fa69",
    "title": "同德麟仲宝过谢公定酌酒赏菊以悲哉秋之为气萧瑟八字探韵各赋二诗仍复相次八韵某分得哉萧二字",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "青松多陈根，女桑漫柔枝。",
      "虚心任寒暑，宁与铁炭期。",
      "旨酒有妙致，青山多令姿。",
      "醉游卧丘壑，于予复何为。"
    ]
  },
  {
    "id": "2e89e42032699bdbf7dae41a7a9af0d5",
    "title": "同德麟仲宝过谢公定酌酒赏菊以悲哉秋之为气萧瑟八字探韵各赋二诗仍复相次八韵某分得哉萧二字",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "松菊径勿荒，政欲善锄治。",
      "参商菅蒯中，高韵自超异。",
      "区别虽少勤，宝此吾臭味。",
      "勿言大钧中，与彼同一气。"
    ]
  },
  {
    "id": "2e89e42032699bdbf7dae41a164020db",
    "title": "同德麟仲宝过谢公定酌酒赏菊以悲哉秋之为气萧瑟八字探韵各赋二诗仍复相次八韵某分得哉萧二字",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "霜风陨高木，零落临艾萧。",
      "幽芳枝孤秀，华心慰无聊。",
      "堂中老元亮，日赋归去谣。",
      "杖屦乐三径，为尔甘折腰。"
    ]
  },
  {
    "id": "2e89e42032699bdbf7dae41a51d320b1",
    "title": "同德麟仲宝过谢公定酌酒赏菊以悲哉秋之为气萧瑟八字探韵各赋二诗仍复相次八韵某分得哉萧二字",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "风骚本无作，强为忧患出。",
      "菊荒思卧陶，江浑叹沉屈。",
      "吾观思王诗，复若清庙瑟。",
      "斯文幸未坠，且进杯中物。"
    ]
  },
  {
    "id": "2e89e42032699bdbad8a74d7f198418f",
    "title": "神松岭即岳神为圭禅师一夕自北岭移者",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "初闻百梁村，拔自天池井。",
      "今知万松冈，一夕趋北岭。",
      "顾兹挟山威，何心罔知警。"
    ]
  },
  {
    "id": "2e89e42032699bdb07d6ee0b2842229c",
    "title": "二士避雨岩",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "遇险思共济，胡粤无异心。",
      "而我与夫子，义烈真断金。",
      "阴崖避飞雨，群龙方怒吟。",
      "岩中歌式微，相和相知音。"
    ]
  },
  {
    "id": "2e89e42032699bdb8fcad4acb10a9698",
    "title": "送元圣庾县丞之官泉南",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "漫郎老猗玗，紫芝于蔿于。",
      "二元皆国器，位卑德有馀。",
      "嗟公有祖德，官况复不如。",
      "平生志引大，英爽凌太虚。",
      "胸中有武库，罗列千卷书。",
      "攘臂班马间，岂但突黄初。",
      "谓宜在妙龄，持橐承明庐。",
      "何为沉下僚，蹭蹬青云途。",
      "三调南曹选，雪霜稍侵须。",
      "又佩墨绶去，不得黄纸除。",
      "怜公批敕手，乃判税与租。",
      "阅世悟休戚，胜负如枭卢。",
      "达人自通脱，于何较锱铢。",
      "平治不平气，俯仰自走趋。",
      "刚忍素所遇，时乃烈丈夫。",
      "南安极南粤，控带荆与吴。",
      "南涯即沧海，北渡竟重湖。",
      "回首望嵩颍，邈焉天一隅。",
      "南州例卑湿，海错富虫鱼。",
      "作客万里外，善保千金躯。",
      "加餐慎兴寝，三年赋归欤。",
      "故园有老伴，林下要为娱。"
    ]
  },
  {
    "id": "2e89e42032699bdbbc13ec0e4a3c8979",
    "title": "德麟约游西山某自酂来会行李阻修成此诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "初无声利想，独有山水癖。",
      "慨然岁月逝，名山喜投迹。",
      "书来拜嘉招，吹火自蜡屐。",
      "戒期西山邑，奔命通书尺。",
      "君诗如齐楚，凛凛两大国。",
      "吾诗比邾滕，惴惴甘服役。",
      "千里奉诗盟，敢爱股肱力。",
      "方舟绝清汉，舍棹上层壁。",
      "梅垭排青云，四览众山脊。",
      "僮肩困负笈，马喙不停息。",
      "趼足上崔嵬，欲进辙已植。",
      "喘喉如鼓橐，开阖振胸臆。",
      "仰愧升木猱，俯羡归飞翼。",
      "天曛未敢止，行行望仙舄。"
    ]
  },
  {
    "id": "2e89e42032699bdbe226000c7185dd05",
    "title": "见山冈诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "高冈胜虚阁，晚景澄寥廓。",
      "遥潢浸广野，危峰柱碧落。",
      "云过半山阴，蝉声夕阳薄。",
      "勤勤学飞仙，海上寻黄鹤。"
    ]
  },
  {
    "id": "2e89e42032699bdbdcae9494edcf7eee",
    "title": "三醉石诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "伊昔三逸人，醉卧扪白云。",
      "其间欧醉翁，翊戴建殊勋。",
      "山灵岂羡尔，应复勒移文。"
    ]
  },
  {
    "id": "2e89e42032699bdbccc644aca523cacc",
    "title": "中隐庵和赵孺韵",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "退之以文鸣，师友得侯喜。",
      "声名力与俱，虽尊未勇耳。",
      "黄池距青山，孰辨都与鄙。",
      "庵成谁振之，句出闹如市。",
      "千仞宁我高，充实信吾美。",
      "坐令庵内人，前车云可轨。",
      "礼乐有先后，后进则君子。",
      "执方而昧圆，俱野那复史。",
      "伐柯固执柯，畴克求诸迩。",
      "蒸之既匪薪，采焉又非芑。",
      "近交韩与侯，步骤亦常耻。",
      "一医消息尽，布毛自何起。",
      "要须六月息，不息不为已。",
      "敢问二诗人，如何得意旨。"
    ]
  },
  {
    "id": "2e89e42032699bdb58e82671628421f1",
    "title": "答周行己相赠行己端慎太学诸生忌之",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "佳人寓云端，饵霞服灵烟。",
      "举手谢时人，信尔非我缘。",
      "谁令山中瓢，酌此阛阓泉。",
      "舍尔芝兰芗，一染渐馀膻。",
      "铅黄强为容，孰竟谓子妍。",
      "眷焉反初素，此道自古然。"
    ]
  },
  {
    "id": "2e89e42032699bdbcb9d3e8cc643b3d7",
    "title": "习家池诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "言登岘椒亭，南望高阳池。",
      "习君汉彻侯，种鱼千石陂。",
      "川光涵翠阜，倒影媚清漪。",
      "伊昔典午世，山公已游嬉。",
      "子孙安在哉，独乐宁可期。",
      "萧萧宰上木，长风荡馀悲。"
    ]
  },
  {
    "id": "2e89e42032699bdbea51ef98cc751cdb",
    "title": "习凿齿宅",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "习侯有世德，冠冕袭鵔鸃。",
      "裔孙富六艺，凿齿四海知。",
      "苏岭陟家山，高阳浮故池。",
      "著书山水间，秀发胸中奇。",
      "间从弥天释，善戏间廋辞。",
      "尚友虽异代，斯人可夙期。"
    ]
  },
  {
    "id": "2e89e42032699bdb2344a4700eb4f0f9",
    "title": "庞德公宅诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "荆山云苍苍，汉水波弥弥。",
      "山川意高澹，宜有隐君子。",
      "德公卧鹿门，老不践州里。",
      "洁身远忧患，岂复存愠喜。",
      "藐然姑射人，胡为市门倚。",
      "诸郎有凤雏，辄与卧龙起。"
    ]
  },
  {
    "id": "2e89e42032699bdbdf9cc197bf510e0a",
    "title": "过具茨诸山始达嵩少",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "初逾千峰时，千峰各呈秀。",
      "抵兹嵩高前，始觉众山陋。",
      "恃此一柱力，天地敢分剖。",
      "四维既张弛，穹壤托高厚。",
      "卿云幂上国，秀色连楚薮。",
      "众峰无耸峭，配此真培塿。",
      "固将倍十百，何止吞八九。",
      "余身一草木，乃欲擅去取。",
      "出类复何言，聊贻涧滨叟。"
    ]
  },
  {
    "id": "2e89e42032699bdb9458a8b7c0499efb",
    "title": "登嵩顶",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "丈夫有奇气，坐井直郁郁。",
      "朅来古嵩州，携手登太室。",
      "中峰到绝顶，北岭太峭壁。",
      "山河在股掌，带砺何足述。",
      "星分九州野，块列七雄埸。",
      "放怀宇宙间，想见天地辟。",
      "下观云雷变，悯尔龙鬼役。",
      "下方万仞底，草树霭蒙密。",
      "愈知天下小，助我浩气直。",
      "平生四方志，登临聊感激。",
      "嗟嗟封禅媪，游豫朝百辟。",
      "诬辞与惭德，可笑乎四峄。",
      "庙社尚不阅，财用遑肯恤。",
      "万兵树丰碑，数丈压崷崒。",
      "岂知市朝变，辇路蔽荆棘。",
      "同登八仙坛，再题三醉石。",
      "君无笑余怯，登临常股慄。",
      "为宝千金躯，夷路犹恐失。",
      "存我厚苍生，岂效伯昏逸。",
      "归卧听天鸡，扶桑观日出。"
    ]
  },
  {
    "id": "2e89e42032699bdb16f61a03ac439481",
    "title": "求志书院诗四首陈师道履常之所居也",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "癯槁岩下士，迹隐心捷径。",
      "汗颜尘中夫，谄笑幸游骋。",
      "贤哉陈夫子，两不伤厥性。",
      "洁身风波涂，独若万钧锭。"
    ]
  },
  {
    "id": "2e89e42032699bdb16f61a03566b66b3",
    "title": "求志书院诗四首陈师道履常之所居也",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "辰极不改北，沧溟日输东。",
      "圣道亦如是，昧者自异同。",
      "哇郑迷世习，舍鱼当取熊。",
      "蓍龟期吾子，此语闻先翁。"
    ]
  },
  {
    "id": "2e89e42032699bdb16f61a0320c95990",
    "title": "求志书院诗四首陈师道履常之所居也",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "君气久已浩，君志复何求。",
      "同声久绝和，一见忘百忧。",
      "藜藿鄙膏粱，絺绤傲狐裘。",
      "德辉下可览，安用翔九州。"
    ]
  },
  {
    "id": "2e89e42032699bdb16f61a03fb53f1d4",
    "title": "求志书院诗四首陈师道履常之所居也",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "漆开辞未信，颜回恃有田。",
      "为贫仕何愧，得已非自贤。",
      "破褐坐穷阎，声华飞日边。",
      "苦节勿匏瓜，仲尼任苍天。"
    ]
  },
  {
    "id": "2e89e42032699bdbae2fcebcb8ae2d52",
    "title": "静斋诗题盛君明之室也",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "人生乃动物，万事皆动端。",
      "阴阳造化汝，赋汝以五官。",
      "五官各治职，愈治当愈残。",
      "非苦动所扰，乌知静为安。",
      "非恶动所戕，未贵静为完。",
      "百年夜分半，梦想仍妄瞒。",
      "动多静常少，竟为动所干。",
      "回光一自照，万事无悲欢。",
      "居士何早达，动境能反观。",
      "宁为玉在璞，不为珠在盘。",
      "虚室生朝白，青璅凝暮寒。",
      "聊持动时想，摄入静中看。"
    ]
  },
  {
    "id": "2e89e42032699bdbd72a33d0e93814a7",
    "title": "宝干山茶",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "山茶乃凡木，宝干始为奇。",
      "婉雅瑞荷花，扶疏连理枝。",
      "倾心相尔汝，和气生怡怡。",
      "清阴亦可爱，恶木正离披。"
    ]
  },
  {
    "id": "2e89e42032699bdb17cec38e37e76758",
    "title": "上姑丈闾丘通牧少卿",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "天下一大器，安危系平倾。",
      "哲王慎民监，措术如和羹。",
      "辛甘或偏长，非可制割烹。",
      "五味既可口，君子尝曰平。",
      "方今太平君，戒攲如持盈。",
      "乞言用龟鉴，履德均权衡。",
      "庶民虽惷愚，一或非所营。",
      "视之如己内，涂污千仞坑。",
      "是用选贤德，告戒敷至诚。",
      "曰虽一人良，万邦咸以贞。",
      "尚赖尔庶牧，裨朕来聪明。",
      "分符授虎节，专政千里城。",
      "朱车轮两轓，画戟门十旌。",
      "礼文既光华，远煜如杕英。",
      "良图沃朕心，蠲瘼求民情。",
      "如意运手足，乃与朕力并。",
      "朕所戒假乐，难慎惟守成。",
      "愿昭先人功，奠枕临周京。",
      "群方政咸乂，惟海隅苍生。",
      "鱼盐机巧利，凉德多矜争。",
      "版图庶汇徵，雉垒侵荒荆。",
      "矧乘荐饥后，鲂鲿尾多赪。",
      "古既无罪岁，此独何所令。",
      "明明普天下，孰非圣人氓。",
      "当求善仁政，如解中山酲。",
      "时公罢仙班，入觐中天闳。",
      "帝优老成人，锡祉升名卿。",
      "吏能素严翼，公望方峥嵘。",
      "物赖山愈静，川纳海益竑。",
      "齐安汉中治，政迹如韶茎。",
      "刚明济清净，锦组辉琼莹。",
      "果毅将慎智，佩玦锵璁珩。",
      "英英众人师，落落天地晶。",
      "是用简上心，佥议如预盟。",
      "公辞臣老矣，已与世累轻。",
      "东吴富山水，烟霞氛紫清。",
      "乐郊适所愿，逍遥挂尘缨。",
      "赏延及孙子，荣庆并弟兄。",
      "智恬欲相养，为寿期老彭。",
      "帝云东州民，思济求令名。",
      "窒如相忘鱼，喣沫涔辙泓。",
      "瘁如旱麓木，枯槁需春萌。",
      "朕意慎许可，当赖王国祯。",
      "如翩皆飞鸟，遴集惟鹪鹏。",
      "无辞逆朕意，钦哉卿惟行。",
      "公承帝眷异，竭节期有亨。",
      "郡民幸其来，争以先见荣。",
      "实篚携浆壶，马首拜且迎。",
      "谓言前掾曹，执礼无私评。",
      "远兹三纪历，位重德愈宏。",
      "下车始授政，季秋末徂正。",
      "囹圄屡空虚，盗止无黥刑。",
      "康庄夜达旦，户敞民不惊。",
      "柔远戒慢令，荒政先缓征。",
      "榛楛已济济，莪蔚将菁菁。",
      "熙熙春台乐，苾苾太室牲。",
      "尝闻至仁化，政立可去兵。",
      "又闻公明心，罚罪能驱鲸。",
      "古云州县劳，此语非准程。",
      "韩侯功固高，羞比于绛婴。",
      "光初必凶终，进锐多反瞠。",
      "如彻礼饮酌，彊酒奠兕觥。",
      "虽云快壮心，泰至多酗醟。",
      "孰知安行健，履坦非掀横。",
      "圭璋贱珉玼，山川贵刚骍。",
      "良弓岂苟饰，利用关以弸。",
      "斯为古循吏，业广惟励精。",
      "孤生何所罹，自幼忧患萦。",
      "遭家屡不造，省始离呱喤。",
      "迩复远所恃，羁迹如漂萍。",
      "操心但书危，固户赖巧甍。",
      "曲蒙惠私重，哀愚斯独茕。",
      "字抚得不违，俾就三龙黉。",
      "曰余欲玉汝，谁何吝金籯。",
      "愚非苟恩者，锐志思迅铿。",
      "为修不敢殆，希彼农夫耕。",
      "勤勤虑寇至，豫蓄终岁盛。",
      "战战与心竞，中林亦丁丁。",
      "渊崖视鸟道，履冰越深瀛。",
      "刚克素自许，窃亦轻申枨。",
      "永言念眷勤，愿以坚白鸣。",
      "作诗谓云何，姑以纪颂声。"
    ]
  },
  {
    "id": "2e89e42032699bdb2cc56a780146b473",
    "title": "晓发邓城和德麟韵",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "遥岑掣残电，炫转云筛碎。",
      "长庚送晓色，澒洞初见地。",
      "饥马恋枥鸣，呞牛系林睡。",
      "横塘寸鱼跳，鱼跳石双翠。",
      "敢嗟衣化尘，且喜风泛袂。",
      "蚤怀功名心，经济岂无意。",
      "老躯既肮脏，柔态渐斌媚。",
      "棹舟江南去，白酒谋日醉。",
      "丝莼芼雪鲈，欲饱三尺喙。",
      "半生客荆州，两渡北津水。",
      "尚友有若人，获我心所契。",
      "行李念淹留，感此秋蝉嘒。",
      "扫除向来想，渔钓真得计。",
      "塞翁已无心，得失无欣喟。"
    ]
  },
  {
    "id": "2e89e42032699bdbc869c8cf793a8b22",
    "title": "邓城道中怀旧时德麟相拉至江北三县",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "昔从郡丞游，馀寒春未回。",
      "玄云蔽冷日，朔风卷黄霾。",
      "枯榛拥残雪，疏篱横野梅。",
      "季夏方溽暑，后乘复与偕。",
      "青秧舞白水，赤日飞红埃。",
      "牛马暍俱喘，蜩螗嘒相哀。",
      "值此寒暑变，感予羁旅怀。",
      "行行江湖去，举棹向天台。",
      "老妇脍鲂鲤，丁男涤尊罍。",
      "霜橙荐紫蟹，水藕浮琼醅。",
      "念公复行县，秋光当独来。",
      "予时定相望，持酒上高台。"
    ]
  },
  {
    "id": "2e89e42032699bdb94c002fb5a3e7179",
    "title": "石经殿",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "漆书寘兰台，笔削犹敢擅。",
      "真名镂遗编，定知伯喈篆。",
      "未校芸阁书，成此石经殿。"
    ]
  },
  {
    "id": "2e89e42032699bdbf16ee26cf2e7d413",
    "title": "天门泉诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "昔闻天门泉，石窦注澄澈。",
      "行人口生烟，可救万夫渴。",
      "为惠胡不竟，吾来值源竭。"
    ]
  },
  {
    "id": "2e89e42032699bdb115790e261c95eaa",
    "title": "舍身崖",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "蛾眉备百姓，怨女填六宫。",
      "捐躯委崖谷，陨生因尔容。",
      "匹妇多白发，妇怨实无终。"
    ]
  },
  {
    "id": "2e89e42032699bdb4871d63937e060db",
    "title": "太华",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "太华复何如，名山控西极。",
      "忽从天地分，屹立三万尺。",
      "天维西北倾，扶持藉为壁。",
      "风雷出毫末，日月转两腋。",
      "秦川散馀秀，长空借残碧。",
      "支离别周甸，指掌观禹绩。",
      "因知方岳重，奚睹介丘忆。",
      "苍旻仰犹高，厚载真有力。"
    ]
  },
  {
    "id": "2e89e42032699bdb93e46731d79f082b",
    "title": "三冈亭在邑西南三十里秦昭王使谒者王稽使魏夜与范雎言先生待我于三冈亭之南是也",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "贱人敢图柄，时哉天步艰。",
      "相尔箦中意，三亭宁腼颜。",
      "佩印能几时，网成已入关。",
      "宣言往代汝，天道真可还。"
    ]
  },
  {
    "id": "2e89e42032699bdb3bb394a4949fad71",
    "title": "东津夜饮送岑穰彦休赴阙",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "东门何煌煌，骊驹络金羁。",
      "朱颜照秋鞠，炯炯青云姿。",
      "往登芸香阁，编书给隃麋。",
      "予方滞江汉，发轫将安之。"
    ]
  },
  {
    "id": "2e89e42032699bdb3bb394a431423884",
    "title": "东津夜饮送岑穰彦休赴阙",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "风林舞危叶，霜畦杀青蕡。",
      "车马如上州，朝天逐高云。",
      "行迈岂不劳，欲书竹帛勋。",
      "岁晏重感慨，我独念离群。"
    ]
  },
  {
    "id": "2e89e42032699bdb942eeb9816aa39f3",
    "title": "曹华国之子赠诗次韵答之",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "平生曹华国，志意多感慨。",
      "尘埃迷俯仰，肮脏游方外。",
      "余尝贤若人，心以古人待。",
      "食檗甘有味，舐蜜遇潜虿。",
      "赍恨没九原，长屯竟无泰。",
      "宿草掩一丘，长夜遂千载。",
      "喜君好男儿，赠语颇刚快。",
      "弓裘解传业，门户兹有赖。",
      "文章第美身，长门不须卖。"
    ]
  },
  {
    "id": "2e89e42032699bdb48c5730dbee4b9b9",
    "title": "邃经堂",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "男子宜读书，读书须五车。",
      "纸腐唇自裂，岂为刳心鱼。",
      "吾子少年时，青云得意初。",
      "英华发清端，赋笔凌相如。",
      "自试文石陛，伫召承明庐。",
      "孝隐二十年，复与志利疏。",
      "轩裳不挂眼，钟鼓悦爰居。",
      "归来邃经堂，志惟与道俱。",
      "架上数万卷，偃仰时卷舒。",
      "使彼夙昔人，微言幸发摅。",
      "春洲生兰苕，寒溪脱红蕖。",
      "逍遥适所愿，未可咏归欤。",
      "上方宵旰暇，夜殿诵子虚。"
    ]
  },
  {
    "id": "2e89e42032699bdbd618056f48414aaa",
    "title": "送李德载公辅之宣城王子敏遹之宁陵秦少章之仁和",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "先生位管辖，四海在陶钧。",
      "顾我门墙士，于焉益情亲。",
      "眷言给鼎味，旨酒侑芳珍。",
      "粲粲春服成，暮春及佳辰。",
      "载咏先生道，兴怀感昔人。",
      "三子果艺达，从政宜牧民。",
      "维舟万里流，喜色照通津。",
      "廌也不速肖，农圃老此身。",
      "同门各鶱翥，索居独离群。",
      "诸公廊庙器，行当策高勋。",
      "念此今日欢，无忘病且贫。",
      "结驷傥肯顾，促车清颍滨。"
    ]
  },
  {
    "id": "2e89e42032699bdb84e923958f461095",
    "title": "送王仲求",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "飘风非焚轮，触石生孤云。",
      "逍遥王真人，行行傲世纷。",
      "斋戒断荤臭，日诵浮屠文。",
      "敝袍游江海，耻与狐貉群。",
      "吐纳全真气，鬓发垂如银。",
      "十年临池学，自许登右军。",
      "谦谦卑自牧，处约人皆忻。",
      "扁舟忽云徂，欲扳心殷殷。",
      "丈夫重诀别，儿女徒云云。",
      "常闻释氏说，精进在殷勤。",
      "红尘易汩没，跋涉惫力筋。",
      "不如巢华山，修炼如老君。"
    ]
  },
  {
    "id": "2e89e42032699bdb73c5e78aa4168f11",
    "title": "送秦少章",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "建勋各有志，而我齿已疏。",
      "除书喜之子，试吏东海隅。",
      "满怀贮忠义，陈编陋严徐。",
      "平生困末路，龙蠖意不舒。",
      "定交青云表，凛凛国士徒。",
      "执颜肯顾我，曾未鄙非夫。",
      "破愁有斯人，我邻知不孤。",
      "危言解补天，决折已非图。",
      "成名聊尔尔，国器自时须。",
      "收功从兹始，良骥骛修途。",
      "开樽稍黔突，惭愧饭与刍。",
      "闭户待子归，看我所著书。"
    ]
  },
  {
    "id": "2e89e42032699bdb7f3b8f5f187046ee",
    "title": "同诸公饯望元因宿谷隐以何当风雨夜复此对床眠为韵分得对此二字",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "雨气天末来，暝色江皋起。",
      "层林蔽楼观，黯淡水云里。",
      "匹马何所从，翩翩五公子。",
      "异时天一方，相遇忽在此。",
      "温言各慰惜，道旧半悲喜。",
      "熠熠萤度帏，泫泫础流泚。",
      "他乡念羁旅，况复饯行李。",
      "一笑未易阑，相望迹千里。"
    ]
  },
  {
    "id": "2e89e42032699bdb7f3b8f5fc9eb49aa",
    "title": "同诸公饯望元因宿谷隐以何当风雨夜复此对床眠为韵分得对此二字",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "秋江冒后土，馀潦满沟浍。",
      "行人泥没辀，腐黍乱荒荟。",
      "结客山中游，风雨在颠沛。",
      "峥嵘栋宇下，磊落宜我辈。",
      "还同竹溪逸，笑傲盼庭桧。",
      "繁阴阻杖屦，曀曀几弦晦。",
      "谁能决顽云，共此明月对。"
    ]
  },
  {
    "id": "2e89e42032699bdb9c68159cc2cedd1c",
    "title": "大木山",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "十洲三神山，广厚蟠地轴。",
      "不知高几寻，沧溟及其麓。",
      "游心如太空，视彼何芥粟。",
      "君家三木山，包裹一握足。",
      "铦锐曰奇锋，坳岩云峻谷。",
      "摄心如蚍蜉，观此乃陵陆。",
      "高庳作九地，何啻战蛮触。",
      "老苏记木山，万里在右蜀。",
      "立之置庭除，屹嶪可映屋。",
      "小大虽相悬，真赝此其族。",
      "因形生彊名，等是千岁木。",
      "君家襄城野，绕郭山抱绿。",
      "巍然复岭外，自有真六六。"
    ]
  },
  {
    "id": "2e89e42032699bdb73f7ecf8f159cb25",
    "title": "孟浩然故居",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "旰食羹不糁，肺腑穷雕镌。",
      "襄阳妙人物，我独怜浩然。",
      "禁中拜天子，布衣可逢年。",
      "一言类觖望，明主乃弃捐。",
      "凄凉鹿门道，旧隐空云烟。",
      "汉水不世情，犹有槎头鳊。"
    ]
  },
  {
    "id": "2e89e42032699bdb8a9eaed74b223860",
    "title": "上山",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "登山盖有道，迂叟真名论。",
      "不困在徐行，不跌由足稳。",
      "斯言可铭佩，万事为节撙。",
      "推之为躬行，天下国家本。"
    ]
  },
  {
    "id": "2e89e42032699bdb0102a5c9d9f68015",
    "title": "从德邻至邓城访魏道辅故居怀道符",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "孟春属佳辰，驾言从郡丞。",
      "蓐食戒徒御，篝火事徂征。",
      "方舟绝横汉，适彼樊侯城。",
      "缅怀昔封君，能使晚周兴。",
      "千龄想风概，慨叹岸与陵。",
      "故城若墟落，邑屋袖可凭。",
      "盘飧倦举箸，幅幅气拂膺。",
      "古寺蔽榛甓，破舍馀残僧。",
      "人言魏徵君，于焉常曲肱。",
      "窭居三十年，蔚然以诗鸣。",
      "人忧不改乐，信哉贤者能。",
      "常闻有四友，作堂在郊坰。",
      "我虽樗栎材，臭味亦其朋。",
      "会当从飞盖，清夜一来登。"
    ]
  },
  {
    "id": "2e89e42032699bdbf44d9c19ba00c299",
    "title": "李良相清德碑良相百药四世孙也天宝中为尉氏令邑人立此碑",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "旌廉以廉寡，树碑励贪夫。",
      "后人慕前躅，当令德不孤。",
      "第无愧屋漏，斯能远苞苴。",
      "番禺惟饮水，合浦自还珠。"
    ]
  },
  {
    "id": "2e89e42032699bdb8617228cd08651d8",
    "title": "阮步兵庙",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "千龄一丘垄，谁复记主名。",
      "苾芬百世祠，贤哉阮步兵。",
      "庙旁故墟里，竹林蔽郊坰。",
      "裔孙仍南北，胡能师九原。"
    ]
  },
  {
    "id": "2e89e42032699bdb495d9bc6c4fffb00",
    "title": "蔡泽庙",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "从横事捭阖，揣摩相抵巇。",
      "兹为富贵术，咄嗟乃自知。",
      "相形直误人，俾无百年期。",
      "遂汝齿肥心，庙食饱牲牺。"
    ]
  },
  {
    "id": "2e89e42032699bdbca9d7bbd76f1fd4b",
    "title": "羊叔子庙",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "缅怀吴晋氏，天壤非异宇。",
      "贤哉羊头镇，一用惠慈抚。",
      "高怀寄山水，馀事整军旅。",
      "当年岘首叹，奄冉隔今古。",
      "遗民俎豆之，庙貌压江浒。",
      "谁令望碑人，堕泪若儿女。"
    ]
  },
  {
    "id": "2e89e42032699bdb5114e10d182282f8",
    "title": "杜元凯庙",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "书生昧筹算，罕立横草功。",
      "征南日耽经，帷幄明指踪。",
      "胸中有武库，矧与竖儒同。",
      "贤哉秉节度，不制蜀阿童。",
      "沈碑虽好名，要是真英雄。",
      "寥寥万山路，爽气摇松风。"
    ]
  },
  {
    "id": "2e89e42032699bdb19118ec96143a719",
    "title": "和钱之道",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "仲尼圣之时，岂蔽不恭隘。",
      "知命识大忧，嗣世宅已坏。",
      "不阅父母邦，遑及为蒯瞆。",
      "依仁罕言利，执礼不语怪。",
      "污墁泥中辙，脂牵速遄迈。",
      "难乎其有恒，取善仅餔馈。",
      "苟非言抑扬，大道或几卖。",
      "峡有食象蛇，常苦蝼蚁嘬。",
      "昭昭神禹功，凿水疏九派。",
      "刊随神明疲，新水螭蜃快。",
      "志士每丧元，时靡可究届。"
    ]
  },
  {
    "id": "2e89e42032699bdb2210e0014c7c32b5",
    "title": "薙草",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "宿草竞春力，阶除日青青。",
      "何心愿滋茂，薙去辄复生。",
      "一气养万类，兰药尽勾萌。",
      "何当纫余佩，采采撷芳英。"
    ]
  },
  {
    "id": "2e89e42032699bdb6d6542759a1cf617",
    "title": "同仲宝风雨中过德麟留宿以夜未央为韵分得未字并和二公夜央字韵",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "悲风送寒雨，遥夜俄总至。",
      "草木虽战秋，渠能保柔脆。",
      "杯盘照青灯，哦诗久无寐。",
      "安能决云开，坐见参横未。"
    ]
  },
  {
    "id": "2e89e42032699bdb6d654275cdcfbfc7",
    "title": "同仲宝风雨中过德麟留宿以夜未央为韵分得未字并和二公夜央字韵",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "秋徂风雨多，欲作雪霜迓。",
      "况乃地气偏，寒暑或相借。",
      "温凉久未定，裘葛易无暇。",
      "惭愧平原君，客至列盏斝。",
      "日为文字饮，短昼继清夜。",
      "嗟予寡世偶，痴甚已如霸。",
      "有田未归耕，无策敢求射。",
      "耽诗近知味，疑从果裸化。"
    ]
  },
  {
    "id": "2e89e42032699bdb6d6542758f8246ff",
    "title": "同仲宝风雨中过德麟留宿以夜未央为韵分得未字并和二公夜央字韵",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "敢友天下士，辙环之四方。",
      "适愿得所向，偶如钟应霜。",
      "交态久未定，市道良可伤。",
      "君看江汉水，安流日泱泱。"
    ]
  },
  {
    "id": "2e89e42032699bdbc6cebc3b08fc62ba",
    "title": "张康节家西轩竹张福夷兄弟求诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "种花鄙弱植，种柳恶连阴。",
      "主人种竹意，闿爽见灵襟。",
      "猗猗复劲节，凛凛况虚心。",
      "晚岁示贞操，清风应好音。",
      "扶疏高轩下，众景为萧森。",
      "世袭万户封，奚取千亩林。"
    ]
  },
  {
    "id": "2e89e42032699bdbdd628e8f78c0017b",
    "title": "夜坐",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "东郭新雨馀，日入凉气佳。",
      "长风吹天维，坐见参斗斜。",
      "默默群动息，寒螀先秋哗。",
      "清谈互绝倒，岂复忧过差。"
    ]
  },
  {
    "id": "2e89e42032699bdb5b01e703ebbe4d30",
    "title": "谷隐寺",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "挈巢江湖去，端为山水癖。",
      "朅来谷隐游，契我赏心适。",
      "寒江渺平楚，复岭转层壁。",
      "谁与龙象筵，一扫狐兔迹。",
      "彩云布楼台，迎日丽金碧。",
      "堂高磬声邃，壑远松响激。",
      "山光晚相照，空翠浓欲滴。",
      "行当就墟市，幽栖买泉石。",
      "日咏招隐诗，时过弥天释。"
    ]
  },
  {
    "id": "2e89e42032699bdb983eef3e9f8c49e3",
    "title": "题蔡君谟墨迹后",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "古人托一技，身死名不灭。",
      "贤愚置不论，笔画观可阅。",
      "峄山刻秦铭，斯篆屈金铁。",
      "虽在众憎恶，恨不颈荐钺。",
      "褚令狷且直，还笏首叩血。",
      "鲁公秉忠勤，白首抗希烈。",
      "独有虞永兴，当年称四绝。",
      "贤哉蔡莆阳，直气亘南粤。",
      "入为枫宸侍，遇事挺奇节。",
      "挥毫霸当年，粲然星中月。",
      "非惟惊代能，乃是名世哲。"
    ]
  },
  {
    "id": "2e89e42032699bdbf33d12e5fc89d42f",
    "title": "啸台",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "步兵游方外，弃礼真太简。",
      "过差生杯酒，况复能白眼。",
      "苏门鸾凤音，戏技犹赧赧。",
      "当知愧孙登，不独嵇中散。"
    ]
  },
  {
    "id": "2e89e42032699bdbf33d12e5eb273803",
    "title": "啸台",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "步兵真旷达，与世故浮游。",
      "平时哭途穷，郁郁宇宙幽。",
      "浩气独不掩，筑台凌清秋。",
      "一啸已望我，况乃尔汝俦。",
      "斯人固遗世，世亦不汝收。",
      "得非青白眼，钧铢牾时流。",
      "聊为招魂些，释汝故时忧。"
    ]
  },
  {
    "id": "2e89e42032699bdbf33d12e528c0e4a5",
    "title": "啸台",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "言登阮公台，兴来聊独游。",
      "因为尔时啸，景物故清幽。",
      "奄冉古今意，凄瑟天地秋。",
      "阿戎迷簿领，况复五君俦。",
      "北眺度遐想，遗音浩难收。",
      "登临感陈迹，云散惜风流。",
      "轫车此裴回，何以慰百忧。"
    ]
  },
  {
    "id": "2e89e42032699bdbf33d12e58a3d8ba3",
    "title": "啸台",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "乘流忽遇坎，触焉遘兹游。",
      "纡馀上云垒，禅房忽通幽。",
      "水光浮西泽，草树飒已秋。",
      "岂无竹林友，腰印不我俦。",
      "异时东山约，兴尽辄复收。",
      "飞盖想清夜，华月湛西流。",
      "何当共巾履，一笑破群忧。"
    ]
  },
  {
    "id": "2e89e42032699bdbf33d12e598fc3627",
    "title": "啸台",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "我登步兵台，缅怀昔来游。",
      "英声入万壑，奇气盘九幽。",
      "转盼迹已陈，况今仍千秋。",
      "鸾凤吟苏门，奚用愧彼俦。",
      "堪笑刘越石，幸胜功遂收。",
      "登高君能赋，乃是子安流。",
      "作诗已可人，洗我万古忧。"
    ]
  },
  {
    "id": "2e89e42032699bdb2a7e0d7af3037784",
    "title": "七夕",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "七夕知何夕，云是牛女期。",
      "俚俗具瓜华，阶除儿女嬉。",
      "繁星烂煌煌，流月湛沉辉。",
      "群儿望鹊桥，桥端七宝帷。",
      "仿佛想言笑，芗泽疑烟霏。",
      "人间光阴速，天上日月迟。",
      "隔岁等旦暮，会遇未应稀。",
      "愿言停笑驩，察我心所祈。",
      "我欲赐新巧，智术妙通微。",
      "金针度彩缕，宝奁卜蛛丝。",
      "我嗟儿女愚，勤劳徒尔为。",
      "巧拙天所赋，乞怜真可嗤。",
      "故拙不可厌，吾宁钝如椎。",
      "借云得新巧，无乃醇愈漓。",
      "吾观天垂象，列星有攸司。",
      "牵牛常服箱，织女不下机。",
      "牵牛教人巧，积仓岁无饥。",
      "织女教人巧，笥箧馀裳衣。",
      "伊谁询儿女，组绣穷毫厘。",
      "年年渡河汉，秋至次舍移。",
      "宣淫五云上，此论乃吾欺。",
      "吾为牛女辨，欲判千古疑。"
    ]
  },
  {
    "id": "2e89e42032699bdb3b208d1406cf0cad",
    "title": "元祐六年夏自阳翟之睢阳迓翰林苏公自杞放舟至宋",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "放舟杞国岸，汴渠正东注。",
      "汤汤舟下水，适与舟相遇。",
      "泛泛水上舟，与水共东去。",
      "舟水讵相离，曾不迁故处。",
      "世人迷动静，顺流疑若溯。",
      "不然逐流浪，汩没为所误。",
      "吾作放舟诗，明此流水住。",
      "老矣耄何为，聊用持世故。"
    ]
  },
  {
    "id": "2e89e42032699bdba31814ace96d3329",
    "title": "石栈河在洪闸",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "奔腾龙峤麓，深壑断如截。",
      "石栈架寒溪，盘陀卧精铁。",
      "从衡布方楚，片段发文裂。",
      "平如中唐甓，罅密不容泄。",
      "南岩尽奇险，万状森罗列。",
      "或如巨兽蹲，或类巴蛇啮。",
      "哀泉泻飞磴，流沫常喷雪。",
      "山骨静无尘，泓澄碧潭澈。",
      "鱼龙不敢宅，中有千古月。",
      "壮哉天地间，此险讵劳设。",
      "乃知山水心，自欲为胜绝。",
      "我陪胜士游，兹名因不灭。"
    ]
  },
  {
    "id": "2e89e42032699bdb13567b83aa82b9ef",
    "title": "足亭张康节南亭也台数尺亭在其上",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "人生天地间，海中一浮沤。",
      "欲求无厌心，无乃不胜求。",
      "知足有真乐，不然多悔尤。",
      "浅儒急名誉，夸人矜智谋。",
      "语默偕蟪蛄，生死等蜉蝣。",
      "不如知足者，澹然乐忘忧。",
      "袖手阅万变，默坐观九州。",
      "众舍吾独存，同波终异流。",
      "君看至足处，无得亦无修。",
      "万物固皆备，反照靡不周。",
      "昧者彊务外，巧伪日向偷。",
      "昔饥止愿饱，既饱思膳羞。",
      "昔寒止愿温，既温思狐裘。",
      "非徒漫自苦，动辄成赘疣。",
      "相圃有足亭，可见好善优。",
      "公孙皆秉哲，克念践先猷。",
      "欲种岂弟德，求异恩泽侯。",
      "秀岭耸苍玦，寒溪摇翠钩。",
      "云传邓林雨，月送沧浪秋。",
      "晓暝竹烟暗，午薰花气浮。",
      "凉飔泛南荣，返照过东畴。",
      "所遇皆可乐，觞咏友浮丘。",
      "岂必朝玄圃，弭节夕瀛洲。",
      "永怀树亭意，足焉此优游。"
    ]
  },
  {
    "id": "2e89e42032699bdb678238368f294385",
    "title": "鸣琴泉",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "昔闻流水操，想见流水音。",
      "况复山泉声，声自如鸣琴。",
      "可笑山中人，强作碧沼深。",
      "暗流不复鸣，遗声杳莫寻。",
      "近闻石钟山，苏辨正古今。",
      "郦元与李渤，地下当噤喑。",
      "惜乎不闻此，使我徒登临。",
      "道人笑谓余，胡不求琴心。",
      "何劳弦上声，况此非徽金。"
    ]
  },
  {
    "id": "2e89e42032699bdb468d2e07c52a3b01",
    "title": "下第留别舍弟弼",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "缪承名卿后，煜煜赞皇裔。",
      "闵途遘伶俜，勉力济颠坠。",
      "百年能几何，三十已一世。",
      "胸中经纶策，偃蹇未获试。",
      "衰残蚤二毛，坎轲穷五技。",
      "探珠极溟海，耻逢骊龙睡。",
      "辛勤禹门浪，千仞复中踬。",
      "吾道有用舍，无乃天所否。",
      "岩廊与沟壑，荣悴同一戏。",
      "俱非本来物，吾无穷途泪。",
      "季父勉问学，弓冶付吾弟。",
      "营营米盐虑，役役裘葛计。",
      "虽服贫贱劳，无损刚大气。",
      "慎乃百胜术，早拔万夫萃。",
      "老去重别离，悲歌感棠棣。"
    ]
  },
  {
    "id": "2e89e42032699bdbd419f5e07a2f4a81",
    "title": "下第留别陈至",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "明缗钓香饵，彼取亦已微。",
      "金丸往抵黾，我用一何卑。",
      "余生宇宙间，动辄多愿违。",
      "天王十二闲，玉勒黄金鞿。",
      "奈何骥与騄，不使备六蜚。",
      "盐车初未脱，伯乐第兴悲。",
      "宁甘生刍饿，不为场藿嘶。",
      "京都足风埃，士气随亦淄。",
      "君于万夫间，独若三秀芝。",
      "浩气久已定，得丧亮难移。",
      "对之忘忿戾，澹然移安夷。",
      "论交有斯人，是用久敬之。",
      "吾生三十年，二十九年非。",
      "末路各相望，奋庸会有时。",
      "贵如未可求，守余北山薇。"
    ]
  },
  {
    "id": "2e89e42032699bdb8c76e2129aacee19",
    "title": "嵩阳书院诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "束发从政事，佩绶曳长裾。",
      "守令有民社，裂地皆分符。",
      "问之尔何由，必曰因业儒。",
      "自致或世赏，因儒升仕涂。",
      "一朝希斗禄，辄与故步殊。",
      "佞夫专媚灶，要路事驰驱。",
      "俗夫抗尘容，勾校迷墨朱。",
      "自谓尚市道，不若效贾区。",
      "何必念故业，易地有蘧庐。",
      "嵩阳敞儒宫，远自唐之卢。",
      "章圣旌隐君，此地搆宏居。",
      "崇堂讲遗文，宝楼藏赐书。",
      "赏田逾千亩，负笈昔云趋。",
      "劝农桑使者，利心巧阿谀。",
      "飞书檄大农，鬻此奉时须。",
      "垣墙聚蓬蒿，观殿巢鸢乌。",
      "二纪无人迹，荒榛谁扫除。",
      "桑羊固可烹，县令亦安乎。",
      "今主尚仁政，美利四海敷。",
      "仁贤任阿衡，天地一朝苏。",
      "已责复蠲敛，肉骨生膏腴。",
      "疲民悉按堵，此地尚荒芜。",
      "淮西高夫子，为政多美誉。",
      "百里政肃雍，民不困追胥。",
      "愤彼释老子，遗宫遍山隅。",
      "吾儒一何衰，废迹可嗟吁。",
      "连笺叩洛尹，移文讽使车。",
      "义有子衿耻，功将泮水俱。",
      "兴衰虽在天，此意良可书。",
      "却思鬻此者，于儒与何诛。",
      "又思昔县令，亦昔儒之徒。",
      "兴儒有美意，无忘高大夫。"
    ]
  },
  {
    "id": "2e89e42032699bdb163455441affe86a",
    "title": "史次仲钱子武与余在报恩寺纳凉分题各以姓为韵",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "天地怒气散，凯风若颠喜。",
      "吹彼枳棘墟，不入邃屋里。",
      "北风何其凉，雨雪雱不止。",
      "卒岁无衣裘，穴处犹冻死。",
      "六月如蒸炊，执扇犹秉燬。",
      "芃芃黍苗花，吹落不结子。",
      "老农悲不穫，飞鸟喜自恣。",
      "虽难答天恩，愿天投木李。"
    ]
  },
  {
    "id": "2e89e42032699bdb272ee20cfdc8fd4e",
    "title": "啄木鸟",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "小虫蠹坚木，自意吻颊刚。",
      "蟠身宅幽窦，心期千岁藏。",
      "尔非虎而翼，何乃巧取将。",
      "剥啄绕树腹，卷舌利钩芒。",
      "一身祸众命，曾未厌饥吭。",
      "流怨入胡琴，美人借馀商。",
      "鹈鴂相唯和，次第歇芬芳。",
      "吾生独何事，有喙三尺长。",
      "富岁常苦饥，不能餍糟糠。",
      "宁饥忍效汝，岂复思随阳。"
    ]
  },
  {
    "id": "2e89e42032699bdb8e555fb2dc5a5bb7",
    "title": "己卯春许昌湖上酬王实仲弓作",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "紫荷媚曲塘，青秧舞平畦。",
      "晨光泫晞露，众木含华滋。",
      "咸惊物外慕，归休及良时。"
    ]
  },
  {
    "id": "2e89e42032699bdb0651e91824f464fa",
    "title": "封禅碑",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "魏公如管仲，封禅止文皇。",
      "侈心晚犹在，厥妇故敢猖。",
      "诬彼七十君，哀哉为民殃。"
    ]
  },
  {
    "id": "2e89e42032699bdb7520e8e462393a36",
    "title": "文选楼",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "申辕应楚聘，邹枚适梁苑。",
      "藩侯喜宾客，贤贤易鹰犬。",
      "黄绮游汉廷，羽翼矰缴远。",
      "秦府十八公，攀附名益显。",
      "昭明众才子，文囿俾蒐选。",
      "高斋切浮云，雉堞俯晴巘。",
      "尚应愧河间，笔削非大典。"
    ]
  },
  {
    "id": "2e89e42032699bdbcf76e7be03d845a7",
    "title": "汝州王学士射弓行",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "汝阳使君如孙武，文章绝人喜军旅。",
      "要知谈笑能治兵，戏教红妆乐营女。",
      "白氎新袍锦臂鞲，条脱挂弓腰白羽。",
      "彩错旌旗照地明，傍花映柳陈部伍。",
      "须臾观者如堵墙，仿佛如临矍相圃。",
      "一人中的万人呼，丝管呶嘈间钲鼓。",
      "臂弓上为使君寿，遍及四筵乐具举。",
      "使君一笑万众喜，堂上酒行堂下舞。",
      "锦段银荷翠玉钿，意气扬扬皆自许。",
      "傥令被甲执蛇矛，恐可横行擒赞普。",
      "大胜吴宫申令严，两队宫娃啼且怖。",
      "阖闾台上呼罢休，将军虽贤亦觕卤。",
      "岂知使君不忘战，聊以戎容娱樽俎。",
      "夕阳卷旗去翩翩，使君要客登画船。",
      "美人不暇别妆洗，战士结束围华筵。",
      "皆疑征南汉将帅，楼船下濑方凯还。",
      "军中不应有女子，偏裨校尉何其儇。",
      "使君湖光照楼观，一碧不辨水与天。",
      "渐看暝色著疏柳，已见白蘋浮暮烟。",
      "银汉斜横北斗淡，明月碧玉疏星联。",
      "舟人罢唱时弄笛，艇子趁鱼行扣舷。",
      "隔浦荧荧见渔火，意中竹篱青旆悬。",
      "虽无荻花与枫叶，全似送客湓江壖。",
      "亟令周娘作新曲，周娘琵琶京洛传。",
      "不惜千呼与万唤，便时转轴仍拨弦。",
      "冯夷阳侯或静听，穹龟大鱼或后先。",
      "且言白傅时落寞，草草会遇仍嫣然。",
      "使君闻名满台阁，虎符熊轼聊周旋。",
      "风流乐事虽可记，皆过孙白二子前。",
      "会看和戎竟先列，铁骑百万临三边。",
      "报功女乐赐二八，粉白黛绿皆婵娟。",
      "青云乞身归旧里，汾城故地依林泉。",
      "琵琶亭中望汝海，无忘饮中今八仙。"
    ]
  },
  {
    "id": "2e89e42032699bdb090ad8f1f71a4887",
    "title": "题郭功甫诗卷",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "山人跨鱼天上来，识者珍重愚者猜。",
      "或呼文举异童子，林宗独谓王佐材。",
      "蚩蚩众目如瞽蒙，白马羽雪皆皑皑。",
      "古有仁贤不愚者，举足疐路心徘徊。",
      "桐城明府住姑孰，襟裾萧洒天与才。",
      "谗言屡改耻自雪，政事报成羞援媒。",
      "临川先生久知己，十年执政居公台。",
      "横飞后生尽豪俊，往往拔越自草莱。",
      "洪炉造化岂一端，如何不与珽填坯。",
      "盛朝能诗可屈指，少师仆射苏与梅。",
      "少师新为地下客，苏梅骨化成尘灰。",
      "金陵仆射今已老，班班丝雪侵颐腮。",
      "当今儒生迂此道，如使杞柳为棬杯。",
      "好古爱诗惟有君，独使笔力惊风雷。",
      "清音绕齿嚼鸣玉，烂光满纸如琼瑰。",
      "古原夜烧光夺月，立使万物有灰煤。",
      "清泉漱石白凿凿，湍落急濑成渊洄。",
      "才雄句险骇人胆，九月秋水滟滪堆。",
      "有时清贞叩玄关，至诚直可歆郊禖。",
      "公才颖栗公望异，牢落下位命何乖。",
      "岂无白虹夜贯斗，犹使宝剑丰城埋。",
      "几年令尉困下国，板简青衫趋郡阶。",
      "犹将富贵委脱毂，苟不知命安为怀。",
      "竹溪逸人杜陵翁，当年得意称壮哉。",
      "直言时病傲宫禁，谓可立致青云阶。",
      "公行孰避蹲草虎，由径不畏当路豺。",
      "输忠献策恃才藻，宰辅切齿全班排。",
      "遂离黼座谪千里，翻疑方直为祸胎。",
      "杳如蹑云上幽顶，文石嵲屼悬虚崖。",
      "下视黑潭鳄鱼窟，山雨润泽浮苍苔。",
      "临危惴惴惧石陨，况更步滑粘青鞋。",
      "上愬逢怒下见诮，愠望宁与群小偕。",
      "秋江接天夜如练，桂宫隐见琼瑶台。",
      "泛舟夜披紫绮裘，兴发鼓枻倾金罍。",
      "岸人疑是王子猷，美女揶揄言谑谐。",
      "沧浪水深波浪阔，醉谓止可探一柴。",
      "徜徉濯缨傲巨浸，掬月不得翻委骸。",
      "上皇虽悼屈平善，千载乃得为朋侪。",
      "秋霜何草不玄黄，蜀山戌削青崔嵬。",
      "马如蹇驴不惯远，陟险色变成豗隤。",
      "阁道繁霜晓成澌，古壑暴雨飞阴霾。",
      "散关野哭夜悲怨，倏见鬼燐明岩隈。",
      "长蛇食象留齿骨，猛虎噬人馀钏钗。",
      "故人招庇岂惮远，军谋宥密惟参陪。",
      "春雨霢霂兴槁苗，膏润不及枯根荄。",
      "正风寝熄雅颂废，吾言来自单于垓。",
      "古今厩马讵为匹，骅骝骃骆驽与騋。",
      "力良调俊惟骐骥，李杜故得其梧魁。",
      "前辈攀辕让驰道，下石夹毂谦争推。",
      "二公当年走声价，日月左运天旋回。",
      "方今明时废声律，将使湮沦如烬煨。",
      "非君鼓吹力主持，是道不世将倾颓。",
      "关西鄙夫怀此愤，白石空炼如女娲。",
      "命违时否口常钝，如挂风铎环堵斋。",
      "安得献言彤庭下，出入金马如皋枚。",
      "秉钧庙堂司惨舒，建旌立节如张裴。",
      "古云能诗多坎轲，苟或信矣良可哀。",
      "傥使文章敌天下，再使神禹驱秦淮。"
    ]
  },
  {
    "id": "2e89e42032699bdb4afef1174cc85076",
    "title": "三月三日",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "柳眼脱壳花将飞，麦梢弄黄青穗肥。",
      "鹁鸪翩翩避舟去，燕泥误落沾人衣。",
      "树外浮阳湖水渌，漠漠不动含晴晖。",
      "沙暖浴凫遗翠羽，岸深老蚌吐明玑。"
    ]
  },
  {
    "id": "2e89e42032699bdb823cde7c3ec2394c",
    "title": "黄河",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "昔我初为入秦客，残雪埋关闭长陌。",
      "黄河二月冻初销，万里凌澌流剑戟。",
      "西风细卷浪花催，日射寒光明瑟瑟。",
      "归时细雨正溟蒙，冷落关河已秋色。",
      "惊沙惨惨塞云黄，远树昏昏秋水白。",
      "济川壮志愈衰迟，日送烟波问河伯。"
    ]
  },
  {
    "id": "2e89e42032699bdba2453a3bb9397d9f",
    "title": "自陕州渡黄河歌",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "流浪沧浪二十年，三江五湖一钓船。江神海若谙忠信，此身常在蛟龙渊。",
      "欲渡黄河滨，小儿语相玩。鲸鲵嗜人正饕餮，忠信难凭彼方悍。",
      "我尝夜泛子胥湾，钱塘大浪如银山。崇明海门水如墨，况此相望一苇间。",
      "为吾鼓桨为君歌，气凌河伯惊鼋鼍。醉披紫绮傲风波，济川迟暮奈天何。"
    ]
  },
  {
    "id": "2e89e42032699bdb5058db5a3db473db",
    "title": "上林道",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "忆昔驱车度函谷，解鞍访古骊山麓。",
      "华清虽有亡国恨，绣岭犹存旧时木。",
      "无情草木竞争春，不问兴亡自红绿。",
      "汉家上林更萧瑟，宫殿荒基走麋鹿。",
      "可怜乔木亦已无，五柞长杨今朴樕。"
    ]
  },
  {
    "id": "2e89e42032699bdb67f7bf27daf8d46f",
    "title": "琴台",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "广陵散成不忍传，渊明援琴葛为弦。",
      "乃知此乐潜圣贤，直与天地通其玄。",
      "我兄能琴人所先，我非知音知自然。",
      "或闻一曲山月前，轻扬如坐春水船。",
      "逆随河源上青天，口胶不语生醴泉。",
      "鼓舞和气如陶埏，至乐默默坐忘年。"
    ]
  },
  {
    "id": "2e89e42032699bdb9fd19ee7db00b69b",
    "title": "少华山",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "少华连延翠烟永，细路缘云上高顶。",
      "奇峰西奔入秦蜀，幽谷南通接荆郢。",
      "昔年蛟龙忽变化，怒蹙山巅压州境。",
      "山灵吐怪助豪彊，地轴狂推如转梗。",
      "盘龙七社万户馀，卵覆巢倾伸臂猛。",
      "近来又说神羊岭，六里横开罅如井。",
      "居民惴惴已忧疑，惟恐蛟龙怒还逞。",
      "勿令岸谷复颠移，鼓铸神功烦禹鼎。"
    ]
  },
  {
    "id": "2e89e42032699bdb40b5f374310ed0ca",
    "title": "回心岭",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "万仞嵩峰接天远，妖武登封艰步辇。",
      "初登峻岭已回心，何事艰难能黾勉。",
      "亦似徽之泛剡溪，想见王阳临蜀坂。",
      "老子山林兴不浅，兴尽中涂犹欲返。",
      "古人戒在末路难，九十常为百里半。",
      "世上风波更可憎，心不可回聊自劝。"
    ]
  },
  {
    "id": "2e89e42032699bdb8f665fb7797368a8",
    "title": "次韵答张訚张阁见寄",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "我思佳人在何许，太行之阳济川上。结茆赋诗临清流，我情摇摇日西向。",
      "盘谷秋来阴复晴，谷口与谁来耦耕。卖刀买犊便能尔，功名付之勃与平。",
      "嗟余追逐老闾里，吟诗作赋不直水。韦编铅椠幸忘忧，甘与牛衣同卧起。",
      "相从当及壮年时，莫年多感定多悲。此身安归送归客，岂堪登临行路岐。",
      "万事纷纷战蛮触，不须白眼憎时俗。但愿如公无荣亦无辱，临流赋诗老亦足。"
    ]
  },
  {
    "id": "2e89e42032699bdb988d98a0a8e1e478",
    "title": "田舍女",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "田家女儿不识羞，草花竹叶插满头。",
      "红眉紫襜青绢袄，领颈粗糙流黑油。",
      "日午担禾上场晒，也喜年丰欲还债。",
      "佣工出力当一男，长大过笄不会拜。",
      "有者四十犹无家，东村定昏来送茶。",
      "翁妪吃茶不肯嫁，今年种稻留踏车。"
    ]
  },
  {
    "id": "2e89e42032699bdbf143d8fc4f3314fb",
    "title": "赵令畤德麟作襄阳从事丁丑季冬出行南山三邑某同谢公定曾仲成潘仲宝携酒自大悲寺登舟过岘山宿鹿门明日复自岘首目送缘绝壁而往上船山下相与酌酒而去德麟赋诗次韵和之",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "邹湛葛疆往过此，幕中佐曹畏简书。",
      "习池岘首自今古，故时悲喜成空虚。",
      "越王之孙府从事，恶人亦作俗吏呼。",
      "日从云间二三子，醉吟啸傲相携扶。",
      "王孙才高倦羁束，湿纸讵可包於菟。",
      "兴来鼓棹碧江去，把酒赋诗聊与娱。",
      "野人相逢荷倾盖，坐上作客惭食鱼。",
      "红尘化衣对玉树，白发茁须如霜芜。",
      "饱闻襄阳好风土，喜见山水相盘纡。",
      "久怜消髀厌羁旅，便欲卜隐如林逋。",
      "著书虽可自覆酱，志怪犹为鬼董狐。",
      "兹游起我丘壑兴，岂复自为形迹拘。",
      "山中一廛可托足，裘葛略具便有馀。",
      "结茆耒耜老岩谷，岂学少室随驾卢。",
      "老妻汲涧芼葵蕨，丁男负刍仍扫除。",
      "诸公富贵或肯顾，结驷野服来吾居。"
    ]
  },
  {
    "id": "2e89e42032699bdb5b236575268f9d64",
    "title": "谢公定所宝蕃客入朝图贞观中阎立本所作笔墨奇古许赠赵德麟而未予廌作此诗取以送德麟",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "君不见燕然易水波桑干，东连鸭绿西贺兰。古来战地骨成土，赤棘白草沙漫漫。",
      "汉筑朔方置上郡，晚岁款塞惟呼韩。贞观文皇力驯制，诸蕃君长充王官。",
      "玉门不关障无候，驿道入参天可汗。蛮夷邸中诸国使，旃裘椎髻游长安。",
      "我恨不为典属国，望古遥集真可叹。今观此图写职贡，要荒种落蒙衣冠。",
      "兽蹄鸟喙或鬼色，想见膜拜皆盘跚。圣朝贤良谢夫子，劲气烈烈霜风寒。",
      "目眵唇焦万卷烂，笔头成冢墨成滩。南阳劝驾一封传，入对三道朝金銮。",
      "万言阶对万乘喜，声名一日青云端。行当遨游庙堂上，坐令四国相交欢。",
      "羽书不驰烽火冷，鸣鸡吠犬何敢干。借令跳梁出巢穴，当用斧斤摧髀髋。",
      "戎亭喋血无噍类，稿街县首如狐獾。君当自画凌烟阁，纵有此图何必观。",
      "同僚华原贵公子，求公此画公无难。乃知功名丈夫志，不惑玩好劳肺肝。",
      "怜渠孜孜画成癖，心欲速得如羽翰。不如遣佐箧中品，犹胜弃捐终不看。"
    ]
  },
  {
    "id": "2e89e42032699bdba323ec9b5e0f3869",
    "title": "德麟自南邑至酂相会作诗次其韵",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "脂车欲入南山路，马首忽西真有数。",
      "此生兀兀老江山，曩事纷纷过风雨。",
      "君行岭上正穿云，我向津头欲呼渡。",
      "石门秀绝冠荆楚，万壑千岩供指顾。",
      "赴涧哀泉咽复流，出岫闲云散还聚。",
      "遥应写怀远怜我，瘦马饥童傍江雾。",
      "平时追随若形影，异县相望忽如许。",
      "他年两翁各赋归，思山便可拿舟去。"
    ]
  },
  {
    "id": "2e89e42032699bdb7c64c50c867b4bbb",
    "title": "千龄桧",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "冈头老桧不记年，古父约以千龄传。",
      "高枝凌兢倚北斗，低枝犹藏万岁烟。",
      "蟠根直与地争固，不许蚓穴通黄泉。",
      "阴森古怪神物附，雨晦每见蛟龙骞。",
      "贤哉乐天真逸者，手植苍桧今宛然。",
      "元和元丰五十纪，婆娑下委才及肩。",
      "信此千龄尚虚云，几见海变丘陵迁。",
      "乃知不为斤斧夭，不在涧底与山巅。"
    ]
  },
  {
    "id": "2e89e42032699bdbe6c1efa6a427a64d",
    "title": "鼎足桧",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "巨根盘亘几百尺，高干植立参天长。",
      "萧萧气清霜月白，云根桂子飘秋香。",
      "松陵高士风骨奇，洒然临流傲沧浪。",
      "油云委地墨欲滴，霾风拂雨炎天凉。",
      "酂留执策信秉钺，军中舞剑语激昂。",
      "幽林俯见皆朴樕，反视茂质独苍苍。",
      "乐圃先生最珍玩，如神伟象岂等常。",
      "梦松盖有三公兆，苍桧鼎峙宁非祥。"
    ]
  },
  {
    "id": "2e89e42032699bdbc3a67bda9149422e",
    "title": "樛枝桧",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "桧今老矣何兢兢，樛枝下屈如不胜。左松右柏非尔朋，繁霜茂雪徒骄矜。",
      "鞠躬不敢骞其肱，午阴凄凄绿鬅鬙。六月爽气飞秋冰，萦纡茂密罗附藤。",
      "猿猱臂绝愁难升，老龙衔雨将飞腾，矫首欲举逢饥鹏。"
    ]
  },
  {
    "id": "2e89e42032699bdb342fa2c8ef6e457c",
    "title": "题王摩诘曲江春游图",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "咸雍山河互王霸，泾渭为隍城堑华。",
      "曲江台沼备豫游，只与画师供入画。",
      "长安城西山万重，昆明烟浪绕新宫。",
      "新蒲细柳春风里，万户千门佳气中。",
      "我生不及开元时，犹喜此图今见之。",
      "苍莽烟绡横短幅，眼中终南倒溪渌。",
      "倾城士女巷无人，三月三时曲江曲。",
      "老稚妍媸贱或贵，来者携壶归者醉。",
      "笔端造化有能事，各肖人人乐游意。",
      "如今此地空尘迹，石鲸纵在如铜狄。",
      "宜春五柞更萧条，无复榛中得遗甓。",
      "我愿吾王明六符，不蹈汉唐耳目娱。",
      "池籞假民任畋渔，无令画师为画图。"
    ]
  },
  {
    "id": "2e89e42032699bdb6aff9d010fe78210",
    "title": "王实洗儿歌",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "昔闻吉梦占罴熊，今见得子如阿戎。",
      "先正举世称至忠，垂庆百世皆万钟。",
      "山川秀气久结融，今复俾君生此雄。",
      "五侯七貂十八公，当有八元为八龙。",
      "愧我尘埃非太真，难使此儿名作温。",
      "劝君大作容驷门，作诗聊代添金盆。"
    ]
  },
  {
    "id": "2e89e42032699bdbb4dc31ff1e7dce6a",
    "title": "卢泉之水次韵晁克民赠隐人",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "卢泉之水名何长，裂脐不到空莽苍。",
      "读君诗句心已凉，便觉满耳清浪浪。",
      "彼方逐臭如窃香，肝膈鼠饱神鹰扬。",
      "有客饮水衣朝阳，睥睨不语中何伤。",
      "过从得君想更乐，直欲造化穷微茫。",
      "何当相从老此水，桀蹠夷齐均是死。"
    ]
  },
  {
    "id": "2e89e42032699bdb052f776024cbb2d4",
    "title": "边城四时曲送盛玮东玉之官平凉",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "边城冬，日日黄埃飞朔风。葱岭雪深埋古道，河岸冰厚与天通。",
      "可汗牙帐青海东，壮士卷甲趋奇功。公孙卿材名将种，横槊赋诗海涛涌。",
      "作吏宜思故家勇，早取灵盐隶秦陇。"
    ]
  },
  {
    "id": "2e89e42032699bdb060bd50105af2f9b",
    "title": "咏斋诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "古昔诗客长风骚，云间野鹤鸣九皋。",
      "六丁极天十万遭，摄提执策穷牛毛。",
      "玄珠罔象谁能及，或长壮丽称雄豪。",
      "九原杀气横天高，朔风吹雪沾霜刀。",
      "衔枚束甲夜渡洮，军中壮士秉白旄。",
      "忿怒不可拔一毫，白狐几腋成一袍。",
      "东溟一钓连六鳌，二长不同各有劳。",
      "吟咏至审公讥褒，咏斋之乐真陶陶。",
      "君毋独乐愈自高，亦当以手援儿曹。"
    ]
  },
  {
    "id": "2e89e42032699bdbb720a89c903264e0",
    "title": "寄杨十三虞卿",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "前年君去时，覆水坳堂中。三年君不归，昨夜风雨惊破屋，不知生蛟龙。",
      "壮士耻隐忍，拔剑刺溃痈。三杯然诺许君死，鱼腹置匕首，直入吴王宫。",
      "㧖镡雳火飞，吐气成长虹。义名如皦日，英气凌秋风。"
    ]
  },
  {
    "id": "2e89e42032699bdb55556454227fb67f",
    "title": "秦觏少章寄寂斋",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "臣门如市心如水，汉宫解识尚书履。",
      "形若槁木心死灰，东郭子綦初隐几。",
      "明珠走盘丸走坂，性不迁迁常止止。",
      "蚍蜉战声如雷霆，渠自纷纷相我尔。",
      "达人大观观万有，区中狭隘真一眯。",
      "磨坚涅白自古然，不必饮牛憎洗耳。"
    ]
  },
  {
    "id": "2e89e42032699bdb76e6525d200f83e1",
    "title": "无渡河",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "无渡河，无渡河，中有龙门之雪浪，天池之洪波。上有碧崖之岌嶪，下有暗石之嵯峨。",
      "蛙蚓得志相讥诃，况复龙蜃与鼋鼍。崇朝一舍即我郊，黎民一苇平可过。",
      "无渡河，无渡河，招招舟子不足信，彼亡维楫将奈何。"
    ]
  },
  {
    "id": "2e89e42032699bdb9f02334a0cf49c72",
    "title": "自山中归至登封遂讽高宰令取峻极中院厨前石钟板盖唐人寺记字甚奇丽也",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "吴砧已碎乐生论，京江昔沈瘗鹤铭。",
      "半裁紫阳立玞石，考击化度求金籯。",
      "乃知金石有厄会，名碑旧叠长安城。",
      "顷年醴泉有贤令，政誉蔼蔼多流馨。",
      "为怜文星足人杰，昔皆祔葬陪昭陵。",
      "坏垣粪壤得颜碣，榛丘棘垄求魏徵。",
      "史讹遂正冲远字，石阙再树六骏形。",
      "板图列籍示过客，龟趺螭首罗齐廷。",
      "后来谬令类俗子，辄去其籍人皆惩。",
      "昔到般舟访遗迹，季海寺记今雕零。",
      "晓闻晨钟呼僧粥，石磬嘹亮穿云清。",
      "往观乃是唐短碣，大穷索缚乘前楹。",
      "字形峥嵘笔萧散，远过名殿诸题经。",
      "劝僧拂拭置高壁，安知野僧不我听。",
      "十年再游尚如昔，击拊刻划将俱平。",
      "急归入城讽县令，立使舁至无久停。",
      "此碑复立非我力，奇物久废天须兴。"
    ]
  },
  {
    "id": "2e89e42032699bdb52594cdda0a41011",
    "title": "有怀都下寒食",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "上国兹晨每豫游，仙仗缭绕来瀛洲。",
      "天王高御宝津楼，侍臣壁立环诸侯。",
      "箫韶引风摇树羽，晴波飞影动宸旒。",
      "阑干仙人深雾縠，楼前彩缆系龙舟。",
      "锦标霞举夺日精，万楫竞渡驰蛟虬。",
      "天颜一解四海春，乐岁已忘凶年忧。",
      "况今持盈戒攲器，不使逸豫常从流。",
      "锦帆高张亦佳耳，清汴东注贯扬州。"
    ]
  },
  {
    "id": "2e89e42032699bdb1f502fd8cda60faa",
    "title": "真君观",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "嵩山胜地神仙宅，真君独作嵩山伯。",
      "昔闻解职扣帝阍，厌此尘寰年已百。",
      "天上百年一瞬间，下土衮衮多腥膻。",
      "劳神应念日月走，瞑目深哀膏火然。",
      "潘公欲代复谁举，仙籍题名今几传。",
      "忆昔元丰己未游，仙泉犹作雨深湫。",
      "十年新事还堪笑，庙貌今祠灵惠侯。"
    ]
  },
  {
    "id": "2e89e42032699bdbbf5047c60517a6a3",
    "title": "经史阁",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "隐君扁舟离五湖，初闻邑子惊陶朱。",
      "多金不用五㹀术，高阁惟藏万卷书。",
      "牙签玉轴比四库，缥帙锦囊过五车。",
      "河间阙遗应复购，汲冢蠹简嗟无馀。",
      "碧山学士解传业，黄卷古人相与居。",
      "谢庭芝兰信灵秀，窦家椿桂皆芬敷。",
      "朱栏翠瓦照空碧，秋山晚林共扶疏。",
      "寒溪送月出幽谷，白云因风生坐隅。",
      "道山三馆限清禁，山中此乐彼所无。",
      "异时联华陟严近，白虎东观文石渠。",
      "愿待善本校中秘，毋令后儒争鲁鱼。"
    ]
  },
  {
    "id": "2e89e42032699bdb6b2abcb19874fbd2",
    "title": "求茶戏丘公美",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "公美方自灵隐来，面上灰土衣尘埃。自言夜借僧榻眠，白日买酒不惜钱。",
      "半月等得头水茶，欲求善价先还家。君不见边孝先，瞌睡昼多眠。",
      "点茶追清兴，诚与真性便。闻君结交素奇伟，朋友须求无逆意。",
      "苟惠上品一斤来，庶全见利而思义。"
    ]
  },
  {
    "id": "2e89e42032699bdb25eb5d3302b174e9",
    "title": "王彦温多恕许惠叶县石方尊将以贮酒作诗取之",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "叶山坚石如水苍，斫为大尊重且方。",
      "斟酌胡能问罍耻，献酬不解随觯扬。",
      "勿言研材用非称，曲糵文章皆伐性。",
      "请看毛颖不中书，宁及时时一中圣。",
      "月岩老子饮山村，但惜田家老瓦盆。",
      "已刳匏瓜代杯饮，愿君持此比窊尊。"
    ]
  },
  {
    "id": "2e89e42032699bdb874ea365e0bac6b7",
    "title": "相逢行",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "平生不为轻薄游，故亦未作相逢行。寻常木彊畏犯义，直欲端彦规后生。",
      "有客性不羁，谓我何泥固。太上立德次立功，痴儿乃为功名误。",
      "颜回穷冻终何成，东山饿夫适自苦。君不见白杨依依北邙墓，断碣灭裂碍行路。",
      "髑髅物化今何为，剑钺虽存委为土，痴儿胡为不早悟。",
      "我闻是言笑不顾，抠衣布武出门去。杳如乘鸾向烟雾，精神流离不自据。",
      "想像仿佛若神遇，果见姣姬拾翠羽。縠袂障日扬轻素，芙蕖倒影碧波媚，薄云映日光未吐。",
      "冶容异公行，联娟美无度。惊翩翩，下烟渚。游翔媠，将高举。",
      "为怜牵牛久独处，欲解明珰赠交甫。临行惠我不语意，定驾星軿为暮雨。"
    ]
  },
  {
    "id": "2e89e42032699bdb1186993274a96f73",
    "title": "崇福宫",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "上都太一临天街，千乘万骑频往回。",
      "神嵩太一古所治，曷日属车游豫来。",
      "昔年章圣奉玄寂，离宫万堵临崔嵬。",
      "定陵弓剑隔重岭，金碧渝暗翚鸳摧。",
      "重门铜兽闭永日，灵囿御坐生苍苔。",
      "达官乞开奉祠事，肉食罔知真可咍。",
      "小臣作诗非望幸，欲写万壑松风哀。"
    ]
  },
  {
    "id": "2e89e42032699bdbe132a6a2c8b2da82",
    "title": "壁间所挂山水图",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "老骥无能空在闲，苜蓿既饱思行山。",
      "谁知八幅分向背，恍如百里随跻攀。",
      "云烟蒙蒙心共远，草树阴阴日将晚。",
      "一声幽鸟隔前溪，万古回春来叠巘。",
      "凉风仿佛飞清霜，奉身九折思王阳。",
      "嗟我胡为不自爱，逐物颠倒轻馀光。",
      "瓜篱活计知何日，相对无言搔短发。",
      "芒鞋竹杖请自在，皎皎吾身真匪石。"
    ]
  },
  {
    "id": "2e89e42032699bdb7f96e9b295284429",
    "title": "闻角叹",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "晚角吟，声正悲。嗟尔行道迟迟兮中心有违，女心忧伤之人未归。",
      "临岐满掬泪，轻埃变污泥，壮夫安尔为。日月挂两臆，厉声长嗟咨。",
      "噫吁嘻！季世无良臣，御戎无上策。辅桀盗货财，稽功数俘馘。",
      "安知閟国步，且要高官职。勇如汉将军，诡道作无益。",
      "角本胡地乐，相闻地辽邈。汉家岂无大吕与黄钟，岂无鼙鼓与钲镯。",
      "且欲震军声，安用胡地角。胡不严，秋关弓。",
      "莫使胡人来，莫使琵琶之声过河朔。"
    ]
  },
  {
    "id": "2e89e42032699bdbd8d6824fe079b547",
    "title": "作塞上射猎行",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "塞云委地如泼墨，恶风吹沙变黄黑。紫髯将军柳叶甲，银騣护阑白玉勒。",
      "铁林子弟八九千，饮马渡桥过河北。沙漠黓地古战场，寸草不生地皮赤。",
      "将军指呼令鼓鼙，旌旆悠悠动坚壁。壮夫露股挟纩温，蕃马鞘脚寒有力。",
      "龟手荷戈指欲坠，气结冰凌满须历。前驱萧萧近林翳，军声业业震金革。",
      "怪狐跳梁罔两避，虎豹惊骇丧胆魄。山根浅草枯槎枒，隐隐叶下见兔迹。",
      "武夫张罝四散逐，双兔雌雄中金镝。自云舍矢不失驰，手持双兔有德色。",
      "凯旋如殪大兕归，喜非诡遇无所获。常闻武功贵时习，忘战必危欲定国。",
      "蒐田以时选车徒，士卒素练务严翼。季冬物成农事休，民闲庶类亦蕃殖。",
      "泮上虎臣献俘馘，淮夷攸服远人格。悲夫王泽寖熄多鬼蜮，蒙恬白起为民贼。",
      "君不见长平鬼哭万人冢，击破秦坑髑髅白。"
    ]
  },
  {
    "id": "2e89e42032699bdb1691084f2122c73c",
    "title": "赠卜者张生歌张历阳人也",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "我忆扁舟昔南渡，江心忽值蛟龙怒。",
      "大浪崩腾舞我舟，尾胁蜿蜒束吾橹。",
      "怒声如雷雷火烈，腥风鼓天天如雾。",
      "我观蛟龙等一戏，众面仓惶独无怖。",
      "平生忠信天自知，死葬江鱼未应误。",
      "须臾水天碧镜净，顺风入帆风若御。",
      "历阳古岸舣荒亭，寒云澹澹依江树。",
      "江南山水天下奇，更在江山奇险处。",
      "朱门玉窗带青嶂，想见君家傍烟屿。",
      "我今西来二十年，梦寐江南见幽趣。",
      "夫君何为抱奇术，轻去故乡踏长路。",
      "胸中秀气未甘蛰，欲继君平齐季主。",
      "术高不肯等闲售，惟喜遨游卜卿辅。",
      "尔来山郭坐空馆，怜我困穷为推数。",
      "阅人多矣君自信，归去来兮余已悟。",
      "少年飞动已知非，老来忧患宁堪顾。",
      "壮时犹愧不如人，岂复衰残彊驰骛。",
      "傥来轩冕任去留，纵有功名逼迟暮。",
      "箕山之阴颍水湄，二顷荒田安𤱶亩。",
      "曲肱饮水吾自乐，乘坚齿肥乌足慕。",
      "吾生贫贱吾自知，不解胁肩求贵富。",
      "我如富贵当蚤得，已可通侯封万户。",
      "惟有退身可自如，造物哀怜应不拒。",
      "扁舟常系屋南溪，会当乘兴江南去。"
    ]
  },
  {
    "id": "2e89e42032699bdb7f105cb9b5e9a761",
    "title": "胡为乎行赠丘公美",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "吁嗟憧憧之民兮，何终身不灵耶。不能挥毫縻青天耀白日，胡为乎布衣韦带事读书。",
      "不能坐穷庐运筹算，胡为乎骑马试剑轻其躯。项籍耻作百夫勇，禹行舜趣犹贱儒。",
      "惫乎四支愁五脏，不能成功竟何如，胡为乎直待临老空嗟吁。",
      "盍归乎来，盍归乎来。长桥系白鲤，摆尾向天台。风流李北海，雄望摩九垓。",
      "长卿向穷时，尚为临邛咍。北邙古墓空蒿莱，胡为乎须上黄金台。"
    ]
  },
  {
    "id": "2e89e42032699bdb64d3e9ec72af1183",
    "title": "赵德麟中秋生日",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "中秋月，风露凄清光倍洁。皓气澄霄万象沉，孤光散彩繁星灭。",
      "中秋潮，江海鲸波此日高。倒卷东溟荡平陆，逆撼九江翻怒涛。",
      "治平初年岁执徐，越王国邸生英儒。虎腰燕颔岩电目，凤准犀颅冰雪肤。",
      "九天月华为爽气，识照古今窥圣秘。胸中洞达不容尘，莹似太华无滓濊。",
      "浙江潮头为骏声，名满宇县高峥嵘。词源落笔波涛动，冯夷阳侯皆震惊。",
      "裕陵求人如不足，蒐选群材起岩谷。网罗英雄至四海，晚获天麟在王族。",
      "除书令上芸香阁，中秘校雠专笔削。辞荣宁作卿寺僚，外迁肯入诸侯幕。",
      "人嗟官冷久淹回，我知解养王佐才。圣朝方欲相宗室，黑头作公坐三台。",
      "年年特班谢明主，宝床礼物来傍午。两军戏伎候掖门，马首迎归入公府。",
      "我虽无能世或取，尚可与君为诏语。"
    ]
  },
  {
    "id": "2e89e42032699bdb73848bdb7014cbf2",
    "title": "以古画观音易眉子石砚歌",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "畴昔翰林苏谪仙，溪藤写赠眉石篇。欲寻此砚副此什，婺源烟水空茫然。",
      "君家宝砚多奇石，一一玄圭与苍璧。此砚初来众砚疑，厕居末品真可惜。",
      "宝林大士千亿身，吾家古画妙入神。欲持吾画易君砚，庶几速证西来因。",
      "我持君砚复何为，嵩山之阳颍水湄。茹藜咀藿坐蓬荜，漱流枕石书新诗。",
      "万事推迁皆传舍，世间孰是常存者，画砚伊余聊税驾。"
    ]
  },
  {
    "id": "2e89e42032699bdb6900486e451b543f",
    "title": "冽泉亭诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "古井嵌空下如屋，寒泉馥冽甘如饴。",
      "昔人传是龙蜃窟，睡未千岁人不疑。",
      "云蒸每见飞雳火，沉绠或惹髯间氂。",
      "安得海奴秉犀炬，乘月夜照窥端倪。"
    ]
  },
  {
    "id": "2e89e42032699bdb14489ed965c0423f",
    "title": "东湖诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "翠荇弄水时出没，紫莼浸滑涎蜿蜒。",
      "川光遥接行潦前，野气空阔浮寒烟。",
      "常思郢客解刺船，岂解乘槎上青天。",
      "又思吾儿能测渊，岂能夺得骊颔蠙。",
      "上升却回复入海，只恐澄海为桑田。"
    ]
  },
  {
    "id": "2e89e42032699bdb58105c9c832eb34e",
    "title": "对春二首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "半阴半晴恼乱我，不禁春意惟殢春。",
      "黄莺丁宁舌初转，杨花轻盈来弄人。",
      "东家秋千多美女，舞腰娉婷衣金缕。",
      "彩索徘徊渐渐高，墙头见人羞欲住。",
      "柳下谁家薄媚郎，立马昂头不肯去。"
    ]
  },
  {
    "id": "2e89e42032699bdb58105c9cf7bea73d",
    "title": "对春二首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "一点两点催花雨，章台走马无尘土。",
      "少年去老能几时，买笑金钱不须数。",
      "高阳酒徒多白发，长安佳妓今老妪。",
      "共君把酒莫厌多，作意彊作青春主。",
      "文章放行多气焰，笔画把捉无精神。",
      "愿得神王如六通，日写万卷酬青春。"
    ]
  },
  {
    "id": "2e89e42032699bdb1b393146827b2a20",
    "title": "某顷元祐三年春礼部不第蒙东坡先生送之以诗黄鲁直诸公皆有和诗今年秋复下第将归耕颍川辄次前韵上呈编史内翰先生及乞诸公一篇以荣林泉不胜幸甚",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "半生虚老太平日，一日不知人不识。",
      "鬓毛斑斑黑无几，渐与布衣为一色。",
      "平时功名众所料，数奇辜负师友责。",
      "世为长物穷且忍，静看诸公树勋德。",
      "欲持牛衣归颍川，结庐抱耒箕隗前。",
      "只将残龄学农圃，试问瀛洲紫府仙。"
    ]
  },
  {
    "id": "2e89e42032699bdb414f75a6c571bb35",
    "title": "精思观崔道士授剑柏中剑常吼若雷",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "阴阴老柏森庭牖，外脱中空若虚缶。",
      "崔仙授剑柏遂神，剑气腾天剑声吼。",
      "顷年天师受丹诀，此地精思岁华久。",
      "玉函金匮发灵崖，因使阴符诬虎口。",
      "殿中真人道玄笔，笔妙飞扬传不朽。",
      "霜发羽人逢白叟，间岁已闻逾九九。",
      "神游八极吾所愿，道骨仙风愧无有。",
      "欲赋大鹏思子微，恐尔年龄亦为偶。"
    ]
  },
  {
    "id": "2e89e42032699bdb7efee79ee2d1ddb2",
    "title": "张居士歌",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "凡夫冥冥不知晓，劫尘流浪如沙扫。",
      "上天宫阙隔青云，九原垄墓空秋草。",
      "神仙有意怜下土，独取飙车出三岛。",
      "张翁陋巷贫且贤，箪饷瓢浆久怀宝。",
      "羽客飞来自何所，蓬荜相迎笑相劳。",
      "高谈妙理妙道本，定是青牛度关老。",
      "仙丹无形有真气，一视传灵入凡枣。",
      "聊分七枣遗张翁，一饵云充千岁饱。",
      "张公不食今几年，齿如儿童颜色好。",
      "我闻神仙本无滓，诸漏皆空体玄道。",
      "姑射神人饮风露，淮南鸡犬依丹灶。",
      "真诠自然本简易，不在劳形勤补脑。",
      "封山航海漫殚费，叶衣草茹空枯槁。",
      "况乃纷纷五浊世，粒食火化常热恼。",
      "余苦风尘衰太早，绿发苍苍半玄缟。",
      "青春堂堂暗中去，常恐馀生似潢潦。",
      "何当刀圭借残龄，相与神游超八表。"
    ]
  },
  {
    "id": "2e89e42032699bdb8b8594cc412d9782",
    "title": "钟山钟",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "延平双剑朝丰城，钟山之钟挟以行。",
      "延平春浪拂天地，左右两龙雷火鸣。",
      "建隆真人君八极，河伯效珍宝钟出。",
      "不似汾睢发鼎光，泛泛逆流浮万镒。",
      "诏赐阊阖濯龙宫，声掩景阳闻九重。",
      "吾闻此钟亦神物，独肯寒溪就埋没。"
    ]
  },
  {
    "id": "2e89e42032699bdbe4838d85bd710e84",
    "title": "舞阳令祝乐天再任",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "庚寅十月二十五，晓分黑帝临丹府。",
      "怒来鞭掠玉麒麟，下降英灵佐明主。",
      "庐江从此生奇贤，便是奇人祝乐天。",
      "鼎沸弦歌一百里，双凫舞水又三年。",
      "部民共献长生酒，鸾鹤庄椿只依旧。",
      "我咏蟠桃别有春，何须更祝人间寿。"
    ]
  },
  {
    "id": "2e89e42032699bdb44e704753f76a83c",
    "title": "拟楚词",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "匠执斤兮道周，称百寻以弗用兮谷之幽。屈轮囷以为杯兮，孰谓贤于杞柳。",
      "揉吾性以矫真兮，宁全天以为寿。乐吾乐兮，乐不汝违。",
      "乐不汝违兮，盍归乎来哉。犀何尤兮以角累，象何咎兮齿为灾。",
      "童牛夭兮，职骍刚而茧栗。龟告犹以灼兆兮，宁泥中以曳尾。",
      "珠缀旒兮，悔夜光不祥。玉为圭瑞兮，痛山辉之为殃。",
      "乐吾乐兮，乐不汝违。乐不汝违兮，盍归乎来哉。兰九畹兮芬芗，芝三秀兮焜煌。",
      "山嵷嵷兮呈姿，川溶溶兮摇光。风駃駃兮历楯，云缤缤兮度梁。",
      "药为衣兮薜为裳，椒为醴兮桂为浆。乐吾乐兮，乐不汝违。",
      "乐不汝违兮，盍归乎来哉。"
    ]
  },
  {
    "id": "2e89e42032699bdb6bd024173fa9b3dc",
    "title": "嗟美人词",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "嗟美人兮何之，抚千祀兮增悲。咎司命之匪仁兮，弗庇下民。",
      "故啬数于令人兮，俾弗俪乎常期。既闿端之引大，复柅止而絷维。",
      "仰天衢而愿骋兮，羌为惠之罔终，嗟美人兮怀思。",
      "閟灵修而自珍兮，宁燕婉而倚巾。彼鹈鴂之早鸣兮，欲众芳之陨衰。",
      "亮汝怀之匪良兮，喜佳卉之具腓。灵芝遑恤汝以自芳兮，亦三秀而呈姿。",
      "候虫呻吟而竞秋兮，熠耀夕飞而流光。蚊角翼而虎噬兮，或负岳而成雷。",
      "俄岁运之徂征兮，复尔龄之几何。彼大椿之先秋兮，意松柏之后凋。",
      "属岁寒之太甚兮，雪霜窘而烦威。春归来兮旸谷温，条风发兮百卉菲。",
      "土泉闭兮崔嵬，独玄黄兮就萎。委长年兮涧滨，匠初顾兮弗辰。",
      "感佳时兮嗟美人，蜕遗荣兮上宾天。我吁天兮九阍，如可赎兮百身。"
    ]
  },
  {
    "id": "2e89e42032699bdbf6d61575b43d3592",
    "title": "骊山歌",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "君门如天深九重，君王如帝坐法宫。",
      "人生难处是安稳，何为来此骊山中。",
      "复道连云接金阙，楼观隐隐横翠红。",
      "林深谷暗迷八骏，朝东暮西劳六龙。",
      "六龙西幸峨眉栈，悲风便入华清院。",
      "霓裳萧散羽衣空，麋鹿来游墟市变。",
      "我上朝元春半老，满地落花人不扫。",
      "羯鼓楼高挂夕阳，长生殿古生青草。",
      "可怜吴楚两醯鸡，筑台未就已堪悲。",
      "长杨五柞汉幸免，江都楼成隋自迷。",
      "由来流连多丧德，宴安鸩毒因奢惑。",
      "三风十愆古所戒，不必骊山可亡国。"
    ]
  },
  {
    "id": "2e89e42032699bdbedf29d25510237a5",
    "title": "观吴正献真",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "次公不许画麒麟，孝宣妙选知名臣。拜公之像想风度，乃是云台子颜之文孙。",
      "元丰天子建原庙，玉宇万栋临端门。累朝名臣俨冠剑，列圣御坐开乾坤。",
      "修廊秘殿锁春色，仿佛音容皆骏奔。相君相业皆元元，旗常彝鼎定书勋。",
      "仪形在殁侍神考，英气噩噩凝天阍。嗣皇方思服盛美，欲考辟公观列文。",
      "君传兹图落人世，世人遂得知瑜璠。吾知袁公固有后，能平楚狱竟无冤。",
      "召公甘棠犹不伐，卫武之德谁能谖。君不见温公之像满人间，愿广此图令并传。"
    ]
  },
  {
    "id": "2e89e42032699bdb658fd9b6eca20ead",
    "title": "寂历古关道二首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "寂历古关道，早秋生晓寒。",
      "空蒙朝雨细，憔悴客衣单。",
      "事逐烟鸿远，情随雪鬓闲。",
      "萧萧倦游意，天际路漫漫。"
    ]
  },
  {
    "id": "2e89e42032699bdb2d2460df71d91baf",
    "title": "光禄朱卿挽词",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "自信仁由己，深知道满门。",
      "才华辉日域，嘉誉达天阍。",
      "坦腹方趋进，亨衢迓骏奔。",
      "欲令唐晋后，不独美姚温。"
    ]
  },
  {
    "id": "2e89e42032699bdb2d2460dfdfff35c2",
    "title": "光禄朱卿挽词",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "要路多知己，期公集有庸。",
      "行趋青琐闼，荣拜紫泥封。",
      "帝室常虚席，侯邦久卧龙。",
      "空馀遗爱颂，安得镂斯镛。"
    ]
  },
  {
    "id": "2e89e42032699bdb2d2460dffa189ab4",
    "title": "光禄朱卿挽词",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "省寺官联贵，曾升社稷臣。",
      "双瞻观日月，接迹望星辰。",
      "锡爵虽开国，封侯未富民。",
      "天扉如可到，直拟问通津。"
    ]
  },
  {
    "id": "2e89e42032699bdb2d2460dff28a3e79",
    "title": "光禄朱卿挽词",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "南国旧书生，今谁老更荣。",
      "朱轓频补郡，白首到名卿。",
      "牧守惟司命，官曹任老成。",
      "道孚姑已矣，何患不声名。"
    ]
  },
  {
    "id": "2e89e42032699bdb2d2460dfb3b09358",
    "title": "光禄朱卿挽词",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "畴昔始龙馆，能声到海隅。",
      "兆民方菜色，境政独蒲卢。",
      "尚赖德弥邵，安知今也无。",
      "犹闻江左郡，荒政徯来苏。"
    ]
  },
  {
    "id": "2e89e42032699bdb2d2460df32e4424e",
    "title": "光禄朱卿挽词",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "七十古云稀，公忠况未衰。",
      "言常思悟主，老更惜明时。",
      "雪发丹心被，君恩宝剑知。",
      "如何天不憗，直道竟何施。"
    ]
  },
  {
    "id": "2e89e42032699bdb2d2460df1cad648a",
    "title": "光禄朱卿挽词",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "乐圃林泉好，藤萝荫古台。",
      "仰攀高节处，豫约挂冠来。",
      "凉月空堂影，新霜百草荄。",
      "凄清行乐地，履迹满苍苔。"
    ]
  },
  {
    "id": "2e89e42032699bdb2d2460df09f474df",
    "title": "光禄朱卿挽词",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "沧海梦悠悠，关河壮气收。",
      "魂归伤委蜕，壑迥失虚舟。",
      "月暗菰蒲夜，山空木叶秋。",
      "可堪频怅望，松梓繄新丘。"
    ]
  },
  {
    "id": "2e89e42032699bdb2d2460df93d57405",
    "title": "光禄朱卿挽词",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "五十虽非寿，休嗟不憗遗。",
      "赏延姑可待，子贵竟何迟。",
      "异鹊惊蝉蜕，凄风落木芝。",
      "乘骢千里客，歌罢不胜悲。"
    ]
  },
  {
    "id": "2e89e42032699bdb2d2460dfb726e6fe",
    "title": "光禄朱卿挽词",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "蚤悟多金累，惟修俭与仁。",
      "考终虽罔愧，直道未容伸。",
      "地想流谦德，天惟赉善人。",
      "昭昭锡繁祉，馀庆在振振。"
    ]
  },
  {
    "id": "2e89e42032699bdb9485b31315d6b5a0",
    "title": "贺小苏先生",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "柱史承恩正紫微，玉皇优诏碧云词。",
      "欲知伯仲文章职，对掌丝纶内外司。",
      "雨露偏浓常棣萼，烟霞常驻凤凰池。",
      "共扶吾道邪归正，同振斯文盛不衰。",
      "白首并逢千载运，登庸皆是十年迟。",
      "靖共介福由神听，告尔多方代帝咨。",
      "膴仕初逢贤者贵，德名当问国人宜。",
      "夷齐抗世清何早，元凯登庸事可期。",
      "贫贱久思杨得意，龙光今喜郑当时。",
      "应怜下客尘埃甚，惭愧雷门献此诗。"
    ]
  },
  {
    "id": "2e89e42032699bdbd4d7bcbab11dec8d",
    "title": "登楚山绝顶",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "新雨路少人，公子有佳招。",
      "下马语未竟，西城趋连镳。",
      "初云眺江阁，忽欲登山椒。",
      "陟巘践跷踊，舍鞍升岧峣。",
      "濈濈云屦湿，翩翩风袂飘。",
      "广隰绿交映，芜城远无嚣。",
      "带缭江路永，隙光溪影摇。",
      "他山若聚米，乱垄疑翻潮。",
      "岸巾叹鬓槁，抚髀怜肉消。",
      "欲摅纡郁怀，自恨痀偻腰。",
      "心知中峰近，意怯老步遥。",
      "班荆坐危磴，植杖临高苗。",
      "注目送三士，绿萝凌九霄。",
      "风流暂云散，箕踞还独谣。",
      "仰答顺风呼，俯听深涧樵。",
      "山灵或耸诮，谷友如迁乔。",
      "虽同仙凡隔，亦觉神爽超。",
      "毋比抱肠鼠，已异枝巢鹩。",
      "夕曛下归径，平林有鸣蜩。",
      "回瞻已陈迹，青霭烟寥寥。"
    ]
  },
  {
    "id": "2e89e42032699bdbe4cde6911784c31a",
    "title": "孔北海堂",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "卯金自中叶，已若子南周。",
      "阿瞒制威福，九鼎若缀旒。",
      "馀子不复忌，多士例为仇。",
      "崭然见芒角，已坐锢与钩。",
      "谁知英雄彀，翻令作罝罘。",
      "假手陷正平，谑玩戮杨修。",
      "小慧尚必除，伟人那得留。",
      "凛凛孔北海，胸次包九州。",
      "倘令坐庙堂，大盗当寝谋。",
      "专诛及斯人，遂负壑与舟。",
      "当时同朝士，苟生盍包羞。",
      "身死名亦灭，白骨委山丘。",
      "先生虽千载，生气尚横秋。",
      "当时眼中意，付与一醉休。",
      "文人具文行，来作东诸侯。",
      "尚友天下士，复于古人求。",
      "作亭俯层城，持杯想风流。",
      "壁间妙著述，腾光昏斗牛。",
      "文存人亦亡，应从文举游。",
      "我生真碌碌，与世甘沉浮。",
      "思为坐上客，扬觯和南讴。",
      "无成老岩谷，哀哉空白头。"
    ]
  },
  {
    "id": "2e89e42032699bdb2f3c85ffd4eb48eb",
    "title": "月岩斋诗",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "南山之北，北山之南。",
      "环冈绕岭，紫翠相参。",
      "奔腾蹲蹴，万里䮝骖。",
      "丘衍沃若，灵秀所涵。",
      "平峦蔽亏，饯日西崦。",
      "月生大东，错落夕岚。",
      "凝辉万壑，澄若渊潭。",
      "有窭人室，架楹维三。",
      "其名实佳，佳哉月岩。",
      "窭人者何，赞皇之黔。",
      "伊谁名之，宗伯子瞻。",
      "嗟嗟窭人，天民之淹。",
      "昔也方将，愚妄所渐。",
      "喜功好名，虎穴屡探。",
      "轮殷緌堕，却战犹酣。",
      "老不及人，绵力弗堪。",
      "饮冰食檗，处约已甘。",
      "天匪靳予，事有莫兼。",
      "俾予有知，锡福则廉。",
      "馀龄数奇，展也不占。",
      "异时著书，虽俟桓谭。",
      "心劳用寡，远愧周聃。",
      "今师农圃，穮蓘崇芟。",
      "年登岁乐，糠稗求餍。",
      "褐宽缊敝，怀此不贪。",
      "门子之责，责我丁男。",
      "我居区中，如茧之蚕。",
      "身外馀地，乌用沉潜。",
      "逝将扫迹，于焉养恬。",
      "披风溯景，玩目嵌巉。",
      "彼无献嘲，居之不惭。"
    ]
  },
  {
    "id": "2e89e42032699bdb7420e0e46e1d4b2c",
    "title": "临颍县",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "日永行人渐困，路长饥马频嘶。",
      "惊起一双白鹭，背人飞向前溪。"
    ]
  },
  {
    "id": "2e89e42032699bdbf39b3ab1b35fed67",
    "title": "杨花词三首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "特地飞来有意，等闲却去无情。",
      "若比迩来时态，只应时态犹轻。"
    ]
  },
  {
    "id": "2e89e42032699bdbf39b3ab11133e010",
    "title": "杨花词三首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "全似秋空白云，不应日堕红尘。",
      "楼上何人远望，黯然无语销魂。"
    ]
  },
  {
    "id": "2e89e42032699bdbf39b3ab12aa94f2e",
    "title": "杨花词三首",
    "authorName": "李廌",
    "authorId": "2e89e42032699bdb4a08142c8f1d4362",
    "dynasty": "宋",
    "content": [
      "苦恨红梅结子，生憎榆荚悠悠。",
      "解送十分春色，能添万斛新愁。"
    ]
  },
  {
    "id": "2e89e420326cd7b9a107f2b13bc80aaf",
    "title": "送颜廷藻归三衢",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "岁事今如此，公归意若何。",
      "倚门亲望切，传舍客愁多。",
      "美谶当圆石，仙游看烂柯。",
      "一科须俯拾，五字要长哦。"
    ]
  },
  {
    "id": "2e89e420326cd7b94e1c6ee77bcf7daa",
    "title": "送郭遐龄",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "去从公府辟，不为故人留。",
      "国士真如此，台家合见收。",
      "声名早多误，功业晚方优。",
      "不必毛锥子，相期定远侯。"
    ]
  },
  {
    "id": "2e89e420326cd7b96832a33baf21b203",
    "title": "次家君韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "柏禅工立雪，松寿不凋寒。",
      "笔底波澜壮，胸中宇宙宽。",
      "登车慵揽辔，投檄愿休官。",
      "四海英名满，悬知袖手难。"
    ]
  },
  {
    "id": "2e89e420326cd7b96832a33b54fe2bb0",
    "title": "次家君韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "忆昔金门直，通班玉殿寒。",
      "风云黄道近，日月太虚宽。",
      "法锦罗千仗，宫花覆百官。",
      "江湖岁将晚，未觉报君难。"
    ]
  },
  {
    "id": "2e89e420326cd7b9f832d74b9bbf5cc4",
    "title": "题玄英先生庙",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "木老参天直，江清白日闲。",
      "先生元不死，遗庙亦空山。",
      "文采云仍似，风流正始间。",
      "平生子严子，高处得追攀。"
    ]
  },
  {
    "id": "2e89e420326cd7b94e92b679f0dcdb53",
    "title": "谨和老人贻具圆复之什",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "儒名参墨行，诗律傲宗风。",
      "老去能从我，生来未识公。",
      "据梧心已死，行李岁将穷。",
      "应见维摩诘，天花结习空。"
    ]
  },
  {
    "id": "2e89e420326cd7b91a4ba7bd9b7ea9d6",
    "title": "和王景文",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "陆行忌豺虎，水去怯风波。",
      "世路险犹尔，客中愁更多。",
      "吾生真漫与，天道合如何。",
      "千古兴亡意，临风一放歌。"
    ]
  },
  {
    "id": "2e89e420326cd7b91a4ba7bd82d6df97",
    "title": "和王景文",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "斯文到之子，砥柱阅颓波。",
      "致主规模别，伤时疾疢多。",
      "大臣谗贾谊，逆旅欠常何。",
      "无路排阊阖，聊当扣角歌。"
    ]
  },
  {
    "id": "2e89e420326cd7b91a4ba7bd5cee07ac",
    "title": "和王景文",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "王师行六月，淮海静无波。",
      "元老前筹密，诸军捷奏多。",
      "西风向萧瑟，北顾要谁何。",
      "闻说收兵后，讴吟杂雅歌。"
    ]
  },
  {
    "id": "2e89e420326cd7b96495675441c06176",
    "title": "即事简苏廷藻",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "落日边书急，秋风战鼓多。",
      "私忧真过计，长算合如何。",
      "尽敛清淮戍，仍收瀚海波。",
      "栖迟一尊酒，幽恨满关河。"
    ]
  },
  {
    "id": "2e89e420326cd7b971547a67788e49d6",
    "title": "和韩中父",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "天入南郊白，云连朔野昏。",
      "弼臣开盛府，殇虏哭新魂。",
      "闻道通轺传，何当拜寝园。",
      "荒寒岁将晚，愁绝更堪言。"
    ]
  },
  {
    "id": "2e89e420326cd7b971547a67154eae38",
    "title": "和韩中父",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "东邻子韩子，忧国忘晨昏。",
      "也作漳滨卧，谁招楚些魂。",
      "旧勋留幕府，新渥到丘园。",
      "家法传来久，迟君一尽言。"
    ]
  },
  {
    "id": "2e89e420326cd7b9483e52b07981cb75",
    "title": "东坝",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "固城朝送客，东坝晚留侬。",
      "浙近风烟好，春回港汊通。",
      "北来愁乱辙，南去喜疏篷。",
      "不是趋朝市，松江学钓翁。"
    ]
  },
  {
    "id": "2e89e420326cd7b9d5b945a23595da7b",
    "title": "过建德",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "古县依山住，肩舆带雨来。",
      "闾阎无地著，岩壑有天开。",
      "野驿编青竹，公庭砌碧苔。",
      "传闻长官好，小泊亦佳哉。"
    ]
  },
  {
    "id": "2e89e420326cd7b96885b94719a7a47c",
    "title": "龟龄侍御以番阳士子之意作五峰亭且赋诗某敬和",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "庐山真满眼，秀句忆东坡。",
      "但遣佳名易，悬知得士多。",
      "云霄身已近，星象手能摩。",
      "太守文章伯，风行水自波。"
    ]
  },
  {
    "id": "2e89e420326cd7b9d3af86c92462a97d",
    "title": "过岳麓见子云题字偶逢来使因寄二诗",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "籍甚韩公子，情亲我弟兄。",
      "星沙逢驿使，岳麓见题名。",
      "共作三年别，相望五日程。",
      "湘江接淮水，寄与濯尘缨。"
    ]
  },
  {
    "id": "2e89e420326cd7b9d3af86c96598cad3",
    "title": "过岳麓见子云题字偶逢来使因寄二诗",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "故人应问我，客里定何如。",
      "马铺为行馆，鸡栖是使车。",
      "四郊多贼垒，五筦欠兵储。",
      "此去无来雁，因人数寄书。"
    ]
  },
  {
    "id": "2e89e420326cd7b9261fe5b72d5a4c45",
    "title": "送刘子思",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "送客古城东，阴晴一日中。",
      "旧怜杉桱碧，新喜荔枝红。",
      "香火丛祠冷，鱼虾小市空。",
      "明朝万里别，今夕此尊同。"
    ]
  },
  {
    "id": "2e89e420326cd7b98a617c64eadaa2ca",
    "title": "月夜与蔡济忠曹公会泛舟自水东归",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "一舸驾长风，银河此路通。",
      "波光连月白，烛影到江红。",
      "五岭经星外，千山飓雾中。",
      "不知今夜赏，更有几人同。"
    ]
  },
  {
    "id": "2e89e420326cd7b9b8a8a5a96d7772a9",
    "title": "鹿鸣燕",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "明庭下温诏，方岳贡群贤。",
      "巢凤山中客，栖鸾地上仙。",
      "鱼龙回夜水，雕鹗在秋天。",
      "添种家乡桂，归途快著鞭。"
    ]
  },
  {
    "id": "2e89e420326cd7b953a97e864187b2d1",
    "title": "訾洲即事",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "一雨便清凉，风回百草香。",
      "云山米家画，水竹辋川庄。",
      "僧赋蠲新帖，墙榛斩旧行。",
      "归鞍乘晚霁，空翠满轻装。"
    ]
  },
  {
    "id": "2e89e420326cd7b92ab63c7d17fc6fbc",
    "title": "罢归",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "亲老难为住，恩深许放归。",
      "北行湘水阔，南望瘴烟微。",
      "兵卫收门戟，征尘上客衣。",
      "遥知六七月，喜气满庭闱。"
    ]
  },
  {
    "id": "2e89e420326cd7b94bf158328e2553b6",
    "title": "罢归呈同官",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "去年秋七月，我犯瘴烟来。",
      "赋少畬田熟，徭归驿路开。",
      "上恩均雨露，孤迹返蒿莱。",
      "想像山中趣，参差屐齿苔。"
    ]
  },
  {
    "id": "2e89e420326cd7b94bf15832c486c2af",
    "title": "罢归呈同官",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "岭水常时急，蛮山是处高。",
      "户输无翠羽，溪瘴有黄茅。",
      "游子归乡国，斯人滞冗曹。",
      "临分那忍别，风里鬓萧骚。"
    ]
  },
  {
    "id": "2e89e420326cd7b9d5189db30200448a",
    "title": "赠江清卿",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "岭海适相逢，经年飓雾中。",
      "官闲诗格进，禄薄俸囊空。",
      "子昔南征鹤，吾今北去鸿。",
      "江湖渺何许，听唳九霄风。"
    ]
  },
  {
    "id": "2e89e420326cd7b9817d5dc23bb05807",
    "title": "过灵川寄张仲钦兼赠王令尹",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "尘沙行半日，烟火是灵川。",
      "县只三家市，渠通十斛船。",
      "官空无见俸，税重有荒田。",
      "太息王郎子，栖迟欲四年。"
    ]
  },
  {
    "id": "2e89e420326cd7b92ff517851ab8f30f",
    "title": "和钦夫喜雨",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "佛刹起香云，高低一雨均。",
      "使君心未已，阁老句还新。",
      "喜入村乡乐，凉生瓮盎春。",
      "莫嫌知稼穑，我是种田人。"
    ]
  },
  {
    "id": "2e89e420326cd7b9cd812e77de9e4198",
    "title": "诗送荆州进士入都",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "人才收楚产，宾荐谨周官。",
      "就日三吴近，披风七泽宽。",
      "解包珍贡入，瑑玉宝光寒。",
      "簇仗春旗里，看君策治安。"
    ]
  },
  {
    "id": "2e89e420326cd7b9e8203b0c97e7dba6",
    "title": "城西晚步呈王亮采",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "城西行半日，佳客偶相随。",
      "古寺寻修竹，荒园读断碑。",
      "三杯午时酒，一簇晚沙旗。",
      "春色从今好，重来未可知。"
    ]
  },
  {
    "id": "2e89e420326cd7b999066456547ab309",
    "title": "压云亭",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "登临多好处，第一压云亭。",
      "水作高低白，山分远近青。",
      "人家半烟树，客柁满春汀。",
      "剩欲留连晚，归时更摘星。"
    ]
  },
  {
    "id": "2e89e420326cd7b9d46b98f77907dddb",
    "title": "玉渊亭",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "夜投宝觉寺，径上玉渊亭。",
      "峡束千崖水，天分一段星。",
      "神光行熠耀，空翠矗青冥。",
      "雄观兼幽趣，悠然寄独醒。"
    ]
  },
  {
    "id": "2e89e420326cd7b9c3d9890891c6f710",
    "title": "简寂观",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "瀑水流红叶，荒祠琐翠微。",
      "紫霄人不到，白鹤事全非。",
      "苦笋今年少，黄冠竟日饥。",
      "摩挲石龙柱，伫立为歔欷。"
    ]
  },
  {
    "id": "2e89e420326cd7b97b2d361af40c2905",
    "title": "皇甫坦所居",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "石侧疑无路，峰回别有天。",
      "神泉通玉海，帝画丽奎躔。",
      "紫闼虽重到，青瑶却未镌。",
      "直须香案吏，为写白云篇。"
    ]
  },
  {
    "id": "2e89e420326cd7b9db5d95b67d6a6198",
    "title": "出郊",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "楚雾侵衣润，湘江到眼明。",
      "春连岳麓寺，花满定王城。",
      "佳客真如此，天公却不晴。",
      "空蒙殊可意，沙湿马蹄轻。"
    ]
  },
  {
    "id": "2e89e420326cd7b95b6b6b55be5f26c4",
    "title": "酬朱元晦登定王台之作",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "海内朱公子，端能为我来。",
      "谭谐渺今古，欢喜到舆台。",
      "日月何曾蔽，风云会有开。",
      "登临一杯酒，莫作楚囚哀。"
    ]
  },
  {
    "id": "2e89e420326cd7b97abffe1fec04dab9",
    "title": "吴伯承生孙交游共为之喜凡七人分韵我亦从来识英物试教啼看定何如某得啼定字其一",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "得孙当赞喜，唤客便分题。",
      "楼鼓方行夜，天星恰照奎。",
      "熊罴通梦寐，孔释自提携。",
      "汤饼那应晚，吾来为止啼。"
    ]
  },
  {
    "id": "2e89e420326cd7b9e51b0974900e719a",
    "title": "赠王茂升",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "荐士移书早，论交识面迟。",
      "宽行十里路，细读百篇诗。",
      "句法能如此，胸中定自奇。",
      "不嫌知己少，莫厌此官卑。"
    ]
  },
  {
    "id": "2e89e420326cd7b9ebb4a2b3bde4cdbb",
    "title": "秋日郊居",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "秋日郊扉乐，心闲景趣闲。",
      "风生疏竹里，雨在片云间。",
      "疏港聊通水，关门不碍山。",
      "残书读未尽，飞鸟暮云还。"
    ]
  },
  {
    "id": "2e89e420326cd7b929fc67bf63b996d7",
    "title": "中秋书事",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "江月清光冷，波亭夜色奇。",
      "流萤翻露草，倦鹊绕风枝。",
      "素魄不长满，故人频语离。",
      "有怀千里恨，若为一杯辞。"
    ]
  },
  {
    "id": "2e89e420326cd7b98d3dc1218c4ca759",
    "title": "请说归休好",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "请说归休好，扶行白发亲。",
      "访医无远近，买药辨新陈。",
      "索酒兼邻瓮，要宾尽里人。",
      "短长无不可，且得是闲身。"
    ]
  },
  {
    "id": "2e89e420326cd7b9ccd8ebe8385b1f2b",
    "title": "喜归作",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "月地参差影，风檐取次花。",
      "酒为春主掌，贫是老生涯。",
      "湖海扁舟去，江淮到处家。",
      "扶持两仙伯，丹鼎绚彤霞。"
    ]
  },
  {
    "id": "2e89e420326cd7b962892b560ce59b41",
    "title": "故年家姚公挽章",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "世德方隆报，君恩未及封。",
      "起家惟子好，弗寿竟谁钟。",
      "无复时中圣，遥怜不相舂。",
      "只鸡吾阻往，抆泪睇乔松。"
    ]
  },
  {
    "id": "2e89e420326cd7b9a0f4fa82b01bd5a8",
    "title": "宁渊观",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "极目洪波渺，轰轰浪接天。",
      "江心分殿宇，敕赐号宁渊。",
      "日照山如画，云浓小似烟。",
      "休寻蓬岛地，只此水中仙。"
    ]
  },
  {
    "id": "2e89e420326cd7b9d34cee2cf11549d5",
    "title": "进芝草",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "庙锡珍符岂偶然，灵华再见只经年。",
      "祥开二室昭贻燕，根托同楹自属联。",
      "上瑞应诚虽绍至，宸衷思孝益增虔。",
      "微臣愿考皇天意，不献终童效异篇。"
    ]
  },
  {
    "id": "2e89e420326cd7b9d34cee2c47deaaf2",
    "title": "进芝草",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "煌煌瑞彩映金铺，元气回旋即此都。",
      "太史连年书盛事，近臣更日奏新图。",
      "璇宫荐祉宁虚应，玉叶流芳已兆符。",
      "早晚清尘款原庙，临观敢请驻前驱。"
    ]
  },
  {
    "id": "2e89e420326cd7b90c6c271fd0bfb33e",
    "title": "某顷蒙信阳使君教以边字韵佳句伏读降叹病倦答谢甚缓复不能奇仰俟斫削",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "风流追数建安年，谁遣朱轓并塞边。",
      "举国向来儒服少，是邦端有大夫贤。",
      "须公帷幄收长策，著我江湖刺钓船。",
      "池阁追凉肯临否，红妆翠盖拥三千。"
    ]
  },
  {
    "id": "2e89e420326cd7b90c6c271ff53c026d",
    "title": "某顷蒙信阳使君教以边字韵佳句伏读降叹病倦答谢甚缓复不能奇仰俟斫削",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "百适归来又一年，投身烽火戍楼边。",
      "私忧自笑愚无策，制胜悬知国有贤。",
      "北去燕然堪勒石，西来樊口看烧船。",
      "中州更有王夫子，笔阵犹能独扫千。"
    ]
  },
  {
    "id": "2e89e420326cd7b9737550f825a9d49d",
    "title": "子云压境先遣诗次韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "相风日日问长年，鹢首遥知近个边。",
      "别后情亲难过我，故家人物更谁贤。",
      "一尊且对荒城酒，六月休牵上水船。",
      "小此淹留待追诏，公车归奏牍三千。"
    ]
  },
  {
    "id": "2e89e420326cd7b976230d147474c471",
    "title": "送刘伯同侍开府公入觐",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "相公早勒太常铭，康乐当家更典刑。",
      "枪急曾看飞鸟过，笔精时作换鹅经。",
      "极知许国心常赤，趁取封侯鬓尚青。",
      "若到都城见知旧，为言江汉有浮萍。"
    ]
  },
  {
    "id": "2e89e420326cd7b94559d30b6e84db70",
    "title": "送子云倅荆州",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "阅世波流险未涯，爱君悃愊静无华。",
      "高门自惜联三㦸，飞佩何当乞九霞。",
      "乔木世臣馀故国，采蘋齐女甚宜家。",
      "君王早晚思前席，会有徵书访贾嘉。"
    ]
  },
  {
    "id": "2e89e420326cd7b94559d30b795cee93",
    "title": "送子云倅荆州",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "荆吴相望各天涯，惜别尊前菊未华。",
      "便放扁舟冲骇浪，要看秋日冠轻霞。",
      "新诗满路分吾子，盛业康时是故家。",
      "好去依刘静边琐，策勋行即赐褒嘉。"
    ]
  },
  {
    "id": "2e89e420326cd7b920f327604bd1d7fa",
    "title": "枕上闻雪呈赵郭二丈",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "上瑞来宁玉座忧，夜声先到竹窗幽。",
      "饥肠已作来年饱，病眼聊须腊月收。",
      "高士清贫无弊履，故人狂兴阻扁舟。",
      "却思清旷江边路，鹑兔成车酒自篘。"
    ]
  },
  {
    "id": "2e89e420326cd7b92bd0e576a70fff8a",
    "title": "湖上晚归遇雨",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "阴云霭霭草萋萋，晚过东湖雨湿衣。",
      "细柳含烟凝翠色，浮鸥戏水弄晴晖。",
      "轻舟系缆斜依岸，钓子收纶欲下矶。",
      "湖上人家未扃户，儿童蓑笠负薪归。"
    ]
  },
  {
    "id": "2e89e420326cd7b9feeace78ec6f7d49",
    "title": "雨入庐山",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "梦想羌庐一段奇，经行那得雨追随。",
      "晴来见说山逾好，胜处如今我自知。",
      "虚室真人珠咳唾，卐庵老子白须眉。",
      "并游三士风流甚，袖手傍观定有诗。"
    ]
  },
  {
    "id": "2e89e420326cd7b914dabb9469642510",
    "title": "再和",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "借雨寻山故自奇，幕中佳客肯相随。",
      "清游端拜史君赐，此乐讵容儿辈知。",
      "暗谷水来鸣杂佩，远峰烟断出修眉。",
      "庾楼百尺江千里，遥忆凭高政索诗。"
    ]
  },
  {
    "id": "2e89e420326cd7b9687503d1223aae04",
    "title": "郡侯遣骑至山中馈名酝辄呈长句用黄宰韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "山南山北雨生寒，竹树风烟苍莽间。",
      "青壁倚天元未见，白衣送酒故相关。",
      "共追莲社公应许，稳上篮舆我欲还。",
      "后日重来拚一月，细扶藜杖觅孱颜。"
    ]
  },
  {
    "id": "2e89e420326cd7b90562e93b0452e31a",
    "title": "去年正月三日雪霁入昭亭访应庵如庵二老今年在临川追怀昔游用寄卐庵韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "蹇驴冲雪度松林，啮石溪流有令音。",
      "旋摘白云濡燥吻，更参黄檗印初心。",
      "岚开复岭云千叠，冻合浮图玉数寻。",
      "一梦经年归去好，宦情全薄此情深。"
    ]
  },
  {
    "id": "2e89e420326cd7b91d120462c97b49ea",
    "title": "卐庵自东林欲还蜀某以报恩招之大人赋诗劝请再次韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "忆携拄杖过东林，掣电奔雷听法音。",
      "青壁倚天元满眼，白云出岫本无心。",
      "峨眉江崄公无度，法眼泉清我欲寻。",
      "手种庭前柏树子，孤根应比乡来深。"
    ]
  },
  {
    "id": "2e89e420326cd7b96755a2ed8efdf046",
    "title": "用韵简天童应庵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "敬亭松竹古丛林，二老风流旧赏音。",
      "楼阁长开太平象，钟鱼能洗祖师心。",
      "别来黄鹄还千里，盟在白鸥当再寻。",
      "却忆西堂大言客，只今高坐海云深。"
    ]
  },
  {
    "id": "2e89e420326cd7b97b0eb4b05f6aad02",
    "title": "奉陪宣守任史君谒昭亭神祠",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "缓驱千骑出朝京，唤得春回眼界青。",
      "旗脚灵风来庙步，马蹄山雪过昭亭。",
      "极知太守怀忠款，端为君王荐德馨。",
      "惭愧去年冬十月，军书彻夜听鸣铃。"
    ]
  },
  {
    "id": "2e89e420326cd7b97b0eb4b0b56f5836",
    "title": "奉陪宣守任史君谒昭亭神祠",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "丰年已卜稻如京，雪尽春从草际青。",
      "竹里红旗行点点，松间白塔见亭亭。",
      "暖回宿麦开寒色，风约疏梅度晚馨。",
      "却忆宣城李太白，也将诗句掣斋铃。"
    ]
  },
  {
    "id": "2e89e420326cd7b9f9191a4e36a0bc4b",
    "title": "任守作醮为民祈福先期而雪是日开霁",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "紫府仙人自列真，绿章封事更通神。",
      "清尘已作连宵雪，不夜潜回万屋春。",
      "玉节朱幡来浩荡，云车风马正纷纶。",
      "步虚声彻朝元路，便挈荷囊款帝闉。"
    ]
  },
  {
    "id": "2e89e420326cd7b9f5ee2df702e29b6c",
    "title": "应庵退席蒋山来寄昭亭万寿三请不得已而去辄赠长句兼简苏州",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "逍遥丘壑欲忘年，忽作风蝉蜕骨仙。",
      "钟阜恰从三昧起，灵岩重要一灯传。",
      "极知扫迹终无策，且与临岐快著鞭。",
      "莫作山林城市想，从来大隐故居廛。"
    ]
  },
  {
    "id": "2e89e420326cd7b9f5ee2df7da52f5c4",
    "title": "应庵退席蒋山来寄昭亭万寿三请不得已而去辄赠长句兼简苏州",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "不寄音书又隔年，因师问讯玉堂仙。",
      "碧油早觉儒为贵，青海应无箭可传。",
      "忆昔丝纶催唤仗，何时沙路听鸣鞭。",
      "生涯落寞公知否，准拟松江受一廛。"
    ]
  },
  {
    "id": "2e89e420326cd7b9bd532508a9f5a283",
    "title": "辛巳冬闻德音",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "帐殿称觞送喜频，德音借与万方春。",
      "指挥夷夏无遗策，开阖乾坤有至神。",
      "南斗夜缠龙虎气，北风朝荡犬羊尘。",
      "明年玉烛王正月，拟上梁园奉贡珍。"
    ]
  },
  {
    "id": "2e89e420326cd7b9bd532508fa91acb9",
    "title": "辛巳冬闻德音",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "鞑靼奚家款附多，王师直到白沟河。",
      "守江诸将遥分阃，绝漠残胡竞倒戈。",
      "翠跸春行天动色，牙樯宵济海无波。",
      "小儒不得参戎事，赋赋新诗续雅歌。"
    ]
  },
  {
    "id": "2e89e420326cd7b983605fc6ceb99816",
    "title": "和曾裘父韵送老人赴镇九江",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "边箭收声江不波，庐山高处与天摩。",
      "向来只作青鞋计，此去无如紫诏何。",
      "尘满庾楼烦剪拂，经馀莲社更摩挲。",
      "文成本自筹帷幄，不数黥彭战伐多。"
    ]
  },
  {
    "id": "2e89e420326cd7b93b53be5733cd7b16",
    "title": "上丁斋宿",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "青衿陪祀忆初年，老矣斋居重慨然。",
      "俎豆不知鹅鹳事，牲牢空荐犬羊膻。",
      "北来被发车连野，东去乘槎浪接天。",
      "汲汲两宫常旰食，受膰归去泪如川。"
    ]
  },
  {
    "id": "2e89e420326cd7b953fbbf699ea4700a",
    "title": "和总得居士康乐亭韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "尚忆池塘梦阿连，当时此意惜无传。",
      "薪车不障洪河决，乔木终随故国颠。",
      "柳下煅工真得道，竹林酒友谩称贤。",
      "先生义慨云天薄，千载参渠活句禅。"
    ]
  },
  {
    "id": "2e89e420326cd7b9ba42ca64ea78b2d5",
    "title": "寄张真父舍人",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "玉佩琼琚出近班，仙槎从此到人间。",
      "聊须海内无双士，往镇坤维百二关。",
      "御府应留霜简看，乡人休羡锦衣还。",
      "呜呼国步艰危日，补衮悬知欠仲山。"
    ]
  },
  {
    "id": "2e89e420326cd7b9ba42ca64e18600ba",
    "title": "寄张真父舍人",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "投分平生不数人，忆陪文馆笑谈新。",
      "资中宰树看成拱，荆府诗筒迹又陈。",
      "已恨别离空岁月，那知解后亦参辰。",
      "古来命驾须千里，薄宦区区愧此身。"
    ]
  },
  {
    "id": "2e89e420326cd7b9a7767450f404f463",
    "title": "中秋观月齐云楼用孙昌符韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "玉宇无尘夜气清，银河彻底素波明。",
      "人应好月同千里，身在高楼近五城。",
      "丹桂定知怜我老，绿尊何惜为君倾。",
      "建章鳷鹊当年梦，便欲凭空上玉京。"
    ]
  },
  {
    "id": "2e89e420326cd7b945e77479b70f85a7",
    "title": "题鲁如晦通隐",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "先生早结社中莲，覆锦凭熊亦偶然。",
      "不向江湖忘魏阙，故应山泽有儒仙。",
      "十洲便著登瀛士，三径难留避世贤。",
      "我亦经营一丘壑，问公先乞小壶天。"
    ]
  },
  {
    "id": "2e89e420326cd7b98a792f100384c4fa",
    "title": "同胡邦衡夜直",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "慕用高名二十年，敢期丹地接周旋。",
      "先生义与云天薄，老去心如铁石坚。",
      "梦了琼崖身益壮，烟销金坞臭空传。",
      "一尊莫惜空相属，宫漏穿花夜色鲜。"
    ]
  },
  {
    "id": "2e89e420326cd7b9b49161c4916be473",
    "title": "将如会稽寄曾吉甫",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "起居一代文章老，阙寄音书恰二年。",
      "诗债未还缘懒拙，官游如此竟危颠。",
      "会稽旧有探书穴，贺监应寻载酒船。",
      "我欲从公留十日，问公乞句手亲编。"
    ]
  },
  {
    "id": "2e89e420326cd7b96e0d99bd0ab9cc81",
    "title": "过昭亭哭二弟墓",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "陌上春风久矣归，墓头衰草正迷离。",
      "白头未抆三年泪，黄壤长埋短世悲。",
      "忆昔追游常并辔，只今独往更题诗。",
      "两儿二弟俱冥漠，顾影伶俜欲语谁。"
    ]
  },
  {
    "id": "2e89e420326cd7b90535397f7ba01fa5",
    "title": "赠邕州滕史君",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "千骑东方白玉镳，十眉环坐紫檀槽。",
      "安南都护来鳌禁，建武将军握豹韬。",
      "瘴雨蛮烟惊鼓角，朔云边雪满旌旄。",
      "夕烽不到甘泉殿，尺一徵还近赭袍。"
    ]
  },
  {
    "id": "2e89e420326cd7b9177e5fb3cbc63190",
    "title": "齐山",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "江山平远三千里，水石嵌空二百岩。",
      "地辟天开成洞府，峰回路转有精蓝。",
      "九华却立才堪倚，万井横陈我所监。",
      "欲赋齐山无杰句，梦中危壁尚巉巉。"
    ]
  },
  {
    "id": "2e89e420326cd7b99b322a80e3f1e4ed",
    "title": "夜读五公楚东酬唱辄书其后呈龟龄",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "同是清都紫府仙，帝教弹压楚山川。",
      "星躔错落珠连纬，岳镇岧峣柱倚天。",
      "宫羽在县金奏合，骅骝参队宝花鲜。",
      "平生我亦诗成癖，却悔来迟不与编。"
    ]
  },
  {
    "id": "2e89e420326cd7b9ae1febb8cd0ce4bc",
    "title": "荐福观何卿",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "金华老子定臞仙，翰墨文章遍两川。",
      "遗迹已惊风落木，高名依旧日行天。",
      "人间易得朱颜老，寺壁空悬玉唾鲜。",
      "欲继三贤歌薤露，严诗杜集傥同编。"
    ]
  },
  {
    "id": "2e89e420326cd7b9191fed6dcc94d467",
    "title": "再用韵作五公诗",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "公如韩子定飞仙，更喜门人老玉川。",
      "莫说诗筒频度岭，即看侯弁去朝天。",
      "飞龙位正云霄近，集凤楼高采色鲜。",
      "我欲扁舟君记否，但教归去杂民编。"
    ]
  },
  {
    "id": "2e89e420326cd7b91d261970c9f22b68",
    "title": "蒙侍御丈再用韵作送行诗走笔和答迫放船不暇工也",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "忆曾总领道山仙，自挽狂澜制百川。",
      "廷策万言功盖世，台评三上力回天。",
      "楚东剩喜诗邮速，天北催颁诏墨鲜。",
      "老我江湖堪野史，看公勋业手亲编。"
    ]
  },
  {
    "id": "2e89e420326cd7b966c8b8e1fd723a82",
    "title": "龟龄携具同景卢嘉叟饯别于荐福即席再用韵赋四客诗",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "使君领客访金仙，小队旌旗锦一川。",
      "我欲采芝非辟世，公当立极要擎天。",
      "诗声政尔容传稿，僧律何尝禁割鲜。",
      "一笑番阳逢岁熟，问公钟磬几时编。"
    ]
  },
  {
    "id": "2e89e420326cd7b993c8a991a34bd416",
    "title": "登清音堂其下琵琶洲也再用韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "夜横霜竹梦游仙，晓到馀干月满川。",
      "山绕楼台欲无地，水环洲渚更连天。",
      "明霞一抹朱弦直，芳草分垂绿绶鲜。",
      "却忆洞庭张乐地，石钟浮磬定同编。"
    ]
  },
  {
    "id": "2e89e420326cd7b99d9539663a0e4bab",
    "title": "馀干赵公頙",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "眼里纷纷不要同，从教三径满蒿蓬。",
      "肯来与子谈周易，此去何人识魏公。",
      "家近星辰双阙北，身居烟浪五湖东。",
      "清台有日占云气，一丈丰碑夜贯虹。"
    ]
  },
  {
    "id": "2e89e420326cd7b963cca6b45aea65c5",
    "title": "鸡笼福地在历阳将至丰城望一山宛然感之赋诗",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "黄茅白苇径才通，忽见晴岚扫翠空。",
      "从吏只令俱蜑户，仙山何许是鸡笼。",
      "逢人渐觉交游少，问路仍行盗贼中。",
      "自是粗才合粗使，瘴乡那得便途穷。"
    ]
  },
  {
    "id": "2e89e420326cd7b90e98c6699d25b284",
    "title": "午憩道傍人家",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "一崦人家竹树凉，午阴深处著胡床。",
      "石泉政似煮茗沸，稻花已作炊粳香。",
      "梦到家园归自好，起寻官路去何长。",
      "尘埃满面迎西日，底处青山是故乡。"
    ]
  },
  {
    "id": "2e89e420326cd7b97187bfed4af4eb1e",
    "title": "入清江界地名九段田沃壤百里黄云际天他处未有也",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "野水弥漫欲涨川，稻云烘日更连天。",
      "定无适粤千金橐，可买临江九段田。",
      "黄犊眠边高树荫，白鸡啼处远炊烟。",
      "此中若许投簪绂，便老锄耰卜数椽。"
    ]
  },
  {
    "id": "2e89e420326cd7b96b7b33211f0426ad",
    "title": "题吴城庙",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "乞得东归一信风，敬持牲酒扣灵宫。",
      "千寻石甃苍藤合，百岁神仓赤眚空。",
      "浥浥午阴移岸树，萧萧凉意满船篷。",
      "杖藜更作僧坊去，借壁题诗却未工。"
    ]
  },
  {
    "id": "2e89e420326cd7b972fd5488eb21f6b8",
    "title": "呈枢密刘恭父",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "鼎席方虚望已隆，上游那得更烦公。",
      "敢言两镇成交契，自是孤根累化工。",
      "旧弼新开元帅府，闲官且领太平宫。",
      "归家净洗如椽笔，准拟燕然勒骏功。"
    ]
  },
  {
    "id": "2e89e420326cd7b9b51235382e64a8b0",
    "title": "子功补之远送海错甚珍",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "白彘乌羊见未曾，青蛇赤蚁当常珍。",
      "忽惊海物来登坐，能致南烹有故人。",
      "万里漂流怜逐食，百年粗粝愧尝新。",
      "新篘恰趁来时熟，细酌梅花雪片春。"
    ]
  },
  {
    "id": "2e89e420326cd7b9c33bfc53bc4a4b9d",
    "title": "张仲钦朝阳亭",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "便合朝阳作凤鸣，江亭聊此驻修程。",
      "南瞻御路临双阙，东望仙家接五城。",
      "日上白门兵气静，春归淮浦暗潮平。",
      "遥怜莫府文书省，时下沧浪自濯缨。"
    ]
  },
  {
    "id": "2e89e420326cd7b9dfd4b532049afb18",
    "title": "次韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "空岩相望一牛鸣，不要邮签报水程。",
      "天接海光通外徼，地连江势挟重城。",
      "丝纶叠至龙恩重，绣斧前驱蜑雾平。",
      "凤阁鸾台有虚位，请君从此振朝缨。"
    ]
  },
  {
    "id": "2e89e420326cd7b9dfd4b5322ebcaf93",
    "title": "次韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "饥肠得酒作雷鸣，痛饮狂歌不自程。",
      "坐上波澜生健笔，归来钟鼓动严城。",
      "不应此地淹鸿业，盍与吾君致太平。",
      "伏枥壮心犹未已，须君为我请长缨。"
    ]
  },
  {
    "id": "2e89e420326cd7b905a20780aa3ffe29",
    "title": "送张司户还蜀",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "似向川人有夙缘，交游存殁最多贤。",
      "今年初识张公子，六月还寻上水船。",
      "万里亲庭心已到，一杯别酒意空传。",
      "西行剩有新诗句，寄我应书十样笺。"
    ]
  },
  {
    "id": "2e89e420326cd7b9e8af0bfee1d82e26",
    "title": "和仲弥性烟霏佳句兼简贰车",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "收敛经纶寄一麾，戏分风月与烟霏。",
      "醉馀彩笔三千首，老去苍官四十围。",
      "露菊漙秋催落帽，蜡花摧夜照更衣。",
      "登临纵好难留滞，白发双亲待汝归。"
    ]
  },
  {
    "id": "2e89e420326cd7b9e8af0bfe297c81c4",
    "title": "和仲弥性烟霏佳句兼简贰车",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "引手星辰逼太微，荡胸云物散空霏。",
      "莫山好处青成案，秋月明时雪打围。",
      "竹洗佳人千点泪，荷翻仙子六铢衣。",
      "西岩定有渔翁宿，障雨拦风不肯归。"
    ]
  },
  {
    "id": "2e89e420326cd7b9cbfd6674251a3a0c",
    "title": "庾楼和林黄中韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "九月扁舟下水风，一尊佳处与君同。",
      "眼高四海氛尘外，诗在千山紫翠中。",
      "倾坐只惊谈麈白，踏筵不怕舞衫红。",
      "楼头今古无穷事，醉倚胡床月满空。"
    ]
  },
  {
    "id": "2e89e420326cd7b97ebbfaa5fee61ae9",
    "title": "高远亭和林黄中韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "檐桷飞翔入太空，下窥庐岳最高峰。",
      "亭如岘首应遗爱，诗比西湖欲亢宗。",
      "天上唤君从此近，酒边著我几时重。",
      "凭阑欲去仍回首，谁与佳名自点胸。"
    ]
  },
  {
    "id": "2e89e420326cd7b9570fe86acfda4a1c",
    "title": "与同僚十五人谢晴东明得渊字",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "灵光便满恒沙界，大士重来七十年。",
      "秋入郊原成乐岁，风随箫鼓散香烟。",
      "定知蛮獠安三窟，更遣蛟龙閟九渊。",
      "太守忧民但逃责，所忻毕至有群贤。"
    ]
  },
  {
    "id": "2e89e420326cd7b9a701db7af221a491",
    "title": "释奠",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "又领诸儒款泮宫，车书同处礼应同。",
      "柏庭老影留江月，竹屋寒声作社风。",
      "坐客语残香一穗，候人催起鼓三通。",
      "归来税冕仍分肉，更觉休官兴未穷。"
    ]
  },
  {
    "id": "2e89e420326cd7b9d306753cfe841b2e",
    "title": "风雨石首呈同行寄荆州僚旧",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "昨日离筵酒未醒，今朝风雨暗江亭。",
      "近人积水春全绿，隔岸荒山夜却青。",
      "野吏衣冠行木偶，客船灯火散疏星。",
      "宽程且作三旬约，要看庐山紫翠屏。"
    ]
  },
  {
    "id": "2e89e420326cd7b979c31ab0f06813c2",
    "title": "江行再用前韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "泽畔行吟我独醒，归程不计短长亭。",
      "西风送浪头头白，芳草随人段段青。",
      "昨夜疏篷犹窘雨，今朝严鼓欲侵星。",
      "无人去唤华容宰，画我江行作小屏。"
    ]
  },
  {
    "id": "2e89e420326cd7b9934c0bc0192763a5",
    "title": "次韵黄子馀",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "缩肩得句极酸寒，何似黄郎咳唾间。",
      "少日曾经诸老学，传家自有祖师关。",
      "词林根柢今谁在，振古风流要力还。",
      "我老故应无用此，因君犹欲更晞颜。"
    ]
  },
  {
    "id": "2e89e420326cd7b96ed630d00d2c7054",
    "title": "去临川书西津渔家",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "作客临川又一年，却寻归路浅滩船。",
      "宦游到处真聊尔，别恨何须更黯然。",
      "夹道长红惭父老，绕城浓碧记山川。",
      "无端此地成留滞，定自从渠有宿缘。"
    ]
  },
  {
    "id": "2e89e420326cd7b963b616a9b296911b",
    "title": "将至池阳呈鲁使君",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "珍重池阳鲁使君，忘年交契独情亲。",
      "江山佳处公开府，风雨来时我问津。",
      "翠逼笋舆松径合，绿随秧马稻畦新。",
      "东归剩作登临好，病怯诗肠故恼人。"
    ]
  },
  {
    "id": "2e89e420326cd7b9f71b2fd8cc5a7755",
    "title": "上元设醮毕作长句",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "绿简朱书自叩真，复炉香雾晚絪缊。",
      "雪花便作茶花白，春色还随月色新。",
      "江涨不忧堤万丈，年丰何啻粟千囷。",
      "微生只拟休官去，拜胙归来吉梦频。"
    ]
  },
  {
    "id": "2e89e420326cd7b940f39b480fabf49b",
    "title": "齐安郡夫人挽章",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "储祥吴越王家子，媲德蓬莱阁上仙。",
      "汤沐几年开大国，笄珈长夜掩穷泉。",
      "鸾台晓月悲尘镜，凤轸春风泣断弦。",
      "木落荄枯何限恨，稿砧应赋悼亡篇。"
    ]
  },
  {
    "id": "2e89e420326cd7b98f27819b3d381486",
    "title": "寒光亭",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "亭依三塔占清幽，松竹环除翠欲流。",
      "晚色晴开千嶂月，波光冷浸一天秋。",
      "琼瑶影里诗僧屋，云锦香中钓客舟。",
      "风送不知何处笛，雁声惊起荻花洲。"
    ]
  },
  {
    "id": "2e89e420326cd7b9cd85bdaa1fcf1188",
    "title": "咏梅次韵二首",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "楼上箫声欲断魂，仙官分与一枝春。",
      "旋摧妆额添新样，细撚香须数玉尘。",
      "月下精神宜淡贮，雪边肌体更清匀。",
      "老来花事无消息，只有君诗当写真。"
    ]
  },
  {
    "id": "2e89e420326cd7b9cd85bdaac9e2fb6c",
    "title": "咏梅次韵二首",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "天与孤标不受尘，生憎桃李斗芳新。",
      "诗成名下无虚士，花在身边当丽人。",
      "只恐素英欺白发，试烦纤手插乌巾。",
      "风流今代神仙尉，管得河阳县里春。"
    ]
  },
  {
    "id": "2e89e420326cd7b909201dc7e80941a4",
    "title": "寄方帅",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "吴楚山河尽付公，君王长策在平戎。",
      "人才王谢风流似，地望东西节制雄。",
      "赤手尚能探虎穴，白头空是钓鱼翁。",
      "将军知我非徐庶，不向江边起卧龙。"
    ]
  },
  {
    "id": "2e89e420326cd7b909201dc764d9fd59",
    "title": "寄方帅",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "贱子如今休说穷，玉麟铜虎信频通。",
      "君今持橐甘泉里，我不投书苦海中。",
      "且愿耕桑依地主，长教温饱荷天公。",
      "回思三十三年事，一笑相逢两秃翁。"
    ]
  },
  {
    "id": "2e89e420326cd7b915d38e94fffd82c7",
    "title": "吴伯承送苦笋消梅用来韵各赋一篇",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "问讯湘西笋，政得夜来雨。",
      "高标诸枉直，馀味良药苦。"
    ]
  },
  {
    "id": "2e89e420326cd7b915d38e942de3b7c2",
    "title": "吴伯承送苦笋消梅用来韵各赋一篇",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "脆圆供小摘，不待四月雨。",
      "新诗同咀嚼，学子心独苦。"
    ]
  },
  {
    "id": "2e89e420326cd7b9fe53322e3340a537",
    "title": "次东坡先生韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "微凉入船窗，秋水满湘浦。",
      "过尽前头滩，只得夜来雨。"
    ]
  },
  {
    "id": "2e89e420326cd7b9fe53322e5fd91470",
    "title": "次东坡先生韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "人鱼不相及，挂颊以香饵。",
      "因循十年错，归计觉今是。"
    ]
  },
  {
    "id": "2e89e420326cd7b9fe53322e44a565b6",
    "title": "次东坡先生韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "悠然望江南，日出烟霭微。",
      "倚门双白发，屈指待儿归。"
    ]
  },
  {
    "id": "2e89e420326cd7b9fe53322eddffaa46",
    "title": "次东坡先生韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "渔师来卖鱼，船小风荡漾。",
      "得钱瞥波去，不怕江流涨。"
    ]
  },
  {
    "id": "2e89e420326cd7b9fe53322e88c20f31",
    "title": "次东坡先生韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "朝发方良矶，莫宿白水湾。",
      "宽作一月程，须见江南山。"
    ]
  },
  {
    "id": "2e89e420326cd7b9fe53322ea8b504e4",
    "title": "次东坡先生韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "我程可默数，中秋过江池。",
      "趁得江南米，新舂玉满箕。"
    ]
  },
  {
    "id": "2e89e420326cd7b9fe53322e4db4db86",
    "title": "次东坡先生韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "栈羊割肥红，社瓮拨浓绿。",
      "再拜为亲寿，起舞自作曲。"
    ]
  },
  {
    "id": "2e89e420326cd7b9fe53322e83d1310c",
    "title": "次东坡先生韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "闭门静观心，踵息閟天和。",
      "从渠江头人，尺水一丈波。"
    ]
  },
  {
    "id": "2e89e420326cd7b900f67d7ad2d70248",
    "title": "题福严寺行者堂",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "挥毫高山巅，馀墨走龙蛇。",
      "请收今夜雨，为汝洗袈裟。"
    ]
  },
  {
    "id": "2e89e420326cd7b9d36c7f56c0a4fbd2",
    "title": "题梅坞图",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "我曾到梅坞，正自画不如。",
      "是处有风月，君无怀故居。"
    ]
  },
  {
    "id": "2e89e420326cd7b9ac75102d7d16d5d4",
    "title": "赠赵签",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "赵侯富贵种，自有岩壑姿。",
      "同姓古所敦，早晚踏天墀。"
    ]
  },
  {
    "id": "2e89e420326cd7b99726a490b529d27d",
    "title": "归宗寺",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "两峰双涧水，万古一篇诗。",
      "玉局竟仙去，空山无此碑。"
    ]
  },
  {
    "id": "2e89e420326cd7b9b4b47e19c4ac5634",
    "title": "烟雨观",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "七泽阑干外，兹游亦壮哉。",
      "主人何处去，犹未赋归来。"
    ]
  },
  {
    "id": "2e89e420326cd7b957f9c03bf0c0f9f9",
    "title": "题朱元晦所书凯歌卷后",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "我词不足录，聊以醒渠醉。",
      "更参三十年，当与风子对。"
    ]
  },
  {
    "id": "2e89e420326cd7b96a2e4a700d406642",
    "title": "赠万上座",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "过了铁围山，复生金莲台。",
      "与问万上座，一笑愁容开。"
    ]
  },
  {
    "id": "2e89e420326cd7b9f78ab6979db69a6d",
    "title": "野牧图",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "吴牛三十角，久与牧相忘。",
      "忽忆淮南路，春风满柘冈。"
    ]
  },
  {
    "id": "2e89e420326cd7b9f78ab6976f61f7a2",
    "title": "野牧图",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "秋晚稻生孙，催科不到门。",
      "人闲牛亦乐，随意过前村。"
    ]
  },
  {
    "id": "2e89e420326cd7b9503c6f8962dffad8",
    "title": "题画",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "权郎笔墨禅，往者屡参请。",
      "斯人骨已朽，妙处一笑领。"
    ]
  },
  {
    "id": "2e89e420326cd7b91ec0c60940d180d2",
    "title": "殿庐偶成",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "帘幕垂垂燕子风，宫花春尽翠阴浓。",
      "日长禁直文书静，宝爇时时一拆封。"
    ]
  },
  {
    "id": "2e89e420326cd7b912106b229b5be80f",
    "title": "和刘国正觅雌黄",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "刘郎家具少于车，只有诗囊未厌渠。",
      "乞与丹铅将底用，点勘腹中行秘书。"
    ]
  },
  {
    "id": "2e89e420326cd7b912106b220265b272",
    "title": "和刘国正觅雌黄",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "蛮笺攲斜落杰句，清似秋月横蛾眉。",
      "口中雌黄盖天下，聊欲教我烦新诗。"
    ]
  },
  {
    "id": "2e89e420326cd7b93a192c188bead37f",
    "title": "蜡梅",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "满面宫妆淡淡黄，绛纱封蜡贮幽香。",
      "遥怜未识春消息，乞与一枝教断肠。"
    ]
  },
  {
    "id": "2e89e420326cd7b96734470aa0c1706a",
    "title": "次韵左举善木樨",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "想见秋花插满头，遥怜不负此山游。",
      "一枝并与诗筒馈，气压西湖万斛秋。"
    ]
  },
  {
    "id": "2e89e420326cd7b96a58e68f5fb5920d",
    "title": "以茶芽焦坑送周德友德友来索赐茶仆无之也",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "帝家好赐矞云龙，祇到调元六七公。",
      "赖有家山供小草，犹堪诗老荐春风。"
    ]
  },
  {
    "id": "2e89e420326cd7b96a58e68f758dfdeb",
    "title": "以茶芽焦坑送周德友德友来索赐茶仆无之也",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "仇池诗中识焦坑，风味官焙可抗行。",
      "钻馀权幸亦及我，十辈走前公试烹。"
    ]
  },
  {
    "id": "2e89e420326cd7b94505d62fde6e9877",
    "title": "蕲春道中",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "霜净波平水落湾，我行正在画图间。",
      "帘钩不用怕风日，且看江南江北山。"
    ]
  },
  {
    "id": "2e89e420326cd7b9f136640d1a1f3643",
    "title": "次江州王知府叔坚韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "说河不救痴儿渴，砥柱乃障颓波流。",
      "庾公楼中三昧手，何时归侍殿西头。"
    ]
  },
  {
    "id": "2e89e420326cd7b9f136640d5a143962",
    "title": "次江州王知府叔坚韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "霜馀江北山如画，岁晚家乡稻作京。",
      "万里公方黄鹄举，扁舟我自白鸥盟。"
    ]
  },
  {
    "id": "2e89e420326cd7b9f136640d12a8045b",
    "title": "次江州王知府叔坚韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "今朝放缆好天色，过午忽作打头风。",
      "却望江州才十里，我船且系芦花中。"
    ]
  },
  {
    "id": "2e89e420326cd7b9f136640dd65e2a32",
    "title": "次江州王知府叔坚韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "庐山突兀上霄汉，使君豪气与相酬。",
      "庐山虽好不足恋，归矣当为苍生谋。"
    ]
  },
  {
    "id": "2e89e420326cd7b9f136640dbe23e402",
    "title": "次江州王知府叔坚韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "连城鼠璞不足唾，千金敝帚谁能酬。",
      "只今机会不容发，愿借前箸君当谋。"
    ]
  },
  {
    "id": "2e89e420326cd7b9f136640d1b3fec4f",
    "title": "次江州王知府叔坚韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "谷帘酿酒极清美，风味大似主人翁。",
      "我有一尊正倾写，却思烟雨庾楼中。"
    ]
  },
  {
    "id": "2e89e420326cd7b9f136640dde9a37b4",
    "title": "次江州王知府叔坚韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "何人列屋闭婵娟，忆对清歌重慨然。",
      "一笑相怜穷相眼，谩撩诗思入愁边。"
    ]
  },
  {
    "id": "2e89e420326cd7b9f136640db9c4ae34",
    "title": "次江州王知府叔坚韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "经行有恨是阴雨，不见香炉生紫烟。",
      "安得草堂容一榻，听松听水日高眠。"
    ]
  },
  {
    "id": "2e89e420326cd7b93cf3d63f4d9e5151",
    "title": "道间见梅",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "寒女生来不解妆，天然玉色照孤芳。",
      "疏篱茅舍无端恨，故有幽人与断肠。"
    ]
  },
  {
    "id": "2e89e420326cd7b92276e9b050fb7a8f",
    "title": "题定山寺",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "蹇驴夜入定山寺，古屋贮月松风清。",
      "止闻挂塔一铃语，不见撞钟千指迎。"
    ]
  },
  {
    "id": "2e89e420326cd7b92276e9b0cce56322",
    "title": "题定山寺",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "千山苍茫月东出，万木摆摇风怒号。",
      "幽人隐几抚群动，清灯明灭炉烟高。"
    ]
  },
  {
    "id": "2e89e420326cd7b926f3a03d947cdc24",
    "title": "德庆范监州以子石砚宠假虽小而奇戏作",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "曾侍虚皇玉案前，夜书茧纸笔如椽。",
      "莫嫌此石规模小，一寸玄云万斛泉。"
    ]
  },
  {
    "id": "2e89e420326cd7b926f3a03d8d5db29b",
    "title": "德庆范监州以子石砚宠假虽小而奇戏作",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "端溪别驾极风流，白璧明珠不暗投。",
      "笑我支床已多许，须君隐几更冥搜。"
    ]
  },
  {
    "id": "2e89e420326cd7b9e3ff93969172b162",
    "title": "以水仙花供都运判院",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "十月西湖冰齿凉，梅间松下小齐房。",
      "幽芳靓色天为笑，落莫南来也自香。"
    ]
  },
  {
    "id": "2e89e420326cd7b9e3ff93967a6361f2",
    "title": "以水仙花供都运判院",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "瘴土风烟那有此，却疑姑射是前身。",
      "冰肌玉骨谁消得，付与霜台衣绣人。"
    ]
  },
  {
    "id": "2e89e420326cd7b914dabb945ce7a5a4",
    "title": "再和",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "雪屋因君发妙思，作歌可比汉芝房。",
      "根尘巳证清净慧，鼻观仍薰知见香。"
    ]
  },
  {
    "id": "2e89e420326cd7b914dabb94477b1941",
    "title": "再和",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "玉壶寒露映真色，雾阁云窗立半身。",
      "可但凌波学仙子，绝怜空谷有佳人。"
    ]
  },
  {
    "id": "2e89e420326cd7b976c094ed6747a744",
    "title": "和仲钦题粉岩",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "一麾縻我欠追从，怅望千山紫翠重。",
      "忽向邮筒得新句，知君正在碧莲峰。"
    ]
  },
  {
    "id": "2e89e420326cd7b9ca0c0e6ccc90de6a",
    "title": "仲钦寄民为重斋诗和答",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "斋中寒日影珑葱，斋外参天十八公。",
      "二十四州民乐否，莫教一物怨途穷。"
    ]
  },
  {
    "id": "2e89e420326cd7b9ca0c0e6c2234879b",
    "title": "仲钦寄民为重斋诗和答",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "玉节南来两使星，埋轮折槛有家声。",
      "不嫌斋榜民为重，去国当时一叶轻。"
    ]
  },
  {
    "id": "2e89e420326cd7b9ca0c0e6c04673446",
    "title": "仲钦寄民为重斋诗和答",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "德意丁宁到绿林，都捐刀剑作齐民。",
      "皇华入奏天颜喜，趁得朝元第四春。"
    ]
  },
  {
    "id": "2e89e420326cd7b9ca0c0e6c68a4d35a",
    "title": "仲钦寄民为重斋诗和答",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "行边使者几时回，寄我清风欲满怀。",
      "已把十诗镌乐石，为公满意落新斋。"
    ]
  },
  {
    "id": "2e89e420326cd7b9ca0c0e6c61ea6433",
    "title": "仲钦寄民为重斋诗和答",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "蛮烟瘴雨侵行李，每向南云有所思。",
      "定自为民忘涉险，请君细读寄来诗。"
    ]
  },
  {
    "id": "2e89e420326cd7b9b859627780e58bd7",
    "title": "赠",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "东窗便种千竿竹，准拟清风六月凉。",
      "传语报恩圭长老，相烦去作竹街坊。"
    ]
  },
  {
    "id": "2e89e420326cd7b91f35c328b2fc07c0",
    "title": "偶得四月菊以奉提刑运使",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "午阴篱落小裴回，底许清香鼻观来。",
      "定自霜台风力峻，故教霜菊暑中开。"
    ]
  },
  {
    "id": "2e89e420326cd7b91f35c328e9d839b3",
    "title": "偶得四月菊以奉提刑运使",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "金缕裁衣玉缀裳，扫除瘴暑作秋香。",
      "一杯拟做重阳赏，更借西风一夜凉。"
    ]
  },
  {
    "id": "2e89e420326cd7b97b9f52c95f77dca6",
    "title": "偶得新茶献提刑丈",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "龙焙新春出尚方，细官佳句总堪尝。",
      "遥知举案齐眉处，再拜萱堂寿未央。"
    ]
  },
  {
    "id": "2e89e420326cd7b9cbd1449e67841135",
    "title": "郑义宁送莼菜",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "我梦扁舟震泽风，莼羹到箸晚盘空。",
      "那知岭海炎蒸地，也有青丝满碧笼。"
    ]
  },
  {
    "id": "2e89e420326cd7b9dd313d85058c616d",
    "title": "赠甘法曹",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "北岳仙人汗漫游，斯文曾到海边州。",
      "谁怜诗礼甘公子，牢落青衫向白头。"
    ]
  },
  {
    "id": "2e89e420326cd7b9a957f7caa3de7c2f",
    "title": "赠刘全州子龟从兄弟",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "山到湘中青未了，月横岭北夜何其。",
      "问字刘郎能载酒，为渠更赋一篇诗。"
    ]
  },
  {
    "id": "2e89e420326cd7b9d462ad8bfbcf76c1",
    "title": "和蔡济忠溪上",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "一潭秋水不见底，十里暮山无断头。",
      "长恨公馀过溪晚，放教明月上扁舟。"
    ]
  },
  {
    "id": "2e89e420326cd7b9f159b444ff82265e",
    "title": "广右无笔刘子思携一束来择其尤者作字但如此它日中州有笔当爱惜也",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "刘侯赠我笔一束，笔锋如锥管如玉。",
      "不嫌夜艾剪银烛，为君一扫千兔秃。"
    ]
  },
  {
    "id": "2e89e420326cd7b9aaefaf48573aab6c",
    "title": "登七星山呈仲钦",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "魁杓历历控云岚，地阔天虚万象涵。",
      "不与天公管喉舌，犹堪岳立镇湘南。"
    ]
  },
  {
    "id": "2e89e420326cd7b9aaefaf4856cfab96",
    "title": "登七星山呈仲钦",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "便驱匹马出烟岚，圣主恩深若海涵。",
      "却到玑衡高处望，白云无数满江南。"
    ]
  },
  {
    "id": "2e89e420326cd7b947bc31039bc7aea8",
    "title": "寿老迓使者以斋素不置饯",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "火云飞电远连天，太息斋厨几不膻。",
      "定自随车有甘雨，为言星使早加鞭。"
    ]
  },
  {
    "id": "2e89e420326cd7b947bc3103156ee4ba",
    "title": "寿老迓使者以斋素不置饯",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "藩府东行迓绣衣，海云山月照旌麾。",
      "锦囊剩有新诗句，寄与幽人莫遣迟。"
    ]
  },
  {
    "id": "2e89e420326cd7b92fc626b700065daf",
    "title": "风洞",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "山入乌蛮连越巂，天开斗野对珠宫。",
      "应怜岭海长炎热，乞与清凉万窍风。"
    ]
  },
  {
    "id": "2e89e420326cd7b9e07b2ce348cf34a0",
    "title": "罗江驿",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "湘南湘北三十里，六月七月再经过。",
      "紫荆花开白酒贱，柰此湘中风月何。"
    ]
  },
  {
    "id": "2e89e420326cd7b9e3a1d98f83a981d5",
    "title": "秦城",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "堑山堙谷北防胡，南筑坚城更远图。",
      "桂海冰天尘不动，那知垄上两耕夫。"
    ]
  },
  {
    "id": "2e89e420326cd7b9174019525613144f",
    "title": "龟潭",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "浯溪见渠文字古，龟潭有此竹石幽。",
      "王孙卖药城市去，江雨过时余独游。"
    ]
  },
  {
    "id": "2e89e420326cd7b9661c654232cf5e00",
    "title": "早发衡山",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "飞廉盛怒土囊口，美满风帆真快哉。",
      "后日南山山下过，更留馀力扫尘埃。"
    ]
  },
  {
    "id": "2e89e420326cd7b92432f5e5341e6eb5",
    "title": "舟中",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "扁舟东去几时还，身寄云涛泱漭间。",
      "一夜橹声鸣到晓，觉来满眼是它山。"
    ]
  },
  {
    "id": "2e89e420326cd7b92432f5e5d557e0c8",
    "title": "舟中",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "山围平远水浮天，目送归鸿落照边。",
      "好趁新年酿云液，归来犹及牡丹前。"
    ]
  },
  {
    "id": "2e89e420326cd7b92432f5e56dbcc023",
    "title": "舟中",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "乱山深崦小蹊斜，野水微茫浸断霞。",
      "一笛晚风生碧树，始知林里有人家。"
    ]
  },
  {
    "id": "2e89e420326cd7b92432f5e57c41ba14",
    "title": "舟中",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "南来北去祇纷纷，又过荆山一月春。",
      "笑杀风前桃李树，飘蓬犹作未归人。"
    ]
  },
  {
    "id": "2e89e420326cd7b92432f5e5353841b6",
    "title": "舟中",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "泊船江口夜深深，月傍蓬窗照浅斟。",
      "隔岸渔灯半明灭，不眠空有故人心。"
    ]
  },
  {
    "id": "2e89e420326cd7b9c4b329ea6cebfe96",
    "title": "喜雨",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "已晴复雨雨还晴，惯阅人间梦不惊。",
      "小立栏干搔短发，乱云飞度夕阳城。"
    ]
  },
  {
    "id": "2e89e420326cd7b94707ee45426a2227",
    "title": "谢黄主管",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "一杯为我贳天刑，便觉人间有独醒。",
      "忆昨金华侍经席，曾分甘露饮春庭。"
    ]
  },
  {
    "id": "2e89e420326cd7b910e335f24fe845e9",
    "title": "有怀",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "故人春梦谁复见，故园梨花二月天。",
      "丁祝主人时醉赏，荆州寒食又经年。"
    ]
  },
  {
    "id": "2e89e420326cd7b92ea4b52dd4a4692b",
    "title": "广右道中",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "参天古木绿阴合，峻极层峦瀑布长。",
      "啼鸟一声家万里，依然无语对斜阳。"
    ]
  },
  {
    "id": "2e89e420326cd7b92ea4b52dd3d72872",
    "title": "广右道中",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "触鼻野花香泛泛，劝归啼鸟意谆谆。",
      "岭南三月已烦暑，犹向江头细问津。"
    ]
  },
  {
    "id": "2e89e420326cd7b9547ab6213c60a969",
    "title": "赠鹿苑信公诗禅",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "诗卷随身四十年，忙时参得竹箄禅。",
      "而今投老湘西寺，卧看湘江水拍天。"
    ]
  },
  {
    "id": "2e89e420326cd7b9547ab621779eb12f",
    "title": "赠鹿苑信公诗禅",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "句中有眼悟方知，悟处还同病著锥。",
      "一个机关无两用，鸟窠拈起布毛吹。"
    ]
  },
  {
    "id": "2e89e420326cd7b95b606637c56498cf",
    "title": "闻德远与曾裘甫黎师侯会饮范周士所",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "海棠开后碧桃开，寒食人家燕子来。",
      "一病闭门三十日，更无屐齿到苍苔。"
    ]
  },
  {
    "id": "2e89e420326cd7b95b60663740e6194e",
    "title": "闻德远与曾裘甫黎师侯会饮范周士所",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "张饮名园乐有馀，奉常何苦但斋居。",
      "一杯我亦垂涎甚，病起无聊只羡渠。"
    ]
  },
  {
    "id": "2e89e420326cd7b95b606637cdea4f54",
    "title": "闻德远与曾裘甫黎师侯会饮范周士所",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "臞曾句法早知名，新筑诗坛五字城。",
      "不要绨袍怜范叔，应将石鼎调弥明。"
    ]
  },
  {
    "id": "2e89e420326cd7b947461f5b32eea147",
    "title": "水仙",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "净色只应撩处士，国香今不落民家。",
      "江城望断春消息，故遣诗人咏此花。"
    ]
  },
  {
    "id": "2e89e420326cd7b94721f0690447a4b1",
    "title": "赋衡山张氏米帖",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "人物千年海岳翁，笔精墨妙与天通。",
      "传闻有帖藏张姓，怪底湘江月贯虹。"
    ]
  },
  {
    "id": "2e89e420326cd7b9b8f04ac5ef0e6116",
    "title": "借魏元理画",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "复古殿中留醉墨，只今神品世间无。",
      "衡山尚画传家宝，花鸭来禽肯借不。"
    ]
  },
  {
    "id": "2e89e420326cd7b9efaa339284740d1d",
    "title": "钦夫折赠海桐赋诗定叟晦夫皆和某敬报况",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "童童翠盖拥天香，穷巷无人亦自芳。",
      "能致诗豪四公子，不教辜负好风光。"
    ]
  },
  {
    "id": "2e89e420326cd7b9ee90de13a4055c46",
    "title": "赠周义山子季隐",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "乃翁几年在黄阁，郎君四十犹白丁。",
      "一家荣瘁不足道，谁持此意闻天庭。"
    ]
  },
  {
    "id": "2e89e420326cd7b99c3544307aa6f772",
    "title": "枢密端明先生宠分新茶将以丽句穆然清风久矣不作感叹之馀辄敢属和",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "伐山万鼓震春雷，春乡家山挽得回。",
      "定自君王思苦口，便同金鼎荐盐梅。"
    ]
  },
  {
    "id": "2e89e420326cd7b99c354430a7b07545",
    "title": "枢密端明先生宠分新茶将以丽句穆然清风久矣不作感叹之馀辄敢属和",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "先生笔势挟风雷，春色先从笔底回。",
      "却笑粗官成漫与，望林止渴竟无梅。"
    ]
  },
  {
    "id": "2e89e420326cd7b99c3544306f3ff89e",
    "title": "枢密端明先生宠分新茶将以丽句穆然清风久矣不作感叹之馀辄敢属和",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "诗肠隐隐转饥雷，春困无人与唤回。",
      "强续新诗终不似，空传衣钵向黄梅。"
    ]
  },
  {
    "id": "2e89e420326cd7b90e7ca9dcf376691e",
    "title": "送慈曼如金山迎印老住大沩",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "传语金山山下龙，乞将上水一帆风。",
      "道人自有飞空锡，只载中泠十丈洪。"
    ]
  },
  {
    "id": "2e89e420326cd7b9b6c1123cdbfcbe7d",
    "title": "小山书院",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "万里清江占一湾，丛生桂树点幽闲。",
      "谁人得似刘郎子，赋到淮南大小山。"
    ]
  },
  {
    "id": "2e89e420326cd7b9558b4a4a60d5946a",
    "title": "舟中热甚从鄂守李寿翁乞冰雪樱桃",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "熟颗樱桃和露摘，新冰削玉辟风开。",
      "南楼纵作一水隔，不遣小舟冲浪来。"
    ]
  },
  {
    "id": "2e89e420326cd7b9ea60442da3fdfacc",
    "title": "夜半走笔酬寿翁",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "短篷掀舞不得寐，忽枉新诗手自开。",
      "主人留客不作意，更送一江风雨来。"
    ]
  },
  {
    "id": "2e89e420326cd7b9ea60442d465f32f0",
    "title": "夜半走笔酬寿翁",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "二年尘土堆中坐，一到南楼眼暂开。",
      "风静江平留不得，待教黄鹄送诗来。"
    ]
  },
  {
    "id": "2e89e420326cd7b9a1c4853449ab5281",
    "title": "琵琶亭",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "江州司马旧知音，流落江湖感更深。",
      "万里故人明月夜，琵琶不作亦沾襟。"
    ]
  },
  {
    "id": "2e89e420326cd7b9a1c48534a8e83dc5",
    "title": "琵琶亭",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "浔阳江上琵琶月，彭泽门前杨柳风。",
      "两贤抵许不相似，哀乐虽殊吾意同。"
    ]
  },
  {
    "id": "2e89e420326cd7b989e11a09b2ff33b5",
    "title": "过三塔寺",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "湖光潋滟接天浮，风卷银涛未肯休。",
      "夜岸系舟来古塔，不妨踪迹更迟留。"
    ]
  },
  {
    "id": "2e89e420326cd7b989e11a09ee68647c",
    "title": "过三塔寺",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "层峦叠嶂几重重，万顷烟波浩渺中。",
      "钓艇未归饶夕照，耳边芦苇战寒风。"
    ]
  },
  {
    "id": "2e89e420326cd7b9b9143c152215cd00",
    "title": "玉渊",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "灵源直上与天通，借路来从五老峰。",
      "试向栏干敲拄杖，为君唤起玉渊龙。"
    ]
  },
  {
    "id": "2e89e420326cd7b97fa7414a344c3150",
    "title": "万杉寺",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "庄田总是昭陵赐，更着官船载御书。",
      "今日残僧无饭吃，却催积欠意何如。"
    ]
  },
  {
    "id": "2e89e420326cd7b97fa7414a702b911d",
    "title": "万杉寺",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "老干参天一万株，庐山佳处著浮图。",
      "只因买断山中景，破费神龙百斛珠。"
    ]
  },
  {
    "id": "2e89e420326cd7b906fd27c00fe8deac",
    "title": "楞伽寺",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "朱砂峰下楞伽寺，白发僧生乙丑年。",
      "乞我一杯清净水，为扶脚力上层巅。"
    ]
  },
  {
    "id": "2e89e420326cd7b906fd27c0712a2bc4",
    "title": "楞伽寺",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "天围欲尽三千界，地险真成百二关。",
      "不向中峰最高处，诸君元未识庐山。"
    ]
  },
  {
    "id": "2e89e420326cd7b906fd27c090198c74",
    "title": "楞伽寺",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "山北山南劫火馀，如何留得此僧居。",
      "可怜钟阁三枝竹，无复山房万卷书。"
    ]
  },
  {
    "id": "2e89e420326cd7b9473e1cb46c33c056",
    "title": "鸾溪",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "苍龙翔舞馀千仞，瀑水奔流欲百盘。",
      "定自山灵怜寂寞，故教临镜有窥鸾。"
    ]
  },
  {
    "id": "2e89e420326cd7b97b8348175e7725f5",
    "title": "漪澜堂",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "水漫春洲到处通，樯竿无数插空蒙。",
      "主人只爱堂前木，不放庐山入眼中。"
    ]
  },
  {
    "id": "2e89e420326cd7b9f93b86038ab58389",
    "title": "和家君韵寄舅氏",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "夷齐之清格鄙顽，孳孳盗蹠何曾闲。",
      "空斋风定香缕直，但有书册犹相关。"
    ]
  },
  {
    "id": "2e89e420326cd7b9bc5dee7f53bdf412",
    "title": "送猿翟伯寿",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "万里归来无苜蓿，扁舟共载两猿君。",
      "今日送君向何处，黄鹤山中多白云。"
    ]
  },
  {
    "id": "2e89e420326cd7b90bb4da723c73d2f8",
    "title": "奉题富文横舟",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "山林城市不相得，此处俱胜天下降。",
      "欲展江天一千里，横舟西南更开窗。"
    ]
  },
  {
    "id": "2e89e420326cd7b9ec87aeb5685696e1",
    "title": "子馀许修草堂遣句劝请",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "莲社高人久寂寥，草堂风物故萧萧。",
      "追还旧观须公等，唤我它年寄一瓢。"
    ]
  },
  {
    "id": "2e89e420326cd7b913644574cda82e87",
    "title": "次韵南轩喜雨",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "午窗溜雨忽潺潺，想见欣然阡陌间。",
      "敬简堂中有新事，水满新池雨满山。"
    ]
  },
  {
    "id": "2e89e420326cd7b91364457461e41952",
    "title": "次韵南轩喜雨",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "北风吹云如裂丝，赤龙卷水尾倒垂。",
      "雷轰电激不敢驻，驱入吾家喜雨诗。"
    ]
  },
  {
    "id": "2e89e420326cd7b9136445748ddd8bfb",
    "title": "次韵南轩喜雨",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "天公有意不作难，一雨千里须臾间。",
      "但得湖南今岁熟，我亦腰镰归故山。"
    ]
  },
  {
    "id": "2e89e420326cd7b913644574af57d061",
    "title": "次韵南轩喜雨",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "使君保障仍茧丝，可怜民屋如罄垂。",
      "今朝一雨秋事了，便可高咏丰年诗。"
    ]
  },
  {
    "id": "2e89e420326cd7b99e4307e75cc1dbfd",
    "title": "送茶",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "头纲八饼密云龙，曾侍虚皇拆御封。",
      "今日湘中见新夸，唤回清梦九烟重。"
    ]
  },
  {
    "id": "2e89e420326cd7b9b368a4b7fa9e7f56",
    "title": "从吴伯承乞茶",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "三月新茶犹未识，作诗去问野堂君。",
      "春风有脚家家到，定为粗官不见分。"
    ]
  },
  {
    "id": "2e89e420326cd7b9cb7a3d62dcb226d0",
    "title": "送僧游天台",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "宝刹凭虚五百仙，犹将心事向尘边。",
      "烦君试问桥东寺，若个而今又应缘。"
    ]
  },
  {
    "id": "2e89e420326cd7b9a0685706442b747a",
    "title": "石惠叔以石斛为贶因笔赋诗",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "截得苍山一段秋，千峰万壑翠光浮。",
      "虚堂百尺琉璃簟，对此真堪作卧游。"
    ]
  },
  {
    "id": "2e89e420326cd7b9cdbff86ad5d763d7",
    "title": "题赵知府墓",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "翁仲无声石马闲，墓门萧瑟锁青烟。",
      "故人仰卧青松下，落日孤村闻杜鹃。"
    ]
  },
  {
    "id": "2e89e420326cd7b909318873a5737b3b",
    "title": "朝谒南岳",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "泰常嵩岱拱神州，玉帛闲来四十秋。",
      "却到朱明回北首，忧时泪作九江流。"
    ]
  },
  {
    "id": "2e89e420326cd7b94d566f5941cee8eb",
    "title": "题方务德静江所作雪观",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "昔日主人今法从，空留伟观古城隅。",
      "邦人指点思遗爱，我亦先生屋上乌。"
    ]
  },
  {
    "id": "2e89e420326cd7b9d3953055bcdb54cc",
    "title": "和伯承送茶韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "佳句新茶亦太奇，尝新即日未全迟。",
      "扫除雁鹜行边事，细辗春风细读诗。"
    ]
  },
  {
    "id": "2e89e420326cd7b958ac2174b393c2bb",
    "title": "和伯承惠笋",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "锦箨离离乡触藩，怒雷挟雨更追奔。",
      "绝甘赖有吴公子，菌蠢猫头不足论。"
    ]
  },
  {
    "id": "2e89e420326cd7b958ac2174ab36ea6b",
    "title": "和伯承惠笋",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "楚产惟渠可定交，时时隔壁望烟梢。",
      "已烦稚子来相过，更有新诗送岛郊。"
    ]
  },
  {
    "id": "2e89e420326cd7b96c59905dafa70c6d",
    "title": "有怀长沙知识呈钦夫兄弟",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "顺宁去覆郎官锦，府谷仍监太府钱。",
      "唯有吾宗老兄弟，闭门依旧绝韦编。"
    ]
  },
  {
    "id": "2e89e420326cd7b96c59905d7763ff00",
    "title": "有怀长沙知识呈钦夫兄弟",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "春风花柳又芳妍，更接髯郎水竹园。",
      "小阁横桥俱胜绝，只应欠我共开尊。"
    ]
  },
  {
    "id": "2e89e420326cd7b96c59905d5d3dd7e9",
    "title": "有怀长沙知识呈钦夫兄弟",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "召公分陕是东邻，天远堂中好主人。",
      "更喜新来黄太史，剩拚佳句了新春。"
    ]
  },
  {
    "id": "2e89e420326cd7b96c59905db304d474",
    "title": "有怀长沙知识呈钦夫兄弟",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "髯郎高卧元无恙，何日湘滨具一舟。",
      "肯约春风同过我，为公酾酒炙肥牛。"
    ]
  },
  {
    "id": "2e89e420326cd7b96c59905db878c3d1",
    "title": "有怀长沙知识呈钦夫兄弟",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "洛阳家世邢郎子，间止逍遥自在身。",
      "病肺秋来定苏眚，可能乘兴到沙津。"
    ]
  },
  {
    "id": "2e89e420326cd7b9a1e5173cde25a21c",
    "title": "题塔子寺",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "酴醾压架玉交加，深院无人有落花。",
      "却忆江南田舍乐，旋敲生火煮新茶。"
    ]
  },
  {
    "id": "2e89e420326cd7b99b2002c6a2a67783",
    "title": "题断堤寺",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "柔桑细麦绿油油，云水烘春烂不收。",
      "马上困来寻歇处，断堤寺里半时留。"
    ]
  },
  {
    "id": "2e89e420326cd7b99b2002c6086013c6",
    "title": "题断堤寺",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "堤边杨柳密藏鸦，堤上游人两髻丫。",
      "可惜行春来较晚，谁家留得碧桃花。"
    ]
  },
  {
    "id": "2e89e420326cd7b99b2002c66858fd36",
    "title": "题断堤寺",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "古寺留春最得多，紫微花畔海棠窠。",
      "无人岁晚同幽独，古柏阴森著薜萝。"
    ]
  },
  {
    "id": "2e89e420326cd7b9971716e4576bbb21",
    "title": "船斋",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "斋居安稳似乘船，鱼跃池光鹭宿烟。",
      "还有一生江海客，钓竿闲放日高眠。"
    ]
  },
  {
    "id": "2e89e420326cd7b95468b0b50b678fb4",
    "title": "贺郊祀",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "汉统千龄接，虞衡七政齐。",
      "德馨天自飨，容祲古犹稽。",
      "舆卫钩陈北，衣冠观阙西。",
      "雨先清道跸，寒避礼神圭。",
      "方士朝仙仗，宫垣挟御堤。",
      "庙芝楹叠璧，帝乐字连奎。",
      "虚次尤祗慄，怀亲极惨悽。",
      "珠旒依玉色，兰炬映璇题。",
      "两相初扶翼，崇坛六降隮。",
      "高灵森欲堕，诸福应如携。",
      "燎夜坛三烛，凌霜甲万犀。",
      "宗藩申宝酌，秘检护金泥。",
      "奉引星辰烂，旋归锦绣迷。",
      "端门临五凤，步辇驻双霓。",
      "日照云裳委，风含彩筤低。",
      "和声翔四表，嘉泽浸群黎。",
      "盛事真寥廓，微生荷奖提。",
      "侍祠叨执爵，著籍缪通闺。",
      "异宠何由报，孤忠誓不睽。",
      "裁诗独惭晚，犹得并凫鹥。"
    ]
  },
  {
    "id": "2e89e420326cd7b9193b67f76f376018",
    "title": "和何子应赋不欺室韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "隆兴天子开千龄，六龙飞天动潜鳞。",
      "东嘉先生初召对，不欺之论惊廷臣。",
      "谁令浮云蔽白日，脱帻归来环堵室。",
      "巍巍乌府忆霜简，凛凛螭坳有椽笔。",
      "魏公眼力无馀子，与公周旋岂其死。",
      "请公细读不欺铭，一字之褒如鲁史。"
    ]
  },
  {
    "id": "2e89e420326cd7b92644e055ae8db167",
    "title": "读中兴碑",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "绣绷儿啼思塞酥，重床燎香驱群胡。",
      "阿环锦袜无寻处，一夜惊眠摇帐柱。",
      "朔方天子神为谋，三郎归来长庆楼。",
      "楼前拜舞作奇祟，中兴之功不赎罪。",
      "日光玉洁十丈碑，蛟龙蟠拿与天齐。",
      "北望神皋双泪落，只今何人老文学。"
    ]
  },
  {
    "id": "2e89e420326cd7b981c0b8beb2b27626",
    "title": "题张仲钦所藏隆茂宗画登瀛图",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "老隆已死画笔枯，画归天上人间无。",
      "公从何处得此图，眼明岭海三叹吁。",
      "天策上将天为徒，指挥群龙清八区。",
      "褒鄂英卫供扫除，功成告庙金模胡。",
      "歌童舞女不愿渠，乃此数士相为娱。",
      "铁面苦口谈诗书，直欲措世如唐虞。",
      "老隆妙手神所摹，苍头庐儿亦敷腴。",
      "祝公归直承明庐，愿持此道补帝裾。"
    ]
  },
  {
    "id": "2e89e420326cd7b902c3433ea1c3ce3c",
    "title": "题蔡济忠所摹御府米帖",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "生前官职但执戟，身后一字万金直。当时雷霆下收拾，世间不复有遗逸。",
      "上清虚皇手自择，编星为囊云作笈。流铃掷火守护密，君从何处见真迹。",
      "知君定通玉帝籍，太微垣中赐馀墨。龙腾虎卧摹不得，想君神授五色笔。",
      "江南钩锁腕中力，钗折屋漏千态出。整整十卷字犹湿，光彩激射海为立。",
      "平生我亦有书癖，对此惝恍心若失。口呿汗下屡太息，十日把玩不得食。",
      "作笺天公拜稽首，乞我此老生时一双手，为君痛饮百斛酒。",
      "墨池如江笔如帚，一扫万字不停肘。"
    ]
  },
  {
    "id": "2e89e420326cd7b9ccdf75092e667386",
    "title": "赋王唐卿庐山所得灵壁石",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "湘江竹深韶不传，后夔神禹飞上天。",
      "泗滨之磬无人编，帝敕此宝沦深渊。",
      "于乎不知几千年，奇形异质鬼所镌。",
      "青虬赤虎遭缚缠，蹙筋怒爪身挛拳。",
      "自从胡尘障中原，神物变化随霏烟。",
      "金声玉振义不辱，六丁徙置康庐巅。",
      "灵台星官未知处，但怪宝气干霄躔。",
      "王郎斋居敷浅原，饮水泣血天所怜。",
      "空山无人下群仙，似梦非梦或告旃。",
      "扪萝独上果有得，失喜而惧心茫然。",
      "百夫挽取自包裹，解衣更买蛮儿毡。",
      "缄扃不肯乡人说，知我好古容观瞻。",
      "焚香再拜娄叹息，安得致之天子前。",
      "安得致之天子前，明堂郊丘备宫县。",
      "调和正声荐上帝，箫勺群慝收戈鋋。",
      "朝廷清明用耆哲，一律四海归陶甄。",
      "凤皇来仪兽率舞，复古却到虞韶边。",
      "是时赋公笔如椽，襞笺为草登歌篇。"
    ]
  },
  {
    "id": "2e89e420326cd7b90103f20a90d09e3f",
    "title": "月之四日至南陵大雨江边之圩已有没者入鄱阳境中山田乃以无雨为病偶成一章呈王龟龄",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "圩田雨多水拍拍，山田政作龟兆拆。",
      "两般种田一般苦，一处祈晴一祈雨。",
      "去年水大高田熟，低田不收一粒谷。",
      "只今万钱籴一斛，浙西排门煮稀粥。",
      "圣神天子如尧汤，曰雨而雨旸而旸。",
      "天公广大岂有意，尔自作孽非天殃。"
    ]
  },
  {
    "id": "2e89e420326cd7b96224f31c19d570d7",
    "title": "近得一二砚示范达甫笑以为堪支床也许送端州大砚作诗以坚其约",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "范郎紫玉馀半圭，翻手作云雨雹随。",
      "龙蛇起陆孔翠飞，云收雨霁千首诗。",
      "荐以文锦盘珠玑，夜光发屋邻翁知。",
      "桂州刺史书成痴，单车万里日夜驰。",
      "囊中已无去年锥，欠此石友相娱嬉。",
      "范郎笑我支床龟，忽遣致我重宝赍。",
      "金印如斗不愿携，爱此直欲忘朝饥。",
      "君行题舆古端溪，溪石丑好纷不齐。",
      "溪边之人足谩欺，须君眼力为辨之。",
      "更作万斛之墨池，为君大书十丈碑。"
    ]
  },
  {
    "id": "2e89e420326cd7b95bdea99106377836",
    "title": "刘倅示崇宁上舍题名翰林其父也",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "崇宁天子开皇极，发挥神谟诏群辟。十八学士天与力，攀鳞附凤才一日。",
      "翰林尚书古遗直，不作三公奄窀穸。当时盛事刊乐石，后五十年已今昔。",
      "令我再拜三叹息，尚有之子似世德，不羸其躬且赫奕。"
    ]
  },
  {
    "id": "2e89e420326cd7b97d03979973debf64",
    "title": "黄升卿送棕鞋",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "编棕织蒲绳作底，轻凉坚密稳称趾。",
      "帝庭无复梦丝絇，上客还同贶珠履。",
      "我家江南山水窟，日日行山劳屐齿。",
      "感君投赠欲别时，布袜青鞋从此始。",
      "亨衢知子方著脚，直上云霄三万里。",
      "泰阶历尽却归来，赤舄一双应几几。"
    ]
  },
  {
    "id": "2e89e420326cd7b938282ef3a0f41b0f",
    "title": "赠张钦州",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "张家承平四姓侯，门前列戟金成丘。",
      "南来清贫家立壁，但有万卷书满楼。",
      "云山极观半空写，下有花竹秀而野。",
      "闭门读易已三年，乐天知命忘华颠。",
      "我行湘中识此老，难兄莫年更枯槁。",
      "从来戚畹须表劝，会听鸣珂趁朝早。",
      "衡阳小隐虽深幽，去天尺五君无留。",
      "貂蝉兜鍪何足道，君必不为猿鹤羞。"
    ]
  },
  {
    "id": "2e89e420326cd7b9a948ef0ceb3a04b4",
    "title": "赋沈商卿砚",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "石渠东观天尺五，壁星下直图书府。",
      "琳琅宝镇出三代，浩瀚简编照千古。",
      "右文储砚一百九，钿匣珠囊护琼玖。",
      "有时清夜发光怪，诸儒纵观容拜手。",
      "一收朝迹归故园，瓦池苇管涂突烟。",
      "梦寻清都故历历，起凭书案空潸然。",
      "眼明见此超万石，色如马肝涵玉质。",
      "白圭之玷尚可磨，涩不拒笔滑留墨。",
      "摩挲太息不自已，呼儿汲甘为湔洗。",
      "天遗至宝瑞吾子，要与词林壮根柢。",
      "子行飞骞为时须，西清承明有佳除。",
      "收功翰墨傥乞我，田间自抄种树书。"
    ]
  },
  {
    "id": "2e89e420326cd7b93f8d2e4716865b8d",
    "title": "大雨呈同行诸公",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "我船千斛初甚迟，上滩下滩风薄之。",
      "百夫撑挽才得过，水浅舟大行无期。",
      "同来宾客笑钝滞，一叶自买如凫鹥。",
      "瞥波急桨乱藻荇，瞬息不见飙车驰。",
      "忽然昨夜雷雨作，黑云颓山风卷壑。",
      "龙门春涨鱼鳖乱，牛渚宵明鬼神恶。",
      "篷翻缆断泊不得，客只一身无处著。",
      "长年绝叫客惊起，一浪先掀半船水。",
      "囊衣漂尽到巾屡，一夜奔忙沙石里。",
      "我时甘寝殊不觉，但怪飕飕风到耳。",
      "起来呼酒自劳苦，水满凉生差可喜。",
      "乡来笑者今却悲，人生淹速那能知。",
      "明朝转柁我船快，唤客同船莫嫌隘。"
    ]
  },
  {
    "id": "2e89e420326cd7b96897c5499d2acea6",
    "title": "吴城阻风",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "吴城山头三日风，白浪如屋云埋空。",
      "北来大舸气势雄，车帆打鼓声韸韸。",
      "我船政尔不得去，局促沙岸如凫翁。",
      "长年三老屡弹指，六月何曾北风起。",
      "由来官侬多龃龉，世不汝谐神亦尔。",
      "我愧此言呼使前，顺风逆风皆偶然。",
      "皇天广大岂有意，想汝嗔喜庸非偏。",
      "瓶中有粟囊有钱，与汝饱饭姑留连。"
    ]
  },
  {
    "id": "2e89e420326cd7b9fb7beb0f269803f0",
    "title": "金沙堆",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "玻璃盆中金作堆，药房桂栋中天开。",
      "洞庭无底蛟蜃恶，君不唤我那能来。",
      "旁船守风四十日，我行昨夜到磊石。",
      "山头望君乞杯珓，僮仆欢呼得头掷。",
      "二更南风转旗脚，打鼓开船晓星落。",
      "秋光净洗八百里，亭午投君庙前泊。",
      "斩牲酾酒报君德，君今清都岂其食。",
      "聊须醉饱撑船侬，明日依旧行南风。"
    ]
  },
  {
    "id": "2e89e420326cd7b9e84b615eb1a72285",
    "title": "鉴湖纳凉",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "鉴湖周围三百里，极目平波清到底。",
      "荷花岁久生满湖，人来采莲唱歌起。",
      "贺家千顷水云乡，六月荷花风最凉。",
      "短楫轻舟来断续，山横晓月正苍苍。"
    ]
  },
  {
    "id": "2e89e420326cd7b90c4ba6dd14b78c87",
    "title": "和沈教授子寿赋雪三首",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "北风吹来燕山雪，十万王师方浴铁。",
      "风缠熊虎灵旗静，冻合蛟龙宝刀折。",
      "何人夜缚吴元济，我欲从之九原隔。",
      "东南固自王气胜，西北那忧阵云结。",
      "岂无祖逖去誓江，已有辛毗来仗节。"
    ]
  },
  {
    "id": "2e89e420326cd7b90c4ba6dda1ac4f53",
    "title": "和沈教授子寿赋雪三首",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "今年米贵更风雪，破屋荒凉冷于铁。道人三日不出门，卧听攲檐竹枝折。",
      "高吟忽送三十韵，觌面未觉千里隔。比公也自可怜人，家徒四壁衣鹑结。",
      "君不见汉时苏子卿，窖中啮毡终持节。"
    ]
  },
  {
    "id": "2e89e420326cd7b90c4ba6dd0a8b37c5",
    "title": "和沈教授子寿赋雪三首",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "天公作剧已三白，刮面东风利如铁。",
      "只今斗米钱数百，更说流民心欲折。",
      "胡儿打围涂塘北，烟火穹庐一江隔。",
      "陛下宵衣甚焦劳，微臣私忧长郁结。",
      "尔曹忍冻不足说，我辈何时立奇节。"
    ]
  },
  {
    "id": "2e89e420326cd7b9efdba9070046bf04",
    "title": "鄱阳史君王龟龄闵雨再赋一首",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "老农歌舞手作拍，一雨纷纷稻花拆。",
      "去年秋田旱政苦，史君随车有甘雨。",
      "旁州不熟我州熟，至今中家有藏谷。",
      "地碓舂粳珠满斛，老农左餐仍右粥。",
      "史君行矣伊佐汤，缉熙和气无常旸。",
      "岂徒一雨润九谷，要为万物除千殃。"
    ]
  },
  {
    "id": "2e89e420326cd7b92d7c08d8ba81bb25",
    "title": "喜晴赋呈常守叶梦锡",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "史君忧民出至诚，欲晴未晴天所矜。",
      "白衣老人无逢迎，香火未收东方明。",
      "指挥六龙扶日行，群阴卷尽见太清。",
      "女撷柔桑男趁耕，熙熙和气满春城。",
      "去年岁事已如许，田头试听老农语。",
      "浙西更着五日雨，麦根烂尽种不土。"
    ]
  },
  {
    "id": "2e89e420326cd7b92a7e0d7aeba7073c",
    "title": "七夕",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "去年永州逢七夕，今年衡州逢七夕。",
      "往来不敢怨道路，迎送但知惭吏卒。",
      "年年七夕有定时，我行属天那得知。",
      "东西南北会逢汝，但愿强健无所苦。"
    ]
  },
  {
    "id": "2e89e420326cd7b93df0df049aeb26c7",
    "title": "谢刘恭父玉潭月色真石室之赐",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "玉潭月色冽以清，石室千里犹典刑。",
      "何人遗我双玉瓶，武夷先生翰林卿。",
      "约束风雨驱雷霆，长鲸夜吸川为倾。",
      "明朝风止醉不醒，扁舟径度君山青。"
    ]
  },
  {
    "id": "2e89e420326cd7b9ac4d63d5a1dfad55",
    "title": "与邵阳李守二子用东坡韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "两李有佳句，冰雪洒肺肝。",
      "清越石在悬，圆熟珠走盘。",
      "我家十二楼，下俯千仞湍。",
      "谁掣白玉琐，借与二子看。",
      "临风度长笛，瘴海为清寒。",
      "却立望九州，隘陕非所安。",
      "便欲驭长鲲，九万扶摇抟。",
      "神山在吾牖，弱水空弥漫。",
      "回首五千劫，不费一指弹。",
      "绝笑尘中年，摄提与涒滩。"
    ]
  },
  {
    "id": "2e89e420326cd7b9aef434b552013132",
    "title": "奉送李彦国还庐陵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "李生来岭南，自挟书一束。",
      "食箪寄萧寺，矻矻昼夜读。",
      "馀子让头角，文作翻手速。",
      "小试不尽能，它日真可卜。",
      "里中老仙伯，曾对玉堂宿。",
      "高节老弥厉，名盖斗南北。",
      "掖垣我畏友，不爱万钟禄。",
      "卷藏一丘下，勋业所迫逐。",
      "子归问道要，储作饥岁谷。",
      "富贵偶然耳，吾欲子金玉。"
    ]
  },
  {
    "id": "2e89e420326cd7b999d12f9954ab0ff1",
    "title": "暑甚得雨与张文伯同登禅智寺",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "老火陵稚金，聚作三日热。",
      "舟行湘江上，蒸煮到鱼鳖。",
      "黑云起东北，一震山石裂。",
      "不知雨来处，但见风卷叶。",
      "银河倚天泻，高浪舞飞雪。",
      "只听打篷声，已觉凉意惬。",
      "岸傍古佛屋，楼殿颇嵽嵲。",
      "不辞冲泥去，一看雨脚阔。",
      "吾宗紫岩客，穷苦志不慑。",
      "自我来浯溪，奔走已旬浃。",
      "我懒久废学，愧子来挈挈。",
      "相携得伟观，为子炽然说。",
      "愿子领话头，吾今指摽月。"
    ]
  },
  {
    "id": "2e89e420326cd7b954850e2cca009b42",
    "title": "丙戌七夕入衡阳境独游岸傍小寺",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "七年暑中行，道路万里赊。",
      "今夕已七夕，我犹在天涯。",
      "系船苍石根，人影散晚沙。",
      "上岸是修竹，仄径如行蛇。",
      "茅屋四五间，往昔佛所家。",
      "经禅劫火尽，旧观初萌芽。",
      "墙叠古瓦盆，僧披破袈裟。",
      "喜闻拄杖声，扫地自点茶。",
      "何以为我娱，冰雪汲井花。",
      "一洗十日渴，分凉到童髽。",
      "盈盈牛女期，不着雨洗车。",
      "疏星银汉动，新月玉钩斜。",
      "更呼老奚官，卷芦作鸣笳。",
      "莫惊潭中龙，聊起栖树鸦。"
    ]
  },
  {
    "id": "2e89e420326cd7b9ad622a02ddedf619",
    "title": "福严",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "行行山益高，所见益以奇。",
      "煮茶南台寺，更上千级梯。",
      "道傍古时松，阅世心已灰。",
      "不与岁月竞，况受霜雪威。",
      "路回闻钟声，宝刹隐翠微。",
      "排空写金碧，刓石著栱枅。",
      "门前兜率桥，劫火昔所遗。",
      "神龙厌庳陋，一炬然枯萁。",
      "谭笑旧观还，殿柱百尺围。",
      "老禅七十馀，高与此山齐。",
      "大屋贮龙象，空岩走金犀。",
      "斋盂细细参，至味无盐醯。",
      "颇闻三生藏，中有万宝赍。",
      "佛牙舍利涌，贝叶旁行稀。",
      "剖蚌慈相尊，破匣血缕飞。",
      "稽首所愿观，为洗往昔非。",
      "却寻上山路，拟看浴日池。",
      "急雨忽留人，吾其少须之。"
    ]
  },
  {
    "id": "2e89e420326cd7b94a3d8f5bb11c8f60",
    "title": "湖湘以竹车激水粳稻如云书此能仁院壁",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "象龙唤不应，竹龙起行雨。",
      "联绵十车辐，伊轧百舟橹。",
      "转此大法轮，救汝旱岁苦。",
      "横江锁巨石，溅瀑叠城鼓。",
      "神机日夜运，甘泽高下普。",
      "老农用不知，瞬息了千亩。",
      "抱孙带黄犊，但看翠浪舞。",
      "馀波及井臼，舂玉饮酡乳。",
      "江吴夸七蹋，足茧腰背偻。",
      "此乐殊未知，吾归当教汝。"
    ]
  },
  {
    "id": "2e89e420326cd7b942dd08e3777203f6",
    "title": "赠黄司法",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "吾友黄升卿，乃是天下士。",
      "阿翁苦硬节，御坐留谏纸。",
      "辛勤教其子，不但为科第。",
      "一官法曹掾，整整老胥忌。",
      "吾行桂岭南，所得但吾子。",
      "愿渠自爱惜，穷达初不计。",
      "功名傥来耳，期子以千岁。"
    ]
  },
  {
    "id": "2e89e420326cd7b90bcccca27b1d0bb7",
    "title": "宵征",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "畏暑倦长道，呼童戒宵征。",
      "三更渡前溪，溪水清且鸣。",
      "舟人自相唤，炬火如疏星。",
      "俯视乱石多，仰见北斗横。",
      "微微白露下，磔磔宿鸟惊。",
      "竹舆出林薄，十里月渐明。",
      "光采散草木，凉意侵冠缨。"
    ]
  },
  {
    "id": "2e89e420326cd7b94bede41b537aef77",
    "title": "泛湘江",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "十日行湘江，湘水清而温。",
      "不疗亭午渴，却忆土井浑。",
      "道傍古刹竿，著屋高树根。",
      "飞泉出山腹，甘冷冰瓶盆。",
      "何止解百忧，一洒尘埃昏。",
      "设供者谁与，稽首两足尊。"
    ]
  },
  {
    "id": "2e89e420326cd7b9c5b1d5d4914c62a4",
    "title": "上封寺",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "七月十五夜，我在祝融峰。",
      "与世隔几尘，上天通九重。",
      "手取白玉盘，纳之朱陵宫。",
      "群山罗豆豋，万籁酣笙镛。",
      "尽酌五湖水，劝我酒一钟。",
      "为君赋长言，写向西北风。"
    ]
  },
  {
    "id": "2e89e420326cd7b9b46e11d704324e49",
    "title": "岸傍偶得木犀",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "天公不求金，富媪不复藏。",
      "居然土同价，散作草木芳。",
      "英英园中葵，一心倾太阳。",
      "采采篱下菊，令汝寿命康。",
      "惟此木之犀，更贮万斛香。",
      "雄姿傲霜雪，鳞甲森青苍。",
      "三贤鼎足立，正色凛相望。",
      "岂比桃李徒，红紫纷披昌。",
      "聊息贪者心，来上君子堂。",
      "岁晚从我游，寘汝兄弟行。"
    ]
  },
  {
    "id": "2e89e420326cd7b959fb94cb354c8d97",
    "title": "王弱翁与余相遇汉口赋古意赠别",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "我船行荆江，厌此江水浑。",
      "北风知人意，引著清汉滨。",
      "汉滨有佳人，心与汉水白。",
      "涉江弄秋叶，唤客踏明月。",
      "明月永相望，佳人不可忘。",
      "期君以千年，佩我明珠珰。"
    ]
  },
  {
    "id": "2e89e420326cd7b9118be9e5575b7b14",
    "title": "赠朱远游",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "远游何方来，峨峨古衣冠。",
      "袖中三百篇，贮月白玉盘。",
      "溪清石濑急，雪冻铜壶乾。",
      "有如山泽仙，外瘠中气完。",
      "便合朱弦弹，细著青瑶刊。",
      "怀哉人未识，飞步江风寒。"
    ]
  },
  {
    "id": "2e89e420326cd7b97827c31e60d3567d",
    "title": "和张钦夫寻梅",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "寒梅本无心，适与春风期。",
      "孤根擢岁晚，桃李更媢之。",
      "取我碧玉壶，荐此白雪枝。",
      "故人不可寄，耿耿空自奇。",
      "故人隔湘江，独立知者稀。",
      "采香正滋兰，忍饥不食薇。",
      "拿舟许过我，此约不可违。",
      "江南烟雨村，愿与子俱归。"
    ]
  },
  {
    "id": "2e89e420326cd7b90892bbe119770ebe",
    "title": "黄龙侍者本高觅诗",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "高禅本儒冠，谁令著伽黎。",
      "劳渠千里来，赠我一卷诗。",
      "句法有源流，人物乃清苦。",
      "不用追九僧，政须越诸祖。",
      "君家寒岩师，今代僧中龙。",
      "持此送君行，更去问乃翁。"
    ]
  },
  {
    "id": "2e89e420326cd7b9b9ba7aa053883d96",
    "title": "题浊醪赋后",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "仇公昔钓璜，乃得丹灶术。",
      "闭门养真火，赣瓮酿新秫。",
      "酒熟分四邻，丹成活千人。",
      "穷巷不改乐，一室长如春。",
      "我知酒中仙，岁晚当得度。",
      "乘云见东皇，请诵浊醪赋。"
    ]
  },
  {
    "id": "2e89e420326cd7b920bffd1e570b3d8a",
    "title": "屡登横舟欲赋不成阻风汉口乃追作寄赵富文杨齐伯",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "已过汉阳岸，却望横舟山。",
      "秀色挹不尽，西风将梦还。",
      "我昔登横舟，最爱汉阳树。",
      "横舟今不见，树色只如故。",
      "公舟在青冥，我舟一浮萍。",
      "阑干试拍手，我亦同举酒。"
    ]
  },
  {
    "id": "2e89e420326cd7b94ab3c3a82e0ef2b7",
    "title": "栖真寄南康钱守",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "忆昔姑苏台，实与君子别。",
      "一别已六年，音书间何阔。",
      "我行半天下，尘土污须发。",
      "君亦抱艰棘，衣袂洒清血。",
      "今日复何日，相望一山隔。",
      "我领通玄府，乃在庐山北。",
      "君宦山之南，兵卫森画戟。",
      "无由接杯酒，但可共明月。",
      "作诗付邮筒，聊复寄消息。"
    ]
  },
  {
    "id": "2e89e420326cd7b966fb2b1724682791",
    "title": "黄子馀自海昏见予于九江欲行为赋此诗",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "昔我初识君，乃在浔阳城。",
      "却数已十年，此地还见君。",
      "积雨楚水高，落日淮山明。",
      "我病不举酒，何以娱佳宾。",
      "我行不可留，明复与君别。",
      "悠悠千里情，还当付明月。"
    ]
  },
  {
    "id": "2e89e420326cd7b92c6d1bd5fb511ced",
    "title": "劝范东叔饮",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "今代太史公，四海范氏门。",
      "斯文十世泽，斑斑被诸孙。",
      "我识叔西父，白玉比粹温。",
      "今来见令弟，俊气百马奔。",
      "一第溷子耳，勿愧而家尊。",
      "临分无多言，更酌老瓦盆。"
    ]
  },
  {
    "id": "2e89e420326cd7b9ba7788329d90973a",
    "title": "留题彭泽故县修真观",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "五月问修途，今日一百里。",
      "莫投彭泽县，愧此邑中士。",
      "古观官道傍，借榻暂少憩。",
      "折腰向道士，乞我五斗米。",
      "聊为奴仆饭，明日更早起。"
    ]
  },
  {
    "id": "2e89e420326cd7b902699b17b648bfc2",
    "title": "湘中馆",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "云去月在沙，潦净秋满川。",
      "北斗挂落木，西风送归船。",
      "去年过湘中，夜半投马鞭。",
      "篝灯洗尘土，所见只屋椽。",
      "鸡鸣问前途，残梦兀担肩。",
      "那知阑干外，有此山水妍。",
      "微微清露漙，稍稍明河偏。",
      "孤光耿自照，静极忻所便。",
      "身世两悠然，吾其遂飞仙。"
    ]
  },
  {
    "id": "2e89e420326cd7b90ffd9d101a5053b1",
    "title": "中隐",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "吾家中隐君，才比万斛泉。",
      "短小精悍姿，一剑当雄边。",
      "去年郴州贼，俯视衡岳颠。",
      "君从襄阳来，孤忠作戈鋋。",
      "谭笑百雉安，净洗湖岭烟。",
      "谓当酬王勋，金印如斗悬。",
      "言归遽如许，此意谁为宣。",
      "小隐即居山，大隐即居廛。",
      "夫君处其中，政尔当留连。",
      "早晚有诏书，唤君远朝天。",
      "欲为中隐游，更着三十年。"
    ]
  },
  {
    "id": "2e89e420326cd7b95a37f28ff7c19536",
    "title": "赠师永锡并简子西文潜",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "永锡西方来，持论乃据正。",
      "健饭不饮酒，自诡作县令。",
      "我已识淮父，但未见伯浑。",
      "林林三珠树，知是难弟昆。",
      "上方顾中原，有君但无臣。",
      "岂有千里足，而令走踆踆。",
      "愿子径入关，请对通明殿。",
      "此事定在我，不必问和战。"
    ]
  },
  {
    "id": "2e89e420326cd7b920b04e30bfd72beb",
    "title": "萍乡境上有驿傍有老杉馀百本余过而爱之驿无名余名之曰爱直而为之诗又以告邑大夫赵君公廪曰使继自今为令者幸如君之贤也则此杉长存不然将斧斤斯民以自封植于杉何有",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "此杉已百年，林立官道侧。",
      "鬼神所诃护，斤斧不敢迫。",
      "爱此遗直姿，凛凛有正色。",
      "未云支大厦，聊以荫行客。",
      "作诗调令尹，为我驿壁刻。",
      "但使杉长存，悬知令清白。"
    ]
  },
  {
    "id": "2e89e420326cd7b935c7dfec04ceedc6",
    "title": "游千山观",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "朝游七星岩，莫上千山观。",
      "东西两奇绝，势略领海半。",
      "长江写缣素，叠嶂俯杯案。",
      "中有万雉城，铁立不可玩。",
      "伏龙起行雨，老树舞影乱。",
      "冲风挟惊电，意恐崖谷断。",
      "路悬石磴滑，众客纷骇汗。",
      "嵌空偶自托，发若鸟集灌。",
      "须臾便开霁，杲日丽清汉。",
      "却坐山巅亭，容我乌帻岸。",
      "长怀付尊酒，别语不容判。",
      "会须九垓外，与子期汗漫。"
    ]
  },
  {
    "id": "2e89e420326cd7b96a5f265e391d000d",
    "title": "张钦夫笋脯甚佳秘其方不以示人戏遣此诗",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "使君喜食笋，笋脯味胜肉。秘法不肯传，闭门课私仆。",
      "君不见金谷馔客本萍齑，豪世藉此真成痴。但令长须日致馈，不敢求君帐下儿。"
    ]
  },
  {
    "id": "2e89e420326cd7b9c4ef8521856c9702",
    "title": "蒙和答益奇辄复为谢",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "斋厨极萧条，晚食以当肉。公来共蔬盘，留语辄更仆。",
      "平生惩沸仍吹齑，欲了官事渠能痴。何时竟作淮南归，击鲜校猎从庐儿。"
    ]
  },
  {
    "id": "2e89e420326cd7b9addf79ce0c9ef124",
    "title": "张钦夫送笋脯与方俱来复作",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "笋脯登吾盘，可使食无肉。鲑腥辟三舍，棕栮乃臣仆。",
      "书生长有十瓮齑，却笑虎头骨相痴。得君新法也大奇，且复从游锦绷儿。"
    ]
  },
  {
    "id": "2e89e420326cd7b9f4da9be368c45fbf",
    "title": "劝农以湘波不动楚山碧花压阑干春昼长为韵得干字",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "积雨已连月，长沙尚春寒。",
      "今朝定何朝，唤客来江干。",
      "问讯湘西寺，雾重江漫漫。",
      "聊须万斛舟，渡此千尺湍。",
      "老松如相迎，翠落头上冠。",
      "却望城中花，宝髻垂珠鬘。",
      "劝农有故事，般乐非所安。",
      "薄晚会春园，老稚随马鞍。",
      "彘肩侑尊酒，呼唤来同盘。",
      "从容及鄙事，尔汝开心肝。",
      "我是耕田夫，偶然此为官。",
      "饱不知稼穑，愧汝催租瘢。",
      "愿言各努力，长年好相看。"
    ]
  },
  {
    "id": "2e89e420326cd7b9bc49e52b1292e27a",
    "title": "陈仲思以太夫人高年奉祠便养卜居城东茅屋数间澹如也移花种竹山林丘壑之胜湘州所无食不足而乐有馀谓古之隐君子若仲思者非耶乾道戊子六月某同张钦夫过焉裴回弥日既莫而忘去钦夫欲专壑买邻钦夫有诗某次韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "平生交游中，此士故耐久。",
      "不折为米腰，颇袖斫轮手。",
      "卜居并东郭，草草宫一亩。",
      "日课种树书，笺题遍窗牖。",
      "花草当姬妾，松竹是朋友。",
      "上堂娱偏亲，家饭随野蔌。",
      "客至即举诗，兴来亦沽酒。",
      "清溪绕屋角，高木老未朽。",
      "翻翻荷见背，戢戢鱼骈首。",
      "幽观天所藏，胜践我独后。",
      "不因南轩君，兹游几时有。",
      "为君便买邻，溪南好冈阜。",
      "我喜君亦狂，呼儿挈尊卣。",
      "一洒尘埃胸，快若苗去莠。",
      "夜凉佳月出，人影散箕斗。",
      "恨我当先归，君能小留否。"
    ]
  },
  {
    "id": "2e89e420326cd7b90eb30f9e2b767e70",
    "title": "赠陈监庙",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "陈子居城东，茆屋三四间。",
      "下有五亩园，灌畦泐清湾。",
      "松柏充羽葆，荷芰作髻鬟。",
      "再拜太夫人，寿比衡麓悭。",
      "我早与子游，期子到孔颜。",
      "察子意甚真，不与时辈班。",
      "扁舟漾荆渚，馀子颇谤讪。",
      "大道甚坦夷，勿叹行路难。",
      "彼自种荆棘，吾宁剪榛菅。",
      "一醉乘秋风，共此霜月弯。"
    ]
  },
  {
    "id": "2e89e420326cd7b9bd494403ee118661",
    "title": "送邵怀英分鲁直诗韵人间风日不到处天上玉堂森宝书得书字",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "将酒浇君车，问君行何如。",
      "初无十万钱，但有一束书。",
      "往昔千官班，渠曾缀簪裾。",
      "日月九门隔，江湖十年馀。",
      "老干久凌剥，寒灰费吹嘘。",
      "今者尺一追，问津承明庐。",
      "蓬莱道家山，紫极帝所居。",
      "功名傥来尔，步武当徐徐。",
      "遥岑出疏林，浅水行游鱼。",
      "临分再三嘱，音信莫我疏。"
    ]
  },
  {
    "id": "2e89e420326cd7b94fe8ff449fdf0436",
    "title": "送张定叟",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "戊子岁二月，定叟如南山。",
      "行李太匆草，问君何当还。",
      "敬展南阳阡，永慕涕已潸。",
      "毕事却登揽，纾子悲悴颜。",
      "群峰最高处，眼界穷尘寰。",
      "紫盖款佛刹，黄庭扣玄关。",
      "夜榻藉云衲，晓窗闯烟鬟。",
      "野饭荐笋蕨，幽寻剪榛菅。",
      "酒贱可痛饮，诗成要重删。",
      "勿作贾胡留，闺人赋刀环。",
      "归时买竹䶉，小破行囊悭。"
    ]
  },
  {
    "id": "2e89e420326cd7b9ddc4409d1e717e01",
    "title": "朱陵洞",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "黑云起我趾，白雨过山脚。",
      "却立朱陵洞，一望紫虚阁。",
      "神丹吾已必，仙臂真可握。",
      "试向静处听，空蒙有笙鹤。"
    ]
  },
  {
    "id": "2e89e420326cd7b94cb74844bcb843f0",
    "title": "题屏风送裘甫归临川",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "不见已四年，既见还作别。",
      "赠以墨竹屏，况此君子节。",
      "岁月不我留，玉立空山阴。",
      "愿言无相忘，因风时寄音。"
    ]
  },
  {
    "id": "2e89e420326cd7b9fdc2f98b949c9430",
    "title": "送道州酒与吴伯承",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "阳城所临州，酒味犹清醇。",
      "我病不能饮，负此盎盎春。",
      "髯吴烧苦笋，唤客车连轸。",
      "名酒随恶诗，掀髯一笑冁。"
    ]
  },
  {
    "id": "2e89e420326cd7b983f9bc10457d736b",
    "title": "葵轩观笋",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "葵轩新笋生，戢戢水苍玉。",
      "脱箨便林立，尔辈殊窘束。",
      "黄梅四月雨，念子亦良苦。",
      "十二凤凰鸣，秋风何处声。"
    ]
  },
  {
    "id": "2e89e420326cd7b98a863ef6fa4ffd3e",
    "title": "赠尹童子梦龙",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "长沙尹氏子，四岁诵万言。",
      "青松一寸长，岁晚当摩天。",
      "终为栋梁用，莫作桷与椽。",
      "斫根刳其明，本瘁末亦颠。",
      "持此劝乃翁，闭门养真源。"
    ]
  },
  {
    "id": "2e89e420326cd7b9ff922f62a24329a2",
    "title": "一览亭",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "城中十万户，亭脚五千丈。",
      "小退雁鹜行，却立云雨上。",
      "主人心如此，坐了镜中像。",
      "沙尾是我船，烟波更空旷。"
    ]
  },
  {
    "id": "2e89e420326cd7b910fb05d1014238d0",
    "title": "睡起",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "睡起有佳声，萧萧竹间雨。",
      "蒿庐澹无营，一榻不受暑。",
      "微飔入牖来，唤起香中缕。",
      "抚卷忽超然，空梁走饥鼠。"
    ]
  },
  {
    "id": "2e89e420326cd7b94f113af62a01ceca",
    "title": "戏书赠苏待问",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "从公觅此纸，欲与苏待问。",
      "醉中墨鸦黑，北风起云阵。",
      "明朝酒醒看，为子传心印。",
      "子若不领略，取火烧作烬。"
    ]
  },
  {
    "id": "2e89e420326cd7b935e256efb52d1463",
    "title": "赠震山主",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "震公住山年，与我共壬子。",
      "瓦砾化金碧，愿力一弹指。",
      "乡来祖师禅，风定月满天。",
      "语子义第一，饥餐困当眠。"
    ]
  },
  {
    "id": "2e89e420326cd7b926e0cf4d513340e7",
    "title": "春尽日送闻人伯卿次家君韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "早年翰墨场，未见心已亲。",
      "笔底三峡流，胸次万卷春。",
      "相从未淹时，欲别故恼人。",
      "敢赓老仙诗，索去不用频。"
    ]
  },
  {
    "id": "2e89e420326cd7b9403309b0221915a1",
    "title": "洗尘赠张立之判官",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "立之居糟丘，胸有万斛尘。",
      "归来卧西窗，泾渭自此分。",
      "污泥生芙蕖，榛墟有白云。",
      "莫厌吏事烦，愿子清天君。"
    ]
  },
  {
    "id": "2e89e420326cd7b9b8dbcf7907f7cf5e",
    "title": "王龟龄赋喜雨诸贤毕和某客行半月未尝晴也故于末章云",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "久旱一雨足，高低水平分。",
      "老农尔何知，史君甚艰勤。",
      "史君家雁山，出作无心云。",
      "四海方立槁，须君来救焚。"
    ]
  },
  {
    "id": "2e89e420326cd7b9b8dbcf79ac84d554",
    "title": "王龟龄赋喜雨诸贤毕和某客行半月未尝晴也故于末章云",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "客行苦淫潦，道路渺不分。",
      "十步九掀淖，眷言仆夫勤。",
      "昔旱欲讼风，今雨当诛云。",
      "我已写绿章，拟向清夜焚。"
    ]
  },
  {
    "id": "2e89e420326cd7b9f86f3ee5556e8f9d",
    "title": "八桂堂池上赏莲纳凉",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "山月半池白，水风终夜凉。",
      "蛙声作鼓吹，芰制为衣裳。",
      "万里俱远客，三人同一觞。",
      "但使岭海丰，此乐未渠央。"
    ]
  },
  {
    "id": "2e89e420326cd7b97061b56610fa8fe7",
    "title": "前日出城苗犹立槁今日过兴安境上田水灌输郁然弥望有秋可必乃知贤者之政神速如此辄寄呈交代仲钦秘阁",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "筒车无停轮，木枧著高格。",
      "粳稌接新润，草木丐馀泽。",
      "府公为霖手，号令行顷刻。",
      "愿持一勺水，敬往寿南伯。"
    ]
  },
  {
    "id": "2e89e420326cd7b9dc6579a4c8410428",
    "title": "南台",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "我游衡岳巅，路半此歇脚。",
      "风雷驾飞殿，日月隐杰阁。",
      "阑干十万里，仰视天一握。",
      "遂访紫虚君，归时骑白鹤。"
    ]
  },
  {
    "id": "2e89e420326cd7b9902a3ab5f37c844b",
    "title": "书怀",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "七夕在衡阳，九日在蕲州。",
      "秋风浩如海，我行尚扁舟。",
      "破帽不堪落，菊花空满头。",
      "醉眼忽瞠若，悠然过沧洲。"
    ]
  },
  {
    "id": "2e89e420326cd7b96ba8c6a74ddb11a7",
    "title": "元宵同张钦夫邵怀英分韵得红旗字",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "佳月妒纤云，微和扇东风。",
      "聊持一杯渌，共此千灯红。",
      "吾宗延阁英，圣学与天通。",
      "且最治郡课，遂收活国功。"
    ]
  },
  {
    "id": "2e89e420326cd7b96ba8c6a7518f9f41",
    "title": "元宵同张钦夫邵怀英分韵得红旗字",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "邵子坐学官，今日有诏追。",
      "道山萃竹帛，武库森戈旗。",
      "文武要两有，腐儒不足为。",
      "明年燕端门，举酒还相思。"
    ]
  },
  {
    "id": "2e89e420326cd7b91c39e2b294dffe4f",
    "title": "赠卢司法",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "逃秦卢博士，读书不读律。",
      "江陵法曹掾，移病满百日。",
      "燕坐供佛香，青灯照绳床。",
      "肺热今无恙，门前春草长。"
    ]
  },
  {
    "id": "2e89e420326cd7b988a90e98c8ced7ef",
    "title": "吴伯承生孙交游共为之喜凡七人分韵我亦从来识英物试教啼看定何如某得啼定字其二",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "吴郎薄轩冕，市隐室垂罄。",
      "儿孙忽成行，乘除乃天定。",
      "我女才三岁，此事当退听。",
      "剩欲便款门，积雨道苦泞。"
    ]
  },
  {
    "id": "2e89e420326cd7b992e1744e113620b9",
    "title": "读书堂在乌江即唐张文昌读书处自五代至宋皆世守之渡江后为史氏所有",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "漫有五车书不读，岂似一编勤过目。痴儿鬻肆蠹鱼书，巨富牙签尘满屋。",
      "市南水竹一亩空，平生腹笥史长公。闭户却扫得真乐，冥搜万古窥鸿蒙。",
      "淹留岁时亦何有，策勋兹事要持久。吾家文昌读书处，好在溪山落君手。",
      "上方治定登文儒，东观石渠森宝书，望公起直承明庐。",
      "从来海内知名士，须读人间未读书。"
    ]
  },
  {
    "id": "2e89e420326cd7b984fe848e650b2720",
    "title": "上辟廱",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "金铜隐花古龙涩，朱干大羽纷纭立。",
      "宝钟玉磬垂丁东，和鸾雍雍八音翕。",
      "鲸吞虎噬二十年，至尊戎衣不解鞍。",
      "里中小儿事刀剑，管钥掷去尘漫漫。",
      "真儒倏兴明典礼，周庠连云斩荆祀。",
      "银袍如云拱翠华，师儒便坐讲经旨。"
    ]
  },
  {
    "id": "2e89e420326cd7b95daa2fd0f56f6d5e",
    "title": "明年重过次韵六言",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "世事风经两过，此身遇坎乘流。",
      "折腰不为五斗，辙环或遍九州。"
    ]
  },
  {
    "id": "2e89e420326cd7b91d50a91dac8e1f8c",
    "title": "德化漪岚堂感二林碑六言",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "两林文章翰墨，只今尘上墙阴。",
      "炎凉莫作世态，是非当印吾心。"
    ]
  },
  {
    "id": "2e89e420326cd7b9f425e177f890383c",
    "title": "钦夫遣送箭笋日铸甚珍用所寄伯承韵作六言便请过临",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "君家稚箭宝茗，赐出太官水衡。",
      "已约髯吴过我，更须君来细评。"
    ]
  },
  {
    "id": "2e89e420326cd7b9f0fa87f142fa12da",
    "title": "钦夫和六言再用韵",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "君诗与物俱妙，鄙夫那敢抗衡。",
      "芭蕉辟君三舍，笋脯亦须改评。"
    ]
  },
  {
    "id": "2e89e420326cd7b9718836cccf2db782",
    "title": "游湖山赠圆禅六言",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "素香无脂粉气，好语谐韶濩音。",
      "有人问西来意，门前秋水沉沉。"
    ]
  },
  {
    "id": "2e89e420326cd7b91d209ad3adf33169",
    "title": "送万老六言",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "桑下不须再宿，囊中莫留一钱。",
      "打鼓退高台寺，洗脚上五湖船。"
    ]
  },
  {
    "id": "2e89e420326cd7b9ef2ed0e4d64f738d",
    "title": "归字谣·其二",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "归。猎猎薰风颭绣旗。拦教住，重举送行杯。"
    ]
  },
  {
    "id": "2e89e420326cd7b95d61a405685a7ea3",
    "title": "归字谣·其三",
    "authorName": "张孝祥",
    "authorId": "2e89e420326cd7b9571e0f7e3eb71f62",
    "dynasty": "宋",
    "content": [
      "归。数得宣麻拜相时。秋前后，公衮更莱衣。"
    ]
  },
  {
    "id": "2e89e420328183458bb9305d3a01c69b",
    "title": "弄水亭",
    "authorName": "陈师孟",
    "authorId": "2e89e42032818345d1457b72d1457b72",
    "dynasty": "宋",
    "content": [
      "新看滕阁旧游句，又见池亭弄水吟。",
      "千古才华少人敌，一生风韵为情深。",
      "向时行乐秾桃恨，此处重阳对菊心。",
      "昨夜清溪明月里，想君灵魄未消沉。"
    ]
  },
  {
    "id": "2e89e420328767794c4fb32e749e6cc9",
    "title": "梅花",
    "authorName": "江朝宗",
    "authorId": "2e89e42032876779d1457b72d1457b72",
    "dynasty": "宋",
    "content": [
      "小小人家短短篱，冷香湿雪两三枝。",
      "寂寥竹外无穷思，正倚江天日暮时。"
    ]
  },
  {
    "id": "2e89e420328767794c4fb32e01449646",
    "title": "梅花",
    "authorName": "江朝宗",
    "authorId": "2e89e42032876779d1457b72d1457b72",
    "dynasty": "宋",
    "content": [
      "月淡霜清驿路长，一枝春信到江乡。",
      "西山饿死魂犹瘦，洛浦仙游佩亦香。"
    ]
  },
  {
    "id": "2e89e4203293b6abbc21c3870a3d2904",
    "title": "送程给事知越州",
    "authorName": "吕大忠",
    "authorId": "2e89e4203293b6abd1457b72d1457b72",
    "dynasty": "宋",
    "content": [
      "飞诏平明走玉珂，夕郎持节越山阿。",
      "西风旗鼓催行色，南国莼鲈助醉歌。",
      "邻寇未销谋可尔，部氓犹困政如何。",
      "番禺今得长城利，推此求功曲突多。"
    ]
  },
  {
    "id": "2e89e42032acd22590a047f720be5cba",
    "title": "次韵和翟公巽猩猩毛笔",
    "authorName": "何去非",
    "authorId": "2e89e42032acd225062ddb6cfeab05aa",
    "dynasty": "宋",
    "content": [
      "貌妍足巧语，躯恶招揶歈。",
      "赋形具人兽，宁脱荆榛居。",
      "肉尝登俎鼎，饷馈传甘腴。",
      "失计堕醉乡，颠踬无与扶。",
      "柔毫传束缚，航海归仙癯。",
      "浴质逸少池，摛藻知章湖。",
      "杀身固有用，赋芧从众狙。",
      "坐令宣城工，无复夸栗须。",
      "文房甲四宝，万兔惭蒙肤。",
      "数管友十年，闭门赋三都。",
      "之子信豪迈，嗜学每致劬。",
      "未冠游胶庠，已推经行儒。",
      "蓬山天禄阁，峥嵘凌碧虚。",
      "期予早登蹑，同舍校鲁鱼。"
    ]
  },
  {
    "id": "2e89e42032ae185d2c5e5b0cab83ca44",
    "title": "春日田园杂兴",
    "authorName": "姜霖",
    "authorId": "2e89e42032ae185dd1457b72d1457b72",
    "dynasty": "宋",
    "content": [
      "老盆倾酒试新尝，社鼓村村闹夕阳。",
      "麦陇风微牛睡稳，芹塘泥滑燕归忙。",
      "半村飞雨断烟湿，一径落花流水香。",
      "鼎贵安知此中意，徒能学犬吠村庄。"
    ]
  },
  {
    "id": "2e89e42032b18a6930d3e83a6a557982",
    "title": "寄菊山",
    "authorName": "陈梅",
    "authorId": "2e89e42032b18a69d1457b72d1457b72",
    "dynasty": "宋",
    "content": [
      "老发戴儒冠，黄金不爱官。",
      "江湖双脚健，天地寸心宽。",
      "山月晓犹白，松风夏亦寒。",
      "小诗讯猿鹤，聊以慰平安。"
    ]
  },
  {
    "id": "2e89e42032b852a207d17ea28504aa53",
    "title": "题玉光亭和章郇公韵",
    "authorName": "青阳楷",
    "authorId": "2e89e42032b852a2d1457b72d1457b72",
    "dynasty": "宋",
    "content": [
      "鸣琴贤宰有三长，吟得新词敌夜光。",
      "好是断章无以和，神仙官职水云乡。"
    ]
  },
  {
    "id": "2e89e42032bb8efa56596f4a603098fb",
    "title": "登九会台",
    "authorName": "于炳文",
    "authorId": "2e89e42032bb8efad1457b72d1457b72",
    "dynasty": "宋",
    "content": [
      "今日重阳日，菊花开未开。",
      "飘飘风扫径，泛泛露迎杯。",
      "甚喜诸同□，相期九会台。",
      "临归逢胜赏，留句在岩隈。"
    ]
  },
  {
    "id": "2e89e42032bea1bf7191cdaf59cb9b52",
    "title": "化城寺",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "匝径茸茸菜甲青，透池艳艳藕花明。",
      "四方衲子寻幽践，多少空山振锡声。"
    ]
  },
  {
    "id": "2e89e42032bea1bfaeea26fd6265d66f",
    "title": "化城池",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "簇簇青莲满意开，老僧夸说旧栽培。",
      "尘埃不涅花心性，净客原从净土来。"
    ]
  },
  {
    "id": "2e89e42032bea1bf577883206020c570",
    "title": "半霄亭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "烟际晴岚似有无，举头相望是云衢。",
      "若为透入云间路，直渡银河采白榆。"
    ]
  },
  {
    "id": "2e89e42032bea1bfd105fbc14fd5e404",
    "title": "望江亭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "衮衮长江浸落晖，水流不尽觉云移。",
      "登高忽动离骚恨，无奈山川苦要诗。"
    ]
  },
  {
    "id": "2e89e42032bea1bfa96bdb8fa790f178",
    "title": "地藏塔",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "八十四级山头石，五百馀年地藏坟。",
      "风撼塔铃天半语，众人都向梦中闻。"
    ]
  },
  {
    "id": "2e89e42032bea1bff5b344889aff79c8",
    "title": "笑指亭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "多少人间狭路偏，山川还是旧山川。",
      "淡然忘笑兼忘指，嘿嘿真成第一禅。"
    ]
  },
  {
    "id": "2e89e42032bea1bf21b1fafe5548718d",
    "title": "李白书堂",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "兰芷春风满地香，谪仙曾卧白云乡。",
      "山间精爽今犹在，落月时时见屋梁。"
    ]
  },
  {
    "id": "2e89e42032bea1bf5a4bfc6928b8f4f9",
    "title": "神光岭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "眼看恒河几劫沙，随身锁子骨钩加。",
      "岭头闪闪神光动，无尽灯中转法华。"
    ]
  },
  {
    "id": "2e89e42032bea1bfdc6579a47e1269f2",
    "title": "南台",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "旧日新罗国里僧，山间散满百千灯。",
      "只将一嘿消诸妄，坐透禅机最上乘。"
    ]
  },
  {
    "id": "2e89e42032bea1bf7d83125ecc802c71",
    "title": "晏坐岩",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "掠地霜风黄叶飞，山人晏坐已多时。",
      "但知六凿俱通透，不省支床旧有龟。"
    ]
  },
  {
    "id": "2e89e42032bea1bf313b282bcd110a50",
    "title": "白蟮穴",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "炊沙自昔终难饱，坎土于今乃可餐。",
      "翻笑青泥变青石，嵇康无分啜仙丹。"
    ]
  },
  {
    "id": "2e89e42032bea1bf061178cd4908ddfd",
    "title": "龙女泉",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "祖师正渴山头水，龙女俄分海眼泉。",
      "万事不离无始劫，千年剩结未来缘。"
    ]
  },
  {
    "id": "2e89e42032bea1bfc6b139ee60c11e47",
    "title": "茗地源",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "暖风吹长紫芽茎，人向山头就水烹。",
      "陆羽傥曾经此地，谷帘安得擅佳名。"
    ]
  },
  {
    "id": "2e89e42032bea1bf77ccdd572798a9ad",
    "title": "东藏源",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "腻雨增多树色深，惠风吹转药苗新。",
      "一湾水绕旃檀国，流向山前普济人。"
    ]
  },
  {
    "id": "2e89e42032bea1bfc2dea8a63f55ad59",
    "title": "中峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "岪郁盘纡直拄空，众峰环绕独居中。",
      "山头要看僧禅定，南北东西路各通。"
    ]
  },
  {
    "id": "2e89e42032bea1bfed95cb46e6333310",
    "title": "会仙峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "仙袂飘飘拂翠巅，知微来此宴群仙。",
      "人间风雨山间月，始信仙家别有天。"
    ]
  },
  {
    "id": "2e89e42032bea1bfb42b533c8af20844",
    "title": "大还岭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "龟肠刳尽不缘饥，鹤骨生来岂解肥。",
      "炼得丹成生羽翼，山中无复赵知微。"
    ]
  },
  {
    "id": "2e89e42032bea1bfa07e73871349739c",
    "title": "斧柯岭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "偶尔观棋忽烂柯，岂知胜负是如何。",
      "归来笑问人间事，恰是人间胜负多。"
    ]
  },
  {
    "id": "2e89e42032bea1bf60e4d2b4ddf2bc04",
    "title": "甘露泉",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "山接灵河两派长，松间石上泻天浆。",
      "几思吸取清泠味，洗我一生烟火肠。"
    ]
  },
  {
    "id": "2e89e42032bea1bf399480d5d74c033b",
    "title": "澌澌水",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "危柱抨抨曳素丝，水声还解发天机。",
      "风来未定风还住，恍讶山中鼓瑟希。"
    ]
  },
  {
    "id": "2e89e42032bea1bf6fdb01a6b2701f02",
    "title": "碧玉泉",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "蕴玉含晖一水间，碧光炯炯照人寒。",
      "却疑洗出荆山璞，若有瑕疵试指看。"
    ]
  },
  {
    "id": "2e89e42032bea1bf93757175bf2d0688",
    "title": "醮坛",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "粲粲无尘一石平，向来此地步虚声。",
      "薜萝今绕空山里，千古清风窦子明。"
    ]
  },
  {
    "id": "2e89e42032bea1bf7c52bc6b0b25804a",
    "title": "天香岭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "日边有诏起徵君，遥望长安隔万云。",
      "一炷清香天在上，徵君只欲断知闻。"
    ]
  },
  {
    "id": "2e89e42032bea1bf23ab4012ba584a75",
    "title": "风轮石",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "我心匪石不可转，有石当风如转轮。",
      "何物山灵能薄相，工夫胜却斫轮人。"
    ]
  },
  {
    "id": "2e89e42032bea1bf594882d550a6bd91",
    "title": "升云峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "云本无心尽日闲，溶溶曳曳不离山。",
      "忽思去作人间雨，腾上虚空一饷间。"
    ]
  },
  {
    "id": "2e89e42032bea1bf55505531db8b49ea",
    "title": "翠微峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "岚气阴阴浅色山，更分黛墨染松关。",
      "喷云泄雾空蒙外，湿翠冷沾襟袖间。"
    ]
  },
  {
    "id": "2e89e42032bea1bf1e39404e82cb8017",
    "title": "野螺峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "野螺倒向空中立，回旋萦成翠甲长。",
      "沬雾濡云真得计，鱼虾旧侣莫相忘。"
    ]
  },
  {
    "id": "2e89e42032bea1bfe476b900daa118ef",
    "title": "卧云庵",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "乱云堆里酣酣梦，人在清泉白石间。",
      "胶扰劳生鼎中沸，有官不换此身闲。"
    ]
  },
  {
    "id": "2e89e42032bea1bf5181136b6b86a2f7",
    "title": "保真院",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "野寺荒山涧水滨，古藤翠筱自摇春。",
      "僧闲晏坐无人到，内保禅心一味真。"
    ]
  },
  {
    "id": "2e89e42032bea1bf1c247f482b1d92fa",
    "title": "滴水岩",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "点溜常穿石眼寒，藓纹如绣不曾干。",
      "山头一滴曹溪水，山下人人仰面看。"
    ]
  },
  {
    "id": "2e89e42032bea1bf9fb105f8163606c2",
    "title": "岩泉",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "月光泉脉泻虚明，澄碧无瑕注一泓。",
      "大字石间标圣水，只缘彻底是真清。"
    ]
  },
  {
    "id": "2e89e42032bea1bfd0632dfb1244bb97",
    "title": "炼丹井",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "闲中惟有高低枕，老去宁无内外丹。",
      "千载稚川今往矣，谁言古井不生澜。"
    ]
  },
  {
    "id": "2e89e42032bea1bfc9c79c54671c1a30",
    "title": "云外峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "耸入云端一壁青，地高转步即天京。",
      "有人著屐冲云去，但见云从脚下生。"
    ]
  },
  {
    "id": "2e89e42032bea1bf0ac3f86f152980f5",
    "title": "谏堂山",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "茸茸莎草袅风长，二百年前一谏堂。",
      "旧地几番新地主，谏堂名字愈辉光。"
    ]
  },
  {
    "id": "2e89e42032bea1bf8989d050ae51ebee",
    "title": "滕子京书堂",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "云外峰前结旧庐，胸中经济眼中书。",
      "兵间一范同鞍马，不记深山蕙帐虚。"
    ]
  },
  {
    "id": "2e89e42032bea1bf85e26b6cd5b4325d",
    "title": "枕月峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "层崖缺处月婵娟，金背虾蟆就石眠。",
      "笑问月边人在否，中宵有梦到钧天。"
    ]
  },
  {
    "id": "2e89e42032bea1bfc5d54f74bed56adf",
    "title": "思贤岩",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "谏稿成埃两鬓丝，考槃在涧倚天知。",
      "岩前风叶行人耳，便是襄阳堕泪碑。"
    ]
  },
  {
    "id": "2e89e42032bea1bfda9b52cd658c79e8",
    "title": "青峭湾",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "石涧竹冈无尽时，上难著脚下难窥。",
      "平生所性佳山水，烟雨中行不废诗。"
    ]
  },
  {
    "id": "2e89e42032bea1bfc10df69bd5ce817b",
    "title": "处士岩",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "枯松瘦柏几千年，老屋相依住翠烟。",
      "雷破前山风振海，先生兀兀正逃禅。"
    ]
  },
  {
    "id": "2e89e42032bea1bf41bdfc2170dddd79",
    "title": "归云领",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "飞云蔼蔼出从龙，遍为山村办岁丰。",
      "雨到足时云自敛，有功及物不言功。"
    ]
  },
  {
    "id": "2e89e42032bea1bf83088b85a6cfc131",
    "title": "开元观",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "坏道哀湍鬼火青，山间留得观冲名。",
      "仙宫分置玄真像，想见开元旧太平。"
    ]
  },
  {
    "id": "2e89e42032bea1bf3734927f4a83aaf3",
    "title": "云门峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "两崖对耸三千丈，上倚清虚小有天。",
      "玉户金铺云杳霭，罗衣摇曳几神仙。"
    ]
  },
  {
    "id": "2e89e42032bea1bf0c7ede8e7e4cdb7e",
    "title": "曾氏景全亭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "绿色轩窗四面开，几曾闲却对山杯。",
      "十分尽是天然景，未信丹青画得来。"
    ]
  },
  {
    "id": "2e89e42032bea1bf184e68e7dc212c13",
    "title": "云岩洞",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "卷曲山阿路窈深，春风随地散幽芬。",
      "洞中仙客谁为伴，去去来来自在云。"
    ]
  },
  {
    "id": "2e89e42032bea1bfbc53debfebf11223",
    "title": "天池峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "雁浴鸥栖水影平，菰蒲菱芡透波生。",
      "冷风瑟瑟山前起，应有天仙下濯缨。"
    ]
  },
  {
    "id": "2e89e42032bea1bf8b0d05f08f78e687",
    "title": "吴氏新城宅",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "溪声西去疾于雷，山麓云根翠户开。",
      "枉却幽寻三十载，壶天月窟欠曾来。"
    ]
  },
  {
    "id": "2e89e42032bea1bf9375bb179d17ef20",
    "title": "新城精舍",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "朱甍碧瓦粉墙围，花舫回光洞户辉。",
      "自是故家开第宅，乔林景物两芳菲。"
    ]
  },
  {
    "id": "2e89e42032bea1bf0ad250d9c2ce51fc",
    "title": "翠光亭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "呷呷波间锦羽明，地无尘处可幽亭。",
      "唤回天上张公子，来与山家注水经。"
    ]
  },
  {
    "id": "2e89e42032bea1bfe8d749c6b668bcac",
    "title": "源清庄",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "凑入方池一脉泉，泥沙不杂性中天。",
      "时时自照清癯影，白露风标是水仙。"
    ]
  },
  {
    "id": "2e89e42032bea1bf14d9ce30f7457df3",
    "title": "王季文书堂",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "要学骑蟾主簿仙，休官直上九华巅。",
      "我来细读碑间字，风叶时时一飒然。"
    ]
  },
  {
    "id": "2e89e42032bea1bf5b587e71dcc137e5",
    "title": "头陀岭无相院",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "头陀岭下招提境，画阁阑干几度凭。",
      "游客骤来还倏去，看山输与在家僧。"
    ]
  },
  {
    "id": "2e89e42032bea1bfa38da82739b01dd9",
    "title": "金沙泉",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "金能生水水涵金，本本源源造化心。",
      "几许碎金随水出，披沙终日若为寻。"
    ]
  },
  {
    "id": "2e89e42032bea1bf1524e90809129943",
    "title": "秀绿亭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "曾看双峰老子诗，秀攒绿绕妙天机。",
      "有人爱此无声画，更着幽亭相发挥。"
    ]
  },
  {
    "id": "2e89e42032bea1bf01d248adbce8b5e4",
    "title": "双峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "仙洞深沉杳不扃，层峦双耸插天青。",
      "矞云常抱山头石，曾是前朝岳降灵。"
    ]
  },
  {
    "id": "2e89e42032bea1bfba8dccdd608f380a",
    "title": "虎头岩",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "下视眈眈猛若神，世方重利反轻身。",
      "纵教是虎真非石，藜藿来寻亦有人。"
    ]
  },
  {
    "id": "2e89e42032bea1bfd13499b0eeb879d6",
    "title": "三游洞",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "清风披拂藓苔痕，洞里仙乡万古春。",
      "有路尽通尘世客，来游何独是三人。"
    ]
  },
  {
    "id": "2e89e42032bea1bf0e09e7e1fe93b6f8",
    "title": "十丈洞",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "水从洞口泻玻瓈，松桧林中日影低。",
      "胜景略无人避世，始知不是武林溪。"
    ]
  },
  {
    "id": "2e89e42032bea1bfa13aed4d75867154",
    "title": "上下华池",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "听钟吃饭东西寺，就水烹茶上下池。",
      "二百年来陈迹在，摩挲苔藓日西时。"
    ]
  },
  {
    "id": "2e89e42032bea1bfdd563b33d2bc0c5a",
    "title": "合涧",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "涧分南北两源通，绕转春山翠几重。",
      "偶尔混然成一派，滔滔东去共朝宗。"
    ]
  },
  {
    "id": "2e89e42032bea1bf47f852dc9138a1f1",
    "title": "独秀峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "一山夐出众山中，日照烟浮紫翠浓。",
      "山不争高人共仰，几多丘垤俨相从。"
    ]
  },
  {
    "id": "2e89e42032bea1bf760524f7b6b12066",
    "title": "双溪",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "二水来从翠岭头，相逢涧谷却同流。",
      "冷光如镜清人骨，探借山间六月秋。"
    ]
  },
  {
    "id": "2e89e42032bea1bf601e88f48c4ae481",
    "title": "清漪潭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "水出双溪似镜平，萦回遇石自成文。",
      "眼明波上谁相对，只有飞来白鹭群。"
    ]
  },
  {
    "id": "2e89e42032bea1bf28c486673b18ec34",
    "title": "清隐岩",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "一生不买真清誉，平日不歌招隐诗。",
      "底事琢山成大字，有名还被众人知。"
    ]
  },
  {
    "id": "2e89e42032bea1bf72642dbc85984953",
    "title": "刘世疏庵",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "乱草枯茅町疃场，寒风卷地日荒荒。",
      "有来提起山庵话，又是先生朽骨香。"
    ]
  },
  {
    "id": "2e89e42032bea1bfe1c3fdf1d1ed919e",
    "title": "翠盖峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "烟际亭亭出古崖，几层翠盖倚天开。",
      "铿然风向林梢过，知有神仙玉佩来。"
    ]
  },
  {
    "id": "2e89e42032bea1bf43ad35ab8766b1d9",
    "title": "上雪潭三汲亭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "水沫抛来骤出奇，满空洒下雪纷披。",
      "云端惊见双峰面，恰是仙人剪水时。"
    ]
  },
  {
    "id": "2e89e42032bea1bfec91492241a754f0",
    "title": "下雪潭雪浪亭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "潭面摇光媚日华，水文倒影射檐牙。",
      "倚阑如在云霄上，俯看萦风万雪花。"
    ]
  },
  {
    "id": "2e89e42032bea1bf90c05348c5565803",
    "title": "璎珞泉",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "花花结结净无尘，却笑庄严未是真。",
      "五色明珠光照水，湛然清净本来身。"
    ]
  },
  {
    "id": "2e89e42032bea1bf97817441bb523f82",
    "title": "广修院",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "别去招提恰十霜，几番梦到五峰堂。",
      "有怀此地同僧夏，对佛闲烧结愿香。"
    ]
  },
  {
    "id": "2e89e42032bea1bfb3632a9c794f68f7",
    "title": "莲花峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "风动云开净客颜，三千丈石锦烂斑。",
      "淤泥不是花开处，擢出天河绿水间。"
    ]
  },
  {
    "id": "2e89e42032bea1bfdfb86d9ffc538a99",
    "title": "澜溪",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "小溪亦有怒涛翻，可但沧溟始足观。",
      "世事会心无广狭，请君来此试观澜。"
    ]
  },
  {
    "id": "2e89e42032bea1bf388e1f5c066b413b",
    "title": "濯缨潭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "山深地僻人稀到，安得沧浪孺子歌。",
      "缨上本无尘可濯，莫将止水强扬波。"
    ]
  },
  {
    "id": "2e89e42032bea1bf84a326960e07a62f",
    "title": "安禅峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "山头兀坐已忘年，咫尺孤云两角天。",
      "但有圆明真实在，是身何往不安禅。"
    ]
  },
  {
    "id": "2e89e42032bea1bf5f480d0982ca9a78",
    "title": "莲花庵",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "冷屋栖云是几年，嗔人履迹破苔钱。",
      "不辞更入山深处，手种西方社里莲。"
    ]
  },
  {
    "id": "2e89e42032bea1bf91df8ddf5c21e807",
    "title": "福安院",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "门前黄叶断人行，寂历山房昼亦扃。",
      "疏竹矮窗僧兀坐，炷香薰笔自抄经。"
    ]
  },
  {
    "id": "2e89e42032bea1bff561c30a4f641ac0",
    "title": "双峰居士书堂",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "夜鹤相催蕙帐眠，归来领略旧山川。",
      "油云卷入双峰顶，收得声名四十年。"
    ]
  },
  {
    "id": "2e89e42032bea1bf3a8d3d248820608f",
    "title": "宝陀岩",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "阴磴层崖洞室宽，奇花异草几多般。",
      "彩云不动金光起，便作金莲法界看。"
    ]
  },
  {
    "id": "2e89e42032bea1bf917f5cda5c3a409e",
    "title": "招贤峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "翘翘车乘力招贤，建业山河五十年。",
      "欲问兴亡无问处，一声山鸟忽来前。"
    ]
  },
  {
    "id": "2e89e42032bea1bf8ecfed897c46e9cb",
    "title": "高僧石",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "柏根翻动一炉香，白足高僧礼梵王。",
      "还了十方行脚债，却来山顶放圆光。"
    ]
  },
  {
    "id": "2e89e42032bea1bfa113868c20f580f4",
    "title": "西洪岭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "众壑中分岭势回，数家茅店傍山开。",
      "长风吹入松梢去，一片笙簧动地来。"
    ]
  },
  {
    "id": "2e89e42032bea1bf6477abb9ac32d540",
    "title": "龙安院",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "蔓草丛生伴棘薪，古藤直上绕松身。",
      "寺前寺后清幽处，山鸟飞来不避人。"
    ]
  },
  {
    "id": "2e89e42032bea1bf7cb3ad8310be97b3",
    "title": "双泉",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "槛泉涌出不多深，兑泽相资互有心。",
      "水净苦嫌尘土污，底须吾欲濯吾襟。"
    ]
  },
  {
    "id": "2e89e42032bea1bf2e1d85e7980ec116",
    "title": "派派泉",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "水源同出万山头，上半支分各自流。",
      "曲折绕从山下去，短莎随地弄轻柔。"
    ]
  },
  {
    "id": "2e89e42032bea1bf9d1c96d45695d12d",
    "title": "永安塔",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "心不能安总是魔，亭亭孤塔镇岩阿。",
      "倘无佛力三千行，奈此丘蛇井鼠何。"
    ]
  },
  {
    "id": "2e89e42032bea1bf0884ed880c4ef1c9",
    "title": "崇圣院",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "山形四抱水来前，中有金莲色界天。",
      "清磬一声僧定起，松间灵鹤舞蹁跹。"
    ]
  },
  {
    "id": "2e89e42032bea1bf36d6785713be7a88",
    "title": "逍遥台",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "拂面溪风洒洒清，轻衫短帽御风行。",
      "逍遥自是天游乐，不结沙鸥水石盟。"
    ]
  },
  {
    "id": "2e89e42032bea1bf2914ca6536c51310",
    "title": "翠瀑亭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "湿翠抛来觉染衣，倚阑兀兀坐移时。",
      "偶因过雨添流水，增重棼丝曳练诗。"
    ]
  },
  {
    "id": "2e89e42032bea1bf1ed3191d74183a0d",
    "title": "戛玉亭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "丘中流水度鸣琴，静与僧房发妙音。",
      "高下抑扬浑不断，时时写出昔贤心。"
    ]
  },
  {
    "id": "2e89e42032bea1bf25fb33a660da65a6",
    "title": "稻积峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "探得松苓足养身，仙家留稻满仓囷。",
      "岂知山下人辛苦，五月青苗已粜新。"
    ]
  },
  {
    "id": "2e89e42032bea1bf0ab404c8a8309dd8",
    "title": "碧云峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "瘦藤引我上崚嶒，苍壁如梯石作层。",
      "袖得碧云无用处，却将分赠住山僧。"
    ]
  },
  {
    "id": "2e89e42032bea1bffac515c5ad45f30d",
    "title": "煎茶峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "春山细摘紫英芽，碧玉瓯中散乳花。",
      "六尺禅床支瘦骨，心安不恼睡中蛇。"
    ]
  },
  {
    "id": "2e89e42032bea1bf71b535e61793cb2c",
    "title": "斗鸡石",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "未悟雄冠死结缨，昂然对峙只徒争。",
      "山头化作千年石，盛气飞憍不再萌。"
    ]
  },
  {
    "id": "2e89e42032bea1bf261a616325ffc54f",
    "title": "翠羽池",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "锦鸡花鸭烂成文，连雁双凫雪羽纷。",
      "同免王孙金弹子，飞来飞去一群群。"
    ]
  },
  {
    "id": "2e89e42032bea1bf2670943f442b31cc",
    "title": "李化文书堂",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "世路嵚崎两鬓丝，山中留客且伸眉。",
      "竹林胜践虽相似，犹恨前贤所欠诗。"
    ]
  },
  {
    "id": "2e89e42032bea1bf9708d1e6e91ef47c",
    "title": "刘相公寨基",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "苦雾腥云染寇锋，万家乡井雉罹罿。",
      "山前堆满纵横骨，换得将军不战功。"
    ]
  },
  {
    "id": "2e89e42032bea1bf1a74c42e50c86a19",
    "title": "九子庵",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "修途百折到山顶，绀宇数间开道场。",
      "倦卧尽人身自在，翻愁作梦趁黄粱。"
    ]
  },
  {
    "id": "2e89e42032bea1bfa61da38a09cdeb2a",
    "title": "九子峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "小大扶携作伴行，欢然恋恋意相倾。",
      "信知万古山头石，还有人间母子情。"
    ]
  },
  {
    "id": "2e89e42032bea1bf54a8c79613d4e014",
    "title": "垂云涧",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "飞瀑奔崖色皎然，飘空上下势相连。",
      "看来不是天河水，尽是兜罗片片绵。"
    ]
  },
  {
    "id": "2e89e42032bea1bf0491eabb1a2dc375",
    "title": "石照",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "刮垢磨光碧色深，日华穿漏解云阴。",
      "十分疑是仙人镜，照见茫茫万古心。"
    ]
  },
  {
    "id": "2e89e42032bea1bf9e0123eeace4b9d6",
    "title": "天井",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "分派天河入地深，断无射鲋汩泥尘。",
      "仙乡初不谙机事，多少山间抱瓮人。"
    ]
  },
  {
    "id": "2e89e42032bea1bfccbb12898a87f84f",
    "title": "七布水",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "只缘雨过水倾崖，霍地冰帘数幅开。",
      "始信人间真实相，尽从无始劫中来。"
    ]
  },
  {
    "id": "2e89e42032bea1bf6b5e6d2401eb8ff0",
    "title": "福海院",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "风送香来草木灵，寿松何事不重青。",
      "日当亭午禅扉静，药杵声中鹤梦醒。"
    ]
  },
  {
    "id": "2e89e42032bea1bf99a0944f081e66f2",
    "title": "卧牛石",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "石犀沉后波涛息，石燕飞时风雨来。",
      "堪笑石牛徒解卧，山田无数任蒿莱。"
    ]
  },
  {
    "id": "2e89e42032bea1bfa30e5bb4152a1ab1",
    "title": "碧霄亭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "秋风吹上碧霄亭，足蹑灵河袖拂星。",
      "云影四垂天接地，恍疑有路到仙扃。"
    ]
  },
  {
    "id": "2e89e42032bea1bf3613d3160409dc55",
    "title": "双峰庵",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "江南九子云深处，亦有新罗国里人。",
      "用夏变夷夷变夏，世间毕竟是谁真。"
    ]
  },
  {
    "id": "2e89e42032bea1bf5173aee7144fb38d",
    "title": "覆瓯峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "生铁团团铸翠峦，一瓯倒覆白云端。",
      "瓯中姓氏无人识，应被山灵静揭看。"
    ]
  },
  {
    "id": "2e89e42032bea1bfe1b82477ba24f353",
    "title": "广福寺",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "五百年来贝叶光，劫灰难泯壁中藏。",
      "山僧要广人间福，长日工夫一炷香。"
    ]
  },
  {
    "id": "2e89e42032bea1bfcbcf77d16ca37812",
    "title": "沉机石",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "忠诚为国心无累，简易临民讼自稀。",
      "与世相安真省事，若为作意苦沉机。"
    ]
  },
  {
    "id": "2e89e42032bea1bf88f126d3b1057c78",
    "title": "春阳台",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "富贵风吹一鬨埃，春阳留得旧时台。",
      "老松偃蹇山前立，曾见昔人歌舞来。"
    ]
  },
  {
    "id": "2e89e42032bea1bf8564f47134f5aa2b",
    "title": "东协济祠",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "新祠金碧照林丘，十五年前认昔游。",
      "月桂山茶分左右，满庭花事各春秋。"
    ]
  },
  {
    "id": "2e89e42032bea1bfa9c60dcabb3622b6",
    "title": "文殊峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "佛法中存不二门，空然洗尽意根尘。",
      "山头日月如旋磨，照见光明示现身。"
    ]
  },
  {
    "id": "2e89e42032bea1bf02a0843a446a401f",
    "title": "狮子行道峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "佛力所至物皆化，看取南山金碧堆。",
      "林浮莽伏不衔毒，狮子昔曾行道来。"
    ]
  },
  {
    "id": "2e89e42032bea1bfc0424e81342e4006",
    "title": "拱辰峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "水合众流同赴海，山分一岭独朝天。",
      "居高素以谦为德，日月倾心斗极边。"
    ]
  },
  {
    "id": "2e89e42032bea1bf3553df89f3d359f7",
    "title": "罗汉行道峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "碧眼禅师锡振空，石头无路不相通。",
      "俯看尘世三千界，总在空花起灭中。"
    ]
  },
  {
    "id": "2e89e42032bea1bf9b5bd00c15cc4d07",
    "title": "螺髻峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "山无重数总蟠青，直北孤峰最有情。",
      "天巧绾成螺髻样，梳云沐雨百娇生。"
    ]
  },
  {
    "id": "2e89e42032bea1bf2673fbc9d9bcb35e",
    "title": "仙人塘",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "陂塘一曲水泓澄，山簇瑶台十二层。",
      "剩脉馀膏流不尽，芝田蕙圃岁常登。"
    ]
  },
  {
    "id": "2e89e42032bea1bfcb74b0517f661942",
    "title": "石屋",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "磊磈中间忽洞开，旧题字字照苍苔。",
      "只言如我贪山少，亦有游人先我来。"
    ]
  },
  {
    "id": "2e89e42032bea1bfb7ef3d33db6be27f",
    "title": "黄匏城",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "草色浓于野烧烟，春风吹面午阴天。",
      "长江摇荡游人眼，兴在悠悠一雁边。"
    ]
  },
  {
    "id": "2e89e42032bea1bfb4e05ae2408b64ee",
    "title": "净信院",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "来自青松翠竹关，秋风吹帽醉醒间。",
      "纷纷遮眼尘如海，拈起毫端又说山。"
    ]
  },
  {
    "id": "2e89e42032bea1bfac08beabed73460c",
    "title": "碧云庵",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "常日双扉多不开，客须投分始相陪。",
      "庭前蓦地失松影，试问碧云何处来。"
    ]
  },
  {
    "id": "2e89e42032bea1bf05718edd55d2ea6a",
    "title": "灵龟石",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "巧石排成五总龟，人间无事不前知。",
      "如今已自灵于物，还记泥中曳尾时。"
    ]
  },
  {
    "id": "2e89e42032bea1bfd808665a1b5e3673",
    "title": "赤石绣石壁",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "圣世承平百岁馀，老翁因话建炎初。",
      "绿林躏藉人波迸，二壁中间各占居。"
    ]
  },
  {
    "id": "2e89e42032bea1bf6d64eaffec2c2e78",
    "title": "狮子峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "懒上维摩室里床，却来山顶现毫光。",
      "纷纷百兽俱驯伏，薝卜春风到处香。"
    ]
  },
  {
    "id": "2e89e42032bea1bfae60bffdb3a1a8e3",
    "title": "罗汉峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "阅尽人间万劫尘，平生结习一无存。",
      "居山更向山头坐，兀兀真成不动尊。"
    ]
  },
  {
    "id": "2e89e42032bea1bfb9cba559c2395cb1",
    "title": "云峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "诘朝云出雨如倾，向晚云归日逗明。",
      "不比世间翻覆手，望云人要验阴晴。"
    ]
  },
  {
    "id": "2e89e42032bea1bfb9cba5595c03ec7f",
    "title": "云峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "有动皆从静处生，岚光正与日争熏。",
      "山灵要眩游人眼，石缝中间旋出云。"
    ]
  },
  {
    "id": "2e89e42032bea1bf3efa962db5dcb9e2",
    "title": "白鹤庙",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "庙貌森严屋枕崖，地寒铺满纸钱灰。",
      "空明一碧秋如洗，若有神仙引鹤来。"
    ]
  },
  {
    "id": "2e89e42032bea1bfc297dbcaa28a260f",
    "title": "资圣庵",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "朝暮相依五老仙，鸟啼花落几何年。",
      "尘劳不到山深处，窗外日高人尚眠。"
    ]
  },
  {
    "id": "2e89e42032bea1bf974bcdcf7a59d4f9",
    "title": "忘归亭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "两袖飘飘恍欲仙，半醒半醉酒明船。",
      "太虚一室都无碍，皎月凉风石上眠。"
    ]
  },
  {
    "id": "2e89e42032bea1bfee2640c9f5c9697c",
    "title": "百丈箭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "飞瀑舂撞破的馀，速如蓬矢脱桑弧。",
      "谁知水底天吴伯，曾识人间金仆姑。"
    ]
  },
  {
    "id": "2e89e42032bea1bfba14525036be5a6f",
    "title": "百丈潭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "目观溶溶眩水精，耳根虩虩受雷声。",
      "一杯更吸潭间味，并要胸中领此清。"
    ]
  },
  {
    "id": "2e89e42032bea1bf6cdc524be564be51",
    "title": "流觞濑",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "四海秋风吹战尘，有来濯足到溪滨。",
      "天荒地老人间世，醉把流觞一笑春。"
    ]
  },
  {
    "id": "2e89e42032bea1bfabba7063408b54c2",
    "title": "石船涧",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "不怕掀天浪拍春，石船系在古溪滨。",
      "纵然水绕东流岸，犹胜虚舟误触人。"
    ]
  },
  {
    "id": "2e89e42032bea1bf32b651f66d00099e",
    "title": "龙游涧",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "龙蟠水底安于命，龙奋云间便自神。",
      "或跃或潜须早决，何须来往涧南滨。"
    ]
  },
  {
    "id": "2e89e42032bea1bfa1a8b047b578e76d",
    "title": "嘉鱼池",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "客有忘形物我间，寸丝不挂漫垂竿。",
      "游鱼得计洋洋乐，人作西方丙穴看。"
    ]
  },
  {
    "id": "2e89e42032bea1bf8450de1f3a68aedc",
    "title": "祈雨坛",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "万感生于一念间，炷香惊起老龙蟠。",
      "今年人协嘉鱼梦，荒却池前古石坛。"
    ]
  },
  {
    "id": "2e89e42032bea1bf76ac1f32bdf0dddf",
    "title": "普贤台",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "石台宿草几年荒，不比维摩狮子床。",
      "大士向来曾晏坐，是身如电暗回光。"
    ]
  },
  {
    "id": "2e89e42032bea1bfb0701371a392f49a",
    "title": "净居院",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "缭白萦青照眼波，芙蓉出没在天河。",
      "不因云影闲来去，安得春山态度多。"
    ]
  },
  {
    "id": "2e89e42032bea1bf9f4a4e5163ce78af",
    "title": "菖蒲涧",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "膜外浮云不较多，只将无事养天和。",
      "生来懒觅仙人药，九节菖蒲奈我何。"
    ]
  },
  {
    "id": "2e89e42032bea1bfc52a5912da5ffd47",
    "title": "叠石塔",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "无复晨钟暮鼓声，慧云犹护法灯明。",
      "佛乘大有扶持力，旧塔虽攲不解倾。"
    ]
  },
  {
    "id": "2e89e42032bea1bf39e10cb049324226",
    "title": "双石岩",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "旧日禅扉松竹幽，寺移西去几经秋。",
      "谁知一匝枯茅地，曾是谈经石点头。"
    ]
  },
  {
    "id": "2e89e42032bea1bf82fcceb28ee4befc",
    "title": "漱玉滩",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "水石相逢骤作声，铿然律吕自天成。",
      "山中纵乏知音听，亦有流鱼傍岸行。"
    ]
  },
  {
    "id": "2e89e42032bea1bfa7881810d85d4f11",
    "title": "东阳涧",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "涧平如刬水流迟，湛碧溶溶可染衣。",
      "白石栏边人不到，月明风细一鸥飞。"
    ]
  },
  {
    "id": "2e89e42032bea1bfe38600c6340f93a0",
    "title": "法乐院",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "无住师参第一禅，指开古洞秀岩天。",
      "东扶西倒都休问，且结人间见在缘。"
    ]
  },
  {
    "id": "2e89e42032bea1bf4551686e4d1f9f52",
    "title": "琉璃滩",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "青碧琉璃手可拈，寒花多在雨中添。",
      "高风不卷银河浪，仿佛康王谷里帘。"
    ]
  },
  {
    "id": "2e89e42032bea1bfc5e0e0fddb32b4c1",
    "title": "齐云岭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "金阙瑶阶路不迷，白云翠岭一般齐。",
      "我今要达参寥境，借作凌虚万丈梯。"
    ]
  },
  {
    "id": "2e89e42032bea1bf06fe09a2a4c29eb5",
    "title": "老人峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "佝偻形容古貌浑，旁连众岭似儿孙。",
      "荒山太古万万古，眼见游人来几番。"
    ]
  },
  {
    "id": "2e89e42032bea1bfe2b27a9a261db538",
    "title": "天柱峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "直拄虚空倚不斜，上通绛阙玉皇家。",
      "若移此柱天西北，鍊石无功说女娲。"
    ]
  },
  {
    "id": "2e89e42032bea1bfe2b27a9a06aeb81c",
    "title": "天柱峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "鬼烂神焦不救燃，岂知此柱固依然。",
      "九关尝藉扶持力，肯信人间有杞天。"
    ]
  },
  {
    "id": "2e89e42032bea1bf7e45712ff3d4b94f",
    "title": "闳肃书堂",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "人生随遇是行藏，最有山灵引兴长。",
      "安得居乡伯休父，再来闳肃旧书堂。"
    ]
  },
  {
    "id": "2e89e42032bea1bfb853cda3410a89b7",
    "title": "列仙峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "笑闯黄冠高切云，前携后掖互相亲。",
      "我来历历披云看，试问肩随是几人。"
    ]
  },
  {
    "id": "2e89e42032bea1bfe393d2a48ff7b568",
    "title": "玉甑峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "茹芝仙客老仙乡，净尽人间粒食肠。",
      "玉甑岂能无用处，几番与世熟黄粱。"
    ]
  },
  {
    "id": "2e89e42032bea1bfbc3b4643ea8d060a",
    "title": "净巾石",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "炯炯豁开明镜台，是中无处着尘埃。",
      "平生心地常如此，何暇频频拂拭来。"
    ]
  },
  {
    "id": "2e89e42032bea1bfdda59afdfe996c55",
    "title": "最胜亭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "烟收雾敛翠成围，来助幽亭眼界奇。",
      "衲子苦于山索句，棱棱瘦骨不禁诗。"
    ]
  },
  {
    "id": "2e89e42032bea1bfb9d439cdaa30a9fc",
    "title": "滴翠峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "春气薰空草木浮，绿云冉冉起山头。",
      "岚光浥翠浓于染，润入衣襟冷欲秋。"
    ]
  },
  {
    "id": "2e89e42032bea1bfb8f27cb23a2ac06c",
    "title": "天柱庵",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "石壁参天驻冷云，一声幽鸟忽惊人。",
      "庵前庵后山如旧，朽柏年来不再春。"
    ]
  },
  {
    "id": "2e89e42032bea1bf943dea9ec16292d6",
    "title": "翠峰庵",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "缚屋山中数十年，薙茅诛棘旋开田。",
      "何须折柳溪边去，枯木寒林总是禅。"
    ]
  },
  {
    "id": "2e89e42032bea1bf748f5776d710d1b1",
    "title": "透碧岩",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "空洞玲珑万石攒，中间逗入翠光寒。",
      "人来坐对山无语，表里虚明不碍观。"
    ]
  },
  {
    "id": "2e89e42032bea1bf7649108ffc8fe874",
    "title": "石牌峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "山断空青近玉京，一牌就石琢磨成。",
      "烟揩雾拭明如镜，留与游人记姓名。"
    ]
  },
  {
    "id": "2e89e42032bea1bfe29bd1f2c56766af",
    "title": "展旗峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "山形南去疾如驰，高处展开三丈旗。",
      "山下行人争指似，龙蛇影动夕阳时。"
    ]
  },
  {
    "id": "2e89e42032bea1bf310c01158035f0b3",
    "title": "梅花峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "僵立枯梢带雪霜，至今阴极动潜阳。",
      "不嫌孤寂无人到，一点春风万壑香。"
    ]
  },
  {
    "id": "2e89e42032bea1bf7112173a307dc91b",
    "title": "钵盂峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "农家辛苦靳逢年，谁似僧家饱饭眠。",
      "留得巾盂为老伴，丰年常在粥盂边。"
    ]
  },
  {
    "id": "2e89e42032bea1bf78098c8dad0ed2eb",
    "title": "邃谷岩",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "千古尝留一窖冰，女萝簳竹锁寒阴。",
      "仙人肯为游人出，试问中间若许深。"
    ]
  },
  {
    "id": "2e89e42032bea1bf74c41d885857728f",
    "title": "翠屏峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "削玉横陈开翠屏，东西有路总堪登。",
      "向来同识春山面，犹有苍苍九节藤。"
    ]
  },
  {
    "id": "2e89e42032bea1bf14deb892177e29fe",
    "title": "香林峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "几许山花照夕阳，不栽不植自芬芳。",
      "林梢一点风微起，吹作人间百合香。"
    ]
  },
  {
    "id": "2e89e42032bea1bffac515c527f0a019",
    "title": "煎茶峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "缓火烘来活水煎，山头卓锡取清泉。",
      "品茶懒检茶经看，舌本无非有味禅。"
    ]
  },
  {
    "id": "2e89e42032bea1bff6bd5425158b9e43",
    "title": "金光洞",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "神剜鬼划剧幽深，门外藤萝浅结阴。",
      "洞里金仙十年坐，湛然认得本来心。"
    ]
  },
  {
    "id": "2e89e42032bea1bffa7fa3027a5cbeb0",
    "title": "黄石溪",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "平田千亩万山中，水脉高低处处通。",
      "黄石一溪三十里，暖风吹动稻花丛。"
    ]
  },
  {
    "id": "2e89e42032bea1bfd812b3e6864ec148",
    "title": "南阳涧",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "人家四散占荒丘，晓夜悲鸣涧水流。",
      "点点寒鸦来不尽，昏云颓日古猷州。"
    ]
  },
  {
    "id": "2e89e42032bea1bf35479b293e7d835e",
    "title": "卧龙庵",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "孔明西去终扶汉，散骑南来莫拯唐。",
      "同是卧龙殊用舍，古今易地两南阳。"
    ]
  },
  {
    "id": "2e89e42032bea1bffd0b1f12be1477f0",
    "title": "古仙峰",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "日薄烟低莽苍间，古仙相望白云端。",
      "山中倘有安期枣，觅取归来当晚餐。"
    ]
  },
  {
    "id": "2e89e42032bea1bf8724fb116b2930b4",
    "title": "古仙洞",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "风袅藤萝水舞苔，洞门常闭不常开。",
      "草根满地皆灵药，彭祖偓佺曾到来。"
    ]
  },
  {
    "id": "2e89e42032bea1bf327532f6c0cedd00",
    "title": "五台明智院",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "前冈后陇尽纡馀，岚影烟光半有无。",
      "山脚断边开古刹，五台分布似连珠。"
    ]
  },
  {
    "id": "2e89e42032bea1bf79da3ba4c7fb4cfa",
    "title": "曹山延寿院",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "三角坳泓一角亏，其间浊水照摩尼。",
      "风幡不动炉烟直，正是僧禅定起时。"
    ]
  },
  {
    "id": "2e89e42032bea1bf0f99b70d3a5ec3f5",
    "title": "秀华亭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "瘦田糁糁豆花明，冷径毵毵柏叶清。",
      "何处路通云际寺，山人指我秀华亭。"
    ]
  },
  {
    "id": "2e89e42032bea1bf095c298f696733d9",
    "title": "玉田庄",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "妇馌夫耕笑语喧，地平一望暖生烟。",
      "得毋刬草来寻璧，好倩山家护玉田。"
    ]
  },
  {
    "id": "2e89e42032bea1bf65703246882bfda2",
    "title": "龟山崇寿院",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "白云起处著招提，一岭嵯峨众岭低。",
      "多少山间好风景，人来先看蒋公题。"
    ]
  },
  {
    "id": "2e89e42032bea1bf69d08d266c50f3d9",
    "title": "白龟泉",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "白龟摆脱泥涂辱，步入金莲佛道场。",
      "玉水迸流山石裂，有灵初不为刳肠。"
    ]
  },
  {
    "id": "2e89e42032bea1bf3193758336d9731d",
    "title": "静观亭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "打围行蚁时时战，触纸痴蝇日日钻。",
      "有客云山深处卧，静中回向此心观。"
    ]
  },
  {
    "id": "2e89e42032bea1bf224a0a1b523c73b9",
    "title": "圣泉院",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "释子亲传马祖衣，枯藤来此卓烟霏。",
      "斓斑锦石寒泉底，湛碧中涵五色辉。"
    ]
  },
  {
    "id": "2e89e42032bea1bfe87cb0f69e2f21e4",
    "title": "览胜亭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "亭中妙墨粲于珍，添得一番山色新。",
      "幽坐看来如看画，我今欲画恨无人。"
    ]
  },
  {
    "id": "2e89e42032bea1bf144ca79680317678",
    "title": "缟溪",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "风信吹凉入鬓清，悠然目送一鸥轻。",
      "鸥飞不尽天回影，练色波光曳曳明。"
    ]
  },
  {
    "id": "2e89e42032bea1bfa610930703ea46ea",
    "title": "观音岩",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "一性圆时万境通，三生绮念堕真空。",
      "如今举眼无非佛，身在光明法界中。"
    ]
  },
  {
    "id": "2e89e42032bea1bfaa20dc526321702e",
    "title": "拾宝岩",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "梵王住在光明殿，万宝真同瓦砾看。",
      "玉块金沙随地有，好来撷取入中单。"
    ]
  },
  {
    "id": "2e89e42032bea1bf72fb31ef20ae1d17",
    "title": "望仙祠",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "岚翠相迎一笑中，窅然想见旧仙踪。",
      "纷纷云气蓬莱近，目断前山几十重。"
    ]
  },
  {
    "id": "2e89e42032bea1bfb930039c67b5e03d",
    "title": "访山亭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "又拚十日作山行，去路一程高一程。",
      "三十年游游未了，青山应笑白髭生。"
    ]
  },
  {
    "id": "2e89e42032bea1bfe08934ac97a8390e",
    "title": "蜃蟠岭",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "迤逦冈峦迅下驰，萦回蟠结几蛟螭。",
      "终然鼓勇归沧海，只待风雷借便时。"
    ]
  },
  {
    "id": "2e89e42032bea1bfa416349db54ae1a8",
    "title": "龙潭利众院",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "日涵林壑紫光凝，草动花翻气似蒸。",
      "胜地刬开鼪鼬径，数间松屋住残僧。"
    ]
  },
  {
    "id": "2e89e42032bea1bf53da5872bcef7665",
    "title": "曹溪",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "近水人家自是奇，水成湾处各开扉。",
      "波光一片青铜镜，无数文禽照影飞。"
    ]
  },
  {
    "id": "2e89e42032bea1bfcf0c470e509145cb",
    "title": "黄粒稻",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "紫芒金粒动秋风，三月腰镰卷地空。",
      "农事倦时天与力，机舂相继便论功。"
    ]
  },
  {
    "id": "2e89e42032bea1bf2e61e9105718afd0",
    "title": "金地茶",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "瘦茎尖叶带馀馨，细嚼能令困自醒。",
      "一段山间奇绝事，会须添入品茶经。"
    ]
  },
  {
    "id": "2e89e42032bea1bf1040d0dcc7bc10cd",
    "title": "五钗松",
    "authorName": "陈岩",
    "authorId": "2e89e42032bea1bfd1457b72a0833c8a",
    "dynasty": "宋",
    "content": [
      "五股钗松黛色鲜，山家插鬓不成妍。",
      "道人见了都无用，付与云鬟雾鬓仙。"
    ]
  },
  {
    "id": "2e89e42032bedeaebb409f6629dec531",
    "title": "设醮洞霄因以古诗记其事",
    "authorName": "章承道",
    "authorId": "2e89e42032bedeaed1457b72d1457b72",
    "dynasty": "宋",
    "content": [
      "鹤鸣在野声闻天，灵坛夜醮朝群仙。群仙乘风驾云軿，一一来自虚皇前。",
      "玉炉不散香凝烟，火中金缕光相连。仙官谓我帝所怜，百拜向帝臣有言，愿乞臣母千斯年。"
    ]
  },
  {
    "id": "2e89e42032cf0caebc21c3873a79134f",
    "title": "送程给事知越州",
    "authorName": "章衡",
    "authorId": "2e89e42032cf0cae82b8a343a0160709",
    "dynasty": "宋",
    "content": [
      "雅留威爱在南昌，又拜新恩指旧棠。",
      "一节帝颁严使旆，十州人喜拥壶浆。",
      "彯缨自结凝旒眷，揽辔思澄插笔乡。",
      "刘晏有材将大用，豫章楼上急飞觞。"
    ]
  },
  {
    "id": "2e89e42032d6b9218506846a32359bd8",
    "title": "庠窃观学士九丈题此君轩诗谨次元韵因以求教",
    "authorName": "王庠",
    "authorId": "2e89e42032d6b921708f3cf8d1457b72",
    "dynasty": "宋",
    "content": [
      "竹君久要已忘年，临风相语叶响泉。",
      "休学我图中似璧，莫师我直劲如弦。",
      "劝人达节通天命，舒卷若绳明若镜。",
      "尺无枉己空宿昼，圣岂有心犹击磬。",
      "岁寒来伴老柴门，我岂好静为躁君。",
      "惟有青青四时性，笑发千载空浮云。",
      "平安为报春依旧，珍重道人怜特秀。",
      "忍饥宁可食无肉，相对忘形笋黑瘦。",
      "更有涪翁心似月，平生相照何劳说。",
      "不为煎茶不作椽，清风万壑到处传。"
    ]
  },
  {
    "id": "2e89e42032d6b9219e81377193bcd773",
    "title": "庠拜手顿首启伏蒙学士九丈再赐诗章庠僭率继和尚觊采览",
    "authorName": "王庠",
    "authorId": "2e89e42032d6b921708f3cf8d1457b72",
    "dynasty": "宋",
    "content": [
      "鸣凤览德来纪年，要知圣泽如流泉。",
      "霜钟堂前饱竹实，道人娱凤抚舜弦。",
      "敲门剥啄谁传命，淡云磨丹开天镜。",
      "明朝相约送涪翁，夜静林深绕清磬。",
      "涪翁万里离鬼门，竹枝莫恼白使君。",
      "欲试刚肠置冰炭，抱琴远别冲行云。",
      "邂逅东坡应话旧，但说海山千万秀。",
      "道庠问讯今何如，自笑侬还空鹤瘦。",
      "我不愧天欺日月，何须更扣杯珓说。",
      "玉局洞天云绕椽，渔竿远信烦公传。"
    ]
  },
  {
    "id": "2e89e42032d729c6327e8b4b50dfe59f",
    "title": "宜春台",
    "authorName": "刘嗣隆",
    "authorId": "2e89e42032d729c6d1457b72d1457b72",
    "dynasty": "宋",
    "content": [
      "一簇亭台画亦难，公馀到此暂盘桓。",
      "山多不似城中景，树密偏宜雨后看。",
      "风送江声穿郡郭，日推云影下峰峦。",
      "当时吏部曾游否，何事无文石上刊。"
    ]
  },
  {
    "id": "2e89e42032d7f1757b79d238c43b9a52",
    "title": "书院即事",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "为无经济学，万里筑幽栖。",
      "波涨青冥阔，柳垂春色低。",
      "烟花薰小院，风竹掩丹梯。",
      "便是神仙宅，世人应未迷。"
    ]
  },
  {
    "id": "2e89e42032d7f17598c0f8fb2428c4f1",
    "title": "碧泉独步",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "淅淅秋风动，前桥晚步还。",
      "小鱼冲岸侧，白鸟立溪湾。",
      "明月照秋水，淡烟笼远山。",
      "此时知造物，怜我一身闲。"
    ]
  },
  {
    "id": "2e89e42032d7f1755b77cd562fa418f0",
    "title": "双井咏水仙有妃子尘袜盈盈体素倾城之文予作台种此花当天寒风冽草木萎尽而孤根独秀不畏霜雪时有异香来袭襟袖超然意适若与善人君子处而与之俱化乃知双井未尝得水仙真趣也辄成四十字为之刷耻所病词不能达诸君一笑",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "万木凋伤后，孤丛嫩碧生。",
      "花开飞雪底，香袭冷风行。",
      "高并青松操，坚逾翠竹真。",
      "挺然凝大节，谁说貌盈盈。"
    ]
  },
  {
    "id": "2e89e42032d7f175c3d173caaa3ddebd",
    "title": "感兴其一",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "昨夜看梅枝，风光异昔时。",
      "感时期献策，出语偶成诗。",
      "乾健将来巽，蒙昏许及离。",
      "启篷凝立处，心事付谁知。"
    ]
  },
  {
    "id": "2e89e42032d7f1755cd107af8f8ca62d",
    "title": "梅花呈孙奇父诸公",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "万里春回过短墙，孤标亦似殿年芳。",
      "萧疏月下天然瘦，澹宕风前自在香。",
      "寒色重时花正发，暖烟才禁实先尝。",
      "越人不向梁台路，画角一声堪断肠。"
    ]
  },
  {
    "id": "2e89e42032d7f175bbe295ae142c5f09",
    "title": "题友人养素轩",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "少时情意在沧洲，壮岁还知学孔丘。",
      "万事只嫌心有病，百年不作梦中游。",
      "紫泥诏下人须在，黄卷人开我自收。",
      "耻向红尘浪奔走，看云消尽意横秋。"
    ]
  },
  {
    "id": "2e89e42032d7f17588b44fe7347dde50",
    "title": "春日郊行",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "东郊野马烂氛氲，聊驾柴车问讯春。",
      "远草绿沉烟雾里，高花红照绮罗新。",
      "迎风柳占莺啼处，带雨泥融燕觜匀。",
      "动植自私还自足，天边愁杀踏青人。"
    ]
  },
  {
    "id": "2e89e42032d7f175e29385985aa503d7",
    "title": "和韩叔夏碧泉",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "灵源一派似河倾，隐映长天万古情。",
      "林影淡摇秋月冷，涧翻先凝玉壶清。",
      "旧栽沿岸柳阴合，新种数株梅子成。",
      "谁引人来问消息，只缘山外有流声。"
    ]
  },
  {
    "id": "2e89e42032d7f17586086c36275a63e6",
    "title": "题法轮寺",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "春色初收夏气清，路分松桧入峥嵘。",
      "深盘岣嵝千峰下，远抱潇湘一线明。",
      "大众总迷身在处，三关除却道方平。",
      "山林若是有情住，何异红尘争利名。"
    ]
  },
  {
    "id": "2e89e42032d7f175b683ccd4aef95be1",
    "title": "郭氏嘉山亭",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "衡山何似洛城居，不久从来亦不馀。",
      "赤县人希旧勋业，清闲身自富时书。",
      "搜罗神化观周易，略去玄黄陋太初。",
      "最是忘机湘水上，风轻日淡看游鱼。"
    ]
  },
  {
    "id": "2e89e42032d7f17502699b178c9d94ab",
    "title": "湘中馆",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "馆瞰潇湘画不成，波澜入海是通津。",
      "风吹枕席清无梦，烟覆江城晓变春。",
      "柳色几回轻别首，梅花偏见远征人。",
      "谁能不逐红尘去，到处分明认得身。"
    ]
  },
  {
    "id": "2e89e42032d7f1759a03892178301dc9",
    "title": "和范公授",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "贫病离居莫厌侵，满床黄卷静披寻。",
      "情通不碍天机妙，行到方知学海深。",
      "宇宙一身虽小小，乾坤万象总森森。",
      "分明此意人难会，长望青衿肯嗣音。"
    ]
  },
  {
    "id": "2e89e42032d7f17531da7c50b37b025a",
    "title": "紫盖峰前作小圃日亲圃事情见乎辞呈伯氏兼简彦达先生",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "有志从来不浪忧，只忧心不似前修。",
      "敷菑未竟已头白，待穫忘情在晚秋。",
      "自觉才疏胜北海，又无经学震西州。",
      "甘为稼圃南山下，长谢周公愧孔丘。"
    ]
  },
  {
    "id": "2e89e42032d7f175f21dc848cc7f33a6",
    "title": "和伯氏",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "为园非是学樊须，锄罢归来又读书。",
      "董子不窥缘底事，陶公成趣爱吾庐。",
      "华枝瘦日应抬举，草色回春莫刬除。",
      "长遣个中消息在，此生何处不安居。"
    ]
  },
  {
    "id": "2e89e42032d7f175c8f854e0875e033d",
    "title": "水石",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "水石平生性所便，栽花种柳亦天然。",
      "春风花发游人见，秋月云收照我员。",
      "玩意陇云情自逸，放怀天理道无偏。",
      "坐消白日千峰下，长啸一声箕斗边。"
    ]
  },
  {
    "id": "2e89e42032d7f17576122fd5f5836f2e",
    "title": "碧泉九日有感",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "祝融地势东南俯，西北星辰拱汉关。",
      "冷落山河凭玉几，凋残名物损朱颜。",
      "西风凛凛鹏空抟，朔雪飘飘雁亦寒。",
      "正恐中原消息断，问谁曾到五陵间。"
    ]
  },
  {
    "id": "2e89e42032d7f17576122fd5d3535186",
    "title": "碧泉九日有感",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "云日韬光山水幽，亭亭风送雁来秋。",
      "当时祓禊千华好，今日登临万叶愁。",
      "刻蜡桂香环远路，缕金莲色乱方舟。",
      "丹青妙处身知在，不作浮鸥信浪流。"
    ]
  },
  {
    "id": "2e89e42032d7f17562e15bd8245947ea",
    "title": "吴承远讥登山",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "胸中无滞是神仙，行止由来各有天。",
      "洞里道人心快快，云间游子自翩翩。",
      "尘怀已逐山风扫，好意都从梅蕊传。",
      "回首七香车上客，大家归去莫流连。"
    ]
  },
  {
    "id": "2e89e42032d7f175e3b85434292dfcc6",
    "title": "和王师中",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "谁惊河冻履秋霜，今日金汤古坏墙。",
      "未见主人来北道，但闻群盗去南塘。",
      "忧时我不嗟留滞，访道公能适莽苍。",
      "绛帐早移收岁晚，吟风弄月动衡湘。"
    ]
  },
  {
    "id": "2e89e42032d7f175e3b854344a942985",
    "title": "和王师中",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "衡阳一带飞清霜，梅李争春开出墙。",
      "萱草乱生封远岸，柳梢摇影澹回塘。",
      "午从三径春光动，晚看千峰冥色苍。",
      "一止一行皆自得，愤时堪笑屈沉湘。"
    ]
  },
  {
    "id": "2e89e42032d7f175e3b854341ecfec16",
    "title": "和王师中",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "岁寒孤节厉冰霜，汲古门开数仞墙。",
      "朔塞烟云封赤县，阳关杯酒绝青塘。",
      "无才空自忧当世，不宰应难怨彼苍。",
      "独坐独行求伴侣，涧莼山蕨愿同湘。"
    ]
  },
  {
    "id": "2e89e42032d7f175fa14286bbe158529",
    "title": "和人",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "天柱新诗缺嗣音，几回开卷静披寻。",
      "眇绵今古乾坤大，盘亘华夷海岳深。",
      "每爱踌躇兴事意，不将勉强会天心。",
      "中原未必生涯尽，只恐吾人老自侵。"
    ]
  },
  {
    "id": "2e89e42032d7f175d0506422921b5efb",
    "title": "谒虞帝祠",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "有姚心妙赞乾坤，尧禹兴亡赖两存。",
      "蒲坂旧都西望远，苍梧陈迹事难论。",
      "九官效职群英聚，二女宜家圣德尊。",
      "万代君王模范表，吁嗟一庙破荒村。"
    ]
  },
  {
    "id": "2e89e42032d7f1753e05d32a4c89b346",
    "title": "偶书四首",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "道抱阴阳妙，天行日月长。",
      "花开千种丽，叶下一般黄。"
    ]
  },
  {
    "id": "2e89e42032d7f1753e05d32a41c6a94b",
    "title": "偶书四首",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "青山万古色，几人曾赏心。",
      "萧萧木叶下，我坐复沉吟。"
    ]
  },
  {
    "id": "2e89e42032d7f1753e05d32a8169ec9e",
    "title": "偶书四首",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "独坐千峰下，偶马起徘徊。",
      "有谁相共笑，遥见隔溪梅。"
    ]
  },
  {
    "id": "2e89e42032d7f1753e05d32a0b4bafc6",
    "title": "偶书四首",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "衡岳望嵩少，屹然河汉间。",
      "浮云自来往，谁肯拓关山。"
    ]
  },
  {
    "id": "2e89e42032d7f1754d9356594bcdaff5",
    "title": "题齐云阁",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "道人南山来，万里青云开。",
      "去念见本性，聚散真悠哉。"
    ]
  },
  {
    "id": "2e89e42032d7f175c3af6f98066310a0",
    "title": "张良",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "六国亿万人，谁是报雠者。",
      "壮哉博浪沙，一击震天下。"
    ]
  },
  {
    "id": "2e89e42032d7f175fec8b3c85cf363e9",
    "title": "实弟以诗来督作会文又因太原侄寄声欲作不速此文人狂客所为非素所望也今以五绝奉寄虽小阻高兴若能从而绎之则有味也",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "我病死无日，经书更穷年。",
      "少年宜若厉，诗酒勿留连。"
    ]
  },
  {
    "id": "2e89e42032d7f175fec8b3c8cc246e72",
    "title": "实弟以诗来督作会文又因太原侄寄声欲作不速此文人狂客所为非素所望也今以五绝奉寄虽小阻高兴若能从而绎之则有味也",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "苦参道难学，放肆事容易。",
      "入脚不可深，骎骎成自弃。"
    ]
  },
  {
    "id": "2e89e42032d7f175fec8b3c823527915",
    "title": "实弟以诗来督作会文又因太原侄寄声欲作不速此文人狂客所为非素所望也今以五绝奉寄虽小阻高兴若能从而绎之则有味也",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "天道方愈怒，在人宜敬身。",
      "望于经吏内，严自作工程。"
    ]
  },
  {
    "id": "2e89e42032d7f175fec8b3c8666152cc",
    "title": "实弟以诗来督作会文又因太原侄寄声欲作不速此文人狂客所为非素所望也今以五绝奉寄虽小阻高兴若能从而绎之则有味也",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "岁月叹逾迈，入门事业难。",
      "战兢曾子意，岂可遂阑珊。"
    ]
  },
  {
    "id": "2e89e42032d7f175fec8b3c8838c0d75",
    "title": "实弟以诗来督作会文又因太原侄寄声欲作不速此文人狂客所为非素所望也今以五绝奉寄虽小阻高兴若能从而绎之则有味也",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "我祖生文定，杰然继真儒。",
      "门风早衰飒，吾弟意何如。"
    ]
  },
  {
    "id": "2e89e42032d7f175e191640f8e09386c",
    "title": "宠辱",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "宠辱无休变万端，阿谁能向静中看。",
      "消磨利欲十分尽，免得临机剖判难。"
    ]
  },
  {
    "id": "2e89e42032d7f1750208f36fc44c1177",
    "title": "读王国风",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "是谁行迈闵宗周，泪洒西风病不瘳。",
      "幸对南山无尽景，眼看云物手搔头。"
    ]
  },
  {
    "id": "2e89e42032d7f175617cb4f8c7ce7e11",
    "title": "蚕食",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "蚕食人间我厚颜，命成奇数故偷闲。",
      "不知世上山河大，终日徘徊百水间。"
    ]
  },
  {
    "id": "2e89e42032d7f17540296b8a3de906af",
    "title": "春事",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "横翠桥南柳色稀，过桥春事那人知。",
      "君如就我问消息，新种海棠开两枝。"
    ]
  },
  {
    "id": "2e89e42032d7f17540296b8ab43de179",
    "title": "春事",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "走马寻春西复东，夭桃零落委残红。",
      "可怜日暮天低处，但有梨花弄晚风。"
    ]
  },
  {
    "id": "2e89e42032d7f175f21dc84855e1b1bc",
    "title": "和伯氏",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "风高吹散日边云，绿水初回沙际春。",
      "逝者如斯长不住，汨罗愁绝笑灵均。"
    ]
  },
  {
    "id": "2e89e42032d7f17510ca820bd0152e8b",
    "title": "渔子",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "潇湘烟雾隐千重，风月矶纶在在同。",
      "笑傲飞帆名利客，扣舷都入暝歌中。"
    ]
  },
  {
    "id": "2e89e42032d7f17510ca820b172724d6",
    "title": "渔子",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "小舟游漾占江天，家在芦花一缕烟。",
      "最是好风明月夜，棹讴相应亦忘筌。"
    ]
  },
  {
    "id": "2e89e42032d7f175e02dbe412b3b654b",
    "title": "赠人",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "孝弟须知是本根，万般功行且休论。",
      "圣门事业无多子，守此心为第一门。"
    ]
  },
  {
    "id": "2e89e42032d7f175ec1620ebb0e14df6",
    "title": "次刘子驹韵",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "忙中不识本来心，一点灵光自在明。",
      "只向静中寻底事，恐遭颠沛不员成。"
    ]
  },
  {
    "id": "2e89e42032d7f175ec1620eb1fc23e86",
    "title": "次刘子驹韵",
    "authorName": "胡宏",
    "authorId": "2e89e42032d7f175c9f95a0aabea47ba",
    "dynasty": "宋",
    "content": [
      "心由天造方成性，逐物云为不是真。",
      "克得我身人欲去，清风吹散满空云。"
    ]
  }
]