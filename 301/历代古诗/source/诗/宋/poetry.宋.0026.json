[
  {
    "id": "2e89e42020fdc805c450c0efeed84f87",
    "title": "代书答梁先",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "此身与世真悠悠，苍颜华发谁汝留。",
      "强名太守古徐州，忘归不如楚沐猴。",
      "鲁人岂独不知丘，躏藉夫子无罪尤。",
      "异哉梁子清而修，不远千里从我游。",
      "瞭然正色悬双眸，世之所驰子独不。",
      "一经通明传节侯，小楷精绝规摹欧。",
      "我衰废学懒且偷，畏见问事贾长头。",
      "别来红叶黄花秋，夜梦见之起坐愁。",
      "遗我驳石盆与瓯，黑质白章声琳球。",
      "谓言山石生涧沟，追琢尚可王公羞。",
      "感子佳意能无酬，反将木瓜报珍投。",
      "学如富贾在博收，仰取俯拾无遗筹。",
      "道大如天不可求，修其可见致其幽。",
      "愿子笃实慎勿浮，发愤忘食乐忘忧。"
    ]
  },
  {
    "id": "2e89e42020fdc8059e63ca648f953c11",
    "title": "台头寺雨中送李邦直赴史馆，分韵得忆字人字，兼寄孙巨源二首其一",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "霜林日夜西风急，老送君归百忧集。",
      "清歌窈眇入行云，云为不行天为泣。",
      "红叶黄花秋正乱，白鱼紫蟹君须忆。",
      "凭君说向髯将军，衰病相逢应不识。"
    ]
  },
  {
    "id": "2e89e42020fdc80517dfc07075162570",
    "title": "河复，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君不见西汉元光、元封间，河决瓠子二十年。钜野东倾淮泗满，楚人恣食黄河鳣。",
      "万里沙回封禅罢，初遣越巫沉白马。河公未许人力穷，薪刍万计随流下。",
      "吾君盛德如唐尧，百神受职河神骄。帝遣风师下约束，北流夜起澶州桥。",
      "东风吹冻收微渌，神功不用淇园竹。楚人种麦满河淤，仰看浮槎栖古木。"
    ]
  },
  {
    "id": "2e89e42020fdc80552696973eac06778",
    "title": "韩干马十四匹",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "二马并驱攒八蹄，二马宛颈騣尾齐。",
      "一马任前双举后，一马却避长鸣嘶。",
      "老髯奚官骑且顾，前身作马通马语。",
      "后有八匹饮且行，微流赴吻若有声。",
      "前者既济出林鹤，后者欲涉鹤俯啄。",
      "最后一匹马中龙，不嘶不动尾摇风。",
      "韩生画马真是马，苏子作诗如见画。",
      "世无伯乐亦无韩，此诗此画谁当看。"
    ]
  },
  {
    "id": "2e89e42020fdc805e34941e2c7eba9ee",
    "title": "赠写御容妙善师",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "忆昔射策干先皇，珠帘翠幄分两厢。",
      "紫衣中使下传诏，跪奉冉冉闻天香。",
      "仰观眩晃目生晕，但见晓色开扶桑。",
      "迎阳晚出步就坐，绛纱玉斧光照廊。",
      "野人不识日月角，仿佛尚记重瞳光。",
      "三年归来真一梦，桥山松桧凄风霜。",
      "天容玉色谁敢画，老师古寺昼闭房。",
      "梦中神授心有得，觉来信手笔已忘。",
      "幅巾常服俨不动，孤臣入门涕自滂。",
      "元老侑坐须眉古，虎臣立侍冠剑长。",
      "平生惯写龙凤质，肯顾草间猿与獐。",
      "都人踏破铁门限，黄金白璧空堆床。",
      "尔来摹写亦到我，谓是先帝白发郎。",
      "不须览镜坐自了，明年乞身归故乡。"
    ]
  },
  {
    "id": "2e89e42020fdc805588026290f875b09",
    "title": "哭刁景纯",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "读书想前辈，每恨生不早。",
      "纷纷少年场，犹得见此老。",
      "此老如松柏，不受霜雪槁。",
      "直从毫末中，自养到合抱。",
      "宏才乏近用，千岁自枯倒。",
      "文章馀正始，风节贯华皓。",
      "平生为人尔，自为薄如缟。",
      "是非虽难齐，反覆看愈好。",
      "前年旅吴越，把酒庆寿考。",
      "扣门无晨夜，百过迹未扫。",
      "但知从德公，未省厌丘嫂。",
      "别时公八十，后会知难保。",
      "昨日故人书，连年丧翁媪。",
      "伤心范桥水，漾漾舞寒藻。",
      "华堂不见人，瘦马空恋皂。",
      "我欲江东去，匏樽酌行潦。",
      "镜湖无贺监，恸哭稽山道。",
      "忍见万松冈，荒池没秋草。"
    ]
  },
  {
    "id": "2e89e42020fdc8058a4c9cfdcfe52542",
    "title": "答吕梁仲屯田",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "乱山合沓围彭门，官居独在悬水村。",
      "居民萧条杂麋鹿，小市冷落无鸡豚。",
      "黄河西来初不觉，但讶清泗奔流浑。",
      "夜闻沙岸鸣瓮盎，晓看雪浪浮鹏鲲。",
      "吕梁自古喉吻地，万顷一抹何由吞。",
      "坐观入市卷闾井，吏民走尽馀王尊。",
      "计穷路断欲安适，吟诗破屋愁鸢蹲。",
      "岁寒霜重水归壑，但见屋瓦留沙痕。",
      "入城相对如梦寐，我亦仅免为鱼鼋。",
      "旋呼歌舞杂诙笑，不惜饮釂空瓶盆。",
      "念君官舍冰雪冷，新诗美酒聊相温。",
      "人生如寄何不乐，任使绛蜡烧黄昏。",
      "宣房未筑淮泗满，故道堙灭疮痍存。",
      "明年劳苦应更甚，我当畚锸先黥髡。",
      "付君万指伐顽石，千锤雷动苍山根。",
      "高城如铁洪口快，谈笑却扫看崩奔。",
      "农夫掉臂免狼顾，秋谷布野如云屯。",
      "还须更置软脚酒，为君击鼓行金樽。"
    ]
  },
  {
    "id": "2e89e42020fdc80500bd6f9846efbdbd",
    "title": "答孔周翰求书与诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "身闲曷不长闭口，天寒正好深藏手。",
      "吟诗写字有底忙，未脱多生宿尘垢。",
      "不蒙讥诃子厚疾，反更刻画无盐丑。",
      "征西自有家鸡肥，太白应惊饭山瘦。",
      "与君相从知几日，东风待得花开否。",
      "拨弃万事勿复谈，百觚之后那辞酒。"
    ]
  },
  {
    "id": "2e89e42020fdc8058f01ef22f4cd687a",
    "title": "送李公恕赴阙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君才有如切玉刀，见之凛凛寒生毛。",
      "愿随壮士斩蛟蜃，不愿腰间缠锦绦。",
      "用违其才志不展，坐与胥史同疲劳。",
      "忽然眉上有黄气，吾君渐欲收英髦。",
      "立谈左右皆动色，一语径破千言牢。",
      "我顷分符在东武，脱略万事惟嬉遨。",
      "尽坏屏障通内外，仍呼骑曹为马曹。",
      "君为使者见不问，反更对饮持双螯。",
      "酒酣箕坐语惊众，杂以嘲讽穷诗骚。",
      "世上小儿多忌讳，独能容我真贤豪。",
      "为我买田临汶水，逝将归去诛蓬蒿。",
      "安能终老尘土下，俯仰随人如桔槔。"
    ]
  },
  {
    "id": "2e89e42020fdc80590b89eb2745e60b4",
    "title": "张寺丞益斋",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "张子作斋舍，而以益为名。吾闻诸夫子，求益非速成。",
      "譬如远游客，日夜事征行。今年适燕蓟，明年走蛮荆。",
      "东观尽沧海，西涉渭与泾。归来闭户坐，八方在轩庭。",
      "又如学医人，识病由饱更。风、雨、晦、明、淫，跛、躄、喑、聋、盲。",
      "虚实在其脉，静躁在其情。荣枯在其色，寿夭在其形。",
      "苟能阅千人，望见知死生。为学务日益，此言当自程。",
      "为道贵日损，此理在既盈。愿言书此诗，以为益斋铭。"
    ]
  },
  {
    "id": "2e89e42020fdc805296377d0e4a1797b",
    "title": "春菜",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "蔓菁宿根已生叶，韭芽戴土拳如蕨。",
      "烂蒸香荠白鱼肥，碎点青蒿凉饼滑。",
      "宿酒初消春睡起，细履幽畦掇芳辣。",
      "茵陈甘菊不负渠，鲙缕堆盘纤手抹。",
      "北方苦寒今未已，雪底波棱如铁甲。",
      "岂如吾蜀富冬蔬，霜叶露牙寒更茁。",
      "久抛菘葛犹细事，苦笋江豚那忍说。",
      "明年投劾径须归，莫待齿摇枋发脱。"
    ]
  },
  {
    "id": "2e89e42020fdc805f283837e391e1b77",
    "title": "章质夫寄惠《崔徽真》",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "玉钗半脱云垂耳，亭亭芙蓉在秋水。",
      "当时薄命一酸辛，千古华堂奉君子。",
      "水边何处无丽人，近前试看丞相嗔。",
      "不如丹青不解语，世间言语原非真。",
      "知君被恼更愁绝，卷赠老夫惊老拙。",
      "为君援笔赋梅花，未害广平心似铁。"
    ]
  },
  {
    "id": "2e89e42020fdc8059d3d50dfa6537e6a",
    "title": "送孔郎中赴陕郊",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "惊风击面黄沙走，西出崤、函脱尘垢。使君来自古徐州，声震河潼殷关右。",
      "十里长亭闻鼓角，一川秀色明花柳。北临飞槛卷黄流，南望青山如岘首。",
      "东风吹开锦绣谷，渌水翻动蒲萄酒。讼庭生草数开樽，过客如云牢闭口。"
    ]
  },
  {
    "id": "2e89e42020fdc805d4f21fad631fa7e3",
    "title": "读孟郊诗二首·其一",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "夜读孟郊诗，细字如牛毛。",
      "寒灯照昏花，佳处时一遭。",
      "孤芳擢荒秽，苦语馀诗骚。",
      "水清石凿凿，湍激不受篙。",
      "初如食小鱼，所得不偿劳。",
      "又似煮蟛𧑅，竟日持空螯。",
      "要当斗僧清，未足当韩豪。",
      "人生如朝露，日夜火消膏。",
      "何苦将两耳，听此寒虫号。",
      "不如且置之，饮我玉色醪。"
    ]
  },
  {
    "id": "2e89e42020fdc805e85dfc340f357207",
    "title": "读孟郊诗二首·其二",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我憎孟郊诗，复作孟郊语。",
      "饥肠自鸣唤，空壁转饥鼠。",
      "诗从肺腑出，出辄愁肺腑。",
      "有如黄河鱼，出膏以自煮。",
      "尚爱铜斗歌，鄙俚颇近古。",
      "桃弓射鸭罢，独速短蓑舞。",
      "不忧踏船翻，踏浪不踏土。",
      "吴姬霜雪白，赤脚浣白纻。",
      "嫁与踏浪儿，不识离别苦。",
      "歌君江湖曲，感我长羁旅。"
    ]
  },
  {
    "id": "2e89e42020fdc805be2696a5c306d5fa",
    "title": "与梁左藏会饮傅国博家",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "将军破贼自草檄，论诗说剑俱第一。",
      "彭城老守本虚名，识字劣能欺项籍。",
      "风流别驾贵公子，欲把笙歌暖锋镝。",
      "红旆朝开猛士噪，翠帷暮卷佳人出。",
      "东堂醉卧呼不起，啼鸟落花春寂寂。",
      "试教长笛傍耳根，一声吹裂阶前石。"
    ]
  },
  {
    "id": "2e89e42020fdc805fd1027845b1f990a",
    "title": "约公择饮是日大风",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "先生生长匡庐山，山中读书三十年。",
      "旧闻饮水师颜渊，不知治剧乃所便。",
      "偷儿夜探黑白丸，奋髯忽逢朱子元。",
      "半年群盗诛七百，谁信家书藏九千。",
      "春风无事秋月闲，红妆执乐豪且妍。",
      "紫衫玉带两部全，琵琶一抹四十弦。",
      "客来留饮不计钱，齐人爱公如子产。",
      "儿啼卧路呼不还，我惭山郡空留连。",
      "牙兵部吏笑我寒，邀公饮酒公无难。",
      "约束官奴买花钿，薰衣理发夜不眠。",
      "晓来颠风尘暗天，我思其由岂坐悭。",
      "作诗愧谢公笑欢，归来瑟缩愈不安。",
      "要当啖公八百里，豪气一洗儒生酸。"
    ]
  },
  {
    "id": "2e89e42020fdc805582700962c3372a6",
    "title": "芙蓉城",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "芙蓉城中花冥冥，谁其主者石与丁。珠廉玉案翡翠屏，霞舒云卷千娉婷。",
      "中有一人长眉青，炯如微云淡疏星。往来三世空鍊形，竟坐误读《黄庭经》。",
      "天门夜开飞爽灵，无复白日乘云軿。俗缘千劫磨不尽，翠被冷落凄馀馨。",
      "因过缑山朝帝廷，夜闻笙箫弭节听。飘然而来谁使令，皎如明月入窗棂。",
      "忽然而去不可执，寒衾虚幌风泠泠。仙宫洞房本不扃，梦中同蹑凤凰翎。",
      "径度万里如奔霆，玉楼浮空耸亭亭。天书云篆谁所铭，绕楼飞步高冷竮。",
      "仙风锵然韵流铃，蘧蘧形开如酒醒。芳卿寄谢空丁宁，一朝覆水不返瓶，罗巾别泪空荧荧。",
      "春风花开秋叶零，世间罗绮纷膻腥。此身流浪随沧溟，偶然相值两浮萍。",
      "愿君收视观三庭，勿与嘉谷生蝗螟。从渠一念三千龄，下作人间尹与邢。"
    ]
  },
  {
    "id": "2e89e42020fdc8058a13d8d8812521a0",
    "title": "续丽人行",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "深宫无人春日长，沉香亭北百花香。",
      "美人睡起薄梳洗，燕舞莺啼空断肠。",
      "画工欲画无穷意，背立东风初破睡。",
      "若教回首却嫣然，阳城下蔡俱风靡。",
      "杜陵饥客眼长寒，蹇驴破帽随金鞍。",
      "隔花临水时一见，只许腰肢背后看。",
      "心醉归来茅屋底，方信人间有西子。",
      "君不见孟光举案与眉齐，何曾背面伤春啼。"
    ],
    "intro": "此诗作于元丰元年（公元1078年），《丽人行》原是杜甫所作，写杨国忠兄妹及其他贵妇人曲江郊游情景。东坡在此诗中，故意把周昉画中的“背面欠伸内人”设想为杜诗中的人物，作“续”诗，并且语多幽默调侃，所以称为“戏作”。",
    "foreword": "李仲谋家有周昉画背面欠伸内人，极精，戏作此诗。",
    "annotation": [
      "李仲谋：不详。",
      "周昉：字景玄（一说字仲郎），京兆（今陕西西安）人，唐代中期名画家，善画贵族妇女。",
      "内人：宫人。",
      "百花香：在唐兴庆宫内，玄宗用进贡的沉香所建。玄宗曾和杨贵妃在此赏花，召李白赋诗。",
      "薄梳洗：即薄施脂粉的淡妆。",
      "初破睡：刚刚睡起。",
      "“阳城下蔡俱风靡”句：宋玉《登徒子好色赋》谓其东邻女“嫣然一笑，惑阳城，迷下蔡”。阳城、下蔡，皆楚国城市名。",
      "杜陵饥客：这里只杜甫。杜甫《奉赠韦左丞丈二十二韵》：“骑驴十三载，旅食京华春。朝扣富儿门，暮随肥马尘。残杯与冷炙，到处潜悲辛。”",
      "“隔花临水时一见，只许腰肢背后看”句：杜甫《丽人行》：“三月三日天气新，长安水边多丽人。‥‥‥背后何所见？珠压腰衱稳称身。”杜甫诗原写杨氏姐妹，这里移用以表现杜甫之贫困，只能偶然一见宫女的背影，而由背影又将周昉画与杜甫诗自然绾合。",
      "西子：即西施。",
      "举案眉齐：送饭时把托盘举得跟眉毛一样高。后形容夫妻互相尊敬。典出《后汉书·梁鸿传》：“为人赁舂，每归，妻为具食，不敢于鸿前仰视，举案齐眉。”"
    ]
  },
  {
    "id": "2e89e42020fdc8058bf9e6bf5b0a64c2",
    "title": "起伏龙行，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "何年白竹千钧弩，射杀南山雪毛虎。",
      "至今颅骨带霜牙，尚作四海毛虫祖。",
      "东方久旱千里赤，三月行人口生土。",
      "碧潭近在古城东，神物所蟠谁敢侮。",
      "上敧苍石拥岩窦，下应清河通水府。",
      "眼光作电走金蛇，鼻息为云擢烟缕。",
      "当年负图传帝命，左右羲轩诏神禹。",
      "尔来怀宝但贪眠，满腹雷霆喑不吐。",
      "赤龙白虎战明日，倒卷黄河作飞雨。",
      "嗟我岂乐斗两雄，有事径须烦一怒。"
    ]
  },
  {
    "id": "2e89e42020fdc8058387a6ab628adad8",
    "title": "闻公择过云龙张山人，辄往从之，公择有诗，戏用其韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我生固多忧，肉食尝苦墨。",
      "轩然就一笑，犹得好饮力。",
      "闻君过云龙，对酒两静默。",
      "急携清歌女，出郭及未昃。",
      "一欢难力致，邂逅有胜特。",
      "喧蜂集晚花，乱雀啅丛棘。",
      "山人乐此耳，寂寞谁侍侧。",
      "何当求好人，聊使治要襋。",
      "使君自孤偾，此理谁相值。",
      "不如学养生，一气服千息。"
    ]
  },
  {
    "id": "2e89e42020fdc805391833e3f9cfcb67",
    "title": "送李公择",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "嗟予寡兄弟，四海一子由。",
      "故人虽云多，出处不我谋。",
      "弓车无停招，逝去势莫留。",
      "仅存今几人，各在天一陬。",
      "有如长庚月，到晓烂不收。",
      "宜我与夫子，相好手足侔。",
      "比年两见之，宾主更献酬。",
      "乐哉十日饮，衎衎和不流。",
      "论事到深夜，僵仆铃与驺。",
      "颇尝见使君，有客如此不？",
      "欲别不忍言，惨惨集百忧。",
      "念我野夫兄，知名三十秋。",
      "已得其为人，不待风马牛。",
      "他年林下见，倾盖如白头。"
    ]
  },
  {
    "id": "2e89e42020fdc8056260a459bdef6cc3",
    "title": "送笋芍药与公择二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "久客厌虏馔，枵然思南烹。",
      "故人知我意，千里寄竹萌。",
      "骈头玉婴儿，一一脱锦䙀。",
      "庖人应未识，旅人眼先明。",
      "我家拙厨膳，彘肉芼芜菁。",
      "送与江南客，烧煮配香粳。"
    ]
  },
  {
    "id": "2e89e42020fdc8056260a459ce7f08b6",
    "title": "送笋芍药与公择二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "今日忽不乐，折尽园中花。",
      "园中亦何有，芍药袅残葩。",
      "久旱复遭雨，纷披乱泥沙。",
      "不折亦安用，折去还可嗟。",
      "弃掷亮未能，送与谪仙家。",
      "还将一枝春，插向两髻丫。"
    ]
  },
  {
    "id": "2e89e42020fdc805180f591d624245f0",
    "title": "次韵刘答泾",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "吟诗莫作秋虫声，天公怪汝钩物情，使汝未老华发生。",
      "芝兰得雨蔚青青，何用自燔以出馨。细书千纸杂真行，新音百变口如莺。",
      "异义蜂起弟子争，舌翻涛澜卷齐城。万卷堆胸兀相撑，以病为乐子未惊。",
      "我有至味非煎烹，是中之乐吁难名。绿槐如山闇广庭，飞虻绕耳细而清。",
      "败席展转卧见经，亦自不嫌翠织成。意行信足无沟坑，不识五郎呼作卿。",
      "吏民哀我老不明，相戒无复烦鞭刑。时临泗水照星星，微风不起镜面平。",
      "安得一舟如叶轻，卧闻邮签报水程。莼羹羊酪不须评，一饱且救饥肠鸣。"
    ]
  },
  {
    "id": "2e89e42020fdc805d0d2d371b6c0056f",
    "title": "携妓乐游张山人园",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "大杏金黄小麦熟，坠巢乳鹊拳新竹。",
      "故将俗物恼幽人，细马红妆满山谷。",
      "提壶劝酒意虽重，杜鹃催归声更速。",
      "酒阑人散却关门，寂历斜阳挂疏木。"
    ]
  },
  {
    "id": "2e89e42020fdc805934d3879773073dc",
    "title": "种德亭，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "小圃傍城郭，闭门芝术香。",
      "名随市人隐，德与佳木长。",
      "元化善养性，仓公多禁方。",
      "所活不可数，相逢旋相忘。",
      "但喜宾客来，置酒花满堂。",
      "我欲东南去，再观双桧苍。",
      "山茶想出屋，湖橘应过墙。",
      "木老德亦熟，吾言岂荒唐。"
    ]
  },
  {
    "id": "2e89e42020fdc8058270285feebee51f",
    "title": "闻辩才法师复归上天竺，以诗戏问",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "道人出山去，山色如死灰。",
      "白云不解笑，青松有馀哀。",
      "忽闻道人归，鸟语山容开。",
      "神光出宝髻，法雨洗浮埃。",
      "想见南北山，花发前后台。",
      "寄声问道人，借禅以为诙。",
      "何所闻而去，何所见而回？",
      "道人笑不答，此意安在哉。",
      "昔年本不住，今者亦无来。",
      "此语竟非是，且食白杨梅。"
    ]
  },
  {
    "id": "2e89e42020fdc8050cded3baf1ce6e92",
    "title": "和子由送将官梁左藏仲通",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "雨足谁言春麦短，城坚不怕秋涛卷。",
      "日长惟有睡相宜，半脱纱巾落纨扇。",
      "芳草不锄当户长，珍禽独下无人见。",
      "觉来身世都是梦，坐久枕痕犹著面。",
      "城西忽报故人来，急扫风轩炊麦饭。",
      "伏波论兵初矍铄，中散谈仙更清远。",
      "南都从事亦学道，不惜肠空夸脑满。",
      "问羊他日到金华，应许相将游阆苑。"
    ]
  },
  {
    "id": "2e89e42020fdc805adf9be6bda2decf2",
    "title": "次韵秦观秀才见赠，秦与孙莘老、李公择甚熟，将入京应举",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "夜光明月非所投，逢年遇合百无忧。将军百战竟不侯，伯郎一斗得凉州。",
      "翘关、负重君无力，十年不入纷华域。故人坐上见君文，谓是古人吁莫测。",
      "新诗说尽万物倩，硬黄小字临黄庭。故人已去君未到，空吟《河畔草青青》。",
      "谁谓他乡各异县，天遣君来破吾愿。一闻君语识君心，短李髯孙眼中见。",
      "江湖放浪久全真，忽然一鸣惊倒人。纵横所值无不可，知君不怕新书新。",
      "千金敝帚那堪换，我亦淹留岂长算。山中既未决同归，我聊尔耳君其漫。"
    ]
  },
  {
    "id": "2e89e42020fdc805c880c9ea38f9d52a",
    "title": "仆曩于长安陈汉卿家，见吴道子画佛，碎烂可惜。其后十馀年，复见之于鲜于子骏家，则已装背完好。子骏以见遗，作诗谢之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "贵人金多身复闲，争买书画不计钱。",
      "已将铁石充逸少，更补朱繇为道玄。",
      "烟薰屋漏装玉轴，鹿皮苍璧知谁贤。",
      "吴生画佛本神授，梦中化作飞空仙。",
      "觉来落笔不经意，神妙独到秋毫颠。",
      "昔我长安见此画，叹息至宝空潸然。",
      "素丝断续不忍看，已作蝴蝶飞联翩。",
      "君能收拾为补缀，体质散落嗟神全。",
      "志公仿佛见刀尺，修罗天女犹雄妍。",
      "如观老杜飞鸟句，脱字欲补知无缘。",
      "问君乞得良有意，欲将俗眼为洗湔。",
      "贵人一见定羞怍，锦囊千纸何足捐。",
      "不须更用博麻缕，付与一炬随飞烟。"
    ]
  },
  {
    "id": "2e89e42020fdc805197609ae0450210e",
    "title": "雨中过舒教授",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "疏疏帘外竹，浏浏竹间雨。",
      "窗扉静无尘，几砚寒生雾。",
      "美人乐幽独，有得缘无慕。",
      "坐依蒲褐禅，起听风瓯语。",
      "客来淡无有，洒扫凉冠履。",
      "浓茗洗积昏，妙香净浮虑。",
      "归来北堂闇，一一微萤度。",
      "此生忧患中，一饷安闲处。",
      "飞鸢悔前笑，黄犬悲晚悟。",
      "自非陶靖节，谁识此闲趣。"
    ]
  },
  {
    "id": "2e89e42020fdc8053c2bfc65c46ece13",
    "title": "次韵舒教授寄李公择",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "草书妙绝吾所兄，真书小低犹抗行。",
      "论文作诗俱不敌，看君谈笑收降旌。",
      "去年逾月方出昼，为君剧饮几濡首。",
      "今年过我虽少留，寂寞陶潜方止酒。",
      "别时流涕揽君须，悬知此欢堕空虚。",
      "松下纵横馀屐齿，门前轣辘想君车。",
      "怪君一身都是德，近之清润沦肌骨。",
      "细思还有可恨时，不许蓝桥见倾国。"
    ]
  },
  {
    "id": "2e89e42020fdc8055ff09b14db7d694c",
    "title": "送郑户曹",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "水绕彭城楼，山围戏马台。",
      "古来豪杰地，千载有馀哀。",
      "隆准飞上天，重瞳亦成灰。",
      "白门下吕布，大星陨临淮。",
      "尚想刘德舆，置酒此徘徊。",
      "尔来苦寂寞，废圃多苍苔。",
      "河从百步响，山到九里回。",
      "山水自相激，夜声转风雷。",
      "荡荡清河堧，黄楼我所开。",
      "秋月堕城角，春风摇酒杯。",
      "迟君为座客，新诗出琼瑰。",
      "楼成君已去，人事固多乖。",
      "他年君倦游，白首赋归来。",
      "登楼一长啸，使君安在哉。"
    ]
  },
  {
    "id": "2e89e42020fdc8053eda3485b4a0b3ef",
    "title": "次韵答舒教授观余所藏墨",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "异时长笑王会稽，野鹜膻腥污刀几。暮年却得庾安西，自厌家鸡题六纸。",
      "二子风流冠当代，顾与儿童争愠喜。秦王十八已龙飞，嗜好晚将蛇蚓比。",
      "我生百事不挂眼，时人谬说云工此。世间有癖念谁无，倾身障簏尤堪鄙。",
      "人生当著几緉屐，定心肯为微物起。此墨足支三十年，但恐风霜侵发齿。",
      "非人磨墨墨磨人，瓶应未罄罍先耻。逝将振衣归故国，数亩荒园自锄理。",
      "作书寄君君莫笑，但觅来禽与青李。一螺点漆便有馀，万灶烧松何处使。",
      "君不见永宁第中捣龙麝，列屋闲居清且美。倒晕连眉秀岭浮，双鸦画鬓香云委。",
      "时闻五斛赐蛾绿，不惜千金求獭髓。闻君此诗当大笑，寒窗冷砚冰生水。"
    ]
  },
  {
    "id": "2e89e42020fdc805aca53bfe739ee0c6",
    "title": "送郑户曹赋席上果得榧子",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "彼美玉山果，粲为金盘实。",
      "瘴雾脱蛮溪，清樽奉佳客。",
      "客行何以赠，一语当加璧。",
      "祝君如此果，德膏以自泽。",
      "驱攘三彭仇，已我心腹疾。",
      "愿君如此木，凛凛傲霜雪。",
      "斫为君倚几，滑净不容削。",
      "物微兴不浅，此赠毋轻掷。"
    ]
  },
  {
    "id": "2e89e42020fdc805b34eb36f36ae021a",
    "title": "次韵黄鲁直见赠古风二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "嘉谷卧风雨，稂莠登我场。",
      "陈前漫方丈，玉食惨无光。",
      "大哉天宇间，美恶更臭香。",
      "君看五六月，飞蚊殷回廊。",
      "兹时不少假，俯仰霜叶黄。",
      "期君蟠桃枝，千岁终一尝。",
      "顾我如苦李，全生依路傍。",
      "纷纷不足愠，悄悄徒自伤。"
    ]
  },
  {
    "id": "2e89e42020fdc805b34eb36fe1570d54",
    "title": "次韵黄鲁直见赠古风二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "空山学仙子，妄意笙箫声。",
      "千金得奇药，开视皆豨苓。",
      "不知市人中，自有安期生。",
      "今君已度世，坐阅霜中蒂。",
      "摩挲古铜人，岁月不可计。",
      "阆风安在哉，要君相指似。"
    ]
  },
  {
    "id": "2e89e42020fdc805e74680af8419fe70",
    "title": "密州宋国博以诗见纪在郡杂咏，次韵答之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "吾观二宋文，字字照缣素。",
      "渊源皆有考，奇险或难句。",
      "后来邈无继，嗣子其殆庶。",
      "胡为尚流落，用舍真有数。",
      "当时苟悦可，慎勿笑杕杜。",
      "斫窗谁赴救，袖手良优裕。",
      "山城辱吾继，缺短烦遮护。",
      "昔年谬陈诗，无人聊瓦注。",
      "于今赓绝唱，外重中已惧。",
      "何当附家集，击壤追咸濩。"
    ]
  },
  {
    "id": "2e89e42020fdc805ef129bbdcc52439d",
    "title": "答范淳甫",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "吾州下邑生刘季，谁数区区张与李。",
      "重瞳遗迹已尘埃，惟有黄楼临泗水。",
      "而今太守老且寒，侠气不洗儒生酸。",
      "犹胜白门穷吕布，欲将鞍马事曹瞒。"
    ]
  },
  {
    "id": "2e89e42020fdc80500234a0300947ff6",
    "title": "次韵答王定国",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "每得君诗如得书，宣心写妙书不如。",
      "眼前百种无不有，知君一以诗驱除。",
      "传闻都下十日雨，青泥没马街生鱼。",
      "旧雨来人今不来，悠然独酌卧清虚。",
      "我虽作郡古云乐，山川信美非吾庐。",
      "愿君不废重九约，念此衰冷勤呵嘘。"
    ]
  },
  {
    "id": "2e89e42020fdc805e538cfb65cc00bb9",
    "title": "送将官梁左藏赴莫州",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "燕南垂，赵北际，其间不合大如砺。",
      "至今父老哀公孙，蒸土为城铁作门。",
      "城中积谷三百万，猛士如云骄不战。",
      "一旦鼓角鸣地中，帐下美人空掩面。",
      "岂如千骑平时来，笑谈謦欬生风雷。",
      "葛巾羽扇红尘静，投壶雅歌清燕开。",
      "东方健儿虓虎样，泣涕怀思廉耻将。",
      "彭城老守亦凄然，不见君家雪儿唱。"
    ]
  },
  {
    "id": "2e89e42020fdc80564cd0d525b306d8c",
    "title": "和鲜于子骏《郓州新堂月夜》二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "去岁游新堂，春风雪消后。",
      "池中半篙水，池上千尺柳。",
      "佳人如桃李，胡蝶入衫袖。",
      "山川今何许，疆野已分宿。",
      "岁月不可思，驶若船放溜。",
      "繁华真一梦，寂寞两荣朽。",
      "惟有当时月，依然照杯酒。",
      "应怜船上人，坐稳不知漏。"
    ]
  },
  {
    "id": "2e89e42020fdc80564cd0d5246b87143",
    "title": "和鲜于子骏《郓州新堂月夜》二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "明月入华池，反照池上堂。",
      "堂中隐几人，心与水月凉。",
      "风萤已无迹，露草时有光。",
      "起观河汉流，步屧响长廊。",
      "名都信繁会，千指调笙簧。",
      "先生病不饮，童子为烧香。",
      "独作五字诗，清绝如韦郎。",
      "诗成月渐侧，皎皎两相望。"
    ]
  },
  {
    "id": "2e89e42020fdc805e6bebc8570de0088",
    "title": "中秋见月和子由",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "明月未出群山高，瑞光万丈生白毫。",
      "一杯未尽银阙涌，乱云脱坏如崩涛。",
      "谁为天公洗眸子，应费明河千斛水。",
      "遂令冷看世间人，照我湛然心不起。",
      "西南火星如弹丸，角尾奕奕苍龙蟠。",
      "今宵注眼看不见，更许萤火争清寒。",
      "何人舣舟临古汴，千灯夜作鱼龙变。",
      "曲折无心逐浪花，低昂赴节随歌板。",
      "青荧灭没转山前，浪飐风回岂复坚。",
      "明月易低人易散，归来呼酒更重看。",
      "堂前月色愈清好，咽咽寒螀鸣露草。",
      "卷帘推户寂无人，窗下咿哑惟楚老。",
      "南都从事莫羞贫，对月题诗有几人。",
      "明朝人事随日出，恍然一梦瑶台客。"
    ]
  },
  {
    "id": "2e89e42020fdc805ed93093f062dd4f8",
    "title": "答王巩",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "汴泗绕吾城，城坚如削铁。中有李临淮，号令肝胆裂。",
      "古来彭城守，未省怕恶客。恶客云是谁，祥符相公孙。",
      "是家豪逸生有种，千金一掷颇黎盆。连车载酒来，不饮外酒嫌其村。",
      "子有千瓶酒，我有万株菊。任子满头插，团团见花不见目。",
      "醉中插花归，花重压折轴。问客何所须，客言我爱山。",
      "青山自绕郭，不要买山钱。此外有黄楼，楼下一河水。",
      "美哉洋洋乎，可以疗饥并洗耳。彭城之游乐复乐，客恶何如主人恶。"
    ]
  },
  {
    "id": "2e89e42020fdc80530fed4a2edba6028",
    "title": "中秋月寄子由三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "殷勤去年月，潋滟古城东。",
      "憔悴去年人，卧病破窗中。",
      "徘徊巧相觅，窈窕穿房栊。",
      "月岂知我病，但见歌楼空。",
      "抚枕三叹息，扶杖起相从。",
      "天风不相哀，吹我落琼宫。",
      "白露入肺肝，夜吟如秋虫。",
      "坐令太白豪，化为东野穷。",
      "馀年知几何，佳月岂屡逢。",
      "寒鱼亦不睡，竟夕相噞喁。"
    ]
  },
  {
    "id": "2e89e42020fdc80530fed4a2ed9cbd74",
    "title": "中秋月寄子由三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "六年逢此月，五年照离别。",
      "歌君别时曲，满座为凄咽。",
      "留都信繁丽，此会岂轻掷。",
      "镕银百顷湖，挂镜千寻阙。",
      "三更歌吹罢，人影乱清樾。",
      "归来北堂下，寒光翻露叶。",
      "唤酒与妇饮，念我向儿说。",
      "岂知衰病后，空盏对梨栗。",
      "但见古河东，荞麦花铺雪。",
      "欲和去年曲，复恐心断绝。"
    ]
  },
  {
    "id": "2e89e42020fdc80530fed4a2c24a7dfe",
    "title": "中秋月寄子由三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "舒子在汶上，闭门相对清。郑子向河朔，孤舟连夜行。",
      "顿子虽咫尺，兀如在牢扃。赵子寄书来，《水调》有馀声。",
      "悠哉四子心，共此千里明。明月不解老，良辰难合并。",
      "回头坐上人，聚散如流萍。尝闻此宵月，万里同阴晴。",
      "天公自着意，此会那可轻。明年各相望，俯仰今古情。"
    ]
  },
  {
    "id": "2e89e42020fdc805ddd8d6cdc973a082",
    "title": "与顿起、孙勉泛舟，探韵得未字",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "窗前堆梧桐，床下鸣络纬。佳人尺书到，客子中夜喟。",
      "朝来一樽酒，晤语聊自慰。秋蝇已无声，霜蟹初有味。",
      "当为壮士饮，眦裂须磔猬。勿作儿女怀，坐念蟏蛸畏。",
      "山城亦何有，一笑泻肝胃。泛舟以娱君，鱼鳖多可饩。",
      "纵为十日饮，未遽主人费。吾侪俱老矣，耿耿知自贵。",
      "宁能傍门户，啼笑杂猩狒。要将百篇诗，一吐千丈气。",
      "萧条岁行暮，迨此霜雪未。明朝出城南，遗迹观楚、魏。",
      "西风迫吹帽，金菊乱如沸。愿君勿言归，轻别吾所讳。"
    ]
  },
  {
    "id": "2e89e42020fdc8059a28e196eafd408d",
    "title": "九日黄楼作",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "去年重阳不可说，南城夜半千沤发。",
      "水穿城下作雷鸣，泥满城头飞雨滑。",
      "黄花白酒无人问，日暮归来洗靴袜。",
      "岂知还复有今年，把盏对花容一呷。",
      "莫嫌酒薄红粉陋，终胜泥中千柄锸。",
      "黄楼新成壁未干，清河已落霜初杀。",
      "朝来白雾如细雨，南山不见千寻刹。",
      "楼前便作海茫茫，楼下空闻橹鸦轧。",
      "薄寒中人老可畏，热酒浇肠气先压。",
      "烟消日出见渔村，远水鳞鳞山齾齾。",
      "诗人猛士杂龙虎，楚舞吴歌乱鹅鸭。",
      "一杯相属君勿辞，此景何殊泛清霅。"
    ]
  },
  {
    "id": "2e89e42020fdc805dd5d7eb5d806510b",
    "title": "太虚以黄楼赋见寄，作诗为谢",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我在黄楼上，欲作黄楼诗。忽得故人书，中有黄楼词。",
      "黄楼高十丈，下建五丈旗。楚山以为城，泗水以为池。",
      "我诗无杰句，万景骄莫随。夫子独何妙，雨雹散雷椎。",
      "雄辞杂今古，中有屈、宋姿。南山多磬石，清滑如流脂。",
      "朱蜡为摹刻，细妙分毫厘。佳处未易识，当有来者知。"
    ]
  },
  {
    "id": "2e89e42020fdc805c2923a2dc381a7ca",
    "title": "送顿起",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "客路相逢难，为乐常不足。临行挽衫袖，更尝折残菊。",
      "佳人亦何念，悽断《阳关曲》。酒阑不忍去，共接一寸烛。",
      "留君终无穷，归驾不免促。岱宗已在眼，一往继前躅。",
      "天门四十里，夜看扶桑浴。回头望彭城，大海浮一粟。",
      "故人在其下，尘土相豗蹴。惟有黄楼诗，千古配《淇澳》。"
    ]
  },
  {
    "id": "2e89e42020fdc8057338c101fb0fd9d5",
    "title": "送孙勉",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昔年罢东武，曾过北海县。",
      "白河翻雪浪，黄土如蒸面。",
      "桑麻冠东方，一熟天下贱。",
      "是时累饥馑，尝苦盗贼变。",
      "每怜追胥官，野宿风裂面。",
      "君为淮南秀，文采照金殿。",
      "胡为事奔走，投笔腰羽箭。",
      "更被髯将军，豪篇来督战。",
      "亲程三郡士，玉石不能炫。",
      "欲知君得人，失者亦称善。",
      "君才无不可，要使经百鍊。",
      "吾诗堪咀嚼，聊送别酒咽。"
    ]
  },
  {
    "id": "2e89e42020fdc80519702c1e76ed9c23",
    "title": "李思训画《长江绝岛图》",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "appreciation": "这首诗构思缜密，章法严整，层次分明。依其诗意的进展，可分为三段。\n开头五句为第一段，描绘长江和绝岛，是对这幅画内容的总概括。“山苍苍，水茫茫”，展现山色苍苍，水光茫茫，点明这是一幅青绿色的平远山水，而且画面浩淼空阔。苏轼说“大孤小孤”二山皆在“江中央”，可知李思训所画的未必就是大小孤山，而是苏轼在观画中感到这两个绝岛的形状与位置同大小孤山相似，遂想象它们就是大小孤山，并以此展开诗的艺术构思，为诗的奇妙结尾埋下伏笔。“崖崩”两句具体描写“绝岛”即大小孤山，这是画面的中心。这两座山四面环水，山势险峻，山上丛林茂密，一棵棵高大的乔木好像巨柱巍然耸立，直插云端。\n德国文艺理论家菜辛在《拉奥孔——论画与诗的界限》一书中说：“诗描绘物体，只通过运动去暗示。诗人的妙技在于把可以眼见的特征化为运动。”苏轼兼擅诗画，对诗画各自的艺术特长和局限有深刻的体会，因此他描绘长江上的这两个绝岛，不作静态的刻划，而是通过运动去暗示和展现。“崖崩”，写山崖太陡峭而引发崩塌；“路绝”，写山石滚落，堵塞了道路；“猿鸟去”，写猿鸟惊惶四散，消失在深林中。“搀”这个动词也赋子静穆的乔木以刺天的动态和气势。画幅上并没有猿鸟，但诗人不说“无猿鸟”而写“猿鸟去”，仿佛他亲眼见到猿鸟纷纷逃进了密林，这是诗人灵心虚构、无中生有的妙笔。\n“客舟何处来”以下四句是第二段，写画中小船。这不起眼的一叶小舟，在苏轼的笔下占据了诗的中心。他先用一个疑问句，引起读者注意，再以生花妙笔，反复描写、渲染。“客舟”两句说，这只客船从哪里来？船工划桨时唱的歌声在江心水上忽抑忽扬。\n南朝梁代诗人丘迟《发渔浦》诗有“棹歌發中流”句，苏轼去掉“發”字添加了“声抑扬”三字，这抑扬的棹歌声便在读者的耳际萦绕回荡。“沙平风软”两句，诗人恍若置身画中，登上了客船，眺望前方：沙岸平旷，江风轻柔，江上远景望无际。江波一起一伏，诗人观看江中孤山，也随船一起忽高忽低，时俯时仰。熙宁四年（公元1071年）六月，苏轼写了首拗体七律《出颍口初见淮山是日至寿州》，第四句是“青山久与船低昂”，第七句是“波平风软望不到”。苏轼这首题画诗又重复用了这两句，上下只换了“沙”、“孤”二字。可见，这是诗人船上观山亲身体会而获的得意之句，表现出人们乘船时都有所感受却从未有人用诗句传达写出来的情景兴味。人、船、山一起低昂，而且是持续地长久地低昂。这种动态多么新鲜美妙，有旋律节奏感，充满逸趣，苏轼仅用“孤山久与船低昂”七个字就活灵活现地描绘出来了，真是才华横溢，大家手笔。\n绘画是视觉艺术，画家用颜色、水墨、线条在纸上描画出的景象，读者的眼睛直接看得见，因此，绘画形象的鲜明性、直观性，是用语言符号作为表现媒介的诗歌比不上的。但人有多种感觉最主要的审美感觉是视觉和听觉。绘画只能够表现视觉，而无法表现听觉，还有触觉、味觉、嗅觉。绘画是空间艺术，一幅画只能描绘在一个空间中的瞬息情景。诗歌却是灵活地结合着空间的时间艺术，它不宜于描绘静物，却可以自由地用语言表现在时间上先后承续的动作。在这一段诗中，读者见识了苏轼精通诗画艺术奥秘的本领。他先用“棹歌中流声抑扬”添加了画上没有的悦耳歌声，再以“孤山久与船低昂”表现长久持续的动态，从而在再现画境中充分发挥了诗歌的特长。\n画面上的景物已写完，无声的静态画境己转化为有声的动态诗境。按照一般题画诗的作法，诗人或对画中情景加以赞美，或对画家与画作发表评论，诗即可完满收结。大诗人苏轼却妙脱蹊径，迥生慧心。他利用有关大小孤山的民间传说，挥毫落纸如云烟，写下诗的第三段，开拓出一个奇丽浪漫、谐趣盎然的新境界。欧阳修《归田录》卷二载：“江南有大小孤山，在江水中，疑然独立，而世俗转‘孤’为‘姑’。江侧有一石矶，谓之澎浪矶，遂转为彭郎矶。云彭郎者，小姑婿也。”这四句诗说：大小孤山的峰峦，在水雾缭绕之中，宛若两个女子高耸的发髻。看，她们在早晨照着明净如镜的江面梳理新妆呢。船上的客商，你的举止不要太轻狂了，美丽的小姑早就心有所属，她在前年己嫁给了英俊的彭郎。前二句，诗人妙以女子髮髻比喻二山之峰峦，以镜喻水面，又以女子晨起对镜梳妆形容江中二山。结尾两句，更把比喻、拟人、谐音双关等表现手法融于一炉，根据小姑嫁彭郎的民间故事戏为谐语。于是，诗人对祖国如画江山的深清赞美，对李思训绘画作品的高度评价，也就含蓄风趣地自然流露出来。从诗歌意境创造的角度来看，诗的第三段是从前二段写实的基础上恣发奇想、凭虚营构的。“峨峨两烟鬟”与“小姑”，同“大孤小孤”首尾呼应：“舟中贾客”也与“客舟”上下承接，使诗的意境完整浑成。\n在这首题画诗中，苏轼还发挥了诗歌语言节奏感与音乐美的特长。全篇十三句，有八个七言句，三个五言句，两个三言句。开篇是两个三言句，以下两段以一个五言句或两个五言句起头，这使诗歌具有活泼的民间歌谣风味，又是七言歌行以七言句为主，交织穿插三、五言句的常见体式。通首押声音清亮的平声阳韵。诗人有意运用“苍苍”、“茫茫”、“峨峨”等叠字词，“抑扬”、“低昂”、“漫狂”等连绵词，还有“崖崩路绝”、“沙平风软”句中对仗，又重复“大孤小孤”、“孤山”、“小姑”等词，形成了流丽圆转、回环往复、舒缓起伏、悠扬和谐的声韵节奏。这恰好与客舟摇漾、山船俯仰的情景相适应，使诗歌的境界美与音乐美完美统一。",
    "content": [
      "山苍苍，水茫茫，大孤小孤江中央。",
      "崖崩路绝猿鸟去，惟有乔木搀天长。",
      "客舟何处来，棹歌中流声抑扬。",
      "沙平风软望不到，孤山久与船低昂。",
      "峨峨两烟鬟，晓镜开新妆。",
      "舟中贾客莫漫狂，小姑前年嫁彭郎。"
    ],
    "comment": [
      "清·方东树《昭昧詹言》：神完气足，遒转空妙。",
      "清·纪昀《纪评苏诗·卷十七》：绰有兴致……末二句佻而无味，遂似市井恶少语，殊非大雅所宜。",
      "清·袁枚《随园诗话·卷十六》：“小姑嫁彭郎”，东坡谐语也。然坐实说，亦趣。",
      "清·翁方纲《石洲诗话·卷三》：“小姑”即上“与船低昂”之山也，不就俚语寻路打诨，何以出场乎？况又极现成，极自然，缭绕萦回，神光离合，假而疑真，所以复而愈妙也。"
    ],
    "translation": "山色葱茏，烟水渺茫，大小二孤山，耸立江水中央。\n崖高险绝，猿鸟不度，乔木破空。\n有客舟从那里而来，桨声流水间船身抑扬。\n沙滩平坦，微风徐来，望客不见，唯浪涌船高，孤山低首，此起彼伏。\n两山如发髻屹立，正对江水之境，二美梳弄新妆。\n船中商贾，切莫轻佻，小姑前年，已嫁彭郎。",
    "annotation": [
      "李思训：唐代著名山水画家，山水画的创始人。他是唐朝的宗室，唐玄宗开元（公元713—741年）间官至右武卫大将军。《新唐书》、《旧唐书》均有传。他的山水画被称为“李将军山水”。",
      "大孤小孤：指大孤山、小孤山。两山屹立江中，遥遥相对。大孤山在今江西九江东南鄱阳湖中，一峰独峙；小孤山在今江西彭泽县北、安徽宿松县东南的江水中。",
      "搀：刺，直刺。",
      "低昂：一高一低，起伏不定。",
      "“峨峨两烟鬟”句：以女子的发髻比拟大小孤山水雾缭绕的峰峦。峨峨，高耸的样子。",
      "“晓镜开新妆”句：以妇女的梳妆镜比喻江面、湖面。",
      "贾（gǔ）客：商人。",
      "“小姑前年嫁彭郎”句：船上的商人举止不要轻狂，美丽的小姑早已嫁给彭郎了。这里形容江山秀美，人们不能自禁其爱。当地民间就有彭郎是小姑之夫的传说。小姑，指小孤山；彭郎，即彭浪矶，在小孤山对面。"
    ]
  },
  {
    "id": "2e89e42020fdc805c4009dc0c7a0c4a0",
    "title": "张安道见示近诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "人物一衰谢，微言难重寻。殷勤永嘉末，复闻正始音。",
      "清谈未足多，感时意殊深。少年有奇志，欲和南风琴。",
      "荒林蜩蚻乱，废沼蛙蝈淫。遂欲掩两耳，临文但噫喑。",
      "萧然王郎子，来自缑山阴。云见浮丘伯，吹箫明月岑。",
      "遗声落淮泗，蛟鼍为悲吟。愿公正王度，《祈招》继愔愔。"
    ]
  },
  {
    "id": "2e89e42020fdc8059f1b59af140ebdf9",
    "title": "次韵王巩独眠",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "居士身心如槁木，旅馆孤眠体生粟。",
      "谁能相思琢白玉，服药千朝偿一宿。",
      "天寒日短银灯续，欲往从之车脱轴。",
      "何人吹断参差竹，泗水茫茫鸭头绿。"
    ]
  },
  {
    "id": "2e89e42020fdc805856b00470c342298",
    "title": "登云龙山",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "醉中走上黄茅冈，满冈乱石如群羊。冈头醉倒石作床，仰看白云天茫茫。",
      "歌声落谷秋风长，路人举首东南望，拍手大笑使君狂。"
    ]
  },
  {
    "id": "2e89e42020fdc805f411d5194b93ba66",
    "title": "次韵王巩留别",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "去国已八年，故人今有谁？",
      "当时交游内，未数蔡克儿。",
      "岂无知我者，好爵半已縻。",
      "争为东阁吏，不顾北山移。",
      "公子表独立，与世颇异驰。",
      "不辞千里远，成此一段奇。",
      "蛾眉亦可怜，无奈思饼师。",
      "无人伴客寝，惟有支床龟。",
      "君归与何人，文字相娱嬉。",
      "持此调张子，一笑当脱颐。"
    ]
  },
  {
    "id": "2e89e42020fdc805baced9221b122281",
    "title": "次韵僧潜见赠",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "道人胸中水镜清，万象起灭无逃形。",
      "独依古寺种秋菊，要伴骚人餐落英。",
      "人问底处有南北，纷纷鸿雁何曾冥。",
      "闭门坐穴一禅榻，头上岁月空峥嵘。",
      "今年偶出为求法，欲与慧剑加砻硎。",
      "云衲新磨山水出，霜髭不剪儿童惊。",
      "公侯欲识不可得，故知倚市无倾城。",
      "秋风吹梦过淮水，想见橘柚垂空庭。",
      "故人各在天一角，相望落落如晨星。",
      "彭城老守何足顾，枣林桑野相邀迎。",
      "千山不惮荒店远，两脚欲趁飞猱轻。",
      "多生绮语磨不尽，尚有宛转诗人情。",
      "猿吟鹤唳本无意，不知下有行人行。",
      "空阶夜雨自清绝，谁使掩抑啼孤茕。",
      "我欲仙山掇瑶草，倾筐坐叹何时盈。",
      "簿书鞭扑昼填委，煮茗烧栗宜宵征。",
      "乞取摩尼照浊水，共看落月金盆倾。"
    ]
  },
  {
    "id": "2e89e42020fdc8050caf2d7d1b870f9a",
    "title": "次韵潜师放鱼",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "法师说法临泗水，无数天花随麈尾。",
      "劝将净业种西方，莫待梦中呼起起。",
      "哀哉若鱼竟坐口，远愧知几穆生醴。",
      "况逢孟简对卢仝，不怕校人欺子美。",
      "疲民尚作鱼尾赤，数罟未除吾颡泚。",
      "法师自有衣中珠，不用辛苦泥沙底。"
    ]
  },
  {
    "id": "2e89e42020fdc805ec1de67c68290564",
    "title": "滕县时同年西园",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "人皆种榆柳，坐待十亩阴。",
      "我独种松柏，守此一片心。",
      "君看闾里间，盛衰日骎骎。",
      "种木不种德，聚散如飞禽。",
      "老时吾不识，用意一何深。",
      "知人得数士，重义忘千金。",
      "西园手所开，珍木来千岑。",
      "养此霜雪根，迟彼鸾凤吟。",
      "池塘得流水，龟鱼自浮沉。",
      "幽桂日夜长，白花乱青衿。",
      "岂独蕃草木，子孙已成林。",
      "拱把不知数，会当出千寻。",
      "樊侯种梓漆，寿张富华簪。",
      "我做西园诗，以为里人箴。"
    ]
  },
  {
    "id": "2e89e42020fdc805ac4a85b1d7b01a79",
    "title": "夜过舒尧文戏作",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "先生堂上霜月苦，弟子读书喧两庑。",
      "推门入室书纵横，蜡纸灯笼晃云母。",
      "先生骨清少眠卧，长夜默坐数更鼓。",
      "耐寒石砚欲生冰，得火铜瓶如过雨。",
      "郎君欲出先自赞，坐客敛衽谁敢侮。",
      "明朝阮籍过阿戎，应作羲之羡怀祖。"
    ]
  },
  {
    "id": "2e89e42020fdc805a318178ea406a247",
    "title": "云龙山观烧得云字",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "丁女真水妃，寒山便火耘。",
      "陨霜知已杀，坯户听初焚。",
      "束缊方熠耀，敲石俄氤氲。",
      "落点甘泉烽，横烟楚塞氛。",
      "穷蛇上乔木，潜蛟蹑浮云。",
      "惊飞堕伤雁，狂走迷痴麇。",
      "谷蛰起蜩燕，山妖窜夔羵。",
      "野竹爆哀声，幽桂飘冤芬。",
      "悲同秋照蟹，快若夏燎蚊。",
      "火牛入燕垒，燧象奔吴军。",
      "崩腾井陉口，万马皆朱幩。",
      "摇曳骊山阴，诸姨烂红裙。",
      "方随长风卷，忽值绝涧分。",
      "我本山中人，习见匪独闻。",
      "偶从二三子，来访张隐君。",
      "君家亦何有，物象移朝曛。",
      "把酒看飞烬，空庭落缤纷。",
      "行观农事起，畦垄如缬纹。",
      "细雨发春颖，严霜倒秋蕡。",
      "始知一炬力，洗尽狐兔群。"
    ]
  },
  {
    "id": "2e89e42020fdc805abde8a27c797bf51",
    "title": "百步洪二首·其一",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "appreciation": "此诗的前半写舟行洪中的惊险，后半纵谈人生的哲理。\n前半一大段开头四句写长洪为乱石所阻激，陡起猛落，急湍跳荡。舟行其间，就像投掷梭子一样，就连经常驾船的熟练水手，也会大声叫唤，甚至水边的野鸭，也都惊飞起来。一线急流，和乱石互相磋磨，发出撞击的声响。后四句连用妙喻，形容这水波有如狡兔的疾走，鹰隼的猛落，如骏马奔下千丈的险坡，这轻舟如断弦离柱，如飞箭脱手，如飞电之过隙，如荷叶上跳跃的水珠，光怪离奇，势难控制。前两句写水波的猛势，后两句写船在波涛上动荡的情景，有声有势，渲染入神。接着以“四山眩转”等四句写船上乘客此时的感受：人们处于轻舟之中，仿佛四面的山峰都在旋转；急风掠过耳边，使人心动神驰。所见的是流沫飞逝，百漩千涡。在这奇险当中，虽说精神为之一快，却料想不到凭着秋水之涨，江水竟然有如此的威力。“崄中”两句，总结形容水势的前文，转而开展纵谈哲理的后半，是承上启下之笔。\n后半篇大段，专谈哲理。“我生”以下六句，是由序文中所说人生会晤无常所引起的感慨。首两句是说：人生在世，生命是随着时光的推移而流逝的，好比逝水一样，在不舍昼夜地流逝着。但人的意念，却可以任意驰骋，能不为空间时间所限制，一转念的瞬息之间，就可以越过辽远的新罗。“一念逾新罗”是化用佛家语：“新罗在海外，一念已逾。”（见《传灯录》卷二三），又发挥了庄子“其疾俯仰之间，而再抚四海之外”的思想（《庄子·在宥》），表明生命虽然会像陶渊明所说的那样：“聊乘化以归尽”（《归去来辞》），任听自然去支配；意志倒是可以由人们自己掌握，不为造物所主宰。“纷纷争夺”两句感叹说：人们在世间，不少人只知道争权夺利，好似处在醉梦里一般。然而世事沧桑，变化极快。谁能相信洛阳宫门前的铜驼，竟会埋没在荆棘里面呢？这种世事变化的反复，看起来比洪水的奔流还要快些，可谁又能理解呢？后两句“觉来俯仰失千劫，回视此水殊委蛇”，是说觉悟过来，俯仰之间，便像已经越过了千种劫波，就是说失去了许多光阴。千劫，意即很长时间；“劫”是梵文佛家语“劫波”的省称。再回头看看流水，则依然盘曲如故。就以百步洪而言，也还是安闲自得的。以上六句是作者对生命、意念和世事的看法，杂揉了佛家道家的思想。\n“君看”以下四句：是就行舟洪中的人说的。先说，古人在这百步洪里，也留下了不少遗迹，但是其人早已不复存在，只有岸边的苍石上，还留有蜂巢一般的篙眼。然后说，但如能此心无所住著，自己的思想能够旷达，即便自然界运行得再快，也与他无妨。“住”，即住著，是佛家语，“僵化”的意思。《金刚经》里有“应无所住而生其心”的活，诗中采用了这种说法，以示人要自求解脱，不被外物所拘牵。结尾两句：“回船上马各归去，多言譊譊师所呵。”总束前文，悠然而止，表明关于人生的哲理，前面已经说了个梗概，至此，各人都该离船上马转向归途了；再多说多辩，参寥禅师是会呵责人们的。诗的这一大段，总起来讲，是解说人生有限，宇宙无穷，人应超脱旷达，不为外物所奴役的道理。诗的结尾，非常幽默，足以显示诗人笔之所至、无所不适的超迈风格。\n综观全诗，前半写景，有滩陡涡旋，一波三折之势；后半谈哲理，极飘逸超脱、不为事物限制之妙。苏轼诗风格上的一大特色是比喻的丰富、新鲜和贴切，在这首诗中写洪波湍急，在四句中连用七种比喻，各极其态，各逞其妍，笔墨淋漓恣肆，蔚为壮观，千古罕见。谈哲理部分，参入佛家思想，运以庄子文笔，启示人们应掌握自己的意念，力求超越时空的局限，以开脱胸襟求得自由。虽混杂了一些佛、道的消极因素，但从述真、乐观，不受环境支配这些方面来说，又具有积极的一面。此诗的艺术性是高超的，所谓行气如虹，行神如空，“常行于所当行，常止于所不可不止”（苏轼《答谢民师书》），可以作为此诗艺术手法的注脚。",
    "content": [
      "长洪斗落生跳波，轻舟南下如投梭。",
      "水师绝叫凫雁起，乱石一线争磋磨。",
      "有如兔走鹰隼落，骏马下注千丈坡。",
      "断弦离柱箭脱手，飞电过隙珠翻荷。",
      "四山眩转风掠耳，但见流沫生千涡。",
      "崄中得乐虽一快，何意水伯夸秋河。",
      "我生乘化日夜逝，坐觉一念逾新罗。",
      "纷纷争夺醉梦里，岂信荆棘埋铜驼。",
      "觉来俯仰失千劫，回视此水殊委蛇。",
      "君看岸边苍石上，古来篙眼如蜂窠。",
      "但应此心无所住，造物虽驶如吾何。",
      "回船上马各归去，多言譊譊师所呵。"
    ],
    "intro": "《百步洪二首》是宋代文学家苏轼的组诗作品。其中第一首诗前半描写水势，后半表达佛教的世界观，水乳交融，浑然一体。二者相联系的媒介是速度。由水速写到“一念”、“千劫”，水流虽快，但比不上世事变化之快。作者在这里感慨人生有限，宇宙无穷，也就是《前赤壁赋》中所表达的“哀吾生之须臾，羡长江之无穷”的意思。全诗运用大量丰富、新鲜、贴切的比喻，笔墨淋漓恣肆，行气如虹，充分体现了苏诗的特色。",
    "foreword": "王定国访余于彭城，一日，棹小舟与颜长道携盼、英、卿三子，游泗水，北上圣女山，南下百步洪，吹笛饮酒，乘月而归。余时以事不得往，夜著羽衣，伫立于黄楼上，相视而笑。以为李太白死，世间无此乐三百馀年矣。定国既去逾月，复与参寥师放舟洪下，追怀曩游，以为陈迹，喟然而叹。故作二诗，一以遗参寥，一以寄定国，且示颜长道、舒尧文邀同赋云。",
    "annotation": [
      "百步洪：又叫徐州洪，在今徐州市东南二里，为泗水所经，有激流险滩，凡百馀步，所以叫百步洪。",
      "斗落：即陡落。",
      "投梭：形容舟行之快，如织布之梭，一闪而过。",
      "水师：船工。绝叫：狂叫。",
      "凫雁：野鸭子。",
      "隼：一种猛禽。",
      "下注：水向下急流。",
      "“有如兔走鹰隼落，骏马下注千丈坡”句，一以鹰隼捕兔为比，一以骏马注坡为比，都形容水流之快。表面上看，马不能注坡，但宋代军中正把骑马从坡上急驰而下称作注坡（见《宋史·岳飞传》）。所以《王直方诗话》记载说：“有人云：‘千丈坡岂注马处？’及还朝，其人云：‘惟善走马，方能注坡。’闻者以为注坡。”",
      "断弦离柱：柱是乐器上调弦用的木把，使劲旋转，使弦绷得太紧，就会断掉，在那一瞬间，弦很快地离开柱。",
      "飞电过隙：飞逝的闪电很快地掠过隙缝。",
      "珠翻荷：猛一掀起荷叶，上面的水珠急遽落下。",
      "“断弦离柱箭脱手，飞电过隙珠翻荷”句：坐在船上，只听到耳边风声不绝，四面群山一晃而过，令人眼花缭乱。向下看，只见到飞沫四溅，生出无数的漩涡。",
      "“险中得乐虽一快，何异水伯夸秋河”句：涉险时虽有许多快乐，但也就像河伯以为天下之美尽在于己一样，不值一提。《庄子·秋水》：“秋水时至，百川灌河。泾流之大，两涘渚崖之间，不辨牛马。于是焉河伯欣然自喜，以天下之美为尽在于己。顺流东行，至于北海，东面而视，不见水端。”于是才觉得自己是“长见笑于大方之家”。",
      "乘化：顺应自然。",
      "日夜逝：源出《论语·子罕》：“子在川上曰：逝者如斯夫，不舍昼夜。”指流水。这里用以比喻像流水一样消逝的万事万物。",
      "一念逾新罗：出自《景德传灯录·卷二十三》。有僧问从盛禅师：“如何是觌面事？”禅师说：“新罗国去也。”意谓一念之间已逾新罗国。一念是什么概念呢？《僧祗律》载：“一刹那者为一念，二十念为一瞬，二十瞬为一弹指，二十弹指为一罗预，二十罗预为一须臾，一日一夜有三十须臾。”按照这些数据，换算成现在的计时单位，则一昼夜有六百个罗预，一点二万个弹指，二十四万个瞬间，四百八十万个刹那。也就是说，一念只有零点零一八秒。",
      "荆棘埋铜驼：典出《晋书·索靖传》：“（靖）知天下将乱，指洛阳宫门铜驼，叹曰：‘会见汝在荆棘中耳。’”作者认为，人生本如在醉梦之中，而世人纷纷扰扰，争夺不休，全不知世事的变化，比百步洪的流水还要迅疾。",
      "劫：“劫波”或“劫簸”的简称。在佛教中，大致上一千六百万年为一小劫，三十二亿年为一中劫，一百二十八亿年为一大劫。千劫是指时间之长。",
      "委蛇：从容的样子。这两句承上而来，说人们在醉梦中，觉醒过来，已像历经千劫一样发生了巨大的变化，只有这水依然从容地流着。",
      "“君看岸边苍石上，古来篙眼如蜂窠”句：自古以来，无数船只从这里经过，撑船的篙插在岸边岩石上，形成了密密麻麻的孔洞，如蜂窝一样。",
      "无所住：出自《金刚经》：“应无所住而生其心。”意思是不让心识活动停留在特定的对象和内容上，不把特定的对象看成是真的，一成不变的。",
      "譊譊：说个不停。",
      "师：参寥。",
      "呵：责怪。",
      "“多言譊譊师所呵”句：真正的体悟属于心灵的体验，如果一味喋喋不休，那就落了语言障了，所以要赶紧打住，以免参寥禅师责怪。"
    ]
  },
  {
    "id": "2e89e42020fdc80580ab777df7f4c26d",
    "title": "百步洪二首·其二",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "佳人未肯回秋波，幼舆欲语防飞梭。",
      "轻舟弄水买一笑，醉中荡桨肩相磨。",
      "不学长安闾里侠，貂裘夜走胭脂坡。",
      "独将诗句拟鲍谢，涉江共采秋江荷。",
      "不知诗中道何语，但觉两颊生微涡。",
      "我时羽服黄楼上，坐见织女初斜河。",
      "归来笛声满山谷，明月正照金叵罗。",
      "奈何舍我入尘土，扰扰毛群欺卧拖。",
      "不念空斋老病叟，退食谁与同委蛇。",
      "时来洪上看遗迹，忍见屐齿青苔窠。",
      "诗成不觉双泪下，悲吟相对惟羊何。",
      "欲遣佳人寄锦字，夜寒手冷无人呵。"
    ],
    "foreword": "王定国访余于彭城，一日，棹小舟与颜长道携盼、英、卿三子，游泗水，北上圣女山，南下百步洪，吹笛饮酒，乘月而归。余时以事不得往，夜著羽衣，伫立于黄楼上，相视而笑。以为李太白死，世间无此乐三百馀年矣。定国既去逾月，复与参寥师放舟洪下，追怀曩游，以为陈迹，喟然而叹。故作二诗，一以遗参寥，一以寄定国，且示颜长道、舒尧文邀同赋云。",
    "annotation": [
      "“幼舆欲语防飞梭”句：晋谢鲲字幼舆，他调戏邻家高氏女，女投梭折其齿。这里用以向王巩、颜复开玩笑，因为他们挟妓同游。",
      "胭脂坡：意即“红尘”，因借指妓坊，故用此艳名。"
    ]
  },
  {
    "id": "2e89e42020fdc8058416892ba486272e",
    "title": "祈雪雾猪泉，出城马上作，赠舒尧文",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "三年走吴越，踏遍千重山。",
      "朝随白云去，暮与栖鸦还。",
      "翩如得木狖，飞步谁能攀。",
      "一为符竹累，坐老敲榜间。",
      "此行亦何事，聊散腰脚顽。",
      "浩荡城西南，乱山如玦环。",
      "山下野人家，桑柘杂榛菅。",
      "岁晏风日暖，人牛相对闲。",
      "薄雪不盖土，麦苗稀可删。",
      "愿君发豪句，嘲诙破天悭。"
    ]
  },
  {
    "id": "2e89e42020fdc8055482db7772c50595",
    "title": "次韵舒尧文祈雪雾猪泉",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "长笑蛇医一寸腹，衔冰吐雹何时足。苍鹅无罪亦可怜，斩颈横盘不敢哭。",
      "岂知泉下有猪龙，卧枕雷车踏阴轴。前年太守为旱请，雨点随人如撒菽。",
      "太守归国龙归泉，至今人咏淇园绿。我今又复罹此旱，凛凛疲民在沟渎。",
      "却寻旧迹叩神泉，坐客仍携王子渊。看草《中和》、《乐职》颂，新声妙语慰华颠。",
      "晓来泉上东风急，须上冰珠老蛟泣。怪词欲逼龙飞起，险韵不量吾所及。",
      "行看积雪厚埋牛，谁与春工掀百蛰。此时还复借君诗，馀力汰辀仍贯笠。",
      "挥毫落纸勿言疲，惊龙再起震失匙。"
    ]
  },
  {
    "id": "2e89e42020fdc80520c3b3401acdfc03",
    "title": "赠狄崇班季子",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "狄生臂鹰来，见客不会揖。",
      "踞床吒得隽，借筋数禽入。",
      "短后椈豹裘，犹溅猩血湿。",
      "指呼索酒尝，快作长鲸吸。",
      "半酣论刀槊，怒发欲起立。",
      "北方老猘子，狂突尚不絷。",
      "要须此剽悍，气压边烽急。",
      "夜走追锋车，生斩符离级。",
      "持归献天王，封侯稳可拾。",
      "何为走猎师，日使群毛泣。"
    ]
  },
  {
    "id": "2e89e42020fdc805621eca40d442809f",
    "title": "石炭，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君不见前年雨雪行人断，城中居民风裂骭。湿薪半束抱衾裯，日暮敲门无处换。",
      "岂料山中有遗宝，磊落如䃜万车炭。流膏迸液无人知，阵阵腥风自吹散。",
      "根苗一发浩无际，万人鼓舞千人看。投泥泼水愈光明，烁玉流金见精悍。",
      "南山栗林渐可息，北山顽矿何劳锻。为君铸作百鍊刀，要斩长鲸为万段。"
    ]
  },
  {
    "id": "2e89e42020fdc80570ebb1f7dd8d61ef",
    "title": "送参寥师",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "上人学苦空，百念已灰冷。",
      "剑头惟一吷，焦谷无新颖。",
      "胡为逐吾辈，文字争蔚炳。",
      "新诗如玉屑，出语便清警。",
      "退之论草书，万事未尝屏。",
      "忧愁不平气，一寓笔所骋。",
      "颇怪浮屠人，视身如丘井。",
      "颓然寄淡泊，谁与发豪猛。",
      "细思乃不然，真巧非幻影。",
      "欲令诗语妙，无厌空且静。",
      "静故了群动，空故纳万境。",
      "阅世走人间，观身卧云岭。",
      "咸酸杂众好，中有至味永。",
      "诗法不相妨，此语更当请。"
    ]
  },
  {
    "id": "2e89e42020fdc805b133b754e5488d88",
    "title": "人日猎城南，会者十人，以「身轻一鸟过，枪急万人呼」为韵，得鸟字",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "儿童笑使君，忧愠常悄悄。",
      "谁拈白接䍦，令跨金騕袅。",
      "东风吹湿雪，手冷怯清晓。",
      "忽发两鸣髇，相趁飞虻小。",
      "放弓一长啸，目送孤鸿矫。",
      "吟诗忘鞭辔，不语头自掉。",
      "归来仍脱粟，盐豉煮芹蓼。",
      "何似雷将军，两眼霜鹘皎。",
      "黑头已为将，百战意未了。",
      "马上倒银瓶，得兔不暇燎。",
      "少年负奇志，蹭蹬百忧绕。",
      "回首英雄人，老死已不少。",
      "青春还一梦，馀年真过鸟。",
      "莫上呼鹰台，平生笑刘表。"
    ]
  },
  {
    "id": "2e89e42020fdc805bc9709099db88f07",
    "title": "将官雷胜得过字代作",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "胡骑入回中，急烽连夜过。",
      "短刀穿虏阵，溅血貂裘涴。",
      "一来辇毂下，愁闷惟欲卧。",
      "今朝从公猎，稍觉天宇大。",
      "一双铁丝箭，未发手先唾。",
      "射杀雪毛狐，腰间馀一个。"
    ]
  },
  {
    "id": "2e89e42020fdc8054439e9a97720f67b",
    "title": "种松得徕字",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "春风吹榆林，乱荚飞作堆。",
      "荒园一雨过，戢戢千万栽。",
      "青松种不生，百株望一枚。",
      "一枚已有馀，气压千亩槐。",
      "野人易斗粟，云自鲁徂徕。",
      "鲁人不知贵，万灶飞青煤。",
      "束缚同一车，胡为乎来哉。",
      "泫然解其缚，清泉洗浮埃。",
      "枝伤叶尚困，生意未肯回。",
      "山僧老无子，养护如婴孩。",
      "坐待走龙蛇，清阴满南台。",
      "孤根裂山石，直干排风雷。",
      "我今百日客，养此千岁材。",
      "茯苓无消息，双鬓日夜摧。",
      "古今一俯仰，作诗寄馀哀。"
    ]
  },
  {
    "id": "2e89e42020fdc80586f8c12185085f62",
    "title": "游桓山，会者十人，以「春水满四泽，夏云多奇峰」为韵，得泽字",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "东郊欲寻春，未见莺花迹。",
      "春风在流水，凫雁先拍拍。",
      "孤帆信溶漾，弄此半篙碧。",
      "舣舟桓山下，长啸理轻策。",
      "弹琴石室中，幽响清磔磔。",
      "吊彼泉下人，野火失枯腊。",
      "悟此人间世，何者为真宅。",
      "暮回百步洪，散坐洪上石。",
      "愧我非王襄，子渊肯见客。",
      "临流吹洞箫，水月照连璧。",
      "此欢真不朽，回首岁月隔。",
      "想像斜川游，作诗寄彭泽。"
    ]
  },
  {
    "id": "2e89e42020fdc8055cfaf6b5b91e57c3",
    "title": "戴道士得四字代作",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "少小家江南，寄迹方外士。",
      "偶随白云出，卖药彭城市。",
      "雪霜侵鬓发，尘土污冠袂。",
      "赖此三尺桐，中有山水意。",
      "自从夷夏乱，七丝久已弃。",
      "心知鹿鸣三，不及胡琴四。",
      "使君独慕古，嗜好与众异。",
      "共吊桓魋宫，一洒孟尝泪。",
      "归来锁尘匣，独对断弦喟。",
      "挂名石壁间，寂寞千岁事。"
    ]
  },
  {
    "id": "2e89e42020fdc805f78327a2c03e67d1",
    "title": "往在东武，与人往反作粲字韵诗四首，今黄鲁直亦次韵见寄，复和答之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "苻坚破荆州，止获一人半。中郎老不遇，但喜识元叹。",
      "我今独何幸，文字厌奇玩。又得天下才，相从百忧散。",
      "阴求我辈人，规作林泉伴。宁当待垂老，仓卒收一旦。",
      "不见梁伯鸾，空对孟光案。才难不其然，妇女厕周乱。",
      "世岂无作者，于我如既盥。独喜诵君诗，咸韶音节缓。",
      "夜光一已多，矧获累累贯。相思君欲瘦，不往我真懦。",
      "吾侪眷微禄，寒夜抱寸炭。何时定相过，径就我乎馆。",
      "飘然东南去，江水清且暖。相与访名山，微言师忍、粲。"
    ]
  },
  {
    "id": "2e89e42020fdc8058fbd4cf47c31696c",
    "title": "月夜与客饮杏花下",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "杏花飞帘散馀春，明月入户寻幽人。",
      "褰衣步月踏花影，炯如流水涵青蘋。",
      "花间置酒清香发，争挽长条落香雪。",
      "山城酒薄不堪饮，劝君且吸杯中月。",
      "洞箫声断月明中，惟忧月落酒杯空。",
      "明朝卷地春风恶，但见绿叶栖残红。"
    ]
  },
  {
    "id": "2e89e42020fdc8051424ba879db3df51",
    "title": "雪斋",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君不见峨眉山西雪千里，北望成都如井底。春风百日吹不消，五月行人如冻蚁。",
      "纷纷市人争夺中，谁信言公似赞公。人间热恼无处洗，故向西斋作雪峰。",
      "我梦扁舟入吴越，长廊静院灯如月。开门不见人与牛，惟见空庭满山雪。"
    ]
  },
  {
    "id": "2e89e42020fdc80561e4cb0374d11eb6",
    "title": "以双刀遗子由，子由有诗，次其韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "宝刀匣不见，但见龙雀环。",
      "何曾斩蛟蛇，亦未切琅玕。",
      "胡为穿窬辈，见之要领寒。",
      "吾刀不汝问，有愧在其肝。",
      "念此力自藏，包之虎皮斑。",
      "湛然如古井，终岁不复澜。",
      "不忧无所用，忧在用者难。",
      "佩之非其人，匣中自长叹。",
      "我老众所易，屡遭非意干。",
      "惟有王玄通，阶庭秀芝兰。",
      "知子后必大，故择刀所便。",
      "屠狗非不用，一岁六七刓。",
      "欲试百鍊刚，要须更泥蟠。",
      "作诗铭其背，以待知者看。"
    ]
  },
  {
    "id": "2e89e42020fdc805c6a34482facd6491",
    "title": "作书寄王晋卿，忽忆前年寒食北城之游，走笔为此诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "北城寒食烟火微，落花胡蝶作团飞。王孙出游乐忘归，门前骢马紫金鞿。",
      "吹笙帐底烟霏霏，行人举头谁敢睎。扣门狂客君不麾，更遣倾城出翠帷。",
      "书生老眼省见稀，画图但觉周昉肥。别来春物已再菲，西望不见红日围。",
      "何时东山歌《采薇》，把盏一听《金缕衣》。"
    ]
  },
  {
    "id": "2e89e42020fdc805caa66b7cdb00a4b3",
    "title": "田国博见示石炭诗，有「铸剑斩佞臣」之句，次韵答之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "楚山铁炭皆奇物，知君欲斫奸邪窟。",
      "属镂无眼不识人，楚国何曾斩无极。",
      "玉川狂直古遗民，救月裁诗语最真。",
      "千里妖蟆一寸铁，地上空愁虮虱臣。"
    ]
  },
  {
    "id": "2e89e42020fdc805b35346d459c6de29",
    "title": "答郡中同僚贺雨",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "水旱行十年，饥疫遍九土。",
      "奇穷所向恶，岁岁祈晴雨。",
      "虽非为己求，重请终愧古。",
      "鬼神亦知我，老病入腰膂。",
      "何曾拜向人，此意难不许。",
      "重云萋已合，微润先流础。",
      "萧萧止还作，坐听及三鼓。",
      "天明将吏集，泥土满靴屦。",
      "登城望麰麦，绿浪风掀舞。",
      "愧我贤友生，雄篇斗新语。",
      "君看大熟岁，风雨占十五。",
      "天地本无功，祈禳何足数。",
      "渡河不入境，未若无蝗虎。",
      "而况刑白鹅，下策君勿取。"
    ]
  },
  {
    "id": "2e89e42020fdc805bba3d57c783d3e55",
    "title": "留别叔通、元弼、坦夫",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "田三昔同僚，向我每倾倒。",
      "当年或龃龉，反覆看愈好。",
      "寇三我部民，孝弟化邻保。",
      "有如袁伯业，苦学到衰老。",
      "石生吾邑子，劲立风中草。",
      "宦游甑生尘，菽水媚翁媪。",
      "我穷交旧绝，计拙集枯槁。",
      "三子尤见存，往复纷纻缟。",
      "迎我淮水北，送我睢阳道。",
      "愿存金石契，凛凛贯华皓。"
    ]
  },
  {
    "id": "2e89e42020fdc805bf2a09cac2f1eeab",
    "title": "罢徐州，往南京，马上走笔寄子由五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "吏民莫扳援，歌管莫凄咽。",
      "吾生如寄耳，宁独为此别。",
      "别离随处有，悲恼缘爱结。",
      "而我本无恩，此涕谁为设。",
      "纷纷等儿戏，鞭𩍐遭割截。",
      "道边双石人，几见太守发。",
      "有知当解笑，抚掌冠缨绝。"
    ]
  },
  {
    "id": "2e89e42020fdc805bf2a09cae39f6e0d",
    "title": "罢徐州，往南京，马上走笔寄子由五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "父老何自来，花枝袅长红。",
      "洗盏拜马前，请寿使君公。",
      "前年无使君，鱼鳖化儿童。",
      "举鞭谢父老，正坐使君穷。",
      "穷人命分恶，所向招灾凶。",
      "水来非吾过，去亦非吾功。"
    ]
  },
  {
    "id": "2e89e42020fdc805bf2a09ca532cce35",
    "title": "罢徐州，往南京，马上走笔寄子由五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "古汴从西来，迎我向南京。",
      "东流入淮泗，送我东南行。",
      "暂别复还见，依然有馀情。",
      "春雨涨微波，一夜到彭城。",
      "过我黄楼下，朱栏照飞甍。",
      "可怜洪上石，谁听月中声。"
    ]
  },
  {
    "id": "2e89e42020fdc805bf2a09cacd11ad50",
    "title": "罢徐州，往南京，马上走笔寄子由五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "前年过南京，麦老樱桃熟。",
      "今来旧游处，樱麦半黄绿。",
      "岁月如宿昔，人事几反覆。",
      "青衫老从事，坐稳生髀肉。",
      "联翩阅三守，迎送如转毂。",
      "归耕何时决，田舍我已卜。"
    ]
  },
  {
    "id": "2e89e42020fdc805bf2a09ca810e7e82",
    "title": "罢徐州，往南京，马上走笔寄子由五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "卜田向何许，石佛山南路。",
      "下有尔家川，千畦种粳稌。",
      "山泉宅龙蜃，平地走膏乳。",
      "异时亩一金，近欲为逃户。",
      "逝将解簪绂，卖剑买牛具。",
      "故山岂不怀，废宅生蒿稆。",
      "便恐桐乡人，长祠仲卿墓。"
    ]
  },
  {
    "id": "2e89e42020fdc8059638739601767086",
    "title": "舟中夜起",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "appreciation": "这是一个极美的夜境。「微风萧萧吹菰蒲，开门看雨月满湖」。诗人在舟中听到外面微风吹拂水草的声响，以为湖面上下起了蒙蒙细雨，于是，推开船门，去欣赏雨景，然而，看到的却是满湖月色，波光粼粼。这是诗人起首二句描绘的境界。它不但巧妙地点出了「舟中夜起」之题，而且，写出了诗人的幻觉。这种手法，前人也曾使用过，如唐人释无可《秋寄从兄岛》云：「听雨寒更尽，开门落叶深」，但东坡此二句，似比唐人之句更为成功。\n自「舟人水鸟」至「落月挂柳」六句，诗人描绘了舟中夜起后所观赏到的美丽画图，曲折有致地表露了自己的心曲情怀。此六句可分三层，两句一折，写出了「静」、「独」、「冷」三种心境。\n「舟人水鸟」两句，诗人以动静相衬的手法，着重描绘夜境之静：此时，舟人、水鸟都已进入了梦境，衹有大鱼惊窜激起的水波声。这鱼声在静夜里格外响亮，以致使诗人误以为是一隻狐狸在草丛中惊窜而去。将「大鱼」误作为「奔狐」，其中暗伏着将满是月华的湖面误作月光照耀下的草地，这是自「开门看雨月满湖」之后的又一次幻觉，它是暗伏着的，不易为人查觉。这境界，如梦如幻、极远极近、极奇极美，「静」字为其魂魄。诗人之所以如此喜爱这万籁俱寂的夜境，这需要多少了解一点儿东坡当时的心情。东坡早年曾「奋厉有当世志」，但二十馀年仕宦生涯的体验，使他对之产生了厌恶情绪，官场上的尔虞我诈与诗人「坦荡之怀，任天而动」的天性格格不入，积极入世的进取精神与诗人自身的「野性」始终处于尖锐的矛盾之中。诗人曾说自己是：「尘容已似服辕驹，野性犹同纵壑鱼」（《遊庐山次韵章传道》），就正是这一矛盾的形象写照。\n苏东坡既不能真正归隐，丢弃自己「致君尧舜」的本来志向，又难以忍受污浊的官场生活，这就使他常常要在大自然的怀抱里得到慰藉。「夜深人物不相管，我独形影相嬉娱」的深层蕴涵也正在于此。白天，「举手摇足，辄有法禁」，那是「野性」的囚牢，人性的桎梏，而现在，在这个静静的夜色里，衹有自己面对满湖的月光、惊窜的大鱼，衹有自己和自己的形影互相嬉娱，这是「野性」的解脱，是骏马的脱羁，诗人手舞足蹈，陶然醉之了。此二句「独」字为眼，不仅写出此时此际之独，而且从潜意识上讲，东坡一生独立危行，「一肚皮不合时宜」，也正是一种人生的孤独，是一种时代先觉者的孤独。「独」字承上，深化了「静」界。\n诗人由「静」至「独」，总体来说，是陶醉自然，物我同一的境界，是一种愉悦的审美境界。然而，诗人是不能完全忘却尘世的，对人生、社会问题的深深思索，会突然闪过心头。于是，诗人的心境转至「冷」字，诗人面前的绝妙夜景也变得冷气袭人了：「暗潮生渚吊寒蚓，落月挂柳看悬蛛」。来自洲渚边的潮水在暗涨，其声幽幽咽咽，有如寒蚓蠕动的声音；挂在柳条之下的落月，犹如悬在丝端的蜘蛛。诗人使用「暗潮」、「寒蚓」、「落月」、「悬蛛」这些充满暗色寒觉的意象，既进一步为这幅舟湖夜色图添画数笔，又象征和暗示了诗人内心的苦闷，为下一段的议论作了渲染铺垫。\n最后一部分，诗人以议论抒情作结。诗人想到，良辰美景，转瞬即逝，天明之后，又要开始那令人痛苦的仕宦生活。你听：在鸡鸣声和晨钟声的合奏里，夜里伴我度过了一个美好夜晚的百鸟都散去了，衹有船头的鼓音与之呼应。东坡此处用韩愈《谒衡岳庙遂宿岳寺题门楼》中的「猿鸣钟动不知曙」句，反其意，写自己对夜色清境的留恋，暗示对白日「忽忽忧患」生活的厌恶。",
    "content": [
      "微风萧萧吹菰蒲，开门看雨月满湖。",
      "舟人水鸟两同梦，大鱼惊窜如奔狐。",
      "夜深人物不相管，我独形影相嬉娱。",
      "暗潮生渚吊寒蚓，落月挂柳看悬蛛。",
      "此生忽忽忧患里，清境过眼能须臾。",
      "鸡鸣钟动百鸟散，船头击鼓还相呼。"
    ],
    "comment": [
      "清·查初白《初白庵诗评·卷中》：极奇极幻极远极近境界，俱从静中写出。",
      "清·方仪卫《昭昧詹言·卷十二》：空旷奇逸，仙品也。",
      "陈衍说：水宿风景如画。",
      "清·纪晓岚评首句之境：初听风声，疑其是雨；开门视之，月乃满湖。",
      "清·纪晓岚评结二句说：有日出事生之感，正反托一夜之清吟。"
    ],
    "translation": "微风吹拂着湖中的菰蒲，沙沙作响；我还以为是下雨呢，打开舱门一望，却见到湖中洒满了银色的月光。水鸟都栖息了，舟子也进入了梦乡，忽然听到泼剌水响，原来是一尾大鱼在水里遊窜，彷彿是野狐奔走在丛莽。夜深了，人与物都静悄悄地，衹剩下我，站在船头，欣赏着这夜景，与身影相伴。潮水悄悄地上涨，那低咽的声息，恍如蚯蚓蠕动；一轮明月西坠，悬挂在岸边的柳条上，犹如蜘蛛悬挂在交织的蛛网。哎，我的一生老是忧愁不安，这清丽的境界，也衹能是转眼过去，留作他年回想。你看，一会儿，鸡叫了，寺庙的钟声在湖面回荡，鸟儿惊起，散向四方。我的船，也在鼓声中，呼叫声中，解缆起航。",
    "intro": "这首七言古诗描绘了舟中夜起后所观赏到的美丽画图，曲折有致地表露了自己的心曲情怀。全诗写得空旷奇逸，不染一点世俗烟火气，细微地写了夜宿湖中的景况。在描写中，尤其突出了一个「静」字，无论是有声还是无声，动态还是静态，大景还是局部，都紧紧为写静夜服务。",
    "annotation": [
      "萧萧：象声词。常形容马叫声、风雨声、流水声、草木摇落声、乐器声等。",
      "菰（gū）蒲：茭白和菖蒲，均为浅水植物。",
      "「开门看雨月满湖」句：诗人初听到风吹菰蒲之声，误以为是雨，谁知开门视之，竟是月光洒满了湖面的景象。",
      "「舟人水鸟两同梦」句：意谓夜已很深，船工和水鸟均已进入了梦乡。",
      "惊窜：受惊而逃窜。",
      "渚：水边。",
      "吊：怜悯。",
      "寒蚓：即蚯蚓。",
      "「落月挂柳看悬蛛」句：意谓柳树如蛛网，落月如蜘蛛。",
      "忽忽：失意恍惚状。",
      "能须臾：如此之快。能，如此。",
      "鸡鸣钟动：指天已拂晓。",
      "击鼓：开船时打鼓招呼。"
    ]
  },
  {
    "id": "2e89e42020fdc805ab2263488b2934d5",
    "title": "大风留金山两日",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "塔上一铃独自语，明日颠风当断渡。",
      "朝来白浪打苍崖，倒射轩窗作飞雨。",
      "龙骧万斛不敢过，渔舟一叶从掀舞。",
      "细思城市有底忙，却笑蛟龙为谁怒。",
      "无事久留童仆怪，此风聊得妻孥许。",
      "灊山道人独何事，夜半不眠听粥鼓。"
    ]
  },
  {
    "id": "2e89e42020fdc805f4d46f3d596f9d38",
    "title": "赠钱道人",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "书生苦信书，世事仍臆度。",
      "不量力所负，轻出千钧诺。",
      "当时一快意，事过有馀怍。",
      "不知几州铁，铸此一大错。",
      "我生涉忧患，常恐长罪恶。",
      "静观殊可喜，脚浅犹容却。",
      "而况钱夫子，万事初不作。",
      "相逢更何言，无病亦无药。"
    ]
  },
  {
    "id": "2e89e42020fdc80578c3a3adef66fd22",
    "title": "游惠山，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "梦里五年过，觉来双鬓苍。",
      "还将尘土足，一步漪澜堂。",
      "俯窥松桂影，仰见鸿鹤翔。",
      "炯然肝肺间，已作冰玉光。",
      "虚明中有色，清净自生香。",
      "还从世俗去，永与世俗忘。"
    ]
  },
  {
    "id": "2e89e42020fdc80578c3a3ad67b9e769",
    "title": "游惠山，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "薄云不遮山，疏雨不湿人。萧萧松径滑，策策芒鞋新。",
      "嘉我二三子，皎然无淄磷。胜游岂殊昔，清句仍绝尘。",
      "吊古泣旧史，疾谗歌《小旻》。哀哉扶风子，难与巢、许邻。"
    ]
  },
  {
    "id": "2e89e42020fdc80578c3a3add87bc688",
    "title": "游惠山，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "敲火发山泉，烹茶避林樾。",
      "明窗倾紫盏，色味两奇绝。",
      "吾生眠食耳，一饱万想灭。",
      "颇笑玉川子，饥弄三百月。",
      "岂如山中人，睡起山花发。",
      "一瓯谁与共，门外无来辙。"
    ]
  },
  {
    "id": "2e89e42020fdc805f3789c16cc893093",
    "title": "次韵答参寥",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我有方外客，颜如琼之英。",
      "十年尘土窟，一寸冰雪清。",
      "朅来从我游，坦率见真情。",
      "顾我无足恋，恋此山水青。",
      "新诗如弹丸，脱手不暂停。",
      "昨日放鱼回，衣巾满浮萍。",
      "今日扁舟去，白酒载乌程。",
      "山头见月出，江路闻鼍鸣。",
      "莫作孺子歌，沧浪濯吾缨。",
      "吾诗自堪唱，相子棹歌声。"
    ]
  },
  {
    "id": "2e89e42020fdc80522de2b72221e27b5",
    "title": "次韵秦太虚见戏耳聋",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君不见诗人借车无可载，留得一钱何足赖。晚年更似杜陵翁，右臂虽存耳先聩。",
      "人将蚁动作牛斗，我觉风雷真一噫。闻尘扫尽根性空，不须更枕清流派。",
      "大朴初散失浑沌，六凿相攘更胜败。眼花乱坠酒生风，口业不停诗有债。",
      "君知五蕴皆是贼，人生一病今先差。但恐此心终未了，不见不闻还是碍。",
      "今君疑我特佯聋，故作嘲诗穷崄怪。须防额痒出三耳，莫放笔端风雨快。"
    ]
  },
  {
    "id": "2e89e42020fdc80570db9a2ed1f9e7d2",
    "title": "端午遍游诸寺得禅字",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "肩舆任所适，遇胜辄流连。",
      "焚香引幽步，酌茗开净筵。",
      "微雨止还作，小窗幽更妍。",
      "盆山不见日，草木自苍然。",
      "忽登最高塔，眼界穷大千。",
      "卞峰照城郭，震泽浮云天。",
      "深沉既可喜，旷荡亦所便。",
      "幽寻未云毕，墟落生晚烟。",
      "归来记所历，耿耿清不眠。",
      "道人亦未寝，孤灯同夜禅。"
    ]
  },
  {
    "id": "2e89e42020fdc805f2e878c1f2870e8e",
    "title": "送刘寺丞赴馀姚",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "中和堂后石楠树，与君对床听夜雨。玉笙哀怨不逢人，但见香烟横碧缕。",
      "讴吟思归出无计，坐想蟋蟀空房语。明朝开锁放观潮，豪气正与潮争怒。",
      "银山动地君不看，独爱清香生云雾。别来聚散如宿昔，城郭空存鹤飞去。",
      "我老人间万事休，君亦洗心从佛祖。手香新写《法界观》，眼净不觑登伽女。",
      "馀姚古县亦何有，龙井白泉甘胜乳。千金买断顾渚春，似与越人降日注。"
    ]
  },
  {
    "id": "2e89e42020fdc80541c435581b9e44ee",
    "title": "李公择过高邮，见施大夫与孙莘老尝花诗，忆与仆去岁会于彭门折花馈笋故事，作诗二十四韵见戏，依韵奉答，亦以戏公择云",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "汝阳真天人，绢帽著红槿。缠头三百万，不买一微哂。",
      "共夸青山峰，曲尽花不陨。当时谪仙人，逸韵谢封畛。",
      "诗成天一笑，万象解寒窘。惊开小桃杏，不待雷发轸。",
      "馀波尚涓滴，乞与居易、稹。尔来谁复见，前辈风流尽。",
      "寂寞两诗人，残红对樱笋。饥肠得一醉，妙语传不泯。",
      "君来恨不与，更复相牵引。我老心已灰，空烦扇馀烬。",
      "天游照六凿，虚室扫充牣。悬知色竟空，那复嗜乌吻。",
      "萧然一方丈，居士老庞蕴。散花从满裓，不答天女问。",
      "故人犹故目，怨句写馀恨。疑我此心在，遮防费栏楯。",
      "应虞已毙蛇，折尾时一蠢。仄闻孟光贤，未学处仲忍。",
      "寄招应已足，左右侍云鬒。何时花月夜，羊酒谢不敏。",
      "此生如幻耳，戏语君勿愠。应同亡是公，一对子虚听。"
    ]
  },
  {
    "id": "2e89e42020fdc80569614349f7c4443b",
    "title": "王巩清虚堂",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "清虚堂里王居士，闭眼观心如止水。",
      "水中照见万象空，敢问堂中谁隐几。",
      "吴兴太守老且病，堆案满前长渴睡。",
      "愿君勿笑反自观，梦幻去来殊末已。",
      "长疑安石恐不免，未信犀首终无事。",
      "勿将一念住清虚，居士与我盖同耳。"
    ]
  },
  {
    "id": "2e89e42020fdc805cd766d4c63a8cf9f",
    "title": "和孙同年卞山龙洞祷晴",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "吴兴连月雨，釜甑生鱼蛙。",
      "往问卞山龙，曷不安厥家。",
      "梯空上巉绝，俯视惊谽谺。",
      "神井涌云盖，阴崖垂藓花。",
      "交流百道泉，赴谷走群蛇。",
      "不知落何处，隐隐如缫车。",
      "我来叩石户，飞鼠翻白鸦。",
      "寄语洞中龙，睡味岂不嘉。",
      "雨师少弭节，雷师亦停挝。",
      "积水得反壑，稻苗出泥沙。",
      "农夫免菜色，龙亦饱豚豭。",
      "看君拥黄紬，高卧放晚衙。"
    ]
  },
  {
    "id": "2e89e42020fdc8059132fad9a8104cfc",
    "title": "与客游道场何山，得鸟字",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "清溪到山尽，飞路盘空小。",
      "红亭与白塔，隐见乔木杪。",
      "中休得小庵，孤绝寄云表。",
      "洞庭在北户，云水天渺渺。",
      "庵僧俗缘尽，净业洗未了。",
      "十年画鹊竹，益以诗自绕。",
      "高堂俨像设，禅室各深窈。",
      "奔泉何处来，华屋过溪沼。",
      "何山隔幽谷，去路清且悄。",
      "长松度翠蔓，绝壁挂啼鸟。",
      "我友自杭来，尚叹所历少。",
      "归途风雨作，一洗红日燎。",
      "我惊万窍号，黑雾卷蓬蓼。",
      "舟人纷变色，坐羡轻鸥矫。",
      "我独唤酒杯，醉死胜流殍。",
      "书生例强狠，造物空烦扰。",
      "更将掀舞势，把烛画风筱。",
      "美人为破颜，正似腰支袅。",
      "明朝更陈迹，清景堕空杳。",
      "作诗记馀欢，万古一昏晓。"
    ]
  },
  {
    "id": "2e89e42020fdc805c13a9a79b4e68087",
    "title": "送孙著作赴考城，兼寄钱醇老、李邦直二君，于孙处有书见及",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "使君闲如云，欲出谁肯伴。",
      "清风独无事，一啸亦可唤。",
      "来从白蘋洲，吹我明月观。",
      "门前远行客，青衫流白汗。",
      "问子何匆匆，王事不可缓。",
      "故人钱与李，清庙两圭瓒。",
      "蔚为万乘器，尚记沟中断。",
      "子亦东南珍，价重不可算。",
      "别情何以慰，酒尽对空案。",
      "惟持一榻凉，劝子巾少岸。",
      "北风那复有，尘土飞灰炭。",
      "欲寄二大夫，发发不可绊。"
    ]
  },
  {
    "id": "2e89e42020fdc805bf9e352a45b64991",
    "title": "次韵李公择梅花",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "诗人固长贫，日午饥未动。",
      "偶然得一饱，万象困嘲弄。",
      "寻花不论命，爱雪长忍冻。",
      "天公非不怜，听饱既喧哄。",
      "君为三郡守，所至满宾从。",
      "江湖常在眼，诗酒事豪纵。",
      "奉使今折磨，清比於陵仲。",
      "永怀茶山下，携妓修春贡。",
      "更忆槛泉亭，插花云髻重。",
      "萧然卧灊麓，愁听春禽哢。",
      "忽见早梅花，不饮但孤讽。",
      "诗成独寄我，字字愈头痛。",
      "嗟君本侍臣，笔橐从上雍。",
      "脱靴吟芍药，给札赋云梦。",
      "何人慰流落，嘉花天为种。",
      "杯倾笛中吟，帽拂果下鞚。",
      "感时念羁旅，此意吾侪共。",
      "故山亦何有，桐花集么凤。",
      "君亦忆匡庐，归扫藏书洞。",
      "何当种此花，各抱汉阴瓮。"
    ]
  },
  {
    "id": "2e89e42020fdc805fb991d91700ddbc6",
    "title": "泛舟城南，会者五人，分韵赋诗，得「人皆苦炎」字四首其三",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "紫蟹鲈鱼贱如土，得钱相付何曾数。",
      "碧筒时作象鼻弯，白酒微带荷心苦。",
      "运肘风生看斫鲙，随刀雪落惊飞缕。",
      "不将醉语作新诗，饱食应惭腹如鼓。"
    ]
  },
  {
    "id": "2e89e42020fdc80518c48e0abf11e2c2",
    "title": "送渊师归径山",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我昔尝为径山客，至今诗笔馀山色。",
      "师住此山三十年，妙语应须得山骨。",
      "溪城六月水云蒸，飞蚊猛捷如花鹰。",
      "羡师方丈冰雪冷，兰膏不动长明灯。",
      "山中故人知我至，争来问讯今何似。",
      "为言百事不如人，两眼犹能书细字。"
    ]
  },
  {
    "id": "2e89e42020fdc805abc182e8a2fe8367",
    "title": "林子中以诗寄文与可及余，与可既殁，追和其韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "斯人所甚厌，投畀每不受。",
      "欲其少须臾，夺去惟恐后。",
      "云谁尸此职，无乃亦假守。",
      "赋才有巨细，无异斛与斗。",
      "胡不安其分，但听物所诱。",
      "时来各飞动，意合无妍丑。",
      "坐令鸡栖车，长载朱伯厚。",
      "平生无一旅，既死吒万口。",
      "自闻与可亡，胸臆生堆阜。",
      "悬知临绝意，要我一执手。",
      "相望五百里，安得自其牖。",
      "遗文付来哲，后事待诸友。",
      "伶俜嵇绍孤，老病孟光偶。",
      "世人贱目见，争笑千金帚。",
      "君诗与楚词，识者当有取。",
      "但知爱墨竹，此叹吾已久。",
      "故人多厚禄，能复哀君否？",
      "不见林与苏，饥寒自奔走。"
    ]
  },
  {
    "id": "2e89e42020fdc8052b07313fcd4df733",
    "title": "与王郎昆仲及儿子迈，绕城观荷花，登岘山亭，晚入飞英寺，分韵得「月明星稀」四字",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昨夜雨鸣渠，晓来风袭月。",
      "萧然欲秋意，溪水清可啜。",
      "环城三十里，处处皆佳绝。",
      "蒲莲浩如海，时见舟一叶。",
      "此间真避世，青蒻低白发。",
      "相逢欲相问，已逐惊鸥没。"
    ]
  },
  {
    "id": "2e89e42020fdc8052b07313faa4e5a9a",
    "title": "与王郎昆仲及儿子迈，绕城观荷花，登岘山亭，晚入飞英寺，分韵得「月明星稀」四字",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "清风定何物，可爱不可名。",
      "所至如君子，草木有嘉声。",
      "我行本无事，孤舟任斜横。",
      "中流自偃仰，适与风相迎。",
      "与杯属浩渺，乐此两无情。",
      "归来两溪间，云水夜自明。"
    ]
  },
  {
    "id": "2e89e42020fdc8052b07313ff0421789",
    "title": "与王郎昆仲及儿子迈，绕城观荷花，登岘山亭，晚入飞英寺，分韵得「月明星稀」四字",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "苕水如汉水，鳞鳞鸭头青。",
      "吴兴胜襄阳，万瓦浮青冥。",
      "我非羊叔子，愧此岘山亭。",
      "悲伤意则同，岁月如流星。",
      "从我两王子，高鸿插修翎。",
      "湛辈何足道，当以德自铭。"
    ]
  },
  {
    "id": "2e89e42020fdc8052b07313fb408107b",
    "title": "与王郎昆仲及儿子迈，绕城观荷花，登岘山亭，晚入飞英寺，分韵得「月明星稀」四字",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "吏民怜我懒，斗讼日已稀。",
      "能为无事饮，可作不夜归。",
      "复寻飞英游，尽此量寸晖。",
      "撞钟履声集，颠倒云山衣。",
      "我来无时节，杖屦自推扉。",
      "莫作使君看，外似中已非。"
    ]
  },
  {
    "id": "2e89e42020fdc8057b54b4c26597afb1",
    "title": "与胡祠部游法华山",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "陂湖欲尽山为界，始见寒泉落高派。道人未放泉出山，曲折虚堂泻清快。",
      "使君年老尚儿戏，绿棹红船舞澎湃。一笑翻杯水溅裙，馀欢濯足波生隘。",
      "长松搀天龙起立，苍藤倒谷云崩坏。仰穿蒙密得清旷，一览震泽吁可怪。",
      "谁云四万八千顷，渺渺东尽日所晒。归途十里尽风荷，清唱一声闻《露薤》。",
      "嗟予少小慕真隐，白发青衫天所械。忽逢佳士与名山，何异枯杨便马疥。",
      "君犹鸾鹤偶飘堕，六翮如云岂长铩。不将新句纪兹游，恐负山中清净债。"
    ]
  },
  {
    "id": "2e89e42020fdc805398a0f0c6e35f7a3",
    "title": "又次前韵赠贾耘老",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "具区吞灭三州界，浩浩汤汤纳千派。",
      "从来不著万斛船，一叶渔舟恣奔快。",
      "仙坛古洞不可到，空听馀澜鸣湃湃。",
      "今朝偶上法华岭，纵观始觉人寰隘。",
      "山头卧碣吊孤冢，下有至人僵不坏。",
      "空馀白棘网秋虫，无复青莲出幽怪。",
      "我来徙倚长松下，欲掘茯苓亲洗晒。",
      "闻道山中富奇药，往往灵芝杂葵薤。",
      "诗人空腹待黄精，生事只看长柄械。",
      "今年大熟期一饱，食叶微虫真癣疥。",
      "白花半落紫穟香，攘臂欲助磨镰铩。",
      "安得山泉变春酒，与子一洗寻常债。"
    ]
  },
  {
    "id": "2e89e42020fdc8059143baf6bd5a4582",
    "title": "赵阅道高斋",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "见公奔走谓公劳，闻公引退云公高。",
      "公心底处有高下，梦幻去来随所遭。",
      "不知高斋竟何义，此名之设缘吾曹。",
      "公年四十已得道，俗缘未尽馀伊皋。",
      "功名富贵皆逆旅，黄金知系何人袍。",
      "超然已了一大事，挂冠而去真秋毫。",
      "坐看猿猱落罝罔，两手未肯置所操。",
      "乃知贤达与愚陋，岂直相去九牛毛。",
      "长松百尺不自觉，企而羡者蓬与蒿。",
      "我欲赢粮往问道，未应举臂辞卢敖。"
    ]
  },
  {
    "id": "2e89e42020fdc8056e6e21e4311efcb8",
    "title": "送俞节推",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "吴兴有君子，淡如朱丝琴。",
      "一唱三太息，至今有遗音。",
      "嗟余与夫子，相避如辰参。",
      "犹喜见诸郎，窈然清且深。",
      "异时多良士，末路丧初心。",
      "我生不有命，其肯枉尺寻。"
    ]
  },
  {
    "id": "2e89e42020fdc805944b73bc8f9a9c54",
    "title": "次韵和刘贡父登黄楼见寄并寄子由二首其一",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "青派连淮上，黄楼冠海隅。",
      "此诗尤伟丽，夫子计魁梧。",
      "世俗轻瑚琏，巾箱袭武夫。",
      "坐令乘传遽，奔走为储须。",
      "邂逅我已失，登临谁与俱。",
      "贫贪仓氏粟，身听冶家模。",
      "会合难前定，归休试后图。",
      "腴田未可买，穷鬼却须呼。",
      "二水何年到，双洪不受橹。",
      "至今清夜梦，飞辔策天吴。"
    ]
  },
  {
    "id": "2e89e42020fdc8050544652d819e57b6",
    "title": "御史台榆、槐、竹、柏四首榆",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我行汴堤上，厌见榆阴绿。",
      "千株不盈亩，斩伐同一束。",
      "及居幽囚中，亦复见此木。",
      "蠹皮溜秋雨，病叶埋墙曲。",
      "谁言霜雪苦，生意殊未足。",
      "坐待春风至，飞英覆空屋。"
    ]
  },
  {
    "id": "2e89e42020fdc8050544652dead76dda",
    "title": "御史台榆、槐、竹、柏四首榆",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "忆我初来时，草木向衰歇。",
      "高槐虽惊秋，晚蝉犹抱叶。",
      "淹留未云几，离离见疏荚。",
      "栖鸦寒不去，哀叫饥啄雪。",
      "破巢带空枝，疏影挂残月。",
      "岂无两翅羽，伴我此愁绝。"
    ]
  },
  {
    "id": "2e89e42020fdc8050544652d79be2224",
    "title": "御史台榆、槐、竹、柏四首榆",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "今日南风来，吹乱庭前竹。",
      "低昂中音会，甲刃纷相触。",
      "萧然风雪意，可折不可辱。",
      "风霁竹已回，猗猗散青玉。",
      "故山今何有，秋雨荒篱菊。",
      "此君知健否，归扫南轩绿。"
    ]
  },
  {
    "id": "2e89e42020fdc8050544652df6c7ab2a",
    "title": "御史台榆、槐、竹、柏四首榆",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "故园多珍木，翠柏如蒲苇。",
      "幽囚无与乐，百日看不已。",
      "时来拾流胶，未忍践落子。",
      "当年谁所种，少长与我齿。",
      "仰视苍苍干，所阅固多矣。",
      "应见李将军，胆落温御史。"
    ]
  },
  {
    "id": "2e89e42020fdc805a2785cc2c91812d8",
    "title": "子由自南都来陈三日而别",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "夫子自逐客，尚能哀楚囚。",
      "奔驰二百里，径来宽我忧。",
      "相逢知有得，道眼清不流。",
      "别来未一年，落尽骄气浮。",
      "嗟我晚闻道，款启如孙休。",
      "至言难久服，放心不自收。",
      "悟彼善知识，妙药应所投。",
      "纳之忧患场，磨以百日愁。",
      "冥顽虽难化，镌发亦已周。",
      "平时种种心，次第去莫留。",
      "但馀无所还，永与夫子游。",
      "此别何足道，大江东西州。",
      "畏蛇不下榻，睡足吾无求。",
      "便为齐安民，何必归故丘。"
    ]
  },
  {
    "id": "2e89e42020fdc80538237f29bf8b351d",
    "title": "过新息留示乡人任师中",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昔年尝羡任夫子，卜居新息临淮水。",
      "怪君便尔忘故乡，稻熟鱼肥信清美。",
      "竹陂雁起天为黑，桐柏烟横山半紫。",
      "知君坐受儿女困，悔不先归弄清泚。",
      "尘埃我亦失收身，此行蹭蹬尤可鄙。",
      "寄食方将依白足，附书未免烦黄耳。",
      "往虽不及来有年，诏恩倘许归田里。",
      "却下关山入蔡州，为买乌犍三百尾。"
    ]
  },
  {
    "id": "2e89e42020fdc80594ddf3410bb18040",
    "title": "过淮",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "朝离新息县，初乱一水碧。",
      "暮宿淮南村，已度千山赤。",
      "麇鼯号古戍，雾雨暗破驿。",
      "回头梁楚郊，永与中原隔。",
      "黄州在何许，想像云梦泽。",
      "吾生如寄耳，初不择所适。",
      "但有鱼与稻，生理已自毕。",
      "独喜小儿子，少小事安佚。",
      "相从艰难中，肝肺如铁石。",
      "便应与晤语，何止寄衰疾。"
    ]
  },
  {
    "id": "2e89e42020fdc80590afecc3f131dcaf",
    "title": "正月十八日蔡州道上遇雪，次子由韵二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "兰菊有生意，微阳回寸根。",
      "方忧集暮雪，复喜迎朝暾。",
      "忆我故居室，浮光动南轩。",
      "松竹半倾泻，未数葵与萱。",
      "三径瑶草合，一瓶井花温。",
      "至今行吟处，尚馀履舄痕。",
      "一朝出从仕，永愧李仲元。",
      "晚岁益可羞，犯雪方南奔。",
      "山城买废圃，槁叶手自掀。",
      "长使齐安人，指说故侯园。"
    ]
  },
  {
    "id": "2e89e42020fdc80590afecc3a9520efb",
    "title": "正月十八日蔡州道上遇雪，次子由韵二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "铅膏染髭须，旋露霜雪根。",
      "不如闭目坐，丹府夜自暾。",
      "谁知忧患中，方寸寓羲轩。",
      "大雪从压屋，我非儿女萱。",
      "平生学踵息，坐觉两𩍐温。",
      "下马作雪诗，满地鞭棰痕。",
      "伫立望原野，悲歌为黎元。",
      "道逢射猎子，遥指狐兔奔。",
      "踪迹尚可原，窟穴何足掀。",
      "寄谢李丞相，吾将反丘园。"
    ]
  },
  {
    "id": "2e89e42020fdc805bc294402e955b017",
    "title": "书黁公诗后，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "黁公昔未化，来往淮山曲。",
      "寿逾两甲子，气压诸尊宿。",
      "但嗟浊恶世，不受龙象蹴。",
      "我来不及见，怅望空遗躅。",
      "霜颅隐白毫，锁骨埋青玉。",
      "皆云似达摩，只履还西竺。",
      "壁间馀清诗，字势颇拔俗。",
      "为吟五字偈，一洗凡眼肉。"
    ]
  },
  {
    "id": "2e89e42020fdc805731b6b0fdddcb9ef",
    "title": "游净居寺",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "十载游名山，自制山中衣。",
      "愿言毕婚嫁，携手老翠微。",
      "不悟俗缘在，失身蹈危机。",
      "刑名非夙学，陷阱损积威。",
      "遂恐生死隔，永与云山违。",
      "今日复何日，芒鞋自轻飞。",
      "稽首两足尊，举头双涕挥。",
      "灵山会未散，八部犹光辉。",
      "愿从二圣往，一洗千劫非。",
      "徘徊竹溪月，空翠摇烟霏。",
      "钟声自送客，出谷犹依依。",
      "回首吾家山，岁晚将焉归？"
    ]
  },
  {
    "id": "2e89e42020fdc805a23a6fa0b9454d16",
    "title": "戏作种松",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我昔少年日，种松满东冈。",
      "初移一寸根，琐细如插秧。",
      "二年黄茅下，一一攒麦芒。",
      "三年出蓬艾，满山散牛羊。",
      "不见十馀年，想作龙蛇长。",
      "夜风波浪碎，朝露珠玑香。",
      "我欲食其膏，已伐百本桑。",
      "人事多乖迕，神药竟渺茫。",
      "朅来齐安野，夹路须髯苍。",
      "会开龟蛇窟，不惜斤斧疮。",
      "纵未得茯苓，且当拾流肪。",
      "釜盎百出入，皎然散飞霜。",
      "槁死三彭仇，澡换五谷肠。",
      "青骨凝绿髓，丹田发幽光。",
      "白发何足道，要使双瞳方。",
      "却后五百年，骑鹤还故乡。"
    ]
  },
  {
    "id": "2e89e42020fdc805b385e6203d63be96",
    "title": "定惠院寓居月夜偶出",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "幽人无事不出门，偶逐东风转良夜。",
      "参差玉宇飞木末，缭绕香烟来月下。",
      "江云有态清自媚，竹露无声浩如泻。",
      "已惊弱柳万丝垂，尚有残梅一枝亚。",
      "清诗独吟还自和，白酒已尽谁能借。",
      "不惜青春忽忽过，但恐欢意年年谢。",
      "自知醉耳爱松风，会拣霜林结茅舍。",
      "浮浮大甑长炊玉，溜溜小槽如压蔗。",
      "饮中真味老更浓，醉里狂言醒可怕。",
      "闭门谢客对妻子，倒冠落佩从嘲骂。"
    ]
  },
  {
    "id": "2e89e42020fdc805009756b22341fe9c",
    "title": "次韵前篇",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "去年花落在徐州，对月酣歌美清夜。今年黄州见花发，小院闭门风露下。",
      "万事如花不可期，馀年似酒那禁泻。忆昔扁舟溯巴峡，落帆樊口高桅亚。",
      "长江衮衮空自流，白发纷纷宁少借。竟无五亩继沮溺，空有千篇凌鲍、谢。",
      "至今归计负云山，未免孤衾眠客舍。少年幸苦真食蓼，老境安闲如啖蔗。",
      "饥寒未至且安居，忧患已空犹梦怕。穿花踏月饮村酒，免使醉归官长骂。"
    ]
  },
  {
    "id": "2e89e42020fdc805dae3d3bd98821d41",
    "title": "安国寺浴",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "老来百事懒，身垢犹念浴。",
      "衰发不到耳，尚烦月一沐。",
      "山城足薪炭，烟雾蒙汤谷。",
      "尘垢能几何，翛然脱羁梏。",
      "披衣坐小阁，散发临修竹。",
      "心困万缘空，身安一床足。",
      "岂惟忘净秽，兼以洗荣辱。",
      "默归毋多谈，此理观要熟。"
    ]
  },
  {
    "id": "2e89e42020fdc805ff889c9d86989264",
    "title": "安国寺寻春",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "卧闻百舌呼春风，起寻花柳村村同。城南古寺修竹合，小房曲槛攲深红。",
      "看花叹老忆年少，对酒思家愁老翁。病眼不羞云母乱，鬓丝强理茶烟中。",
      "遥知二月王城外，玉仙、洪福花如海。薄罗匀雾盖新妆，快马争风鸣杂佩。",
      "玉川先生真可怜，一生耽酒终无钱。病过春风九十日，独抱添丁看花发。"
    ]
  },
  {
    "id": "2e89e42020fdc805e290005976ea2ac2",
    "title": "寓居定惠院之东，杂花满山，有海棠一株，土人不知贵也",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "江城地瘴蕃草木，只有名花苦幽独。",
      "嫣然一笑竹篱间，桃李漫山总粗俗。",
      "也知造物有深意，故遣佳人在空谷。",
      "自然富贵出天姿，不待金盘荐华屋。",
      "朱唇得酒晕生脸，翠袖卷纱红映肉。",
      "林深雾暗晓光迟，日暖风轻春睡足。",
      "雨中有泪亦凄怆，月下无人更清淑。",
      "先生食饱无一事，散步逍遥自扪腹。",
      "不问人家与僧舍，拄杖敲门看修竹。",
      "忽逢绝艳照衰朽，叹息无言揩病目。",
      "陋邦何处得此花，无乃好事移西蜀。",
      "寸根千里不易致，衔子飞来定鸿鹄。",
      "天涯流落俱可念，为饮一樽歌此曲。",
      "明朝酒醒还独来，雪落纷纷那忍触。"
    ]
  },
  {
    "id": "2e89e42020fdc805cc23aec37fff97c1",
    "title": "王齐万秀才寓居武昌县刘郎洑，正与伍洲相对，伍子胥奔吴所从渡江也",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君家稻田冠西蜀，捣玉扬珠三万斛。塞江流柿起书楼，碧瓦朱栏照山谷。",
      "倾家取乐不论命，散尽黄金如转烛。惟馀旧书一百车，方舟载入荆江曲。",
      "江上青山亦何有，伍洲遥望刘郎薮。明朝寒食当过君，请杀耕牛压私酒。",
      "与君饮酒细论文，酒酣访古江之濆。仲谋、公瑾不须吊，一酹波神英烈君。"
    ]
  },
  {
    "id": "2e89e42020fdc8059aad6c2f86991f59",
    "title": "二月二十六日，雨中熟睡，至晚，强起出门，还作此诗，意思殊昏昏也",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "卯酒困三杯，午餐便一肉。",
      "雨声来不断，睡味清且熟。",
      "昏昏觉还卧，展转无由足。",
      "强起出门行，孤梦犹可续。",
      "泥深竹鸡语，村暗鸠妇哭。",
      "明朝看此诗，睡语应难读。"
    ]
  },
  {
    "id": "2e89e42020fdc805aa6f4d51c21b0a9c",
    "title": "雨中看牡丹三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "雾雨不成点，映空疑有无。",
      "时于花上见，的皪走明珠。",
      "秀色洗红粉，暗香生雪肤。",
      "黄昏更萧瑟，头重欲相扶。"
    ]
  },
  {
    "id": "2e89e42020fdc805aa6f4d511000ea44",
    "title": "雨中看牡丹三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "明日雨当止，晨光在松枝。",
      "清寒入花骨，肃肃初自持。",
      "午景发浓艳，一笑当及时。",
      "依然暮还敛，亦自惜幽姿。"
    ]
  },
  {
    "id": "2e89e42020fdc805aa6f4d518c4b8559",
    "title": "雨中看牡丹三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "幽姿不可惜，后日东风起。",
      "酒醒何所见，金粉抱青子。",
      "千花与百草，共尽无妍鄙。",
      "未忍污泥沙，牛酥煎落蕊。"
    ]
  },
  {
    "id": "2e89e42020fdc805a48341fb804ca7f9",
    "title": "石芝，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "空堂明月清且新，幽人睡息来初匀。",
      "了然非梦亦非觉，有人夜呼祁孔宾。",
      "披衣相从到何许，朱栏碧井开琼户。",
      "忽惊石上堆龙蛇，玉芝紫笋生无数。",
      "锵然敲折青珊瑚，味如蜜藕和鸡苏。",
      "主人相顾一抚掌，满堂坐客皆卢胡。",
      "亦知洞府嘲轻脱，终胜嵇康羡王烈。",
      "神山一合五百年，风吹石髓坚如铁。"
    ]
  },
  {
    "id": "2e89e42020fdc80594cf5f0f876ecfc3",
    "title": "杜沂游武昌，以酴醾花菩萨泉见饷，二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "酴醾不争春，寂寞开最晚。",
      "青蛟走玉骨，羽盖蒙珠幰。",
      "不妆艳已绝，无风香自远。",
      "凄凉吴宫阙，红粉埋故苑。",
      "至今微月夜，笙箫来翠巘。",
      "馀妍入此花，千载尚清婉。",
      "怪君呼不归，定为花所挽。",
      "昨宵雷雨恶，花尽君应返。"
    ]
  },
  {
    "id": "2e89e42020fdc80594cf5f0fa7102258",
    "title": "杜沂游武昌，以酴醾花菩萨泉见饷，二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君言西山顶，自古流白泉。",
      "上为千牛乳，下有万石铅。",
      "不愧惠山味，但无陆子贤。",
      "愿君扬其名，庶托文字传。",
      "寒泉比吉士，清浊在其源。",
      "不食我心恻，于泉非所患。",
      "嗟我本何有，虚名空自缠。",
      "不见子柳子，馀愚污溪山。"
    ]
  },
  {
    "id": "2e89e42020fdc80549f0cd7b707d9d89",
    "title": "游武昌寒溪西山寺",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "连山蟠武昌，翠木蔚樊口。",
      "我来已百日，欲济空搔首。",
      "坐看鸥鸟没，梦逐麇麚走。",
      "今朝横江来，一苇寄衰朽。",
      "高谈破巨浪，飞屦轻重阜。",
      "去人曾几何，绝壁寒溪吼。",
      "风泉两部乐，松竹三益友。",
      "徐行欣有得，芝术在蓬莠。",
      "西上九曲亭，众山皆培塿。",
      "却看江北路，云水渺何有。",
      "离离见吴宫，莽莽真楚薮。",
      "空传孙郎石，无复陶公柳。",
      "尔来风流人，惟有漫浪叟。",
      "买田吾已决，乳水况宜酒。",
      "所须修竹林，深处安井臼。",
      "相将踏胜绝，更裹三日糗。"
    ]
  },
  {
    "id": "2e89e42020fdc8053294235dc2047cde",
    "title": "五禽言五首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "使君向蕲州，更唱蕲州鬼。我不识使君，宁知使君死。",
      "人生作鬼会不免，使君已老知何晚。"
    ]
  },
  {
    "id": "2e89e42020fdc8053294235d2cb7beb1",
    "title": "五禽言五首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昨夜南山雨，西溪不可渡。溪边布谷儿，劝我脱破裤。",
      "不辞脱裤溪水寒，水中照见催租瘢。"
    ]
  },
  {
    "id": "2e89e42020fdc8053294235d227937ea",
    "title": "五禽言五首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "去年麦不熟，挟弹规我肉。今年麦上场，处处有残粟。",
      "丰年无象何处寻，听取林间快活吟。"
    ]
  },
  {
    "id": "2e89e42020fdc8053294235d1162933f",
    "title": "五禽言五首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "力作力作，蚕丝一百箔。垄上麦头昂，林间桑子落。",
      "愿侬一箔千两丝，缫丝得蛹饲尔雏。"
    ]
  },
  {
    "id": "2e89e42020fdc8053294235d2db703e4",
    "title": "五禽言五首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "姑恶，姑恶。姑不恶，妾命薄。君不见东海孝妇死作三年乾，不如广汉庞姑去却还。"
    ]
  },
  {
    "id": "2e89e42020fdc805aaf2ebbc54e2c93f",
    "title": "武昌铜剑歌，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "雨馀江清风卷沙，雷公蹑云捕黄蛇。蛇行空中如枉矢，电光煜煜烧蛇尾。",
      "或投以块铿有声，雷飞上天蛇入水。水上青山如削铁，神物欲出山自裂。",
      "细看两胁生碧花，犹是西江老蛟血。苏子得之何所为，蒯缑弹铗咏新诗。",
      "君不见凌烟功臣长九尺，腰间玉具高拄颐。"
    ]
  },
  {
    "id": "2e89e42020fdc805857fd9dde5e1156d",
    "title": "晓至巴河口迎子由",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "去年御史府，举动触四壁。",
      "幽幽百尺井，仰天无一席。",
      "隔墙闻歌呼，自恨计之失。",
      "留诗不忍写，苦泪渍纸笔。",
      "馀生复何幸，乐事有今日。",
      "江流镜面净，烟雨轻幂幂。",
      "孤舟如凫鹥，点破千顷碧。",
      "闻君在磁湖，欲见隔咫尺。",
      "朝来好风色，旗脚西北掷。",
      "行当中流见，笑眼清光溢。",
      "此邦疑可老，修竹带泉石。",
      "欲买柯氏林，兹谋待君必。"
    ]
  },
  {
    "id": "2e89e42020fdc805d70237d5e239e9db",
    "title": "迁居临皋亭",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我生天地间，一蚁寄大磨。",
      "区区欲右行，不救风轮左。",
      "虽云走仁义，未免违寒饿。",
      "剑米有危炊，针毡无稳坐。",
      "岂无佳山水，借眼风雨过。",
      "归田不待老，勇决凡几个。",
      "幸兹废弃馀，疲马解鞍驮。",
      "全家占江驿，绝境天为破。",
      "饥贫相乘除，未见可吊贺。",
      "澹然无忧乐，苦语不成些。"
    ]
  },
  {
    "id": "2e89e42020fdc8056a80f63e3ffb98ed",
    "title": "与子由同游寒溪西山",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "散人出入无町畦，朝游湖北暮淮西。",
      "高安酒官虽未上，两脚垂欲穿尘泥。",
      "与君聚散若云雨，共惜此日相提携。",
      "千摇万兀到樊口，一箭放溜先凫鹥。",
      "层层草木暗西岭，浏浏霜雪鸣寒溪。",
      "空山古寺亦何有，归路万顷青玻璃。",
      "我今漂泊等鸿雁，江南江北无常楼。",
      "幅巾不拟过城市，欲踏径路开新蹊。",
      "却忧别后不忍到，见子行迹空馀悽。",
      "吾侪流落岂天意，自坐迂阔非人挤。",
      "行逢山水辄羞叹，此去未免勤盐韭。",
      "何当一遇李八百，相哀白发分刀圭。"
    ]
  },
  {
    "id": "2e89e42020fdc805036d969257c861a6",
    "title": "陈季常自岐亭见访，郡中及旧州诸豪争欲邀致之，戏作陈孟公诗一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "孟公好饮宁论斗，醉后关门防客走。",
      "不妨闲过左阿君，百谪终为贤太守。",
      "老居闾里自浮沉，笑问伯松何苦心。",
      "忽然载酒从陋巷，为爱扬雄作酒箴。",
      "长安富儿求一过，千金寿君君笑唾。",
      "汝家安得客孟公，从来只识陈惊坐。"
    ]
  },
  {
    "id": "2e89e42020fdc8056f55c434fcdc90d9",
    "title": "定惠院颙师为余竹下开啸轩",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "啼鴂催天明，喧喧相诋谯。",
      "暗蛩泣夜永，唧唧自相吊。",
      "饮风蝉至洁，长吟不改调。",
      "食土蚓无肠，亦自终夕叫。",
      "鸢贪声最鄙，鹊喜意可料。",
      "皆缘不平鸣，恸哭等嬉笑。",
      "阮生已粗率，孙子亦未妙。",
      "道人开此轩，清坐默自照。",
      "冲风振河海，不能号无窍。",
      "累尽吾何言，风来竹自啸。"
    ]
  },
  {
    "id": "2e89e42020fdc805987fc659720581fc",
    "title": "次韵子由病酒肺疾发",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "忆子少年时，肺病疲坐卧。喊呀或终日，势若风雨过。",
      "虚阳作浮涨，客冷仍下堕。妻孥恐怅望，脍炙不登坐。",
      "终年禁晚食，半夜发清饿。胃强鬲苦满，肺敛腹辄破。",
      "三彭恣啖啮，二竖肯捕播。寸田可治生，谁劝耕黄糯。",
      "探怀得真药，不待君臣佐。初如雪花积，渐作樱珠大。",
      "隔墙闻三咽，隐隐如转磨。自兹失故疾，阳唱阴辄和。",
      "神仙多历试，中路或坎坷。平生不尽器，痛饮知无奈。",
      "旧人眼看尽，老伴馀几个。残年一斗粟，待子同舂簸。",
      "云何不自珍，醉病又一挫。真源结梨枣，世味等糠莝。",
      "耕耘当待穫，愿子勤自课。相将赋《远游》，仙语不用些。"
    ]
  },
  {
    "id": "2e89e42020fdc8057994de3a08020371",
    "title": "铁拄杖，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "柳公手中黑蛇滑，千年老根生乳节。",
      "忽闻铿然爪甲声，四坐惊顾知是铁。",
      "含簧腹中细泉语，迸火石上飞星裂。",
      "公言此物老有神，自昔闽王饷吴越。",
      "不知流落几人手，坐看变灭如春雪。",
      "忽然赠我意安在，两脚未许甘衰歇。",
      "便寻辙迹访崆峒，径度洞庭探禹穴。",
      "披榛觅药采芝菌，刺虎鏦蛟擉蛇蝎。",
      "会教化作两钱锥，归来见公未华发。",
      "问我铁君无恙否，取出摩挲向公说。"
    ]
  },
  {
    "id": "2e89e42020fdc805a1951be83b3006fa",
    "title": "任师中挽词",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "大任刚烈世无有，疾恶如风朱伯厚。",
      "小任温毅老更文，聪明慈爱小冯君。",
      "两任才行不须说，畴昔并友吾先人。",
      "相看半作晨星没，可怜太白配残月。",
      "大任先去冢未干，小任相继呼不还。",
      "强寄一樽生死别，樽中有泪酒应酸。",
      "贵贱贤愚同尽耳，君今不尽缘贤子。",
      "人间得丧了无凭，只有天公终可倚。"
    ]
  },
  {
    "id": "2e89e42020fdc8055482f69f194b7e37",
    "title": "东坡八首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "废垒无人顾，颓垣满蓬蒿。",
      "谁能捐筋力，岁晚不偿劳。",
      "独有孤旅人，天穷无所逃。",
      "端来拾瓦砾，岁旱土不膏。",
      "崎岖草棘中，欲刮一寸毛。",
      "喟然释耒叹，我廪何时高。"
    ]
  },
  {
    "id": "2e89e42020fdc8055482f69f435fefbc",
    "title": "东坡八首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "荒田虽浪莽，高庳各有适。",
      "下隰种粳稌，东原莳枣栗。",
      "江南有蜀士，桑果已许乞。",
      "好竹不难栽，但恐鞭横逸。",
      "仍须卜佳处，规以安我室。",
      "家僮烧枯草，走报暗井出。",
      "一饱未敢期，瓢饮已可必。"
    ]
  },
  {
    "id": "2e89e42020fdc8055482f69f42620ceb",
    "title": "东坡八首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "自昔有微泉，来从远岭背。",
      "穿城过聚落，流恶壮蓬艾。",
      "去为柯氏陂，十亩鱼虾会。",
      "岁旱泉亦竭，枯萍黏破块。",
      "昨夜南山云，雨到一犁外。",
      "泫然寻故渎，知我理荒荟。",
      "泥芹有宿根，一寸嗟独在。",
      "雪芽何时动，春鸠行可脍。"
    ]
  },
  {
    "id": "2e89e42020fdc8055482f69f594a9e5e",
    "title": "东坡八首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "种稻清明前，乐事我能数。",
      "毛空暗春泽，针水闻好语。",
      "分秧及初夏，渐喜风叶举。",
      "月明看露上，一一珠垂缕。",
      "秋来霜穗重，颠倒相撑拄。",
      "但闻畦陇间，蚱蜢如风雨。",
      "新舂便入甑，玉粒照筐筥。",
      "我久食官仓，红腐等泥土。",
      "行当知此味，口腹吾已许。"
    ]
  },
  {
    "id": "2e89e42020fdc8055482f69fea99adbc",
    "title": "东坡八首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "良农惜地力，幸此十年荒。",
      "桑柘未及成，一麦庶可望。",
      "投种未逾月，覆块已苍苍。",
      "农父告我言，勿使苗叶昌。",
      "君欲富饼饵，要须纵牛羊。",
      "再拜谢苦言，得饱不敢忘。"
    ]
  },
  {
    "id": "2e89e42020fdc8055482f69fe3d5b1af",
    "title": "东坡八首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "种枣期可剥，种松期可斫。",
      "事在十年外，吾计亦已悫。",
      "十年何足道，千载如风雹。",
      "旧闻李衡奴，此策疑可学。",
      "我有同舍郎，官居在灊岳。",
      "遗我三寸甘，照座光卓荦。",
      "百栽倘可致，当及春冰渥。",
      "想见竹篱间，青黄垂屋角。"
    ]
  },
  {
    "id": "2e89e42020fdc8055482f69f73f4b8bd",
    "title": "东坡八首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "潘子久不调，沽酒江南村。郭生本将种，卖药西市垣。",
      "古生亦好事，恐是押牙孙。家有一亩竹，无时容叩门。",
      "我穷交旧绝，三子独见存。从我于东坡，劳饷同一飧。",
      "可怜杜拾遗，事与朱、阮论。吾师卜子夏，四海皆弟昆。"
    ]
  },
  {
    "id": "2e89e42020fdc8055482f69fcf083f82",
    "title": "东坡八首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "马生本穷士，从我二十年。",
      "日夜望我贵，求分买山钱。",
      "我今反累君，借耕辍兹田。",
      "刮毛龟背上，何时得成毡。",
      "可怜马生痴，至今夸我贤。",
      "众笑终不悔，施一当获千。"
    ]
  },
  {
    "id": "2e89e42020fdc8055ed2eb03fcb39219",
    "title": "杭州故人信至齐安",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昨夜风月清，梦到西湖上。",
      "朝来闻好语，扣户得吴饷。",
      "轻圆白晒荔，脆酽红螺酱。",
      "更将西庵茶，劝我洗江瘴。",
      "故人情义重，说我必西向。",
      "一年两仆夫，千里问无恙。",
      "相期结书社，未怕供诗帐。",
      "还将梦魂去，一夜到江涨。"
    ]
  },
  {
    "id": "2e89e42020fdc805a34a00534ba2f1ce",
    "title": "冬至日赠安节",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我生几冬至，少小如昨日。",
      "当时事父兄，上寿拜脱膝。",
      "十年阅雕谢，白发催衰疾。",
      "瞻前惟兄三，顾后子由一。",
      "近者隔涛江，远者天一壁。",
      "今朝复何幸，见此万里侄。",
      "忆汝总角时，啼笑为梨栗。",
      "今来能慷慨，志气坚铁石。",
      "诸孙行复尔，世事何时毕。",
      "诗成却超然，老泪不成滴。"
    ]
  },
  {
    "id": "2e89e42020fdc805fe8b986057e777ad",
    "title": "浚井",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "古井没荒莱，不食谁为恻。",
      "瓶罂下两绠，蛙蚓飞百尺。",
      "腥风被泥滓，空响闻点滴。",
      "上除青青芹，下洗凿凿石。",
      "沾濡愧童仆，杯酒暖寒栗。",
      "白水渐泓渟，青天落寒碧。",
      "云何失旧秽，底处来新洁。",
      "井在有无中，无来亦无失。"
    ]
  },
  {
    "id": "2e89e42020fdc80521af7136d6843cae",
    "title": "陈季常见过三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "仕宦常畏人，退居还喜客。",
      "君来辄馆我，未觉鸡黍窄。",
      "东坡有奇事，已种十亩麦。",
      "但得君眼青，不辞奴饭白。"
    ]
  },
  {
    "id": "2e89e42020fdc80521af71367876d60f",
    "title": "陈季常见过三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "送君四十里，只使一帆风。",
      "江边千树柳，落我酒杯中。",
      "此行非远别，此乐固无穷。",
      "但愿长如此，来往一生同。"
    ]
  },
  {
    "id": "2e89e42020fdc80521af71366a03246d",
    "title": "陈季常见过三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "闻君开龟轩，东槛俯乔木。",
      "人言君畏事，欲作龟头缩。",
      "我知君不然，朝饭仰旸谷。",
      "馀光幸分我，不死安可独。"
    ]
  },
  {
    "id": "2e89e42020fdc805a990dff3efd30b20",
    "title": "徐使君分新火",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "临皋亭中一危坐，三见清明改新火。",
      "沟中枯木应笑人，钻斫不然谁似我。",
      "黄州使君怜久病，分我五更红一朵。",
      "从来破釜跃江鱼，只有清诗嘲饭颗。",
      "起携蜡炬绕空室，欲事烹煎无一可。",
      "为公分作无尽灯，照破十方昏暗锁。"
    ]
  },
  {
    "id": "2e89e42020fdc80547188c2cf5455ffd",
    "title": "蜜酒歌，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "真珠为浆玉为醴，六月田夫汗流泚。不如春瓮自生香，蜂为耕耘花作米。",
      "一日小沸鱼吐沫，二日眩转清光活。三日开瓮香满城，快泻银瓶不须拨。",
      "百钱一斗浓无声，甘露微浊醍醐清。君不见南园采花蜂似雨，天教酿酒醉先生。",
      "先生年来穷到骨，问人乞米何曾得。世间万事真悠悠，蜜蜂大胜监河侯。"
    ]
  },
  {
    "id": "2e89e42020fdc8058047d77fc58fe51a",
    "title": "又一首答二犹子与王郎见和",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "脯青苔，炙青蒲。烂蒸鹅鸭乃瓠壶，煮豆作乳脂为酥。",
      "高烧油烛斟蜜酒，贫家百物初何有。古来百巧出穷人，搜罗假合乱天真。",
      "诗书与我为曲蘖，酝酿老夫成搢绅。质非文是终难久，脱冠还作扶犁叟。",
      "不如蜜酒无燠寒，冬不加甜夏不酸。老夫作诗殊少味，爱此三篇如酒美。",
      "封胡羯末已可怜，不知更有王郎子。"
    ]
  },
  {
    "id": "2e89e42020fdc8052f3adebfffb73d7b",
    "title": "问大冶长老乞桃花茶栽东坡",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "周诗记荼苦，茗饮出近世。",
      "初缘厌粱肉，假此雪昏滞。",
      "嗟我五亩园，桑麦苦蒙翳。",
      "不令寸地闲，更乞茶子蓺。",
      "饥寒未知免，已作太饱计。",
      "庶将通有无，农末不相戾。",
      "春来冻地裂，紫笋森已锐。",
      "牛羊烦呵叱，筐筥未敢睨。",
      "江南老道人，齿发日夜逝。",
      "他年雪堂品，空记桃花裔。"
    ]
  },
  {
    "id": "2e89e42020fdc8058a47458b81b9a4c9",
    "title": "鱼蛮子",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "江淮水为田，舟楫为室居。",
      "鱼虾以为粮，不耕自有馀。",
      "异哉鱼蛮子，本非左衽徒。",
      "连排入江住，竹瓦三尺庐。",
      "于焉长子孙，戚施且侏儒。",
      "擘水取鲂鲤，易如拾诸途。",
      "破釜不著盐，雪鳞芼青蔬。",
      "一饱便甘寝，何异獭与狙。",
      "人间行路难，踏地出赋租。",
      "不如鱼蛮子，驾浪浮空虚。",
      "空虚未可知，会当算舟车。",
      "蛮子叩头泣，勿语桑大夫。"
    ]
  },
  {
    "id": "2e89e42020fdc8051f786a7aa81b6995",
    "title": "夜坐与迈联句",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "清风来无边，明月翳复吐。",
      "松声满虚空，竹影侵半户。",
      "暗枝有惊鹊，坏壁鸣饥鼠。",
      "露叶耿高梧，风萤落空庑。",
      "微凉感团扇，古意歌白纻。",
      "乐哉今夕游，获此陪杖屦。",
      "传家诗律细，已自过宗武。",
      "短诗膝上成，聊以感怀祖。"
    ]
  },
  {
    "id": "2e89e42020fdc805f671ef65791a9a2c",
    "title": "次韵孔毅父久旱已而甚雨三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "饥人忽梦饭甑溢，梦中一饱百忧失。",
      "只知梦饱本来空，未悟真饥定何物。",
      "我生无田食破砚，尔来砚枯磨不出。",
      "去年太岁空在酉，傍舍壶浆不容乞。",
      "今年旱势复如此，岁晚何以黔吾突。",
      "青天荡荡呼不闻，况欲稽首号泥佛。",
      "瓮中蜥蜴尤可笑，跂跂脉脉何等秩。",
      "阴阳有时雨有数，民是天民天自恤。",
      "我虽穷苦不如人，要亦自是民之一。",
      "形容可似丧家狗，未肯聑耳争投骨。",
      "倒冠落帻谢朋友，独与蚊雷共圭荜。",
      "故人嗔我不开门，君视我门谁肯屈。",
      "可怜明月如泼水，夜半清光翻我室。",
      "风从南来非雨候，且为疲人洗蒸郁。",
      "褰裳一和快哉谣，未暇饥寒念明日。"
    ]
  },
  {
    "id": "2e89e42020fdc805f671ef65230ff4a4",
    "title": "次韵孔毅父久旱已而甚雨三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "去年东坡拾瓦砾，自种黄桑三百尺。",
      "今年刈草盖雪堂，日炙风吹面如墨。",
      "平生懒惰今始悔，老大劝农天所直。",
      "沛然例赐三尺雨，造物无心恍难测。",
      "四方上下同一云，甘霔不为龙所隔。",
      "蓬蒿下湿迎晓耒，灯火新凉催夜织。",
      "老夫作罢得甘寝，卧听墙东人响屐。",
      "奔流未已坑谷平，折苇枯荷恣漂溺。",
      "腐儒粗粝支百年，力耕不受众目怜。",
      "破陂漏水不耐旱，人力未至求天全。",
      "会当作塘径千步，横断西北遮山泉。",
      "四邻相率助举杵，人人知我囊无钱。",
      "明年共看决渠雨，饥饱在我宁关天。",
      "谁能伴我田间饮，醉倒惟有支头砖。"
    ]
  },
  {
    "id": "2e89e42020fdc805f671ef65c28cfe2d",
    "title": "次韵孔毅父久旱已而甚雨三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天公号令不再出，十日愁霖并为一。",
      "君家有田水冒田，我家无田忧入室。",
      "不如西州杨道士，万里随身惟两膝。",
      "沿流不恶溯亦佳，一叶扁舟任飘突。",
      "山芎麦曲都不用，泥行露宿终无疾。",
      "夜来饥肠如转雷，旅愁非酒不可开。",
      "杨生自言识音律，洞箫入手清且哀。",
      "不须更待秋井塌，见人白骨方衔杯。"
    ]
  },
  {
    "id": "2e89e42020fdc80532f3fdc3fcbe095c",
    "title": "吊李台卿，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我初未识君，人以君为笑。",
      "垂头老鹳雀，烟雨霾七窍。",
      "敝衣来过我，危坐若持钓。",
      "褚裒半面新，鬷蔑一语妙。",
      "徐徐涉其澜，极望不可徼。",
      "却观元妩媚，士固难轻料。",
      "看书眼如月，罅隙靡不照。",
      "我老多遗忘，得君如再少。",
      "从横通杂艺，甚博且知要。",
      "所恨言无文，至老幽不耀。",
      "其生世莫识，已死谁复吊。",
      "作诗遗故人，庶解俗子谯。"
    ]
  },
  {
    "id": "2e89e42020fdc8058d5e64b729fa51d3",
    "title": "曹既见和复次韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "造物本儿嬉，风噫雷电笑。",
      "谁令妄惊怪，失匕号万窍。",
      "人人走江湖，一一操网钓。",
      "偶然连六鳌，便谓此手妙。",
      "空令任公子，三岁蹲海徼。",
      "长贫固不辞，一死实未料。",
      "难将蓍草算，除用佛眼照。",
      "何人嗣家学，恨子儿尚少。",
      "嗟我与曹君，衰老世不要。",
      "空言今无救，奇志后必耀。",
      "吟君五字诗，义重千金吊。",
      "收藏慎勿出，免使群儿谯。"
    ]
  },
  {
    "id": "2e89e42020fdc805a25d9c26210247cb",
    "title": "次韵和王巩六首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君谈阳朔山，不作一钱直。",
      "岩藏两头蛇，瘴落千仞翼。",
      "雅宜驩兜放，颇讶虞舜陟。",
      "暂来已可畏，览镜忧面黑。",
      "况子三年囚，苦雾变饮食。",
      "吉人终不死，仰荷天地德。",
      "我来黄冈下，攲枕江流碧。",
      "江南武昌山，向我如咫尺。",
      "春蔬黄土软，冻笋苍崖坼。",
      "兹行我累君，乃反得安宅。",
      "遥知丹穴近，为斸勾漏石。",
      "他年分刀圭，名字挂仙籍。"
    ]
  },
  {
    "id": "2e89e42020fdc805a25d9c26e9ff737f",
    "title": "次韵和王巩六首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "少年带刀剑，但识从军乐。",
      "老大服犁锄，解佩付镕铄。",
      "虽无献捷功，会赐力田爵。",
      "敲冰春捣纸，刈苇秋织箔。",
      "栎林斩冬炭，竹坞收夏箨。",
      "四时俯有取，一饱天所酢。",
      "君生纨绮间，欲学非其脚。",
      "左右玉纤纤，束薪谁为缚。",
      "勿令闻此语，翠黛頩将恶。",
      "笑我一间茅，妇姑纷六凿。"
    ]
  },
  {
    "id": "2e89e42020fdc805442abd26a7f0afb4",
    "title": "吊徐德占，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "美人种松柏，欲使低映门。",
      "栽培虽易长，流恶病其根。",
      "哀哉岁寒姿，肮脏谁与论。",
      "竟为明所误，不免刀斧痕。",
      "一遭儿女污，始觉山林尊。",
      "从来觅栋梁，未省傍篱藩。",
      "南山隔秦岭，千树龙蛇奔。",
      "大厦若畏倾，万牛何足言。",
      "不然老岩壑，合抱枝生孙。",
      "死者不可侮，吾将遗后昆。"
    ]
  },
  {
    "id": "2e89e42020fdc805f62cb4fd05e193b6",
    "title": "大寒步至东坡赠巢三",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "春雨如暗尘，春风吹倒人。",
      "东坡数间屋，巢子谁与邻。",
      "空床敛败絮，破灶郁生薪。",
      "相对不言寒，哀哉知我贫。",
      "我有一瓢酒，独饮良不仁。",
      "未能赪我颊，聊复濡子唇。",
      "故人千钟禄，驭吏醉吐茵。",
      "那知我与子，坐作寒螀呻。",
      "努力莫怨天，我尔皆天民。",
      "行看花柳动，共享无边春。"
    ]
  },
  {
    "id": "2e89e42020fdc805d10228144687f2b2",
    "title": "次韵孔毅父集古人句见赠五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "羡君戏集他人诗，指呼市人如使儿。",
      "天边鸿鹄不易得，便令作对随家鸡。",
      "退之惊笑子美泣，问君久假何时归。",
      "世间好句世人共，明月自满千家墀。"
    ]
  },
  {
    "id": "2e89e42020fdc805d102281411ab8fd6",
    "title": "次韵孔毅父集古人句见赠五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "紫驼之峰人莫识，杂以鸡豚真可惜。",
      "今君坐致五侯鲭，尽是猩唇与熊白。",
      "路傍拾得半段枪，何必开炉铸矛戟。",
      "用之如何在我耳，入手当令君丧魄。"
    ]
  },
  {
    "id": "2e89e42020fdc805d1022814dd549dc1",
    "title": "次韵孔毅父集古人句见赠五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天下几人学杜甫，谁得其皮与其骨？",
      "划如太华当我前，跛䍧欲上惊崷崒。",
      "名章俊语纷交衡，无人巧会当时情。",
      "前生子美只君是，信手拈得俱天成。"
    ]
  },
  {
    "id": "2e89e42020fdc805d10228147b896d89",
    "title": "次韵孔毅父集古人句见赠五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "诗人雕刻闲草木，搜抉肝肾神应哭。",
      "不如默诵千万首，左抽右取谈笑足。",
      "夜吟石鼎声悲秋，可怜好事刘与侯。",
      "何当一醉百不问，我欲眠矣君归休。"
    ]
  },
  {
    "id": "2e89e42020fdc805d10228143b79c2a0",
    "title": "次韵孔毅父集古人句见赠五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "膏明兰臭俱自焚，象牙翠羽戕其身。",
      "多言自古为数穷，微中有时堪解纷。",
      "痴人但数羊羔儿，不知何者是左慈。",
      "千章万句卒非我，急走捉君应已迟。"
    ]
  },
  {
    "id": "2e89e42020fdc8052f3d527a3dba1aba",
    "title": "元修菜",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "彼美君家菜，铺田绿茸茸。",
      "豆荚圆且小，槐芽细而丰。",
      "种之秋雨馀，擢秀繁霜中。",
      "欲花而未萼，一一如青虫。",
      "是时青裙女，采撷何匆匆。",
      "烝之复湘之，香色蔚其饛。",
      "点酒下盐豉，缕橙芼姜葱。",
      "那知鸡与豚，但恐放箸空。",
      "春尽苗叶老，耕翻烟雨丛。",
      "润随甘泽化，暖作青泥融。",
      "始终不我负，力与粪壤同。",
      "我老忘家舍，楚音变儿童。",
      "此物独妩媚，终年系余胸。",
      "君归致其子，囊盛勿函封。",
      "张骞移苜蓿，适用如葵菘。",
      "马援载薏苡，罗生等蒿蓬。",
      "悬知东坡下，塉卤化千钟。",
      "长使齐安民，指此说两翁。"
    ],
    "foreword": "菜之美者，有吾乡之巢，故人巢元修嗜之，余亦嗜之。元修云：使孔北海见，当复云吾家菜耶？因谓之元修菜。余去乡十有五年，思而不可得。元修适自蜀来，见余于黄，乃作是诗，使归致其子，而种之东坡之下云。"
  },
  {
    "id": "2e89e42020fdc8056683d955a012db4f",
    "title": "日日出东门",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "日日出东门，步寻东城游。",
      "城门抱关卒，笑我此何求。",
      "我亦无所求，驾言写我忧。",
      "意适忽忘返，路穷乃归休。",
      "悬知百岁后，父老说故侯。",
      "古来贤达人，此路谁不由。",
      "百年寓华屋，千载归山丘。",
      "何事羊公子，不肯过西州。"
    ]
  },
  {
    "id": "2e89e42020fdc805a963ee6b183e746c",
    "title": "寄周安孺茶",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "大哉天宇内，植物知几族。灵品独标奇，迥超凡草木。",
      "名从姬旦始，渐播《桐君录》。赋咏谁最先？厥传惟杜育。",
      "唐人未知好，论著始于陆。常、李亦清流，当年慕高躅。",
      "遂使天下士，嗜此偶于俗。岂但中土珍，兼之异邦鬻。",
      "鹿门有佳士，博览无不瞩。邂逅天随翁，篇章互赓续。",
      "开园颐山下，屏迹松江曲。有兴即挥毫，粲然存简牍。",
      "伊予素寡爱，嗜好本不笃。粤自少年时，低徊客京毂。",
      "虽非曳裾者，庇荫或华屋。颇见纨绮中，齿牙厌粱肉。",
      "小龙得屡试，粪土视珠玉。团凤与葵花，珷玞杂鱼目。",
      "贵人自矜惜，捧玩且缄椟。未数日注卑，定知双井辱。",
      "于兹事研讨，至味识五六。自尔入江湖，寻僧访幽独。",
      "高人固多暇，探究亦颇熟。闻道早春时，携籯赴初旭。",
      "惊雷未破蕾，采采不盈掬。旋洗玉泉蒸，芳馨岂停宿。",
      "须臾布轻缕，火候谨盈缩。不惮顷间劳，经时废藏蓄。",
      "髹筒净无染，箬笼匀且复。苦畏梅润侵，暖须人气燠。",
      "有如刚耿性，不受纤芥触。又若廉夫心，难将微秽渎。",
      "晴天敞虚府，石碾破轻绿。永日遇闲宾，乳泉发新馥。",
      "香浓夺兰露，色嫩欺秋菊。闽俗竞传夸，丰腴面如粥。",
      "自云叶家白，颇胜中山醁。好是一杯深，午窗春睡足。",
      "清风击两腋，去欲凌鸿鹄。嗟我乐何深，水经亦屡读。",
      "陆子吒中泠，次乃康王谷。䗫培顷曾尝，瓶罂走僮仆。",
      "如今老且懒，细事百不欲。美恶两俱忘，谁能强追逐。",
      "姜盐拌白土，稍稍从吾蜀。尚欲外形骸，安能徇口腹。",
      "由来薄滋味，日饭止脱粟。外慕既已矣，胡为此羁束。",
      "昨日散幽步，偶上天峰麓。山圃正春风，蒙茸万旗簇。",
      "呼儿为招客，采制聊亦复。地僻谁我从，包藏置厨簏。",
      "何尝较优劣，但喜破睡速。况此夏日长，人间正炎毒。",
      "幽人无一事，午饭饱蔬菽。困卧北窗风，风微动窗竹。",
      "乳瓯十分满，人世真局促。意爽飘欲仙，头轻快如沐。",
      "昔人固多癖，我癖良可赎。为问刘伯伦，胡然枕糟曲。"
    ]
  },
  {
    "id": "2e89e42020fdc805fac5e65cfe6c8e5d",
    "title": "孔毅父妻挽词",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "结缡记初欢，同穴期晚岁。",
      "择夫得温峤，生子胜王济。",
      "高风相宾友，古义仍兄弟。",
      "从君吏隐中，穷达初不计。",
      "云何抱沉疾，俯仰便一世。",
      "幽阴凄房栊，芳泽在巾袂。",
      "百年纵得满，此路行亦逝。",
      "那将有限身，长泻无益涕。",
      "君文照今古，不比山石脆。",
      "当观千字诔，宁用百金瘗。"
    ]
  },
  {
    "id": "2e89e42020fdc80549ca4658f6ab22c3",
    "title": "初秋寄子由",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "百川日夜逝，物我相随去。",
      "惟有宿昔心，依然守故处。",
      "忆在怀远驿，闭门秋暑中。",
      "藜羹对书史，挥汗与子同。",
      "西风忽凄厉，落叶穿户牖。",
      "子起寻裌衣，感叹执我手。",
      "朱颜不可恃，此语君莫疑。",
      "别离恐不免，功名定难期。",
      "当时已悽断，况此两衰老。",
      "失途既难追，学道恨不早。",
      "买田秋已议，筑室春当成。",
      "雪堂风雨夜，已作对床声。"
    ]
  },
  {
    "id": "2e89e42020fdc805f12b28d97f8467c2",
    "title": "和黄鲁直食笋次韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "饱食有残肉，饥食无馀菜。",
      "纷然生喜怒，似被狙公卖。",
      "尔来谁独觉，凛凛白下宰。",
      "一饭在家僧，至乐甘不坏。",
      "多生味蠹简，食笋乃馀债。",
      "萧然映樽俎，未肯杂菘芥。",
      "君看霜雪姿，童稚已耿介。",
      "胡为遭暴横，三嗅不忍嘬。",
      "朝来忽解箨，势迫风雷噫。",
      "尚可饷三闾，饭筒缠五采。"
    ]
  },
  {
    "id": "2e89e42020fdc805adf4ed7d892d7d04",
    "title": "闻子由为郡僚所捃，恐当去官",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "少学不为身，宿志固有在。",
      "虽然敢自必，用舍置度外。",
      "天初若相我，发迹造宏大。",
      "岂敢负所付，捐躯欲投会。",
      "宁知事大谬，举步得狼狈。",
      "我已无可言，堕甑难追悔。",
      "子虽仅自免，鸡肋安足赖。",
      "低回畏罪罟，黾勉敢言退。",
      "若人疑或使，为子得微罪。",
      "时哉归去来，共抱东坡耒。"
    ]
  },
  {
    "id": "2e89e42020fdc8059924d31dc2c8db79",
    "title": "孔毅父以诗戎饮酒，问买田，且乞墨竹，次其韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "酒中真复有何好，孟生虽贤未闻道。",
      "醉时万虑一扫空，醒后纷纷如宿草。",
      "十年揩洗见真妄，石女无儿焦谷槁。",
      "此身何异贮酒瓶，满辄予人空自倒。",
      "武昌痛饮岂吾意，性不违人遭客恼。",
      "君家长松十亩阴，借我一庵聊洗心。",
      "我田方寸耕不尽，何用百顷糜千金。",
      "枕书熟睡呼不起，好学怜君工杂拟。",
      "且将墨竹换新诗，润色何须待东里。"
    ]
  },
  {
    "id": "2e89e42020fdc805c29e87866fc70036",
    "title": "邓忠臣母周氏挽词",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "微生真草木，无处谢天力。慈颜如春风，不见桃李实。",
      "古今抱此恨，有志俯仰失。公子岂先知，战战常惜日。",
      "吾君日月照，委曲到肝鬲。哀哉人子心，吾何爱一邑。",
      "家庭拜前后，粲然发笑色。岂比黄壤下，焚瘗千金璧。",
      "若人道德人，视此亦戏剧。聊偿曾、闵意，遽与仙佛寂。",
      "孤累卧江渚，永望坟墓隔。作诗相楚挽，感动泪再滴。"
    ]
  },
  {
    "id": "2e89e42020fdc8057f12380276e96031",
    "title": "次韵王巩南迁初归二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "问君谪南宾，野葛食几尺。",
      "逢人瘴发黄，入市胡眼碧。",
      "三年不易过，坐睨倚天壁。",
      "归来貌如故，妙语仍破镝。",
      "那能废诗酒，亦未妨禅寂。",
      "愿为尚书郎，还赐上方舄。"
    ]
  },
  {
    "id": "2e89e42020fdc8057f12380273f49fed",
    "title": "次韵王巩南迁初归二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "江家旧池台，修竹围一尺。",
      "归来万事非，惟见秦淮碧。",
      "平生痛饮处，遗墨鸦栖壁。",
      "西来故父客，金印杂鸣镝。",
      "三槐老更茂，花絮春寂寂。",
      "中微未可料，家庙藏赤舄。"
    ]
  },
  {
    "id": "2e89e42020fdc805f75b51c3023c1d8a",
    "title": "和蔡景繁海州石室",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "芙蓉仙人旧游处，苍藤翠壁初无路。",
      "戏将桃核裹黄泥，石间散掷如风雨。",
      "坐令空山出锦绣，倚天照海花无数。",
      "花间石室可容车，流苏宝盖窥灵宇。",
      "何年霹雳起神物，玉棺飞出王乔墓。",
      "当时醉卧动千日，至今石缝馀糟醑。",
      "仙人一去五十年，花老室空谁作主。",
      "手植数松今偃盖，苍髯白甲低琼户。",
      "我来取酒酹先生，后车仍载胡琴女。",
      "一声冰铁散岩谷，海为澜翻松为舞。",
      "尔来心赏复何人，持节中郎醉无伍。",
      "独临断岸呼日出，红波碧巘相吞吐。",
      "径寻我语觅馀声，拄杖彭铿叩铜鼓。",
      "长篇小字远相寄，一唱三叹神悽楚。",
      "江风海雨入牙颊，似听石室胡琴语。",
      "我今老病不出门，海山岩洞知何许。",
      "门外桃花自开落，床头酒瓮生尘土。",
      "前年开閤放柳枝，今年洗心归佛祖。",
      "梦中旧事时一笑，坐觉俯仰成今古。",
      "愿君不用刻此诗，东海桑田真旦暮。"
    ]
  },
  {
    "id": "2e89e42020fdc80545ccd0e5c8b28a5a",
    "title": "和秦太虚梅花",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "西湖处士骨应槁，只有此诗君压倒。",
      "东坡先生心已灰，为爱君诗被花恼。",
      "多情立马待黄昏，残雪消迟月出早。",
      "江头千树春欲暗，竹外一枝斜更好。",
      "孤山山下醉眠处，点缀裙腰纷不扫。",
      "万里春随逐客来，十年花送佳人老。",
      "去年花开我已病，今年对花还草草。",
      "不如风雨卷春归，收拾馀香还畀昊。"
    ],
    "comment": [
      "魏庆之《诗人玉屑》：“语虽平易，然颇得梅之幽独闲静之趣。”",
      "爱新觉罗·弘历《唐宋诗醇》：“集中梅花诗，有以清空入妙者，如《和秦太虚梅花诗》云‘竹外一枝斜更好’是也。轼尝称秦观诗有云‘西湖处士骨应槁，只有此诗君压倒。’观诗岂能过之，毋亦自道其所得耳。”",
      "王文诰辑注《苏轼诗集》引纪昀：“实是名句，在和靖‘暗香’、‘疏影’一联之上，故无愧色。”"
    ],
    "translation": "西湖隐居的林和靖处士去世了，只有你秦太虚此诗将林诗压倒。\n我贬臣东坡先生，心似木成灰，只因喜爱君梅花诗甘心被花笑。\n我常常叫马停步多情地迎黄昏，黄昏中残雪消得慢月影出得早。\n江边的丛林在春色中显得晦暗，竹林外边的一枝梅斜歪得更好。\n孤山山下林逋赋诗醉眠放鹤亭，那点缀小路的纷纷梅花无人扫。\n万里春先伴随着我东坡来黄州，十年鲜花送佳人可佳人容颜老。\n去年梅花盛开的时候我已患病，今年面对盛开的梅花人很疲劳。\n不晓得风雨何时卷着春意归去，我收集梅花馀香返回天堂多好。",
    "intro": "苏轼一向喜爱梅花，他的诗集中，以梅为题的就有近四十首，这首诗便是其中之一。秦观的原作《和黄法曹忆建溪梅花同参寥赋》也是一首和诗。苏轼的这首次韵和诗，于赏诗、咏梅之中，暗暗流露出自己的深沉感喟。全诗可分四个层次，每四句为一层。\n首层赞美秦观的诗。西湖处士林逋在诗坛上以咏梅驰名，其“雪后园林才半树，水边篱落忽横枝”（《梅花》），以及“池水倒窥疏影动，屋檐斜入一枝低”（另首《梅花》）等名句，为人称赏，尤其是《山园小梅》“疏影横斜水清浅，暗香浮动月黄昏”一联，被推为咏梅绝唱。苏轼在这里却认为林逋死去已很久了，只有秦观这首梅花诗才压倒了他。其实，秦观诗写得虽也不差，但终究不能与林逋诗相敌，苏轼未尝不知，他自己就一向对林逋咏梅诗，尤其是“疏影”一联十分倾倒，称道其有“写物之功”（《东坡题跋·评诗人写物·卷三》），因此，他在这里对秦观此诗的评价，只不过是欣赏之馀冲口而出的夸大之辞，并非深思熟虑的确论。接下二句引到苏轼自身，然其意仍是赞美秦观诗。“东坡先生”是他自称，对秦观这位门人，自称“先生”算不得自大，反有一种亲密感。他说自己本来“心已灰”，这里的“灰”，是《庄子·齐物论》中“槁木死灰”的“灰”，诗人遭受打击，贬官黄州到此时已五年，心境极坏，犹似槁木死灰，不大容易起感情的波澜了，此时却因为喜爱秦观这首梅花诗，故而“被花恼”，被梅花撩拨起了看花的兴致。\n第二层便写赏看梅花。诗人兴致勃发，等不到翌日，当天黄昏就骑着马兴冲冲地赶到长江边上，勒马伫立江头，观赏梅花。诗人赏梅必要咏梅，下面三句，他便即景取材，用先衬托后对比的手法来写梅。先说“残雪消迟月出早”，节令虽已届春季，但还有一部分残雪迟迟不曾消溶；时正黄昏，月儿却早早地钻出了云缝，诗人将彼时所有的白雪、皓月拈入诗中，展现出一个冰清玉洁的境界来作为梅的背景，映衬得梅花更加高洁了。后说“江头千树春欲暗”。江头梅花盛开，争娇斗艳，使得明媚的春光也相形暗淡了。繁花竞丽固然好，然而，诗人看到竹外有一枝斜开的梅花，相比之下，显得“更好”。“竹外一枝斜更好”，在这里，诗人并没有雕镂其幽艳丰姿之形，而侧重勾画梅花斜倚修竹的幽独闲雅之神，这正暗合诗人自己的落寞情怀。所以他才分外欣赏那枝“无意苦争春”的竹外孤梅。这一句诗是苏轼的得意之笔，评论家们也赞赏备至。\n三层回忆旧游。面对苔枝缀玉，色清香幽，看着它，诗人回想起当年在杭州赏梅时的雅兴了：那时，他在通判任上，因为向往林逋“梅妻鹤子”的风采，公务之暇常常在孤山一带赏梅饮酒，在哪里醉了，就在哪里醉眠。往往一觉醒来，睁开眼睛看时，便见梅花纷纷扬扬落满身上和地下。洒在身上的，如同是在装点他的裙腰；掉在地下的，多得不能扫、也不舍得去扫掉。“裙腰”，根据白居易《杭州春望》“谁开湖寺西南路，草绿裙腰一道斜”诗意，一般认为是用来借喻长着碧草的山腰，或是指孤山。此解虽可通，但是，“裙”在古代指衣裳的下半部分，男女同用，联系上句“醉眠处”，这里也有可能是指诗人的裙腰。第三句，诗人继续遐想：以后自己由杭州调任密州（今山东诸城）、徐州、湖州（今属浙江），最后被贬在此地黄州，今日于春光之中重睹梅花芳容，就好像春也不远万里相随而来；离杭至今，又恰好十个年头，年年花开花落，人也逐年老去（已四十九岁），此情此景，就像那梅花年年岁岁在送作者老去。逐客、佳人，都是诗人自喻。逐客指被朝廷贬谪之人，正是诗人当时的身份；“佳人”一词在古代不专指美女，还指美好的人、有才干的人，后两者诗人都可以当之无愧。\n末层抒发此时的感慨。上层忆旧游，已有感慨的意思在其中了，此层则由花送人老想到命途多舛，身心都欠佳：前一年花开，在病中捱过；这一年春天赏梅，心情仍不舒畅。诗人思及自己这个穷愁潦倒的逐臣，觉得有负良辰美景，倒不如让风雨送春归去，把那些梅花和其他的花儿都交还给上天算了。诗至此黯然而结，语意沉痛，寄慨遥深。\n全诗由梅及人、由人及梅，曲尽意致，感情沉郁。在语言上，出语虽多用典，除“裙腰”、“槁木死灰”外，还有“江上被花恼不彻”（杜甫《绝句》）、“劳人草草”（《诗经·小雅·巷伯》）、“投畀有昊”（同上）等，不过由于牵搭自如，便如同“水中著盐，但存盐味，不见盐质”，所以使人看不出用典的痕迹，而依旧给人一种造语平易、不事雕琢之感，这也只有像苏轼这样的大手笔才能做到。",
    "annotation": [
      "秦太虚：秦观（公元1049年—公元1100年），字少游，号淮海居士。扬州高邮（今江苏高邮县）人，北宋著名诗人，“苏门四学士”之一。",
      "西湖处士：指林逋（公元967年—公元1028年），北宋诗人，字君复，钱塘（今浙江杭州）人。隐居西湖孤山，赏梅养鹤，终身不仕，也不婚娶，旧时称其“梅妻鹤子”。卒谥和靖先生。其咏梅诗最为人称道。",
      "骨应槁（gǎo）：言人体该是像枯木。这里是指林逋早已逝世。",
      "“只有此诗君压倒”句：只有秦君这首咏梅诗超过了林逋的咏梅诗。",
      "心已灰：丧失信心，意志消沉。苏轼《自题金山画像》：“心似已灰之木，身如不系之舟，问汝平生功业，黄州惠州儋州。”",
      "恼：引逗，撩拨。",
      "立马：驻马，使马停下不走。",
      "消迟：雪融化得很慢。",
      "暗：晦暗，昏暗。",
      "斜：倾侧放置。",
      "孤山：山名。在浙江杭州西湖中。孤峰独耸，秀丽清幽。林逋曾隐居于此，世称孤山处士。",
      "醉眠处：指林逋醉酒赋诗休息的孤山放鹤亭和梅林。",
      "裙腰：比喻狭长的小路。这里指孤山寺前的小路。",
      "纷不扫：代指杂多落地的梅花。",
      "逐客：指被贬谪流放远地的人，这里是作者自称。",
      "佳人：美好的人，君子贤人。这里系作者自喻。",
      "草草：忧虑劳神的样子。",
      "馀香：残留的浓郁的香气。",
      "畀（bì）昊：广漠的天宇，苍天。"
    ]
  },
  {
    "id": "2e89e42020fdc80545ccd0e5196c71ad",
    "title": "和秦太虚梅花",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "化工未议苏群槁，先向寒梅一倾倒。",
      "江南无雪春瘴生，为散冰花除热恼。",
      "风清月落无人见，洗妆自趁霜钟早。",
      "惟有飞来双白鹭，玉羽琼枝斗清好。",
      "吴山道人心似水，眼净尘空无可扫。",
      "故将妙语寄多情，横机欲试东坡老。",
      "东坡习气除未尽，时复长篇书小草。",
      "且撼长条餐落英，忍饥未拟穷呼昊。"
    ]
  },
  {
    "id": "2e89e42020fdc8056f53ef6ee0788907",
    "title": "上巳日，与二三子携酒出游，随所见辄作数句，明日集之为诗，故辞无伦次",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "薄云霏霏不成雨，杖藜晓入千花坞。",
      "柯丘海棠吾有诗，独笑深林谁敢侮。",
      "三杯卯酒人径醉，一枕春眠日亭午。",
      "竹间老人不读书，留我闭门谁教汝。",
      "出檐丛枳十围大，写真素壁千蛟舞。",
      "东坡作塘今几尺，携酒一劳农工苦。",
      "却寻流水出东门，坏垣古堑花无主。",
      "卧开桃李为谁妍，对立鵁鶄相媚妩。",
      "开樽藉草劝行路，不惜春衫污泥土。",
      "褰裳共过春草亭，扣门却入韩家圃。",
      "辘轳绳断井深碧，秋千挂索人何所。",
      "映帘空复小桃枝，乞浆不见应门女。",
      "南上古台临断岸，雪阵翻空迷仰俯。",
      "故人馈我玉叶羹，水冷烟消谁为煮。",
      "崎岖束缊下荒径，娅奼隔花闻好语。",
      "更随落景尽馀樽，却傍孤城得僧宇。",
      "主人劝我洗足眠，倒床不必闻钟鼓。",
      "明朝门外泥一尺，始悟三更雨如许。",
      "平生所向无一遂，兹游何事天不阻。",
      "固知我友不终穷，岂弟君子神所予。"
    ]
  },
  {
    "id": "2e89e42020fdc805647cacb8235f686f",
    "title": "过江夜行武昌山上，闻黄州鼓角",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "清风弄水月衔山，幽人夜度吴王岘。",
      "黄州鼓角亦多情，送我南来不辞远。",
      "江南又闻出塞曲，半杂江声作悲健。",
      "谁言万方声一概，鼍愤龙愁为余变。",
      "我记江边枯柳树，未死相逢真识面。",
      "他年一叶溯江来，还吹此曲相迎饯。"
    ]
  },
  {
    "id": "2e89e42020fdc805c9919b244309ebd4",
    "title": "岐亭五首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昨日云阴重，东风融雪汁。",
      "远林草木暗，近舍烟火湿。",
      "下有隐君子，啸歌方自得。",
      "知我犯寒来，呼酒意颇急。",
      "抚掌动邻里，绕村捉鹅鸭。",
      "房栊锵器声，蔬果照巾幂。",
      "久闻蒌蒿美，初见新芽赤。",
      "洗盏酌鹅黄，磨刀削熊白。",
      "须臾我径醉，坐睡落巾帻。",
      "醒时夜向阑，唧唧铜瓶泣。",
      "黄州岂云远，但恐朋友缺。",
      "我当安所主，君亦无此客。",
      "朝来静庵中，惟见峰峦集。"
    ]
  },
  {
    "id": "2e89e42020fdc805c9919b242c8eabae",
    "title": "岐亭五首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我哀篮中蛤，闭口护残汁。",
      "又哀网中鱼，开口吐微湿。",
      "刳肠彼交病，过分我何得。",
      "相逢未寒温，相劝此最急。",
      "不见卢怀慎，烝壶似烝鸭。",
      "坐客皆忍笑，髡然发其幂。",
      "不见王武子，每食刀幂赤。",
      "琉璃载烝㹠，中有人乳白。",
      "卢公信寒陋，衰发得满帻。",
      "武子虽豪华，未死神已泣。",
      "先生万金璧，护此一蚁缺。",
      "一年如一梦，百岁真过客。",
      "君无废此篇，严诗编杜集。"
    ]
  },
  {
    "id": "2e89e42020fdc805c9919b249f3b0c19",
    "title": "岐亭五首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君家蜂作窠，岁岁添漆汁。我身牛穿鼻，卷舌聊自湿。",
      "二年三过君，此行真得得。爱君似剧孟，扣门知缓急。",
      "家有红颊儿，能唱《绿头鸭》。行当隔帘见，花雾轻幂幂。",
      "为我取黄封，亲拆官泥赤。仍须烦素手，自点叶家白。",
      "乐哉无一事，十年不蓄帻。闭门弄添丁，哇笑杂呱泣。",
      "西方正苦战，谁补将帅缺。披图见八阵，合散更主客。",
      "不须亲戎行，坐论教君集。"
    ]
  },
  {
    "id": "2e89e42020fdc805c9919b2477c8cde5",
    "title": "岐亭五首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "酸酒如韭汤，甜酒如蜜汁。",
      "三年黄州城，饮酒但饮湿。",
      "我如更拣择，一醉岂易得。",
      "几思压茅柴，禁网日夜急。",
      "西邻椎瓮盎，醉倒猪与鸭。",
      "君家大如掌，破屋无遮幂。",
      "何从得此酒，冷面妒君赤。",
      "定应好事人，千石供李白。",
      "为君三日醉，蓬发不暇帻。",
      "夜深欲逾垣，卧想春瓮泣。",
      "君奴亦笑我，鬓齿行秃缺。",
      "三年已四至，岁岁遭恶客。",
      "人生几两屐，莫厌频来集。"
    ]
  },
  {
    "id": "2e89e42020fdc805c9919b2439a6b37a",
    "title": "岐亭五首，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "枯松强钻膏，槁竹欲沥汁。",
      "两穷相值遇，相哀莫相湿。",
      "不知我与君，交游竟何得。",
      "心法幸相语，头然未为急。",
      "愿为穿云鹘，莫作将雏鸭。",
      "我行及初夏，煮酒映疏幂。",
      "故乡在何许，西望千山赤。",
      "兹游定安归，东泛万顷白。",
      "一欢宁复再，起舞花堕帻。",
      "将行出苦语，不用儿女泣。",
      "吾非固多矣，君岂无一缺。",
      "各念别时言，闭户谢众客。",
      "空堂净扫地，虚白道所集。"
    ]
  },
  {
    "id": "2e89e42020fdc805b9e2366eaa205c45",
    "title": "庐山二胜，并叙开先漱玉亭",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "高岩下赤日，深谷来悲风。擘开青玉峡，飞出两白龙。",
      "乱沫散霜雪，古潭摇清空。馀流滑无声，快泻双石谼。",
      "我来不忍去，月出飞桥东。荡荡白银阙，沉沉水精宫。",
      "愿随琴高生，脚踏赤鱼军公。手持白芙蕖，跳下清泠中。"
    ]
  },
  {
    "id": "2e89e42020fdc805b9e2366e0e6139bd",
    "title": "庐山二胜，并叙开先漱玉亭",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "吾闻太山石，积日穿线溜。",
      "况此百雷霆，万世与石斗。",
      "深行九地底，险出三峡右。",
      "长输不尽溪，欲满无底窦。",
      "跳波翻潜鱼，震响落飞狖。",
      "清寒入山骨，草木尽坚瘦。",
      "空蒙烟霭间，澒洞金石奏。",
      "弯弯飞桥出，潋潋半月彀。",
      "玉渊神龙近，雨雹乱晴昼。",
      "垂瓶得清甘，可咽不可漱。"
    ]
  },
  {
    "id": "2e89e42020fdc8052cfb71018c50f425",
    "title": "自兴国往筠，宿石田驿南二十五里野人舍",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "溪上青山三百叠，快马轻衫来一抹。",
      "倚山修竹有人家，横道清泉知我渴。",
      "芒鞋竹杖自轻软，蒲荐松床亦香滑。",
      "夜深风露满中庭，惟见孤萤自开阖。"
    ]
  },
  {
    "id": "2e89e42020fdc80539db235c6cdde0fe",
    "title": "过建昌李野夫公择故居",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "彭蠡东北源，庐阜西南麓。",
      "何人修水上，种此一双玉。",
      "思之不可见，破宅馀修竹。",
      "四邻戒莫犯，十亩森似束。",
      "我来仲夏初，解箨呈新绿。",
      "幽鸟向我鸣，野人留我宿。",
      "徘徊不忍去，微月挂乔木。",
      "遥想他年归，解组巾一幅。",
      "对床老兄弟，夜雨鸣竹屋。",
      "卧听邻寺钟，书窗有残烛。"
    ]
  },
  {
    "id": "2e89e42020fdc8055867151bf9417f93",
    "title": "将至筠，先寄迟、适、远三犹子",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "露宿风餐六百里，明朝饮马南江水。",
      "未见丰盈犀角儿，先逢玉雪王郎子。",
      "对床欲作连夜语，念汝还须戴星起。",
      "夜来梦见小於菟，犹是髧髦垂两耳。",
      "忆过济南春未动，三子出迎残雪里。",
      "我时移守古河东，酒肉淋漓浑舍喜。",
      "而今憔悴一羸马，逆旅担夫相汝尔。",
      "出城见我定惊嗟，身健穷愁不须耻。",
      "我为乃翁留十日，掣电一欢何足恃。",
      "惟当火急作新诗，一醉两翁胜酒美。"
    ]
  },
  {
    "id": "2e89e42020fdc805c7bc2840e83d5d9d",
    "title": "端午游真如，迟、适、远从，子由在酒局",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "一与子由别，却数七端午。",
      "身随彩丝系，心与昌歜苦。",
      "今年匹马来，佳节日夜数。",
      "儿童喜我至，典衣具鸡黍。",
      "水饼既怀乡，饭筒仍悯楚。",
      "谓言必一醉，快作西川语。",
      "宁知是官身，糟曲困熏煮。",
      "独携三子出，古刹访禅祖。",
      "高谈付梁罗，诗律到阿虎。",
      "归来一调笑，慰此长龃龉。"
    ]
  },
  {
    "id": "2e89e42020fdc805530a9ca94dca2e05",
    "title": "初别子由至奉新作",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "双鹊先我来，飞上东轩背。",
      "书随好梦到，人与佳节会。",
      "一欢难把玩，回首了无在。",
      "却渡来时溪，断桥号浅濑。",
      "茫茫暑天阔，霭霭孤城背。",
      "青山眊氉中，落日凄凉外。",
      "盛衰岂我意，离合非所碍。",
      "何以解我忧，粗了一事大。"
    ]
  },
  {
    "id": "2e89e42020fdc8053b01920f078a1e20",
    "title": "别子由三首兼别迟",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "知君念我欲别难，我今此别非他日。",
      "风里杨花虽未定，雨中荷叶终不湿。",
      "三年磨我费百书，一见何止得双璧。",
      "愿君亦莫嗟留滞，六十小劫风雨疾。"
    ]
  },
  {
    "id": "2e89e42020fdc8053b01920fb7da5dcb",
    "title": "别子由三首兼别迟",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "先君昔爱洛城居，我今亦过嵩山麓。",
      "水南卜筑吾岂敢，试向伊川买修竹。",
      "又闻缑山好泉眼，傍市穿林泻冰玉。",
      "遥想茅轩照水开，两翁相对清如鹄。"
    ]
  },
  {
    "id": "2e89e42020fdc8053b01920f44db3815",
    "title": "别子由三首兼别迟",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "两翁归隐非难事，惟要传家好儿子。",
      "忆昔汝翁如汝长，笔头一落三千字。",
      "世人闻此皆大笑，慎勿生儿两翁似。",
      "不知樗栎荐明堂，何以盐车压千里。"
    ]
  },
  {
    "id": "2e89e42020fdc805796fe188b6c7685d",
    "title": "和李太白",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "寄卧虚寂堂，月明浸疏竹。",
      "泠然洗我心，欲饮不可掬。",
      "流光发永叹，自昔非余独。",
      "行年四十九，还此北窗宿。",
      "缅怀卓道人，白首寓医卜。",
      "谪仙固远矣，此士亦难复。",
      "世道如弈棋，变化不容覆。",
      "惟应玉芝老，待得蟠桃熟。"
    ]
  },
  {
    "id": "2e89e42020fdc805c59cfdf6f797d6b4",
    "title": "陶骥子骏佚老堂二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "文举与元礼，尚得称世旧。渊明吾所师，夫子乃其后。",
      "挂冠不待年，亦岂为五斗。我歌《归来引》，千载信尚友。",
      "相逢黄卷中，何似一杯酒。君醉我且归，明朝许来否。"
    ]
  },
  {
    "id": "2e89e42020fdc805c59cfdf609370d64",
    "title": "陶骥子骏佚老堂二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我从庐山来，目送孤飞云。",
      "路逢陆道士，知是千岁人。",
      "试问当时友，虎溪已埃尘。",
      "似闻佚老堂，知是几世孙。",
      "能为五字诗，仍戴漉酒巾。",
      "人呼小靖节，自号葛天民。"
    ]
  },
  {
    "id": "2e89e42020fdc805f0b492d398c02034",
    "title": "郭祥正家，醉画竹石壁上，郭作诗为谢，且遗二古铜剑",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "空肠得酒芒角出，肝肺槎牙生竹石。",
      "森然欲作不可回，吐向君家雪色壁。",
      "平生好诗仍好画，书墙涴壁长遭骂。",
      "不瞋不骂喜有馀，世间谁复如君者。",
      "一双铜剑秋水光，两首新诗争剑铓。",
      "剑在床头诗在手，不知谁作蛟龙吼。"
    ]
  },
  {
    "id": "2e89e42020fdc805f4dc1ab97b278356",
    "title": "龙尾砚歌，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "黄琮白琥天不惜，顾恐贪夫死怀璧。君看龙尾岂石材，玉德金声寓于石。",
      "与天作石来几时，与人作砚初不辞。诗成鲍、谢石何与，笔落钟、王砚不知。",
      "锦茵玉匣俱尘垢，捣练支床亦何有。况瞋苏子凤咮铭，戏语相嘲作牛后。",
      "碧天照水风吹云，明窗大几清无尘。我生天地一闲物，苏子亦是支离人。",
      "粗言细语都不择，春蚓秋蛇随意画。愿从苏子老东坡，仁者不用生分别。"
    ]
  },
  {
    "id": "2e89e42020fdc8059698ea8c3866e42d",
    "title": "张近几仲有龙尾子石砚，以铜剑易之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我家铜剑如赤蛇，君家石砚苍璧椭而洼。君持我剑向何许，大明宫里玉佩鸣冲牙。",
      "我得君砚亦安用，雪堂窗下《尔雅》笺虫虾。二物与人初不异，飘落高下随风花。",
      "蒯缑玉具皆外物，视草草《玄》无等差。君不见秦赵城易璧，指图睨柱相矜夸。",
      "又不见二生妾换马，骄鸣啜泣思其家。不如无情两相与，永以为好譬之桃李与琼华。"
    ]
  },
  {
    "id": "2e89e42020fdc80516d8be0501a26a14",
    "title": "张作诗送砚反剑，乃和其诗，卒以剑归之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "赠君长铗君当歌，每食无鱼叹委蛇。",
      "一朝得见暴公子，櫑具欲与冠争峨。",
      "岂比杜陵贫病叟，终日长镵随短蓑。",
      "斩蛟刺虎老无力，带牛佩犊吏所诃。",
      "故将换砚岂无意，恐君雕琢伤天和。",
      "作诗反剑亦何谓，知君欲以诗相磨。",
      "报章苦恨无好语，试向君砚求馀波。",
      "诗成剑往砚应笑，那将屋漏供悬河。"
    ]
  },
  {
    "id": "2e89e42020fdc80524f9272e40dd3904",
    "title": "去岁九月二十七日，在黄州，生子遁，小名干儿，颀然颖异。至今年七月二十八日，病亡于金陵，作二诗哭之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "吾年四十九，羁旅失幼子。",
      "幼子真吾儿，眉角生已似。",
      "未期观所好，蹁跹逐书史。",
      "摇头却梨栗，似识非分耻。",
      "吾老常鲜欢，赖此一笑喜。",
      "忽然遭夺去，恶业我累尔。",
      "衣薪那免俗，变灭须臾耳。",
      "归来怀抱空，老泪如泻水。"
    ]
  },
  {
    "id": "2e89e42020fdc80524f9272e00481b0a",
    "title": "去岁九月二十七日，在黄州，生子遁，小名干儿，颀然颖异。至今年七月二十八日，病亡于金陵，作二诗哭之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我泪犹可拭，日远当日忘。",
      "母哭不可闻，欲与汝俱亡。",
      "故衣尚县架，涨乳已流床。",
      "感此欲忘生，一卧终日僵。",
      "中年忝闻道，梦幻讲已详。",
      "储药如丘山，临病更求方。",
      "仍将恩爱刃，割此衰老肠。",
      "知迷欲自反，一恸送馀伤。"
    ]
  },
  {
    "id": "2e89e42020fdc805e2253525005c88f2",
    "title": "叶涛致远见和二诗，复次其韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "平生无一女，谁复叹耳耳。",
      "滞留生此儿，足慰周南史。",
      "那知非真实，造化聊戏尔。",
      "烦恼初无根，恩爱为种子。",
      "烦公为假说，反覆相指似。",
      "欲除苦海浪，先乾爱河水。",
      "弃置一寸鳞，悠然笑侯喜。",
      "为公写馀习，瓶罍一时耻。"
    ]
  },
  {
    "id": "2e89e42020fdc805e2253525176887fe",
    "title": "叶涛致远见和二诗，复次其韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "闻公少已悟，拄杖久倚床。",
      "笑我老而痴，负鼓欲求亡。",
      "庶几东门子，柱史安敢望。",
      "嗜毒戏猛兽，虑患先不详。",
      "囊破蛇已走，尚未省啮伤。",
      "妙哉两篇诗，洗我千结肠。",
      "黠蚕不作茧，未老辄自僵。",
      "永谢汤火厄，泠然超无方。"
    ]
  },
  {
    "id": "2e89e42020fdc80597a00a3ed694d316",
    "title": "眉子石砚歌赠胡訚",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君不见成都画手开十眉，横云却月争新奇。游人指点小颦处，中有渔阳胡马嘶。",
      "又不见王孙青琐横双碧，肠断浮空远山色。书生性命何足论，坐费千金买消渴。",
      "尔来丧乱愁天公，谪向君家书砚中。小窗虚幌相妩媚，令君晓梦生春红。",
      "毗耶居士谈空处，结习已空花不住。试教天女为磨铅，千偈澜翻无一语。"
    ]
  },
  {
    "id": "2e89e42020fdc805929a0bf27138bf34",
    "title": "赠袁陟",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "是身如虚空，万物皆我储。",
      "胡为强分别，百金买田庐。",
      "不见袁夫子，神马载尻舆。",
      "游乎无何有，一饭不愿馀。",
      "官湖为我池，学舍为我居。",
      "何以遗子孙，此身自籧篨。",
      "薰风暗杨柳，秋水静芙蕖。",
      "应观我知子，不怪子知鱼。"
    ]
  },
  {
    "id": "2e89e42020fdc80549aad9b269c467d9",
    "title": "送金山乡僧归蜀开堂",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "撞钟浮玉山，迎我三千指。",
      "众中闻謦欬，未语知乡里。",
      "我非个中人，何以默识子。",
      "振衣忽归去，只影千山里。",
      "涪江与中泠，共此一味水。",
      "冰盘荐琥珀，何似糖霜美。"
    ]
  },
  {
    "id": "2e89e42020fdc8050cd40950d5a222a0",
    "title": "送沈逵赴广南",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "嗟我与君皆丙子，四十九年穷不死。",
      "君随幕府战西羌，夜渡冰河斫云垒。",
      "飞尘涨天箭洒甲，归对妻孥真梦耳。",
      "我谪黄冈四五年，孤舟出没烟波里。",
      "故人不复通问讯，疾病饥寒疑死矣。",
      "相逢握手一大笑，白发苍颜略相似。",
      "我方北渡脱重江，君复南行轻万里。",
      "功名如幻何足计，学道有涯真可喜。",
      "勾漏丹砂已付君，汝阳瓮盎吾何耻。",
      "君归赴我鸡黍约，买田筑室从今始。"
    ]
  },
  {
    "id": "2e89e42020fdc8056a2b9634d5aeaab5",
    "title": "豆粥",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君不见滹沱流澌车折轴，公孙仓皇奉豆粥。湿薪破灶自燎衣，饥寒顿解刘文叔。",
      "又不见金谷敲冰草木春，帐下烹煎皆美人。萍韭豆粥不传法，咄嗟而办石季伦。",
      "干戈未解身如寄，声色相缠心已醉。身心颠倒不自知，更识人间有真味。",
      "岂如江头千顷雪色芦，茅檐出没晨烟孤。地碓舂粳光似玉，沙瓶煮豆软如酥。",
      "我老此身无著处，卖书来问东家住。卧听鸡鸣粥熟时，蓬头曳履君家去。"
    ]
  },
  {
    "id": "2e89e42020fdc8055f7ec028a3777910",
    "title": "秦少游梦发殡而葬之者，云是刘发之柩，是岁发首荐。秦以诗贺之，刘泾亦作，因次其韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君看三代士执雉，本以杀身为小补。",
      "居官死职战死绥，梦尸得官真古语。",
      "五行胜己斯为官，官如草木吾如土。",
      "仕而未禄犹宾客，待以纯臣盖非古。",
      "馈焉日献称寡君，岂比公卿相尔汝。",
      "世衰道微士失已，得丧悲欢反其故。",
      "草袍芦棰相妩媚，饮食嬉游事群聚。",
      "曲江船舫月灯毬，是谓舞殡而歌墓。",
      "看花走马到东野，馀子纷纷何足数。",
      "二生年少两豪逸，诗酒不知轩冕苦。",
      "故令将仕梦发棺，劝子勿为官所腐。",
      "涂车刍灵皆假设，着眼细看君勿误。",
      "时来聊复一飞鸣，进隐不须烦伍举。"
    ]
  },
  {
    "id": "2e89e42020fdc8053b1fc6d4ba8f5af4",
    "title": "赠潘谷",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "潘郎晓踏河阳春，明珠白璧惊市人。那知望拜马蹄下，胸中一斛泥与尘。",
      "何似墨潘穿破褐，琅琅翠饼敲玄笏。布衫漆黑手如龟，未害冰壶贮秋月。",
      "世人重耳轻目前，区区张、李争媸妍。一朝入海寻李白，空看人间画墨仙。"
    ]
  },
  {
    "id": "2e89e42020fdc8058b566c4067467611",
    "title": "蒜山松林中可卜居，余欲僦其地，地属金山，故作此诗与金山元长老",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "魏王大瓠无人识，种成何翅实五石。不辞破作两大樽，只忧水浅江湖窄。",
      "我材濩落本无用，虚名惊世终何益。东方先生好自誉，伯夷、子路并为一。",
      "杜陵布衣老且愚，信口自比契与稷。暮年欲学柳下惠，嗜好酸咸不相入。",
      "金山也是不羁人，早岁闻名晚相得。我醉而嬉欲仙去，傍人笑倒山谓实。",
      "问我此生何所归，笑指浮休百年宅。蒜山幸有闲田地，招此无家一房客。"
    ]
  },
  {
    "id": "2e89e42020fdc805e25c97c6f26e5b5b",
    "title": "苏子容母陈夫人挽词",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "苏、陈甥舅真冰玉，正始风流起颓俗。夫人高节称其家，凛凛寒松映修竹。",
      "鸡鸣为善日日新，八十三年如一晨。岂惟家室宜寿母，实与朝廷生异人。",
      "忘躯徇国乃吾子，三仕何曾知愠喜。不须拥笏强垂鱼，我视去来皆梦尔。",
      "诵诗相挽真区区，墓碑千字多遗馀。他年太史取家传，知有班昭续《汉书》。"
    ]
  },
  {
    "id": "2e89e42020fdc8050ce77d7f0f97126d",
    "title": "王中甫哀辞，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "生刍不独比前人，束稿端以废谢鲲。子达想无身后念，吾衰不复梦中论。",
      "已知毅、豹为均死，未识荆、凡定孰存？堪笑东坡痴钝老，区区犹记刻舟痕。"
    ]
  },
  {
    "id": "2e89e42020fdc8056438a95c9751e377",
    "title": "徐大正闲轩",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "冰蚕不知寒，火鼠不知暑。知闲见闲地，已觉非闲侣。",
      "君看东坡翁，懒散谁比数。形骸堕醉梦，生事委尘土。",
      "早眠不见灯，晚食或攲午。卧看毡取盗，坐视麦漂雨。",
      "语希舌颊强，行少腰脚偻。五年黄州城，不蹋黄州鼓。",
      "人言我闲客，置此闲处所。问闲作何味，如眼不自睹。",
      "颇讶徐孝廉，得闲能几许。介子愿奉使，翁归备文武。",
      "应缘不耐闲，名字挂庭宇。我诗为闲作，更得不闲语。",
      "君如汗血驹，转盼略燕、楚。莫嫌銮辂重，终胜盐车苦。"
    ]
  },
  {
    "id": "2e89e42020fdc8056e1af540010f70f6",
    "title": "蔡景繁官舍小阁",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "使君不独东南美，典型尚记先君子。",
      "戏嘲王叟短辕车，肯为徐郎书纸尾。",
      "三年弭节江湖上，千首放怀风月里。",
      "手开西阁坐虚明，目净东溪照清泚。",
      "素琴浊酒容一榻，落霞孤鹜供千里。",
      "大舫何时系门柳，小诗屡欲书窗纸。",
      "文昌新构满鹓鸾，都邑正喧收杞梓。",
      "相逢一醉岂有命，南来寂寞君归矣。"
    ]
  },
  {
    "id": "2e89e42020fdc80545099f4dc2d98d95",
    "title": "高邮陈直躬处士画雁二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "野雁见人时，未起意先改。",
      "君从何处看，得此无人态。",
      "无乃槁木形，人禽两自在。",
      "北风振枯苇，微雪落璀璀。",
      "惨澹云水昏，晶荧沙砾碎。",
      "弋人怅何慕，一举渺江海。"
    ]
  },
  {
    "id": "2e89e42020fdc80545099f4d54853ff1",
    "title": "高邮陈直躬处士画雁二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "众禽事纷争，野雁独闲洁。",
      "徐行意自得，俯仰若有节。",
      "我衰寄江湖，老伴杂鹅鸭。",
      "作书问陈子，晓景画苕霅。",
      "依依聚圆沙，稍稍动斜月。",
      "先鸣独鼓翅，吹乱芦花雪。"
    ]
  },
  {
    "id": "2e89e42020fdc80556f8c4fef94b30f1",
    "title": "次韵王定国南迁回见寄",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "土晕铜花蚀秋水，要须悍石相砻砥。",
      "十年冰蘖战膏粱，万里烟波濯纨绮。",
      "归来诗思转清激，百丈空潭数鲂鲤。",
      "逝将桂浦撷兰荪，不记槐堂收剑履。",
      "却思庾岭今何在，更说彭城真梦耳。",
      "君知先竭是甘井，我愿得全如苦李。",
      "妄心不复九回肠，至道终当三洗髓。",
      "广陵阳羡何足较，只有无何真我里。",
      "乐全老子今禅伯，掣电机锋不容拟。",
      "心通岂复问云何，印可聊须答如是。",
      "相逢为我话留滞，桃花春涨孤舟起。"
    ]
  },
  {
    "id": "2e89e42020fdc8054450824d3bcb47d0",
    "title": "龟山辩才师",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "此生念念浮云改，寄语长淮今好在。",
      "故人宴坐虹梁南，新河巧出龟山背。",
      "木鱼呼客振林莽，铁凤横空飞彩绘。",
      "忽惊堂宇变雄深，坐觉风雷生謦欬。",
      "羡师游戏浮沤间，笑我荣枯弹指内。",
      "尝茶看画亦不恶，问法求诗了无碍。",
      "千里孤帆又独来，五年一梦谁相对。",
      "何当来世结香火，永与名山供井硙。"
    ]
  },
  {
    "id": "2e89e42020fdc80596cffcdb9779b9fc",
    "title": "孙莘老寄墨四首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "徂徕无老松，易水无良工。",
      "珍材取乐浪，妙手惟潘翁。",
      "鱼胞熟万杵，犀角盘双龙。",
      "墨成不敢用，进入蓬莱宫。",
      "蓬莱春昼永，玉殿明房栊。",
      "金笺洒飞白，瑞雾萦长虹。",
      "遥怜醉常侍，一笑开天容。"
    ]
  },
  {
    "id": "2e89e42020fdc80596cffcdb3bb7546a",
    "title": "孙莘老寄墨四首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "溪石琢马肝，剡藤开玉版。",
      "嘘嘘云雾出，奕奕龙蛇绾。",
      "此中有何好，秀色纷满眼。",
      "故人归天禄，古漆窥蠹简。",
      "隃麋给尚方，老手擅编刬。",
      "分馀幸见及，流落一叹赧。"
    ]
  },
  {
    "id": "2e89e42020fdc80596cffcdb028e691f",
    "title": "孙莘老寄墨四首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我贫如饥鼠，长夜空咬啮。",
      "瓦池研灶煤，苇管书柿叶。",
      "近者唐夫子，远致乌玉玦。",
      "先生又继之，圭璧烂箱箧。",
      "晴窗洗砚坐，蛇蚓稍蟠结。",
      "便有好事人，敲门求醉帖。"
    ]
  },
  {
    "id": "2e89e42020fdc80596cffcdb9d3570d2",
    "title": "孙莘老寄墨四首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "吾穷本坐诗，久服朋友戒。",
      "五年江湖上，闭口洗残债。",
      "今来复稍稍，快痒如爬疥。",
      "先生不讥诃，又复寄诗械。",
      "幽光发奇思，点黮出荒怪。",
      "诗成自一笑，故疾逢虾蟹。"
    ]
  },
  {
    "id": "2e89e42020fdc805209496b4069627f0",
    "title": "南都妙峰亭",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "千寻挂云阙，十顷含风湾。",
      "开门弄清泚，照见双铜镮。",
      "池台半禾黍，桃李馀榛菅。",
      "无人肯回首，日暮车班班。",
      "使君非世人，心与古佛闲。",
      "时要声利客，来洗尘埃颜。",
      "新亭在东阜，飞宇凌通阛。",
      "古甃磨翠壁，霜林散烟鬟。",
      "孤云抱商丘，芳草连杏山。",
      "俯仰尽法界，逍遥寄人寰。",
      "亭亭妙高峰，了了蓬艾间。",
      "五老压彭蠡，三峰照潼关。",
      "均为拳石小，配此一掬悭。",
      "烦公为标指，免使勤跻攀。"
    ]
  },
  {
    "id": "2e89e42020fdc805192e7ea8ba5d3d99",
    "title": "寄蕲簟与蒲传正",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "兰溪美箭不成笛，离离玉箸排霜脊。",
      "千沟万缕自生风，入手未开先惨慄。",
      "公家列屋闲蛾眉，珠帘不动花阴移。",
      "雾帐银床初破睡，牙签玉局坐弹棋。",
      "东坡病叟长羁旅，冻卧饥吟似饥鼠。",
      "倚赖春风洗破衾，一夜雪寒披故絮。",
      "火冷灯青谁复知，孤舟儿女自嚘咿。",
      "皇天何时反炎燠，愧此八尺黄琉璃。",
      "愿君净扫清香阁，卧听风漪声满榻。",
      "习习还从两腋生，请公乘此朝阊阖。"
    ]
  },
  {
    "id": "2e89e42020fdc8053a1f843bbd3c15b3",
    "title": "赠眼医天彦若",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "针头如麦芒，气出如车轴。",
      "间关脉络中，性命寄毛粟。",
      "而况清净眼，内景含天烛。",
      "琉璃贮沆瀣，轻脆不任触。",
      "而子于其间，来往施锋镞。",
      "笑谈纷自若，观者颈为缩。",
      "运针如运斤，去翳如拆屋。",
      "常疑子善幻，他技杂符祝。",
      "子言吾有道，此理君未瞩。",
      "形骸一尘垢，贵贱两草木。",
      "世人方重外，妄见瓦与玉。",
      "而我初不知，刺眼如刺肉。",
      "君看目与翳，是翳要非目。",
      "目翳苟二物，易分如麦菽。",
      "宁闻老农夫，去草更伤谷。",
      "鼻端有馀地，肝胆分楚蜀。",
      "吾于五轮间，荡荡见空曲。",
      "如行九轨道，并驱无击毂。",
      "空花谁开落，明月自朏朒。",
      "请问乐全堂，忘言老尊宿。"
    ]
  },
  {
    "id": "2e89e42020fdc8052293d308297f862d",
    "title": "李宪仲哀词，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "大梦行当觉，百年特未满。",
      "遑哀已逝人，长眠寄孤馆。",
      "念我同年生，意长日月短。",
      "盐车困骐骥，烈火废圭瓒。",
      "后生有奇骨，出语已精悍。",
      "萧然野鹤姿，谁复识中散。",
      "有生寓大块，死者谁不窾。",
      "嗟君独久客，不识黄土暖。",
      "推衣助孝子，一溉滋汤旱。",
      "谁能脱左骖，大事不可缓。"
    ]
  },
  {
    "id": "2e89e42020fdc80504d46bfef662ee35",
    "title": "王伯扬所藏赵昌花四首梅花",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "南行度关山，沙水清练练。",
      "行人已愁绝，日暮集微霰。",
      "殷勤小梅花，仿佛吴姬面。",
      "暗香随我去，回首惊千片。",
      "至今开画图，老眼凄欲泫。",
      "幽怀不可写，归梦君家倩。"
    ]
  },
  {
    "id": "2e89e42020fdc80504d46bfe80078799",
    "title": "王伯扬所藏赵昌花四首梅花",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "弱质困夏永，奇姿苏晓凉。",
      "低昂黄金杯，照耀初日光。",
      "檀心自成晕，翠叶森有芒。",
      "古来写生人，妙绝谁似昌。",
      "晨妆与午醉，真态含阴阳。",
      "君看此花枝，中有风露香。"
    ]
  },
  {
    "id": "2e89e42020fdc80504d46bfecf50d611",
    "title": "王伯扬所藏赵昌花四首梅花",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "清飙已拂林，积水渐收潦。",
      "溪边野芙蓉，花水相媚好。",
      "坐看池莲尽，独伴霜菊槁。",
      "幽姿强一笑，暮景迫摧倒。",
      "凄凉似贫女，嫁晚惊衰早。",
      "谁写少年容，樵人剑南老。"
    ]
  },
  {
    "id": "2e89e42020fdc80504d46bfe204acb51",
    "title": "王伯扬所藏赵昌花四首梅花",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "萧萧南山松，黄叶陨劲风。",
      "谁怜儿女花，散火冰雪中。",
      "能传岁寒姿，古来惟丘翁。",
      "赵叟得其妙，一洗胶粉空。",
      "掌中调丹砂，染此鹤顶红。",
      "何须夸落墨，独赏江南工。"
    ]
  },
  {
    "id": "2e89e42020fdc80554a60614694e63d4",
    "title": "观杭州钤辖欧育刀剑战袍",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "青绫衲衫暖衬甲，红线勒帛光绕胁。",
      "秃襟小袖雕鹘盘，大刀长剑龙蛇柙。",
      "两军鼓噪屋瓦坠，红尘白羽纷相杂。",
      "将军恩重此身轻，笑履锋铓如一插。",
      "书生只肯坐帷幄，谈笑毫端弄生杀。",
      "叫呼击鼓催上竿，猛士应怜小儿黠。",
      "试问黄河夜偷渡，掠面惊沙寒霎霎。",
      "何如大舰日高眠，一枕清风过苕霅。"
    ]
  },
  {
    "id": "2e89e42020fdc8057ce02b50cc440e54",
    "title": "寄吴德仁兼简陈季常",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "东坡先生无一钱，十年家火烧凡铅。",
      "黄金可成河可塞，只有霜鬓无由玄。",
      "龙丘居士亦可怜，谈空说有夜不眠。",
      "忽闻河东狮子吼，拄杖落手心茫然。",
      "谁似濮阳公子贤，饮酒食肉自得仙。",
      "平生寓物不留物，在家学得忘家禅。",
      "门前罢亚十顷田，清溪绕屋花连天。",
      "溪堂醉卧呼不醒，落花如雪春风颠。",
      "我游兰溪访清泉，已办布袜青行缠。",
      "稽山不是无贺老，我自兴尽回酒船。",
      "恨君不识颜平原，恨我不识元鲁山。",
      "铜驼陌上会相见，握手一笑三千年。"
    ]
  },
  {
    "id": "2e89e42020fdc805ac8916ca2b4892a5",
    "title": "题王逸少帖",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "颠张、醉素两秃翁，追逐世好称书工。何曾梦见王与钟，妄自粉饰欺盲聋。",
      "有如市娼抹青红，妖歌嫚舞眩儿童。谢家夫人澹丰容，萧然自有林下风。",
      "天门荡荡惊跳龙，出林飞鸟一扫空。为君草书续其终，待我他日不匆匆。"
    ]
  },
  {
    "id": "2e89e42020fdc80538e2b7d452dbeb90",
    "title": "书林逋诗后",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "吴侬生长湖山曲，呼吸湖光饮山绿。",
      "不论世外隐君子，佣儿贩妇皆冰玉。",
      "先生可是绝俗人，神清骨冷无由俗。",
      "我不识君曾梦见，瞳子瞭然光可烛。",
      "遗篇妙字处处有，步绕西湖看不足。",
      "诗如东野不言寒，书似留台差少肉。",
      "平生高节已难继，将死微言犹可录。",
      "自言不作封禅书，更肯悲吟白头曲。",
      "我笑吴人不好事，好作祠堂傍修竹。",
      "不然配食水仙王，一盏寒泉荐秋菊。"
    ]
  },
  {
    "id": "2e89e42020fdc8050ca61c59bfa71cc9",
    "title": "云师无著自金陵来，见余广陵，且遗余《支遁鹰马图》。将归，以诗送之，且还其画",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "道人自嫌三世将，弃家十年今始壮。",
      "玉骨犹寒富贵馀，漆瞳已照人天上。",
      "去年相见古长干，众中矫矫如翔鸾。",
      "今年过我江西寺，病瘦已作霜松寒。",
      "朱颜不办供岁月，风中蒿火汤中雪。",
      "好问君家黄面翁，乞得摩尼照生灭。",
      "莫学王郎与支遁，臂鹰走马怜神骏。",
      "还君画图君自收，不如木人骑土牛。"
    ]
  },
  {
    "id": "2e89e42020fdc8053f6bba2a1544cd40",
    "title": "次韵答贾耘老",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "五年一梦南司州，饥寒疾病为子忧。东来六月井无水，仰看古堰横奔牛。",
      "平生管、鲍子知我，今日陈、蔡谁从丘。夜航争路泥水涩，牵挽直欲来瓜洲。",
      "自言：「嗜酒得风痹，故乡不敢居温柔。定将泛爱救沟壑，衰病不复从前乐。",
      "今年太守真卧龙，笑语炎天出冰雹。时低九尺苍须髯，过我三间小池阁。」",
      "「故人改观争来贺，小儿不信犹疑错。为君置酒饮且哦，草间秋虫亦能歌。",
      "可怜老骥真老矣，无心更秣天山禾。"
    ]
  },
  {
    "id": "2e89e42020fdc8056be6f53136f2b156",
    "title": "赠章默，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "章子亲未葬，馀生抱羸疾。",
      "朝吟噎邻里，夜泪腐茵席。",
      "前年黑花生，今岁白发出。",
      "身随日月逝，恨与天地毕。",
      "愿求不毛田，亲筑长夜室。",
      "难从王孙裸，未忍夏后堲。",
      "五陵多豪士，百万付一掷。",
      "心知义财难，甘就贫友乞。",
      "不辞毛粟施，行自丘山积。",
      "此志苟朝遂，夕死真不戚。",
      "誓求无生理，不践有为迹。",
      "弃身尸陀林，乌鸢任狼藉。"
    ]
  },
  {
    "id": "2e89e42020fdc805be9e88989a9bd4e5",
    "title": "金山妙高台",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我欲乘飞车，东访赤松子。",
      "蓬莱不可到，弱水三万里。",
      "不如金山去，清风半帆耳。",
      "中有妙高台，雪峰自孤起。",
      "仰观初无路，谁信平如砥。",
      "台中老比丘，碧眼照窗几。",
      "巉巉玉为骨，凛凛霜入齿。",
      "机锋不可触，千偈如翻水。",
      "何须寻德云，即此比丘是。",
      "长生未暇学，请学长不死。"
    ]
  },
  {
    "id": "2e89e42020fdc8059f9b6e37709108b9",
    "title": "赠杜介，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我梦游天台，横空石桥小。",
      "松风吹菵露，翠湿香袅袅。",
      "应真飞锡过，绝涧度云鸟。",
      "举意欲从之，翛然已松杪。",
      "微言粲珠玉，未说意先了。",
      "觉来如堕空，耿耿窗户晓。",
      "群生陷迷网，独达从古少。",
      "杜叟子何人，长啸万物表。",
      "妻孥空四壁，振策念轻矫。",
      "遂为赤城游，飞步凌缥缈。",
      "问禅不归舍，屡为瓠壶绕。",
      "何人识此志，佛眼自照瞭。",
      "我梦君见之，卓尔非魔娆。",
      "仙葩发茗碗，剪刻分葵蓼。",
      "从今更不出，闭户闲騕袅。",
      "时从佛顶岩，驰下双莲沼。"
    ]
  },
  {
    "id": "2e89e42020fdc80527e3dd00c60f493e",
    "title": "次韵孙莘老斗野亭寄子由，在邵伯堰",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "落帆谢公渚，日脚东西平。",
      "孤亭得小憩，暮景含馀清。",
      "坐待斗与牛，错落挂南甍。",
      "老僧如夙昔，一笑意已倾。",
      "新诗出故人，旧事疑前生。",
      "吾生七往来，送老海上城。",
      "逢人辄自哂，得鱼不忍烹。",
      "似闻绩溪老，复作东都行。",
      "小诗如秋菊，艳艳霜中明。",
      "过此感我言，长篇发春荣。"
    ]
  },
  {
    "id": "2e89e42020fdc805882d7ee86211e313",
    "title": "送杨杰，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天门夜上宾出日，万里红波半天赤。归来平地看跳丸，一点黄金铸秋橘。",
      "太华峰头作重九，天风吹滟黄花酒。浩歌驰下腰带，醉舞崩崖一挥手。",
      "神游八极万缘虚，下视蚊雷隐污渠。大千一息八十返，笑厉东海骑鲸鱼。",
      "三韩王子西求法，凿齿弥天两勍敌。过江风急浪如山，寄语舟人好看客。"
    ]
  },
  {
    "id": "2e89e42020fdc80555ea8d06e143f02d",
    "title": "杨康功有石，状如醉道士，为赋此诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "楚山固多猿，青者黠而寿。",
      "化为狂道士，山谷恣腾蹂。",
      "误入华阳洞，窃饮茅君酒。",
      "君命囚岩间，岩石为械杻。",
      "松根络其足，藤蔓缚其肘。",
      "苍苔眯其目，丛棘哽其口。",
      "三年化为石，坚瘦敌琼玖。",
      "无复号云声，空馀舞杯手。",
      "樵夫见之笑，抱卖易升斗。",
      "杨公海中仙，世俗那得友。",
      "海边逢姑射，一笑微俯首。",
      "胡不载之归，用此顽且丑。",
      "求诗纪其异，本末得细剖。",
      "吾言岂妄云，得之亡是叟。"
    ]
  },
  {
    "id": "2e89e42020fdc80588bae3e64df61f95",
    "title": "迨作《淮口遇风诗》，戏用其韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我诗如病骥，悲鸣向衰草。",
      "有儿真骥子，一喷群马倒。",
      "养气勿吟哦，声名忌太早。",
      "风涛借笔力，势逐孤云扫。",
      "何如陶家儿，绕舍觅梨枣。",
      "君看押强韵，已胜郊与岛。"
    ]
  },
  {
    "id": "2e89e42020fdc8056ec9e6ac27bc8f11",
    "title": "再过常山和昔年留别诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "伛偻山前叟，迎我如迎新。",
      "那知梦幻躯，念念非昔人。",
      "江湖久放浪，朝市谁相亲。",
      "却寻泉源去，桃花应避秦。"
    ]
  },
  {
    "id": "2e89e42020fdc805ed5cdc484aea3e69",
    "title": "再过超然台赠太守霍翔",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昔饮雩泉别常山，天寒岁在龙蛇间。山中儿童拍手笑，问我西去何当还。",
      "十年不赴竹马约，扁舟独与渔蓑闲。重来父老喜我在，扶挈老幼相遮攀。",
      "当时襁褓皆七尺，而我安得留朱颜。问今太守为谁欤？护羌充国鬓未斑。",
      "躬持牛酒劳行役，无复杞菊嘲寒悭。超然置酒寻旧迹，尚有诗赋镵坚顽。",
      "孤云落日在马耳，照耀金碧开烟鬟。邞淇自古北流水，跳波下濑鸣玦环。",
      "愿公谈笑作石埭，坐使城郭生溪湾。"
    ]
  },
  {
    "id": "2e89e42020fdc8051fcc4770916bed3d",
    "title": "遗直坊，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "使君不浪出，羔雁亲扣门。",
      "先生但清坐，薤水已多言。",
      "当时邦人化，市无晨饮豚。",
      "岁月曾几何，客主皆九原。",
      "鲁经有遗叹，楚些无归魂。",
      "我作遗直诗，过者式其藩。"
    ]
  },
  {
    "id": "2e89e42020fdc8052b7d76e9c1def286",
    "title": "鳆鱼行",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "渐台人散长弓射，初啖鳆鱼人未识。西陵衰老穗帐空，肯向北河亲馈食。",
      "两雄一律盗汉家，嗜好亦若肩相差。食每对之先太息，不因噎呕缘疮痂。",
      "中间霸据关梁隔，一枚何啻千金直。百年南北鲑菜通，往往残馀饱臧获。",
      "东随海舶号倭螺，异方珍宝来更多。磨沙瀹沈成大胾，剖蚌作脯分馀波。",
      "君不闻蓬莱阁下驼棋岛，八月边风备胡獠。舶船跋浪鼋鼍震，长镵铲处崖谷倒。",
      "膳夫善治荐华堂，坐令雕俎生辉光。肉芝石耳不足数，醋芼鱼皮真倚墙。",
      "中都贵人珍此味，糟浥油藏能远致。割肥方厌万钱厨，决眦可醒千日醉。",
      "三韩使者金鼎来，方奁馈送烦舆台。辽东太守远自献，临淄掾吏谁为材。",
      "吾生东归收一斛，苞苴未肯钻华屋。分送羹材作眼明，却取细书防老读。"
    ]
  },
  {
    "id": "2e89e42020fdc80501dc54eb39e7e3fe",
    "title": "登州海市，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "东方云海空复空，群仙出没空明中。",
      "荡摇浮世生万象，岂有贝阙藏珠宫。",
      "心知所见皆幻影，敢以耳目烦神工。",
      "岁寒水冷天地闭，为我起蛰鞭鱼龙。",
      "重楼翠阜出霜晓，异事惊倒百岁翁。",
      "人间所得容力取，世外无物谁为雄。",
      "率然有请不我拒，信我人厄非天穷。",
      "潮阳太守南迁归，喜见石廪堆祝融。",
      "自言正直动山鬼，岂知造物哀龙钟。",
      "伸眉一笑岂易得，神之报汝亦已丰。",
      "斜阳万里孤鸟没，但见碧海磨青铜。",
      "新诗绮语亦安用，相与变灭随东风。"
    ]
  },
  {
    "id": "2e89e42020fdc805c1db8190e2f8af7c",
    "title": "过莱州雪后望三山",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "东海如碧环，西北卷登莱。",
      "云光与天色，直到三山回。",
      "我行适冬仲，薄雪收浮埃。",
      "黄昏风絮定，半夜扶桑开。",
      "参差太华顶，出没云涛堆。",
      "安期与羡门，乘龙安在哉。",
      "茂陵秋风客，劝尔麾一杯。",
      "帝乡不可期，楚些招归来。"
    ]
  },
  {
    "id": "2e89e42020fdc805a93c91403324e3f3",
    "title": "次韵赵令铄惠酒",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "神山无石髓，生世悲暂寓。",
      "坐待玉膏流，千载真旦暮。",
      "青州老从事，鬲上非所部。",
      "惠然肯见从，知我憎市酤。",
      "开瓶自洗盏，肴核谁与具。",
      "门前听剥啄，烹鱼得尺素。"
    ]
  },
  {
    "id": "2e89e42020fdc8052c05e78feb452a1d",
    "title": "送范纯粹守庆州",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "才大古难用，论高常近迂。",
      "君看赵魏老，乃为滕大夫。",
      "浮云无根蒂，黄潦能须臾。",
      "知经几成败，得见真贤愚。",
      "羽旄照城阙，谈笑安边隅。",
      "当年老使君，赤手降於菟。",
      "诸郎更何事，折棰鞭其雏。",
      "吾知邓平叔，不斗月支胡。"
    ]
  },
  {
    "id": "2e89e42020fdc805115b4e315a47c08a",
    "title": "次韵王定国谢韩子华过饮",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "楚有孙叔敖，长城隐千里。",
      "哀哉练裙子，负薪蹑破履。",
      "岂无故交亲，逝去如覆水。",
      "不如老优孟，谈笑托谐美。",
      "世家不可恃，如倚折足几。",
      "祥符有贤相，手握天下砥。",
      "懿敏亦名公，三贵德爵齿。",
      "盖棺今几日，公子谁料理。",
      "谁要卿料理，欲说且止止。",
      "宅相开府公，久为苍生起。",
      "如何垂老别，冰盘馈苍耳。",
      "亲嫌妨鹗荐，相对发微泚。",
      "新诗如弹丸，脱手不移晷。",
      "我亦老宾客，苦语落纨绮。",
      "莫辞三上章，有道贫贱耻。"
    ]
  },
  {
    "id": "2e89e42020fdc80562e7f15dd27041b2",
    "title": "送戴蒙赴成都玉局观，将老焉",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "拾遗被酒行歌处，野梅官柳西郊路。",
      "闻道华阳版籍中，至今尚有城南杜。",
      "我欲归寻万里桥，水花风叶暮萧萧。",
      "芋魁径尺谁能尽，桤木三年巳足烧。",
      "百岁风狂定何有，羡君今作峨眉叟。",
      "纵未家生执戟郎，也应世出埋轮守。",
      "莫欺老病未归身，玉局他年第几人。",
      "会待子猷清兴发，还须雪夜去寻君。"
    ]
  },
  {
    "id": "2e89e42020fdc805dd95df740309a8db",
    "title": "和王晋卿，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "先生饮东坡，独舞无所属。",
      "当时挹明月，对影三人足。",
      "醉眠草棘间，虫虺莫予毒。",
      "醒来送归雁，一寄千里目。",
      "怅然怀公子，旅食久不玉。",
      "欲书加餐字，远托西飞鹄。",
      "谓言相濡沫，未足救沟渎。",
      "吾生如寄耳，何者为祸福。",
      "不如两相忘，昨梦那可逐。",
      "上书得自便，归老湖山曲。",
      "躬耕二顷田，自种十年木。",
      "岂知垂老眼，却对金莲烛。",
      "公子亦生还，仍分刺史竹。",
      "贤愚有定分，樽俎守尸祝。",
      "文章何足云，执技等医卜。",
      "朝廷方西顾，羌虏骄未伏。",
      "遥知重阳酒，白羽落黄菊。",
      "羡君真将家，浮面气可掬。",
      "何当请长缨，一战河湟复。"
    ]
  },
  {
    "id": "2e89e42020fdc80518022eac71dffc7e",
    "title": "次韵王觌正言喜雪",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "圣人与天通，有诏宽狱市。好语夜喧街，湿云朝覆砌。",
      "纷然退朝后，色映宫槐媚。欲夸剪刻工，故上朱蓝袂。",
      "我方执笔侍，未敢书上瑞。君犹伏阁争，高论亦少慰。",
      "霏霏止还作，盎盎风与气。神龙久潜伏，一怒势必倍。",
      "行当见三白，拜舞欢万岁。归来饮君家，酣咏追《既醉》。"
    ]
  },
  {
    "id": "2e89e42020fdc8052487ab68d3136b14",
    "title": "送陈睦知潭州",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "华清缥缈浮高栋，上有缬林藏石瓮。",
      "一杯此地初识君，千岩夜上同飞鞚。",
      "君时年少面如玉，一饮百觚嫌未痛。",
      "白鹿泉头山月出，寒光泼眼如流汞。",
      "朝元阁上酒醒时，卧听风銮鸣铁凤。",
      "旧游空在人何处，二十三年真一梦。",
      "我得生还雪髯满，君亦老嫌金带重。",
      "有如社燕与秋鸿，相逢未稳还相送。",
      "洞庭青草渺无际，天柱紫盖森欲动。",
      "湖南万古一长嗟，付与骚人发嘲弄。"
    ]
  },
  {
    "id": "2e89e42020fdc8057f51731d59cbc49c",
    "title": "用前韵答西掖诸公见和",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "双猊蟠础龙缠栋，金井辘轳鸣晓瓮。",
      "小殿垂帘白玉钩，大宛立仗朱丝鞚。",
      "风驭宾天云雨隔，孤臣忍泪肝肠痛。",
      "羡君意气风生座，落笔纵横盘走汞。",
      "上樽日日泻黄封，赐茗时时开小凤。",
      "闭门怜我老太玄，给札看君赋云梦。",
      "金奏不知江海眩，木瓜屡费瑶琼重。",
      "岂惟蹇步苦追攀，已觉侍史疲奔送。",
      "春还宫柳腰支活，水入御沟鳞甲动。",
      "借君妙语发舂容，顾我风琴不成弄。"
    ]
  },
  {
    "id": "2e89e42020fdc805b06a080ca88f3cb3",
    "title": "送表弟程六知楚州",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "炯炯明珠照双璧，当年三老苏、程、石。里人下道避鸠杖，刺史迎门倒凫舄。",
      "我时与子皆儿童，狂走从人觅梨栗。健如黄犊不可恃，隙过白驹那暇惜。",
      "醴泉寺古垂橘柚，石头山高暗松栎。诸孙相逢万里外，一笑未解千忧集。",
      "子方得郡古山阳，老手生风谢刀笔。我正含毫紫微阁，病眼昏花困书檄。",
      "莫教印绶系馀年，去扫坟墓当有日。功成头白早归来，共藉梨花作寒食。"
    ]
  },
  {
    "id": "2e89e42020fdc805bd36b8620cc67bd4",
    "title": "送王伯扬守虢",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "华山东麓秦遗民，当时依山来避秦。",
      "至今风俗含古意，柔桑绿水招行人。",
      "行人掉臂不回首，争入崤函土囊口。",
      "惟有使君千里来，欲饮三堂无事酒。",
      "三堂本来一事无，日长睡起闻投壶。",
      "床头砚石开云月，涧底松根斸雪腴。",
      "山棚盗散人安寝，劝买耕牛发陈廪。",
      "归来只作水衡卿，我欲携壶就君饮。"
    ]
  },
  {
    "id": "2e89e42020fdc805741d926f3df13965",
    "title": "题文与可墨竹，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "斯人定何人，游戏得自在。诗鸣草圣馀，兼入竹三昧。",
      "时时出木石，荒怪轶象外。举世知珍之，赏会独予最。",
      "知音古难合，奄忽不少待。谁云生死隔，相见如龚、隗。"
    ]
  },
  {
    "id": "2e89e42020fdc805d1883d8bb660bbd3",
    "title": "次韵和王巩",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "谪仙窜夜郎，子美耕东屯。",
      "造物岂不惜，要令工语言。",
      "王郎年少日，文如瓶水翻。",
      "争锋虽剽甚，闻鼓或惊奔。",
      "天欲成就之，使触羝羊藩。",
      "孤光照微陋，耿如月在盆。",
      "归来千首诗，倾泻五石樽。",
      "却疑彭泽在，颇觉苏州烦。",
      "君看驺忌子，廉折配春温。",
      "知音必无人，坏壁挂桐孙。"
    ]
  },
  {
    "id": "2e89e42020fdc805c2c152e39ede428c",
    "title": "用王巩韵赠其侄震",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "衡门老苔藓，竹柏千兵屯。",
      "开樽邀落日，未对乌鸟言。",
      "清风举吹籁，散乱书帙翻。",
      "传呼一何急，人马从车奔。",
      "贫居少宾客，邻妇窥篱藩。",
      "墙头过春酒，绿泛田家盆。",
      "比来伏青蒲，坐捉白兽樽。",
      "王猷修润色，亦有簿领烦。",
      "朝廷贵二陆，屡闻天语温。",
      "犹能整笔阵，愧我非韩孙。"
    ]
  },
  {
    "id": "2e89e42020fdc8050cbc20f555008898",
    "title": "用王巩韵，送其侄震知蔡州",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "九门插天开，万马先朝屯。",
      "举鞭红尘中，相见不得言。",
      "夜走清虚宿，扣门惊鹊翻。",
      "君家汾阳家，永巷车雷奔。",
      "夕郎方不夕，列戟以自藩。",
      "相逢开月阁，画檐低金盆。",
      "至今梦中语，犹举灯前樽。",
      "阿戎修玉牒，未惮笔削烦。",
      "君归助献纳，坐继岑与温。",
      "我客二子间，不复寻诸孙。"
    ]
  },
  {
    "id": "2e89e42020fdc805e331ab4ac40c1fa4",
    "title": "用旧韵送鲁元翰知洺州",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我在东坡下，躬耕三亩园。",
      "君为尚书郎，坐拥百吏繁。",
      "鸣蛙与鼓吹，等是俗物喧。",
      "永谢十年旧，老死三家村。",
      "惟君绨袍信，到我雀罗门。",
      "缅怀故人意，欲使薄夫敦。",
      "新年对宣室，白首代尧言。",
      "相逢问前辈，所见多后昆。",
      "道馆虽云乐，冷卿当复温。",
      "还持刺史节，却驾朱轮轩。",
      "黄发方用事，白须宜少存。",
      "嗣圣真生知，拯民如救燔。",
      "初囚羽渊魄，尽返湘江魂。",
      "坐忧东郡决，老守思王尊。",
      "北流桑柘没，故道尘埃翻。",
      "知君一寸心，可敌千步垣。",
      "流亡自栖止，老幼忘崩奔。",
      "得闲闭阁坐，勿使道眼浑。",
      "聊乘应舍筏，直溯无生源。",
      "归来成二老，夜榻当重论。"
    ]
  },
  {
    "id": "2e89e42020fdc805089d192d995cec2f",
    "title": "次韵子由送陈侗知陕州",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "谁能如铁牛，横身负黄河。",
      "滔天不能没，尺棰未易诃。",
      "世俗自无常，徐公故逶迤。",
      "别来不可说，事与浮云多。",
      "当时无限人，毁誉即墨阿。",
      "虚声了无实，夜虫鸣机梭。",
      "相逢一笑外，奈此白发何。",
      "天骥皆籋云，长鸣饱刍禾。",
      "王庭旅百实，大贝随弓戈。",
      "君独一麾去，欲赓五裤歌。",
      "甘棠古乐国，白酒金叵罗。",
      "知君不久留，治行中新科。",
      "过客足嗔喜，东堂记分鹅。",
      "此外但坐啸，后生工揣摩。"
    ]
  },
  {
    "id": "2e89e42020fdc8051824ac87bfe021f1",
    "title": "送程建用",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "先生本舌耕，文字浩千顷。空仓付公子，坐待发苕颖。",
      "十年困新说，儿女争捕影。凿垣种蒿蓬，嘉谷谁复省。",
      "空馀南陔意，太息北堂冷。织屦随方进，采薪教韦逞。",
      "辛勤守一经，菽水贤五鼎。今年闻起废，《鲁史》复光景。",
      "公子亦改官，三就繁马颈。归来一笑粲，素发飒垂领。",
      "会看金花诏，汤沐奉朝请。天公不吾欺，寿与龟鹤永。"
    ]
  },
  {
    "id": "2e89e42020fdc805269f21a31fa1811f",
    "title": "次韵黄鲁直赤目",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "诵诗得非子夏学，紬史正作丘明书。",
      "天公戏人亦薄相，略遣幻翳生明珠。",
      "赖君年来屏鲜腴，百千灯光同一如。",
      "书成自写蝇头表，端就君王觅镜湖。"
    ]
  },
  {
    "id": "2e89e42020fdc8058fdcac1d690af40f",
    "title": "武昌西山，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "春江渌涨蒲萄醅，武昌官柳知谁栽。",
      "忆从樊口载春酒，步上西山寻野梅。",
      "西山一上十五里，风驾两腋飞崔嵬。",
      "同游困卧九曲岭，褰衣独到吴王台。",
      "中原北望在何许，但见落日低黄埃。",
      "归来解剑亭前路，苍崖半入云涛堆。",
      "浪翁醉处今尚在，石臼抔饮无樽罍。",
      "尔来古意谁复嗣，公有妙语留山隈。",
      "至今好事除草棘，常恐野火烧苍苔。",
      "当时相望不可见，玉堂正对金銮开。",
      "岂知白首同夜直，卧看椽烛高花摧。",
      "江边晓梦忽惊断，铜环玉锁鸣春雷。",
      "山人帐空猿鹤怨，江湖水生鸿雁来。",
      "请公作诗寄父老，往和万壑松风哀。"
    ]
  },
  {
    "id": "2e89e42020fdc805c2494d83139fe759",
    "title": "西山诗和者三十馀人，再用前韵为谢",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "朱颜发过如春醅，胸中梨枣初未栽。丹砂未易扫白发，赤松却欲参黄梅。",
      "寒溪本自远公社，白莲翠竹依崔嵬。当时石泉照金像，神光夜发如五台。",
      "饮泉鉴面得真意，坐视万物皆浮埃。欲收暮景返田里，远溯江水穷离堆。",
      "还朝岂独羞老病，自叹才尽倾空罍。诸公渠渠若夏屋，吞吐风月清隅隈。",
      "我如废井久不食，古甃缺落生阴苔。数诗往复相感发，汲新除旧寒光开。",
      "遥知二月春江阔，雪浪倒卷云峰摧。石中无声水亦静，云何解转空山雷。",
      "欲就诸公评此语，要识忧喜何从来。愿求南宗一勺水，往与屈、贾湔馀哀。"
    ]
  },
  {
    "id": "2e89e42020fdc80590eb890041fe2828",
    "title": "狄咏石屏",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "霏霏点轻素，渺渺开重阴。",
      "风花乱紫翠，雪外有烟林。",
      "雪近势方壮，林远意殊深。",
      "会有无事人，支颐识此心。"
    ]
  },
  {
    "id": "2e89e42020fdc805e5d1d0729f3bbcc0",
    "title": "雪林砚屏率鲁直同赋",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "西山无时春，巉岩锁顽阴。",
      "分明倚天壁，点缀无风林。",
      "物固为人出，兴谁于此深。",
      "穷奇真自蠹，诗句且娱心。"
    ]
  },
  {
    "id": "2e89e42020fdc805791c2d85e0947090",
    "title": "虢国夫人夜游图",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "佳人自鞚玉花骢，翩如惊燕蹋飞龙。",
      "金鞭争道宝钗落，何人先入明光宫。",
      "宫中羯鼓催花柳，玉奴弦索花奴手。",
      "坐中八姨真贵人，走马来看不动尘。",
      "明眸皓齿谁复见，只有丹青馀泪痕。",
      "人间俯仰成今古，吴公台下雷塘路。",
      "当时亦笑张丽华，不知门外韩擒虎。"
    ]
  },
  {
    "id": "2e89e42020fdc805fed8393292981b57",
    "title": "送杨孟容",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我家峨眉阴，与子同一邦。",
      "相望六十里，共饮玻璃江。",
      "江山不违人，遍满千家窗。",
      "但苦窗中人，寸心不自降。",
      "子归治小国，洪钟噎微撞。",
      "我留侍玉座，弱步攲丰扛。",
      "后生多高才，名与黄童双。",
      "不肯入州府，故人馀老庞。",
      "殷勤与问讯，爱惜霜眉庞。",
      "何以待我归，寒醅发春缸。"
    ]
  },
  {
    "id": "2e89e42020fdc805d7916aba783c48c2",
    "title": "见子由与孔常父唱和诗，辄次其韵。余昔在馆中，同舍出入，辄相聚饮酒赋诗。近岁不复讲，故终篇及之，庶几诸公稍复其旧，亦太平盛事也",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君先鲁东家，门户照千古。",
      "文章固应尔，须鬣馀似处。",
      "虽非蒙倛状，尚肖历国苦。",
      "诵书口澜翻，布谷杂杜宇。",
      "十年困奔走，栉沐饱风雨。",
      "吾道其非邪，野处岂兕虎。",
      "灞陵闲老将，柏直口尚乳。",
      "自君兄弟还，鼎立知有补。",
      "蓬山耆旧散，故事谁删去。",
      "来迎冯翊传，出饯会稽组。",
      "吾犹及前辈，诗酒盛册府。",
      "愿君倡此风，扬觯斯杜举。"
    ]
  },
  {
    "id": "2e89e42020fdc8057ed6d734da0176e2",
    "title": "黄鲁直以诗馈双井茶，次韵为谢",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "江夏无双种奇茗，汝阴六一夸新书。",
      "磨成不敢付僮仆，自看雪汤生玑珠。",
      "列仙之儒瘠不腴，只有病渴同相如。",
      "明年我欲东南去，画舫何妨宿太湖。"
    ]
  },
  {
    "id": "2e89e42020fdc805ddc822582ff4ce46",
    "title": "赵令晏崔白大图幅径三丈",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "扶桑大茧如瓮盎，天女织绡云汉上。",
      "往来不遣凤衔梭，谁能鼓臂投三丈。",
      "人间刀尺不敢裁，丹青付与濠梁崔。",
      "风蒲半折寒雁起，竹间的皪横江梅。",
      "画堂粉壁翻云幕，十里江天无处著。",
      "好卧元龙百尺楼，笑看江水拍天流。"
    ]
  },
  {
    "id": "2e89e42020fdc805b6ab9bd718880231",
    "title": "次韵三舍人省上",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "纷纷荣瘁何能久，云雨从来翻覆手。恍如一梦堕枕中，却见三贤起江右。",
      "嗟君妙质皆瑚琏，顾我虚名但箕斗。明朝冠盖蔚相望，共扈翠辇朝宣光。",
      "武皇已老白云乡，正与群帝骖龙翔，独留杞梓扶明堂。"
    ]
  },
  {
    "id": "2e89e42020fdc805c0ca33c15002894f",
    "title": "送顾子敦奉使河朔",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我友顾子敦，躯胆两俊伟。",
      "便便十围腹，不但贮书史。",
      "容君数百人，一笑万事已。",
      "十年卧江海，了不见愠喜。",
      "磨刀向猪羊，酾酒会邻里。",
      "归来如一梦，丰颊愈茂美。",
      "平生批敕手，浓墨写黄纸。",
      "会当勒燕然，廊庙登剑履。",
      "翻然向河朔，坐念东郡水。",
      "河来屹不去，如尊乃勇耳。"
    ]
  },
  {
    "id": "2e89e42020fdc8058160c9b58bc83958",
    "title": "次韵子由送家退翁知怀安军",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "吾州同年友，粲若琴上星。",
      "当时功名意，岂止拾紫青。",
      "事既喜违愿，天或不假龄。",
      "今如图中鹤，俯仰在一庭。",
      "退翁守清约，霜菊有馀馨。",
      "鼓笛方入破，朱弦微莫听。",
      "西南正春旱，废沼黏枯萍。",
      "翩然一麾去，想见灵雨零。",
      "我无谪仙句，待诏沉香亭。",
      "空骑内厩马，天仗随云軿。",
      "竟无丝毫补，眷焉谁汝令。",
      "永愧旧山叟，凭君寄丁宁。"
    ]
  },
  {
    "id": "2e89e42020fdc805bed452465e74926e",
    "title": "诸公饯子敦，轼以病不往，复次前韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君为江南英，面作河朔伟。",
      "人间一好汉，谁似张长史。",
      "上书苦留君，言拙辄报已。",
      "置之勿复道，出处俱可喜。",
      "攀舆共六尺，食肉飞万里。",
      "谁言远近殊，等是朝廷美。",
      "遥知送别处，醉墨争淋纸。",
      "我以病杜门，商颂空振履。",
      "后会知何日，一欢如覆水。",
      "善保千金躯，前言戏之耳。"
    ]
  },
  {
    "id": "2e89e42020fdc805265794524f18af0e",
    "title": "送吕行甫司门倅河阳",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "结交不在久，倾盖如平生。",
      "识子今几日，送别亦有情。",
      "子生公相家，高义久峥嵘。",
      "天才既超诣，世故亦屡更。",
      "譬如追风骥，岂免羁与缨。",
      "念我山中人，久与麋鹿并。",
      "误出挂世网，举动俗所惊。",
      "归田虽未果，已觉去就轻。",
      "河阳岂云远，出处恐异程。",
      "便当从此别，有酒无徒倾。"
    ]
  },
  {
    "id": "2e89e42020fdc80595e284dc738b9162",
    "title": "偶与客饮，孔常父见访，方设席延请，忽上马驰去，已而有诗，戏用其韵答之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "扬雄他文不皆奇，独称观瓶居井眉。酒客法士两小儿，陈遵、张竦何曾知。",
      "主人有酒君独辞，蟹螯何不左手持。岂复见吾衡气机，遣人追君君绝驰。",
      "尽力去花君自痴，醍醐与酒同一卮，请君更问文殊师。"
    ]
  },
  {
    "id": "2e89e42020fdc8052815ab5fe0b268df",
    "title": "次韵子由书李伯时所藏韩干马",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "潭潭古屋云幕垂，省中文书如乱丝。忽见伯时画天马，朔风胡沙生落锥。",
      "天马西来从西极，势与落日争分驰。龙膺豹股头八尺，奋迅不受人间羁。",
      "元狩虎脊聊可友，开元玉花何足奇。伯时有道真吏隐，饮啄不羡山梁雌。",
      "丹青弄笔聊尔耳，意在万里谁知之。干惟画肉不画骨，而况失实空留皮。",
      "烦君巧说腹中事，妙语欲遣黄泉知。君不见韩生自言无所学，厩马万匹皆吾师。"
    ]
  },
  {
    "id": "2e89e42020fdc8051af5e0c843c28106",
    "title": "送宋构朝散知彭州迎侍二亲",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "东来谁迎使君车，知是丈人屋上乌。丈人今年二毛初，登楼上马不用扶。",
      "使君负弩为前驱，蜀人不复谈相如。老幼化服一事无，有鞭不施安用蒲。",
      "春波如天涨平湖，鞓红照坐香生肤。帣鞲上寿白玉壶，公堂登歌《凤将雏》。",
      "诸孙欢笑争挽须，蜀人画作西湖图。"
    ]
  },
  {
    "id": "2e89e42020fdc8057fb8c4073ff59798",
    "title": "郭熙画秋山平远",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "玉堂昼掩春日闲，中有郭熙画春山。",
      "鸣鸠乳燕初睡起，白波青嶂非人间。",
      "离离短幅开平远，漠漠疏林寄秋晚。",
      "恰似江南送客时，中流回头望云巘。",
      "伊川佚老鬓如霜，卧看秋山思洛阳。",
      "为君纸尾作行草，炯如嵩洛浮秋光。",
      "我从公游如一日，不觉青山映黄发。",
      "为画龙门八节滩，待向伊川买泉石。"
    ]
  },
  {
    "id": "2e89e42020fdc80578f876f93f75de07",
    "title": "和穆父新凉",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "家居妻儿号，出仕猿鹤怨。未能逐什一，安敢抟九万。",
      "常恐樗栎身，坐缠冠盖蔓。受知如负债，粗报乃焚券。",
      "但知眠牛衣，宁免刺虎圈。清风来既雨，新稻香可饭。",
      "紫蟹应已肥，白酒谁能劝。君今崔、蔡手，政比赵、张健。",
      "三公行可致，一语先自献。幸推江湖心，适我鱼鸟愿。"
    ]
  },
  {
    "id": "2e89e42020fdc805b38ce4eca099c5f4",
    "title": "戏用晁补之韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昔我尝陪醉翁醉，今君但吟诗老诗。",
      "清诗咀嚼那得饱，瘦竹潇洒令人饥。",
      "试问凤凰饥食竹，何如驽马肥苜蓿。",
      "知君忍饥空诵诗，口颊澜翻如布谷。"
    ]
  },
  {
    "id": "2e89e42020fdc805809a1dc2b048d779",
    "title": "书晁补之所藏与可画竹三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "与可画竹时，见竹不见人。",
      "岂独不见人，嗒然遗其身。",
      "其身与竹化，无穷出清新。",
      "庄周世无有，谁知此疑神。"
    ]
  },
  {
    "id": "2e89e42020fdc805809a1dc23d974067",
    "title": "书晁补之所藏与可画竹三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "若人今已无，此竹宁复有。",
      "那将春蚓笔，画作风中柳。",
      "君看断崖上，瘦节蛟蛇走。",
      "何时此霜竿，复入江湖手。"
    ]
  },
  {
    "id": "2e89e42020fdc805809a1dc20a43001c",
    "title": "书晁补之所藏与可画竹三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "晁子拙生事，举家闻食粥。",
      "朝来又绝倒，谀墓得霜竹。",
      "可怜先生盘，朝日照苜蓿。",
      "吾诗固云尔，可使食无肉。"
    ]
  },
  {
    "id": "2e89e42020fdc8050edf5664f3abceb9",
    "title": "和张耒高丽松扇",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "可怜堂堂十八公，老死不入明光宫。",
      "万牛不来难自献，裁作团团手中扇。",
      "屈身蒙垢君一洗，挂名君家诗集里。",
      "犹胜汉宫悲婕妤，网虫不见乘鸾子。"
    ]
  },
  {
    "id": "2e89e42020fdc805a901c538d7a6b05f",
    "title": "故李诚之待制六丈挽词",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "青青一寸松，中有梁栋姿。天骥堕地走，万里端可期。",
      "世无阿房宫，下建五丈旗。又无穆天子，西征燕瑶池。",
      "才大古难用，老死亦其宜。丈夫恐不免，岂患莫己知。",
      "公如松与骥，少小称伟奇。俯仰自廊庙，笑谈无羌夷。",
      "清朝竟不用，白首仍忧时。愿斩横行将，请烹乾没儿。",
      "言虽不见省，坐折奸雄窥。嗟我去公久，江湖生白髭。",
      "归来耆旧尽，零落存者谁。比公嵇中散，龙性不可羁。",
      "疑公李北海，慷慨多雄词。凄凉《五君咏》，沉痛《八哀诗》。",
      "邪正久乃明，人今属公思。九原不可作，千古有馀悲。"
    ]
  },
  {
    "id": "2e89e42020fdc80530824a7253f183d8",
    "title": "书鄢陵王主簿所画折枝二首·其一",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "appreciation": "第一首诗从诗画创作理论谈起，由大处入笔，然后层层推进，最终归结到王主簿的折枝画。这组诗虽然分为二首，但围绕“以诗题画”，由画到诗，再由诗到画，最后仍然归结到诗，离中有合，体现了作者构思的精密。\n第一首诗结合王主簿折枝画，抒写诗人对于“形似”论的意见。他认为，“以形似”作为论画的标准，和以为写诗只有写得形似才算好诗，都是错误的。他主张在“天工与清新”中赋咏事物的神韵。他之所以推崇王主簿此画，叹羡它能用“一点红”“寄无边春”，正是因为这幅画虽然着墨不多，没有在纤毫毕肖上下功夫，但画家善于捕捉事物的精神韵态，所以更深刻地反映了事物的本质，做到了以少胜多。\n苏轼精通诗、画，这里阐述的有关形似的艺术见解出于他多年的创作实践，在中国古代艺术理论中占有重要地位。但是，数百年来对苏轼的这首诗产生过种种误解。《韵语阳秋·卷十四》：“东坡诗云：‘论画以形似，见与儿童邻。赋诗必此诗，定非知诗人。’或谓：‘二公所论，不以形似，当画何物？’曰：‘非谓画牛作马也，但以气韵为主耳。’谢赫曰：‘卫协之画，虽不该备形妙，而有气韵，凌跨雄杰。’其此之谓乎？陈去非作《墨梅诗》云：‘含章檐下春风面，造化工成秋兔毫。意得不求颜色似，前身相马九方皋。’后之鉴画者，如得九方皋相马法，则善矣。”《升庵诗话·卷十三》：“东坡先生诗曰：‘论画以形似，见与儿童邻。赋诗必此诗，定知非诗人。’言画贵神，诗贵韵也。然其言有偏，非至论也。晁以道和公诗云：‘画写物外形，要物形不改，诗传画外意，贵有画中态。’其论始为定，盖欲以补坡公之未备也。”否定苏轼，说他是在主张画牛作马，这是没有根据的。称许苏轼，以为他主张作画应如九方皋相马那样，虽不辨牝牡骊黄，只要能识得千里马就行，同样有违诗人本意。对苏轼毁誉参半，像晁以道那样“欲以补坡公之未备”，亦无必要。苏轼在否定“论画以形似”的同时没有专门论述形似与神似的关系，不过苏轼是在写诗，不是作科学论文。何况诗中说“论画以形似”，指的是把形似当作论画的唯一标准。“赋诗必此诗”是指只有形似，死于句下的诗。例如，组诗的第二首中对王主簿折枝画的描写十分逼真、生动，也说明了苏轼赞许的是既能形似更能传神的作品，他否定的只是没有意趣、没有韵味的形似之作而已。\n从章法上看，第一首诗的前四句分别阐述论画、赋诗的标准。“见与儿童邻”、“定非知诗人”二句斩钉截铁，表明了作者在深思熟虑之后的明晰认识和坚定态度。五、六句将诗、画总提，正面标出观点。“边鸾”两句对理论来说是例证，对王主簿来说是对比与反衬，对这首诗的行文来说又是从说理到咏画的过渡。最后四句归结到王主簿所画折枝。有了边鸾、赵昌作铺垫，再用“何如”二字褒贬，王主薄此画的地位已十分清楚。“疏淡”指用笔不多，着色清淡。“精匀”指精巧匀称。前面的“边鸾”两句意为互文，谓边、赵二人的绘画既能刻画工致，写物如生，又能揣摩意态，用笔传神，此类画已属形神兼备。这里，诗人用“疏淡含精匀”进一步置王画于边、赵二家之上，采用的是同类相比法。",
    "content": [
      "论画以形似，见与儿童邻。",
      "赋诗必此诗，定非知诗人。",
      "诗画本一律，天工与清新。",
      "边鸾雀写生，赵昌花传神。",
      "何如此两幅，疏淡含精匀。",
      "谁言一点红，解寄无边春。"
    ],
    "intro": "这是题画组诗的第一首，从诗画创作理论谈起，由大处入笔，然后层层推进，最终归结到王主簿的折枝画。\n这组诗是苏轼用诗歌形式评论文艺作品的名篇，其中关于“形似”的见解颇受后人注目。在写作方法上，前首诗几乎全用议论，又是苏轼以“议论为诗”的一首代表作。宋人喜在诗中说理，不过，如不将哲理融于情景之中，就容易造成障碍，令人读来淡而寡味。但苏轼此诗，不但议论中肯独到，而且与情景描写配合有致，故能摇曳多姿，是诗歌园地里的一朵奇葩。",
    "annotation": [
      "鄢陵，即今河南鄢陵县。",
      "王主簿：生平不可考。主簿，官职名。",
      "折枝：花卉画的一种表现手法，花卉不画全株，只画连枝折下来的部分，故名折枝。",
      "见：见识、见解。",
      "与儿童邻：言其幼稚。邻，接近。",
      "天工：指艺术造诣极高。",
      "边鸾：唐代画家，所画花鸟极精美，据说他画的孔雀跟活的一样，如同能鸣叫。",
      "赵昌：宋代画家，善画折枝花卉，人们说他能与花传神。",
      "谁言：当云何、料不到解。"
    ]
  },
  {
    "id": "2e89e42020fdc805b32660be5f0057d8",
    "title": "书鄢陵王主簿所画折枝二首·其二",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "appreciation": "第二首诗以王主簿折枝画为描写对象，至篇末才以诗代简，表示愿意听到王主簿对写诗作画的“妙语”。虽然分为二首，但围绕“以诗题画”，由画到诗，再由诗到画，最后仍然归结到诗，离中有合，体现了作者构思的精密。\n第二首诗咏画的特点是精当、形象。说它精当，是因为其中出现的画面图象正可用来印证前首所述的艺术理论；说它形象，是因为诗中对王主簿的折枝画描写得十分生动，可给读者以优美的艺术享受。一、二句写竹用“瘦”，写花用“幽”，已颇具情致，同时再用“幽人”比竹、“处女”比花，则进一步写出了竹与花的风韵，这是诗人以“神似”论画、赋诗的结果。三、四句写雀。“低昂”二字再现构图的照应配合，“摇荡”二字传达画中生物呼之欲出的神态，正是于“疏淡含精匀”、“天工与清新”中表现内在情味的妙句。“双翎决将起”句再写雀；“众叶纷自举”，再写折枝，“纷”字、“举”字，显示出叶片争欲挺出的神气。这两句所揭示的是意念中的动作，是画家传神的结果。七、八句描写细腻，连蜂儿腿上的“清蜜”也分明可辨。这是苏轼并非全盘否定“形似”的明证。总观画面，不过一丛竹、数枝花、两头雀、一只蜂，却带来了盎然春意。“若人富天巧，春色入毫楮。”既是对画家技艺的总评价，同时又呼应前首，点明王主簿以“一点红”“寄无边春”的艺术功力。最后两句别出新意，与“题画”的主题似断似续，正是苏轼在《答谢民师书》所说的“大略如行云流水，初无定质，但常行于所当行，常止于不可不止”一种写作方法的体现。",
    "content": [
      "瘦竹如幽人，幽花如处女。",
      "低昂枝上雀，摇荡花间雨。",
      "双翎决将起，众叶纷自举。",
      "可怜采花蜂，清蜜寄两股。",
      "若人富天巧，春色入毫楮。",
      "悬知君能诗，寄声求妙语。"
    ],
    "intro": "这是题画组诗的第二首，以王主簿折枝画为描写对象，至篇末以诗代简，表示愿意听到王主簿对写诗作画的“妙语”。\n这组诗是苏轼用诗歌形式评论文艺作品的名篇，其中关于“形似”的见解颇受后人注目。虽然分为二首，但围绕“以诗题画”，由画到诗，再由诗到画，最后仍然归结到诗，离中有合，体现了作者构思的精密。在写作方法上，前首诗几乎全用议论，又是苏轼以“议论为诗”的一首代表作。宋人喜在诗中说理，不过，如不将哲理融于情景之中，就容易造成障碍，令人读来淡而寡味。但苏轼此诗，不但议论中肯独到，而且与情景描写配合有致，故能摇曳多姿，是诗歌园地里的一朵奇葩。",
    "annotation": [
      "鄢陵，即今河南鄢陵县。",
      "王主簿：生平不可考。主簿，官职名。",
      "折枝：花卉画的一种表现手法，花卉不画全株，只画连枝折下来的部分，故名折枝。",
      "决将起：指将起而未起。《庄子·逍遥游》：“决起而飞。”决，急速。",
      "悬知：猜想。"
    ]
  },
  {
    "id": "2e89e42020fdc8058e46ac5b45aeb8b3",
    "title": "送张天觉得山字",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "西登太行岭，北望清凉山。",
      "晴空浮五髻，晻霭卿云间。",
      "馀光入岩石，神草出茅菅。",
      "何人相指似，稍稍落人寰。",
      "能令堕指儿，虬髯茁冰颜。",
      "祝君如此草，为民已痌瘝。",
      "我亦老且病，眼花腰脚顽。",
      "念当勤致此，莫作河东悭。"
    ]
  },
  {
    "id": "2e89e42020fdc805ea586a2e705e1774",
    "title": "赠李道士，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "世人只数曹将军，谁知虎头非痴人。",
      "腰间大羽何足道，颊上三毛自有神。",
      "平生狎侮诸公子，戏著幼舆岩石里。",
      "故教世世作黄冠，布袜青鞋弄云水。",
      "千年鼻祖守关门，一念还为李耳孙。",
      "香火旧缘何日尽，丹青馀习至今存。",
      "五十之年初过二，衰颜记我今如此。",
      "他时要指集贤人，知是香山老居士。"
    ]
  },
  {
    "id": "2e89e42020fdc805eb99f9ce4397eac3",
    "title": "次韵米黻二王书跋尾二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "三馆曝书防蠹毁，得见《来禽》与《青李》。秋蛇春蚓久相杂，野鹜家鸡定谁美。",
      "玉函金籥天上来，紫衣敕使亲临启。纷纶过眼未易识，磊落挂壁空云委。",
      "归来妙意独追求，坐想蓬山二十秋。怪君何处得此本，上有桓玄寒具油。",
      "巧偷豪夺古来有，一笑谁似痴虎头。君不见长安永宁里，王家破垣谁复修。"
    ]
  },
  {
    "id": "2e89e42020fdc805eb99f9ce9a210a56",
    "title": "次韵米黻二王书跋尾二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "元章作书日千纸，平生自苦谁与美。画地为饼未必似，要令痴儿出馋水。",
      "锦囊玉轴来无趾，粲然夺真疑圣智。忍饥看书泪如洗，至今鲁公馀《乞米》。"
    ]
  },
  {
    "id": "2e89e42020fdc8055e6b6840f8dbe5f7",
    "title": "送欧阳辩监澶州酒",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "汗血驾鼓车，何从致千里。",
      "纷纷糟曲间，欲试贤公子。",
      "君家江南英，濯足沧浪水。",
      "却渡旧黄河，涨沙埋马耳。",
      "由来付造物，倚伏何穷已。",
      "当念楚子文，三仕无愠喜。"
    ]
  },
  {
    "id": "2e89e42020fdc805990f252cdb7b4a49",
    "title": "九月十五日，迩英讲《论语》，终篇，赐执政讲读史官燕于东宫。又遣中使就赐御书诗各一首，臣轼得《紫薇花绝句》，其词云：丝纶阁下文书静，钟鼓楼中刻漏长。独坐黄昏谁是伴，紫薇花对紫薇郎。翌日各以表谢又进诗一篇，臣轼诗云",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "绣裳画衮云垂地，不作成王剪桐戏。",
      "日高黄伞下西清，风动槐龙舞交翠。",
      "壁中蠹简今千年，漆书科斗光射天。",
      "诸儒不复忧吻燥，东宫赐酒如流泉。",
      "酒酣复拜千金赐，一纸惊鸾回凤字。",
      "苍颜白发便生光，袖有骊珠三十四。",
      "归来车马已喧阗，争看银钩墨色鲜。",
      "人间一日传万口，喜见云章第一篇。",
      "玉堂昼掩文书静，铃索不摇钟漏永。",
      "莫言弄笔数行书，须信时平由主圣。",
      "犬羊散尽沙漠空，捷烽夜到甘泉宫。",
      "似闻指挥筑上郡，已觉谈笑无西戎。",
      "文思天子师文母，终闭玉关辞马武。",
      "小臣愿对紫薇花，试草尺书招赞普。"
    ]
  },
  {
    "id": "2e89e42020fdc805106d5d130fd4ac57",
    "title": "昨见韩丞相，言王定国今日玉堂独坐，有怀其人",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昼卧玉堂上，微风举轻纨。",
      "铜瓶下碧井，百尺鸣飞澜。",
      "俯仰清梦馀，爱此一掬寒。",
      "似予平生友，苦语凉肺肝。",
      "秀眉玉两颊，矫矫如翔鸾。",
      "置之江淮交，清诗洗江湍。",
      "红鳞对白酒，信美非所安。",
      "丞相功业成，还家酒杯宽。",
      "人间有此客，折简呼不难。",
      "相将扣东阁，起舞尽馀欢。"
    ]
  },
  {
    "id": "2e89e42020fdc805134ec5d7e4cc4561",
    "title": "上韩持国",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "韩氏三虎秉枢极，中有一虎似伟节。",
      "端居隐几学无心，夙驾入朝常正色。",
      "犯时独行太㟪𡾊，回天不忌真药石。",
      "辇致归来荷二圣，推排使至有众力。",
      "吾侪小人但饱饭，不有君子何能国。",
      "西湖醉卧春水船，如何为人作丰年。"
    ]
  },
  {
    "id": "2e89e42020fdc80588bebef6794be5ae",
    "title": "送家安国教授归成都",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "别君二十载，坐失两鬓青。",
      "吾道虽艰难，斯文终典刑。",
      "屡作退飞鹢，羞看乾死萤。",
      "一落戎马间，五见霜叶零。",
      "夜谈空说剑，春梦犹横经。",
      "新科复旧贯，童子方乞灵。",
      "须烦凌云手，去作入蜀星。",
      "苍苔高眹室，古柏文翁庭。",
      "初闻编简香，稍觉锋镝腥。",
      "岷峨有雏凤，梧竹养修翎。",
      "呜呼应嶰律，飞舞集虞廷。",
      "吾侪便归老，亦足慰馀龄。"
    ]
  },
  {
    "id": "2e89e42020fdc805c4c8cc589f172623",
    "title": "送乔仝寄贺君六首，并叙其一",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君年二十美且都，初得恶疾堕眉须。红颜白发惊妻孥，览镜自嫌欲弃躯。",
      "结茅穷山啖松腴，路逢逃秦博士卢。方瞳照野清而臞，再拜未起烦一呼。",
      "觉知此身了非吾，炯然莲花出泥涂。随师东游渡潍邞，山头见我两轮朱。",
      "岂知仙人混屠沽，尔来八十胸垂胡。上山如飞嗔人扶，东归有约不敢渝。",
      "新年当参老仙儒，秋风西来下双凫，得枣如瓜分我无？"
    ]
  },
  {
    "id": "2e89e42020fdc805ab15d07b027e8a24",
    "title": "次韵黄鲁直画马试院中作",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "少年鞍马勤远行，卧闻龁草风雨声，见此忽思短策横。",
      "十年髀肉磨欲透，那更陪君作诗瘦，不如芋魁归饭豆。",
      "门前欲嘶御史骢，诏恩三日休老翁，羡君怀中双橘红。"
    ]
  },
  {
    "id": "2e89e42020fdc805caa30e20edf2d783",
    "title": "余与李廌方叔相久矣，领贡举事，而李不得第，愧甚，作诗送之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "与君相从非一日，笔势翩翩疑可识。",
      "平生谩说古战场，过眼终迷日五色。",
      "我惭不出君大笑，行止皆天子何责。",
      "青袍白纻五千人，知子无怨亦无德。",
      "买羊酤酒谢玉川，为我醉倒春风前。",
      "归家但草凌云赋，我相夫子非癯仙。"
    ]
  },
  {
    "id": "2e89e42020fdc805a7983af3ee94ac84",
    "title": "柏石图诗，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "柏生两石间，天命本如此。",
      "虽云生之艰，与石相终始。",
      "韩子俯仰人，但爱平地美。",
      "土膏杂粪壤，成坏几何耳。",
      "君看此槎牙，岂有可移理。",
      "苍龙转玉骨，黑虎抱金柅。",
      "画师亦可人，使我毛发起。",
      "当年落笔意，正欲讥韩子。"
    ]
  },
  {
    "id": "2e89e42020fdc8055fdfb7deb708c08c",
    "title": "庆源宣义王丈，以累得官，为洪雅主簿，雅州户掾。遇吏民如家人，人安乐之。既谢事，居眉之青神瑞草桥，放怀自得。有书来求红带，既以遗之，且作",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "青衫半作霜叶枯，遇民如儿吏如奴。吏民莫作官长看，我是识字耕田夫。",
      "妻啼儿号刺史怒，时有野人来挽须。拂衣自注下下考，芋魁饭豆吾岂无。",
      "归来瑞草桥边路，独游还佩平生壶。慈姥岩前自唤渡，青衣江畔人争扶。",
      "今年蚕市数州集，中有遗民怀裤襦。邑中之黔相指似，白髯红带老不臞。",
      "我欲西归卜邻舍，隔墙拊掌容歌呼。不学山、王乘驷马，回头空指黄公垆。"
    ]
  },
  {
    "id": "2e89e42020fdc805accb67fbfcce3af6",
    "title": "次前韵送程六表弟",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君家兄弟真连璧，门十朱轮家万石。",
      "竹使犹分刺史符，上方行赐尚书舄。",
      "前年持节发仓廪，到处卖刀收茧栗。",
      "归来闭口不论功，却走渡江谁复惜。",
      "君才不用如涧松，我老得全犹社栎。",
      "青衫莫厌百僚底，白首上有千薪积。",
      "忆昔江湖一钓舟，无数云山供点笔。",
      "未应便障西风扇，只恐先移北山檄。",
      "凭君寄谢江南叟，念我空见长安日。",
      "浮江溯蜀有成言，江水在此吾不食。"
    ]
  },
  {
    "id": "2e89e42020fdc805a060530be5281df5",
    "title": "送周正孺知东川",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "得郡书生荣，还家昔人重。",
      "而况东西川，千骑许上冢。",
      "里门下车入，父老自惊耸。",
      "端如何武贤，不事长卿宠。",
      "清时养材杰，杞梓方培拥。",
      "未应遗合抱，取用及把拱。",
      "如君尚出麾，顾我宜耕垄。",
      "告归谢先手，求去悔不勇。",
      "岂云慕廉退，实自知衰冗。",
      "为君扫棠阴，画像或相踵。"
    ]
  },
  {
    "id": "2e89e42020fdc8059bc478cf2d558e61",
    "title": "次前韵再送周正孺",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "东川得望郎，坐与西争重。",
      "高风倾石室，旧学鄙文冢。",
      "蜀人安使君，所至野不耸。",
      "竹马迎细侯，大钱送刘宠。",
      "遥知句溪路，老稚相扶拥。",
      "看画古丛祠，百怪朝幽拱。",
      "牛头与兜率，云木蔚堆垄。",
      "醉乡追旧游，笔阵贾馀勇。",
      "聊将诗酒乐，一扫簿书冗。",
      "西风吹好句，珠玉本无踵。"
    ]
  },
  {
    "id": "2e89e42020fdc805862f3ba24f545b7e",
    "title": "和王晋卿题李伯时画马",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "督邮有良马，不为君所奇。",
      "顾收纸上影，骏骨何由归。",
      "一朝见萦策，蚁封惊肉飞。",
      "岂惟马不遇，人已半生痴。"
    ]
  },
  {
    "id": "2e89e42020fdc80541c3224f624a92ef",
    "title": "虚飘飘三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "虚飘飘，画檐蛛结网，银汉鹊成桥。尘渍雨桐叶，霜飞风柳条。",
      "露凝残点见红日，星曳馀光横碧霄。虚飘飘，比浮名利犹坚牢。"
    ]
  },
  {
    "id": "2e89e42020fdc8056159930cb23a85ec",
    "title": "戏书李伯时画御马好头赤",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "山西战马饥无肉，夜嚼长秸如嚼竹。",
      "蹄间三丈是徐行，不信天山有坑谷。",
      "岂如厩马好头赤，立杖归来卧斜日。",
      "莫教优孟卜葬地，厚衣薪槱入铜历。"
    ]
  },
  {
    "id": "2e89e42020fdc80592da4ace916995b9",
    "title": "送程七表弟知泗州",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "江湖不在眼，尘土坐满颜。",
      "系舟清洛尾，初见淮南山。",
      "淮山相媚好，晓镜开烟鬟。",
      "持此娱使君，一笑簿领间。",
      "使君如天马，朝燕暮荆蛮。",
      "时无王良手，空老十二闲。",
      "聊当出毫末，化服狡与顽。",
      "勿谓无人知，古佛临清湾。",
      "赤子视万类，流萍阅人寰。",
      "但使可此人，馀事真茅菅。"
    ]
  },
  {
    "id": "2e89e42020fdc8056fd31f9dbc9ee62d",
    "title": "送曹辅赴闽漕",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "曹子本儒侠，笔势翻涛澜。",
      "往来戎马间，边风裂儒冠。",
      "诗成横槊里，楯墨何曾干。",
      "一旦事远游，红尘隔严滩。",
      "平生羊炙口，并海搜碱酸。",
      "一从荔支食，岂念苜蓿盘。",
      "我亦江海人，市朝非所安。",
      "常恐青霞志，坐随白发阑。",
      "渊明赋归去，谈笑便解官。",
      "我今何为者，索身良独难。",
      "凭君问清淮，秋水今几竿。",
      "我舟何时发，霜露日已寒。"
    ]
  },
  {
    "id": "2e89e42020fdc8057fc0eb0ca5318c95",
    "title": "次韵王郎子立风雨有感",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "百年一俯仰，寒暑相主客。",
      "稍增裘褐气，已觉团扇厄。",
      "不烦计荣辱，此丧彼有获。",
      "我琴终不败，无攫亦无醳。",
      "后生不自牧，呻吟空挟策。",
      "揠苗不待长，卖菜苦求益。",
      "此郎独静退，门外无行迹。",
      "但恐陶渊明，每为饥所迫。",
      "凄风弄衣结，小雪穿门席。",
      "愿君付一笑，造物亦戏剧。",
      "朝来赋云梦，笔落风雨疾。",
      "为君裁春衫，高会开桂籍。"
    ]
  },
  {
    "id": "2e89e42020fdc805ce8a294dcb1d0fa4",
    "title": "次韵黄鲁直嘲小德。小德，鲁直子，其母微，故其诗云：解著《潜夫论》，不妨无外家",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "进馔客争起，小儿那可涯。",
      "莫欺东方星，三五自横斜。",
      "名驹已汗血，老蚌空泥沙。",
      "但使伯仁长，还兴络秀家。"
    ]
  },
  {
    "id": "2e89e42020fdc805ad0f5fb6d99e7695",
    "title": "书《黄庭内景经》尾，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "太上虚皇出灵篇，黄庭真人舞胎仙。髯耆两卿相后前，丱妙夹侍清且妍。",
      "十有二神服锐坚，巍巍堂堂人中天。问我何修果此缘，是心朝空夕了然，恐非其人世莫传。",
      "殿以二士苍鹄骞，南随道师历山渊。山人迎笑喜我还，问谁遣化老龙眠。"
    ]
  },
  {
    "id": "2e89e42020fdc805386248ccab1bc98d",
    "title": "送蹇道士归庐山",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "物之有知盖恃息，孰居无事使出入？",
      "心无天游室不空，六凿相攘妇争席。",
      "法师逃人入庐山，山中无人自往还。",
      "往者一空还者失，此身正在无还间。",
      "绵绵不绝微风里，内外丹成一弹指。",
      "人间俯仰三千秋，骑鹤归来与子游。"
    ]
  },
  {
    "id": "2e89e42020fdc805c72c14381d5760a4",
    "title": "次韵黄鲁直戏赠",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昨夜试微凉，汗衾初退红。",
      "我愿偕秋风，随身入房栊。",
      "君王不好事，只作好惊鸿。",
      "细看卷虿尾，我家真栗蓬。"
    ]
  },
  {
    "id": "2e89e42020fdc8054ce954a2b2e9cc39",
    "title": "送周朝议守汉州",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "茶为西南病，岷俗记二李。",
      "何人折其锋，矫矫六君子。",
      "君家尤出力，流落初坐此。",
      "谓当收桑榆，华发看剑履。",
      "胡为犯风雪，岁晚行未已。",
      "念归诚得计，顾自为谋耳。",
      "吾闻江汉间，疮痏有未起。",
      "莫轻龚遂老，君王付尺棰。",
      "召还当有诏，挽袖谢邻里。",
      "犹堪作水衡，供张园林美。"
    ]
  },
  {
    "id": "2e89e42020fdc805c5800b7929999b65",
    "title": "木山，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "木生不愿回万牛，愿终天年仆沙洲。",
      "时来幸逢河伯秋，掀然见怪推不流。",
      "蓬婆雪岭巧雕锼，蛰虫行蚁为豪酋。",
      "阿咸大胆忽持去，河伯好事不汝尤。",
      "城中古沼浸坤轴，一林瘦竹吾菟裘。",
      "二顷良田不难买，三年桤木行可槱。",
      "会将白发对苍巘，鲁人不厌东家丘。"
    ]
  },
  {
    "id": "2e89e42020fdc8057883bbcb330a3186",
    "title": "送千乘、千能两侄还乡",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "治生不求富，读书不求官。",
      "譬如饮不醉，陶然有馀欢。",
      "君看庞德公，白首终泥蟠。",
      "岂无子孙念，顾独贻以安。",
      "鹿门上冢回，床下拜龙鸾。",
      "躬耕竟不起，耆旧节独完。",
      "念汝少多难，冰雪落绮纨。",
      "五子如一人，奉养真色难。",
      "烹鸡独馈母，自飨苜蓿盘。",
      "口腹恐累人，宁我食无肝。",
      "西来四千里，敝袍不言寒。",
      "秀眉似我兄，亦复心闲宽。",
      "忽然舍我去，岁晚留馀酸。",
      "我岂轩冕人，青云意先阑。",
      "汝归莳松菊，环以青琅玕。",
      "桤阴三年成，可以挂我冠。",
      "清江入城郭，小圃生微澜。",
      "相从结茅舍，曝背谈金銮。"
    ]
  },
  {
    "id": "2e89e42020fdc805b13d4871d77d46b1",
    "title": "书王定国所藏《烟江叠嶂图》（王晋卿画）",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "江上愁心千叠山，浮空积翠如云烟。",
      "山耶云耶远莫知，烟空云散山依然。",
      "但见两崖苍苍暗绝谷，中有百道飞来泉。",
      "萦林络石隐复见，下赴谷口为奔川。",
      "川平山开林麓断，小桥野店依山前。",
      "行人稍度乔木外，渔舟一叶江吞天。",
      "使君何从得此本，点缀毫末分清妍。",
      "不知人间何处有此境，径欲往买二顷田。",
      "君不见武昌樊口幽绝处，东坡先生留五年。",
      "春风摇江天漠漠，暮云卷雨山娟娟。",
      "丹枫翻鸦伴水宿，长松落雪惊醉眠。",
      "桃花流水在人世，武陵岂必皆神仙。",
      "江山清空我尘土，虽有去路寻无缘。",
      "还君此画三叹息，山中故人应有招我归来篇。"
    ],
    "intro": "此诗题下原注：“王晋卿画。”据苏轼诗注，这首诗另有苏轼墨迹流传，其后有“元祐三年十二月十五日子瞻书”十三字。\n方东树《昭昧詹言·卷十二》：“起段以写为叙，写得入妙而笔势又高，气又遒，神又王（旺）。”所谓“以写为叙”，是指这一段实质上是叙述《烟江叠嶂图》的内容，但没有抽象叙述，而是形象描写。其实，如果既不看诗题，又不看诗的下一段，这首诗就不像是在介绍《烟江叠嶂图》，而是在描写自然景物。\n前四句，着眼于高处远处，写烟江叠嶂的总貌。“江上”，点“千叠山”的位置。“愁心”，融情入景。“浮空积翠”，是“积翠浮空”的倒装，其主语为“千叠山”。“积翠”，言翠色之浓。“千叠山”积蓄了无穷翠色，在远空浮动，像烟，也像云。而烟消云散之后，则山形依然。几句诗，变静景为动景，写远嶂千叠、翠色浮空之状如在目前。\n次四句，由远而近，由高而低，先突现苍苍两崖，再从两崖的绝谷中飞出百道泉水；这百道飞泉，萦林绕石，时隐时现，终于“下赴谷口”，汇为巨川，奔腾前进。在这里，诗人以飞泉统众景，从而运用了以明见暗、以隐见显的艺术手法。两崖之间，有无数幽谷，因为“暗”而不见，无从写，只写百泉飞来，这是以明见暗。林木扶疏，奇石磊落，可见可写；但要一一摹写，就会多费笔墨，分散重点，于是只写百泉之“隐”，这是以隐见显。\n后四句，诗人把读者的视线从百泉的合流出谷引向近景。“川平”、“山开”、“林麓断”，展现了三个画面；“林麓断”处，“小桥”、“野店”、“乔木”、“行人”，历历如见。而“渔舟一叶”，又把视线推向开阔的烟江。“吞江天”三字，涵盖了“烟江叠嶂”的全景，有尺幅万里之势。\n“使君”以下四句自为一段。纪昀评价说：“节奏之妙，纯乎化境。”方东树说：“四句正锋。”“使君何从得此本”一句回到原题，既变真景为画景，又点出此画是王定国所藏；而此画的巧夺天工，也不言而喻，为“点缀毫末分清妍”的赞语提供了有力的根据。“不知人间何处有此境”一句，又由画境想到真境，希望于“人间”寻求如此美好的江山，买田退隐，从而把全篇的布局，从写景转向抒情和议论。\n“君不见”以下是最后一段。以“君不见”领起，将读者引向诗人回忆中的天地。这回忆对于诗人来说，并不那么愉快。元丰二年（公元1079年）三月，苏轼罢徐州知州，改知湖州。四月，到湖州任。何正臣摘引《湖州谢表》中的话，指斥苏轼“妄自尊大”；舒亶、李定等又就其诗文罗织罪状。七月二十八日，苏轼于湖州被捕，投入御史台狱，这就是“乌台诗案”。这一年十二月结案，苏轼被贬为黄州团练副使，在州中安置、不得签书公事。苏轼从元丰三年（公元1080年）二月到达贬所，至元丰七年（公元1084年）四月改任汝州团练副使，共在黄州度过了四年多的辛酸岁月。此时，他因看《烟江叠嶂图》而有所感触，唤起了对往事的回忆。“君不见”领起的“武昌樊口幽绝处”，写贬谪之地的幽深；“东坡先生留五年”，言贬谪时间的漫长。以下四句，吴北江认为分写“四时之景”，不算全错，因为诗中写了景；但更确切地说，并非单纯写景，而是借景叙事、因景抒情。这四句，紧承前两句而来，概括了诗人在那“幽绝处”“留五年”的经历和感受：春天，闲看“春风摇江天漠漠”；夏季，独对“暮云卷雨山娟娟”；秋夜寂寥，“丹枫翻鸦伴水宿”；冬日沉醉，“长松落雪惊醉眠”。年年如此，诗人的贬谪生涯，贬谪心情，都通过四时之景的描绘而得到了形象的表现。\n“桃花流水”二句，用“桃花源”的典故而翻新其意。陶渊明所写的“桃花源”，是苦于暴政的人们所追求的“春蚕收长丝，秋熟靡王税”的理想社会，后人又附会为仙境。苏轼则说：桃花源就“在人世”，那里的人们也不见得都是“神仙”。这两句，就是对前面“不知人间何处有此境”的回答。“江山清空我尘土”一句，句中有转折。“江山清空”，紧承“桃花流水在人世气”；“我尘土”，遥接“君不见”以下六句，既指黄州的几年贬谪生活，又包括了当时的处境。惟其“我尘土”，才想到买田退隐。第一段的画境，第二段的“不知人间何处有此境”，第三段的“桃花流水在人世”，和“江山清空”一线贯串，都指的是可以退隐的地方。而“虽有去路”以下数句，则是这条线的延伸。“寻无缘”的“寻”，正是“寻”退隐之处。因为欲“寻”而“无缘”，所以“还君此画三叹息”。虽“无缘”而仍欲“寻”，故以“山中故人应有招我归来篇”结束全诗。\n这首诗以《书王定国所藏烟江叠嶂图》为题，首先是给藏画的王定国和作画的王晋卿看的。诗中的“君”也首先指王定国和王晋卿。王定国即王巩，因受苏轼“乌台诗案”的株连，与苏轼同时被贬。王晋卿也同样被卷入“乌台诗案”，因为苏轼的那些“讥讽朝廷、谤讪中外”的诗，有些是王晋卿“镂刻印行”的，结果被贬到均州。还朝之后，三人相聚，“感叹之馀，作诗相属，托物悲慨”（苏轼《和王晋卿》诗序）。此诗即是“托物悲慨”之作。",
    "annotation": [
      "王定国：即王巩，字定国，自号清虚先生。长于诗，与苏轼友善。",
      "王晋卿：即王诜（1037-1093），字晋卿，太原人，居开封，北宋开国功臣王全斌之后（见《宋史·王全斌传·附传》）。官附马都尉，妻为英宗之女蜀国长公主。虽为贵戚，却远声色而爱文艺，与诗人画家苏轼、黄庭坚、米芾等交好。他建宝绘堂于私宅东面，收藏十分丰富，苏轼为之作记。他善诗词、书法，尤以工山水画著名。喜好画江上云山、幽谷寒林与平远风景，绘画时采用李成的皴法，也有金碧设色。也擅长画墨竹，仿效文同。",
      "“江上”四句：唐代张说《江上愁心赋》：“江上之峻山兮，郁崎巇而不极。云为峰兮烟为色，欻变态兮心不识。”此四句用其语意。",
      "二顷田：语出《史记·苏秦列传》。苏秦云：“使我有洛阳负郭田二顷，吾岂能佩六国相印乎？”",
      "樊口：在黄州南岸。",
      "留五年：指自己谪居黄州约五年。",
      "“桃花”四句：用晋代陶渊明《桃花源记》典故。",
      "山中故人：无实指，联系上文，似指黄州旧友。",
      "归来篇：《楚辞·招隐士》：“王孙兮归来！山中兮不可以久留。”陶渊明亦有《归去来兮辞》。"
    ]
  },
  {
    "id": "2e89e42020fdc805d06dececc88bce55",
    "title": "王晋卿作《烟江叠嶂图》，仆赋诗十四韵，晋卿和之，语特奇丽。因复次韵，不独纪其诗画之美，亦为道其出处契阔之故，而终之以不忘在莒之戒，亦朋",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "山中举头望日边，长安不见空云烟。归来长安望山上，时移事改应潸然。",
      "管弦去尽宾客散，惟有马埒编金泉。渥洼故自千里足，要饱风雪轻山川。",
      "屈居华屋啖枣脯，十年俯仰龙旗前。却因瘦病出奇骨，盐车之厄宁非天。",
      "风流文采磨不尽，水墨自与诗争妍。画山何必山中人，田歌自古非知田。",
      "郑虔三绝君有二，笔势挽回三百年。欲将岩谷乱窈窕，眉峰修嫭夸连娟。",
      "人间何有春一梦，此身将老蚕三眠。山中幽绝不可久，要作平地家居仙。",
      "能令水石长在眼，非君好我当谁缘。愿君终不忘在莒，乐时更赋《囚山篇》。"
    ]
  },
  {
    "id": "2e89e42020fdc805dd088e377f6d09fe",
    "title": "兴龙节侍宴前一日，微雪，与子由同访王定国，小饮清虚堂。定国出数诗，皆佳，而五言尤奇。子由又言：昔与孙巨源同过定国，感念存没，悲欢久之。」夜归，稍醒，各赋一篇，明日朝中以示定国也",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天风淅淅飞玉沙，诏恩归沐休早衙。",
      "遥知清虚堂里雪，正似薝卜林中花。",
      "出门自笑无所诣，呼酒持劝惟君家。",
      "踏冰凌兢战疲马，扣门剥啄惊寒鸦。",
      "羡君五字入诗律，欲与六出争天葩。",
      "头风已倩檄手愈，背痒却得仙爪爬。",
      "银瓶泻油浮蚁酒，紫碗铺粟盘龙茶。",
      "幅巾起作鹆舞，叠鼓谁掺渔阳挝。",
      "九衢灯火杂梦寐，十年聚散空咨嗟。",
      "明朝握手殿门外，共看银阙暾朝霞。"
    ]
  },
  {
    "id": "2e89e42020fdc8052ff7e3f79f24fbc4",
    "title": "和王晋卿送梅花次韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "东坡先生未归时，自种来禽与青李。五年不踏江头路，梦逐东风泛蘋芷。",
      "江梅、山杏为谁容，独笑依依临野水。此间风物君未识，花浪翻天雪相激。",
      "明年我复在江湖，知君对花三叹息。"
    ]
  },
  {
    "id": "2e89e42020fdc8051ee609f2e43920d3",
    "title": "寄傲轩",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "先生英妙年，一扫千兔秃。",
      "仕进固有馀，不肯践场屋。",
      "通阛何所傲，傲名非傲俗。",
      "定知轩冕中，享荣不偿辱。",
      "岂无自安计，得失犹转毂。",
      "先生独扬扬，忧患莫能渎。",
      "得如虎挟乙，失若龟藏六。",
      "茅檐聊寄寓，俯仰亦自足。",
      "东坡无边春，方寸尽藏蓄。",
      "醉哦旁若无，独侑一樽醁。",
      "床头车马道，残月挂疏木。",
      "朝客纷扰时，先生睡方熟。"
    ]
  },
  {
    "id": "2e89e42020fdc8052cee98ca03845bf1",
    "title": "书王定国所藏王晋卿画《著色山》二首其一",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "白发四老人，何曾在商颜。",
      "烦君纸上影，照我胸中山。",
      "山中亦何有，木老土石顽。",
      "正赖天日光，涧谷纷斓斑。",
      "我心空无物，斯文何足关。",
      "君看古井水，万象自往还。"
    ]
  },
  {
    "id": "2e89e42020fdc805a95c05f45ef5f5a9",
    "title": "文登蓬莱阁下，石壁千丈，为海浪所战，时有碎裂，淘洒岁久，皆圆熟可爱，土人谓此弹子涡也。取数百枚，以养石菖蒲，且作诗遗垂慈堂老人",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "蓬莱海上峰，玉立色不改。",
      "孤根捍滔天，云骨有破碎。",
      "阳侯杀廉角，阴火发光彩。",
      "累累弹丸间，琐细或珠琲。",
      "阎浮一沤耳，真妄果安在。",
      "我持此石归，袖中有东海。",
      "垂慈老人眼，俯仰了大块。",
      "置之盆盎中，日与山海对。",
      "明年菖蒲根，连络不可解。",
      "倘有蟠桃生，旦暮犹可待。"
    ]
  },
  {
    "id": "2e89e42020fdc80500ea01be3a1ce9fc",
    "title": "次韵毛滂法曹感雨",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "江南佳公子，遗我锦绣端。",
      "揽之温如春，公子焉得寒。",
      "兴雨自有时，肤寸便蒙𩆓。",
      "敛藏以自润，牛斗何足干。",
      "空庭月与影，强结三友欢。",
      "我岂不足欤，要此清团团。",
      "欲欢在一醉，常恐樽中乾。",
      "舍酒尚可乐，明珠如弹丸。",
      "但恐千仞雀，匆匆发虚弹。",
      "迨子闲暇时，种子田中丹。",
      "一朝涉世故，空腹容欺谩。",
      "我顷在东坡，秋菊为夕餐。",
      "永愧坡间人，布褐为我完。",
      "雪堂初覆瓦，上簟无下莞。",
      "时时亦设客，每醉筒辄殚。",
      "一笑便倾倒，五年得轻安。",
      "公子岂我徒，衣钵传一箪。",
      "定非郊与岛，笔势江河宽。",
      "悲吟古寺中，穿帷雪漫漫。",
      "他年记此味，芋火对懒残。"
    ]
  },
  {
    "id": "2e89e42020fdc8055dec83ecb34f1a76",
    "title": "送邓宗古还乡",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "广汉有姜子，孝弟行里闾。",
      "赤眉虽豺虎，弛兵过其墟。",
      "至今空清泉，无复双鲤鱼。",
      "南郑有李合，妙得甘公书。",
      "夜坐指流星，惊倒两使车。",
      "抱关不肯仕，布褐蒙璠玙。",
      "西南固多士，君得二子馀。",
      "凛凛忠文公，搜士及樵渔。",
      "涧溪有幽讨，蘋芷真嘉蔬。",
      "岁晚终不食，心恻当何如。"
    ]
  },
  {
    "id": "2e89e42020fdc80540ae05a323e6cf6f",
    "title": "参寥上人初得智果院，会者十六人，分韵赋诗，轼得心字",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "涨水返旧壑，飞云思故岑。",
      "念君忘家客，亦有怀归心。",
      "三间得幽寂，数步藏清深。",
      "攒金卢橘坞，散火杨梅林。",
      "茶笋尽禅味，松杉真法音。",
      "云崖有浅井，玉醴常半寻。",
      "遂名参寥泉，可濯幽人襟。",
      "相携横岭上，未觉衰年侵。",
      "一眼吞江湖，万象涵古今。",
      "愿君更小筑，岁晚解我簪。"
    ]
  },
  {
    "id": "2e89e42020fdc80592a49ac4bde862b8",
    "title": "异鹊，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昔我先君子，仁孝行于家。",
      "家有五亩园，么凤集桐花。",
      "是时乌与鹊，巢鷇可俯拿。",
      "忆我与诸儿，饲食观群呀。",
      "里人惊瑞异，野老笑而嗟。",
      "云此方乳哺，甚畏鸢与蛇。",
      "手足之所及，二物不敢加。",
      "主人若可信，众鸟不我遐。",
      "故知中孚化，可及鱼与豭。",
      "柯侯古循吏，悃愊真无华。",
      "临漳所全活，数等江干沙。",
      "仁心格异族，两鹊栖其衙。",
      "但恨不能言，相对空楂楂。",
      "善恶以类应，古语良非夸。",
      "君看彼酷吏，所至号鬼车。"
    ]
  },
  {
    "id": "2e89e42020fdc80550562cba87785647",
    "title": "东川清丝寄鲁冀州，戏赠",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "鹅溪清丝清如冰，上有千岁交枝藤。",
      "藤生谷底饱风雪，岁晚忽作龙蛇升。",
      "嗟我虽为老侍从，骨寒只受布与缯。",
      "床头锦衾未还客，坐觉芒刺在背膺。",
      "岂如髯卿晚乃贵，福禄正似川方增。",
      "醉中倒著紫绮裘，下有半臂出缥绫。",
      "封题不敢妄裁剪，刀尺自有佳人能。",
      "遥知千骑出清晓，积雪未放浮尘兴。",
      "白须红带柳丝下，老弱空巷人相登。",
      "但放奇纹出领袖，吾髯虽老无人憎。"
    ]
  },
  {
    "id": "2e89e42020fdc805f1515b55ac86a113",
    "title": "寄蔡子华",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "故人送我东来时，手栽荔子待我归。",
      "荔子已丹吾发白，犹作江南未归客。",
      "江南春尽水如天，肠断西湖春水船。",
      "想见青衣江畔路，白鱼紫笋不论钱。",
      "霜髯三老如霜桧，旧交零落今谁辈。",
      "莫从唐举问封侯，但遣麻姑更爬背。"
    ]
  },
  {
    "id": "2e89e42020fdc805d9d80d097e363301",
    "title": "故周茂叔先生濂溪",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "世俗眩名实，至人疑有无。",
      "怒移水中蟹，爱及屋上乌。",
      "坐令此溪水，名与先生俱。",
      "先生本全德，廉退乃一隅。",
      "因抛彭泽米，偶似西山夫。",
      "遂即世所知，以为溪之呼。",
      "先生岂我辈，造物乃其徒。",
      "应同柳州柳，聊使愚溪愚。"
    ]
  },
  {
    "id": "2e89e42020fdc805a192f7eab267198b",
    "title": "送南屏谦师，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "道人晓出南屏山，来试点茶三昧手。忽惊午盏兔毛斑，打作春瓮鹅儿酒。",
      "天台乳花世不见，玉川风腋今安有。先生有意续《茶经》，会使老谦名不朽。"
    ]
  },
  {
    "id": "2e89e42020fdc805b4baf166682bfd4a",
    "title": "连日与王忠玉，张全翁游西湖，访北山清顺、道潜二诗僧，登垂云亭，饮参寥泉，最后过唐州陈使君夜饮，忠玉有诗，次韵答之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "北山非自高，千仞付我足。",
      "西湖亦何有，万象生我目。",
      "云深人在坞，风静响应谷。",
      "与君皆无心，信步行看竹。",
      "竹间逢诗鸣，眼色夺湖渌。",
      "百篇成俯仰，二老相追逐。",
      "故应千顷池，养此一双鹄。",
      "山高路已断，亭小膝屡促。",
      "夜寻三尺井，渴饮半瓯玉。",
      "明朝闹丝管，寒食杂歌哭。",
      "使君坐无聊，狂客来不速。",
      "载酒有鸱夷，扣门非啄木。",
      "浮蛆滟金碗，翠羽出华屋。",
      "须臾便陈迹，觉梦那可续。",
      "及君未渡江，过我勤秉烛。",
      "一笑换人爵，百年终鬼录。"
    ]
  },
  {
    "id": "2e89e42020fdc8059a54ab7baa30e68c",
    "title": "题杨次公春兰",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "春兰如美人，不采羞自献。时闻风露香，蓬艾深不见。",
      "丹青写真色，欲补《离骚传》。对之如灵均，冠佩不敢燕。"
    ]
  },
  {
    "id": "2e89e42020fdc8053a7043515cf9aefb",
    "title": "次京师韵送表弟程懿叔赴夔州运判",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "与子甥舅氏，摧颓各苍颜。",
      "并为东诸侯，长此佳江山。",
      "寒松无时花，安得插髻鬟。",
      "惟将老不死，一笑荣枯间。",
      "我甚似乐天，但无素与蛮。",
      "挂冠及未耄，当获一纪闲。",
      "子亦拙进取，才高命坚顽。",
      "譬如万斛舟，行此九折湾。",
      "仲氏新得道，一沤目尘寰。",
      "岁晚家乡路，莫遣生榛菅。"
    ]
  },
  {
    "id": "2e89e42020fdc805a4eaf594f6b54fc6",
    "title": "次韵刘景文登介亭",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "泽国梅雨馀，衰年困蒸溽。",
      "高堂磨新砖，颇觉利腰足。",
      "松根百尺井，两绠飞净渌。",
      "流觞聚儿童，一笑为捧腹。",
      "清风信可御，刚气在岩麓。",
      "始知共此世，物外无三伏。",
      "长歌入云去，不待弦管逐。",
      "西湖真西子，烟树点眉目。",
      "涛江少酝藉，高浪翻雪屋。",
      "俯仰拊四海，百世飞鸟速。",
      "远追钱氏馀，近吊祖侯躅。",
      "吾生如寄耳，寸晷轻尺玉。",
      "谁似刘将军，逸韵谢边幅。",
      "千言一挥手，五车不再读。",
      "春岩彩鸡舞，月峡哀猿哭。",
      "朝先啼鴂起，暮与寒螀续。",
      "我老废吟哦，赖君时击触。",
      "从今事远览，发轫此幽谷。",
      "清游得三昧，至乐谢五欲。",
      "莫作狂道士，气压刘师服。"
    ]
  },
  {
    "id": "2e89e42020fdc80518706fce7dceee64",
    "title": "袁公济和刘景文《登介亭》诗，复次韵答之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昏昏堕醉梦，奈此六月溽。",
      "君诗如清风，吹我朝睡足。",
      "登临得佳句，江白照湖渌。",
      "袖手独不言，默稿已在腹。",
      "是时风雨过，霭霭云归麓。",
      "疏星带微月，金火争见伏。",
      "惜哉此清景，变灭不可逐。",
      "归来读君诗，耿耿犹在目。",
      "却思少年日，声价争场屋。",
      "文如翻水成，赋作叉手速。",
      "秋风起鸿雁，我亦继华躅。",
      "那知君蹭蹬，独泣荆山玉。",
      "相见南新道，青衫垂破幅。",
      "早知事大谬，恨不十年读。",
      "莫嫌冯唐老，终胜贾谊哭。",
      "今年复为僚，旧好许重续。",
      "升沉何足道，等是蛮与触。",
      "共为湖山主，出入穷涧谷。",
      "众驰君不争，人弃我所欲。",
      "何时神武门，相约挂冠服。"
    ]
  },
  {
    "id": "2e89e42020fdc8054ba316ab41e63f0b",
    "title": "介亭饯杨杰次公",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "篮舆西出登山门，嘉与我友寻仙村。",
      "丹青明灭风篁岭，环佩空响桃花源。",
      "前朝欲上已蜡屐，黑云白雨如倾盆。",
      "今晨积雾卷千里，岂畏触热生病根。",
      "在家头陀无为子，久与青山为弟昆。",
      "孤峰尽处亦何有，西湖镜天江抹坤。",
      "临高挥手谢好住，清风万壑传其言。",
      "风回响答君听取，我亦到处随君轩。"
    ]
  },
  {
    "id": "2e89e42020fdc805145fe987a1b4c09f",
    "title": "叶教授和溽字韵诗，复次韵为戏，记龙井之游",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "先生鲁诸儒，饮食清不溽。空肠出秀句，吟嚼五味足。",
      "华堂闹丝管，眸子涨春渌。先生疾走避，面冷毒在腹。",
      "归来煮瓠叶，弟子歌《旱麓》。声淫及《灵台》，中有麀鹿伏。",
      "功名一走兔，何用千人逐。故应容我辈，清坐时闭目。",
      "高亭石排衙，木杪挂飞屋。我来无时节，客亦不待速。",
      "似闻雪髯叟，西岭访遗躅。朝阳入潭洞，金碧涵水玉。",
      "泉扉夜不扃，云袂本无幅。慈皇付宝偈，神侣得幽读。",
      "讷庵有老人，宴坐天魔哭。时来献璎珞，法供灯相续。",
      "吾侪诗酒污，欲往无乃触。斋厨费晨炊，车骑满山谷。",
      "愿闻第一义，钵饭非所欲。便投切云冠，予幼好奇服。"
    ]
  },
  {
    "id": "2e89e42020fdc8055edd2806d574fa07",
    "title": "安州老人食蜜歌",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "安州老人心似铁，老人心肝小儿舌。",
      "不食五谷惟食蜜，笑指蜜蜂作檀越。",
      "蜜中有诗人不知，千花百草争含姿。",
      "老人咀嚼时一吐，还引世间痴小儿。",
      "小儿得诗如得蜜，蜜中有药治百疾。",
      "正当狂走捉风时，一笑看诗百忧失。",
      "东坡先生取人廉，几人相欢几人嫌。",
      "恰似饮茶甘苦杂，不如食蜜中边甜。",
      "因君寄与双龙饼，镜空一照双龙影。",
      "三吴六月水如汤，老人心似双龙井。"
    ]
  },
  {
    "id": "2e89e42020fdc805727402b50fdb9bb5",
    "title": "送张嘉州",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "少年不愿万户侯，亦不愿识韩荆州。",
      "颇愿身为汉嘉守，载酒时作凌云游。",
      "虚名无用今白首，梦中却到龙泓口。",
      "浮云轩冕何足言，惟有江山难入手。",
      "峨眉山月半轮秋，影入平羌江水流。",
      "谪仙此语谁解道，请君见月时登楼。",
      "笑谈万事真何有，一时付与东岩酒。",
      "归来还受一大钱，好意莫违黄发叟。"
    ]
  },
  {
    "id": "2e89e42020fdc805675b061b6576a953",
    "title": "和公济饮湖上",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昨夜醉归还独寝，晓来宿雨鸣孤枕。",
      "扁舟小棹截湖来，正见青山驳云锦。",
      "须知老人兴不浅，莫学公荣不共饮。",
      "与君歌鼓乐丰年，唤取千夫食陈廪。"
    ]
  },
  {
    "id": "2e89e42020fdc8056a844a4e3c260c61",
    "title": "辩才老师退居龙井，不复出入。余往见之。尝出，至风篁岭。左右惊曰：「远公复过虎溪矣。」辩才笑曰：“杜子美不云乎：与子成二老，来往亦风流。”因作亭岭上，名之曰过溪，亦曰二老。谨次辩才韵，赋诗一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "日月转双毂，古今同一丘。",
      "惟此鹤骨老，凛然不知秋。",
      "去住两无碍，人天争挽留。",
      "去如龙出山，雷雨卷潭湫。",
      "来如珠还浦，鱼鳖争骈头。",
      "此生暂寄寓，常恐名实浮。",
      "我比陶令愧，师为远公优。",
      "送我还过溪，溪水当逆流。",
      "聊使此山人，永记二老游。",
      "大千在掌握，宁有别离忧。"
    ]
  },
  {
    "id": "2e89e42020fdc805fb472980b708301d",
    "title": "问渊明",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "子知神非形，何复异人天。",
      "岂惟三才中，所在靡不然。",
      "我引而高之，则为日星悬。",
      "我散而卑之，宁非山与川。",
      "三皇虽云没，至今在我前。",
      "八百要有终，彭祖非永年。",
      "皇皇谋一醉，发此露槿妍。",
      "有酒不辞醉，无酒斯饮泉。",
      "立善求我誉，饥人食馋涎。",
      "委运忧伤生，忧去生亦还。",
      "纵浪大化中，正为化所缠。",
      "应尽便须尽，宁复事此言。"
    ]
  },
  {
    "id": "2e89e42020fdc805a5b1227aae0d919a",
    "title": "送程之邵签判赴阙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "夜光不自献，天骥良难知。",
      "从来一狐腋，或出五羖皮。",
      "贤哉江东守，收此幕中奇。",
      "无华岂易识，既得不自随。",
      "留君望此府，助我怜其衰。",
      "二年促膝语，一旦长揖辞。",
      "林深伏猛在，岸改潜珍移。",
      "去此当安从，失君徒自悲。",
      "念君瑚琏质，当今台阁宜。",
      "去矣会有合，岂当怀其私。"
    ]
  },
  {
    "id": "2e89e42020fdc8056f13d9c5cd162eb8",
    "title": "寄题梅宣义园亭",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "仙人子真后，还隐吴市门。",
      "不惜十年力，治此五亩园。",
      "初期橘为奴，渐见桐有孙。",
      "清池压丘虎，异石来湖鼋。",
      "敲门无贵贱，遂性各琴樽。",
      "我本放浪人，家寄西南坤。",
      "敝庐虽尚在，小圃谁当樊。",
      "羡君欲归去，奈此未报恩。",
      "爱子幸僚友，久要疑弟昆。",
      "明年过君西，饮我空瓶盆。"
    ]
  },
  {
    "id": "2e89e42020fdc80563798abd2704f0cc",
    "title": "熙宁中，轼通守此郡。除夜，直都厅，囚系皆满，日暮不得返舍，因题一诗于壁，今二十年矣。衰病之馀，复忝郡寄，再经除夜，庭事萧然，三圄皆空，盖同僚之力，非拙朽所致。因和前篇呈公济子侔二通守",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "除日当早归，官事乃见留。",
      "执笔对之泣，哀此系中囚。",
      "小人营糇粮，堕网不知羞。",
      "我亦恋薄禄，因循失归休。",
      "不须论贤愚，均是为食谋。",
      "谁能暂纵遣，闵默愧前修。"
    ]
  },
  {
    "id": "2e89e42020fdc80563798abd1ce83ad9",
    "title": "熙宁中，轼通守此郡。除夜，直都厅，囚系皆满，日暮不得返舍，因题一诗于壁，今二十年矣。衰病之馀，复忝郡寄，再经除夜，庭事萧然，三圄皆空，盖同僚之力，非拙朽所致。因和前篇呈公济子侔二通守",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "山川不改旧，岁月逝肯留。百年一俯仰，五胜更王囚。",
      "同僚比岑、范，德业前人羞。坐令老钝守，啸诺获少休。",
      "却思二十年，出处非人谋。齿发付天公，缺坏不可修。"
    ]
  },
  {
    "id": "2e89e42020fdc8057f594cf41278cfde",
    "title": "次韵刘景文路分上元",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "华灯閟艰岁，冷月挂空府。",
      "三吴重时节，九陌自歌舞。",
      "云从月几望，遂至一百五。",
      "嘉辰可屈指，乐事相继武。",
      "今宵扫云阵，极目净天宇。",
      "嬉游各忘归，阗咽顷未睹。",
      "飞毬互明灭，激水相吞吐。",
      "老去反儿童，归来尚铙鼓。",
      "新年消暗雪，旧岁添丝缕。",
      "何时九江城，相对两渔父。"
    ]
  },
  {
    "id": "2e89e42020fdc805adf4cb008ee183c5",
    "title": "送江公著知吉州",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "三吴行尽千山水，犹道桐庐更清美。岂惟浊世隐狂奴，时平亦出佳公子。",
      "初冠惠文读《城旦》，晚入奉常陪剑履。方将华省起弹冠，忽忆钓台归洗耳。",
      "未应良木弃大匠，要使名驹试千里。奉亲官舍当有择，得郡江南差可喜。",
      "白粲连樯一万艘，红妆执乐三千指。簿书期会得馀闲，亦念人生行乐耳。"
    ]
  },
  {
    "id": "2e89e42020fdc8050aa5d908e5cd658b",
    "title": "次韵曹子方运判雪中同游西湖",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "词源滟滟波头展，清唱一声岩谷满。",
      "未容雪积句先高，岂独湖开心自远。",
      "云山已作歌眉浅，山下碧流清似眼。",
      "樽前侑酒只新诗，何异书鱼餐蠹简。"
    ]
  },
  {
    "id": "2e89e42020fdc805f934cf2077df5ee8",
    "title": "棕笋",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "赠君木鱼三百尾，中有鹅黄子鱼子。",
      "夜叉剖瘿欲分甘，箨龙藏头敢言美。",
      "愿随蔬果得自用，勿使山林空老死。",
      "问君何事食木鱼，烹不能鸣固其理。"
    ]
  },
  {
    "id": "2e89e42020fdc805a7c80bc61359bc15",
    "title": "次韵仲殊雪中游西湖二首其一",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "夜半幽梦觉，稍闻竹苇声。",
      "起续冻折弦，为鼓一再行。",
      "曲终天自明，玉楼已峥嵘。",
      "有怀二三子，落笔先飞霙。",
      "共为竹林会，身与孤鸿轻。",
      "秀语出寒饿，身穷诗乃亨。",
      "禅老复何为，笑指孤烟生。",
      "我独念粲者，谁与予目成。"
    ]
  },
  {
    "id": "2e89e42020fdc8055b7e656ad3b3c6e3",
    "title": "送小本禅师赴法云",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "寓形天宇间，出处会有役。",
      "澹然都无营，百年何由毕。",
      "山林等忧患，轩冕亦戏剧。",
      "我未即归休，师宁便安逸。",
      "王城满豪杰，议论纷黑白。",
      "圣谛第一义，对面谁不识。",
      "师来亦何事，孤月挂空碧。",
      "是身如浮云，安得限南北。",
      "出岫本无心，既雨归亦得。",
      "珠泉有旧约，何年挂瓶锡。"
    ]
  },
  {
    "id": "2e89e42020fdc80585c18a8b67e6aea8",
    "title": "与叶淳老、侯敦夫、张秉道同相视新河，秉道有诗，次韵二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君不见元帅府前罗万戟，涛头未顺千弩射。至今凤皇山下路，长借一箭开两翼。",
      "我凿西湖还旧观，一眼已尽西南碧。又将回夺浮山险，千艘夜下无南北。",
      "坐陈三策本人谋，惟留一诺待我画。老病思归真暂寓，功名如幻终何得。",
      "从来自笑画蛇足，此事何殊食鸡肋。怜君嗜好更迂阔，得我新诗喜折屐。",
      "江湖粗了我径归，馀事后来当润色。一庵闲卧洞霄宫，井有丹砂水长赤。"
    ]
  },
  {
    "id": "2e89e42020fdc80585c18a8bbb86c9c7",
    "title": "与叶淳老、侯敦夫、张秉道同相视新河，秉道有诗，次韵二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "荆溪父老愁三害，下斩长蛟本无赖。",
      "平生倔强韩退之，文字犹为鳄鱼戒。",
      "石门之役万金耳，首鼠不为吾已隘。",
      "江湖开塞古有数，两鹄飞来告成坏。",
      "劝农使者非常人，一言已破黎民骇。",
      "上饶使君更超轶，坐睨浮山如累块。",
      "髯张乃我结袜生，诗酒淋漓出狂怪。",
      "我作水衡生作丞，他日归朝同此拜。"
    ]
  },
  {
    "id": "2e89e42020fdc805062470ecc89f5c61",
    "title": "次韵曹子方龙山真觉院瑞香花",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "幽香结浅紫，来自孤云岑。",
      "骨香不自知，色浅意殊深。",
      "移栽青莲宇，遂冠薝卜林。",
      "纫为楚臣佩，散落天女襟。",
      "君持风霜节，耳冷歌笑音。",
      "一逢兰蕙质，稍回铁石心。",
      "置酒要妍暖，养花须晏阴。",
      "及此阴晴间，恐致悭啬霖。",
      "彩云知易散，鷤䳏忧先吟。",
      "明朝便陈迹，试著丹青临。"
    ]
  },
  {
    "id": "2e89e42020fdc8056f9d19e29ad623ab",
    "title": "书《浑令公燕鱼朝恩图》",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "咸宁英气似汾阳，夜饮军容出红妆。",
      "不须缠头万匹锦，知君未办作吕强。"
    ]
  },
  {
    "id": "2e89e42020fdc805062b9c401b11979f",
    "title": "留别蹇道士拱辰",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "黑月在浊水，何曾不清明。寸田满荆棘，梨枣无从生。",
      "何时返吾真，岁月今峥嵘。屡接方外士，早知俗缘轻。",
      "庚桑托鸡鹄，未肯化南荣。晚识此道师，似有宿世情。",
      "笑指北山云，诃我不归耕。仙人汉阴、马，微服方地行。",
      "咫尺不往见，烦子通姓名。愿持空手去，独控横江鲸。"
    ]
  },
  {
    "id": "2e89e42020fdc8059743d8e46de0ed7c",
    "title": "破琴诗，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "破琴虽未修，中有琴意足。",
      "谁云十三弦，音节如佩玉。",
      "新琴空高张，丝声不附木。",
      "宛然七弦筝，动与世好逐。",
      "陋矣房次律，因循堕流俗。",
      "悬知董庭兰，不识无弦曲。"
    ]
  },
  {
    "id": "2e89e42020fdc805d5517b38886149e8",
    "title": "感旧诗，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "床头枕驰道，双阙夜未央。",
      "车毂鸣枕中，客梦安得长。",
      "新秋入梧叶，风雨惊洞房。",
      "独行残月影，怅焉感初凉。",
      "筮仕记怀远，谪居念黄冈。",
      "一往三十年，此怀未始忘。",
      "扣门呼阿同，安寝已太康。",
      "青山映华发，归计三月粮。",
      "我欲自汝阴，径上潼江章。",
      "想见冰盘中，石蜜与柿霜。",
      "怜子遇明主，忧患已再尝。",
      "报国何时毕，我心久已降。"
    ]
  },
  {
    "id": "2e89e42020fdc805f835ecb361bc3550",
    "title": "西湖秋涸，东池鱼窘甚，因会客，呼网师迁之西池，为一笑之乐。夜归，被酒不能寐，戏作放鱼一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "东池浮萍半黏块，裂碧跳青出鱼背。",
      "西池秋水尚涵空，舞阔摇深吹荇带。",
      "吾僚有意为迁居，老守纵馋那忍脍。",
      "纵横争看银刀出，瀺灂初惊玉花碎。",
      "但愁数罟损鳞鬣，未信长堤隔涛濑。",
      "濊濊发发须臾间，圉圉洋洋寻丈外。",
      "安知中无蛟龙种，尚恐或有风云会。",
      "明年春水涨西湖，好去相忘渺淮海。"
    ]
  },
  {
    "id": "2e89e42020fdc805dba5b0044dd51342",
    "title": "复次放鱼韵答赵承议、陈教授",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "扰扰万生同大块，抢榆不羡培风背。青丘已吞云梦芥，黄河复缭天门带。",
      "长讥韩子隘且陋，一饱鲸鲵何足脍。东坡也是可怜人，披抉泥沙收细碎。",
      "逝将归修八节滩，又欲往钓七里濑。正似此鱼逃网中，未与造物游数外。",
      "且将新句调二子，湖上秋高风月会。为君更唤木肠儿，脚扣两舷歌《小海》。"
    ]
  },
  {
    "id": "2e89e42020fdc805ca89b230ae1ee23b",
    "title": "九月十五日，观月听琴西湖示坐客",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "白露下众草，碧空卷微云。",
      "孤光为谁来，似为我与君。",
      "水天浮四座，河汉落酒樽。",
      "使我冰雪肠，不受曲檗醺。",
      "尚恨琴有弦，出鱼乱湖纹。",
      "哀弹奏旧曲，妙耳非昔闻。",
      "良时失俯仰，此见宁朝昏。",
      "悬知一生中，道眼无由浑。"
    ]
  },
  {
    "id": "2e89e42020fdc805e58f5bc13fb99e24",
    "title": "复次韵谢赵景贶、陈履常见和，兼简欧阳叔弼兄弟",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "能诗李长吉，识字扬子云。",
      "端能望此府，坐啸获两君。",
      "逝将江湖去，浮我五石樽。",
      "眷焉复少留，尚为世所醺。",
      "或劝莫作诗，儿辈工织纹。",
      "朱弦寄三叹，未害俗耳闻。",
      "共寻两欧阳，伐薪照黄昏。",
      "是家有甘井，汲多终不浑。"
    ]
  },
  {
    "id": "2e89e42020fdc80514e3c478fc9da0d2",
    "title": "泛颍",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我性喜临水，得颍意甚奇。到官十日来，九日河之湄。",
      "吏民笑相语，使君老而痴。使君实不痴，流水有令姿。",
      "绕郡十馀里，不驶亦不迟。上流直而清，下流曲而漪。",
      "画船俯明镜，笑问汝为谁。忽然生鳞甲，乱我须与眉。",
      "散为百东坡，顷刻复在兹。此岂水薄相，与我相娱嬉。",
      "声色与臭味，颠倒眩小儿。等是儿戏物，水中少磷缁。",
      "赵、陈两欧阳，同参天人师。观妙各有得，共赋泛颍诗。"
    ]
  },
  {
    "id": "2e89e42020fdc805dcaacd34a0b272d0",
    "title": "六观堂老人草书",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "物生有象象乃滋，梦、幻无根成斯须。方其梦时了非无，泡、影一失俯仰殊。",
      "清露未晞电已徂，此灭灭尽乃真吾。云如死灰实不枯，逢场作戏三昧俱。",
      "化身为医忘其躯，草书非学聊自娱。落笔已唤周越奴，苍鼠奋髯饮松腴，剡藤玉版开雪肤。",
      "游龙天飞万人呼，莫作羞涩羊氏姝。"
    ]
  },
  {
    "id": "2e89e42020fdc805ff9b4eaa1e8037ea",
    "title": "赠朱逊之，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "黄花候秋节，远自《夏小正》。坤裳有正色，鞠衣亦令名。",
      "一从人伪胜，遂与天力争。易姓寓非族，改颜随所令。",
      "新奇既易售，粹驳宜相倾。疾恶逢伯厚，识真似渊明。",
      "君言我所印，世论谁敢评。愿君为霜风，一扫紫与赪。"
    ]
  },
  {
    "id": "2e89e42020fdc805653809d356abf4bc",
    "title": "次韵赵景贶督两欧阳诗，破陈酒戒",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "商也哀未忘，岁月忽已秋。",
      "祥琴虽未调，馀悲不敢留。",
      "矧此乃韵语，未入金石流。",
      "羲之生五子，总角出银沟。",
      "吾家有二许，下笔两不休。",
      "君言不能诗，此语人信不？",
      "千钟斯为尧，百榼斯为丘。",
      "陋矣陶士衡，当以大白浮。",
      "酒中那有失，醉则不惊鸥。",
      "明当罚二子，已洗两玉舟。"
    ]
  },
  {
    "id": "2e89e42020fdc805ed6a4fa6815bcee5",
    "title": "叔弼云，履常不饮，故不作诗，劝履常饮",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我本畏酒人，临觞未尝诉。平生坐诗穷，得句忍不吐。",
      "吐酒茹好诗，肝胃生滓污。用此较得丧，天岂不足付。",
      "吾侪非二物，岁月谁与度。悄然得长愁，为计已大误。",
      "二欧非无诗，恨子不饮故。强为釂一酌，将非作愁具。",
      "成言如皎日，援笔当自赋。他年五君咏，山、王一时数。"
    ]
  },
  {
    "id": "2e89e42020fdc805d3ef5f4aa582ca72",
    "title": "到颍未几，公帑已竭，斋厨索然，戏作",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我昔在东武，吏方谨新书。",
      "斋空不知春，客至先愁予。",
      "采杞聊自诳，食菊不敢馀。",
      "岁月今几何，齿发日向疏。",
      "幸此一郡老，依然十年初。",
      "梦饮本来空，真饱竟亦虚。",
      "尚有赤脚婢，能烹赪尾鱼。",
      "心知皆梦耳，慎勿歌归欤。"
    ]
  },
  {
    "id": "2e89e42020fdc805dbbb65a61bff8beb",
    "title": "赠月长老",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天形倚一笠，地水转两轮。",
      "五伯之所运，毫端栖一尘。",
      "功名半幅纸，儿女浪苦辛。",
      "子有折足铛，中容五合陈。",
      "十年此中过，却是英特人。",
      "延我地炉坐，语软意甚真。",
      "白灰如积雪，中有红麒麟。",
      "勿触红麒麟，作灰维那瞋。",
      "拱手但默坐，墙壁徒谆谆。",
      "今宵恨客多，污子白㲲巾。",
      "后夜当独来，不须主与宾。",
      "薄团坐纸帐，自要观我身。"
    ]
  },
  {
    "id": "2e89e42020fdc8058159a6ff63eb4b26",
    "title": "韩退之《孟郊墓铭》云：以昌其诗。举此问王定国，当昌其身耶，抑昌其诗也？来诗下语未契，作此答之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昌身如饱腹，饱尽还当饥。",
      "昌诗如膏面，为人作容姿。",
      "不如昌其气，郁郁老不衰。",
      "虽云老不衰，劫坏安所之。",
      "不如昌其志，志壹气自随。",
      "养之塞天地，孟轲不吾欺。",
      "人言魏勃勇，股栗向小儿。",
      "何如鲁连子，谈笑却秦师。",
      "慎勿怨谤谗，乃我得道资。",
      "淤泥生莲花，粪壤出菌芝。",
      "赖此善知识，使我枯生荑。",
      "吾言岂须多，冷暖子自知。"
    ]
  },
  {
    "id": "2e89e42020fdc805735dbfe7935de259",
    "title": "送欧阳推官赴华州监酒",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我观文忠公，四子皆超越。",
      "仲也珠径寸，照夜光如月。",
      "好诗真脱兔，下笔先落鹘。",
      "知音如周郎，议论亦英发。",
      "文章乃馀事，学道探玄窟。",
      "死为长白主，名字书绛阙。",
      "伤心清颍尾，已伴白鸥没。",
      "喜见三少年，俱有千里骨。",
      "千里不难到，莫遣历块蹶。",
      "临分出苦语，愿子书之笏。"
    ]
  },
  {
    "id": "2e89e42020fdc805c3f5a4c8f682a50f",
    "title": "十月十四日以病在告独酌",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "翠柏不知秋，空庭失摇落。幽人得嘉荫，露坐方独酌。",
      "月华稍澄穆，雾气尤清薄。小儿亦何知，相语翁正乐。",
      "铜炉烧柏子，石鼎煮山药。一杯赏月露，万象纷酬酢。",
      "此生独何幸，风缆欣初泊。誓逃颜、蹠网，行赴松、乔约。",
      "莫嫌风有待，漫欲戏寥廓。泠然心境空，仿佛来笙鹤。"
    ]
  },
  {
    "id": "2e89e42020fdc8057d05e5a9c27e3ab0",
    "title": "独酌试药玉滑盏，有怀诸君子。明日望夜，月庭佳景不可失，作诗招之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "镕铅煮白石，作玉真自欺。琢削为酒杯，规摹定州瓷。",
      "荷心虽浅狭，镜面良渺弥。持此寿佳客，到手不容辞。",
      "曹侯天下平，定国岂其师。一饮至数石，温克颇似之。",
      "风流越王孙，诗酒屡出奇。喜我有此客，玉杯不徒施。",
      "请君诘欧、陈，问疾来何迟。呼儿扫月榭，扶病及良时。"
    ]
  },
  {
    "id": "2e89e42020fdc805c008a1203d034303",
    "title": "欧阳季默以油烟墨二丸见饷，各长寸许，戏作小诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "书窗拾轻煤，佛帐扫馀馥。",
      "辛勤破千夜，收此一寸玉。",
      "痴人畏老死，腐朽同草木。",
      "欲将东山松，涅尽南山竹。",
      "墨坚人苦脆，未用叹不足。",
      "且当注虫鱼，莫草三千牍。"
    ]
  },
  {
    "id": "2e89e42020fdc805aae6669390abd096",
    "title": "明日复以大鱼为馈，重二十斤，且求诗，故复戏之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "汉廷九尺人，谁似老方朔。",
      "那将一寸金，令足三冬学。",
      "饷鱼欲自洗，鳞尾光卓荦。",
      "我是骑鲸手，聊堪充鹿角。"
    ]
  },
  {
    "id": "2e89e42020fdc8054e96b8db625bb2e3",
    "title": "和赵景贶栽桧",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "汝阴多老桧，处处屯苍云。",
      "地连丹砂井，物化青牛君。",
      "时有再生枝，还作左纽纹。",
      "王孙有古意，书室延清芬。",
      "应怜四孺子，不堕凡木群。",
      "体备松柏姿，气含芝术薰。",
      "初扶鹤立骨，未出龙缠筋。",
      "巢根白蚁乱，网叶秋虫纷。",
      "乃知蔽芾初，甚要封殖勤。",
      "他年皮三寸，狐鼠了不闻。"
    ]
  },
  {
    "id": "2e89e42020fdc8058228762e79f32855",
    "title": "叶待制求先坟永慕亭诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "灵区有异产，化国无潜珍。",
      "承平百年间，簪缨半齐民。",
      "建溪富奇伟，叶氏初隐沦。",
      "森然见乔木，其下维德人。",
      "佳哉郁葱葱，气若凤与麟。",
      "联翩出儒将，岂惟十朱轮。",
      "新松无鹿触，旧柏有乌驯。",
      "待公归上冢，泪叶乃肯春。"
    ]
  },
  {
    "id": "2e89e42020fdc805032c939e6a794b9d",
    "title": "与赵、陈同过欧阳叔弼新治小斋，戏作",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "江湖渺故国，风雨倾旧庐。",
      "东来三十年，愧此一束书。",
      "尺椽亦何有，而我常客居。",
      "羡君开此室，容膝真有馀。",
      "拊床琴动摇，弄笔窗明虚。",
      "后夜龙作雨，天明雪填渠。",
      "梦回闻剥啄，谁乎赵陈予。",
      "添丁走沽酒，通德起挽蔬。",
      "主孟当啖我，玉鳞金尾鱼。",
      "一醉忘其家，此身自籧篨。"
    ]
  },
  {
    "id": "2e89e42020fdc8055f8feac54f90ea3a",
    "title": "聚星堂雪",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "appreciation": "这首诗在形式上的特点是“禁体”，即序中说的“禁用体物语”。所谓“禁用体物语”，欧阳修的《雪中会客赋诗》的序说：“玉、月、梨、梅、练、絮、白、舞、鹅、鹤，银等事，皆请勿用。”这并不是作者故意出难题，以便“于艰难中特出奇丽”。\n李商隐《对雪》诗说：“旋扑珠帘过粉墙，轻于柳絮重于霜。已随江令夸琼树，又入卢家妒玉堂。侵夜可能争桂魄，忍寒应欲试梅妆。关河冻合东西路，肠断斑骓送陆郎。”此诗堆砌词藻，“多用故事”，写出一支“雪”的谜语，看不出有什么诗意。宋初“西昆派”诗人学李商隐，就专学这一类。由此可见，“禁用体物语”，正是要矫正“西尾体”流弊，使诗歌面向现实，以白描代替藻饰。欧阳修诗中说：“脱遗前言笑尘杂，搜索万象窥冥漠。”即有“力去陈言”，注意写实的意思。苏轼此诗，用白描语言，详画喜爱雪的心情，尤为细腻。\n起句写“窗前”“枯叶”在“暗响”，再写“映空先集”，疑“有”疑“无”，纯属白描，正是初雪。欲落未落，“作态斜飞”，使人待之焦急，刻画尤为入神。这不仅把雪写活，而且写出望雪心情。久旱得雪，大家欢喜，“众宾起舞”，“老守先醉”，便是这种心情的生动表现。其中，“风竹乱”是舞姿，“霜松折”是醉态，但也是雪景。“恨无翠袖”，即《醉翁亭记》“宴酣之乐，非丝非竹”的意思。“横斜”是梅态也是舞姿，亦复语含双关。“微灯”写宴罢之后，灯光微淡，才能见雪；微雪时止时降，故望去若明若灭。纪昀说，此诗“体物神妙”是不错的。但此诗之妙，主要还在于写出心情。\n“归来”卧听“更鼓”，因更鼓知夜永，由夜永推知雪势（一般说来，雪多落于夜间，苏轼诗即有“夜静无风势转严”句）未停，所以欢喜。即使冷到衣裳像长了棱，也不以为嫌。人虽就寝，心在雪上，急欲了解雪下了多少，故第二天清晨不待铃索唤醒，而已起床。这时最怕是雪晴“初阳”出。但事实上只是一场小雪。可是他还想对“馀雪”再赏一下。从桧树顶上到瓦沟，一一注视；对疾风吹落下来的“馀屑”也感到惊喜。这就加倍刻画出望雪、喜雪的心情。杜甫说“忧国望年丰”。“雪兆丰年”，望雪即望丰年。这种心情正是忧国、忧民的表现。欧阳修诗中说：“乃知一雪万人喜”，这种忧喜是与广大人民一致的。\n结处收到题目。“聚星堂”是欧阳修为知州时所建，“聚客赋诗”咏雪，“禁用体物语”是以前欧阳修的事。颍水在汝水之南，故说“汝南”。“故事”即指咏雪事，“白战不许持寸铁”，指“禁用体物语”，“白战”用作比喻生动形象。\n把此诗与上面所引的李商隐的诗相比，同为咏雪，而写法与内容迥不相同。李商隐那首诗，尽管词采藻丽，用典雅赡，究其思想，却很贫乏。苏轼洗去铅华，纯用白描，不惟“句句是小雪”，写出特征，且着重心理刻画，描写入微，写出“乐以天下、忧以天下”的与万人同忧、同喜的心情，实践了欧阳修讲的“搜索万象窥冥漠”的主张。清代翁方纲《石洲诗话》：“诗至宋而益加细密，盖刻抉入里，非唐人所能囿。”苏轼此诗正可为其代表。黄庭坚的《咏雪呈广平公》“夜听疏疏还密密，晓着整整复斜斜”，虽亦用白描，但中无寄托，仍近谜语，相较一下，有助赏鉴。",
    "content": [
      "窗前暗响鸣枯叶，龙公试手行初雪。",
      "映空先集疑有无，作态斜飞正愁绝。",
      "众宾起舞风竹乱，老守先醉霜松折。",
      "恨无翠袖点横斜，只有微灯照明灭。",
      "归来尚喜更鼓永，晨起不待铃索掣。",
      "未嫌长夜作衣棱，却怕初阳生眼缬。",
      "欲浮大白追馀赏，幸有回飙惊落屑。",
      "模糊桧顶独多时，历乱瓦沟裁一瞥。",
      "汝南先贤有故事，醉翁诗话谁续说。",
      "当时号令君听取，白战不许持寸铁。"
    ],
    "comment": [
      "胡仔《苕溪渔隐丛话》：“东坡居士出守汝阴《聚星堂雪》辄举前令，自二公赋诗之后，未有继之者，岂非难措笔乎。”",
      "爱新觉罗·弘历《唐宋诗醇》：“赋雪者，多以悠扬飘荡取其韵，致此独用生劖之笔，作硬盘之语，摆脱常态，匪徒以禁体物语，标奇竞胜。”",
      "纪昀《纪评苏诗》：“句句恰是小雪，体物神妙，不愧名篇。”",
      "陈衍《宋诗精华录》：“画龙最后点晴，结不落套。”"
    ],
    "translation": "前枯叶萧萧作响，是龙公小试身手降落初雪。\n它们在空中映隐聚集，似有若无，故作姿态斜斜飘飞令人魂消意绝。\n宾客欢欣起舞如青竹风中摇曳，我这老迈的太守先醉，仿佛霜松摧折。\n遗憾席前没有佳人装点梅花，只有微灯照空中小雪忽明忽灭。\n饮罢归来高兴夜还深沉，清早起身等不及吏人把铃索拉扯。\n长夜未眠并不怕衣上生褶，倒怕耀人眼花的朝阳映雪。\n想要豪饮乘兴追赏馀景，惊喜旋风还吹落点点未化的雪屑。\n桧树顶上多时见模糊的白色，瓦沟中雪花烂漫才不过一息。\n汝南先前的贤士曾经有过旧例，醉翁诗话如今由谁来继续？\n当时约定的规矩请你听取，徒手战斗不许拿起一寸武器。",
    "intro": "这首七言古诗咏雪而不使前人用得俗滥的形容语及代字，脱去故常，以生新的画笔采用白描手法，细腻地摹写飞雪的种种姿态、神韵，并着意写出宾客与诗人由雪引发的豪迈的酒意诗情，以及无限喜悦的心情。诗中又描写了宴会散去、诗人归来后，终夜关注下雪的深浅程度，并写他一清早就出外观赏雪景的情景。尽管只不过是一场小雪，由于旱情稍稍得到缓解，忧国爱民的诗人由衷地感到惊喜。篇末点明本诗的特点是“白战不许持寸铁”，照应诗序所定避俗就新的写作方法。全诗句句关合小雪，体物入微，达到了物与神游的境界。",
    "foreword": "元祐六年十一月一日，祷雨张龙公，得小雪，与客会饮聚星堂。忽忆欧阳文忠作守时，雪中约客赋诗，禁体物语，于艰难中特出奇丽，尔来四十馀年莫有继者。仆以老门生继公后，虽不足追配先生，而宾客之美殆不减当时，公之二子又适在郡，故辄举前令，各赋一篇，以为汝南故事云。",
    "annotation": [
      "聚星堂：欧阳修任颍州（今安徽阜阳）知州时所建。",
      "张龙公：张路斯，颍上人。欧阳修《集古跋尾·卷十·张龙公碑》：“赵耕撰，云：君讳路斯，颍上百社人也。……景龙中为宣城令……公罢令归，每夕出，自戌至丑归，体常冷且涩。砥异而询之，公曰：‘吾龙也。’”“余尝以事至百社村，过其祠下……岁时祷雨，屡获其应，汝阴人尤以为神也。”",
      "禁体物语：欧阳修于宋仁宗皇祐二年作《雪中会客赋诗》，题下有云：“在颍州作，玉、月、梨、梅、练、絮、白、舞、鹅、鹤、银等字皆请勿用。”又，欧阳修《六一诗话》云：“国朝浮图，以诗名于世者九人……当时有进士许洞者，善为词章，俊逸之士也。因会诸诗僧分题，出一纸，约曰：‘不得犯此一字。’其字乃山、水、风、云、竹、石、花、草、雪、霜、星、月、禽、鸟之类，于是诸僧皆搁笔。”据此，则此体创自许洞。体物，铺陈描摹事物的形态。",
      "公之二子：指欧阳棐，字叔弼；欧阳辩，字季默。",
      "行初雪：一作“初行雪”。",
      "风竹乱：形容舞姿。",
      "老守：苏轼时为颍州知州，故自谓老守。",
      "霜松折：形容醉态。",
      "翠袖：代指佳人，杜甫《佳人》诗：“天寒翠袖薄。”",
      "横斜：指梅，林逋《山园小梅》：“疏影横斜水清浅。”",
      "“恨无翠袖点横斜”句：谓无歌妓在席前侑酒。",
      "更鼓永：一作“更鼓暗”，指夜深沉。。",
      "铃索掣（chè）：宋制，州府衙门有铃阁，吏人掣铃索以报时。",
      "作衣棱（léng）：谓衣服上生出折痕。",
      "眼缬（xié）：眼花时所见星星点点。",
      "浮大白：饮大杯酒。刘向《说苑·善说》：“魏文侯与大夫饮酒，使公乘不仁为觞政，曰：‘饮不酹者，浮以大白。’”大白，大酒杯。",
      "回飙（biāo）：旋风。",
      "落屑：指雪。",
      "模糊：指雪。白居易《雪中即事》诗：“连夜江云黄惨淡，平明山雪白模糊。”",
      "桧（guì）：树名。",
      "历乱：烂漫，梁简文帝《采桑》诗：“细萍重叠长，新花历乱开。”此指雪花。",
      "瓦沟：瓦楞之间的泄水沟。白居易《宿东亭晓兴》诗：“雪依瓦沟白。”",
      "一瞥（piē）：一注目间，比喻极短促的时间。",
      "汝南先贤：指欧阳修，因其曾任颍州知州，晚年复归老于此，故云。",
      "“汝南先贤有故事”句：指诗序中所说欧阳修作《雪中会客赋诗》诗禁用体物语事。",
      "醉翁诗话：指《六一诗话》。",
      "白战：徒手战，比喻不加形容、不用“体物语”的白描手法。"
    ]
  },
  {
    "id": "2e89e42020fdc8053a6224bb5ce97b8d",
    "title": "欧阳叔弼见访，诵陶渊明事，叹其绝识，既去，感慨不已，而赋此诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "渊明求县令，本缘食不足。",
      "束带向督邮，小屈未为辱。",
      "翻然赋归去，岂不念穷独。",
      "重以五斗米，折腰营口腹。",
      "云何元相国，万钟不满欲。",
      "胡椒铢两多，安用八百斛。",
      "以此杀其身，何啻鹊抵玉。",
      "往者不可悔，吾其反自烛。"
    ]
  },
  {
    "id": "2e89e42020fdc8051559ecc70276318d",
    "title": "喜刘景文至",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天明小儿更传呼，髯刘已到城南隅。",
      "尺书真是髯手迹，起坐熨眼知有无。",
      "今人不作古人事，今世有此古丈夫。",
      "我闻其来喜欲舞，病自能起不用扶。",
      "江淮旱久尘土恶，朝来清雨濯鬓须。",
      "相看握手了无事，千里一笑毋乃迂。",
      "平生所乐在吴会，老死欲葬杭与苏。",
      "过江西来二百日，冷落山水愁吴姝。",
      "新堤旧井各无恙，参寥六一岂念吾。",
      "别后新诗巧摹写，袖中知有钱塘湖。"
    ]
  },
  {
    "id": "2e89e42020fdc8056624386c5747c652",
    "title": "祷雨张龙公，既应，刘景文有诗，次韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "张公晚为龙，抑自龙中来。",
      "伊昔风云会，咄嗟潭洞开。",
      "精诚苟可贯，宾主真相陪。",
      "洞箫振羽舞，白酒浮云罍。",
      "言从关州妃，远去焦氏台。",
      "倾倒瓶中雨，一洗麦上埃。",
      "破旱不论功，乘云却空回。",
      "嗟龙与我辈，用意岂远哉。",
      "使君今子义，英风冠东莱。",
      "笑说龙为友，幽明莫相猜。"
    ]
  },
  {
    "id": "2e89e42020fdc805266f783abd3cea3d",
    "title": "送欧阳季默赴阙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "先生岂止一怀祖，郎君不减王文度。",
      "膝上几日今白须，今我眼中见此父。",
      "汝南相从三晦朔，君去苦早我来暮。",
      "霜风凄紧正脱木，颍水清浅可立鹭。",
      "莫辞白酒泻香泉，已觉扁舟掠新渡。",
      "坐看士衡执别手，更遣梦得出奇句。",
      "郎君可是筦库人，乃使騄骥随蹇步。",
      "置之行矣无足道，贤愚岂在遇不遇。"
    ]
  },
  {
    "id": "2e89e42020fdc8051a23c7efef305b05",
    "title": "用前韵作雪诗留景文",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "万松岭上黄千叶，载酒年年踏松雪。刘郎去后谁复来，花下有人心断绝。",
      "东斋夜坐搜雪句，两手龟坼霜须折。无情岂亦畏嘲弄，穿帘入户吹灯灭。",
      "纷纷儿女争所似，碧海长鲸君未掣。朝来云汉接天流，顾我小诗如点缬。",
      "欧阳、赵、陈在户外，急扫中庭铺木屑。交游虽似雪柏坚，聚散行作风花瞥。",
      "晴光融作一尺泥，归有何事真无说。泥乾路稳放君去，莫倚马蹄如踣铁。"
    ]
  },
  {
    "id": "2e89e42020fdc80550a4113b2bcda039",
    "title": "次前韵送刘景文",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "白云在天不可呼，明月岂肯留庭隅。怪君西行八百里，清坐十日一事无。",
      "路人不识呼尚书，但见凛凛雄千夫。岂知入骨爱诗酒，醉倒正欲蛾眉扶。",
      "一篇向人写肝肺，四海知我霜鬓须。欧阳、赵、陈皆我有，岂谓夫子驾复迂。",
      "尔来又见三黜柳，共此暖热餐毡苏。酒肴酸薄红粉暗，只有颍水清而姝。",
      "一朝寂寞风雨散，对影谁念月与吾。何时归帆溯江水，春酒一变甘棠湖。"
    ]
  },
  {
    "id": "2e89e42020fdc805ba6a974b4c535efa",
    "title": "以屏山赠欧阳叔弼",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "漫郎天骨清，生与世俗异。",
      "学道新有得，为贫聊复仕。",
      "每于红尘中，常起青霞志。",
      "屏山辍赠子，莫遣污簪珥。",
      "寓目紫翠间，安眠本非睡。",
      "梦中化为鹤，飞入长松寺。"
    ]
  },
  {
    "id": "2e89e42020fdc805b6ba00207f69a47e",
    "title": "新渡寺席上，次赵景贶、陈履常韵，送欧阳叔弼。比来诸君唱和，叔弼但袖手傍睨而已，临别，忽出一篇，颇有渊明风致，坐皆惊叹",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "神屠不目全，妙额惟妆半。更刀乃族庖，倚市必丑悍。",
      "平生魏公筹，忽斫郢人墁。诗书亦何用，适道须此馆。",
      "多言虽数穷，微中或排难。子诗如清风，翏翏发将旦。",
      "胡为久闭匿，绮语真自患。许时笑我痴，隔屋相咏叹。",
      "竟识彦道不？绝叫呼百万。清朝固多士，人门子皆冠。",
      "莫言清颍水，从此隔河汉。异时我独来，得鱼杨柳贯。",
      "持归不忍食，尺素解凄断。中有清圆句，铜丸飞柘弹。",
      "春愁结凌澌，正待一笑泮。百篇倘寄我，呻吟郑人缓。"
    ]
  },
  {
    "id": "2e89e42020fdc80539794eb62af3ac51",
    "title": "次韵赵景贶春思，且怀吴越山水",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "岁华来无穷，老眼久已静。",
      "春风如系马，未动意先骋。",
      "西湖忽破碎，鸟落鱼动镜。",
      "萦城理枯渎，放闸起胶艇。",
      "愿君营此乐，官事何时竟。",
      "思吴信偶然，出处付前定。",
      "飘然不系舟，乘此无尽兴。",
      "醉翁行乐处，草木皆可敬。",
      "明朝游北渚，急扫黄叶径。",
      "白酒真到齐，红裙已放郑。"
    ]
  },
  {
    "id": "2e89e42020fdc8054299eed3bc9d7577",
    "title": "次韵陈履常张公龙潭",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "明经宣城宰，家此百尺澜。",
      "郑公不量力，敢以非意干。",
      "玄黄杂两战，绛青表双蟠。",
      "烈气毙强敌，仁心恻饥寒。",
      "精诚祷必赴，苟简求亦难。",
      "萧条麦麰枯，浩荡日月宽。",
      "念子无吏责，十日勤征鞍。",
      "春蔬得雨雪，少助先生盘。",
      "龙不惮往来，而我独宴安。",
      "闭阁默自责，神交清夜阑。"
    ]
  },
  {
    "id": "2e89e42020fdc8055522b2b8b6cee43d",
    "title": "小饮西湖，怀欧阳叔弼兄弟，赠赵景贶、陈履常",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "岁暮自急景，我闲方缓觞。",
      "欢饮西湖晚，步转北渚长。",
      "地坐略少长，意行无涧冈。",
      "久知荠麦青，稍喜榆柳黄。",
      "盎盎春欲动，潋潋夜未央。",
      "水天鸥鹭静，月露松桧香。",
      "抚景方晼晚，怀人重凄凉。",
      "岂无一老兵，坐念两欧阳。",
      "我意正麋鹿，君材亦圭璋。",
      "此会不可再，此欢不可忘。"
    ]
  },
  {
    "id": "2e89e42020fdc805234fa4e5eb7ac0e7",
    "title": "蜡梅一首赠赵景贶",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天工点酥作梅花，此有蜡梅禅老家。蜜蜂采花作黄蜡，取蜡为花亦其物。",
      "天工变化谁得知，我亦儿嬉作小诗。君不见万松岭上黄千叶，玉蕊檀心两奇绝。",
      "醉中不觉度千山，夜闻梅香失醉眠。归来却梦寻花去，梦里花仙觅奇句。",
      "此间风物属诗人，我老不饮当付君。君行适吴我适越，笑指西湖作衣钵。"
    ]
  },
  {
    "id": "2e89e42020fdc80570df713721ee2945",
    "title": "送王竦朝散赴阙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我家衡山公，清而畏人知。",
      "臧否不出口，默识如蓍龟。",
      "擢子拱把中，云有骥騄姿。",
      "胡为三十载，尚作穷苦词。",
      "丈人不妄语，未效此何疑。",
      "揭来清颍上，泪湿中郎诗。",
      "怪我一年长，而作十年衰。",
      "同时几人在，岂敢怨白髭。",
      "愿言指松柏，永与霜雪期。"
    ]
  },
  {
    "id": "2e89e42020fdc8051592cd1617506e3d",
    "title": "次韵致政张朝奉仍招晚饮",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "扫白非黄精，轻身岂胡麻。",
      "怪君仁而寿，未觉生有涯。",
      "曾经丹化米，亲授枣如瓜。",
      "云蒸作雾楷，火灭噀雨巴。",
      "自此养铅鼎，无穷走河车。",
      "至今许玉斧，犹事萼绿华。",
      "我本三生人，畴昔一念差。",
      "前生或草圣，习气馀惊蛇。",
      "儒臞谢赤松，佛缚惭丹霞。",
      "时时一篇出，扰扰四座哗。",
      "清诗得可惊，信美辞多夸。",
      "回车入官府，治具随贫家。",
      "萍韭与豆粥，亦可成咄嗟。"
    ]
  },
  {
    "id": "2e89e42020fdc8055ea6500cfa6760f8",
    "title": "阎立本《职贡图》",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "贞观之德来万邦，浩如沧海吞河江，音容伧狞服奇厖。",
      "横绝岭海逾涛泷，珍禽瑰产争牵扛，名王解辫却盖幢。",
      "粉本遗墨开明窗，我喟而作心未降，魏徵封伦恨不双。"
    ]
  },
  {
    "id": "2e89e42020fdc805e0ccd510b915b2b8",
    "title": "次韵王滁州见寄",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "斯人何似似春雨，歌舞农夫怨行路。",
      "君看永叔与元之，坎轲一生遭口语。",
      "两翁当年鬓未丝，玉堂挥翰手如飞。",
      "教得滁人解吟咏，至今里巷嘲轻肥。",
      "君家联翩尽卿相，独来坐啸溪山上。",
      "笑捐浮利一鸡肋，多取清名几熊掌。",
      "丈夫自重贵难售，两翁今与青山久。",
      "后来太守更风流，要伴前人作诗瘦。",
      "我倦承明苦求出，到处遗踪寻六一。",
      "凭君试与问琅邪，许我来游莫难色。"
    ]
  },
  {
    "id": "2e89e42020fdc80545c2651d825f1588",
    "title": "赵景贶以诗求东斋榜铭，昨日闻都下寄酒来，戏和其韵，求分一壶作润笔也",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "王孙天麒麟，眸子奥而澈。",
      "囊空学逾富，屋陋人更杰。",
      "我老书益放，笔落座争掣。",
      "欲求东斋铭，要饮西湖雪。",
      "长瓶分未到，小砚乾欲裂。",
      "不似淳于髡，一石要烛灭。"
    ]
  },
  {
    "id": "2e89e42020fdc80593f91038246658ef",
    "title": "洞庭春色，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "二年洞庭秋，香雾长噀手。",
      "今年洞庭春，玉色疑非酒。",
      "贤王文字饮，醉笔蛟龙走。",
      "既醉念君醒，远饷为我寿。",
      "瓶开香浮座，盏凸光照牖。",
      "方倾安仁醽，莫遣公远嗅。",
      "要当立名字，未用问升斗。",
      "应呼钓诗钩，亦号扫愁帚。",
      "君知蒲萄恶，正是嫫母黝。",
      "须君滟海杯，浇我谈天口。"
    ]
  },
  {
    "id": "2e89e42020fdc805bd91ed5fb35824c4",
    "title": "送路都曹，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "积雪困桃李，春心谁为容。",
      "淮光酿山色，先作归意浓。",
      "我亦倦游者，君恩系疏慵。",
      "欲留耿介士，伴我衰迟踪。",
      "吏课升斗积，崎岖等铅舂。",
      "那将露电身，坐待收千钟。",
      "结发空百战，市人看先封。",
      "谁能搔白首，抱关望夕烽。",
      "子意谅已成，我言宁复从。",
      "恨无乖崖老，一洗芥蒂胸。",
      "我田荆溪上，伏腊亦粗供。",
      "怀哉江南路，会作林下逢。"
    ]
  },
  {
    "id": "2e89e42020fdc8054c526ebf1d7fa629",
    "title": "生日，蒙刘景文以古画松鹤为寿，且贶佳篇，次韵为谢",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "问子一室间，宁有千里廓。尘心洗长松，远意发孤鹤。",
      "生朝得此寿，死籍疑可落。微言在《参同》，妙契藏九籥。",
      "故人有奇趣，逸想寄幽壑。霜枝谢寒暑，云翮无前却。",
      "何须构明堂，未羡巢阿阁。缅怀别时语，复作数日恶。",
      "诗腴固堪餐，字瘦还可愕。高标忽在眼，清梦了如昨。",
      "君今哙等伍，志与湛辈各。岂待相愿言，方为不朽托。",
      "子云老执戟，长孺终主爵。吾当追松、乔，子亦鄙卫、霍。"
    ]
  },
  {
    "id": "2e89e42020fdc80525f96555f7c7aad6",
    "title": "二鲜于君以诗文见寄，作诗为谢",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我怀元祐初，圭璋满清班。维时南隆老，奉使独未还。",
      "迂叟向我言，青齐岁方艰。斯人乃德星，遣出虚危间。",
      "召用既晚矣，天命良复悭。一朝失老骥，寂寞空帝闲。",
      "至今清夜梦，枕衾有馀潸。喜闻二三子，结发师闵、颜。",
      "高论逼河汉，清诗鸣佩环。遥知三日雪，积玉埋嵩山。",
      "谁念此幽桂，坐蒙榛与菅。故人在颍尾，投诗清泠湾。"
    ]
  },
  {
    "id": "2e89e42020fdc805b71c85018f546f6f",
    "title": "阅世堂诗赠任仲微",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "任公镇西南，尝赠绕朝策。",
      "当时若尽用，善阵无赫赫。",
      "凄凉十年后，邪正久已白。",
      "却留封德彝，天意眇难测。",
      "象贤真骥种，号诉甘百谪。",
      "岂云报私仇，祸福指络脉。",
      "高才食旧德，但恐里门窄。",
      "伤心千骑归，赠印黄壤隔。",
      "惟有庭前桧，阅世不改色。",
      "千年与井在，记此王粲宅。"
    ]
  },
  {
    "id": "2e89e42020fdc805df6e0380b27bd01c",
    "title": "新渡寺送任仲微",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "春阴欲落雪，野气方升云。",
      "我游清颍尾，想见翠被君。",
      "古来聚散地，与子复言分。",
      "倦游安税驾，瘦田失归耘。",
      "独宿古寺中，荒鸡乱鸣群。",
      "送子以晓角，幽幽醒时闻。"
    ]
  },
  {
    "id": "2e89e42020fdc805357f3e89de987006",
    "title": "送运判朱朝奉入蜀",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "霭霭青城云，娟娟峨嵋月。",
      "随我西北来，照我光不灭。",
      "我在尘土中，白云呼我归。",
      "我游江湖上，明月湿我衣。",
      "岷峨天一方，云月在我侧。",
      "谓是山中人，相望了不隔。",
      "梦寻西南路，默数长短亭。",
      "似闻嘉陵江，跳波吹枕屏。",
      "送君无一物，清江饮君马。",
      "路穿慈竹林，父老拜马下。",
      "不用惊走藏，使者我友生。",
      "听讼如家人，细说为汝评。",
      "若逢山中友，问我归何日。",
      "为话腰脚轻，犹堪踏泉石。"
    ]
  },
  {
    "id": "2e89e42020fdc805c77889896ae82c43",
    "title": "病中夜读朱博士诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "病眼乱灯火，细书数尘沙。",
      "君诗如秋露，净我空中花。",
      "古语多妙寄，可识不可夸。",
      "巧笑在頩颊，哀音馀掺挝。",
      "曾坑一掬春，紫饼供千家。",
      "悬知贵公子，醉眼无真茶。",
      "崎岖烂石上，得此一寸芽。",
      "缄封勿浪出，汤老客未嘉。"
    ]
  },
  {
    "id": "2e89e42020fdc80532fa357e3a82b5ef",
    "title": "和赵德麟送陈传道",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "二陈既妙士，两欧惟德人。",
      "王孙乃龙种，世有籋云麟。",
      "五君从我游，倾写出怪珍。",
      "俗物败人意，兹游实清醇。",
      "那知有聚散，佳梦失欠伸。",
      "我舟下清淮，沙水吹玉尘。",
      "君行踏晓月，疏木桂寸银。",
      "尚寄别后诗，剪刻淮南春。"
    ]
  },
  {
    "id": "2e89e42020fdc8051283704caf4b89fd",
    "title": "上巳日，与二子迨、过游涂山、荆山，记所见",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "此生终安归，还轸天下半。",
      "朅来乘樏庙，复作微禹叹。",
      "从祀及彼呱，像设偶此粲。",
      "秦祖当侑坐，夏郊亦荐裸。",
      "可怜淮海人，尚记弧矢旦。",
      "荆山碧相照，楚水清可乱。",
      "刖人有馀坑，美石肖温瓒。",
      "龟泉木杪出，牛乳石池漫。",
      "小儿强好古，侍史笑流汗。",
      "归时蝙蝠飞，炬火记远岸。"
    ]
  },
  {
    "id": "2e89e42020fdc8057abb23b3227eca2b",
    "title": "次韵晁无咎学士相迎",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "少年独识晁新城，闭门却扫卷旆旌。胸中自有谈天口，坐却秦军发墨守。",
      "有子不为谋置锥，虹霓吞吐忘寒饥。端如太史牛马走，严、徐不敢连尻脽。",
      "徘回未用疑相待，枉尺知君有家戒。避人聊复去瀛洲，伴我真能老淮海。",
      "梦中仇池千仞岩，便欲揽我青霞幨。且须还家与妇计，我本归路连西南。",
      "老来饮酒无人佐，独看红药倾白堕。每到平山忆醉翁，悬知他日君思我。",
      "路傍小儿笑相逢，齐歌万事转头空。赖有风流贤别驾，犹堪十里卷春风。"
    ]
  },
  {
    "id": "2e89e42020fdc80523d2988c55356a0d",
    "title": "次韵徐仲车",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "恶衣恶食诗愈好，恰是霜松啭春鸟。",
      "苍蝇莫乱远鸡声，世上谁如公觉早。",
      "八年看我走三州，月自当空水自流。",
      "人间扰扰真蝼蚁，应笑人呼作斗牛。"
    ]
  },
  {
    "id": "2e89e42020fdc805dbe8eb89f46fe18d",
    "title": "送陈伯修察院赴阙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "裕陵固天纵，笔有云汉姿。尝重《连山》象，不数《秋风辞》。",
      "龙腾与虎变，狸、豹复何施。我穷真有数，文字乃见知。",
      "闻君射策日，妙语发畴咨。一日喧万口，惊倒同舍儿。",
      "岂知二十年，道路犹迟迟。苦言如药石，暝眩终见思。",
      "屈伸反覆手，独于君可疑。四门方穆穆，行矣及此时。"
    ]
  },
  {
    "id": "2e89e42020fdc8058af425cb02a022a6",
    "title": "送张嘉父长官",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "都城昔倾盖，骏马初服辀。",
      "再见江湖间，秋鹰已离鞲。",
      "于今三会合，每进不少留。",
      "豫章既可识，瑚琏谁当收。",
      "微官有民社，妙割无鸡牛。",
      "归来我益敬，器博用自周。",
      "百年子初筵，我已迫旅酬。",
      "但当寄苦语，高节贯白头。"
    ]
  },
  {
    "id": "2e89e42020fdc80527761c7f4ecac834",
    "title": "轼在颍州，与赵德麟同治西湖，未成，改扬州。三月十六日，湖成，德麟有诗见怀，次其韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "太山秋毫两无穷，钜细本出相形中。",
      "大千起灭一尘里，未觉杭颍谁雌雄。",
      "我在钱塘拓湖渌，大堤士女争昌丰。",
      "六桥横绝天汉上，北山始与南屏通。",
      "忽惊二十五万丈，老葑席卷苍云空。",
      "朅来颍尾弄秋色，一水萦带昭灵宫。",
      "坐思吴越不可到，借君月斧修朣胧。",
      "二十四桥亦何有，换此十顷玻璃风。",
      "雷塘水乾禾黍满，宝钗耕出馀鸾龙。",
      "明年诗客来吊古，伴我霜夜号秋虫。"
    ]
  },
  {
    "id": "2e89e42020fdc805da29d13f9754778e",
    "title": "再次韵德麟新开西湖",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "使君不用山鞠穷，饥民自逃泥水中。",
      "欲将百渎起凶岁，免使甔石愁扬雄。",
      "西湖虽小亦西子，萦流作态清而丰。",
      "千夫馀力起三闸，焦陂下与长淮通。",
      "十年憔悴尘土窟，清澜一洗啼痕空。",
      "王孙本自有仙骨，平生宿卫明光宫。",
      "一行作吏人不识，正似云月初朦胧。",
      "时临此水照冰雪，莫遣白发生秋风。",
      "定须却致两黄鹄，新与上帝开濯龙。",
      "湖成君归侍帝侧，灯花已缀钗头虫。"
    ]
  },
  {
    "id": "2e89e42020fdc80536e3e982ba8e8895",
    "title": "到官病倦，未尝会客，毛正仲惠茶，乃以端午小集石塔，戏作一诗为谢",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我生亦何须，一饱万想灭。",
      "胡为设方丈，养此肤寸舌。",
      "尔来又衰病，过午食辄噎。",
      "谬为淮海帅，每愧厨传缺。",
      "爨无欲清人，奉使免内热。",
      "空烦赤泥印，远致紫玉玦。",
      "为君伐羔豚，歌舞菰黍节。",
      "禅窗丽午景，蜀井出冰雪。",
      "坐客皆可人，鼎器手自洁。",
      "金钗候汤眼，鱼蟹亦应诀。",
      "遂令色香味，一日备三绝。",
      "报君不虚受，知我非轻啜。"
    ]
  },
  {
    "id": "2e89e42020fdc805a23270d8cf64e7b9",
    "title": "次韵范淳甫送秦少章",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "宿缘在江海，世网如予何。西来庾公尘，已濯长淮波。",
      "十年淮海人，初见一麦禾。但欣争讼少，未觉舟车多。",
      "秦郎忽过我，赋诗如《卷阿》。句法本黄子，二豪与揩磨。",
      "嗟我久离群，逝将老西河。后生多名士，欲荐空悲歌。",
      "小范真可人，独肯勤收罗。瘦马识騄耳，枯桐得云和。",
      "近闻馆李生，病鹤借一柯。赠行苦说我，妙语慰蹉跎。",
      "西羌已解仇，烽火连朝那。坐筹付公等，吾将寄潜沱。"
    ]
  },
  {
    "id": "2e89e42020fdc805d6b75a2888f91baa",
    "title": "闻林夫当自徙灵隐寺寓居，戏作灵隐前一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "灵隐前，天竺后，两涧春淙一灵鹫。不知水从何处来，跳波赴壑如奔雷。",
      "无情有意两莫测，肯向冷泉亭下相萦回。我在钱塘六百日，山中暂来不暖席。",
      "今君欲作灵隐居，葛衣草屦随僧蔬。能与冷泉作主一百日，不用二十四考书中书。"
    ]
  },
  {
    "id": "2e89e42020fdc8058b5e7afc8dc973b9",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我不如陶生，世事缠绵之。",
      "云何得一适，亦有如生时。",
      "寸田无荆棘，佳处正在兹。",
      "纵心与事往，所遇无复疑。",
      "偶得酒中趣，空杯亦常持。"
    ]
  },
  {
    "id": "2e89e42020fdc8058b5e7afcf2fe247f",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "二豪诋醉客，气涌胸中山。",
      "漼然似冰释，亦复在一言。",
      "啬气实其腹，云当享长年。",
      "少饮得径醉，此秘君勿传。"
    ]
  },
  {
    "id": "2e89e42020fdc8058b5e7afc65e15472",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "道丧士失己，出语辄不情。",
      "江左风流人，醉中亦求名。",
      "渊明独清真，谈笑得此生。",
      "身如受风竹，掩冉众叶惊。",
      "俯仰各有态，得酒诗自成。"
    ]
  },
  {
    "id": "2e89e42020fdc8058b5e7afc2340f42e",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "蠢蠕食叶虫，仰空慕高飞。",
      "一朝传两翅，乃得黏网悲。",
      "啁啾同巢雀，沮泽疑可依。",
      "赴水生两壳，遭闭何时归。",
      "二虫竟谁是，一笑百念衰。",
      "幸此未化间，有酒君莫违。"
    ]
  },
  {
    "id": "2e89e42020fdc8058b5e7afc772107b4",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "小舟真一叶，下有暗浪喧。",
      "夜棹醉中发，不知枕几偏。",
      "天明问前路，已度千重山。",
      "嗟我亦何为，此道常往还。",
      "未来宁早计，既往复何言。"
    ]
  },
  {
    "id": "2e89e42020fdc8058b5e7afc38170ec5",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "百年六十化，念念竟非是。",
      "是身如虚空，谁受誉与毁。",
      "得酒未举杯，丧我固忘尔。",
      "倒床自甘寝，不择菅与绮。"
    ]
  },
  {
    "id": "2e89e42020fdc8058b5e7afcd3fe5731",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "顷者大雪年，海派翻玉英。",
      "有士常痛饮，饥寒见真情。",
      "床头有败榼，孤坐时一倾。",
      "未能平体粟，且复浇肠鸣。",
      "脱衣裹冻酒，每醉念此生。"
    ]
  },
  {
    "id": "2e89e42020fdc8058b5e7afc1dda2819",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我坐华堂上，不必麋鹿姿。",
      "时来蜀冈头，喜见霜松枝。",
      "心知百尺底，已结千岁奇。",
      "煌煌凌霄花，缠绕复何为。",
      "举觞酹其根，无事莫相羁。"
    ]
  },
  {
    "id": "2e89e42020fdc8058b5e7afcaa925b53",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "芙蓉在秋水，时节自阖开。",
      "清风亦何意，入我芝兰怀。",
      "一随采折去，永与江湖乖。",
      "断丝不复续，斗水何足栖。",
      "不如玉井莲，结根天池泥。",
      "感此每自慰，吾事幸不谐。",
      "醉中有归路，了了初不迷。",
      "乘流且复逝，抵曲吾当回。"
    ]
  },
  {
    "id": "2e89e42020fdc8058b5e7afcd5787888",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "蓝舆兀醉守，路转古城隅。",
      "酒力如过雨，清风消半途。",
      "前山正可数，后骑且勿驱。",
      "我缘在东南，往寄白发馀。",
      "遥知万松岭，下有三亩居。"
    ]
  },
  {
    "id": "2e89e42020fdc8058b5e7afc808ec3ae",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "民劳吏无德，岁美天有道。",
      "暑雨避麦秋，温风送蚕老。",
      "三咽初有闻，一溉未濡槁。",
      "诏书宽积欠，父老颜色好。",
      "再拜贺吾君，获此不贪宝。",
      "颓然笑阮籍，醉几书谢表。"
    ]
  },
  {
    "id": "2e89e42020fdc8058b5e7afc42c4f864",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我梦入小学，自谓总角时。",
      "不记有白发，犹诵论语辞。",
      "人间本儿戏，颠倒略似兹。",
      "惟有醉时真，空洞了无疑。",
      "坠车终无伤，庄叟不吾欺。",
      "呼儿具纸笔，醉语辄录之。"
    ]
  },
  {
    "id": "2e89e42020fdc8058b5e7afc44f2c169",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "醉中虽可乐，犹是生灭境。",
      "云何得此身，不醉亦不醒。",
      "痴如景升牛，莫保尻与领。",
      "黠如东郭逡，束缚作毛颖。",
      "乃知嵇叔夜，非坐虎文炳。"
    ]
  },
  {
    "id": "2e89e42020fdc8058b5e7afcfffa1342",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我家小冯君，天性颇醇至。",
      "清坐不饮酒，而能容我醉。",
      "归休要相依，谢病当以次。",
      "岂知山林士，肮脏乃尔贵。",
      "乞身当念早，过是恐少味。"
    ]
  },
  {
    "id": "2e89e42020fdc8058b5e7afc5fb22742",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "去乡三十年，风雨荒旧宅。",
      "惟存一束书，寄食无定迹。",
      "每用愧渊明，尚取禾三百。",
      "颀然六男子，粗可传清白。",
      "于吾岂不多，何事复叹息。"
    ]
  },
  {
    "id": "2e89e42020fdc8058b5e7afcee5b6b20",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "哓哓六男子，弦诵各一经。",
      "复生五丈夫，戢戢丁欲成。",
      "归田了门户，与国充践更。",
      "普儿初学语，玉骨开天庭。",
      "淮老如鹤雏，破壳已长鸣。",
      "举酒属千里，一欢愧凡情。"
    ]
  },
  {
    "id": "2e89e42020fdc8058b5e7afc6aa13b44",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "淮海虽故楚，无复轻扬风。",
      "斋厨圣贤杂，无事时一中。",
      "谁言大道远，正赖三杯通。",
      "使君不夕坐，衙门散刀弓。"
    ]
  },
  {
    "id": "2e89e42020fdc8058b5e7afcce9b0b8b",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "何人筑东台，一郡坐可得。",
      "亭亭古浮图，独立表众惑。",
      "芜城阅兴废，雷塘几开塞。",
      "明年起华堂，置酒吊亡国。",
      "无令竹西路，歌吹久寂默。"
    ]
  },
  {
    "id": "2e89e42020fdc8058b5e7afca9fbccc4",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "晁子天麒麟，结交未及仕。高才固难及，雅志或类己。",
      "各怀伯业能，共有丘明耻。歌呼时就君，指我醉乡里。",
      "吴公门下客，贾谊独见纪。请作《鵩鸟赋》，我亦得坎止。",
      "行乐当及时，绿发不可恃。"
    ]
  },
  {
    "id": "2e89e42020fdc8058b5e7afcb115c492",
    "title": "和陶饮酒二十首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "盖公偶谈道，齐相独识真。颓然不事事，客至先饮醇。",
      "当时刘、项罢，四海疮痍新。三杯洗战国，一斗消强秦。",
      "寂寞千载后，阳公嗣前尘。醉卧客怀中，言笑徒多勤。",
      "我时阅旧史，独与三人亲。未暇餐脱粟，苦心学平津。",
      "草书亦何用，醉墨淋衣巾。一挥三十幅，持去听坐人。"
    ]
  },
  {
    "id": "2e89e42020fdc8051e9b2b934310c7d1",
    "title": "次韵苏伯固游蜀冈，送李孝博奉使岭表",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "新苗未没鹤，老叶方翳蝉。",
      "绿渠浸麻水，白板烧松烟。",
      "笑窥有红颊，醉卧皆华颠。",
      "家家机杼鸣，树树梨枣悬。",
      "野无佩犊子，府有骑鹤仙。",
      "观风峤南使，出相山东贤。",
      "渡江吊很石，过岭酌贪泉。",
      "与君步徙倚，望彼修连娟。",
      "愿及南枝谢，早随北雁翩。",
      "归来春酒熟，共看山樱然。"
    ]
  },
  {
    "id": "2e89e42020fdc805000a4eb396b0b0e9",
    "title": "送晁美叔发运右司年兄赴阙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我年二十无朋俦，当时四海一子由。",
      "君来扣门如有求，颀然鹤骨清而修。",
      "醉翁遣我从子游，翁如退之蹈轲丘。",
      "尚欲放子出一头，酒醒梦断四十秋。",
      "病鹤不病骨愈虬，惟有我颜老可羞。",
      "醉翁宾客散九州，几人白发还相收。",
      "我如怀祖拙自谋，正作尚书已过优。",
      "君求会稽实良筹，往看万壑争交流。"
    ],
    "intro": "宋哲宗元祐七年三月，苏轼到扬州上任，七月，晁美叔自扬州还朝，苏轼作此诗相送。晁美叔字端彦，与苏轼同年登科。",
    "annotation": [
      "俦：同伴。",
      "颀然：修长的样子。",
      "醉翁：欧阳修自号醉翁，曾介绍苏轼与晁美叔相识。",
      "退之：韩愈的字。",
      "轲丘：指孟子和孔子。",
      "尚欲放子出一头：作者自注：嘉祐初，轼与子由寓兴国浴室，美叔忽见访。云：吾従欧阳公游久矣，公令我来，与子定交，谓子必名世，老夫亦须放他出一头地。",
      "怀祖：晋代王述，与王羲之齐名。王羲之轻视他，曾对宾客说：“怀祖只可作尚书。”",
      "君求会稽实良筹：作者自注：“美叔方乞越。”",
      "会稽：今浙江绍兴。",
      "越：越州，治所在会稽。"
    ]
  },
  {
    "id": "2e89e42020fdc805b48b2d55194bfbcc",
    "title": "石塔寺，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "饥眼眩东西，诗肠忘早晏。",
      "虽知灯是火，不悟钟非饭。",
      "山僧异漂母，但可供一莞。",
      "何为二十年，记忆作此讪。",
      "斋厨养若人，无益祇贻患。",
      "乃知饭后钟，阇黎盖具眼。"
    ]
  },
  {
    "id": "2e89e42020fdc805b97e1f787ecbe223",
    "title": "送芝上人游庐山",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "二年阅三州，我老不自惜。",
      "团团如磨牛，步步踏陈迹。",
      "岂知世外人，长与鱼鸟逸。",
      "老芝如云月，炯炯时一出。",
      "比年三见之，常若有所适。",
      "逝将走庐阜，计阔道逾密。",
      "吾生如寄耳，出处谁能必。",
      "江南千万峰，何处访子室。"
    ]
  },
  {
    "id": "2e89e42020fdc8055165e1129b6a8390",
    "title": "送程德林赴真州",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君为县令元丰中，吏贪功利以病农。君欲言之路无从，移书谏臣以自通。",
      "元丰天子为改容，我时匹马江西东。问之逆旅言颇同，老人爱君如刘宠，小儿敬君如鲁恭。",
      "尔来明目达四聪，收拾驵骏冀北空，君为赤令有古风。",
      "政声直入明光宫，天厩如海养群龙。并收其子岂不公，白沙何必烦此翁。"
    ]
  },
  {
    "id": "2e89e42020fdc805437b500b7848cede",
    "title": "谷林堂",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "深谷下窈窕，高林合扶疏。",
      "美哉新堂成，及此秋风初。",
      "我来适过雨，物至如娱予。",
      "稚竹真可人，霜节已专车。",
      "老槐苦无赖，风花欲填渠。",
      "山鸦争呼号，溪蝉独清虚。",
      "寄怀劳生外，得句幽梦馀。",
      "古今正自同，岁月何必书。"
    ]
  },
  {
    "id": "2e89e42020fdc8056fe1ef01609f720b",
    "title": "九日次定国韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "朝菌无晦朔，蟪蛄疑春秋。",
      "南柯已一世，我眠未转头。",
      "仙人视吾曹，何异蜂蚁稠。",
      "不知蛮触氏，自有两国忧。",
      "我观去来今，未始一念留。",
      "奔驰竟何得，而起无穷羞。",
      "王郎误涉世，屡献久不酬。",
      "黄金散行乐，清诗出穷愁。",
      "俯仰四十年，始知此生浮。",
      "轩裳陈道路，往往儿童收。",
      "封侯起大第，或是君家驺。",
      "似闻负贩人，中有第一流。",
      "炯然径寸珠，藏此百结裘。",
      "意行无车马，倏忽略九州。",
      "邂逅独见之，天与非人谋。",
      "笑我方醉梦，衣冠戏沐猴。",
      "力尽病骐骥，伎穷老伶优。",
      "北山有云根，寸田自可耰。",
      "会当无何乡，同作逍遥游。",
      "归来城郭是，空有累累丘。"
    ]
  },
  {
    "id": "2e89e42020fdc805b0b9dfed5fc4ce2f",
    "title": "召还至都门先寄子由",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "老身倦马河堤永，踏尽黄榆绿槐影。",
      "荒鸡号月未三更，客梦还家时一顷。",
      "归老江湖无岁月，未填沟壑犹朝请。",
      "黄门殿中奏事罢，诏许来迎先出省。",
      "已飞青盖在河梁，定饷黄封兼赐茗。",
      "远来无物可相赠，一味丰年说淮颍。"
    ]
  },
  {
    "id": "2e89e42020fdc805ac812badd7fa8514",
    "title": "次韵定国见寄",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "还朝如梦中，双阙眩金碧。",
      "复穿鹓鹭行，强寄麋鹿迹。",
      "劳生苦昼短，展转不能夕。",
      "默坐数更鼓，流水夜自逆。",
      "故人为我谋，此志何由毕。",
      "越吟知听否，谁念病庄舄。"
    ]
  },
  {
    "id": "2e89e42020fdc805e3a188a28bc6cdbe",
    "title": "轼近以月石砚屏献子功中书，公复以涵星砚献纯父侍讲，子功有诗，纯父未也，复以月石风林屏赠之，谨和子功诗，并求纯父数句",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "紫潭出玄云，翳我潭中星。独有潭上月，倒挂紫翠屏。",
      "我老不看书，默坐养此昏花睛。时时一开眼，见此云月眼自明。",
      "久知世界一泡影，大小真伪何足评。笑彼三子欧、梅、苏，无事自作雪羽争。",
      "故将屏砚送两范，要使珠璧栖窗棂。大范忽长谣，语出月胁令人惊。",
      "小范当继之，说破星心如鸡鸣。床头复一月，下有风林横。",
      "急送小范家，护此涵星泓。愿从少陵博一句，山木尽与洪涛倾。"
    ]
  },
  {
    "id": "2e89e42020fdc805cfc61a239246841a",
    "title": "次韵范纯父涵星砚月石风林屏诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "月次于房历三星，斗牛不神箕独灵。",
      "簸摇桑榆尽西靡，影落苏子砚与屏。",
      "天工与我两厌事，孰居无事为此形。",
      "与君持橐侍帷幄，同到温室观尧蓂。",
      "自怜太史牛马走，伎等卜祝均倡伶。",
      "欲留衣冠挂神武，便击云水归南溟。",
      "陶泓不称管城沐，醉石可助平泉醒。",
      "故持二物与夫子，欲使妙质留天庭。",
      "但令滋液到枯槁，勿遣光景生晦冥。",
      "上书挂名岂待我，独立自可当雷霆。",
      "我时醉眠风林下，夜与渔火同青荧。",
      "抚物怀人应独叹，作诗寄子谁当听。"
    ]
  },
  {
    "id": "2e89e42020fdc80500adeb13976c3bb5",
    "title": "次韵钱穆父会饮",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "弹冠恨不早，挂冠常苦迟。",
      "盛服每假寐，角阙时伏思。",
      "东门未祖道，西山空拄颐。",
      "逝将江海去，安此麋鹿姿。",
      "要当谋三径，何暇择一枝。",
      "与君几合散，得酒忘醇醨。",
      "君谈似落屑，我饮如弈棋。",
      "居官不任事，造物真见私。",
      "主人独贤劳，金谷方流驰。",
      "行人亦结束，杕杜乃归期。",
      "公卿虽少安，河流正东酾。",
      "我得会稽去，方回良不痴。"
    ]
  },
  {
    "id": "2e89e42020fdc8052ff792bf94c80f1d",
    "title": "顷年杨康功使高丽，还，奏乞立海神庙于板桥。仆嫌其地湫隘，移书使迁之文登，因古庙而新之，杨竟不从。不知定国何从见此书，作诗称道不已。仆不",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "退之仙人也，游戏于斯文。",
      "谈笑出奇伟，鼓舞南海神。",
      "顷者三韩使，几为蛟鳄吞。",
      "归来筑祠宇，要使百贾奔。",
      "我欲迁其庙，下数浮空群。",
      "移书竟不从，信非磊落人。",
      "公胡为拳拳，系此空中云。",
      "作诗颂其美，何异刻剑痕。",
      "我今已括囊，象在六四坤。"
    ]
  },
  {
    "id": "2e89e42020fdc80531d8c79e80d5ce4f",
    "title": "次韵奉和钱穆父、蒋颖叔、王仲至诗四首其一见和西湖月下听琴",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "谡谡松下风，霭霭陇上云。聊将窃比我，不堪持寄君。",
      "半生寓轩冕，一笑当琴樽。良辰饮文字，晤语无由醺。",
      "我有凤鸣枝，背作蛇蚹纹。月明委静照，心清得奇闻。",
      "当呼玉涧手，一洗羯鼓昏。请歌《南风》曲，犹作虞书浑。"
    ]
  },
  {
    "id": "2e89e42020fdc805ab16772f28cfb9cf",
    "title": "仆所藏仇池石，希代之宝也，王晋卿以小诗借观，意在于夺，仆不敢不借，然以此诗先之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "海石来珠浦，秀色如蛾绿。",
      "坡陀尺寸间，宛转陵峦足。",
      "连娟二华顶，空洞三茅腹。",
      "初疑仇池化，又恐瀛州蹙。",
      "殷勤峤南使，馈饷淮东牧。",
      "得之喜无寐，与汝交不渎。",
      "盛以高丽盆，藉以文登玉。",
      "幽光先五夜，冷气压三伏。",
      "老人生如寄，茅舍久未卜。",
      "一夫幸可致，千里常相逐。",
      "风流贵公子，窜谪武当谷。",
      "见山应已厌，何事夺所欲。",
      "欲留嗟赵弱，宁许负秦曲。",
      "传观慎勿许，间道归应速。"
    ]
  },
  {
    "id": "2e89e42020fdc805b302432e7003763a",
    "title": "和叔盎画马",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天骥德力备，马外龙麟中。",
      "皇天不遣言，兀与图画同。",
      "驽骀饱官粟，未受一洗空。",
      "十驾均一至，何事籋云风。"
    ]
  },
  {
    "id": "2e89e42020fdc8058e77ba00c88688be",
    "title": "王晋卿示诗，欲夺海石，钱穆父、王仲至、蒋颖叔皆次韵。穆、至二公以为不可许，独颖叔不然。今日颖叔见访，亲睹此石之妙，遂悔前语。仆以为晋卿",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "相如有家山，缥缈在眉绿。谁云千里远，寄此一颦足。",
      "平生锦绣肠，早岁藜苋腹。从教四壁空，未遣两峰蹙。",
      "吾今况衰病，义不忘樵牧。逝将仇池石，归溯岷山渎。",
      "守子不贪宝，完我无瑕玉。故人诗相戒，妙语予所伏。",
      "一篇独异论，三占从两卜。君家画可数，天骥纷相逐。",
      "风騣掠原野，电尾捎涧谷。君如许相易，是亦我所欲。",
      "今朝安西守，来听《阳关曲》。劝我留此峰，他日来不速。"
    ]
  },
  {
    "id": "2e89e42020fdc805b0972241d36fc808",
    "title": "轼欲以石易画，晋卿难之，穆父欲兼取二物，颖叔欲焚画碎石，乃复次前韵，并解二诗之意",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "春冰无真坚，霜叶失故绿。",
      "鴳疑鹏万里，蚿笑夔一足。",
      "二豪争攘袂，先生一捧腹。",
      "明镜既无台，净瓶何用蹙。",
      "盆山不可隐，画马无由牧。",
      "聊将置庭宇，何必弃沟渎。",
      "焚宝真爱宝，碎玉未忘玉。",
      "久知公子贤，出语耆年伏。",
      "欲观转物妙，故以求马卜。",
      "维摩既复舍，天女还相逐。",
      "授之无尽灯，照此久幽谷。",
      "定心无一物，法乐胜五欲。",
      "三峨吾乡里，万马君部曲。",
      "卧云行归休，破贼见神速。"
    ]
  },
  {
    "id": "2e89e42020fdc805a6bcd8222a3b456f",
    "title": "次丹元姚先生韵二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "浮生知几何，仅熟一釜羹。",
      "那于俯仰间，用此委曲情。",
      "自怜无他肠，偶亦得此生。",
      "悬知当去客，中有不亡存。",
      "但恐宿缘重，每为习气昏。",
      "似闻梅子真，近在吴市门。",
      "未能肩拍洪，但欲目击温。",
      "不敢叩门呼，恐作逾垣奔。",
      "且令绍介先，徐以方便论。"
    ]
  },
  {
    "id": "2e89e42020fdc805a6bcd822a927eb2b",
    "title": "次丹元姚先生韵二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "不学刘更生，黄金铸上方。不学房次律，身事问颍阳。",
      "王烈亦何人，叔夜未可量。独见神山开，遽餐石髓香。",
      "至道尚听莹，粗才终蹶张。先生喜而笑，幅巾登我堂。",
      "苦誓指黄壤，要言刻青琅。蓬莱在何许，弱水空相望。",
      "且当从嵇、阮，聊复数山、王。达人友四海，曲士守一疆。",
      "慎勿使形谍，儿童惊夜光。"
    ]
  },
  {
    "id": "2e89e42020fdc80598e0ba359af58926",
    "title": "送蒋颖叔帅熙河，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "西方犹宿师，论将不及我。苟无深入计，缓带我亦可。",
      "承明正须君，文字粲藻火。自荐虽云数，留行终不果。",
      "正坐喜论兵，临老付边锁。新诗出谈笑，僚友困掀簸。",
      "我欲歌《杕杜》，杨柳方婀娜。边风事首虏，所得盖么么。",
      "愿为鲁连书，一射聊城笴。阴功在不杀，结草酬魏颗。"
    ]
  },
  {
    "id": "2e89e42020fdc805c96ad98282cfd6f6",
    "title": "次韵钱穆父、王仲至同赏田曹梅花",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "寒厅不知春，独立耿玉雪。",
      "闭门愁永夜，置酒及明发。",
      "忽惊庭户晓，未受烟雨没。",
      "浮光风宛转，照影水方折。",
      "鬓霜未易扫，眉斧真自伐。",
      "惟当此花前，醉卧黄昏月。"
    ]
  },
  {
    "id": "2e89e42020fdc8053d82c557817f868a",
    "title": "送襄阳从事李友谅归钱塘",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "居杭积五岁，自意本杭人。",
      "故山归无家，欲卜西湖邻。",
      "良田不难买，静士谁当亲。",
      "髯张既超然，老潜亦绝伦。",
      "李子冰玉姿，文行两清淳。",
      "归从三人游，便足了此身。",
      "公堤不改昨，姥岭行开新。",
      "幽梦随子去，松花落衣巾。"
    ]
  },
  {
    "id": "2e89e42020fdc8057774dbc8cb7d4f5c",
    "title": "次韵吴传正枯木歌",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天公水墨自奇绝，瘦竹枯松写残月。",
      "梦回疏影在东窗，惊怪霜枝连夜发。",
      "生成变坏一弹指，乃知造物初无物。",
      "古来画师非俗士，妙想实与诗同出。",
      "龙眠居士本诗人，能使龙池飞霹雳。",
      "君虽不作丹青手，诗眼亦自工识拔。",
      "龙眠胸中有千驷，不独画肉兼画骨。",
      "但当与作少陵诗，或自与君拈秃笔。",
      "东南山水相招呼，万象入我摩尼珠。",
      "尽将书画散朋友，独与长铗归来乎。"
    ]
  },
  {
    "id": "2e89e42020fdc805b4e4385d97101f1b",
    "title": "送黄师是赴两浙宪",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "世久无此士，我晚得王孙。",
      "宁非叔度家，岂出次公门。",
      "白首沉下吏，绿衣有公言。",
      "哀哉吴越人，久为江湖吞。",
      "官自倒帑廪，饱不及黎元。",
      "近闻海上港，渐出水底村。",
      "愿君五裤手，招此半菽魂。",
      "一见刺史天，稍忘狱吏尊。",
      "会稽入吾手，镜湖小于盆。",
      "比我东来时，无复疮痍存。"
    ]
  },
  {
    "id": "2e89e42020fdc8050fa0db8e452ba0b8",
    "title": "送范中济经略侍郎，分韵赋诗，以「元戎十乘以先启行」为韵，轼得先字，且赠以鱼枕杯四，马棰一",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "梁、李久乐祸，自焚岂非天。两鼠斗穴中，一胜亦偶然。",
      "谋初要百虑，善后乃万全。庙堂选世将，范氏真多贤。",
      "仁风被宿麦，绿浪摇秦川。号令耸毛羽，先声落虚弦。",
      "我家天一方，去路城西偏。投竿困障日，卖剑行归田。",
      "赠君荆鱼杯，副以蜀马鞭。一醉可以起，毋令祖生先。"
    ]
  },
  {
    "id": "2e89e42020fdc80523f0053d9210536d",
    "title": "书晁说之《考牧图》后",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我昔在田间，但知羊与牛。川平牛背稳，如驾百斛舟。",
      "舟行无人岸自移，我卧读书牛不知。前有百尾羊，听我鞭声如鼓鼙。",
      "我鞭不妄发，视其后者而鞭之。泽中草木长，草长病牛羊。",
      "寻山跨坑谷，腾趠筋骨强。烟蓑雨笠长林下，老去而今空见画。",
      "世间马耳射东风，悔不长作多牛翁。"
    ]
  },
  {
    "id": "2e89e42020fdc80598ba082e90e50b29",
    "title": "丹元子示诗，飘飘然有谪仙风气，吴传正继作，复次其韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "飞仙亦偶然，脱命瞬息中。惟诗不可拟，如写天日容。",
      "梦中哦七言，玉丹已入怀。一语遭绰虐，失身堕蓬莱。",
      "蓬莱至今空，护短不养才。上界足官府，谪仙应退休。",
      "可怜吴与苏，肮脏雪满头。雪满头，终当却与丹元子，笑指东海乘桴浮。"
    ]
  },
  {
    "id": "2e89e42020fdc805d5a14a23bc338b24",
    "title": "次韵王定国书丹元子宁极斋",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "仙人与吾辈，寓迹同一尘。",
      "何曾五浆馈，但有争席人。",
      "宁极无常居，此斋自随身。",
      "人那识郗鉴，天不留封伦。",
      "误落世网中，俗物愁我神。",
      "先生忽扣户，夜呼祁孔宾。",
      "便欲随子去，著书未绝麟。",
      "愿挂神虎冠，往卜饮马邻。",
      "王郎濯纨绮，意与陋巷亲。",
      "南游苦不早，倘及莼鲈新。"
    ]
  },
  {
    "id": "2e89e42020fdc805d9354f7577f3c903",
    "title": "王仲至侍郎见惠稚栝，种之礼曹北垣下，今百馀日矣，蔚然有生意，喜而作诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "翠栝东南美，近生神岳阴。",
      "惜哉不可致，霜根络云岑。",
      "仙风振高标，香实陨平林。",
      "偶随樗栎生，不为樵牧侵。",
      "忽惊黄茅岭，稍出青玉针。",
      "好事虽力取，王城少知音。",
      "岂无换鹅手，但知觅来禽。",
      "高怀独夫子，一见捐橐金。",
      "得之喜不寐，赠我意殊深。",
      "公堂开后阁，凡木愧华簪。",
      "栽培一寸根，寄子百年心。",
      "当恐樊笼中，摧我鸾鹤襟。",
      "谁知积雨后，寒芒晓森森。",
      "恨我迫归老，不见汝十寻。",
      "苍皮护玉骨，旦暮视古今。",
      "何人风雨夜，卧听饥龙吟。"
    ]
  },
  {
    "id": "2e89e42020fdc805ca22257d92f084ed",
    "title": "吴子野将出家赠以扇山枕屏",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "峨峨扇中山，绝壁信天剖。",
      "谁知大圆镜，衡霍入户牖。",
      "得之老月师，画者一醉叟。",
      "常疑若人胸，自有云梦薮。",
      "千岩在掌握，用舍弹指久。",
      "低昂不自知，恨寄儿女手。",
      "短屏虽曲折，高枕谢奔走。",
      "出家非今日，法水洗无垢。",
      "浮游云释峤，宴坐柳生肘。",
      "忘怀紫翠间，相与到白首。"
    ]
  },
  {
    "id": "2e89e42020fdc8057cac53506130f3f7",
    "title": "东府雨中别子由",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "庭下梧桐树，三年三见汝。前年适汝阴，见汝鸣秋雨。",
      "去年秋雨时，我自广陵归。今年中山去，白首归无期。",
      "客去莫叹息，主人亦是客。对床定悠悠，夜雨空萧瑟。",
      "起折梧桐枝，赠汝千里行。归来知健否？莫忘此时情。"
    ]
  },
  {
    "id": "2e89e42020fdc8057e29d3329048aac9",
    "title": "谢运使仲适座上送王敏仲北使",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "冲风振河朔，飞雾失太行。",
      "相逢不相识，下马须眉黄。",
      "洗眼忽惊笑，见此玉节郎。",
      "喜有贤主人，共惜残烛光。",
      "聚散一梦中，人北雁南翔。",
      "吾生如寄耳，送老天一方。",
      "幸子遇明主，陈经入西厢。",
      "归期不可缓，倚相宜在旁。"
    ]
  },
  {
    "id": "2e89e42020fdc805081e4f6674d76ebf",
    "title": "书丹元子所示《李太白真》",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天人几何同一沤，谪仙非谪乃其游。麾斥八极隘九州，化为两鸟鸣相酬。",
      "一鸣一止三千秋，开元有道为少留。縻之不可矧肯求。",
      "西望太白横峨岷。眼高四海空无人，大儿汾阳中令君。",
      "小儿天台坐忘身，平生不识高将军。手污吾足乃敢瞋，作诗一笑君应闻。"
    ]
  },
  {
    "id": "2e89e42020fdc805a48341fbc162b6e9",
    "title": "石芝，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "土中一掌婴儿新，爪指良是肌骨匀。见之怖走谁敢食，天赐我尔不及宾。",
      "旌阳、远游同一许，长史、玉斧皆门户。我家韦布三百年，只有阴功不知数。",
      "跪陈八簋加六瑚，化人视之真块苏。肉芝烹熟石芝老，笑唾熊掌颦雕胡。",
      "老蚕作茧何时脱，梦想至人空激烈。古来大药不可求，真契当如磁石铁。"
    ]
  },
  {
    "id": "2e89e42020fdc8058432e1d28bb57828",
    "title": "鹤叹",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "园中有鹤驯可呼，我欲呼之立坐隅。",
      "鹤有难色侧睨予，岂欲臆对如鵩乎？",
      "我生如寄良畸孤，三尺长胫阁瘦躯。",
      "俯啄少许便有馀，何至以身为子娱。",
      "驱之上堂立斯须，投以饼饵视若无。",
      "戛然长鸣乃下趋，难进易退我不如。"
    ]
  },
  {
    "id": "2e89e42020fdc8051c7d0ad11bcf91a7",
    "title": "次韵滕大夫三首雪浪石二首其一",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "太行西来万马屯，势与岱岳争雄尊。",
      "飞狐上党天下脊，半掩落日先黄昏。",
      "削成山东二百郡，气压代北三家村。",
      "千峰右卷矗牙帐，崩崖凿断开土门。",
      "朅来城下作飞石，一炮惊落天骄魂。",
      "承平百年烽燧冷，此物僵卧枯榆根。",
      "画师争摹雪浪势，天工不见雷斧痕。",
      "离堆四面绕江水，坐无蜀士谁与论。",
      "老翁儿戏作飞雨，把酒坐看珠跳盆。",
      "此身自幻孰非梦，故国山水聊心存。"
    ]
  },
  {
    "id": "2e89e42020fdc8059c1af8dac4f95004",
    "title": "刘丑厮诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "刘生望都民，病羸寄空窑。有子曰丑厮，十二行操瓢。",
      "墦间得馀粒，雪中拾堕樵。饥饱共生死，水火同焚漂。",
      "病翁恃一褐，度此积雪宵。哀哉二暴客，掣去如饥鸮。",
      "翁既死于寒，客亦易此龆。崎岖走亭长，不惮雪径遥。",
      "我仇祝与苑，物色同遮邀。行路为出涕，二客竟就枭。",
      "譊譊诉我庭，慷慨惊吾僚。曰：此可名寄，追配郴之荛。",
      "恨我非柳子，击节为尔谣。官赐二万钱，无家可归娇。",
      "为媾他日妇，婉然初垂髫。洗沐作小吏，裹头束其腰。",
      "笔砚耕学苑，弓矛战天骄。壮大随尔好，忠孝福可徼。",
      "相国有折胁，封侯或吹箫。人事岂易料，勿轻此僬侥。"
    ]
  },
  {
    "id": "2e89e42020fdc805a3c7bbeb929c69c6",
    "title": "次韵子由清汶老龙珠丹",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天公不解防痴龙，玉函宝方出龙宫。",
      "雷霆下索无处避，逃入先生衣袂中。",
      "先生不作金椎袖，玩世徜徉隐屠酒。",
      "夜光明月空自投，一锻何劳纬萧手。",
      "黄门寡好心易足，荆棘不生梨枣熟。",
      "玄珠白璧两无求，无胫金丹来入腹。",
      "区区分别笑乐天，那知空门不是仙。"
    ]
  },
  {
    "id": "2e89e42020fdc805635ae37d41c5a443",
    "title": "次韵子由书清汶老所传《秦湘二女图》",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "春风消冰失瑶玉，我本无身安有触。",
      "羊生得妇如得风，握手一笑未为辱。",
      "先生室中无天游，佩环何处鸣风瓯。",
      "随魔未必皆魔女，但与分灯遣归去。",
      "胡为写真传世人，更要维摩一转语。",
      "丹元茅茨只三间，太极老人时往还。",
      "检点凡心早除拂，方平神鞭常使物。"
    ]
  },
  {
    "id": "2e89e42020fdc805631b4f99b3063272",
    "title": "紫团参寄王定国",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "谽谺土门口，突兀太行顶。",
      "岂惟团紫云，实自俯倒景。",
      "刚风被草木，真气入苕颖。",
      "旧闻人衔芝，生此羊肠岭。",
      "纤攕虎豹鬣，蹙缩龙蛇瘿。",
      "蚕头试小嚼，龟息变方骋。",
      "矧予明真子，已造浮玉境。",
      "清宵月挂户，半夜珠落井。",
      "灰心宁复然，汗喘久已静。",
      "东坡犹故目，北药致遗秉。",
      "欲持三桠根，往侑九转鼎。",
      "为予置齿颊，岂不贤酒茗。"
    ]
  },
  {
    "id": "2e89e42020fdc805449c1a48182d048f",
    "title": "寄馏合刷瓶与子由",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "老人心事日摧颓，宿火通红手自焙。",
      "小甑短瓶良具足，稚儿娇女共燔煨。",
      "寄君东阁闲烝栗，知我空堂坐画灰。",
      "约束家僮好收拾，故山梨枣待归来。"
    ]
  },
  {
    "id": "2e89e42020fdc8050bb11c53a5b6bf23",
    "title": "送曾仲锡通判如京师",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "边城岁暮多风雪，强压春醪与君别。玉帐夜谈霜月苦，铁骑晓出水河裂。",
      "断蓬飞叶卷黄沙，只有千林䰒松花。应为王孙朝上国，珠幢玉节与排衙。",
      "左援公孝右孟博，我居其间啸且诺。仆夫为我催归来，要与北海春水争先回。"
    ]
  },
  {
    "id": "2e89e42020fdc8052ec1ac3e20e1459a",
    "title": "子由生日，以檀香观音像及新合印香银篆盘为寿",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "旃檀婆律海外芬，西山老脐柏所薰。",
      "香螺脱黡来相群，能结缥缈风中云。",
      "一灯如萤起微焚，何时度尽缪篆纹。",
      "缭绕无穷合复分，绵绵浮空散氤氲。",
      "东坡持是寿卯君，君少与我师皇坟。",
      "旁资老聃释迦文，共厄中年点蝇蚊。",
      "晚遇斯须何足云，君方论道承华勋。",
      "我亦旗鼓严中军，国恩未报敢不勤。",
      "但愿不为世所醺，尔来白发不可耘。",
      "问君何时返乡枌，收拾散亡理放纷。",
      "此心实与香俱焄，闻思大士应已闻。"
    ]
  },
  {
    "id": "2e89e42020fdc8058e882c8a48078a3a",
    "title": "次韵李端叔谢送牛戬《鸳鸯竹石图》",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "闻君谈西戎，废食忘早晚。",
      "王师本不陈，贼垒何足刬。",
      "守边在得士，此语要而简。",
      "知君论将口，似予识画眼。",
      "笑指尘壁间，此是老牛戬。",
      "平生师卫玠，非意尝理遣。",
      "愬君定何人，未用市朝显。",
      "置之勿复道，世俗固多舛。",
      "归去亦何须，单车度殽渑。",
      "如虫得羽化，已脱安用茧。",
      "家书空万轴，凉暴困舒卷。",
      "念当扫长物，闭息默自暖。",
      "此画聊付君，幽处得小展。",
      "新诗勿纵笔，群吠惊邑犬。",
      "时来未可知，妙斫待轮扁。"
    ]
  },
  {
    "id": "2e89e42020fdc8051a2a17485ae2a0da",
    "title": "三月二十日多叶杏盛开",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "零露泫月蕊，温风散晴葩。",
      "春工了不睡，连夜开此花。",
      "芳心谁剪刻，天质自清华。",
      "恼客香有无，弄妆影横斜。",
      "中山古战国，杀气浮高牙。",
      "丛台馀袨服，易水雄悲笳。",
      "自从此花开，玉肌洗尘沙。",
      "坐令游侠窟，化作温柔家。",
      "我老念江海，不饮空咨嗟。",
      "刘郎归何日，红桃烁残霞。",
      "明年花开时，举酒望三巴。"
    ]
  },
  {
    "id": "2e89e42020fdc805341ffdf646211b63",
    "title": "过汤阴市，得豌豆大麦粥，示三儿子",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "朔野方赤地，河堧但黄尘。",
      "秋霖暗豆荚，夏旱臞麦人。",
      "逆旅唱晨粥，行庖得时珍。",
      "青斑照匕箸，脆响鸣牙龈。",
      "玉食谢故吏，风餐便逐臣。",
      "漂零竟何适，浩荡寄此身。",
      "争劝加餐食，实无负吏民。",
      "何当万里客，归及三年新。"
    ]
  },
  {
    "id": "2e89e42020fdc805d1c719ee47aeb9df",
    "title": "子由新修汝州龙兴寺吴画壁",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "丹青久衰工不艺，人物尤难到今世。",
      "每摹市井作公卿，画手悬知是徒隶。",
      "吴生已与不传死，那复典刑留近岁。",
      "人间几处变西方，尽作波涛翻海势。",
      "细观手面分转侧，妙算毫厘得天契。",
      "始知真放本精微，不比狂花生客慧。",
      "似闻遗墨留汝海，古壁蜗涎可垂涕。",
      "力捐金帛扶栋宇，错落浮云卷新霁。",
      "使君坐啸清梦馀，几叠衣纹数衿袂。",
      "他年吊古知有人，姓名聊记东坡弟。"
    ]
  },
  {
    "id": "2e89e42020fdc80528d08b78155430d5",
    "title": "过高邮寄孙君孚",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "过淮风气清，一洗尘埃容。",
      "水木渐幽茂，菰蒲杂游龙。",
      "可怜夜合花，青枝散红茸。",
      "美人游不归，一笑谁当供。",
      "故园在何处，已偃手种松。",
      "我行忽失路，归梦山千重。",
      "闻君有负郭，二顷收横从。",
      "卷野毕秋穫，殷床闻夜舂。",
      "乐哉何所忧，社酒粥面醲。",
      "宦游岂不好，毋令到千钟。"
    ]
  },
  {
    "id": "2e89e42020fdc805fa61edec41409190",
    "title": "六月七日泊金陵，阻风，得钟山泉公书，寄诗为谢",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "今日江头天色恶，炮车云起风欲作。",
      "独望钟山唤宝公，林间白塔如孤鹤。",
      "宝公骨冷唤不闻，却有老泉来唤人。",
      "电眸虎齿霹雳舌，为余吹散千峰云。",
      "南行万里亦何事，一酌曹溪知水味。",
      "他年若画蒋山图，为作泉公唤居士。"
    ]
  },
  {
    "id": "2e89e42020fdc805b1311fea80ea2bf9",
    "title": "过庐山下，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "乱云欲霾山，势与飘风南。",
      "群隮相应和，勇往争骖驔。",
      "可怜荟蔚中，时出紫翠岚。",
      "雁没失东岭，龙腾见西龛。",
      "一时供坐笑，百态变立谈。",
      "暴雨破坱圠，清飙扫浑酣。",
      "廓然归何处，陋矣安足戡。",
      "亭亭紫霄峰，窈窈白石庵。",
      "五老数松雪，双溪落天潭。",
      "虽云默祷应，顾有移文惭。"
    ]
  },
  {
    "id": "2e89e42020fdc805e5ba26dbc6f3e5cb",
    "title": "江西一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "江西山水真吾邦，白沙翠竹石底江。",
      "舟行十里磨九泷，篙声荦确相舂撞。",
      "醉卧欲醒闻淙淙，直欲一口吸老庞。",
      "何人得隽窥鱼矼，举叉绝叫尺鲤双。"
    ]
  },
  {
    "id": "2e89e42020fdc8050d3becdfb89ff896",
    "title": "秧马歌",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "春云蒙蒙雨凄凄，春秧欲老翠剡齐。嗟我妇子行水泥，朝分一垄暮千畦。",
      "腰如箜篌首啄鸡，筋烦骨殆声酸嘶。我有桐马手自提，头尻轩昂腹胁低。",
      "背如覆瓦去角圭，以我两足为四蹄。耸踊滑汰如凫鹥，纤纤束蒿亦可赍。",
      "何用繁缨与月题，却从畦东走畦西。山城欲闭闻鼓鼙，忽作的庐跃檀溪。",
      "归来挂壁从高栖，了无刍秣饥不啼。少壮骑汝逮老黧，何曾蹶轶防颠隮。",
      "锦鞯公子朝金闺，笑我一生蹋牛犁，不知自有木駃騠。"
    ]
  },
  {
    "id": "2e89e42020fdc805ce81391557c862d1",
    "title": "廉泉",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "水性故自清，不清或挠之。",
      "君看此廉泉，五色烂麾尼。",
      "廉者为我廉，何以此名为。",
      "有廉则有贪，有慧则有痴。",
      "谁为柳宗元，孰是吴隐之？",
      "渔父足岂洁，许由耳何淄。",
      "纷然立名字，此水了不知。",
      "毁誉有时尽，不知无尽时。",
      "朅来廉泉上，捋须看鬓眉。",
      "好在水中人，到处相娱嬉。"
    ]
  },
  {
    "id": "2e89e42020fdc805338d40a61b69a121",
    "title": "尘外亭",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "楚山澹无姿，赣水清可厉。",
      "散策尘外游，麾手谢此世。",
      "山高惜人力，十步辄一憩。",
      "却立浮云端，俯视万井丽。",
      "幽人宴坐处，龙虎为斩薙。",
      "马驹独何疑，岂堕山鬼计。",
      "夜垣非助我，谬敬欲其逝。",
      "戏留一转语，千载起攘袂。"
    ]
  },
  {
    "id": "2e89e42020fdc805dfde01d71ed7aefc",
    "title": "过大庾岭",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "一念失垢污，身心洞清净。",
      "浩然天地间，惟我独也正。",
      "今日岭上行，身世永相忘。",
      "仙人拊我顶，结发受长生。"
    ]
  },
  {
    "id": "2e89e42020fdc80552ce9b3c8e81440d",
    "title": "月华寺",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天公胡为不自怜，结土融石为铜山。万人采斫富媪泣，只有金帛资豪奸。",
      "脱身献佛意可料，一瓦坐待千金还。月华三火岂天意，至今茇舍依榛菅。",
      "僧言此地本龙、象，兴废反掌曾何艰。高岩夜吐金碧气，晓得异石青斓斑。",
      "坑流窟发钱涌地，暮施百镒朝千锾。此山出宝以自贼，地脉已断天应悭。",
      "我愿铜山化南亩，烂漫黍麦苏茕鳏。道人修道要底物，破铛煮饭茅三间。"
    ]
  },
  {
    "id": "2e89e42020fdc80553f716455383332e",
    "title": "南华寺",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "云何见祖师？要识本来面。亭亭塔中人，问我何所见。",
      "可怜明上座，万法了一电。饮水既自知，指月无复眩。",
      "我本修行人，三世积精鍊。中间一念失，受此百年谴。",
      "抠衣礼真相，感动泪雨霰。借师锡端泉，洗我绮语砚。"
    ]
  },
  {
    "id": "2e89e42020fdc805a5f9baedd63c79d0",
    "title": "碧落洞",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "槎牙乱峰合，晃荡绝壁横。",
      "遥知紫翠间，古来仙释并。",
      "阳崖射朝日，高处连玉京。",
      "阴谷叩白月，梦中游化城。",
      "果然石门开，中有银河倾。",
      "幽龛入窈窕，别户穿虚明。",
      "泉流下珠琲，乳盖交缦缨。",
      "我行畏人知，恐为仙者迎。",
      "小语辄响答，空山白云惊。",
      "策杖归去来，治具烦方平。"
    ]
  },
  {
    "id": "2e89e42020fdc80595eb224f64e8548b",
    "title": "峡山寺",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天开清远峡，地转凝碧湾。",
      "我行无迟速，摄衣步孱颜。",
      "山僧本幽独，乞食况未还。",
      "云碓水自舂，松门风为关。",
      "石泉解娱客，琴筑鸣空山。",
      "佳人剑翁孙，游戏暂人间。",
      "忽忆啸云侣，赋诗留玉环。",
      "林深不可见，雾雨霾髻鬟。"
    ]
  },
  {
    "id": "2e89e42020fdc8054751833e1b7a8220",
    "title": "游罗浮山一首示儿子过",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "人间有此白玉京，罗浮见日鸡一鸣。南楼未必齐日观，郁仪自欲朝朱明。",
      "东坡之师抱朴老，真契久已交前生。玉堂金马久流落，寸田尺宅今谁耕。",
      "道华亦尝啖一枣，契虚正欲仇三彭。铁桥石柱连空横，杖藜欲趁飞猱轻。",
      "云溪夜逢喑虎伏，斗坛昼出铜龙狞。小儿少年有奇志，中宵起坐存黄庭。",
      "近者戏作凌云赋，笔势仿佛《离骚经》。负书从我盍归去，群仙正草《新宫铭》。",
      "汝应奴隶蔡少霞，我亦季孟山玄卿。还须略报老同叔，赢粮万里寻初平。"
    ]
  },
  {
    "id": "2e89e42020fdc8050865700f5a196a63",
    "title": "寓居合江楼",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "海山葱昽气佳哉，二江合处朱楼开。",
      "蓬莱方丈应不远，肯为苏子浮江来。",
      "江风初凉睡正美，楼上啼鸦呼我起。",
      "我今身世两相违，西流白日东流水。",
      "楼中老人日清新，天上岂有痴仙人。",
      "三山咫尺不归去，一杯付与罗浮春。"
    ]
  },
  {
    "id": "2e89e42020fdc805f706851a3da13ce7",
    "title": "试笔",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "子石如琢玉，远烟真削黳。",
      "入我病风手，玄云渰萋萋。",
      "是中有何好，而我喜欲迷。",
      "既似蜡屐阮，又如锻柳嵇。",
      "醉笔得天全，宛宛天投蜺。",
      "多谢中书君，伴我此幽栖。"
    ]
  },
  {
    "id": "2e89e42020fdc805d88c10d18dce6188",
    "title": "十一月二十六日，松风亭下，梅花盛开",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "春风岭上淮南村，昔年梅花曾断魂。",
      "岂知流落复相见，蛮风蜑雨愁黄昏。",
      "长条半落荔支浦，卧树独秀桄榔园。",
      "岂惟幽光留夜色，直恐冷艳排冬温。",
      "松风亭下荆棘里，两株玉蕊明朝暾。",
      "海南仙云娇堕砌，月下缟衣来扣门。",
      "酒醒梦觉起绕树，妙意有在终无言。",
      "先生独饮勿叹息，幸有落月窥清樽。"
    ]
  },
  {
    "id": "2e89e42020fdc805d88c10d17bb7d437",
    "title": "十一月二十六日，松风亭下，梅花盛开",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "罗浮山下梅花村，玉雪为骨冰为魂。",
      "纷纷初疑月桂树，耿耿独与参横昏。",
      "先生索居江海上，悄如病鹤栖荒园。",
      "天香国艳肯相顾，知我酒熟诗清温。",
      "蓬莱宫中花鸟使，绿衣倒挂扶桑暾。",
      "抱丛窥我方醉卧，故遣啄木先敲门。",
      "麻姑过君急扫洒，鸟能歌舞花能言。",
      "酒醒人散山寂寂，惟有落蕊黏空樽。"
    ]
  },
  {
    "id": "2e89e42020fdc8053ff4de282e7f8f03",
    "title": "花落复次前韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "玉妃谪堕烟雨村，先生作诗与招魂。",
      "人间草木非我对，奔月偶桂成幽昏。",
      "闇香入户寻短梦，青子缀枝留小园。",
      "披衣连夜唤客饮，雪肤满地聊相温。",
      "松明照坐愁不睡，井华入腹清而暾。",
      "先生来年六十化，道眼已入不二门。",
      "多情好事馀习气，惜花未忍都无言。",
      "留连一物吾过矣，笑领百罚空罍樽。"
    ]
  },
  {
    "id": "2e89e42020fdc8050785724c5ef60bf8",
    "title": "白水山佛迹岩",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "何人守蓬莱，夜半失左股。",
      "浮山若鹏蹲，忽展垂天羽。",
      "根株互连络，崖峤争吞吐。",
      "神工自炉韝，融液相缀补。",
      "至今馀隙罅，流出千斛乳。",
      "方其欲合时，天匠麾月斧。",
      "帝觞分馀沥，山骨醉后土。",
      "峰峦尚开阖，涧谷犹呼舞。",
      "海风吹未凝，古佛来布武。",
      "当时汪罔氏，投足不盖拇。",
      "青莲虽不见，千古落花雨。",
      "双溪汇九折，万马腾一鼓。",
      "奔雷溅玉雪，潭洞开水府。",
      "潜鳞有饥蛟，掉尾取渴虎。",
      "我来方醉后，濯足聊戏侮。",
      "回风卷飞雹，掠面过强弩。",
      "山灵莫恶剧，微命安足赌。",
      "此山吾欲老，慎勿厌求取。",
      "溪流变春酒，与我相宾主。",
      "当连青竹竿，下灌黄精圃。"
    ]
  },
  {
    "id": "2e89e42020fdc805dfd12ffab03ca6a0",
    "title": "咏汤泉",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "积水焚大槐，蓄油灾武库。",
      "惊然丞相井，疑浣将军布。",
      "自怜耳目隘，未测阴阳故。",
      "郁攸火山烈，觱沸汤泉注。",
      "岂惟渴兽骇，坐使痴儿怖。",
      "安能长鱼鳖，仅可燖狐兔。",
      "山中惟木客，户外时芒屦。",
      "虽无倾城浴，幸免亡国污。"
    ]
  },
  {
    "id": "2e89e42020fdc805759646e06d65c7d2",
    "title": "寄邓道士，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "一杯罗浮春，远饷采薇客。",
      "遥知独酌罢，醉卧松下石。",
      "幽人不可见，清啸闻月夕。",
      "聊戏庵中人，空飞本无迹。"
    ]
  },
  {
    "id": "2e89e42020fdc805dac6fe970956a468",
    "title": "上元夜",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "前年侍玉辇，端门万枝灯。",
      "璧月挂罘罳，珠星缀觚棱。",
      "去年中山府，老病亦宵兴。",
      "牙旗穿夜市，铁马响春冰。",
      "今年江海上，云房寄山僧。",
      "亦复举膏火，松间见层层。",
      "散策桄榔林，林疏月鬅鬙。",
      "使君置酒罢，箫鼓转松陵。",
      "狂生来索酒，一举辄数升。",
      "浩歌出门去，我亦归瞢腾。"
    ]
  },
  {
    "id": "2e89e42020fdc80551380949c871024d",
    "title": "正月二十四日，与儿子过、赖仙芝、王原秀才、僧昙颖、行全、道士何宗一同游罗浮道院及栖禅精舍，过作诗，和其韵，寄迈、迨一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "断桥隔胜践，脱屦欣小揭。",
      "瘴花已繁红，官柳犹疏细。",
      "斜川二三子，悼叹吾年逝。",
      "凄凉罗浮馆，风壁颓雨砌。",
      "黄冠常苦饥，迎客羞破袂。",
      "仙山在何许，归鹤时堕毳。",
      "崎岖拾松黄，欲救齿发弊。",
      "坐令禅客笑，一梦等千岁。",
      "栖禅晚置酒，蛮果粲蕉荔。",
      "齐厨釜无羹，野饷篮有蕙。",
      "嬉游趁时节，俯仰了此世。",
      "犹当洗业障，更作临水禊。",
      "寄书阳羡儿，并语长头弟。",
      "门户各努力，先期毕租税。"
    ]
  },
  {
    "id": "2e89e42020fdc805a16f93f56ad8f051",
    "title": "次韵正辅表兄江行见桃花",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "曲士赋《怀沙》，草木伤莽莽。德人无荆棘，坐失岭峤阻。",
      "我兄瑚琏姿，流落瘴江浦。净眼见桃花，纷纷堕红雨。",
      "萧然振衣裓，笑问散花女。我观解语花，粉色如黄土。",
      "一言破千偈，况尔初不语。可怜一转话，他日如何举。",
      "故复此微吟，聊和鸥鸦橹。江边闲草木，闲客当为主。",
      "尔来子美瘦，正坐作诗苦。袖手焚笔砚，清篇真漫与。",
      "愿兄理北辕，六辔去如组。上林桃花开，水暖鸿北翥。"
    ]
  },
  {
    "id": "2e89e42020fdc805daf7c46005248fb9",
    "title": "游博罗香积寺，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "二年流落蛙鱼乡，朝来喜见麦吐芒。",
      "东风摇波舞净绿，初日泫露酣娇黄。",
      "汪汪春泥已没膝，剡剡秋谷初分秧。",
      "谁言万里出无友，见此二美喜欲狂。",
      "三山屏拥僧舍小，一溪雷转松阴凉。",
      "要令水力供臼磨，与相地脉增堤防。",
      "霏霏落雪看收面，隐隐叠鼓闻舂糠。",
      "散流一啜云子白，炊裂十字琼肌香。",
      "岂惟牢丸荐古味，要使真一流天浆。",
      "诗成捧腹便绝倒，书生说食真膏肓。"
    ]
  },
  {
    "id": "2e89e42020fdc805284055b3624ccc52",
    "title": "和陶归园田居六首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "环州多白水，际海皆苍山。以彼无尽景，寓我有限年。",
      "东家著孔丘，西家著颜渊。市为不二价，农为不争田。",
      "周公与管、蔡，恨不茅三间。我饱一饭足，薇蕨补食前。",
      "门生馈薪米，救我厨无烟。斗酒与只鸡，酣歌饯华颠。",
      "禽鱼岂知道，我适物自闲。悠悠未必尔，聊乐我所然。"
    ]
  },
  {
    "id": "2e89e42020fdc805284055b3163cfe5a",
    "title": "和陶归园田居六首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "穷猿既投林，疲马初解鞅。",
      "心空饱新得，境熟梦馀想。",
      "江鸥渐驯集，蜑叟已还往。",
      "南池绿钱生，北岭紫笋长。",
      "提壶岂解饮，好语时见广。",
      "春江有佳句，我醉堕渺莽。"
    ]
  },
  {
    "id": "2e89e42020fdc805284055b38fb8e9ad",
    "title": "和陶归园田居六首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "新浴觉身轻，新沐感发稀。",
      "风乎悬瀑下，却行咏而归。",
      "仰观江摇山，俯见月在衣。",
      "步从父老语，有约吾敢违。"
    ]
  },
  {
    "id": "2e89e42020fdc805284055b3b87c4d5d",
    "title": "和陶归园田居六首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "老人八十馀，不识城市娱。",
      "造物偶遗漏，同侪尽丘墟。",
      "平生不渡江，水北有幽居。",
      "手插荔支子，合抱三百株。",
      "莫言陈家紫，甘冷恐不如。",
      "君来坐树下，饱食携其馀。",
      "归舍遗儿子，怀抱不可虚。",
      "有酒持饮我，不问钱有无。"
    ]
  },
  {
    "id": "2e89e42020fdc805284055b31bde8b23",
    "title": "和陶归园田居六首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "坐倚朱藤杖，行歌《紫芝曲》。不逢商山翁，见此野老足。",
      "愿同荔支社，长作鸡黍局。教我同光尘，月固不胜烛。",
      "霜飙散氛祲，廓然似朝旭。"
    ]
  },
  {
    "id": "2e89e42020fdc805284055b3b705faf0",
    "title": "和陶归园田居六首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昔我在广陵，怅望柴桑陌。长吟《饮酒》诗，颇获一笑适。",
      "当时已放浪，朝坐夕不夕。矧今长闲人，一劫展过隙。",
      "江山互隐见，出没为我役。斜川追渊明，东皋友王绩。",
      "诗成竟何为，六博本无益。"
    ]
  },
  {
    "id": "2e89e42020fdc80520c866ef7c50fefd",
    "title": "戏和正辅一字韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "故居剑阁隔锦官，柑果姜蕨交荆菅。",
      "奇孤甘挂汲古绠，侥觊敢揭钩金竿。",
      "已归耕稼供蒿秸，公贵干蛊高巾冠。",
      "改更句格各謇吃，姑固狡狯加间关。"
    ]
  },
  {
    "id": "2e89e42020fdc805e7f84f98caa109fa",
    "title": "追饯正辅表兄至博罗，赋诗为别",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "孤臣南游堕黄菅，君亦何事来牧蛮。",
      "舣舟蜑户龙冈窟，置酒椰叶桄榔间。",
      "高谈已笑衰语陋，杰句尤觉清诗孱。",
      "博罗小县僧舍古，我不忍去君忘还。",
      "君应回望秦与楚，梦涉汉水愁秦关。",
      "我亦坐念高安客，神游黄蘖参洞山。",
      "何时旷荡洗瑕谪，与君归驾相追攀。",
      "梨花寒食隔江路，两山遥对双烟鬟。",
      "归耕不用一钱物，惟要两脚飞孱颜。",
      "玉床丹镞记分我，助我金鼎光斓斑。"
    ]
  },
  {
    "id": "2e89e42020fdc805e7f84f9882b45161",
    "title": "追饯正辅表兄至博罗，赋诗为别",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "乐天双鬓如霜菅，始知谢遣素与蛮。",
      "我兄绿发蔚如故，已了梦幻齐人间。",
      "蛾眉劝酒聊尔耳，处仲太忍茂弘孱。",
      "三杯径醉便归卧，海上知复几往还。",
      "连娟六幺趁蹋鞠，杳眇三叠萦《阳关》。",
      "酒醒梦断何所有，落花流水空青山。",
      "忽惊铙鼓发夜半，明月不许幽人攀。",
      "赠行无物惟一语，莫遣瘴雾侵云鬟。",
      "罗浮道人一倾盖，欲系白日留君颜。",
      "应知我是香案吏，他年许缀蓬莱班。"
    ]
  },
  {
    "id": "2e89e42020fdc8058126f594043b739b",
    "title": "江涨用过韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "草木生故墟，牛羊满空渎。",
      "春江围草市，夜浪浮竹屋。",
      "已连涨海白，尚带霍山绿。",
      "坎离更休王，鱼鳖横陵陆。",
      "得非昆仑囚，欲报陆浑衄。",
      "行看北风竞，来救南国蹙。",
      "长驱连山烧，一扫含沙毒。",
      "孤吟悯造化，何时停倚伏。",
      "当怜水旱氓，不作舟车蓄。",
      "江流倘席卷，社酒期茅缩。"
    ]
  },
  {
    "id": "2e89e42020fdc8059baafaf7a85676cd",
    "title": "次韵定慧钦长老见寄八首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "左角看破楚，南柯闻长滕。",
      "钩帘归乳燕，穴纸出痴蝇。",
      "为鼠常留饭，怜蛾不点灯。",
      "崎岖真可笑，我是小乘僧。"
    ]
  },
  {
    "id": "2e89e42020fdc8059baafaf7f02a11cc",
    "title": "次韵定慧钦长老见寄八首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "铁桥本无柱，石楼岂有门。",
      "舞空五色羽，吠云千岁根。",
      "松花酿仙酒，木客馈山飧。",
      "我醉君且去，陶云吾亦云。"
    ]
  },
  {
    "id": "2e89e42020fdc8059baafaf753307396",
    "title": "次韵定慧钦长老见寄八首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "罗浮高万仞，下看扶桑卑。",
      "默坐朱明洞，玉池自生肥。",
      "从来性坦率，醉语漏天机。",
      "相逢莫相问，我不记吾谁。"
    ]
  },
  {
    "id": "2e89e42020fdc8059baafaf7f5aa5cbc",
    "title": "次韵定慧钦长老见寄八首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "幽人白骨观，大士甘露灭。",
      "根尘各清净，心境两奇绝。",
      "真源未纯熟，习气馀陋劣。",
      "譬如已放鹰，中夜时掣绁。"
    ]
  },
  {
    "id": "2e89e42020fdc8059baafaf774e9af59",
    "title": "次韵定慧钦长老见寄八首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "谁言穷巷士，乃窃造化权。",
      "所见皆我有，安居受其全。",
      "戏作一篇书，千古发争端。",
      "儒墨起相杀，予初本无言。"
    ]
  },
  {
    "id": "2e89e42020fdc8059baafaf74b3a890f",
    "title": "次韵定慧钦长老见寄八首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "闲居蓄百毒，救彼跛与盲。",
      "依山作陶穴，掩此暴骨横。",
      "区区效一溉，岂能济含生。",
      "力恶不己出，时哉非汝争。"
    ]
  },
  {
    "id": "2e89e42020fdc8059baafaf7b0ab899b",
    "title": "次韵定慧钦长老见寄八首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "少壮欲及物，老闲馀此心。",
      "微生山海间，坐受瘴雾侵。",
      "可怜邓道士，摄衣问呻吟。",
      "覆舟却私渡，断桥费千金。"
    ]
  },
  {
    "id": "2e89e42020fdc8059baafaf73aabcf30",
    "title": "次韵定慧钦长老见寄八首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "净名毗耶中，妙喜恒沙外。",
      "初无来往相，二土同一在。",
      "云何定慧师，尚欠行脚债。",
      "请判维摩凭，一到东坡界。"
    ]
  },
  {
    "id": "2e89e42020fdc8056efc96f5587829f4",
    "title": "四月十一日初食荔支",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "南村诸杨北村卢，白华青叶冬不枯。",
      "垂黄缀紫烟雨里，特与荔子为先驱。",
      "海山仙人绛罗襦，红纱中单白玉肤。",
      "不须更待妃子笑，风骨自是倾城姝。",
      "不知天公有意无，遣此尤物生海隅。",
      "云山得伴松桧老，霜雪自困楂梨粗。",
      "先生洗盏酌桂醑，冰盘荐此赪虬珠。",
      "似开江鳐斫玉柱，更洗河豚烹腹腴。",
      "我生涉世本为口，一官久已轻莼鲈。",
      "人间何者非梦幻，南来万里真良图。"
    ]
  },
  {
    "id": "2e89e42020fdc80585733c5e0e3c4311",
    "title": "次韵程正辅游碧落洞",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "空山不难到，绝境未易名。何时谪仙人，来作钧天声。",
      "胸中几云梦，馀地多恢宏。长庚与北斗，错落缀冠缨。",
      "黄公献紫芝，赤松馈青精。溪山久寂寞，请续《离骚经》。",
      "抱枝寒蜩咽，绕耳飞蚊清。谪仙抚掌笑，笑此羽皇铭。",
      "我顷尝独游，自适孤云情。君今又继往，雾雨愁青冥。",
      "感君兄弟意，寻羊问初平。玉床分箭镞，不忍独长生。",
      "诗成辄寄我，妙绝陶、谢并。孤鸿方避弋，老骥犹在坰。",
      "鸟兽如可群，永寄槁木形。何山不堪隐，饮水自修龄。"
    ]
  },
  {
    "id": "2e89e42020fdc805cb43d8efb5dc097d",
    "title": "荔支叹",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "appreciation": "诗分三段，每段八句。第一段写古时进贡荔枝事。历史上把荔枝作为贡品，最著名的是汉和帝永元年间及唐玄宗天宝年间。“十里”四句，写汉和帝时，朝廷令交州进献荔枝，在短途内置驿站以便飞快地运送，使送荔枝的人累死摔死在路上的不计其数。“飞车”四句，写唐玄宗时令四川进献荔枝，派飞骑送来，到长安时，还是新鲜得如刚采下来一样，朝廷为了博杨贵妃开口一笑，不顾为此而死去多少人。这一段，抓住荔枝一日色变，二日香变，三日味变的特点，在运输要求快捷上做文章，指出朝廷为饱口福而草菅人命。这一点，杜牧《过华清宫绝句》“一骑红尘妃子笑，无人知是荔枝来”已作了描写，苏诗中“知是荔支龙眼来”、“宫中美人一破颜”句就是从杜牧诗中化出。但杜牧诗精警，苏诗用赋体，坐实了说，博大雄深，二者各有不同。\n“永元”起八句是第二段，转入议论感慨。诗人以无比愤慨的心情，批判统治者的荒淫无耻，诛伐李林甫之类，媚上取宠，百姓恨之入骨，愿生吃其肉；感叹朝廷中少了像唐羌那样敢于直谏的名臣。于是，他想到，宁愿上天不要生出这类可口的珍品，使得百姓不堪负担，只要风调雨顺，人们能吃饱穿暖就行了。这段布局很巧，“永元”句总结第一段前四句汉贡荔枝事，“天宝”句总结后四句唐贡荔枝事，“至今”句就唐事发议论，“无人”句就汉事发议论，互为交叉，错合参差，然后用“我愿”四句作总束，承前启后。\n“君不见”起八句是第三段，写近时事。由古时的奸臣，诗人想到了近时的奸臣；由古时戕害百姓的荔枝，诗人想到了近时戕害百姓的各种贡品。诗便进一步引申上述的感叹，举现实来证明，先说了武夷茶，又说了洛阳牡丹花。这段对统治者的鞭挞与第一、二段意旨相同，但由于说的是眼前事，所以批判得很有分寸。诗指责奸臣而不指责皇帝，是诗家为尊者讳的传统。就像杜甫《北征》“不闻夏殷衰，中自诛褒妲”，写安史之乱而为玄宗开释；李白《巴陵送贾舍人》“圣主恩深汉文帝，怜君不遣到长沙”，写才士被贬，反说皇帝大度。苏轼在这里用的也是这种“春秋笔法”，很显然，他不仅反对佞臣媚上，对皇帝接受佞臣的进贡，开上行下效之风，使百姓蒙受苦难，他也是十分不满的。这一段，如奇军突起，忽然完全撇开诗所吟咏的荔枝，杂取眼前事，随手挥洒，开拓广泛，且写得波折分明，令人应接不暇。而诗人胸中郁勃之气，一泻而出，出没开阖，极似杜诗。\n全诗有叙有议，不为题囿，带有诗史的性质，因此清方东树等的赞誉。",
    "content": [
      "十里一置飞尘灰，五里一堠兵火催。",
      "颠阬仆谷相枕藉，知是荔支龙眼来。",
      "飞车跨山鹘横海，风枝露叶如新采。",
      "宫中美人一破颜，惊尘溅血流千载。",
      "永元荔支来交州，天宝岁贡取之涪。",
      "至今欲食林甫肉，无人举觞酹伯游。",
      "我愿天公怜赤子，莫生尤物为疮痏。",
      "雨顺风调百谷登，民不饥寒为上瑞。",
      "君不见武夷溪边粟粒芽，前丁后蔡相笼加。",
      "争新买宠各出意，今年斗品充官茶。",
      "吾君所乏岂此物，致养口体何陋耶。",
      "洛阳相君忠孝家，可怜亦进姚黄花。"
    ],
    "comment": [
      "宋·黄彻《巩溪诗话·卷五》：补世之语，不能易也。",
      "清·纪昀《苏文忠公诗集释粹·卷十五》：波澜壮阔，不嫌其露骨。",
      "清·方东树《昭昧詹言》：章法变化，笔势腾挪，波澜壮阔，真太史公之文。"
    ],
    "translation": "五里路、十里路设一驿站，运送荔枝的马匹，扬起满天灰尘，急如星火；\n路旁坑谷中摔死的人交杂重叠，百姓都知道，这是荔枝龙眼经过。\n飞快的车儿越过了重重高山，似隼鸟疾飞过海；到长安时，青枝绿叶，仿佛刚从树上摘采。\n宫中美人高兴地咧嘴一笑，那扬起的尘土，那飞溅的鲜血，千载后仍令人难以忘怀。\n永元年的荔枝来自交州，天宝年的荔枝来自涪州，人们到今天还恨不得生吃李林甫的肉，有谁把酒去祭奠唐伯游？\n我只希望天公可怜可怜小百姓，不要生这样的尤物，成为人民的祸害。\n只愿风调雨顺百谷丰收，人民免受饥寒就是最好的祥瑞。\n你没见到武夷溪边名茶粟粒芽，前有丁谓，后有蔡襄，装笼加封进贡给官家？\n争新买宠各出巧意，弄得今年斗品也成了贡茶。\n我们的君主难道缺少这些东西？只知满足皇上口体欲望，是多么卑鄙恶劣！\n可惜洛阳留守钱惟演是忠孝世家，也为邀宠进贡牡丹花！",
    "intro": "《荔枝叹》是北宋诗人苏轼创作的一首七言古诗。诗先写古时进贡荔枝事，以纪实手法，追思汉唐贡荔之害。再转入议论感慨，诗人以无比愤慨的心情，批判统治者的荒淫无耻。最后写近时事，对民众遭受祸害深切同情。诗是一首讽谕诗，也是一篇直指时政腐败，痛斥奸佞争新买宠的政论文。",
    "annotation": [
      "“十里一置飞尘灰，五里一堠（hòu）兵火催。”句：汉永元中交州进荔支龙眼，十里一置，五里一候，奔驰死亡，罹猛兽毒虫之害者无数。置，驿站；堠，古代瞭望敌情的土堡。",
      "枕藉：纵横交错地躺在一起。",
      "鹘（hú）：鸷鸟名，即隼（sǔn）。",
      "破颜：露出笑容。",
      "永元：东汉和帝年号。",
      "交州：交州，古地名。东汉时期，交州包括今越南北部和中部、中国广西和广东。东汉时治所在番禺（今中国广州）。",
      "岁贡：古代诸侯或属国每年向朝廷进献礼品。",
      "涪（fú）：水名，在中国四川省中部，注入嘉陵江。",
      "天宝岁贡取之涪：唐天宝中，盖取涪州荔支，自子午谷路进入。《新唐书·卷七十六·杨贵妃传》：“玄宗贵妃杨氏。妃嗜荔枝，必欲生致之，乃置骑传送，走数千里，味未变至京师”。",
      "举觞：举杯饮酒。",
      "酹（lèi）：把酒浇在地上；表示祭奠。",
      "伯游：唐羌，字伯游，辟公府，补临武长，上书言状，和帝罢之。《后汉书·卷四·孝和孝殇帝纪·和帝纪》：“旧南海献龙眼、荔支，十里一置（驿站），五里一堠（瞭望堡），奔腾阻险，死者继路。时临武长（官）汝南（籍）唐羌，县接南海，乃上书陈状，帝下诏曰：‘远国珍羞，本以荐奉宗庙。苟有伤害，岂爱民之本。其勑太官，勿复受献。’由是遂省焉。”",
      "赤子：人民。",
      "尤物：珍贵的物品，指荔枝。",
      "疮痏（chuāngwěi）：祸害。",
      "上瑞：最大的吉兆。",
      "粟粒芽：武夷茶的上品。",
      "前丁后蔡：指宋朝丁谓先任福建漕使，随后蔡襄继任此职，督造贡茶。为了博得皇上的欢心，争相斗品武夷茶，斗出最上等的茶叶，作为贡茶，献给皇上。",
      "斗品：茶叶之精品。宋徽宗《大观茶论·采择》：“凡芽如雀舌谷粒者为斗品，一枪一旗为拣芽，一枪二旗为次之，馀斯为下。”",
      "“争新买宠各出意，今年斗品充官茶。”句：大小龙茶始于丁晋公，而成于蔡君谟。欧阳永叔闻君谟进小龙团，惊叹曰：君谟士人也，何至作此事！今年闽中监司乞进斗茶，许之。",
      "致养口体：这里指满足口和腹的欲望。致养，原意是得到养育。",
      "洛阳相君：指钱惟演，他曾任西京留守。他的父亲吴越王钱俶叙归降宋朝，宋太宗称之为“以忠孝而保社稷”，所以苏轼说钱惟演是“忠孝家”。",
      "姚黄花：是牡丹的名贵品种。洛下贡花自钱惟演始。"
    ]
  },
  {
    "id": "2e89e42020fdc80541b116b36cdb8dfe",
    "title": "六月十二日，酒醒步月，理发而寝",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "羽虫见月争翾翻，我亦散发虚明轩。",
      "千梳冷快肌骨醒，风露气入霜蓬根。",
      "起舞三人漫相属，停杯一问终无言。",
      "曲肱薤簟有佳处，梦觉琼楼空断魂。"
    ]
  },
  {
    "id": "2e89e42020fdc805bee505eaaffd199f",
    "title": "和陶读《山海经》，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "今日天始霜，众木敛以疏。",
      "幽人掩关卧，明景翻空庐。",
      "开心无良友，寓眼得奇书。",
      "建德有遗民，道远我无车。",
      "无粮食自足，岂谓谷与蔬。",
      "愧此稚川翁，千载与我俱。",
      "画我与渊明，可作三士图。",
      "学道虽恨晚，赋诗岂不如。"
    ]
  },
  {
    "id": "2e89e42020fdc805bee505ead5bd906d",
    "title": "和陶读《山海经》，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "稚川虽独善，爱物均孔、颜。欲使蟪蛄流，知有龟鹤年。",
      "辛勤破封蛰，苦语剧移山。博哉无穷利，千载食此言。"
    ]
  },
  {
    "id": "2e89e42020fdc805bee505eae0f46006",
    "title": "和陶读《山海经》，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "渊明虽中寿，雅志仍丹丘。",
      "远矣无怀民，超然邈无俦。",
      "奇文出纩息，岂复生死流。",
      "我欲作九原，异世为三游。"
    ]
  },
  {
    "id": "2e89e42020fdc805bee505ead275d1b6",
    "title": "和陶读《山海经》，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "子政洵奇逸，妙算穷阴阳。",
      "淮南枕中诀，养鍊岁月长。",
      "岂伊臭浊中，争此顷刻光。",
      "安知青藜火，丈人非中黄。"
    ]
  },
  {
    "id": "2e89e42020fdc805bee505ea7e99e61b",
    "title": "和陶读《山海经》，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "乱离弃弱女，破冢割恩怜。",
      "宁知效龟息，三岁号穷山。",
      "长生定可学，当信仲弓言。",
      "支床竟不死，抱一无穷年。"
    ]
  },
  {
    "id": "2e89e42020fdc805bee505ea5bcc7a21",
    "title": "和陶读《山海经》，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "二山在咫尺，灵药非草木。",
      "玄芝生太元，黄精出长谷。",
      "仙都浩如海，岂不供一浴。",
      "何当从山火，束缊分寸烛。"
    ]
  },
  {
    "id": "2e89e42020fdc805bee505ea2e8f19a6",
    "title": "和陶读《山海经》，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "蜀士李八百，穴居吴山阴。",
      "默坐但形语，从者纷如林。",
      "其后有李宽，鸡鹄非同音。",
      "口耳固多伪，识真要在心。"
    ]
  },
  {
    "id": "2e89e42020fdc805bee505eab2440ecf",
    "title": "和陶读《山海经》，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "黄花冒甘谷，灵根固深长。",
      "廖井窖丹砂，红泉涌寻常。",
      "二女戏口鼻，松膏以为粮。",
      "闻此不能寐，起坐夜未央。"
    ]
  },
  {
    "id": "2e89e42020fdc805bee505ea3c39196e",
    "title": "和陶读《山海经》，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "谈道鄙俗儒，远自太史走。",
      "仲尼实不死，于圣亦何负。",
      "紫文出吴宫，丹雀本无有。",
      "辽哉广桑君，独显三季后。"
    ]
  },
  {
    "id": "2e89e42020fdc805bee505ea728caf07",
    "title": "和陶读《山海经》，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "金丹不可成，安期渺云海。",
      "谁谓黄门妻，至道乃近在。",
      "尸解竟不传，化去空馀悔。",
      "丹成亦安用，御气本无待。"
    ]
  },
  {
    "id": "2e89e42020fdc805bee505eaef986163",
    "title": "和陶读《山海经》，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "郑君故多方，元翁所亲指。",
      "奇文二百篇，了未出生死。",
      "素书在黄石，岂敢辞跪履。",
      "万法等成坏，金丹差可恃。"
    ]
  },
  {
    "id": "2e89e42020fdc805bee505eab19ba6b3",
    "title": "和陶读《山海经》，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "古强本庸妄，蔡诞亦夸士。",
      "曼都斥仙人，谒帝轻举止。",
      "学道未有得，自欺谁不尔。",
      "稚川亦隘人，疏录此庸子。"
    ]
  },
  {
    "id": "2e89e42020fdc805bee505ea4e4f08dd",
    "title": "和陶读《山海经》，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "东坡信畸人，涉世真散材。",
      "仇池有归路，罗浮岂徒来。",
      "践蛇及茹蛊，心空了无猜。",
      "携手葛与陶，归哉复归哉。"
    ]
  },
  {
    "id": "2e89e42020fdc805f0ce42b6d1717f32",
    "title": "闻正辅表兄将至，以诗迎之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "生逢尧舜仁，得作岭海游。",
      "虽怀跫然喜，岂免跕堕忧。",
      "暮雨侵重膇，晓烟腾郁攸。",
      "朝盘见蜜唧，夜枕闻鸺鹠。",
      "几欲烹郁屈，固尝馔钩辀。",
      "舌音渐獠变，面汗尝骍羞。",
      "赖我存黄庭，有时仍丹丘。",
      "目听不任耳，踵息殆废喉。",
      "稍欣素月夜，遂度黄茅秋。",
      "我兄清庙器，持节瘴海头。",
      "萧然三家步，横此万斛舟。",
      "人言得汉吏，天遣活楚囚。",
      "惠然再过我，乐哉十日留。",
      "但恨参语贤，忽潜九原幽。",
      "万里倘同归，两鳏当对耰。",
      "强歌非真达，何必师庄周。"
    ]
  },
  {
    "id": "2e89e42020fdc80565ac0e1ce991b1e3",
    "title": "和陶贫士七首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "长庚与残月，耿耿如相依。",
      "以我旦暮心，惜此须臾晖。",
      "青天无今古，谁知织乌飞。",
      "我欲作九原，独与渊明归。",
      "俗子不自悼，顾忧斯人饥。",
      "堂堂谁有此，千驷良可悲。"
    ]
  },
  {
    "id": "2e89e42020fdc80565ac0e1c363bde58",
    "title": "和陶贫士七首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "夷、齐耻周粟，高歌诵虞轩。产、禄彼何人，能致绮与园。",
      "古来避世士，死灰或馀烟。末路益可羞，朱墨手自研。",
      "渊明初亦仕，弦歌本诚言。不乐乃径归，视世羞独贤。"
    ]
  },
  {
    "id": "2e89e42020fdc80565ac0e1c1cbd4547",
    "title": "和陶贫士七首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "谁谓渊明贫，尚有一素琴。",
      "心闲手自适，寄此无穷音。",
      "佳辰爱重九，芳菊起自寻。",
      "疏巾叹虚漉，尘爵笑空斟。",
      "忽饷二万钱，颜生良足钦。",
      "急送酒家保，勿违故人心。"
    ]
  },
  {
    "id": "2e89e42020fdc80565ac0e1c580d6cf7",
    "title": "和陶贫士七首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "人皆有耳目，夫子旷与娄。",
      "弱毫写万象，水镜无停酬。",
      "闲居惜重九，感此岁月周。",
      "端如孔北海，只有樽空忧。",
      "二子不并世，高风两无俦。",
      "我后五百年，清梦未易求。"
    ]
  },
  {
    "id": "2e89e42020fdc80565ac0e1cb0099f5a",
    "title": "和陶贫士七首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "芙蓉杂金菊，枝叶长阑干。",
      "遥怜退朝人，糕酒出大官。",
      "岂知江海上，落英亦可餐。",
      "典衣作重阳，徂岁惨将寒。",
      "无衣粟我肤，无酒颦我颜。",
      "贫居真可叹，二事长相关。"
    ]
  },
  {
    "id": "2e89e42020fdc80565ac0e1c9c6e364f",
    "title": "和陶贫士七首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "老詹亦白发，相对垂霜蓬。",
      "赋诗殊有味，涉世非所工。",
      "杖藜山谷间，状类渤海龚。",
      "半道要我饮，意与王弘同。",
      "有酒我自至，不须遣庞通。",
      "门生与儿子，杖屦聊相从。"
    ]
  },
  {
    "id": "2e89e42020fdc80565ac0e1ce5d26f49",
    "title": "和陶贫士七首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我家六儿子，流落三四州。",
      "辛苦见不识，今与农圃俦。",
      "买田带修竹，筑室依清流。",
      "未能遣一力，分汝薪水忧。",
      "坐念北归日，此劳未易酬。",
      "我独遗以安，鹿门有前修。"
    ]
  },
  {
    "id": "2e89e42020fdc8058e59268427f210a3",
    "title": "和陶己酉岁九月九日，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "今日我重九，谁谓秋冬交。",
      "黄花与我期，草中实后凋。",
      "香馀白露干，色映青松高。",
      "怅望南阳野，古潭霏庆霄。",
      "伯始真粪土，平生夏畦劳。",
      "饮此亦何益，内热中自焦。",
      "持我万家春，一酬五柳陶。",
      "夕英幸可掇，继此木兰朝。"
    ]
  },
  {
    "id": "2e89e42020fdc805ccc97b805027b62f",
    "title": "江月五首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "一更山吐月，玉塔卧微澜。",
      "正似西湖上，涌金门外看。",
      "冰轮横海阔，香雾入楼寒。",
      "停鞭且莫上，照我一杯残。"
    ]
  },
  {
    "id": "2e89e42020fdc805ccc97b809526d094",
    "title": "江月五首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "二更山吐月，幽人方独夜。",
      "可怜人与月，夜夜江楼下。",
      "风枝久未停，露草不可藉。",
      "归来掩关卧，唧唧虫夜话。"
    ]
  },
  {
    "id": "2e89e42020fdc805ccc97b80edbe74fe",
    "title": "江月五首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "三更山吐月，栖鸟亦惊起。",
      "起寻梦中游，清绝正如此。",
      "驱云扫众宿，俯仰迷空水。",
      "幸可饮我牛，不须违洗耳。"
    ]
  },
  {
    "id": "2e89e42020fdc805ccc97b80445859dc",
    "title": "江月五首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "四更山吐月，皎皎为谁明。",
      "幽人赴我约，坐待玉绳横。",
      "野桥多断板，山寺有微行。",
      "今夕定何夕，梦中游化城。"
    ]
  },
  {
    "id": "2e89e42020fdc805ccc97b80b80f937c",
    "title": "江月五首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "五更山吐月，窗迥室幽幽。",
      "玉钩还挂户，江练却明楼。",
      "星河澹欲晓，鼓角冷知秋。",
      "不眠翻五咏，清切变蛮讴。"
    ]
  },
  {
    "id": "2e89e42020fdc80523c45f14d5515e1f",
    "title": "正辅既见和，复次前韵，慰鼓盆，劝学佛",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "稚川真长生，少从郑公游。",
      "孝章偶不死，免为文举忧。",
      "馀龄会有适，独往岂相攸。",
      "由来警露鹤，不羡撮蚤鹠。",
      "愿加视后鞭，同驾躅空辀。",
      "宁餐堕齿堇，勿忆齐眉羞。",
      "何时遂纵壑，归路同首丘。",
      "东冈松柏老，西岭橘柚秋。",
      "着意寻弥明，长颈高结喉。",
      "无心逐定远，燕颔飞虎头。",
      "君方卒功名，一泛范蠡舟。",
      "我亦沾霈渥，渐解钟仪囚。",
      "宁须张子房，万户自择留。",
      "犹胜嵇叔夜，孤愤甘长幽。",
      "南窗可寄傲，北山早归耰。",
      "此语君勿疑，老彭跨商周。"
    ]
  },
  {
    "id": "2e89e42020fdc8051cb3ed7167591148",
    "title": "同正辅表兄游白水山",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "伟哉造物真豪纵，攫土抟沙为此弄。",
      "劈开翠峡走云雷，截破奔流作潭洞。",
      "因随化人履巨迹，得与仙兄蹑飞鞚。",
      "曳杖不知岩谷深，穿云但觉衣裘重。",
      "坐看惊鸟救霜叶，知有老蛟蟠石瓮。",
      "金沙玉砾粲可数，古镜宝奁寒不动。",
      "念兄独立与世疏，绝境难到惟我共。",
      "永辞角上两蛮触，一洗胸中九云梦。",
      "浮来山高回望失，武陵路绝无人送。",
      "筠篮撷翠爪甲香，素绠分碧银瓶冻。",
      "归路霏霏汤谷暗，野堂活活神泉涌。",
      "解衣浴此无垢人，身轻可试云间凤。"
    ]
  },
  {
    "id": "2e89e42020fdc805241384a25a311388",
    "title": "次韵正辅同游白水山",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "只知楚越为天涯，不知肝胆非一家。",
      "此身如线自萦绕，左旋右转随缫车。",
      "误抛山林入朝市，平地咫尺千褒斜。",
      "欲从稚川隐罗浮，先与灵运开永嘉。",
      "首参虞舜款韶石，次谒六祖登南华。",
      "仙山一见五色羽，雪树两摘南枝花。",
      "赤鱼白蟹箸屡下，黄柑绿橘笾常加。",
      "糖霜不待蜀客寄，荔支莫信闽人夸。",
      "恣倾白蜜收五棱，细斸黄土栽三桠。",
      "朱明洞裹得灵草，翩然放杖凌苍霞。",
      "岂无轩车驾熟鹿，亦有鼓吹号寒蛙。",
      "山人劝酒不用勺，石上自有樽罍洼。",
      "径从此路朝玉阙，千里莫遣毫厘差。",
      "故人日夜望我归，相迎欲到长风沙。",
      "岂知乘槎天女侧，独倚云机看织纱。",
      "世间谁似老兄弟，笃爱不复相疵瑕。",
      "相携行到水穷处，庶几一见留子嗟。",
      "千年枸杞常夜吠，无数草棘工藏遮。",
      "但令凡心一洗濯，神人仙药不我遐。",
      "山中归来万想灭，岂复回顾双云鸦。"
    ]
  },
  {
    "id": "2e89e42020fdc8052488a0e8edea1103",
    "title": "与正辅游香积寺",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "越山少松竹，常苦野火厄。",
      "此峰独苍然，感荷佛祖力。",
      "茯苓无人采，千岁化琥珀。",
      "幽光发中夜，见者惟木客。",
      "我岂无长镵，真赝苦难识。",
      "灵苗与毒草，疑似在毫发。",
      "把玩竟不食，弃置长太息。",
      "山僧类有道，辛苦常谷汲。",
      "我惭作机舂，凿破混沌穴。",
      "幽寻恐不继，书板记岁月。"
    ]
  },
  {
    "id": "2e89e42020fdc80504cc1e99824af0ea",
    "title": "食槟榔",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "月照无枝林，夜栋立万础。",
      "眇眇云间扇，荫此八月暑。",
      "上有垂房子，下绕绛刺御。",
      "风欺紫凤卵，雨暗苍龙乳。",
      "裂包一堕地，还以皮自煮。",
      "北客初未谙，劝食俗难阻。",
      "中虚畏泄气，始嚼或半吐。",
      "吸津得微甘，著齿随亦苦。",
      "面目太严冷，滋味绝媚妩。",
      "诛彭勋可策，推毂勇宜贾。",
      "瘴风作坚顽，导利时有补。",
      "药储固可尔，果录讵用许。",
      "先生失膏粱，便腹委败鼓。",
      "日啖过一粒，肠胃为所侮。",
      "蛰雷殷脐肾，藜藿腐亭午。",
      "书灯看膏尽，钲漏历历数。",
      "老眼怕少睡，竟使赤眦努。",
      "渴思梅林咽，饥念黄独举。",
      "奈何农经中，收此困羁旅。",
      "牛舌不饷人，一斛肯多与。",
      "乃知见本偏，但可酬恶语。"
    ]
  },
  {
    "id": "2e89e42020fdc8057e7a3492164b7bf4",
    "title": "雨后行菜圃",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "梦回闻雨声，喜我菜甲长。",
      "平明江路湿，并岸飞两桨。",
      "天公真富有，乳膏泻黄壤。",
      "霜根一蕃滋，风叶渐俯仰。",
      "未任筐筥载，已作杯盘想。",
      "艰难生理窄，一味敢专飨。",
      "小摘饭山僧，清安寄真赏。",
      "芥蓝如菌蕈，脆美牙颊响。",
      "白菘类羔豚，冒土出蹯掌。",
      "谁能视火候，小灶当自养。"
    ]
  },
  {
    "id": "2e89e42020fdc80545db7f1e38cf8f3b",
    "title": "小圃五咏人参",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "上党天下脊，辽东真井底。",
      "玄泉倾海腴，白露洒天醴。",
      "灵苗此孕毓，肩股或具体。",
      "移根到罗浮，越水灌清泚。",
      "地殊风雨隔，臭味终祖祢。",
      "青桠缀紫萼，圆实堕红米。",
      "穷年生意足，黄土手自启。",
      "上药无炮炙，龁啮尽根柢。",
      "开心定魂魄，忧恚何足洗。",
      "糜身辅吾生，既食首重稽。"
    ]
  },
  {
    "id": "2e89e42020fdc80545db7f1e8c9bea71",
    "title": "小圃五咏人参",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "地黄饷老马，可使光鉴人。",
      "吾闻乐天语，喻马施之身。",
      "我衰正伏枥，垂耳气不振。",
      "移栽附沃壤，蕃茂争新春。",
      "沉水得稚根，重汤养陈薪。",
      "投以东阿清，和以北海醇。",
      "崖蜜助甘冷，山姜发芳辛。",
      "融为寒食饧，咽作瑞露珍。",
      "丹田自宿火，渴肺还生津。",
      "愿饷内热子，一洗胸中尘。"
    ]
  },
  {
    "id": "2e89e42020fdc80545db7f1e9c147011",
    "title": "小圃五咏人参",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "神药不自閟，罗生满山泽。",
      "日有牛羊忧，岁有野火厄。",
      "越俗不好事，过眼等茨棘。",
      "青荑春自长，绛珠烂莫摘。",
      "短篱护新植，紫笋生卧节。",
      "根茎与花实，收拾无弃物。",
      "大将玄吾鬓，小则饷我客。",
      "似闻朱明洞，中有千岁质。",
      "灵厖或夜吠，可见不可索。",
      "仙人倘许我，借杖扶衰疾。"
    ]
  },
  {
    "id": "2e89e42020fdc80545db7f1e0d1bbced",
    "title": "小圃五咏人参",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "越山春始寒，霜菊晚愈好。",
      "朝来出细粟，稍觉芳岁老。",
      "孤根荫长松，独秀无众草。",
      "晨光虽照耀，秋雨半摧倒。",
      "先生卧不出，黄叶纷可扫。",
      "无人送酒壶，空腹嚼珠宝。",
      "香风入牙颊，楚些发天藻。",
      "新荑蔚已满，宿根寒不槁。",
      "扬扬弄芳蝶，生死何足道。",
      "颇讶昌黎翁，恨尔生不早。"
    ]
  },
  {
    "id": "2e89e42020fdc80545db7f1e73357c35",
    "title": "小圃五咏人参",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "伏波饭薏苡，御瘴传神良。",
      "能除五溪毒，不救谗言伤。",
      "谗言风雨过，瘴疠久亦亡。",
      "两俱不足治，但爱草木长。",
      "草木各有宜，珍产骈南荒。",
      "绛囊悬荔支，雪粉剖桄榔。",
      "不谓蓬荻姿，中有药与粮。",
      "舂为芡珠圆，炊作菰米香。",
      "子美拾橡栗，黄精诳空肠。",
      "今吾独何者，玉粒照座光。"
    ]
  },
  {
    "id": "2e89e42020fdc805178d50155f925b53",
    "title": "和陶咏二疏",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "二疏事汉时，迹寓心已去。",
      "许侯何足道，宁识此高趣。",
      "可怜魏丞相，免冠谢陋举。",
      "中兴多名臣，有道独两傅。",
      "世途方毂击，谁肯行此路。",
      "是身如委蜕，未蜕何所顾。",
      "已蜕则两忘，身后谁毁誉。",
      "所以遗子孙，买田岂先务。",
      "我尝游东海，所历若有素。",
      "神交久从君，屡梦今乃悟。",
      "渊明作诗意，妙想非俗虑。",
      "庶几二大夫，见微而知著。"
    ]
  },
  {
    "id": "2e89e42020fdc8059f55d10fabc55a39",
    "title": "残腊独出二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "幽寻本无事，独往意自长。",
      "钓鱼丰乐桥，采杞逍遥堂。",
      "罗浮春欲动，云日有清光。",
      "处处野梅开，家家腊酒香。",
      "路逢眇道士，疑是左元放。",
      "我欲从之语，恐复化为羊。"
    ]
  },
  {
    "id": "2e89e42020fdc8059f55d10fd435dc1b",
    "title": "残腊独出二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "江边有微行，诘曲背城市。",
      "平湖春草合，步到栖禅寺。",
      "堂空不见人，老稚掩关睡。",
      "所营在一食，食已宁复事。",
      "客来岂无得，施子净扫地。",
      "风松独不静，送我作鼓吹。"
    ]
  },
  {
    "id": "2e89e42020fdc805945c8497519636e9",
    "title": "和陶咏三良",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "此生太山重，忽作鸿毛遗。",
      "三子死一言，所死良已微。",
      "贤哉晏平仲，事君不以私。",
      "我岂犬马哉，从君求盖帷。",
      "杀身固有道，大节要不亏。",
      "君为社稷死，我则同其归。",
      "顾命有治乱，臣子得从违。",
      "魏颗真孝爱，三良安足希。",
      "仕宦岂不荣，有时缠忧悲。",
      "所以靖节翁，服此黔娄衣。"
    ]
  },
  {
    "id": "2e89e42020fdc80533f9c7131ef4b81a",
    "title": "和陶咏荆轲",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "秦如马后牛，吕氏非复嬴。天欲厚其毒，假手李客卿。",
      "功成志自满，积恶如陵京。灭身会有时，徐观可安行。",
      "沙丘一狼狈，笑落冠与缨。太子不少忍，顾非万人英。",
      "魏、韩裂智伯，肘足本无声。胡为弃成谋，托国此狂生。",
      "荆轲不足说，田子老可惊。燕赵多奇士，惜哉亦虚名。",
      "杀父囚其母，此岂容天庭。亡秦只三户，况我数十城。",
      "渐离虽不伤，陛戟加周营。至今天下人，悯燕欲其成。",
      "废书一太息，可见千古情。"
    ]
  },
  {
    "id": "2e89e42020fdc805eb382b7bd5a121b5",
    "title": "次韵高要令刘湜峡山寺见寄",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "新闻妙无多，旧学闲可束。",
      "犹当隐季主，未遽逃梅福。",
      "空肠吐馀思，静似蚕缀簇。",
      "寸田结初果，秀若铜生绿。",
      "荆棘扫诚尽，梨枣忧不熟。",
      "高人宁铸金，下士乃服玉。",
      "君看岭峤隘，我欲巾笥蓄。",
      "曾攀罗浮顶，亦到朱明谷。",
      "旋观真历块，归卧甘破屋。",
      "故人老犹仕，世味薄如縠。",
      "偶从越女笑，不怕蛮江浴。",
      "惊闻尺书到，喜有新诗辱。",
      "应怜五管客，曾作八州督。",
      "骨销谗口铄，胆破狱吏酷。",
      "陇云不易寄，江月乃可掬。",
      "遥知清远寺，不称空洞腹。",
      "蹇驴步武碎，短瑟弦柱促。",
      "仰看泉落佩，俯听石响毂。",
      "千峰泻清驶，一往无回躅。",
      "狂雷失晤语，过电不容目。",
      "要知僧长饥，正坐山少肉。",
      "人间无南北，蜗角空出缩。",
      "仇池九十九，嵩少三十六。",
      "天人同一梦，仙凡无两录。",
      "陋邦真可老，生理亦粗足。",
      "便回爇天焰，长作照海烛。"
    ]
  },
  {
    "id": "2e89e42020fdc8052b171106ea0c860b",
    "title": "赠昙秀",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "白云出山初无心，栖乌何必恋旧林。",
      "道人偶爱山水故，纵步不知湖岭深。",
      "空岩已礼百千相，曹溪更欲瞻遗像。",
      "要知水味孰冷暖，始信梦时非幻妄。",
      "袖中忽出贝叶书，中有璧月缀星珠。",
      "人间胜绝略已遍，匡庐南岭并西湖。",
      "西湖北望三千里，大堤冉冉横秋水。",
      "诵师佳句说南屏，瘴云应逐秋风靡。",
      "胡为只作十日欢，杖策复寻归路难。",
      "留师笋蕨不足道，怅望荔子何时丹。"
    ]
  },
  {
    "id": "2e89e42020fdc805aa91ef44b893850f",
    "title": "和郭功甫韵送芝道人游隐静",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "观音妙智力，应感随缘度。",
      "芝师访东坡，宁辞万里步。",
      "道义妙相契，十年同去住。",
      "行穷半世间，又欲浮杯渡。",
      "我愿焚囊钵，不作陈俗具。",
      "会取却归时，只是而今路。"
    ]
  },
  {
    "id": "2e89e42020fdc8057f5c27bcceaaf638",
    "title": "和陶移居二首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昔我初来时，水东有幽宅。",
      "晨与鸦鹊朝，暮与牛羊夕。",
      "谁令迁近市，日有造请役。",
      "歌呼杂闾巷，鼓角鸣枕席。",
      "出门无所诣，乐事非宿昔。",
      "病瘦独弥年，束薪与谁析。"
    ]
  },
  {
    "id": "2e89e42020fdc8057f5c27bce9a156fd",
    "title": "和陶移居二首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "洄潭转埼岸，我作《江郊》诗。今为一廛氓，此邦乃得之。",
      "葺为无邪斋，思我无所思。古观废已久，白鹤归何时。",
      "我岂丁令威，千岁复还兹。江山朝福地，古人不我欺。"
    ]
  },
  {
    "id": "2e89e42020fdc80576c445e159a07c5e",
    "title": "迁居，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "前年家水东，回首夕阳丽。去年家水西，湿面春雨细。",
      "东西两无择，缘尽我辄逝。今年复东徙，旧馆聊一憩。",
      "已买白鹤峰，规作终老计。长江在北户，雪浪舞吾砌。",
      "青山满墙头，䰀鬌几云髻。虽惭《抱朴子》，金鼎陋蝉蜕。",
      "犹贤柳柳州，庙俎荐丹荔。吾生本无待，俯仰了此世。",
      "念念自成劫，尘尘各有际。下观生物息，相吹等蚊蚋。"
    ]
  },
  {
    "id": "2e89e42020fdc805d7370167875b9f03",
    "title": "和陶桃花源，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "凡圣无异居，清浊共此世。",
      "心闲偶自见，念起忽已逝。",
      "欲知真一处，要使六用废。",
      "桃源信不远，杖藜可小憩。",
      "躬耕任地力，绝学抱天艺。",
      "臂鸡有时鸣，尻驾无可税。",
      "苓龟亦晨吸，杞狗或夜吠。",
      "耘樵得甘芳，龁啮谢炮制。",
      "子骥虽形隔，渊明已心诣。",
      "高山不难越，浅水何足厉。",
      "不如我仇池，高举复几岁。",
      "从来一生死，近又等痴慧。",
      "蒲涧安期境，罗浮稚川界。",
      "梦往从之游，神交发吾蔽。",
      "桃花满庭下，流水在户外。",
      "却笑逃秦人，有畏非真契。"
    ]
  },
  {
    "id": "2e89e42020fdc80545e6fcf5ae521ee2",
    "title": "两桥诗，并引东新桥",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "群鲸贯铁索，背负横空霓。",
      "首摇翻雪江，尾插崩云溪。",
      "机牙任信缩，涨落随高低。",
      "辘轳卷巨绠，青蛟挂长堤。",
      "奔舟免狂触，脱筏防撞挤。",
      "一桥何足云，欢传广东西。",
      "父老有不识，喜笑争攀跻。",
      "鱼龙亦惊逃，雷雹生马蹄。",
      "嗟此病涉久，公私困留稽。",
      "奸民食此险，出没如凫鹥。",
      "似卖失船壶，如去登楼梯。",
      "不知百年来，几人陨沙泥。",
      "岂知涛澜上，安若堂与闺。",
      "往来无晨夜，醉病休扶携。",
      "使君饮我言，妙割无牛鸡。",
      "不云二子劳，叹我捐腰犀。",
      "我亦寿使君，一言听扶藜。",
      "常当修未坏，勿使后噬脐。"
    ]
  },
  {
    "id": "2e89e42020fdc80545e6fcf5457e2ec4",
    "title": "两桥诗，并引东新桥",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昔桥本千柱，挂湖如断霓。",
      "浮梁陷积淖，破板随奔溪。",
      "笑看远岸没，坐觉孤城低。",
      "聊因三农隙，稍进百步堤。",
      "炎州无坚植，潦水轻推挤。",
      "千年谁在者，铁柱罗浮西。",
      "独有石盐木，白蚁不敢跻。",
      "似开铜驼峰，如凿铁马蹄。",
      "岌岌类鞭石，山川非会稽。",
      "嗟我久阁笔，不书纸尾鹥。",
      "萧然无尺棰，欲构飞空梯。",
      "百夫下一杙，椓此百尺泥。",
      "探囊赖故侯，宝钱出金闺。",
      "父老喜云集，箪壶无空携。",
      "三日饮不散，杀尽西村鸡。",
      "似闻百岁前，海近湖有犀。",
      "那知陵谷变，枯渎生茭藜。",
      "后来勿忘今，冬涉水过脐。"
    ]
  },
  {
    "id": "2e89e42020fdc805511a5fdeca52e272",
    "title": "和陶乞食",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "庄周昔贷粟，犹欲舂脱之。",
      "鲁公亦乞米，炊煮尚不辞。",
      "渊明端乞食，亦不避嗟来。",
      "呜呼天下士，死生寄一杯。",
      "斗水何所直，远汲苦姜诗。",
      "幸有馀薪米，养此老不才。",
      "至味久不坏，可为子孙贻。"
    ]
  },
  {
    "id": "2e89e42020fdc8051d183cb5fab3c791",
    "title": "和陶和胡西曹示顾贼曹",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "长春如稚女，飘飖倚轻飔。",
      "卯酒晕玉颊，红绡卷生衣。",
      "低颜香自敛，含睇意颇微。",
      "宁当娣黄菊，未肯姒戎葵。",
      "谁言此弱质，阅世观盛衰。",
      "頩然疑薄怒，沃盥未可挥。",
      "瘴雨吹蛮风，凋零岂容迟。",
      "老人不解饮，短句馀清悲。"
    ]
  },
  {
    "id": "2e89e42020fdc8051214564dbd95d306",
    "title": "丙子重九二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "三年瘴海上，越峤真我家。",
      "登山作重九，蛮菊秋未花。",
      "惟有黄茅浪，堆垄生坳窊。",
      "蜑酒蘖众毒，酸甜如梨楂。",
      "何以侑一樽，怜翁馈蛙蛇。",
      "亦复强取醉，欢谣杂悲嗟。",
      "今年吁恶岁，僵仆如乱麻。",
      "此会我虽健，狂风卷朝霞。",
      "使我如霜月，孤光挂天涯。",
      "西湖不欲往，暮树号寒鸦。"
    ]
  },
  {
    "id": "2e89e42020fdc8051214564d88c89931",
    "title": "丙子重九二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "穷途不择友，过眼如乱云。",
      "馀子谁复数，坐阅两使君。",
      "共饮去年堂，俯看秋水纹。",
      "此水与此人，相追两沄沄。",
      "老去各休息，造化嗟长勤。",
      "佳哉此令节，不惜与子分。",
      "何以娱我客，游鱼在清濆。",
      "水师三百指，铁网欲掩群。",
      "获多虽一快，买放尤可欣。",
      "此乐真不朽，明年我归耘。"
    ]
  },
  {
    "id": "2e89e42020fdc8058502a3a6b83ff443",
    "title": "赠陈守道",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "一气混沦生复生，有形有心即有情。共见利欲饮食事，各有爪牙头角争。",
      "争时怒发霹雳火，险处直在嵌岩坑。人伪相加有馀怨，天真丧尽无纯诚。",
      "徒自取先用极力，谁知所得皆空名。少微处士松柏寒，蓬莱真人冰玉清。",
      "山是心兮海为腹，阳为神兮阴为精。渴饮灵泉水，饥食玉树枝。",
      "白虎化坎青龙离，锁禁奼女关婴儿。楼台十二红玻璃，木公金母相东西。",
      "纯铅真汞星光辉，乌升兔降无年期。停颜却老只如此，哀哉世人迷不迷。"
    ]
  },
  {
    "id": "2e89e42020fdc8050f67e07dc83ee93a",
    "title": "次韵子由所居六咏",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "堂前种山丹，错落马脑盘。",
      "堂后种秋菊，碎金收辟寒。",
      "草木如有情，慰此芳岁阑。",
      "幽人正独乐，不知行路难。"
    ]
  },
  {
    "id": "2e89e42020fdc8050f67e07d69008611",
    "title": "次韵子由所居六咏",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "诗人故多感，花发忆两京。",
      "石榴有正色，玉树真虚名。",
      "粲粲秋菊花，卓为霜中英。",
      "萸盘照重九，缬蕊两鲜明。"
    ]
  },
  {
    "id": "2e89e42020fdc8050f67e07dd89897a2",
    "title": "次韵子由所居六咏",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "幽居有古意，义井分西墙。",
      "谁云三伏热，止须一杯凉。",
      "先生坐忍渴，群嚣自披猖。",
      "众散徐酌饮，逡巡味尤长。"
    ]
  },
  {
    "id": "2e89e42020fdc8050f67e07d2f591f52",
    "title": "次韵子由所居六咏",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "先生饭土塯，无物与刘叉。",
      "何以娱醉客，时嗅砌下花。",
      "井水分西邻，竹阴借东家。",
      "萧然行脚僧，一身寄天涯。"
    ]
  },
  {
    "id": "2e89e42020fdc8050f67e07d76e896c3",
    "title": "次韵子由所居六咏",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "东斋手植柏，今复几尺长。",
      "知有桓司马，榛茅为遮藏。",
      "近闻南台松，新枝出馀僵。",
      "年来此怀抱，岂复惊凡亡。"
    ]
  },
  {
    "id": "2e89e42020fdc8050f67e07dbf1200b0",
    "title": "次韵子由所居六咏",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "新居已覆瓦，无复风雨忧。",
      "桤栽与笼竹，小诗亦可求。",
      "尚欲烦贰师，刺山出飞流。",
      "应须凿百尺，两绠载一牛。"
    ]
  },
  {
    "id": "2e89e42020fdc805fc17ba934e9741a8",
    "title": "辨道歌",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "北方正气名祛邪，东郊西应归中华。",
      "离南为室坎为家，先凝白雪生黄芽。",
      "黄河流驾紫河车，水精池产红莲花。",
      "赤龙腾霄惊盘蛇，奼女含笑婴儿呀。",
      "十二楼瞰灵泉䨟，华池玉液阴交加。",
      "子驰午前无停差，三田聚宝真生涯。",
      "龟精凤髓填谽谺，天地骇有鬼神嗟。",
      "一丹休别内外砂，长修久饵须升遐。",
      "肠中澄结无馀柤，俗骨变换颜如葩。",
      "哀哉世人争齿牙，指伪为真正为哇。",
      "轻肥甘美形骄奢，谲诡诈妄言矜夸。",
      "游鱼在网兔在罝，一气顿尽犹呕哑。",
      "馀生所托诚栖槎，九原枯髀如乱麻。",
      "胡不断众如镆铘，空与利名交撑拿。",
      "胡不腾踏如文騧，可惜贪爱相漫洿。",
      "真心道意非不嘉，餐金闲暇非虚哗。",
      "何须横议相疵瘕，众口并发鸣群鸦。",
      "安知聚散同鱼虾，自缠如茧居如蜗。",
      "日怀嗔喜甘笼笯，其去死地犹猎豭。",
      "吾恨尔见有所遮，海波或至惊井蛙。",
      "乌轮即晚蟾影斜，吾时俱睹超云霞。"
    ]
  },
  {
    "id": "2e89e42020fdc805230cc8772cd9ba03",
    "title": "和陶酬刘柴桑",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "红藷与紫芽，远插墙四周。",
      "且放幽兰春，莫争霜菊秋。",
      "穷冬出瓮盎，磊落胜农畴。",
      "淇上白玉延，能复过此不？",
      "一饱忘故山，不思马少游。"
    ]
  },
  {
    "id": "2e89e42020fdc805d7ffb837b33f3217",
    "title": "和陶岁暮作和张常侍，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我生有天禄，玄膺流玉泉。",
      "何事陶彭泽，乏酒每形言。",
      "仙人与道士，自养岂在繁。",
      "但使荆棘除，不忧梨枣愆。",
      "我年六十一，颓景薄西山。",
      "岁暮似有得，稍觉散亡还。",
      "有如千丈松，常苦弱蔓缠。",
      "养我岁寒枝，会有解脱年。",
      "米尽初不知，但怪饥鼠迁。",
      "二子真我客，不醉亦陶然。"
    ]
  },
  {
    "id": "2e89e42020fdc805e6345699257dfb47",
    "title": "白鹤山新居，凿井四十尺，遇磐石，石尽，乃得泉",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "海国困蒸溽，新居利高寒。",
      "以彼陟降劳，易此寝处乾。",
      "但苦江路峻，常惭汲腰酸。",
      "矻矻烦四夫，硗硗斫层峦。",
      "弥旬得寻丈，下有青石磐。",
      "终日但迸火，何时见飞澜。",
      "丰我粲与醪，利汝椎与钻。",
      "山石有时尽，我意殊未阑。",
      "今朝僮仆喜，黄土复可抟。",
      "晨瓶得雪乳，暮瓮停冰湍。",
      "我生类如此，何适不艰难。",
      "一勺亦天赐，曲肱有馀欢。"
    ]
  },
  {
    "id": "2e89e42020fdc80574258f02477ba26b",
    "title": "种茶",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "松间旅生茶，已与松俱瘦。",
      "茨棘尚未容，蒙翳争交构。",
      "天公所遗弃，百岁仍稚幼。",
      "紫笋虽不长，孤根乃独寿。",
      "移栽白鹤岭，土软春雨后。",
      "弥旬得连阴，似许晚遂茂。",
      "能忘流转苦，戢戢出鸟咮。",
      "未任供舂磨，且可资摘嗅。",
      "千团输太官，百饼炫私斗。",
      "何如此一啜，有味出吾囿。"
    ]
  },
  {
    "id": "2e89e42020fdc805d41127d66ad50862",
    "title": "吾谪海南，子由雷州，被命即行，了不相知，至梧乃闻其尚在藤也，旦夕当追及，作此诗，示之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "九疑联绵属衡湘，苍梧独在天一方。",
      "孤城吹角烟树里，落日未落江苍茫。",
      "幽人拊枕坐叹息，我行忽至舜所藏。",
      "江边父老能说子，白须红颊如君长。",
      "莫嫌琼雷隔云海，圣恩尚许遥相望。",
      "平生学道真实意，岂与穷达俱存亡。",
      "天其以我为箕子，要使此意留要荒。",
      "他年谁作舆地志，海南万里真吾乡。"
    ]
  },
  {
    "id": "2e89e42020fdc80590cfc0612ecbd834",
    "title": "和陶止酒",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "时来与物逝，路穷非我止。",
      "与子各意行，同落百蛮里。",
      "萧然两别驾，各携一稚子。",
      "子室有孟光，我室惟法喜。",
      "相逢山谷间，一月同卧起。",
      "茫茫海南北，粗亦足生理。",
      "劝我师渊明，力薄且为己。",
      "微疴坐杯酌，止酒则瘳矣。",
      "望道虽未济，隐约见津涘。",
      "从今东坡室，不立杜康祀。"
    ]
  },
  {
    "id": "2e89e42020fdc8054f18c15d9ab60fb5",
    "title": "行琼、儋间，肩舆坐睡。梦中得句云：千山动鳞甲，万谷酣笙钟。觉而遇清风急雨，戏作此数句",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "四州环一岛，百洞蟠其中。",
      "我行西北隅，如度月半弓。",
      "登高望中原，但见积水空。",
      "此生当安归，四顾真途穷。",
      "眇观大瀛海，坐咏谈天翁。",
      "茫茫太仓中，一米谁雌雄。",
      "幽怀忽破散，永啸来天风。",
      "千山动鳞甲，万谷酣笙钟。",
      "安知非群仙，钧天宴未终。",
      "喜我归有期，举酒属青童。",
      "急雨岂无意，催诗走群龙。",
      "梦云忽变色，笑电亦改容。",
      "应怪东坡老，颜衰语徒工。",
      "久矣此妙声，不闻蓬莱宫。"
    ]
  },
  {
    "id": "2e89e42020fdc805e5ab356601d29cbd",
    "title": "次前韵寄子由",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我少即多难，邅回一生中。",
      "百年不易满，寸寸弯强弓。",
      "老矣复何言，荣辱今两空。",
      "泥洹尚一路，所向馀皆穷。",
      "似闻崆峒西，仇池迎此翁。",
      "胡为适南海，复驾垂天雄。",
      "下视九万里，浩浩皆积风。",
      "回望古合州，属此琉璃钟。",
      "离别何足道，我生岂有终。",
      "渡海十年归，方镜照两童。",
      "还乡亦何有，暂假壶公龙。",
      "峨眉向我笑，锦水为君容。",
      "天人巧相胜，不独数子工。",
      "指点昔游处，蒿莱生故宫。"
    ]
  },
  {
    "id": "2e89e42020fdc8057553dff297cd0128",
    "title": "和陶还旧居",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "痿人常念起，夫我岂忘归。",
      "不敢梦故山，恐兴坟墓悲。",
      "生世本暂寓，此身念念非。",
      "鹅城亦何有，偶拾鹤毳遗。",
      "穷鱼守故沼，聚沫犹相依。",
      "大儿当门户，时节供丁推。",
      "梦与邻翁言，悯默怜我衰。",
      "往来付造物，未用相招麾。"
    ]
  },
  {
    "id": "2e89e42020fdc805f018699054d3fde6",
    "title": "夜梦，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "夜梦嬉游童子如，父师检责惊走书。计功当毕春秋馀，今乃粗及桓、庄初。",
      "怛然悸寤心不舒，起坐有如挂钩鱼。我生纷纷婴百缘，气固多习独此偏。",
      "弃书事君四十年，仕不顾留书绕缠。自视汝与丘孰贤，《易》韦三绝丘犹然，如我当以犀革编。"
    ]
  },
  {
    "id": "2e89e42020fdc805a089aa9ebe0e7256",
    "title": "和陶示周掾祖谢",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "闻有古学舍，窃怀渊明欣。摄衣造两塾，窥户无一人。",
      "邦风方杞夷，庙貌犹殷因。先生馔已缺，弟子散莫臻。",
      "忍饥坐谈道，嗟我亦晚闻。永言百世祀，未补平生勤。",
      "今此复何国，岂与陈、蔡邻。永愧虞仲翔，弦歌沧海滨。"
    ]
  },
  {
    "id": "2e89e42020fdc8058342d2478eba30b0",
    "title": "籴米",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "籴米买束薪，百物资之市。",
      "不缘耕樵得，饱食殊少味。",
      "再拜请邦君，愿受一廛地。",
      "知非笑昨梦，食力免内愧。",
      "春秧几时花，夏稗忽已穟。",
      "怅焉抚耒耜，谁复识此意。"
    ]
  },
  {
    "id": "2e89e42020fdc805faefe4f92783a926",
    "title": "和陶连雨独饮二首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "平生我与尔，举意辄相然。",
      "岂止磁石针，虽合犹有间。",
      "此外一子由，出处同偏仙。",
      "晚景最可惜，分飞海南天。",
      "纠纆不吾欺，宁此忧患先。",
      "顾引一杯酒，谁谓无往还。",
      "寄语海北人，今日为何年。",
      "醉里有独觉，梦中无杂言。"
    ]
  },
  {
    "id": "2e89e42020fdc805faefe4f9ed7327a3",
    "title": "和陶连雨独饮二首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "阿堵不解醉，谁欤此颓然。误入无功乡，掉臂嵇、阮间。",
      "饮中八仙人，与我俱得仙。渊明岂知道，醉语忽谈天。",
      "偶见此物真，遂超天地先。醉醒可还酒，此觉无所还。",
      "清风洗徂暑，连雨催丰年。床头伯雅君，此子可与言。"
    ]
  },
  {
    "id": "2e89e42020fdc805eb4f817f1779799f",
    "title": "闻子由瘦",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "五日一见花猪肉，十日一遇黄鸡粥。",
      "土人顿顿食藷芋，荐以薰鼠烧蝙蝠。",
      "旧闻蜜唧尝呕吐，稍近虾蟆缘习俗。",
      "十年京国厌肥羜，日日烝花压红玉。",
      "从来此腹负将军，今者固宜安脱粟。",
      "人言天下无正味，蝍蛆未遽贤麋鹿。",
      "海康别驾复何为，帽宽带落惊童仆。",
      "相看会作两臞仙，还乡定可骑黄鹄。"
    ]
  },
  {
    "id": "2e89e42020fdc8052b0c2c95a82619a1",
    "title": "和陶赴假江陵夜行",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "缺月不早出，长林踏青冥。",
      "犬吠主人怒，愧此闾里情。",
      "怪我夜不归，茜袂窥柴荆。",
      "云间与地上，待我两友生。",
      "惊鹊再三起，树端已微明。",
      "白露净原野，始觉丘陵平。",
      "暗蛩方夜绩，孤萤亦宵征。",
      "归来闭户坐，寸田且默耕。",
      "莫赴花月期，免为诗酒萦。",
      "诗人如布谷，聒聒常自名。"
    ]
  },
  {
    "id": "2e89e42020fdc8058ed8cb592554c966",
    "title": "和陶九日闲居，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "九日独何日，欣然惬平生。",
      "四时靡不佳，乐此古所名。",
      "龙山忆孟子，栗里怀渊明。",
      "鲜鲜霜菊艳，溜溜糟床声。",
      "闲居知令节，乐事满馀龄。",
      "登高望云海，醉觉三山倾。",
      "长歌振履商，起舞带索荣。",
      "坎坷识天意，淹留见人情。",
      "但愿饱粳稌，年年乐秋成。"
    ]
  },
  {
    "id": "2e89e42020fdc805b1534e4fbb0c0d50",
    "title": "和陶东方有一士",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "瓶居本近危，甑坠知不完。",
      "梦求亡楚弓，笑解适越冠。",
      "忽然返自照，识我本来颜。",
      "归路在脚底，殽潼失重关。",
      "屡从渊明游，云山出毫端。",
      "借君无弦琴，寓我非指弹。",
      "岂惟舞独鹤，便可摄飞鸾。",
      "还将岭茅瘴，一洗月阙寒。"
    ]
  },
  {
    "id": "2e89e42020fdc805c46283f826c8d0bf",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "有客叩我门，系马门前柳。",
      "庭空鸟雀散，门闭客立久。",
      "主人枕书卧，梦我平生友。",
      "忽闻剥啄声，惊散一杯酒。",
      "倒裳起谢客，梦觉两愧负。",
      "坐谈杂今古，不答颜愈厚。",
      "问我何处来，我来无何有。"
    ]
  },
  {
    "id": "2e89e42020fdc805c46283f89bec4dd1",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "酒尽君可起，我歌已三终。",
      "由来竹林人，不数涛与戎。",
      "有酒从孟公，慎勿从扬雄。",
      "崎岖颂沙麓，尘埃污西风。",
      "昔我未尝达，今者亦安穷。",
      "穷达不到处，我在阿堵中。"
    ]
  },
  {
    "id": "2e89e42020fdc805c46283f883a9be59",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "客去室幽幽，鵩鸟来座隅。",
      "引吭伸两翅，太息意不舒。",
      "吾生如寄耳，何者为吾庐。",
      "去此复何之，少安与汝居。",
      "夜中闻长啸，月露荒榛芜。",
      "无问亦无答，吉凶两何如。"
    ]
  },
  {
    "id": "2e89e42020fdc805c46283f86229d2d3",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "少年好远游，荡志隘八荒。",
      "九夷为藩篱，四海环我堂。",
      "卢生与若士，何足期渺茫。",
      "稍喜海南州，自古无战场。",
      "奇峰望黎母，何异嵩与邙。",
      "飞泉泻万仞，舞鹤双低昂。",
      "分流未入海，膏泽弥此方。",
      "芋魁倘可饱，无肉亦奚伤。"
    ]
  },
  {
    "id": "2e89e42020fdc805c46283f82edfaacc",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "冯冼古烈妇，翁媪国于兹。",
      "策勋梁武后，开府隋文时。",
      "三世更险易，一心无磷缁。",
      "锦伞平积乱，犀渠破馀疑。",
      "庙貌空复存，碑版漫无辞。",
      "我欲作铭志，慰此父老思。",
      "遗民不可问，偻句莫予欺。",
      "犦牲菌鸡卜，我当一访之。",
      "铜鼓壶卢笙，歌此送迎诗。"
    ]
  },
  {
    "id": "2e89e42020fdc805c46283f8181ef00b",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "沉香作庭燎，甲煎粉相和。岂若炷微火，萦烟袅清歌。",
      "贪人无饥饱，胡椒亦求多。朱、刘两狂子，陨坠如风荷。",
      "本欲竭泽渔，奈此明年何。"
    ]
  },
  {
    "id": "2e89e42020fdc805c46283f8d5ee4c75",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "鸡窠养鹤发，及与唐人游。",
      "来孙亦垂白，颇识李崖州。",
      "再逢卢与丁，阅世真东流。",
      "斯人今在亡，未遽掩一丘。",
      "我师吴季子，守节到晚周。",
      "一见春秋末，渺焉不可求。"
    ]
  },
  {
    "id": "2e89e42020fdc805c46283f87ef30d9c",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "城南有荒池，琐细谁复采。",
      "幽姿小芙蕖，香色独未改。",
      "欲为中州信，浩荡绝云海。",
      "遥知玉井莲，落蕊不相待。",
      "攀跻及少壮，已失那容悔。"
    ]
  },
  {
    "id": "2e89e42020fdc805c46283f81bd67e51",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "黎山有幽子，形槁神独完。负薪入城市，笑我儒衣冠。",
      "生不闻诗书，岂知有孔、颜。翛然独往来，荣辱未易关。",
      "日暮鸟兽散，家在孤云端。问答了不通，叹息指屡弹。",
      "似言君贵人，草莽栖龙鸾。遗我古贝布，海风今岁寒。"
    ]
  },
  {
    "id": "2e89e42020fdc8050550d80859acf253",
    "title": "和陶怨诗示庞邓",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "当欢有馀乐，在戚亦颓然。",
      "渊明得此理，安处故有年。",
      "嗟我与先生，所赋良奇偏。",
      "人间少宜适，惟有归耘田。",
      "我昔堕轩冕，毫厘真市廛。",
      "困来卧重裀，忧愧自不眠。",
      "如今破茅屋，一夕或三迁。",
      "风雨睡不知，黄叶满枕前。",
      "宁当出怨句，惨惨如孤烟。",
      "但恨不早悟，犹推渊明贤。"
    ]
  },
  {
    "id": "2e89e42020fdc80520f5fcfb18ff52df",
    "title": "次韵子由月季花再生",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "幽芳本长春，暂瘁如蚀月。",
      "且当付造物，未易料枯蘖。",
      "也知宿根深，便作紫笋茁。",
      "乘时出婉娩，为我暖栗冽。",
      "先生早贵重，庙论推英拔。",
      "而今城东瓜，不记召南茇。",
      "陋居有远寄，小圃无阔蹑。",
      "还为久处计，坐待行年匝。",
      "腊果缀梅枝，春杯浮竹叶。",
      "谁言一萌动，已觉万木活。",
      "聊将玉蕊新，插向纶巾折。"
    ]
  },
  {
    "id": "2e89e42020fdc80512d033191dc6fef9",
    "title": "和陶赠羊长史，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我非皇甫谧，门人如挚虞。不持两鸱酒，肯借一车书。",
      "欲令海外士，观经似鸿都。结发事文史，俯仰六十逾。",
      "老马不耐放，长鸣思服舆。故知根尘在，未免病药俱。",
      "念君千里足，历块犹踟蹰。好学真伯业，比肩可相如。",
      "此书久已熟，救我今荒芜。顾惭桑榆迫，久厌诗书娱。",
      "奏赋病未能，草玄老更疏。犹当距杨、墨，稍欲惩荆舒。"
    ]
  },
  {
    "id": "2e89e42020fdc80551e40ac56cd8aca7",
    "title": "和陶杂诗十一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "斜日照孤隙，始知空有尘。",
      "微风动众窍，谁信我忘身。",
      "一笑问儿子，与汝定何亲。",
      "从我来海南，幽绝无四邻。",
      "耿耿如缺月，独与长庚晨。",
      "此道固应尔，不当怨尤人。"
    ]
  },
  {
    "id": "2e89e42020fdc80551e40ac55188231f",
    "title": "和陶杂诗十一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "故山不可到，飞梦隔五岭。",
      "真游有黄庭，闭目寓两景。",
      "室空无可照，火灭膏自冷。",
      "披衣起视夜，海阔河汉永。",
      "西窗半明月，散乱梧楸影。",
      "良辰不可系，逝水无留骋。",
      "我苗期后枯，持此一念静。"
    ]
  },
  {
    "id": "2e89e42020fdc80551e40ac51bf11c6c",
    "title": "和陶杂诗十一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "真人有妙观，俗子多妄量。",
      "区区劝粒食，此岂知子房。",
      "我非徒跣相，终老怀未央。",
      "兔死缚淮阴，狗功指平阳。",
      "哀哉亦何羞，世路皆羊肠。"
    ]
  },
  {
    "id": "2e89e42020fdc80551e40ac5e2ec7596",
    "title": "和陶杂诗十一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "相如偶一官，嗤鄙蜀父老。",
      "不记犊鼻时，涤器混佣保。",
      "著书曾几何，渴肺灰土燥。",
      "琴台有遗魄，笑我归不早。",
      "作书遗故人，皎皎我怀抱。",
      "馀生幸无愧，可与君平道。"
    ]
  },
  {
    "id": "2e89e42020fdc80551e40ac52993f227",
    "title": "和陶杂诗十一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "孟德黠老狐，奸言嗾鸿豫。",
      "哀哉丧乱世，枭鸾各腾翥。",
      "逝者知几人，文举独不去。",
      "天方斫汉室，岂计一郗虑。",
      "昆虫正相啮，乃比蔺相如。",
      "我知公所坐，大名难久住。",
      "细德方险微，岂有容公处。",
      "既往不可悔，庶为来者惧。"
    ]
  },
  {
    "id": "2e89e42020fdc80551e40ac507e4c4f5",
    "title": "和陶杂诗十一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "博大古真人，老聃、关尹喜。独立万物表，长生乃馀事。",
      "稚川差可近，倘有接物意。我顷登罗浮，物色恐相值。",
      "徘徊朱明洞，沙水自清驶。满把菖蒲根，叹息复弃置。"
    ]
  },
  {
    "id": "2e89e42020fdc80551e40ac57632e20a",
    "title": "和陶杂诗十一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "蓝乔近得道，常苦世褊迫。",
      "西游王屋山，不践长安陌。",
      "尔来宁复见，鸟道度太白。",
      "昔与吴远游，同藏一瓢窄。",
      "潮阳隔云海，岁晚倘见客。",
      "伐薪供养火，看作栖凤宅。"
    ]
  },
  {
    "id": "2e89e42020fdc80551e40ac52a8fd52a",
    "title": "和陶杂诗十一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "南荣晚闻道，未肯化庚桑。",
      "陶顽铸强犷，枉费尘与糠。",
      "越子古成之，韩生教休粮。",
      "参同得灵钥，九锁启伯阳。",
      "鹅城见诸孙，贫苦我为伤。",
      "空馀焦先室，不传元化方。",
      "遗像似李白，一奠临江觞。"
    ]
  },
  {
    "id": "2e89e42020fdc80551e40ac52b2f4867",
    "title": "和陶杂诗十一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "馀龄难把玩，妙解寄笔端。常恐抱永叹，不及丘明、迁。",
      "亲友复劝我，放心饯华颠。虚名非我有，至味知谁餐。",
      "思我无所思，安能观诸缘。已矣复何叹，旧说《易》两篇。"
    ]
  },
  {
    "id": "2e89e42020fdc80551e40ac5095630b3",
    "title": "和陶杂诗十一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "申、韩本自圣，陋古不复稽。巨君纵独欲，借经作岩崖。",
      "遂令青衿子，珠璧人人怀。凿齿井蛙耳，信谓天可弥。",
      "大道久分裂，破碎日愈离。我如终不言，谁悟角与羁。",
      "吾琴岂得已，昭氏有成亏。"
    ]
  },
  {
    "id": "2e89e42020fdc80551e40ac52530d69b",
    "title": "和陶杂诗十一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我昔登朐山，出日观沧凉。",
      "欲济东海县，恨无石桥梁。",
      "今兹黎母国，何异于公乡。",
      "蚝浦既黏山，暑路亦飞霜。",
      "所欣非自誷，不怨道里长。"
    ]
  },
  {
    "id": "2e89e42020fdc80560e47ccd0ddd5616",
    "title": "入寺",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "曳杖入寺门，辑杖挹世尊。",
      "我是玉堂仙，谪来海南村。",
      "多生宿业尽，一气中夜存。",
      "旦随老鸦起，饥食扶桑暾。",
      "光圆摩尼珠，照耀玻璃盆。",
      "来从佛印可，稍觉魔忙奔。",
      "闲看树转午，坐到钟鸣昏。",
      "敛收平生心，耿耿聊自温。"
    ]
  },
  {
    "id": "2e89e42020fdc805d1e691470d3b4cbe",
    "title": "和陶田舍始春怀古二首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "退居有成言，垂老竟未践。",
      "何曾渊明归，屡作敬通免。",
      "休闲等一味，妄想生愧腼。",
      "聊将自知明，稍积在家善。",
      "城东两黎子，室迩人自远。",
      "呼我钓其池，人鱼两忘反。",
      "使君亦命驾，恨子林塘浅。"
    ]
  },
  {
    "id": "2e89e42020fdc805d1e69147e6fe4e57",
    "title": "和陶田舍始春怀古二首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "茅茨破不补，嗟子乃尔贫。",
      "菜肥人愈瘦，灶闲井常勤。",
      "我欲致薄少，解衣劝坐人。",
      "临池作虚堂，雨急瓦声新。",
      "客来有美载，果熟多幽欣。",
      "丹荔破玉肤，黄柑溢芳津。",
      "借我三亩地，结茅为子邻。",
      "鴂舌倘可学，化为黎母民。"
    ]
  },
  {
    "id": "2e89e42020fdc8050829b4411e4998ba",
    "title": "独觉",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "瘴雾三年恬不怪，反畏北风生体疥。",
      "朝来缩颈似寒鸦，焰火生薪聊一快。",
      "红波翻屋春风起，先生默坐春风里。",
      "浮空眼缬散云霞，无数心花发桃李。",
      "翛然独觉午窗明，欲觉犹闻醉鼾声。",
      "回首向来萧瑟处，也无风雨也无晴。"
    ]
  },
  {
    "id": "2e89e42020fdc805d9b9f829367717ba",
    "title": "次韵子由浴罢",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "理发千梳净，风晞胜汤沐。闭息万窍通，雾散名乾浴。",
      "颓然语默丧，静见天地复。时令具薪水，漫欲濯腰腹。",
      "陶匠不可求，盆斛何由足。老鸡卧粪土，振羽双暝目。",
      "倦马𩥇风沙，奋鬣一喷玉。垢净各殊性，快惬聊自沃。",
      "云母透蜀纱，琉璃莹蕲竹。稍能梦中觉，渐使生处熟。",
      "《楞严》在床头，妙偈时仰读。返流归照性，独立遗所瞩。",
      "未知仰山禅，已就季主卜。安心会自得，助长毋相督。"
    ]
  },
  {
    "id": "2e89e42020fdc805371e542cde4f161d",
    "title": "谪居三适三首旦起理发",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "安眠海自运，浩浩朝黄宫。",
      "日出露未晞，郁郁蒙霜松。",
      "老栉从我久，齿疏含清风。",
      "一洗耳目明，习习万窍通。",
      "少年苦嗜睡，朝谒常匆匆。",
      "爬搔未云足，已困冠巾重。",
      "何异服辕马，沙尘满风騣。",
      "雕鞍响珂月，实与杻械同。",
      "解放不可期，枯柳岂易逢。",
      "谁能书此乐，献与腰金翁。"
    ]
  },
  {
    "id": "2e89e42020fdc80595f5b64d4c930d3c",
    "title": "谪居三适三首·旦起理发",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "蒲团蟠两膝，竹几阁双肘。",
      "此间道路熟，径到无何有。",
      "身心两不见，息息安且久。",
      "睡蛇本亦无，何用钩与手。",
      "神凝疑夜禅，体适剧卯酒。",
      "我生有定数，禄尽空余寿。",
      "枯杨不飞花，膏泽回衰朽。",
      "谓我此为觉，物至了不受。",
      "谓我今方梦，此心初不垢。",
      "非梦亦非觉，请问希夷叟。"
    ]
  },
  {
    "id": "2e89e42020fdc8052110ed10486247c6",
    "title": "谪居三适三首·夜臥濯足",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "长安大雪年，束薪抱衾裯。",
      "云安市无井，斗水宽百忧。",
      "今我逃空谷，孤城啸鸺鹠。",
      "得米如得珠，食菜不敢留。",
      "况有松风声，釜鬲鸣飕飕。",
      "瓦盎深及膝，时复冷暖投。",
      "明灯一爪剪，快若鹰辞鞲。",
      "天低瘴云重，地薄海气浮。",
      "土无重膇药，独以薪水瘳。",
      "谁能更包裹，冠履装沐猴。"
    ]
  },
  {
    "id": "2e89e42020fdc805614d07a804749245",
    "title": "借前韵贺子由生第四孙斗老",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "今日散幽忧，弹冠及新沐。",
      "况闻万里孙，已报三日浴。",
      "朋来四男子，大壮泰临复。",
      "开书喜见面，未饮春生腹。",
      "无官一身轻，有子万事足。",
      "举家传吉梦，殊相惊凡目。",
      "烂烂开眼电，硗硗峙头玉。",
      "但令强筋骨，可以耕衍沃。",
      "不须富文章，端解耗纸竹。",
      "君归定何日，我计久已熟。",
      "长留五车书，要使九子读。",
      "箪瓢有内乐，轩冕无流瞩。",
      "人言适似我，穷达已可卜。",
      "早谋二顷田，莫待八州督。"
    ]
  },
  {
    "id": "2e89e42020fdc8052bcffa0b0b8b0387",
    "title": "过于海舶，得迈寄书、酒。作诗，远和之，皆粲然可观。子由有书相庆也，因用其韵赋一篇，并寄诸子侄",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我似老牛鞭不动，雨滑泥深四蹄重。汝如黄犊走却来，海阔山高百程送。",
      "庶几门户有八慈，不恨居邻无二仲。他年汝曹笏满床，中夜起舞踏破瓮。",
      "会当洗眼看腾跃，莫指痴腹笑空洞。誉儿虽是两翁癖，积德已自三世种。",
      "岂惟万一许生还，尚恐九十烦珍从。六子晨耕箪瓢出，众妇夜绩灯火共。",
      "春秋古史乃家法，诗笔《离骚》亦时用。但令文字还照世，粪土腐馀安足梦。"
    ]
  },
  {
    "id": "2e89e42020fdc8057596b4c3e2f8808a",
    "title": "和陶形赠影",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天地有常运，日月无闲时。",
      "孰居无事中，作止推行之。",
      "细察我与汝，相因以成兹。",
      "忽然乘物化，岂与生灭期。",
      "梦时我方寂，偃然无所思。",
      "胡为有哀乐，辄复随涟洏。",
      "我舞汝凌乱，相应不少疑。",
      "还将醉时语，答我梦中辞。"
    ]
  },
  {
    "id": "2e89e42020fdc805ca705e0d678c5a02",
    "title": "和陶影答形",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "丹青写君容，常恐画师拙。",
      "我依月灯出，相肖两奇绝。",
      "妍媸本在君，我岂相媚悦。",
      "君如火上烟，火尽君乃别。",
      "我如镜中像，镜坏我不灭。",
      "虽云附阴晴，了不受寒热。",
      "无心但因物，万变岂有竭。",
      "醉醒皆梦耳，未用议优劣。"
    ]
  },
  {
    "id": "2e89e42020fdc805061a233e14aa8e93",
    "title": "和陶神释",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "二子本无我，其初因物著。",
      "岂惟老变衰，念念不如故。",
      "知君非金石，安得长托附。",
      "莫从老君言，亦莫用佛语。",
      "仙山与佛国，终恐无是处。",
      "甚欲随陶翁，移家酒中住。",
      "醉醒要有尽，未易逃诸数。",
      "平生逐儿戏，处处馀作具。",
      "所至人聚观，指目生毁誉。",
      "如今一弄火，好恶都焚去。",
      "既无负载劳，又无寇攘惧。",
      "仲尼晚乃觉，天下何思虑。"
    ]
  },
  {
    "id": "2e89e42020fdc8058e6565587ece9ef5",
    "title": "和陶使都经钱溪",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "乔木卷苍藤，浩浩崩云积。",
      "谢家堂前燕，对语悲宿昔。",
      "仰看桄榔树，玄鹤舞长翮。",
      "新年结荔子，主人黄壤隔。",
      "溪阴宜馆我，稍省薪水役。",
      "相如卖车骑，五亩亦可易。",
      "但恐鵩鸟来，此生还荡析。",
      "谁能插篱槿，护此残竹柏。"
    ]
  },
  {
    "id": "2e89e42020fdc80559f0cb5fe7337488",
    "title": "和陶和刘柴桑",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "万劫互起灭，百年一踟躇。",
      "漂流四十年，今乃言卜居。",
      "且喜天壤间，一席亦吾庐。",
      "稍理兰桂丛，尽平狐兔墟。",
      "黄橼出旧蘖，紫茗抽新畬。",
      "我本早衰人，不谓老更劬。",
      "邦君助畚锸，邻里通有无。",
      "竹屋从低深，山窗自明疏。",
      "一饱便终日，高眠忘百须。",
      "自笑四壁空，无妻老相如。"
    ]
  },
  {
    "id": "2e89e42020fdc805edefcf9f8693095b",
    "title": "迁居之夕，闻邻舍儿诵书，欣然而作",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "幽居乱蛙黾，生理半人禽。",
      "跫然已可喜，况闻弦诵音。",
      "儿声自圆美，谁家两青衿。",
      "且欣集齐咻，未敢笑越吟。",
      "九龄起韶石，姜子家日南。",
      "吾道无南北，安知不生今。",
      "海阔尚挂斗，天高欲横参。",
      "荆榛短墙缺，灯火破屋深。",
      "引书与相和，置酒仍独斟。",
      "可以侑我醉，琅然如玉琴。"
    ]
  },
  {
    "id": "2e89e42020fdc8051ed3099fbbb793e9",
    "title": "宥老楮",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我墙东北隅，张王维老谷。树先樗栎大，叶等桑柘沃。",
      "流膏马乳涨，堕子杨梅熟。胡为寻丈地，养此不材木。",
      "蹶之得舆薪，规以种松菊。静言求其用，略数得五六。",
      "肤为蔡侯纸，子入《桐君录》。黄缯练成素，黝面颒作玉。",
      "灌洒蒸生菌，腐馀光吐烛。虽无傲霜节，幸免狂酲毒。",
      "孤根信微陋，生理有倚伏。投斧为赋诗，德怨聊相赎。"
    ]
  },
  {
    "id": "2e89e42020fdc805687267712538d05c",
    "title": "和陶西田穫早稻，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "蓬头三獠奴，谁谓愿且端。",
      "晨兴洒扫罢，饱食不自安。",
      "愿治此圃畦，少资主游观。",
      "昼功不自觉，夜气乃潜还。",
      "早韭欲争春，晚菘先破寒。",
      "人间无正味，美好出艰难。",
      "早知农圃乐，岂有非意干。",
      "尚恨不持锄，未免骍我颜。",
      "此心苟未降，何适不间关。",
      "休去复歇去，菜食何所叹。"
    ]
  },
  {
    "id": "2e89e42020fdc805a519eb911776d1ef",
    "title": "和陶下噀田舍穫",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "聚粪西垣下，凿泉东垣隈。",
      "劳辱何时休，宴安不可怀。",
      "天公岂相喜，雨霁与意谐。",
      "黄菘养土膏，老楮生树鸡。",
      "未忍便烹煮，绕观日百回。",
      "跨海得远信，冰盘鸣玉哀。",
      "茵蔯点脍缕，照坐如花开。",
      "一与蜑叟醉，苍颜两摧颓。",
      "齿根日浮动，自与粱肉乖。",
      "食菜岂不足，呼儿拆鸡栖。"
    ]
  },
  {
    "id": "2e89e42020fdc8057bd441c7d74aa690",
    "title": "和陶戴主簿",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "海南无冬夏，安知岁将穷。时时小摇落，荣悴俯仰中。",
      "上天信包荒，佳植无由丰。锄耰代肃杀，有择非霜风。",
      "手栽兰与菊，侑我清宴终。撷芳眼已明，饮酒腹尚冲。",
      "草去土自隤，井深墙愈隆。勿笑一亩园，蚁垤齐衡、嵩。"
    ]
  },
  {
    "id": "2e89e42020fdc805637307c67eb4f47a",
    "title": "和陶游斜川",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "谪居澹无事，何异老且休。",
      "虽过靖节年，未失斜川游。",
      "春江渌未波，人卧船自流。",
      "我本无所适，泛泛随鸣鸥。",
      "中流遇洑洄，舍舟步层丘。",
      "有口可与饮，何必逢我俦。",
      "过子诗似翁，我唱而辄酬。",
      "未知陶彭泽，颇有此乐不。",
      "问点尔何如，不与圣同忧。",
      "问翁何所笑，不为由与求。"
    ]
  },
  {
    "id": "2e89e42020fdc8058c5c2ad39de28f63",
    "title": "子由生日",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "上天不难知，好恶与我一。",
      "方其未定间，人力破阴骘。",
      "小忍待其定，报应真可必。",
      "季氏生而仁，观过见其实。",
      "端如柳下惠，焉往不三黜。",
      "天有时而定，寿考未易毕。",
      "儿孙七男子，次第皆逢吉。",
      "遥知设罗门，独掩悬罄室。",
      "回思十年事，无愧箧中笔。",
      "但愿白发兄，年年作生日。"
    ]
  },
  {
    "id": "2e89e42020fdc805579c4ec8d041f761",
    "title": "以黄子木拄杖为子由生日之寿",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "灵寿扶孔光，菊潭饮伯始。",
      "虽云闲草木，岂乐蒙此耻。",
      "一时偶收用，千载相瘢疻。",
      "海南无嘉植，野果名黄子。",
      "坚瘦多节目，天材任操倚。",
      "嗟我始剪裁，世用或缘此。",
      "贵从老夫手，往配先生几。",
      "相从归故山，不愧仙人杞。"
    ]
  },
  {
    "id": "2e89e42020fdc805c72329e49c7fcb99",
    "title": "和陶与殷晋安别",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "孤生知永弃，末路嗟长勤。",
      "久安儋耳陋，日与雕题亲。",
      "海国此奇士，官居我东邻。",
      "卯酒无虚日，夜棋有达晨。",
      "小瓮多自酿，一瓢时见分。",
      "仍将对床梦，伴我五更春。",
      "暂聚水上萍，忽散风中云。",
      "恐无再见日，笑谈来生因。",
      "空吟清诗送，不救归装贫。"
    ]
  },
  {
    "id": "2e89e42020fdc80557f2ea9ce8ea9955",
    "title": "赠郑清叟秀才",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "风涛战扶胥，海贼横泥子。",
      "胡为犯二怖，博此一笑喜。",
      "问君奚所欲，欲谈仁义耳。",
      "我才不逮人，所有聊足已。",
      "安能相付与，过听君误矣。",
      "霜风扫瘴毒，冬日稍清美。",
      "年来万事足，所欠惟一死。",
      "澹然两无求，滑净空棐几。"
    ]
  },
  {
    "id": "2e89e42020fdc80520987389fcc9cb4c",
    "title": "和陶王抚军座送客",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "胸中有佳处，海瘴不能腓。",
      "三年无所愧，十口今同归。",
      "汝去莫相怜，我生本无依。",
      "相从大块中，几合几分违。",
      "莫作往来相，而生爱见悲。",
      "悠悠含山日，炯炯留清辉。",
      "悬知冬夜长，不恨晨光迟。",
      "梦中与汝别，作诗记忘遗。"
    ]
  },
  {
    "id": "2e89e42020fdc805c4c4769f6da78d7f",
    "title": "和陶答庞参军",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "留灯坐达晓，要与影晤言。下帷对古人，何暇复窥园。",
      "使君本学武，少诵《十三篇》。颇能口击贼，戈戟亦森然。",
      "才智谁不如，功名叹无缘。独来向我说，愤懑当奚宣。",
      "一见胜百闻，往鏖皋兰山。白衣挟三矢，趁此征辽年。"
    ]
  },
  {
    "id": "2e89e42020fdc80526dbe83de93a00ce",
    "title": "夜烧松明火",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "岁暮风雨交，客舍悽薄寒。",
      "夜烧松明火，照室红龙鸾。",
      "快焰初煌煌，碧烟稍团团。",
      "幽人忽富贵，蕙帐芬椒兰。",
      "珠煤缀屋角，香𣿉流铜盘。",
      "坐看十八公，俯仰灰烬残。",
      "齐奴朝爨蜡，莱公夜长叹。",
      "海康无此物，烛尽更未阑。"
    ]
  },
  {
    "id": "2e89e42020fdc8054140d958a10169bf",
    "title": "贫家净扫地",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "贫家净扫地，贫女好梳头。",
      "下士晚闻道，聊以拙自修。",
      "叩门有佳客，一饭相邀留。",
      "舂炊勿草草，此客未易媮。",
      "慎勿用劳薪，感我如薰莸。",
      "德人抱衡石，铢黍安可廋。"
    ]
  },
  {
    "id": "2e89e42020fdc80540d5d17f66c6a116",
    "title": "五色雀，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "粲粲五色羽，炎方凤之徒。",
      "青黄缟玄服，翼卫两绂朱。",
      "仁心知闵农，常告雨霁符。",
      "我穷惟四壁，破屋无瞻乌。",
      "惠然此粲者，来集竹与梧。",
      "锵鸣如玉佩，意欲相嬉娱。",
      "寂寞两黎生，食菜真臞儒。",
      "小圃散春物，野桃陈雪肤。",
      "举杯得一笑，见此红鸾雏。",
      "高情如飞仙，未易握粟呼。",
      "胡为去复来，眷眷岂属吾。",
      "回翔天壤间，何必怀此都。"
    ]
  },
  {
    "id": "2e89e42020fdc8059926b351a930205a",
    "title": "安期生，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "安期本策士，平日交蒯通。",
      "尝干重瞳子，不见隆准公。",
      "应如鲁仲连，抵掌吐长虹。",
      "难堪踞床洗，宁挹扛鼎雄。",
      "事既两大缪，飘然籋遗风。",
      "乃知经世士，出世或乘龙。",
      "岂比山泽臞，忍饥啖柏松。",
      "纵使偶不死，正堪为仆僮。",
      "茂陵秋风客，望祖犹蚁蜂。",
      "海上如瓜枣，可闻不可逢。"
    ]
  },
  {
    "id": "2e89e42020fdc805c6b3b800ecf24f5d",
    "title": "司命宫杨道士息轩",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "无事此静坐，一日似两日。",
      "若活七十年，便是百四十。",
      "黄金几时成，白发日夜出。",
      "开眼三千秋，速如驹过隙。",
      "是故东坡老，贵汝一念息。",
      "时来登此轩，目送过海席。",
      "家山归未能，题诗寄屋壁。"
    ]
  },
  {
    "id": "2e89e42020fdc8051443dc510a521103",
    "title": "赠李兕彦威秀才",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "魏王大瓢实五石，种成濩落将安适。可怜公子持十牛，海上三年竟何得。",
      "先生少负不羁才，从军数到单于台。天山直欲三箭取，白衣将军何人哉。",
      "夜逢怪石曾饮羽，戏中戟枝何足数。誓将马革裹尸还，肯学班超苦儿女。",
      "封侯卫、霍知几许，老矣先生困羁旅。酒酣聊复说平生，结袜犹堪一再鼓。",
      "弃书捐剑学万人，纨裤儒冠皆误身。穷途政似不龟手，与世羞为西子颦。",
      "如今惟有谈天口，云梦胸中吞八九。世间万事寄黄粱，且与先生说乌有。"
    ]
  },
  {
    "id": "2e89e42020fdc8051870c3f59413793b",
    "title": "和陶郭主簿二首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "今日复何日，高槐布初阴。良辰非虚名，清和盈我襟。",
      "孺子卷书坐，诵诗如鼓琴。却去四十年，玉颜如汝今。",
      "闭户未尝出，出为邻里钦。家世事酌古，百史手自斟。",
      "当年二老人，喜我作此音。淮、德入我梦，角羁未胜簪。",
      "孺子笑问我，君何念之深。"
    ]
  },
  {
    "id": "2e89e42020fdc8051870c3f5030a7cce",
    "title": "和陶郭主簿二首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "雀鷇含淳音，竹萌抱静节。诵我先君诗，肝肺为澄澈。",
      "犹如鸣鹤和，未作获麟绝。愿因骑鲸李，追此御风列。",
      "丈夫贵出世，功名岂人杰。家书三万卷，独取《服食诀》。",
      "地行即空飞，何必挟日月。"
    ]
  },
  {
    "id": "2e89e42020fdc8054a6de489fe758b1f",
    "title": "葛延之赠龟冠",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "南海神龟三千岁，兆协朋从生庆喜。",
      "智能周物不周身，未免人钻七十二。",
      "谁能用尔作小冠，岣嵝耳孙创其制。",
      "君今此去宁复来，欲慰相思时整视。"
    ]
  },
  {
    "id": "2e89e42020fdc805891286a7f87a0864",
    "title": "和陶始经曲阿",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "虞人非其招，欲往畏简书。",
      "穆生责醴酒，先见我不如。",
      "江左古弱国，强臣擅天衢。",
      "渊明堕诗酒，遂与功名疏。",
      "我生值良时，朱金义当纡。",
      "天命适如此，幸收废弃馀。",
      "独有愧此翁，大名难久居。",
      "不思牺牛龟，兼取熊掌鱼。",
      "北郊有大赉，南冠解囚拘。",
      "眷言罗浮下，白鹤返故庐。"
    ]
  },
  {
    "id": "2e89e42020fdc80568e0699073aee96b",
    "title": "真一酒歌，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "空中细茎插天芒，不生沮泽生陵冈。涉阅四气更六阳，森然不受螟与蝗。",
      "飞龙御月作秋凉，苍波改色屯云黄。天旋雷动玉尘香，起溲十裂照坐光。",
      "跏趺牛噍安且详，动摇天关出琼浆。壬公飞空丁女藏，三伏遇井了不尝。",
      "酿为真一和而庄，三杯俨如侍君王。湛然寂照非楚狂。",
      "终身不入无功乡。"
    ]
  },
  {
    "id": "2e89e42020fdc80522dae33b8b0999cb",
    "title": "别海南黎民表",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我本海南民，寄生西蜀州。",
      "忽然跨海去，譬如事远游。",
      "平生生死梦，三者无劣优。",
      "知君不再见，欲去且少留。"
    ]
  },
  {
    "id": "2e89e42020fdc805ffbbfa624876ba78",
    "title": "余来儋耳，得吠狗，曰乌觜，甚猛而驯，随予迁合浦，过澄迈，泅而济，路人皆惊，戏为作此诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "乌喙本海獒，幸我为之主。",
      "食馀已瓠肥，终不忧鼎俎。",
      "昼驯识宾客，夜悍为门户。",
      "知我当北还，掉尾喜欲舞。",
      "跳踉趁童仆，吐舌喘汗雨。",
      "长桥不肯蹑，径渡清深浦。",
      "拍浮似鹅鸭，登岸剧虓虎。",
      "盗肉亦小疵，鞭棰当贳汝。",
      "再拜谢厚恩，天不遣言语。",
      "何当寄家书，黄耳定乃祖。"
    ]
  },
  {
    "id": "2e89e42020fdc8052fc319fbb677d1f8",
    "title": "自雷适廉，宿于兴廉村净行院",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "荒凉海南北，佛舍如鸡栖。",
      "忽行榕林中，跨空飞栱枅。",
      "当门冽碧井，洗我两足泥。",
      "高堂磨新砖，洞户分角圭。",
      "倒床便甘寝，鼻息如虹霓。",
      "童仆不肯去，我为半日稽。",
      "晨登一叶舟，醉兀十里溪。",
      "醒来知何处，归路老更迷。"
    ]
  },
  {
    "id": "2e89e42020fdc805c2179c8f93573bbe",
    "title": "廉州龙眼，质味殊绝，可敌荔支",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "龙眼与荔支，异出同父祖。",
      "端如甘与橘，未易相可否。",
      "异哉西海滨，琪树罗玄圃。",
      "累累似桃李，一一流膏乳。",
      "坐疑星陨空，又恐珠还浦。",
      "图经未尝说，玉食远莫数。",
      "独使皴皮生，弄色映雕俎。",
      "蛮荒非汝辱，幸免妃子污。"
    ]
  },
  {
    "id": "2e89e42020fdc8054d1f74705a945a70",
    "title": "梅圣俞之客欧阳晦夫，使工画茅庵，己居其中，一琴横床而已。曹子方作诗四韵，仆和之云",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "寂寞王子猷，回船剡溪路。",
      "超遥戴安道，雪夕谁与度。",
      "倒披王恭氅，半掩袁安户。",
      "应调折弦琴，自和撚须句。"
    ]
  },
  {
    "id": "2e89e42020fdc8050c85b237f5e36935",
    "title": "欧阳晦夫惠琴枕",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "中郎不眠仰看屋，得此古椽围尺竹。轮囷濩落非笛材，剖作袖琴徽轸足。",
      "流传几处到渊明，卧枕纶巾酒新漉。《孤鸾》、《别鹄》谁复闻，鼻息齁齁自成曲。"
    ]
  },
  {
    "id": "2e89e42020fdc805fadc4eb86a558380",
    "title": "琴枕",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "清眸作金徽，素齿为玉轸。",
      "响泉竟何用，金带常苦窘。",
      "斓斑渍珠泪，宛转堆云鬒。",
      "君若安七弦，应弹卓氏引。"
    ]
  },
  {
    "id": "2e89e42020fdc8058a5288639ba05cb1",
    "title": "欧阳晦夫遗接䍦琴枕，戏作此诗谢之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "携儿过岭今七年，晚途更着黎衣冠。",
      "白头穿林要藤帽，赤脚渡水须花缦。",
      "不愁故人惊绝倒，但使俚俗相恬安。",
      "见君合浦如梦寐，挽须握手俱汍澜。",
      "妻缝接䍦雾縠细，儿送琴枕冰徽寒。",
      "无弦且寄陶令意，倒载犹作山公看。",
      "我怀汝阴六一老，眉宇秀发如春峦。",
      "羽衣鹤氅古仙伯，岌岌两柱扶霜纨。",
      "至今画像作此服，凛如退之加渥丹。",
      "尔来前辈皆鬼录，我亦带脱巾攲宽。",
      "作诗颇似六一语，往往亦带梅翁酸。"
    ]
  },
  {
    "id": "2e89e42020fdc8051ece9a506df47679",
    "title": "留别廉守",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "编萑以苴猪，墐涂以涂之。",
      "小饼如嚼月，中有酥与饴。",
      "悬知合浦人，长诵东坡诗。",
      "好在真一酒，为我醉宗资。"
    ]
  },
  {
    "id": "2e89e42020fdc8054c22b133c2eab1ab",
    "title": "瓶笙，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "孤松吟风细泠泠，独茧长缫女娲笙。",
      "陋哉石鼎逢弥明，蚯蚓窍作苍蝇声。",
      "瓶中宫商自相赓，昭文无亏亦无成。",
      "东坡醉熟呼不醒，但云作劳吾耳鸣。"
    ]
  },
  {
    "id": "2e89e42020fdc8058b867964f5f34898",
    "title": "藤州江上夜起对月，赠邵道士",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "江月照我心，江水洗我肝。",
      "端如径寸珠，堕此白玉盘。",
      "我心本如此，月满江不湍。",
      "起舞者谁欤，莫作三人看。",
      "峤南瘴疠地，有此江月寒。",
      "乃知天壤间，何人不清安。",
      "床头有白酒，盎若白露漙。",
      "独醉还独醒，夜气清漫漫。",
      "仍呼邵道士，取琴月下弹。",
      "相将乘一叶，夜下苍梧滩。"
    ]
  },
  {
    "id": "2e89e42020fdc805ab32e0c540310141",
    "title": "徐元用使君与其子端常邀仆与小儿过同游东山浮金堂，戏作此诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昔与徐使君，共赏钱塘春。",
      "爱此小天竺，时来中圣人。",
      "松如迁客老，酒似使君醇。",
      "系舟藤城下，弄月镡江滨。",
      "江月夜夜好，云山朝朝新。",
      "使君有令子，真是石麒麟。",
      "我子乃散材，有如木轮囷。",
      "二老白接䍦，两郎乌角巾。",
      "醉卧松下石，扶归江上津。",
      "浮桥半没水，揭此碧鳞鳞。"
    ]
  },
  {
    "id": "2e89e42020fdc80559c291f32f65a460",
    "title": "将至广州，用过韵，寄迈迨二子",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "皇天遣出家，临老乃学道。",
      "北归为儿子，破戒堪一笑。",
      "披云见天眼，回首失海潦。",
      "蛮唱与黎歌，馀音犹杳杳。",
      "大儿牧众稚，四岁守孤峤。",
      "次子病学医，三折乃粗晓。",
      "小儿耕且养，得暇为书绕。",
      "我亦困诗酒，去道愈茫渺。",
      "纷纷何时定，所至皆可老。",
      "莫为柳仪曹，诗书教氓獠。",
      "亦莫事登陟，溪山有何好。",
      "安居与我游，闭户净洒扫。"
    ]
  },
  {
    "id": "2e89e42020fdc8057ccf76a98704536e",
    "title": "周教授索枸杞，因以诗赠，录呈广倅萧大夫",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "邺侯藏书手不触，嗟我嗜书终日读。",
      "短檠照字细如毛，怪底昏花悬两目。",
      "扶衰赖有王母杖，名字于今挂仙录。",
      "荒城古堑草露寒，碧叶丛低红菽粟。",
      "春根夏苗秋著子，尽付天随耻充腹。",
      "兰伤桂折缘有用，尔独何损丹其族。",
      "赠君慎勿比薏苡，采之终日不盈掬。",
      "外泽中乾非尔俦，敛藏更借秋阳曝。",
      "鸡壅桔梗一称帝，堇也虽尊等臣仆。",
      "时复论功不汝遗，异时谨事东篱菊。"
    ]
  },
  {
    "id": "2e89e42020fdc80505e7a42c285f3a71",
    "title": "韦偃牧马图",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "神工妙技帝所收，江都曹、韩逝莫留。人间画马惟韦侯，当年为谁扫骅骝。",
      "至今霜蹄踏长楸，圉人困卧沙垄头。沙苑茫茫蒺藜秋，风騣雾鬣寒飕飕。",
      "龙种尚与驽骀游，长秸短豆岂我羞。八銮六辔非马谋，古来西山与东丘。"
    ]
  },
  {
    "id": "2e89e42020fdc805df1404a05cad3616",
    "title": "广州何道士众妙堂",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "湛然无观古真人，我独观此众妙门。",
      "夫物芸芸各归根，众中得一道乃存。",
      "道人晨起开东轩，趺坐一醉扶桑暾。",
      "馀光照我玻璃盆，倒射窗几清而温。",
      "欲收月魄餐日魂，我自日月谁使吞。"
    ]
  },
  {
    "id": "2e89e42020fdc80563d0d7d6497512bc",
    "title": "和黄秀才鉴空阁",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "明月本自明，无心孰为境。",
      "挂空如水鉴，写此山河影。",
      "我观大瀛海，巨浸与天永。",
      "九州居其间，无异蛇盘镜。",
      "空水两无质，相照但耿耿。",
      "妄云桂兔蟆，俗说皆可屏。",
      "我游鉴空阁，缺月正凄冷。",
      "黄子寒无衣，对月句愈警。",
      "借君方诸泪，一沐管城颖。",
      "谁言小丛林，清绝冠五岭。"
    ]
  },
  {
    "id": "2e89e42020fdc805b699185ead8c67b6",
    "title": "追和沈辽赠南华诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "善哉彼上人，了知明镜台。",
      "欢然不我厌，肯致远公杯。",
      "莞尔无心云，胡为出岫来。",
      "一堂安寂灭，卒岁扃苍苔。"
    ]
  },
  {
    "id": "2e89e42020fdc80513691ac5b362f751",
    "title": "书堂屿",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "苍山古木书堂屿，北出湘水百馀步。",
      "谁为往来亏世界，至今人指安禅处。",
      "岂无惊蛇与飞鸟，后来那复知其趣。",
      "不知我身今是否，空记名称在常住。"
    ]
  },
  {
    "id": "2e89e42020fdc8052d9dfe5960f4e10d",
    "title": "余昔过岭而南，题诗龙泉钟上，今复过而北，次前韵",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "秋风卷黄落，朝雨洗绿净。",
      "人贪归路好，节近中原正。",
      "下岭独徐行，艰险未敢忘。",
      "遥知叔孙子，已致鲁诸生。"
    ]
  },
  {
    "id": "2e89e42020fdc805b2c6233abff59673",
    "title": "虔州景德寺荣师湛然堂",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "卓然精明念不起，兀然灰槁照不灭。方定之时慧在定，定慧照寂非两法。",
      "妙湛总持不动尊，默然真入不二门。语息则默非对语，此话要将《周易》论。",
      "诸方人人把雷电，不容细看真头面。欲知妙湛与总持，更问江东三语掾。"
    ]
  },
  {
    "id": "2e89e42020fdc805d2cbfc39322c3778",
    "title": "和犹子迟赠孙志举",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "轩裳大炉鞲，陶冶一世人。",
      "从横落模范，谁复甘饥贫。",
      "可怜方回痴，初不疑嘉宾。",
      "颇念怀祖黠，嗔儿与兵姻。",
      "失身堕浩渺，投老无涯垠。",
      "回看十年旧，谁似数子真。",
      "孙郎表独立，霜戟交重闉。",
      "深居不汝觌，岂问亲与邻。",
      "连枝皆秀杰，英气推伯仁。",
      "我从海外归，喜及崆峒春。",
      "新年得异书，西郭有逸民。",
      "小孙又过我，欢若平生亲。",
      "清诗五百言，句句皆绝伦。",
      "养火虽未伏，要是丹砂银。",
      "我家六男子，朴学非时新。",
      "诗词各璀璨，老语徒周谆。",
      "愿言敦宿好，永与竹林均。",
      "六子岂可忘，从我屡厄陈。"
    ]
  },
  {
    "id": "2e89e42020fdc805e859d7038d051f2e",
    "title": "南禅长老和诗不已，故作《六虫篇》答之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "凤凰览德辉，远引不待遣。鷾鸸恋庭宇，倏忽来千转。",
      "那将坐井蛙，而比谈天衍。蠹鱼著文字，槁死犹遭卷。",
      "老牛疲耕作，见月亦妄喘。东坡方三问，南禅已五反。",
      "老人但目击，侍者应足茧。最后《六虫篇》，深寄恨语浅。"
    ]
  },
  {
    "id": "2e89e42020fdc80583412beeafb9a2db",
    "title": "乞数珠赠南禅湜老",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "从君觅数珠，老境仗消遣。",
      "未能转千佛，且从千佛转。",
      "儒生推变化，乾策数大衍。",
      "道士守玄牝，龙虎看舒卷。",
      "我老安能为，万劫付一喘。",
      "默坐阅尘界，往来八十反。",
      "区区我所寄，蹙缩蚕在茧。",
      "适从海上回，蓬莱又清浅。"
    ]
  },
  {
    "id": "2e89e42020fdc80583412beeb5ab1fe1",
    "title": "乞数珠赠南禅湜老",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "嗣宗虽不言，叔宝犹理遣。",
      "东坡但熟睡，一夕一展转。",
      "南迁昔虞翻，却扫今冯衍。",
      "古佛既手提，诸方皆席卷。",
      "当年清隐老，鹤瘦龟不喘。",
      "和我弹丸诗，百发亦百反。",
      "耆年日雕丧，但有犊角茧。",
      "时来窥方丈，共笑虎毛浅。"
    ]
  },
  {
    "id": "2e89e42020fdc8058a57aec029e335bd",
    "title": "明日，南禅和诗不到，故重赋数珠篇以督之，二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "未来不可招，已过那容遣。",
      "中间见在心，一一风轮转。",
      "自从一生二，巧历莫能衍。",
      "不如袖手坐，六用都怀卷。",
      "风雷生謦欬，万窍自号喘。",
      "诗人思无邪，孟子内自反。",
      "大珠分一月，细绠合两茧。",
      "累然挂禅床，妙用夫岂浅。"
    ]
  },
  {
    "id": "2e89e42020fdc8058a57aec06b0dd603",
    "title": "明日，南禅和诗不到，故重赋数珠篇以督之，二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "朝来取饭化，乃是维摩遣。",
      "全锋虽未露，半藏已曾转。",
      "说有陋裴頠，谈无笑王衍。",
      "看经聊尔耳，遮眼初不卷。",
      "三吒故自醒，一吷何由喘。",
      "请归视故椟，静夜珠当反。",
      "安居三十年，古衲磨山茧。",
      "持珠尚默坐，岂是功用浅。"
    ]
  },
  {
    "id": "2e89e42020fdc805eed4d3b1007ecd94",
    "title": "用前韵再和孙志举",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "人众者胜天，天定亦胜人。",
      "邓通岂不富，郭解安得贫。",
      "惊飞贺厦燕，走散入幕宾。",
      "醉眠中山酒，梦结南柯姻。",
      "宠辱能几何，悲欢浩无垠。",
      "回视人间世，了无一事真。",
      "洒扫古玉局，香火通帝闉。",
      "我室思无邪，我堂德有邻。",
      "所至为乡里，事贤友其仁。",
      "之子富经术，蔚如井大春。",
      "蜿蟺楚南极，淑气生此民。",
      "唱高和自寡，非我谁当亲。",
      "譬彼嶰谷竹，剪裁待伶伦。",
      "俗学吁可鄙，纸缯配刍银。",
      "聊将调痴鬼，亦复争华新。",
      "愿子事笃实，浮言扫谵谆。",
      "穷通付造物，得丧理本均。",
      "期子如太仓，会当发陈陈。"
    ]
  },
  {
    "id": "2e89e42020fdc805ee4e8986fc0372b7",
    "title": "崔文学甲携文见过，萧然有出尘之姿，问之，则孙介夫之甥也。故复用前韵，赋一篇，示志举",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "象服盛簪珥，岂是邢夫人。",
      "敝衣破冠履，可怜范叔贫。",
      "君看崔员外，晚就观国宾。",
      "当年颇赫赫，翁妪争为姻。",
      "蹭蹬阻风水，横斜挂边垠。",
      "青衫映白发，今似梅子真。",
      "道存百无害，甘守吴市闉。",
      "自言总角岁，慈母为择邻。",
      "邦人惊似舅，矫矫恶不仁。",
      "诗文非他师，家法乃富春。",
      "岂非空同秀，为国产隽民。",
      "挺然齐鲁生，近出姬姜亲。",
      "为文不在多，一颂了伯伦。",
      "清诗要锻炼，乃得铅中银。",
      "自我迁岭外，七见槐火新。",
      "著书已绝笔，一默含千谆。",
      "蒉桴和苇籥，天节非人均。",
      "时时自娱嬉，岂为俗子陈。"
    ]
  },
  {
    "id": "2e89e42020fdc80533ec6ca487eae335",
    "title": "虔州吕倚承事，年八十三，读书作诗不已，好收古今帖，贫甚，至食不足",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "扬雄老无子，冯衍终不遇。不识孔方兄，但有灵照女。",
      "家藏古今帖，墨色照箱筥。饥来据空案，一字不堪煮。",
      "枯肠五千卷，磊落相撑拄。吟为蜩蛩声，时有岛、可句。",
      "为语里长者，德齿敬已古。如翁有几人，薄少可时助。"
    ]
  },
  {
    "id": "2e89e42020fdc805d86555306f8596e8",
    "title": "张竞辰永康所居万卷堂",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君家四壁如相如，卷藏天禄吞石渠。",
      "岂惟邺侯三万轴，家有世南行秘书。",
      "儿童拍手笑何事，笑人空腹谈经义。",
      "未许中郎得异书，且共扬雄说奇字。",
      "清江萦山碧玉环，下有老龙千古闲。",
      "知君好事家有酒，化为老人夜扣关。",
      "留侯之孙书满腹，玉函宝方何用读。",
      "濠梁空复五车多，圯上从来一编足。"
    ]
  },
  {
    "id": "2e89e42020fdc8057f3d48441c40a875",
    "title": "刘壮舆长官是是堂",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "闲燕言仁义，是非安可无。",
      "非非义之属，是是仁之徒。",
      "非非近乎讪，是是近乎谀。",
      "当为感麟翁，善恶分锱铢。",
      "抑为阮嗣宗，臧否两含糊。",
      "刘君有家学，三世道益孤。",
      "陈古以刺今，紬史行天诛。",
      "皎如大明镜，百陋逢一姝。",
      "鹗立时四顾，何由扰群狐。",
      "作堂名是是，自说行坦途。",
      "孜孜称善人，不善自远徂。",
      "愿君置座右，此语禹所谟。"
    ]
  },
  {
    "id": "2e89e42020fdc80559b3587265d8bcc9",
    "title": "梦中作寄朱行中",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "舜不作六器，谁知贵玙璠。",
      "哀哉楚狂士，抱璞号空山。",
      "相如起睨柱，头璧与俱还。",
      "何如郑子产，有礼国自闲。",
      "虽微韩宣子，鄙夫亦辞环。",
      "至今不贪宝，凛然照尘寰。"
    ]
  },
  {
    "id": "2e89e42020fdc805f538e6b2d9abf7a1",
    "title": "答径山琳长老",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "与君皆丙子，各已三万日。",
      "一日一千偈，电往那容诘。",
      "大患缘有身，无身则无疾。",
      "平生笑罗什，神咒真浪出。"
    ]
  },
  {
    "id": "2e89e42020fdc8053ef8a88828d9f5cb",
    "title": "严颜碑",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "先主反刘璋，兵意颇不义。",
      "孔明古豪杰，何乃为此事。",
      "刘璋固庸主，谁为死不二。",
      "严子独何贤，谈笑傲砧几。",
      "国亡君已执，嗟子死谁为。",
      "何人刻山石，使我空涕泪。",
      "吁嗟断头将，千古为病悸。"
    ]
  },
  {
    "id": "2e89e42020fdc805c7062c36e3cd7837",
    "title": "永安宫",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "千古陵谷变，故宫安得存。",
      "徘徊问耆老，惟有永安门。",
      "游人杂楚蜀，车马晚喧喧。",
      "不见重楼好，谁知昔日尊。",
      "吁嗟蜀先主，兵败此亡魂。",
      "只应法正死，使公去遭燔。"
    ]
  },
  {
    "id": "2e89e42020fdc80530e4ee568d24e447",
    "title": "嘲子由",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "堆几尽埃简，攻之如蠹虫。",
      "谁知圣人意，不尽书籍中。",
      "曲尽弦犹在，器成机见空。",
      "妙哉斫轮手，堂下笑桓公。"
    ]
  },
  {
    "id": "2e89e42020fdc805ba6e6285ba2dca52",
    "title": "奉和成伯大雨中会客解嘲",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "乐事难并真实语，坐排用意多乖误。",
      "兴来取次或成欢，瓦钩却胜黄金注。",
      "我生祸患久不择，肯为一时风雨阻！",
      "天公变化岂有常，明月行看照归路。"
    ]
  },
  {
    "id": "2e89e42020fdc8058044a3ea7736f315",
    "title": "数日前，梦一僧出二镜求诗，僧以镜置日中，其影甚异，其一如芭蕉，其一如莲花，梦中与作诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君家有二镜，光景如湛卢。",
      "或长如芭蕉，或圆如芙蕖。",
      "飞电著子壁，明月入我庐。",
      "月下合三璧，日月跳明珠。",
      "问子是非我，我是非文殊。"
    ]
  },
  {
    "id": "2e89e42020fdc805ec6d6e7111b2f3ba",
    "title": "常山赠刘镃",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "刘侯年少日，骏马拊便面。",
      "援弓雁自落，不待白羽贯。"
    ]
  },
  {
    "id": "2e89e42020fdc805626cf4b5d19369b8",
    "title": "题李伯时《渊明东篱图》",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "彼哉嵇、阮曹，终以明自膏。靖节固昭旷，归来侣蓬蒿。",
      "新霜著疏柳，大风起江涛。东篱理黄菊，意不在芳醪。",
      "白衣挈壶至，径醉还游遨。悠然见南山，意与秋气高。"
    ]
  },
  {
    "id": "2e89e42020fdc8052f06b43c739bb524",
    "title": "次韵黄鲁直书伯时画王摩诘",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "前身陶彭泽，后身韦苏州。",
      "欲觅王右丞，还向五字求。",
      "诗人与画手，兰菊芳春秋。",
      "又恐两皆是，分身来入流。"
    ]
  },
  {
    "id": "2e89e42020fdc8056bcc93d5cdca7145",
    "title": "次韵黄夷仲茶磨",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "前人初用茗饮时，煮之无问叶与骨。",
      "寖穷厥味臼始用，复计其初碾方出。",
      "计尽功极至于磨，信哉智者能创物。",
      "破槽折杵向墙角，亦其遭遇有伸屈。",
      "岁久讲求知处所，佳者出自衡山窟。",
      "巴蜀石工强镌凿，理疏性软良可咄。",
      "予家江阳远莫致，尘土何人为披拂。"
    ]
  },
  {
    "id": "2e89e42020fdc8056808bd84ec5ed7bf",
    "title": "庞公",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "襄阳庞公少检束，白发不髡亦不俗。",
      "世所奔趋我独弃，我已有馀彼不足。",
      "鹿门有月树下行，虎溪无风舟上宿。",
      "不识当时捕鱼客，但爱长康画金粟。",
      "杜口如今不复言，庞公为人不曲局。",
      "东西有人问老翁，为道明灯照华屋。"
    ]
  },
  {
    "id": "2e89e42020fdc8055f0fd4077ef285b4",
    "title": "戏书",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "五言七言正儿戏，三行两行亦偶尔。",
      "我性不饮只解醉，正如春风弄群卉。",
      "四十年来同幻事，老去何须别愚智。",
      "古人不住亦不灭，我今不作亦不止。",
      "寄语悠悠世上人，浪生浪死一埃尘。",
      "洗墨无池笔无冢，聊尔作戏悦我神。"
    ]
  },
  {
    "id": "2e89e42020fdc8057e57b8fbfd038314",
    "title": "美哉一首送韦城主簿欧阳君",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "美哉水，洋洋乎，我怀先生，送之子于城隅。洋洋乎，美哉水，我送之子，至于新渡。",
      "念彼嵩雒，眷焉西顾，之子于迈，至于白马。白马旧邦，其构维新，邦人流涕，画舫之孙。",
      "相其口髯，尚克似之，先生遗民，之子往字。"
    ]
  },
  {
    "id": "2e89e42020fdc805c5cc0bda63af934b",
    "title": "闻潮阳吴子野出家",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "予昔少年日，气盖里闾侠。",
      "自言似剧孟，叩门知缓急。",
      "千金已散尽，白首空四壁。",
      "烈士叹暮年，老骥悲伏枥。",
      "妻孥真敝屣，脱弃何足惜。",
      "四大犹幻座，衣冠矧外物。",
      "一朝发无上，愿老灵山宅。",
      "世事子如何，禅心久空寂。",
      "世间出世间，此道无两得。",
      "故应入枯槁，习气要除拂。",
      "丈夫生岂易，趣舍志匪石。",
      "当为狮子吼，佛法无南北。"
    ]
  },
  {
    "id": "2e89e42020fdc805615095d033085a59",
    "title": "柏家渡",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "柏家渡西日欲落，青山上下猿鸟乐。",
      "欲因新月望吴云，遥看北斗挂南岳。",
      "一梦愔愔四十秋，古人不死终未休。",
      "草舍萧条谁与语，香风吹过白蘋州。"
    ]
  },
  {
    "id": "2e89e42020fdc80562c359bfb0c5a004",
    "title": "清远舟中寄耘老",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "小寒初度梅花岭，万壑千岩背人境。",
      "清远聊为泛宅行，一梦分明堕乡井。",
      "觉来满眼是湖山，鸭绿波摇凤凰影。",
      "海陵居士无云梯，岁晚结庐苕水湄。",
      "山腰自悬苍玉佩，野马不受黄金羁。",
      "门前车盖猎猎走，笑倚清流数鬓丝。",
      "汀洲相见春风起，白蘋吹花覆苕水。",
      "万里飘蓬未得归，目断沧浪泪如洗。",
      "北雁南来遗素书，苦言大浸没我庐。",
      "清斋十日不然鼎，曲突往往巢龟鱼。",
      "今年玉粒贱如水，青铜欲买囊已虚。",
      "人生百年如寄耳，七十朱颜能有几？",
      "有子休论贤与愚，倪生枉欲带经锄。",
      "天南看取东坡叟，可是平生废读书。"
    ]
  },
  {
    "id": "2e89e42020fdc805cf4c30ec1bf961ee",
    "title": "观大水望朝阳岩作",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "朝阳岩前不结庐，下眺江水百步馀。",
      "春泉溅溅出乳窦，青沙白石半洿途。",
      "不到津头二三日，谁知江水涨天墟。",
      "遥望横流不敢济，岩口正有人罾鱼。"
    ]
  },
  {
    "id": "2e89e42020fdc8051d196b9251757522",
    "title": "戏足柳公权联句",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "人皆苦炎热，我爱夏日长。",
      "薰风自南来，殿阁生微凉。",
      "一为居所移，苦乐永相忘。",
      "愿言均此施，清阴分四方。"
    ]
  },
  {
    "id": "2e89e42020fdc805a89544b63d0191ea",
    "title": "送别",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "鸭头春水浓如染，水面桃花弄春脸。",
      "衰翁送客水边行，沙衬马蹄乌帽点。",
      "昂头问客几时归，客道秋风黄叶飞。",
      "系马绿杨开口笑，傍山依约见斜晖。"
    ]
  },
  {
    "id": "2e89e42020fdc8058c73a52b55bf03ac",
    "title": "颜阖",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "颜阖古有道，躬耕自衣食。",
      "区区鲁小邦，不足隐明德。",
      "轺车来我门，聘币继金璧。",
      "出门应使者，耕稼不谋国。",
      "但疑误将命，非敢惮行役。",
      "使者反锡命，户庭空履迹。",
      "薄俗徇世荣，截趾履之适。",
      "所重易所轻，隋珠弹飞翼。",
      "伊人畏照影，独往就阴息。",
      "鼎俎荐忠贤，谁能死燔炙。",
      "念彼藏衣冠，安知获尧客。"
    ]
  },
  {
    "id": "2e89e42020fdc8054d7e9e257f2eb0d2",
    "title": "梦雪",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "残杯失春温，破被生夜悄。",
      "开门万山白，俯仰同一照。",
      "虽时出圭角，固自绝瑕窍。",
      "儿童勿惊怪，调汝得一笑。"
    ]
  },
  {
    "id": "2e89e42020fdc8054245fcb62b17752d",
    "title": "和寄天选长官",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "寓形宇宙间，佚我方以老。流光安足恃，百岁同过鸟。",
      "顷予萦网罗，文采缘自表。自古山林人，何曾识机巧。",
      "但记寒岩翁，论心秋月皎。黄香十年旧，禅学参众妙。",
      "虚怀养天和，肯徇奔走闹。官居职事理，晨起何用早。",
      "桐阴满西斋，叱吏供洒扫。眷予东南来，野饭煮芹蓼。",
      "葆光既清高，令尹亦高蹈。相将古寺行，软语颓晚照。",
      "公家有畸人，虚缘能自保。卜筑嵩山阳，何当从结好。",
      "中山饶胜景，一览未易了。何时命巾车，共陟云外峤。",
      "翻思筋力疲，不复追踊跳。公诗拟《南山》，雄拔千丈峭。",
      "形容逼天真，邂逅识其要。藩篱吾未窥，敢议穷阃奥。"
    ]
  },
  {
    "id": "2e89e42020fdc805c520d0b5701251e8",
    "title": "四十年前元夕，与故人夜游，得此句",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "午夜胧胧淡月黄，梦回犹有暗麈香。",
      "纵横满地霜槐影，寂寞莲灯半在亡。"
    ]
  },
  {
    "id": "2e89e42020fdc80575b474d98339c4fe",
    "title": "题王维画",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "摩诘本词客，亦自名画师。平生出入辋川上，鸟飞鱼泳嫌人知。",
      "山光盎盎著眉睫，水声活活流肝脾。行吟坐咏皆自见，飘然不作世俗辞。",
      "高情不尽落缣素，连山绝涧开重帷。百年流落存一二，锦囊玉轴酬不赀。",
      "谁令食肉贵公子，不觉祖父驱熊罴。细毡净几读文史，落笔璀灿传新时。",
      "青山长江岂君事，一挥水墨光淋漓。手中五尺小横卷，天末万里分毫厘。",
      "谪官南出止均、颍，此心通达无不之。归来缠裹任纨绮，天马性在终难羁。",
      "人言摩诘是初世，欲从顾老痴不痴。桓公、崔公不可与，但可与我宽衰迟。"
    ]
  },
  {
    "id": "2e89e42020fdc805c086e61f0e142038",
    "title": "送虢令赵荐",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "嗟我去国久，得君如得归。",
      "今君舍我去，从此故人稀。",
      "不惜故人稀，但恐晤语非。",
      "佳人西方子，佩服贝与玑。",
      "宛兮若处女，未始识户扉。",
      "何必识户扉，潜玉有光辉。"
    ]
  },
  {
    "id": "2e89e42020fdc805cbeb9dc7421483bd",
    "title": "送司勋子才丈赴梓州",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "别日已苦迫，见日未可期。",
      "曷不惜此日，相从把酒卮。",
      "人生初甚乐，譬若枰上棋。",
      "纵横听汝手，聚散岂吾知。",
      "胡为复嗟叹，实恨相识迟。",
      "念昔非亲旧，闻名自童儿。",
      "不见常隐忧，见之百忧披。",
      "相从未云几，别泪遽已垂。",
      "有如云间鹤，影过落寒池。",
      "举头已千里，可见不可追。",
      "我本蜀诸生，能言公少时。",
      "初为成都掾，治狱官苦卑。",
      "高才绝伦辈，邦伯忘等夷。",
      "是时最少年，白皙未有髭。",
      "风流能痛饮，敏捷好论诗。",
      "勇于鞲上鹰，不啻囊中锥。",
      "去蜀曾未久，得县复来眉。",
      "簿书纷满前，指画涣无疑。",
      "一年吏已服，渐能省鞭笞。",
      "二年民尽信，不复烦文移。",
      "三年厌闲寂，终日事桐丝。",
      "客来投其辖，醉倒不容辞。",
      "至今三十年，父老犹嗟咨。",
      "东川晚乃至，观者塞路岐。",
      "但见东人喜，不知西人悲。",
      "如今又继往，人事亦可奇。",
      "嗟此信偶然，或云数使之。",
      "王城多高爵，要路人争驰。",
      "公来席未暖，去不淅晨炊。",
      "屡为蜀人得，毋乃天见私。",
      "吾徒本学道，穷达理素推。",
      "况为二千石，所至可乐嬉。",
      "细思为县日，宾友存者谁。",
      "或终卧茅屋，或去悬金龟。",
      "或已登鬼籍，墓木如门楣。",
      "感时何倏忽，抚旧应涕洟。",
      "紫绶著更好，红颜蔚不衰。",
      "权奇玉勒马，阿那胡琴姬。",
      "逢人可与乐，慎勿苦相思。"
    ]
  },
  {
    "id": "2e89e42020fdc805ff2aefeac742636f",
    "title": "送宋君用游辇下",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "暴雨涨荒溪，尺水生洪流。",
      "中有泼泼鲤，泛然方快游。",
      "安知赤日烁，沸浪生浮沤。",
      "石密岸狭束，鳞鬣窘若囚。",
      "一失在藻乐，遂有辙鲋忧。",
      "誓将泛江湖，雪此喣沫羞。",
      "江湖与荒溪，巨细虽不侔。",
      "此流彼之派，联接讵阻修。",
      "超然奋跃去，势若鹰离鞲。",
      "浮沉谢群蛙，窟穴依长洲。",
      "洗刷沮洳泥，被服白纹裘。",
      "谁知岁月久，涌浪生咽喉。",
      "赖尔溪中物，虽困有远谋。",
      "不似沼沚间，四合狱万鲰。",
      "纵知有江湖，绵绵隔山丘。",
      "人生岂异此，穷达皆有由。",
      "吾乡广平君，少与轻薄游。",
      "堆金等屋梁，䆉稏百顷秋。",
      "朝廷罗红颜，夜庖炙肥牛。",
      "落魄穷书生，多以金帛收。",
      "高赀一朝尽，里巷谁青眸。",
      "儿女号饥寒，亲友寡馈赒。",
      "中夜起长叹，慷慨商声讴。",
      "我非田农家，安能事耝耰。",
      "又非将帅种，不惯挥戈矛。",
      "平生负壮气，岂可遂尔休。",
      "今我中丞公，位隆职兼优。",
      "官爵连九族，一门千骅骝。",
      "虽云富贵殊，敢以贫贱投。",
      "姻戚苦未远，我困岂我魗。",
      "八月秋风高，驾言动轻辀。",
      "将行来告别，求赠安敢廋。",
      "嗟子穷已甚，倚伏理亦周。",
      "溪鱼解如此，况子知公侯。",
      "马壮仆正健，去去其无留。"
    ]
  },
  {
    "id": "2e89e42020fdc805fa6365025d9c0c84",
    "title": "咏怪石",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "家有粗险石，植之疏竹轩。人皆喜寻玩，吾独思弃捐。",
      "以其无所用，晓夕空崭然。砧础则甲斮，砥砚乃枯顽。",
      "于缴不可碆，以碑不可镌。凡此六用无一取，令人争免长物观。",
      "谁知兹石本灵怪，忽从梦中至吾前。初来若奇鬼，肩股何孱颜。",
      "渐闻䃔䃧声，久乃辨其言。云：「我石之精，愤子辱我欲一宣。",
      "天地之生我，族类广且蕃。子向所称用者六，星罗雹布盈溪山。",
      "伤残破碎为世役，虽有小用乌足贤。如我之徒亦甚寡，往往挂名经史间。",
      "居海岱者充禹贡，雅与铅松相差肩。处魏榆者白昼语，意欲警惧骄君悛。",
      "或在骊山拒强秦，万牛汗喘力莫牵。或从扬州感卢老，代我问答多雄篇。",
      "子今我得岂无益，震霆凛霜我不迁。雕不加文磨不莹，子盍节概如我坚。",
      "以是赠子岂不伟，何必责我区区焉。」吾闻石言愧且谢，丑状歘去不可攀。",
      "骇然觉坐想其语，勉书此诗席之端。"
    ]
  },
  {
    "id": "2e89e42020fdc805d4e4179bdbfc7e08",
    "title": "题双竹堂壁",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "江上樯竿一百尺，山中楼台十二重。",
      "山僧楼上望江上，遥指樯竿笑杀侬。"
    ]
  },
  {
    "id": "2e89e42020fdc805b12249df9d0e5bdf",
    "title": "富阳道中",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "清晨振衣起，起步方池侧。",
      "徘徊俯丹楹，到影见攲仄。",
      "不识陶靖节，定非风尘格。",
      "遥怀谢灵运，本自林泉客。",
      "予生忽世事，不以形为役。",
      "顾彼冕弁人，冕弁非予适。"
    ]
  },
  {
    "id": "2e89e42020fdc8054f0cf3889d2e56be",
    "title": "鼠须笔",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "太仓失陈红，狡穴得馀腐。",
      "既兴丞相叹，又发廷尉怒。",
      "磔肉饲饥猫，分髯杂霜兔。",
      "插架刀槊健，落纸龙蛇骛。",
      "物理未易诘，时来即所遇。",
      "穿墉何卑微，托此得佳誉。"
    ]
  },
  {
    "id": "2e89e42020fdc80554cd3c3bec73f634",
    "title": "王晋卿得破墨三昧，又尝闻祖师第一义，故画邢和璞、房次律论前生图，以寄其高趣，东坡居士既作《破琴》诗以记异梦矣，复说偈云。",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "前梦后梦真是一，彼幻此幻非有二。",
      "正好长松水石间，更忆前生后生事。"
    ]
  },
  {
    "id": "2e89e42020fdc8059837bf4da14fa014",
    "title": "戏赠秀老",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "拆却相公庵，泥却驸马竹。天下人总知，流入《传灯录》。"
    ]
  },
  {
    "id": "2e89e42020fdc80507154ac28ba25b10",
    "title": "待旦",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "梦破山骨冷，扶桑未放晓。",
      "披衣坐虚堂，缺月犹皎皎。",
      "扬泉漱寒冽，激齿冰雪绕。",
      "百体喜坚壮，万象觉情悄。",
      "簪履事朝谒，神魂飞窅渺。",
      "龛灯蚌珠剖，炉穗玉绳袅。",
      "浮念恍已消，真庭谅非杳。",
      "须臾霁霞起，赫奕射林表。",
      "高树引凉蝉，深枝啅栖鸟。",
      "二虫彼何为，逐动自纷扰。",
      "悠悠天宇内，岂复论大小。",
      "覆盎舞醯鸡，浓昏恣飞绕。",
      "定知达观士，方寸常了了。",
      "世无陶靖节，此乐知者少。"
    ]
  },
  {
    "id": "2e89e42020fdc80558e00d5862de96d4",
    "title": "《鸣泉思》，思君子也。君子抱道且殆，而时弗与，民咸思之。鸣泉故基堙圮殆尽，眉山苏轼搔首踟蹰，作《鸣泉思》以思之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "鸣泉鸣泉，经云而潺湲。拔为毛骨者修竹，蒸为云气者霏烟。",
      "山夔莫能隐其怪，野翟讵敢藏其奸。茅庐肃肃，昔有人焉。",
      "其高如山，其清如泉。其心金与玉，其道砥与弦。执德没世，落月入地，英名皎然，阳曦丽天。",
      "旧隐寂寂，新篁娟娟。思彼君子，我心如悬。谷鸟在上，岩花炫前。",
      "鸣泉鸣泉，能使我菀结而华颠。"
    ]
  },
  {
    "id": "2e89e42020fdc80504e07bc284a23fc0",
    "title": "端砚诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "披云离北岩，度岭入中夏。重藉剪楚茅，方函斫英槚。",
      "骚坛意莫逆，匠石语○奓。匪垩劳运斤，如带防毁銙。",
      "砺○○○○，观隅整同厦。津津剖马肝，索索模羊觟。",
      "气逼松滋豪，烟联雪涛奼。登堂却蹒跚，饮水何𧮳閜。",
      "守墨面宜黔，含贞口终哑。静惟有寿焉，玷尚可磨也。",
      "《鲁史》记获麟，晋帖题裹鲊。供给到唐文，护持等商斝。",
      "眉形空爱纤，风字仍嫌哆。载观七八评，咸本六一写。",
      "退然敢摩肩，信矣俱出跨。始知尹公他，不媚王孙贾。",
      "铭诗与器传，篆刻当碑打。严韵拾孑遗，微才任聊且。"
    ]
  },
  {
    "id": "2e89e42020fdc80559fc58d09bf48d9a",
    "title": "醉中题鲛绡诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天地虽虚廓，惟海为最大。",
      "圣王皆祀事，位尊河伯拜。",
      "祝融为异号，恍惚聚百怪。",
      "二气变流光，万里风云快。",
      "灵旗摇红纛，赤虬喷滂湃。",
      "家近玉皇楼，彤光照世界。",
      "若得明月珠，可偿逐客债。"
    ]
  },
  {
    "id": "2e89e42020fdc805a02f927f187c01f2",
    "title": "黄泥坂词",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "出临皋而东骛兮，并丛祠而北转。走雪堂之陂陀兮，历黄泥之长坂。",
      "大江汹以左缭兮，渺云涛之舒卷。草木层累而右附兮，蔚柯丘之葱茜。",
      "余旦往而夕还兮，步徙倚而盘桓。虽信美而不可居兮，苟娱余于一眄。",
      "余幼好此奇服兮，袭前人之诡幻。老更变而自哂兮，悟惊俗之来患。",
      "释宝璐而被缯絮兮，杂市人而无辨。路悠悠其莫往来兮，守一席而穷年。",
      "时游步而远览兮，路穷尽而旋反。朝嬉黄泥之白云兮，暮宿雪堂之青烟。",
      "喜鱼鸟之莫余惊兮，幸樵苏之我嫚。初被酒以行歌兮，忽放杖而醉偃。",
      "草为茵而块为枕兮，穆华堂之清宴。纷坠露之湿衣兮，升素月之团团。",
      "感父老之呼觉兮，恐牛羊之予践。于是蹶然而起，起而歌曰：月明兮星稀，迎余往兮饯余归。",
      "岁既宴兮草木腓，归来归来兮，黄泥不可以久嬉。"
    ]
  },
  {
    "id": "2e89e42020fdc80574f210189b932d18",
    "title": "清溪词",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "大江南兮九华西，泛秋浦兮乱清溪。水渺渺兮山无蹊，路重复兮居者迷。",
      "烂青红兮粲高低，松十里兮稻千畦。山无人兮云朝跻，霭蒙蒙兮渰凄凄。",
      "啸林谷兮号水泥，走鼪鼯兮下凫鹥。忽孤垒兮隐重堤，杳冥茫兮闻犬鸡。",
      "郁万瓦兮鸟翼齐，浮轩楹兮飞棋枅。雁南归兮寒蜩嘶，弄秋水兮挹玻璃。",
      "朝市合兮杂髦齯，挟箪瓢兮佩锄犁。鸟兽散兮相扶携，隐惊雷兮骛长霓。",
      "望翠微兮古招提，挂木杪兮翔云梯。若有人兮怅幽栖，石为门兮云为闺。",
      "块虚堂兮法喜妻，呼猿狙兮子鹿麛。我欲往兮奉杖藜，独长啸兮谢阮、嵇。"
    ]
  },
  {
    "id": "2e89e42020fdc8053b1d649b11706ec9",
    "title": "上清词",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "南山之幽，云冥冥兮。孰居此者，帝侧之神君。君胡为兮山之幽，顾宫殿兮久淹留。",
      "又曷为一朝去此而不顾兮，悲此空山之人也。来不可得而知兮，去固不可得而讯也。",
      "君之来兮天门空，从千骑兮驾飞龙。隶辰星兮役太岁，俨昼降兮雷隆隆。",
      "朝发轸兮帝庭，夕弭节兮山宫。懭有妖兮虐下士，精为星兮气为虹。",
      "爱流血之滂沛兮，又嗜疟疠与螟虫。啸盲风而涕淫雨兮，时又吐旱火之爞融。",
      "衔帝命以下讨兮，建千仞之修锋。乘飞霆而追逸景兮，歙砉扫灭而无踪。",
      "忽崩播其来会兮，走海岳之神公。龙车兽鬼不知其数兮，旗纛晻霭而冥蒙。",
      "渐俯伛以旅进兮，锵剑佩之相砻。司杀生之必信兮，知上帝之不汝容。",
      "既约束以反职兮，退战慄而愈恭。泽充塞于四海兮，独澹然其无功。",
      "君之去兮天门开，款阊阖兮朝玉台。群仙迎兮塞云汉，俨前导兮纷后陪。",
      "历玉阶兮帝迎劳，君良苦兮马豗颓。闵人世兮迫隘，陈下土兮帝所哀。",
      "返琼宫之嵯峨兮，役万灵之喧豗。默清净以无为兮，时节狩于斗魁。",
      "诣通明而献黜陟兮，轶荡荡其无回。忽表里之焕霍兮，光下烛于九垓。",
      "时游目以下览兮，五岳为豆，四溟为杯。俯故宫之千柱兮，若毫端之集埃。",
      "来非以为乐兮，去非以为悲。谓神君之既返兮，曾颜咫尺之不违。",
      "升秘殿以内悸兮，魂凛凛而上驰。忽寤寐以有得兮，敢沐浴而献辞。",
      "是耶非耶，臣不可得而知也。"
    ]
  },
  {
    "id": "2e89e42020fdc8052c0413a371b3a613",
    "title": "山坡陀行",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "山坡陀兮下属江，势崖绝兮游波所荡如颓墙。松茀律兮百尺旁，拔此惊葛藟之。",
      "上不见日兮下可依，吾曳杖兮吾僮亦吾之书随。",
      "藐余望兮水中坻，颀然而长者黄冠而羽衣。浣颐坦腹盘石箕坐兮，山亦有趾安不危，四无人兮可忘饥。",
      "仙人偓佺自言其居瑶之圃，一日一夜飞相往来不可数。",
      "使其开口言兮，岂惟河汉无极惊余心。默不言兮，蹇昭氏之不鼓琴。",
      "憺将山河与日月长在，若有人兮，梦中仇池我归路。",
      "此非小有兮，噫乎何以乐此而不去。昔余游于葛天兮，身非陶氏犹与偕。",
      "乘渺茫良未果兮，仆夫悲余马怀。聊逍遥兮容与，晞余发兮兰之渚。",
      "余论世兮千载一人犹并时，余行诘曲兮欲知余者稀。",
      "峨峨洋洋余方乐兮，譬余系舟于水，鱼潜鸟举亦不知。",
      "何必每念辄得，应余若响，坐有如此兮人子期。"
    ]
  },
  {
    "id": "2e89e42020fdc80569ead7964bb3a744",
    "title": "次韵借观《睢阳老五图》",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "国老安荣心自闲，紫袍金带旧簪冠。星骑箕簸扬糠秕秕，斗掌权衡表汉桓。",
      "冬有愆阳嫌薄热，夏多沴气畏轻寒。赖得五贤清雅出，俾人敬慕肃容看。"
    ]
  },
  {
    "id": "2e89e42020fdc805affbf8f7a4ec38f4",
    "title": "双井白龙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "岩泉未入井，蒙然冒沙石。",
      "泉嫩石为厌，石老生罅隙。",
      "异哉寸波中，露此横海脊。",
      "先生酌泉笑，泉秀神龙蛰。",
      "举手玉箸插，忽去银钉掷。",
      "大身何时布，大翮翔霹雳。",
      "谁言鹏背大，更觉宇宙窄。"
    ]
  },
  {
    "id": "2e89e42020fdc8050f6b37ff47c6f03e",
    "title": "登庐山",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "读书庐山中，作郡庐山下。",
      "平湖浸山脚，云峰对虚榭。",
      "红蕖纷欲落，白鸟时来下。",
      "犹思隐居胜，乱石惊湍泻。"
    ]
  },
  {
    "id": "2e89e42020fdc805a7ae5b5d61574d0e",
    "title": "送冯判官之昌国",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "斩蛟将军飞上天，十年海水生红烟。惊涛怒浪尽壁立，楼橹万艘屯战船。",
      "兰山摇动秀山舞，小白桃花半吞吐。鸱夷不裹壮士尸，白日貔貅雄帅府。",
      "长鲸东来驱海鱿鳅，天吴九首龟六眸。锯牙凿齿烂如雪，屠杀小民如有仇。",
      "春雷一震海帖伏，龙变海鱼安海族。鱼盐生计稍得苏，职贡重修远岛服。",
      "判官家世忠孝门，独松节士之奇孙。经纶手段饱周孔，岂与弓马同等伦。",
      "昼穷经史夜兵律，麟角凤毛多异质。直将仁义化笞榜，羞与奸赃竞刀笔。",
      "吾闻判官昔佐元戎幕，三军进退出筹度。使移韬略事刑名，坐使剽游归礼乐。",
      "凤凰池，麒麟阁，酬德报功殊不薄。九天雨露圣恩深，万里扶摇云外廓。"
    ]
  },
  {
    "id": "2e89e42020fdc8059543376327299d86",
    "title": "雨",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "风师挟帝令，号呼肆徂征。",
      "云师畏推逐，蓄意不敢争。",
      "雨师旷厥官，所苟朝夕生。",
      "帝眷一夕回，旱议旦暮行。",
      "翻然沛膏泽，夜半来无声。",
      "青秧发广亩，白水涵孤城。"
    ]
  },
  {
    "id": "2e89e42020fdc805b2393bb0625deb0e",
    "title": "假山",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "安石作假山，其中多诡怪。",
      "虽然知是假，争奈主人爱。"
    ]
  },
  {
    "id": "2e89e42020fdc8056fc4bd75868f8b98",
    "title": "老翁井",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "井中老翁误年华，白沙翠石公之家。",
      "公来无踪去无迹，井面团团水生花。",
      "翁今与世两何与，无事纷纷惊牧竖。",
      "改颜易服与世同，无使世人知有翁。"
    ]
  },
  {
    "id": "2e89e42020fdc8059a5a714fd802c57e",
    "title": "黄州",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "南山一尺雪，雪尽山苍然。",
      "涧谷深自暖，梅花应已繁。",
      "使君厌骑从，车马留山前。",
      "行歌招野叟，共步青林间。",
      "长松得高荫，盘石堪醉眠。",
      "祇乐听山鸟，携琴写幽泉。",
      "爱之欲忘反，但苦世俗牵。",
      "归来始觉远，明月高峰颠。"
    ]
  },
  {
    "id": "2e89e42020fdc805a958e72693c3bb57",
    "title": "古风",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "精神洞元化，白日升高旻。",
      "俯仰凌倒景，龙行逸如神。",
      "半道过紫府，弭节聊逡巡。",
      "金床设宝几，璀璨明月珍。",
      "仙者二三子，眷然骨肉亲。",
      "饮我霞石杯，放杯恍如春。",
      "遂朝玉虚上，冠剑班列真。",
      "无端拜失仪，放弃令自新。",
      "云霄难遽反，下土多埃尘。",
      "淮南守天庖，嗟我复何人。"
    ]
  },
  {
    "id": "2e89e42020fdc805a53a7adb4d59b73c",
    "title": "送淡公二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "燕本冰雪骨，越淡莲花风。",
      "五言双宝刀，联响高飞鸿。",
      "翰苑钱舍人，诗韵铿雷公。",
      "识本不识淡，仰咏嗟无穷。",
      "清韵生物表，朗玉倾壶中。",
      "常于冷竹坐，相语道意冲。",
      "嵩洛兴不薄，稽江事难同。",
      "明日若不来，我作黄石翁。",
      "何以兀其心，为君学虚空。"
    ]
  },
  {
    "id": "2e89e42020fdc805a53a7adbb1015f98",
    "title": "送淡公二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "坐重青草公，意合沧海滨。",
      "渺渺独见水，悠悠不闻人。",
      "镜浪洗手渌，剡花入心春。",
      "虽然防外触，眼前绕衣新。",
      "行当译文字，慰此吟殷勤。"
    ]
  },
  {
    "id": "2e89e42020fdc805ed74c8437bbede62",
    "title": "无题",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "引手攀红樱，红樱落如线。",
      "仰首看红日，红日走如箭。",
      "年光与时景，顷刻互衰变。",
      "何当血肉身，安得常强健。",
      "人心苦执迷，富贵忧贫贱。",
      "忧色常在眉，欢容不上面。",
      "吾今头半白，把镜非不见。",
      "惟应花下杯，更待他人劝。"
    ]
  },
  {
    "id": "2e89e42020fdc805fe6353066549589d",
    "title": "古意",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "儿童鞭笞学官府，翁怜儿痴旁笑侮。",
      "翁出坐曹鞭复呵，贤于群儿能几何。",
      "儿曹鞭人以为戏，公怒鞭人血流地。",
      "等为戏剧谁复先，我笑谓翁儿更贤。"
    ]
  },
  {
    "id": "2e89e42020fdc8058cc5aa6cf9cff70c",
    "title": "申王画马图",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天宝诸王爱名马，千金争致华轩下。",
      "当时不独玉花骢，飞电流云绝潇洒。",
      "两坊岐薛宁与申，凭陵内厩多清新。",
      "肉騣汗血尽龙种，紫袍玉带真天人。",
      "骊山射猎包原隰，御前急诏穿围入。",
      "扬鞭一蹙破霜蹄，万骑如风不能及。",
      "雁飞兔走惊弦开，翠华按辔从天回。",
      "五家锦绣变山谷，百里舄珥遗纤埃。",
      "青骡蜀栈西超忽，高准浓娥散荆棘。",
      "苜蓿连天鸟自飞，五陵佳气春萧瑟。"
    ]
  },
  {
    "id": "2e89e42020fdc805463ec011f335cf92",
    "title": "老人行",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "有一老翁老无齿，处处无人问年纪。白发如丝向下垂，一双眸子碧如水。",
      "不裹头，又无履，相识虽多少知己。问翁毕竟何所止，笑言只在红尘里。",
      "秋风猎猎行云飞，老人此意无人会，目注云归心自知。",
      "黄口小儿莫相笑，老人旧日曾年少。浪迹常如不系舟，地角天涯知自跳。",
      "亦曾乐半夜，传筹醉朱阁。美人如花弄弦索，只恨尊前明月落。",
      "亦曾忧羁旅，他乡迫暮秋。故国日边无信息，断鸿空逐水长流。",
      "或安贫，或安富，或爵通侯封万户。一任秋霜换鬓毛，本来面目长如故。",
      "水有蘋兮山有芝，人意虽存事已非。有时却忆经游处，都似茫茫春梦归。",
      "尔来尤解安贫贱，不为公卿强陪面。皎如明月在秋潭，动著依前还不见。",
      "还不见，可奈何，空使远人增眷恋。但祗从他随物转，青楼黄阁长相见。",
      "若相见，莫殷勤，却是翁家旧主人。"
    ]
  },
  {
    "id": "2e89e42020fdc80565d9ca65d6dac2f4",
    "title": "雷州八首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "白发坐钩党，南迁濒海州。",
      "灌园以糊口，身自杂苍头。",
      "篱落秋暑中，碧花蔓牵牛。",
      "谁知把锄人，旧日东陵侯。"
    ]
  },
  {
    "id": "2e89e42020fdc80565d9ca6504c837f1",
    "title": "雷州八首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "荔子无几何，黄甘遽如许。",
      "迁臣不惜日，恣意移寒暑。",
      "层巢俯云木，信美非吾土。",
      "草芳自有时，鶗鴂何关汝。"
    ]
  },
  {
    "id": "2e89e42020fdc80565d9ca650c29a928",
    "title": "雷州八首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "下居近流水，小巢依岭岑。",
      "终日数椽间，但闻鸟遗音。",
      "炉香入幽梦，海月明孤斟。",
      "鹪鹩一枝足，所恨非故林。"
    ]
  },
  {
    "id": "2e89e42020fdc80565d9ca65c2f7cf9b",
    "title": "雷州八首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "培塿无松柏，驾言此焉游。",
      "读书与意会，却扫可忘忧。",
      "尺蠖以时屈，其伸亦非求。",
      "得归良不恶，未归且淹留。"
    ]
  },
  {
    "id": "2e89e42020fdc80565d9ca65d06e338e",
    "title": "雷州八首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "粤岭风俗殊，有疾时勿药。",
      "束带趋房祀，用史巫纷若。",
      "弦歌荐茧栗，奴至洽觞酌。",
      "呻吟殊未已，更把鸡骨灼。"
    ]
  },
  {
    "id": "2e89e42020fdc80565d9ca65a347d76d",
    "title": "雷州八首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "粤女市无常，所至辄成区。一日三四迁，处处售虾鱼。",
      "青裙脚不袜，臭味猿与狙。孰云风土恶？白洲生绿珠。"
    ]
  },
  {
    "id": "2e89e42020fdc80565d9ca65db55a52e",
    "title": "雷州八首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "海康腊己酉，不论冬孟仲。",
      "杀牛挝鼓祭，城郭为倾动。",
      "虽非尧颁历，自我先人用。",
      "苦笑荆楚人，嘉平腊云梦。"
    ]
  },
  {
    "id": "2e89e42020fdc80565d9ca653e7f9398",
    "title": "雷州八首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "旧时日南郡，野女出成群。",
      "此去尚应远，东风已如云。",
      "蚩氓托丝布，相就通殷勤。",
      "可怜秋胡子，不遇卓文君。"
    ]
  },
  {
    "id": "2e89e42020fdc8051910ff039ab8ef68",
    "title": "送公为游淮南",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "负米万里缘其亲，运甓无度忧其身。读书莫学流麦士，挟策莫比亡羊人。",
      "乃翁辛苦到白首，汝今勉强当青春。昔时管、鲍以君霸，此两士贾宁非贫。"
    ]
  },
  {
    "id": "2e89e42020fdc805a3a2f784c3b90504",
    "title": "赠仲素寺丞致仕归隐潜山",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "潜山隐君七十四，绀瞳绿发方谢事。",
      "腹中灵液变丹砂，江上幽居连福地。",
      "彭城为我住三日，明月满舟同一醉。",
      "丹书细字口传诀，顾我沉迷真弃耳。",
      "年来四十发苍苍，始欲求方救憔悴。",
      "他年若访潜山居，慎勿逃人改名字。"
    ]
  },
  {
    "id": "2e89e42020fdc80547fc943f1d3aad3a",
    "title": "扬州以土物寄少游",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "鲜鲫经年秘醽醁，团脐紫蟹脂填腹。",
      "后春莼茁活如酥，先社姜芽肥胜肉。",
      "鸟子累累何足道，点缀盘飧亦时欲。",
      "淮南风俗事瓶罂，方法相传竟留蓄。",
      "且同千里寄鹅毛，何用孜孜饮麋鹿。"
    ]
  },
  {
    "id": "2e89e42020fdc805542654c983f700b2",
    "title": "池上二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "小池新凿会天雨，一部鼓吹从何来。",
      "有蟾正碧乱草色，时泅出没东南隈。",
      "井干跳梁亦足乐，洞庭鱼龙何有哉。",
      "能歌德声莫入月，清池与尔俱忘回。"
    ]
  },
  {
    "id": "2e89e42020fdc805542654c9b172e825",
    "title": "池上二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "不作太白梦日边，还同乐天赋池上。",
      "池上新年有荷叶，细雨鱼儿噞轻浪。",
      "男儿学易不应举，幽人一友吾得尚。",
      "此池便可当长江，欲榜茅斋来荡漾。"
    ]
  },
  {
    "id": "2e89e42020fdc80504f7a038064a6dea",
    "title": "骊山",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "君门如天深几重，君王如帝坐法宫。人生难处是安稳，何为来此骊山中？",
      "复道凌云接金阙，楼观隐烟横翠空。林深雾暗迷八骏，朝东暮西劳六龙。",
      "六龙西幸峨眉栈，悲风便入华清院。霓裳萧散羽衣空，麋鹿来游猿鹤怨。",
      "我上朝元春半老，满地落花无人扫。羯鼓楼高挂夕阳，长生殿古生青草。",
      "可怜吴楚两醯鸡，筑台未就已堪悲。长杨、五柞汉幸免，江都楼成隋自迷。",
      "由来留连多丧国，宴安鸩毒因奢惑。三风十愆古所戒，不必骊山可亡国。"
    ]
  },
  {
    "id": "2e89e42020fdc805dfc7674b93d22cba",
    "title": "次韵谢子高读《渊明传》",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "枯木嵌空微黯淡，古器虽在无古弦。",
      "袖中正有南风手，谁能听之谁为弹。",
      "风流岂落正始后，甲子不数义熙前。",
      "一山黄菊平生事，无酒令人意缺然。"
    ]
  },
  {
    "id": "2e89e42020fdc805c4ce1655b68c4639",
    "title": "再过泗上二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "眼明初见淮南树，十客相逢九吴语。",
      "旅程已付夜帆风，客睡不妨背船雨。",
      "黄甘紫蟹见江海，红稻白鱼饱儿女。",
      "殷勤买酒谢船师，千里劳君勤转橹。"
    ]
  },
  {
    "id": "2e89e42020fdc805c4ce16554b987cc6",
    "title": "再过泗上二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "系舟淮北雨折轴，系舟淮南风断桥。",
      "客行有期日月疾，岁事欲晚霜雪骄。",
      "山根浪头作雷吼，缩手敢试舟师篙。",
      "不用然犀照幽怪，要须拔剑斩长蛟。"
    ]
  },
  {
    "id": "2e89e42020fdc8050f2c9908214d7545",
    "title": "沧洲亭怀古",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "湘水悠悠天际来，夹江古木抱山回。",
      "城中人物若可数，日晏市散多苍苔。",
      "九疑巉天古云埋，遥想帝子龙车回。",
      "心衰目极何可望，九歌寂寂令人哀。"
    ]
  },
  {
    "id": "2e89e42020fdc8050c874c81f756741c",
    "title": "戏咏子舟画两竹两鸲鹆",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "风晴日暖摇双竹，竹间对语双鸲鹆。",
      "鸲鹆之肉不可食，人生不才果为福。",
      "子舟之笔利如锥，千变万化皆天机。",
      "未知笔下鸲鹆语，何似梦中蝴蝶飞。"
    ]
  },
  {
    "id": "2e89e42020fdc8050618862357db0705",
    "title": "赠山谷子",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "黄童三尺世无双，笔头衮衮悬秋江。",
      "不忧老子难为父，平生崛强今心降。",
      "我来喜共阿戎语，应敌纵横如急雨。",
      "生子还如孙仲谋，豚犬漫多何足数。",
      "黄家小儿名拾得，眉如长松眼如漆。",
      "只今数岁已动人，老人留眼看他日。",
      "笑君老蚌生明珠，自笑此物吾家无。",
      "君当置酒我当贺，有儿传业更何须。"
    ]
  },
  {
    "id": "2e89e42020fdc805cacba1e8f3f76521",
    "title": "昭陵六马，唐文皇战马也，琢石象之，立昭陵前，客有持此石本示予，为赋之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天将刬隋乱，帝遣六龙来。",
      "森然风云姿，飒爽毛骨开。",
      "飙驰不及视，山川俨莫回。",
      "长鸣视八表，扰扰万驽骀。",
      "秦王龙凤姿，鲁鸟不足摧。",
      "腰间大白羽，中物如风雷。",
      "区区数竖子，搏取若提孩。",
      "手持扫天帚，六合如尘埃。",
      "艰难济大业，一一非常才。",
      "维时六骥足，绩与英卫陪。",
      "功成锵八鸾，玉辂行天街。",
      "荒凉昭陵阙，古石埋苍苔。"
    ]
  },
  {
    "id": "2e89e42020fdc805af38872790b8ad95",
    "title": "题卢鸿一《学士堂图》",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "昔为太室游，卢岩在东麓。",
      "直上登封坛，一夜茧生足。",
      "径归不复往，峦壑空在目。",
      "安知有十志，舒卷不盈辐。",
      "一处一卢生，裘褐荫乔木。",
      "方为世外人，行止何烦录。",
      "百年入箧笥，犬马同一束。",
      "嗟余缚世累，归未有茅屋。",
      "江干百亩田，清泉映修竹。",
      "尚欲逃世名，岂须上图轴。"
    ]
  },
  {
    "id": "2e89e42020fdc805ce2307abeeb3e2ee",
    "title": "李白谪仙诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我居青空里，君隐红埃中。声形不相吊，心事难形容。",
      "欲乘明月光，访君开素怀。天杯饮清露，展翼登蓬莱。",
      "佳人持玉尺，度君多少才。玉尺不可尽，君才无时休。",
      "对面一笑语，共蹑金鳌头。绛宫楼阙百千仞，霞衣谁与云烟浮。"
    ]
  },
  {
    "id": "2e89e42020fdc805032d18b45f10b6d0",
    "title": "游山呈通判承议写寄参寥师",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "煌煌世冑馀，夫子非碌碌。",
      "由来有诗书，所以能绝俗。",
      "得官本河朔，瓜期未易促。",
      "扁舟下南来，逸驾追鸣鹄。",
      "遇胜即徜徉，风餐兼露宿。",
      "嗟余偶倾盖，一笑外羁束。",
      "杖策每过从，相携访山谷。",
      "东风披鲜云，绣错出林麓。",
      "松门有时尽，幽景无断续。",
      "崖转闻钟声，林疏见华屋。",
      "衔山馀落景，归迹犹踯躅。",
      "谁云邺下欢，往事不可复。",
      "吾曹二三子，取乐亦云足。",
      "愿公寄新诗，一一能见录。",
      "船头行北归，囊橐有美玉。",
      "尘埃京洛人，亦与洗心目。"
    ]
  },
  {
    "id": "2e89e42020fdc8053e49368294a72ec0",
    "title": "辘轳歌",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "新系青丝百尺绳，心在君家辘轳上。我心皎洁君不知，辘轳一转一惆怅。",
      "何处春风吹晓幕，江南绿水通珠阁。美人二八颜如花，泣向花前畏花落。",
      "临春风，听春鸟。别时多，见时少。愁人一夜不得眠，瑶井玉绳相对晓。"
    ]
  },
  {
    "id": "2e89e42020fdc805a10fe8b7a4030f02",
    "title": "饮酒四首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我观人间世，无如醉中真。",
      "虚空为销殒，况乃百忧身。",
      "惜哉知此晚，坐令华发新。",
      "圣人骤难得，日且致贤人。"
    ]
  },
  {
    "id": "2e89e42020fdc805a10fe8b70751fd33",
    "title": "饮酒四首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "左手持蟹螯，举觞瞩云汉。",
      "天生此神物，为我洗忧患。",
      "山川同恍惚，鱼鸟共萧散。",
      "客至壶自倾，欲去不得间。"
    ]
  },
  {
    "id": "2e89e42020fdc805a10fe8b789e1e0bd",
    "title": "饮酒四首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "有客远方来，酌我一杯茗。",
      "我醉方不啜，强啜忽复醒。",
      "既凿浑沌氏，遂远华胥境。",
      "操戈逐儒生，举觞还酩酊。"
    ]
  },
  {
    "id": "2e89e42020fdc805a10fe8b79bb45fc9",
    "title": "饮酒四首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "雷觞淡于水，经年不濡唇。",
      "爰有扰龙裔，为造英灵春。",
      "英灵韵甚高，蒲萄难与邻。",
      "他年血食汝，当配杜康神。"
    ]
  },
  {
    "id": "2e89e42020fdc805c8ecbe876f77012f",
    "title": "次韵张甥棠美述志",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "仲子甘心织屦避万钟，渊明不肯折腰为五斗。一年鸿雁识来往，终日沐猴谁去取。",
      "知甥诗意慕两君，读书要在存心久。平生所谈性命奥，长弃不忧金石朽。",
      "我今已习鹙子定，犹复晨朝怖头走。刳心先拟谢声名，不作羊邹悲岘首。",
      "云梯雨矢集无方，我已中灰同墨守。恐甥自是禹门鳞，未可潜逃入吾薮。",
      "琢磨晚觉孟光贤，畏我放言时被肘。甥能锄我青门瓜，正午时来休老手。"
    ]
  },
  {
    "id": "2e89e42020fdc80540200f4914b752d4",
    "title": "次晁无咎韵阎子常携琴入村",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "士寒饿，古犹今。向来亦有子桑琴，倚楹啸歌非寓淫。",
      "伯牙山高水深深，万世二垄一知音。阎君七弦抱幽独，晁子为之《梁父吟》。",
      "天寒络纬悲向壁，秋高风露声入林。冷丝枯木拂蛛网，十指巧能写人心。",
      "○○击鼓如鸣鼍，○○○○○成螺。岁丰寒士亦把酒，满眼饤饾梨枣多。",
      "晁家公子屡经过，笑谈与世殊臼科。文章落落映晁、董，诗句往往如阴、何。",
      "阎夫子，勿谓使人难，使琴抑怨天不和。明光昼开九○肃，不令高才牛下歌。"
    ]
  },
  {
    "id": "2e89e42020fdc805c46283f8280cc944",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "客居远林薄，依墙种杨柳。",
      "归期未可必，成阴定非久。",
      "邑中有佳士，忠信可与友。",
      "相逢话禅寂，落日共杯酒。",
      "艰难本何求，缓急肯相负。",
      "故人在万里，不复为薄厚。",
      "米尽鬻衣裳，时劳问无有。"
    ]
  },
  {
    "id": "2e89e42020fdc805c46283f88356e60b",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "闭门不复出，兹焉若将终。",
      "萧然环堵间，乃复有为戎。",
      "我师柱下史，久以雌守雄。",
      "金刀虽云利，未闻能斫风。",
      "世人欲困我，我已长安穷。",
      "穷甚当辟谷，徐观百年中。"
    ]
  },
  {
    "id": "2e89e42020fdc805c46283f8c6303694",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "萧萧发垂素，晡日迫西隅。",
      "道人闵我老，元气时卷舒。",
      "岁晚风雨交，何不完子庐。",
      "万法灭无馀，方寸可久居。",
      "将扫道上尘，先拔庭中芜。",
      "一净百亦净，物我皆如如。"
    ]
  },
  {
    "id": "2e89e42020fdc805c46283f8dfd80477",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "夜梦披发翁，骑驎下大荒。",
      "独行无与游，闯然欸我堂。",
      "高论何峥嵘，微言何渺茫。",
      "我徐听其说，未离翰墨场。",
      "平生气如虹，宜不葬北邙。",
      "少年慕遗文，奇姿揖昂扬。",
      "衰罢百无用，渐以圆斫方。",
      "隐约就所安，老退还自伤。"
    ]
  },
  {
    "id": "2e89e42020fdc805c46283f82c0617f2",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "佛法行中原，儒者耻论兹。",
      "功施冥冥中，亦何负当时。",
      "此方旧杂染，浑浑无名缁。",
      "治生守家世，坐使斯人疑。",
      "未知酒肉非，能与生死辞。",
      "炽哉吴闽间，佛事不可思。",
      "生子多颖悟，德报岂吾欺。",
      "时俾正法眼，一出照曜之。",
      "谁为邑中豪，勤诵我此诗。"
    ]
  },
  {
    "id": "2e89e42020fdc805c46283f88be35a8f",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "忧来感人心，悒悒久未和。",
      "呼儿具浊酒，酒酣起长歌。",
      "歌罢还独舞，黍麦力诚多。",
      "忧长酒易消，脱去如风花。",
      "不悟万法空，子如此心何。"
    ]
  },
  {
    "id": "2e89e42020fdc805c46283f83eebe232",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "杜门人笑我，不知有天游。",
      "光明遍十方，咫尺陋九州。",
      "此观一日成，衮衮通法流。",
      "竿木常自随，何必返故丘。",
      "老聃白发年，青牛去西周。",
      "不遇关尹喜，履迹谁能求。"
    ]
  },
  {
    "id": "2e89e42020fdc805c46283f86d9e4ba9",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "耝田种紫芝，有根未堪采。",
      "逡巡岁月度，太息毛发改。",
      "晨朝玉露下，滴沥投沧海。",
      "须芽忽长茂，枝叶行可待。",
      "夜烧沉水香，持戒勿中悔。"
    ]
  },
  {
    "id": "2e89e42020fdc805c46283f85df1cfed",
    "title": "和陶拟古九首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "海康杂蛮蜑，礼俗久未完。",
      "我居久闾阎，愿先化衣冠。",
      "衣冠一有耻，其下胡为颜。",
      "东邻有一士，读书寄贤关。",
      "归来奉亲友，跬步行必端。",
      "慨然顾流俗，叹息未敢弹。",
      "提提乌鸢中，见此孤翔鸾。",
      "渐能衣裘褐，袒裼知恶寒。"
    ]
  },
  {
    "id": "2e89e42020fdc8053e159c08681287db",
    "title": "失题一首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "读书头欲白，相对眼终青。身更万事已头白，相对百年终眼青。",
      "看镜白头知我老，平生青眼为君明。故人相见尚青眼，新贵如今多白头。",
      "江山万里将头白，骨肉十年终眼青。"
    ]
  },
  {
    "id": "2e89e42020fdc805e55ab4a110f79ddb",
    "title": "寿叔文",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "烨烨苍龙宿，腾光射斗杓。",
      "嘉时钟间气，○契在丛霄。",
      "感会风云际，承恩雨露朝。",
      "史才资笔削，使指载歌谣。",
      "十载霜威重，连○弊俗消。",
      "赐环归画省，鸣玉率英寮。",
      "典礼还咨伯，寅○合佐尧。",
      "谠言文石陛，正色紫宸朝。",
      "共说门阑喜，谁云天路遥。",
      "一龙今在沼，三凤并仪○。",
      "道在须调鼎，谋深鄙○貂。",
      "高情真邈邈，逸气更飘飘。",
      "仙果虽迟熟，灵椿信后凋。",
      "东山何足羡，会是蹑松乔。"
    ]
  },
  {
    "id": "2e89e42020fdc8056331a2395f2bb654",
    "title": "题陈公园",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "春池水暖鱼自乐，翠岭竹静鸟知还。",
      "莫言叠石小风景，卷帘看尽铜官山。"
    ]
  },
  {
    "id": "2e89e42020fdc805021c47c2d9207292",
    "title": "题双楠轩",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "南轩前头两佳木，先生抚玩常不足。",
      "尤爱薰风五月初，白银花开光照屋。"
    ]
  },
  {
    "id": "2e89e42020fdc8057024b1676da05be3",
    "title": "题王晋卿画",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "两峰苍苍暗石壁，中有百道飞来泉。",
      "人间何处有此景，便欲往买二顷田。"
    ]
  },
  {
    "id": "2e89e42020fdc8050c60f551dd820ca3",
    "title": "雨中邀李范庵过天竺寺作其二",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "老禅趺坐处，疏竹翠泠泠。",
      "秀色分邻舍，清阴覆佛经。",
      "萧萧日暮雨，曳履绕方庭。"
    ]
  },
  {
    "id": "2e89e42020fdc805e04e7788e12a3282",
    "title": "桂酒颂",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "中原百国东南倾，流膏输液归南溟。",
      "祝融司方发其英，沐日浴月百宝生。",
      "水娠黄金山空青，丹砂晨暾朱夜明。",
      "百卉甘辛角芳馨，旃檀沈水乃公卿。",
      "大夫芝兰士蕙蘅，桂君独立冬鲜荣。",
      "无所摄畏时靡争，酿为我醪淳而清。",
      "甘终不坏醉不酲，辅安五神伐三彭。",
      "肌肤渥丹身毛轻，冷然风飞罔水行。",
      "谁其传者疑方平，教我常作醉中醒。"
    ]
  },
  {
    "id": "2e89e42020fdc805a1f2873acccdf3df",
    "title": "陌上花三首·其一",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "陌上花开蝴蝶飞，江山犹是昔人非。",
      "遗民几度垂垂老，游女长歌缓缓归。"
    ],
    "translation": "我在游览九仙山时，听到了当地儿歌《陌上花》。乡亲们说：吴越王钱假的妻子每年春天一定回到临安，钱王派人送信给王妃说：“田间小路上鲜花盛开，你可迟些回来。”吴人将这些话编成歌儿，所含情思婉转动人，使人听了心神凄然，然而它的歌词比较粗俗、浅陋，因此给它换掉，而成以下三首诗。\n田间小路上的花儿开了，蝴蝶在花丛中飞呀飞，江山还没有更改呀，往昔的主人早已更替。\n经过了几度春秋，遗民已逐渐老了，出游的女子长歌着缓缓返归。\n",
    "intro": "这是《陌上花》七绝组诗的第一首，对吴人歌《陌上花》事作了概括的叙述。\n首句由眼前景物写起：春天时节，陌上鲜花盛开，蝴蝶在翩翩飞舞。这迷人的春色，跟“吴越王妃每岁春必归临安”时的景象并无不同。然而，随着时光的流逝，吴越王朝早已灭亡，吴越王妃也已不复存在，只留下了令人凄然的故事传说。故次句紧承首句，转出“江山犹是昔人非”，由眼前的景物联想到已成过往的人事，两相对照，发出了“江山依旧，人事已非”的感概。三四两句着眼于吴人歌《陌上花》事。尽管吴越王朝！的遗民已渐渐地衰老，但游女们仍在长声歌唱《陌上花》，以寄托对王妃的追忆与悼念。这说明《陌上花》流传颇广，在吴人中有很强的生命力。\n这三首诗中都贯穿了“江山犹是昔人非”的历史哀思，而宛转凄然则成为作者的抒情基调。全诗虽以“吴越王妃每岁必归临安”的轶事为题材，却委宛曲折地咏叹了吴越王朝的兴亡，带有怀古咏史的性质。诗中感慨人世荣华富贵，虚名浮利的过眼云烟，皆如那草头露，陌上花，转眼即消逝凋谢不见；人们生前的一切荣华富贵，全如那清晨草头上的露水，不多久就散發消失；死后所留下的美好名声，也全如那路上的花朵，很快就会凋枯谢落。民歌原来就“含思宛转，听之凄然”，经苏轼润色创作的《陌上花》，既保留了民歌的基本内容，形式及其朴素自然的风格特质，又显得语言典雅，意味深长，诗情凄宛。诗中多用叠字，如“垂垂”，“缓缓”，“堂堂”，“迟迟”等，不仅恰切地描摹了人物的情态，且能增加节奏感和音乐美。",
    "foreword": "游九仙山，闻里中儿歌陌上花，父老云，吴越王妃每岁春必归临安，王以书遗妃曰：“陌上花开，可缓缓归矣。”吴人用其语为歌，含思宛转，听之凄然。而其词鄙野，为易之云。",
    "annotation": [
      "陌上花：又名《清平调引》，是北宋熙宁年间，苏东坡任杭州通判上所做，共三首。英雄相惜，对钱镠敬佩有加，曾书《表忠观记》碑文，高度评价钱镠之功绩。苏公喜欢走动，也常来临安，听到里人之歌后，颇有感触，便写下了三首《陌上花》诗。",
      "九仙山：苏轼《宿九仙山》诗题下自注：“九仙谓左元放、许迈、王、谢之流。”九仙山在杭州西，山上无量院相传为葛洪、许迈炼丹处。",
      "陌：田间小路。",
      "吴越王妃：指五代吴越王钱俶之妃。吴越王，《新五代史·吴越世家》载，宋兴，吴越王钱俶“始倾其国以事贡献。太祖皇帝时，俶尝来朝，厚礼遣还国。……宋太宗太平兴国三年，诏俶来朝，俶举族归于京师，国除”。",
      "鄙野：粗鄙俚俗。",
      "易之：谓变换其词（保留其调）易，更改。",
      "昔人非：作者作此诗时，距离太平兴国三年，已近一百年当时之人自无在者。",
      "遗民：亡国之民。",
      "垂垂：一作“年年”，渐渐。",
      "游女：出游陌上的女子。"
    ]
  },
  {
    "id": "2e89e42020fdc805bc09c6def5640ac3",
    "title": "陌上花三首·其二",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "陌上山花无数开。路人争看翠軿来。",
      "若为留得堂堂去，且更从教缓缓回。"
    ],
    "translation": "我在游览九仙山时，听到了当地儿歌《陌上花》。乡亲们说：吴越王钱假的妻子每年春天一定回到临安，钱王派人送信给王妃说：“田间小路上鲜花盛开，你可迟些回来。”吴人将这些话编成歌儿，所含情思婉转动人，使人听了心神凄然，然而它的歌词比较粗俗、浅陋，因此给它换掉，而成以下三首诗。\n田间小路上无数花儿烂漫盛开，路上的行人争相围观那彩车驶来。\n如果要留住这明艳的春花，那就暂且听从钱王的意见，不要急着返回。",
    "intro": "这是《陌上花》七绝组诗的第二首，对吴人歌《陌上花》事作了概括的叙述。\n首句由眼前景物写起：春天时节，陌上鲜花盛开，蝴蝶在翩翩飞舞。这迷人的春色，跟“吴越王妃每岁春必归临安”时的景象并无不同。然而，随着时光的流逝，吴越王朝早已灭亡，吴越王妃也已不复存在，只留下了令人凄然的故事传说。故次句紧承首句，转出“江山犹是昔人非”，由眼前的景物联想到已成过往的人事，两相对照，发出了“江山依旧，人事已非”的感概。三四两句着眼于吴人歌《陌上花》事。尽管吴越王朝!的遗民已渐渐地衰老，但游女们仍在长声歌唱《陌上花》，以寄托对王妃的追忆与悼念。这说明《陌上花》流传颇广，在吴人中有很强的生命力。\n这三首诗中都贯穿了“江山犹是昔人非”的历史哀思，而宛转凄然则成为作者的抒情基调。全诗虽以“吴越王妃每岁必归临安”的轶事为题材，却委宛曲折地咏叹了吴越王朝的兴亡，带有怀古咏史的性质。诗中感慨人世荣华富贵，虚名浮利的过眼云烟，皆如那草头露，陌上花，转眼即消逝凋谢不见；人们生前的一切荣华富贵，全如那清晨草头上的露水，不多久就散發消失；死后所留下的美好名声，也全如那路上的花朵，很快就会凋枯谢落。民歌原来就“含思宛转，听之凄然”，经苏轼润色创作的《陌上花》，既保留了民歌的基本内容，形式及其朴素自然的风格特质，又显得语言典雅，意味深长，诗情凄宛。诗中多用叠字，如“垂垂”，“缓缓”，“堂堂”，“迟迟”等，不仅恰切地描摹了人物的情态，且能增加节奏感和音乐美。",
    "foreword": "游九仙山，闻里中儿歌陌上花，父老云，吴越王妃每岁春必归临安，王以书遗妃曰：“陌上花开，可缓缓归矣。”吴人用其语为歌，含思宛转，听之凄然。而其词鄙野，为易之云。",
    "annotation": [
      "陌上花：又名《清平调引》，是北宋熙宁年间，苏东坡任杭州通判上所做，共三首。英雄相惜，对钱镠敬佩有加，曾书《表忠观记》碑文，高度评价钱镠之功绩。苏公喜欢走动，也常来临安，听到里人之歌后，颇有感触，便写下了三首《陌上花》诗。",
      "九仙山：苏轼《宿九仙山》诗题下自注：“九仙谓左元放、许迈、王、谢之流。”九仙山在杭州西，山上无量院相传为葛洪、许迈炼丹处。",
      "陌：田间小路。",
      "吴越王妃：指五代吴越王钱俶之妃。吴越王，《新五代史·吴越世家》载，宋兴，吴越王钱俶“始倾其国以事贡献。太祖皇帝时，俶尝来朝，厚礼遣还国。……宋太宗太平兴国三年，诏俶来朝，俶举族归于京师，国除”。",
      "鄙野：粗鄙俚俗。",
      "易之：谓变换其词（保留其调）易，更改。",
      "軿（píng）：车幔，代指贵族妇女所乘有帷幔的车子。",
      "翠：青绿色。",
      "堂堂：公然、决然；堂堂正正。",
      "从教：听任，任凭。"
    ]
  },
  {
    "id": "2e89e42020fdc805983a1d5d084ca79b",
    "title": "陌上花三首·其三",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "生前富贵草头露，身后风流陌上花。",
      "已作迟迟君去鲁，犹教缓缓妾回家。"
    ],
    "comment": [
      "王士禛《渔洋诗话》：“（其三‘已作’两句）二语艳称千古。”"
    ],
    "translation": "我在游览九仙山时，听到了当地儿歌《陌上花》。乡亲们说：吴越王钱假的妻子每年春天一定回到临安，钱王派人送信给王妃说：“田间小路上鲜花盛开，你可迟些回来。”吴人将这些话编成歌儿，所含情思婉转动人，使人听了心神凄然，然而它的歌词比较粗俗、浅陋，因此给它换掉，而成以下三首诗。\n生前的富贵荣华好似草尖上的露珠，死后的风流情感正如那田间小路上的春花。\n钱王你已眷恋不堪地离杭降宋去了，还要教妻子不急于从陌上归家。",
    "intro": "这是《陌上花》七绝组诗的第三首，慨叹吴越王的去国降宋。\n头两句即以鲜明的对照说明：吴越王及其妃子生前的富贵荣华，犹如草上的露珠，很快就消失了，但其风流馀韵死后仍流传于《陌上花》的民歌中。前者是短暂的，后者是长久的；帝王的富贵与吴人无关，而他们的风流轶事，由于含有普通人的情感、爱情的因素以及多少带有悲剧的色彩，故能引起人们的兴趣，以致通过民歌来传诵。最后两句写吴越王虽然已去国降宋，丧失了帝王之尊，却仍保留着“陌上花开，可缓缓归矣”的惯例；可叹的是，“王妃”的身份已改变为“妾”，“路人争看翠軿来”的盛况大概不会再出现了。细品诗味，其中不无诗人的深沉感概和委婉讽喻。\n这三首诗中都贯穿了“江山犹是昔人非”的历史哀思，而宛转凄然则成为作者的抒情基调。全诗虽以“吴越王妃每岁必归临安”的轶事为题材，却委宛曲折地咏叹了吴越王朝的兴亡，带有怀古咏史的性质。诗中感慨人世荣华富贵，虚名浮利的过眼云烟，皆如那草头露，陌上花，转眼即消逝凋谢不见；人们生前的一切荣华富贵，全如那清晨草头上的露水，不多久就散发消失；死后所留下的美好名声，也全如那路上的花朵，很快就会凋枯谢落。民歌原来就“含思宛转，听之凄然”，经苏轼润色创作的《陌上花》，既保留了民歌的基本内容，形式及其朴素自然的风格特质，又显得语言典雅，意味深长，诗情凄宛。诗中多用叠字，如“垂垂”，“缓缓”，“堂堂”，“迟迟”等，不仅恰切地描摹了人物的情态，且能增加节奏感和音乐美。",
    "foreword": "游九仙山，闻里中儿歌陌上花，父老云，吴越王妃每岁春必归临安，王以书遗妃曰：“陌上花开，可缓缓归矣。”吴人用其语为歌，含思宛转，听之凄然。而其词鄙野，为易之云。",
    "annotation": [
      "陌上花：又名《清平调引》，是北宋熙宁年间，苏东坡任杭州通判上所做，共三首。英雄相惜，对钱镠敬佩有加，曾书《表忠观记》碑文，高度评价钱镠之功绩。苏公喜欢走动，也常来临安，听到里人之歌后，颇有感触，便写下了三首《陌上花》诗。",
      "九仙山：苏轼《宿九仙山》诗题下自注：“九仙谓左元放、许迈、王、谢之流。”九仙山在杭州西，山上无量院相传为葛洪、许迈炼丹处。",
      "陌：田间小路。",
      "吴越王妃：指五代吴越王钱俶之妃。吴越王，《新五代史·吴越世家》载，宋兴，吴越王钱俶“始倾其国以事贡献。太祖皇帝时，俶尝来朝，厚礼遣还国。……宋太宗太平兴国三年，诏俶来朝，俶举族归于京师，国除”。",
      "鄙野：粗鄙俚俗。",
      "易之：谓变换其词（保留其调）易，更改。",
      "“身后风流陌上花”句：意为身后大家没有忘记她，为她唱《陌上花》。",
      "迟迟：《孟子·尽心下》：“孔子之去鲁，曰：‘迟迟吾行也，去父母国之道也。”’比喻钱俶离杭州朝宋，迟迟其行，恋恋不舍。"
    ]
  },
  {
    "id": "2e89e42020fdc805f03f651915649a17",
    "title": "息壤诗，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "帝息此壤，以藩幽台。",
      "有神司之，随取而培。",
      "帝敕下民，无敢或开。",
      "惟帝不言，以雷以雨。",
      "惟民知之，幸帝之怒。",
      "帝茫不知，谁敢以告。",
      "帝怒不常，下土是震。",
      "使民前知，是役于民。",
      "无是坟者，谁取谁干。",
      "惟其的之，是以射之。"
    ]
  },
  {
    "id": "2e89e42020fdc805643c16b02af1cbe5",
    "title": "新渠诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "新渠之水，其来舒舒。",
      "溢流于野，至于通衢。",
      "渠成如神，民始不知。",
      "问谁为之？",
      "邦君赵侯。"
    ]
  },
  {
    "id": "2e89e42020fdc805643c16b0bdb75c63",
    "title": "新渠诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "新渠之田，在渠左右。",
      "渠来奕奕，如赴如凑。",
      "如云斯积，如屋斯溜。",
      "嗟唐之人，始识粳稌。"
    ]
  },
  {
    "id": "2e89e42020fdc805643c16b052cd1e0e",
    "title": "新渠诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "新渠之民，自淮及潭。",
      "挈其妇姑，或走而颠。",
      "王命赵侯，宥我新民。",
      "无与王事，以讫七年。"
    ]
  },
  {
    "id": "2e89e42020fdc805643c16b0ac7e782c",
    "title": "新渠诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "侯谓新民，尔既来止。",
      "其归尔邑，告尔邻里。",
      "良田千万，尔择尔取。",
      "尔耕尔食，遂为尔有。"
    ]
  },
  {
    "id": "2e89e42020fdc805643c16b03294af09",
    "title": "新渠诗",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "筑室于唐，孔硕且坚。",
      "生为唐民，饱粥与饘。",
      "死葬于唐，祭有鸡豚。",
      "天子有命，我惟尔安。"
    ]
  },
  {
    "id": "2e89e42020fdc805e3a8304632f21e85",
    "title": "颜乐亭诗，并叙",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天生蒸民，为之鼻口。",
      "美者可嚼，芬者可嗅。",
      "美必有恶，芬必有臭。",
      "我无天游，六凿交斗。",
      "骛而不返，跬步商受。",
      "伟哉先师，安此微陋。",
      "孟贲股栗，虎豹却走。",
      "眇然其身，中亦何有。",
      "我求至乐，千载无偶。",
      "执瓢从之，忽焉在后。"
    ]
  },
  {
    "id": "2e89e42020fdc805ea45eb5d03078e73",
    "title": "江郊",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "江郊葱昽，云水茜绚。",
      "埼岸斗入，洄潭轮转。",
      "先生悦之，布席闲燕。",
      "初日下照，潜鳞俯见。",
      "意钓忘鱼，乐此竿线。",
      "优哉悠哉，玩物之变。"
    ]
  },
  {
    "id": "2e89e42020fdc8056adc67800a18d7c5",
    "title": "和陶时运四首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我卜我居，居非一朝。",
      "龟不吾欺，食此江郊。",
      "废井已塞，乔木干霄。",
      "昔人伊何，谁其裔苗。"
    ]
  },
  {
    "id": "2e89e42020fdc8056adc67808037d2d5",
    "title": "和陶时运四首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "下有澄潭，可饮可濯。",
      "江山千里，供我遐瞩。",
      "木固无胫，瓦岂有足。",
      "陶匠自至，啸歌相乐。"
    ]
  },
  {
    "id": "2e89e42020fdc8056adc678024403aa0",
    "title": "和陶时运四首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我视此邦，如洙如沂。",
      "邦人劝我，老矣安归。",
      "自我幽独，倚门或挥。",
      "岂无亲友，云散莫追。"
    ]
  },
  {
    "id": "2e89e42020fdc8056adc67801bd0ea5d",
    "title": "和陶时运四首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "旦朝丁丁，谁款我庐。",
      "子孙远至，笑语纷如。",
      "剪䰂垂髫，覆此瓠壶。",
      "三年一梦，乃复见余。"
    ]
  },
  {
    "id": "2e89e42020fdc8059b5e668aef6ccfb6",
    "title": "和陶答庞参军六首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "我见异人，且得异书。",
      "挟书从人，何适不娱。",
      "罗浮之趾，卜我新居。",
      "子非玄德，三顾我庐。"
    ]
  },
  {
    "id": "2e89e42020fdc8059b5e668a9dc05d81",
    "title": "和陶答庞参军六首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "旨酒荔蕉，绝甘分珍。",
      "虽云晚接，数面自亲。",
      "海隅一笑，岂云无人。",
      "无酒酤我，或乞其邻。"
    ]
  },
  {
    "id": "2e89e42020fdc8059b5e668a7f4b67bb",
    "title": "和陶答庞参军六首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "将行复止，眷言孜孜。",
      "苟有于中，倾倒出之。",
      "奕奕千言，粲焉陈诗。",
      "觞行笔落，了不容思。"
    ]
  },
  {
    "id": "2e89e42020fdc8059b5e668afc096744",
    "title": "和陶答庞参军六首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "丱妙侍侧，两髦丫分。",
      "歌舞寿我，永为欢欣。",
      "曲终悽然，仰视浮云。",
      "此曲此声，何时复闻。"
    ]
  },
  {
    "id": "2e89e42020fdc8059b5e668a5fca451c",
    "title": "和陶答庞参军六首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "击鼓其镗，船开橹鸣。",
      "顾我而言，雨泣载零。",
      "子卿白首，当还西京。",
      "辽东万里，亦归管宁。"
    ]
  },
  {
    "id": "2e89e42020fdc8059b5e668a9ff3c28c",
    "title": "和陶答庞参军六首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "感子至意，托辞西风。",
      "吾生一尘，寓形空中。",
      "愿言谦亨，君子有终。",
      "功名在子，何异我躬。"
    ]
  },
  {
    "id": "2e89e42020fdc8053c57e46372637446",
    "title": "和陶劝农六首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "咨尔汉黎，均是一民。",
      "鄙夷不训，夫岂其真。",
      "怨愤劫质，寻戈相因。",
      "欺谩莫诉，曲自我人。"
    ]
  },
  {
    "id": "2e89e42020fdc8053c57e46328eb19ba",
    "title": "和陶劝农六首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天祸尔土，不麦不稷。",
      "民无用物，珍怪是直。",
      "播厥熏木，腐馀是穑。",
      "贪夫污吏，鹰挚狼食。"
    ]
  },
  {
    "id": "2e89e42020fdc8053c57e463e846ba85",
    "title": "和陶劝农六首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "岂无良田，膴膴平陆。",
      "兽踪交缔，鸟喙谐穆。",
      "惊麇朝射，猛豨夜逐。",
      "芋羹藷糜，以饱耆宿。"
    ]
  },
  {
    "id": "2e89e42020fdc8053c57e463456d2209",
    "title": "和陶劝农六首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "听我苦言，其福永久。",
      "利尔耝耜，好尔邻偶。",
      "斩艾蓬藋，南东其亩。",
      "父兄搢梃，以抶游手。"
    ]
  },
  {
    "id": "2e89e42020fdc8053c57e4633e58b5a4",
    "title": "和陶劝农六首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天下假易，亦不汝匮。",
      "春无遗勤，秋有厚冀。",
      "云举雨决，妇姑毕至。",
      "我良孝爱，袒跣何愧。"
    ]
  },
  {
    "id": "2e89e42020fdc8053c57e4636ae51ef1",
    "title": "和陶劝农六首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "逸谚戏侮，博弈顽鄙。",
      "投之生黎，俾勿冠履。",
      "霜降稻实，千箱一轨。",
      "大作尔社，一醉醇美。"
    ]
  },
  {
    "id": "2e89e42020fdc805c1efd546bae8e1be",
    "title": "和陶停云四首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "停云在空，黯其将雨。",
      "嗟我怀人，道修且阻。",
      "眷此区区，俯仰再抚。",
      "良辰过鸟，逝不我伫。"
    ]
  },
  {
    "id": "2e89e42020fdc805c1efd5463f17883b",
    "title": "和陶停云四首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "飓作海浑，天水溟蒙。",
      "云屯九河，雪立三江。",
      "我不出门，寤寐北窗。",
      "念彼海康，神驰往从。"
    ]
  },
  {
    "id": "2e89e42020fdc805c1efd5466e6d323e",
    "title": "和陶停云四首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "凛然清臞，落其骄荣。",
      "馈奠化之，廓兮忘情。",
      "万里迟子，晨兴宵征。",
      "远虎在侧，以宁先生。"
    ]
  },
  {
    "id": "2e89e42020fdc805c1efd54616a93f85",
    "title": "和陶停云四首，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "对弈未终，摧然斧柯。",
      "再游兰亭，默数永和。",
      "梦幻去来，谁少谁多。",
      "弹指太息，浮云几何。"
    ]
  },
  {
    "id": "2e89e42020fdc8057ff5b543b23763b1",
    "title": "观棋，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "五老峰前，白鹤遗址。",
      "长松荫庭，风日清美。",
      "我时独游，不逢一士。",
      "谁欤棋者，户外屦二。",
      "不闻人声，时闻落子。",
      "纹枰坐对，谁究此味。",
      "空钩意钓，岂在鲂鲤。",
      "小儿近道，剥啄信指。",
      "胜固欣然，败亦可喜。",
      "优哉游哉，聊复尔耳。"
    ]
  },
  {
    "id": "2e89e42020fdc805ea949d729dfffb0a",
    "title": "泂酌亭，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "泂酌彼两泉，挹彼注兹。",
      "一瓶之中，有渑有淄。",
      "以瀹以烹，众喊莫齐。",
      "自江徂海，浩然无私。",
      "岂弟君子，江海是仪。",
      "既味我泉，亦哜我诗。"
    ]
  },
  {
    "id": "2e89e42020fdc80556117ede3ee81198",
    "title": "何公桥",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天壤之间，水居其多。",
      "人之往来，如鹈在河。",
      "顺水而行，云驰鸟疾。",
      "维水之利，千里咫尺。",
      "乱流而涉，过膝则止。",
      "维水之害，咫尺千里。",
      "沔彼滥觞，蛙跳倏游。",
      "溢而怀山，神禹所忧。",
      "岂无一木，支此大坏。",
      "舞于盘涡，冰折雷解。",
      "坐使此邦，画为两州。",
      "鸡犬相闻，胡越莫救。",
      "允毅何公，甚勇于仁。",
      "始作石梁，其艰其勤。",
      "将作复止，更此百难。",
      "公心如铁，非石则坚。",
      "公以身先，民以悦使。",
      "老壮负石，如负其子。",
      "疏为玉虹，隐为金堤。",
      "直栏横槛，百贾所栖。",
      "我来与公，同载而出。",
      "欢呼填道，抱其马足。",
      "我叹而言，视此滔滔。",
      "未见刚者，孰为此桥。",
      "愿公千岁，与桥寿考。",
      "持节复来，以慰父老。",
      "如朱仲卿，食于桐乡。",
      "我作铭诗，子孙不忘。"
    ]
  },
  {
    "id": "2e89e42020fdc8057d1e614837a9312c",
    "title": "数日前，梦人示余一卷文字，大略若谕马者，用「吃蹶」两字，梦中甚赏之，觉而忘其馀，戏作数语足之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天骥虽老，举鞭脱逸。",
      "交驰蚁封，步中衡石。",
      "旁睨驽骀，丰肉灭节。",
      "徐行方轨，动辄吃蹶。",
      "天资相绝，未易致诘。"
    ]
  },
  {
    "id": "2e89e42020fdc805478493c0053c3100",
    "title": "山行见月四言",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "吟哦傲兀，仰晤岩月。",
      "遇巘迎崖，银刓玉啮。",
      "源鱼噞喁，岸雁臲卼。",
      "卧玩我语，聱牙岌嶪。"
    ]
  },
  {
    "id": "2e89e42020fdc805c26a9de0c4d1ee17",
    "title": "龙山补亡，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "征西天府，重九令节。",
      "驾言龙山，宴凯群哲。",
      "壶歌雅奏，缓带轻帢。",
      "胡为中觞，一笑粲发。",
      "楩楠竞秀，榆柳独脱。",
      "骥騄交骛，驽蹇先蹶。",
      "楚狂醉乱，陨帽莫觉。",
      "戎服囚首，枯颅茁发。",
      "惟明将军，度量豁达。",
      "容此下士，颠倒冠袜。",
      "宰夫杨觯，兕觥举罚。",
      "请歌《相鼠》，以侑此爵。"
    ]
  },
  {
    "id": "2e89e42020fdc805c26a9de028a3ffaa",
    "title": "龙山补亡，并引",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "吾闻君子，蹈常履素。",
      "晦明风雨，不改其度。",
      "平生丘壑，散发箕裾。",
      "坠车天全，颠沛何惧。",
      "腰适忘带，足适忘屦。",
      "不知有我，帽复奚数。",
      "流水莫系，浮云暂寓。",
      "飘然随风，非去非取。",
      "我冠明月，佩服宝璐。",
      "不缨而结，不簪而附。",
      "歌诗宁择，请饮《相鼠》。",
      "罚此陋人，俾出童羖。"
    ]
  },
  {
    "id": "2e89e42020fdc8052864b3cc749f3157",
    "title": "跋姜君弼课册",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "云兴天际，歘若车盖。",
      "凝矑未瞬，弥漫霮䨴。",
      "惊雷出火，乔木麋碎。",
      "殷地爇空，万夫皆废。",
      "霤绠四坠，日中见昧。",
      "移晷而收，野无完块。"
    ]
  },
  {
    "id": "2e89e42020fdc8053ea1a29029792e7f",
    "title": "大雨联句",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "庭松偃盖如醉，夏雨凄凉似秋。",
      "有客高吟拥鼻，无人共吃馒头。"
    ],
    "annotation": [
      "一说作者为苏辙。"
    ]
  },
  {
    "id": "2e89e42020fdc8051244cc5241fdfa5d",
    "title": "和何长官六言次韵五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "作邑君真伯厚，去官我岂曼容。",
      "一廛愿托仁政，六字难赓变风。"
    ]
  },
  {
    "id": "2e89e42020fdc8051244cc525e8e6bff",
    "title": "和何长官六言次韵五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "五噫已出东洛，三复愿比南容。",
      "学道未逢潘盎，草书犹似杨风。"
    ]
  },
  {
    "id": "2e89e42020fdc8051244cc52e70dc27c",
    "title": "和何长官六言次韵五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "石渠何须反顾，水驿幸足相容。",
      "长江大欲见庇，探支八月凉风。"
    ]
  },
  {
    "id": "2e89e42020fdc8051244cc52cc4d674f",
    "title": "和何长官六言次韵五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "清风初号地籁，明月自写天容。",
      "贫家何以娱客？",
      "但知抹月批风。"
    ]
  },
  {
    "id": "2e89e42020fdc8051244cc52d4964d97",
    "title": "和何长官六言次韵五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "青山自是绝色，无人谁与为容。",
      "说向市朝公子，何殊马耳东风。"
    ]
  },
  {
    "id": "2e89e42020fdc8056a886596539191aa",
    "title": "奉敕祭西太一和韩川韵四首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "圣主新除秘祝，侍臣来乞丰年。",
      "寿宫神君欲至，夜半灵风肃然。"
    ]
  },
  {
    "id": "2e89e42020fdc8056a8865968b514b27",
    "title": "奉敕祭西太一和韩川韵四首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "玉玺亲题御笔，金童来侍天香。",
      "礼罢祝融参乘，前驱已过衡湘。"
    ]
  },
  {
    "id": "2e89e42020fdc8056a88659627d168de",
    "title": "奉敕祭西太一和韩川韵四首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "解剑独行残月，披衣困卧清风。",
      "梦蝶犹飞旅枕，粥鱼已响枯桐。"
    ]
  },
  {
    "id": "2e89e42020fdc8056a886596923b4eb3",
    "title": "奉敕祭西太一和韩川韵四首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "陂水初含晓渌，稻花半作秋香。",
      "皂盖却迎朝日，红云正绕宫墙。"
    ]
  },
  {
    "id": "2e89e42020fdc805194dfef5dc461450",
    "title": "西太一见王荆公旧诗，偶次其韵二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "秋早川原净丽，雨馀风日清酣。",
      "从此归耕剑外，何人送我池南。"
    ]
  },
  {
    "id": "2e89e42020fdc805194dfef54568bf1e",
    "title": "西太一见王荆公旧诗，偶次其韵二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "但有樽中若下，何须墓上征西。",
      "闻道乌衣巷口，而今烟草萋迷。"
    ]
  },
  {
    "id": "2e89e42020fdc805e2f95934568de445",
    "title": "和黄鲁直烧香二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "四句烧香偈子，随香遍满东南。",
      "不是闻思所及，且令鼻观先参。"
    ]
  },
  {
    "id": "2e89e42020fdc805e2f95934468b43cb",
    "title": "和黄鲁直烧香二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "万卷明窗小字，眼花只有斓斑。",
      "一炷烟消火冷，半生身老心闲。"
    ]
  },
  {
    "id": "2e89e42020fdc805e2f959349f4985f4",
    "title": "和黄鲁直烧香二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "置酒未逢休沐，便同越北燕南。",
      "且复歌呼相和，隔墙知是曹参。"
    ]
  },
  {
    "id": "2e89e42020fdc805e2f95934f5345634",
    "title": "和黄鲁直烧香二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "丹青已是前世，竹石时窥一斑。",
      "五字当还靖节，数行谁似高闲。"
    ]
  },
  {
    "id": "2e89e42020fdc805db6776335d0282a8",
    "title": "次韵刘景文送钱蒙仲三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "谁识天闲老骥，不争日暮长途。",
      "送尽青云九子，归去扁舟五湖。"
    ]
  },
  {
    "id": "2e89e42020fdc805db67763393fb895a",
    "title": "次韵刘景文送钱蒙仲三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "寄语竹林社友，同书桂籍天伦。",
      "王郎独为鬼录，世间无此玉人。"
    ]
  },
  {
    "id": "2e89e42020fdc805db6776338ab82b55",
    "title": "次韵刘景文送钱蒙仲三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "五字古原春草，千金汉殿长门。",
      "经纬尚馀三策，典刑留与诸孙。"
    ]
  },
  {
    "id": "2e89e42020fdc805b6064227107794ff",
    "title": "次韵子由书王晋卿画山水二首其一",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "老去君空见画，梦中我亦曾游。",
      "桃花纵落谁见，水到人间伏流。"
    ]
  },
  {
    "id": "2e89e42020fdc805e102fe3929d9b93f",
    "title": "刘景文家藏乐天《身心问答三者》，戏书一绝其后",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "渊明形神自我，乐天身心相物。",
      "而今月下三人，他日当成几佛。"
    ]
  },
  {
    "id": "2e89e42020fdc80570f5f08521c11189",
    "title": "梦中赋裙带",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "百叠漪漪风皱，六铢縰縰云轻。",
      "植立含风广殿，微闻环佩摇声。"
    ]
  },
  {
    "id": "2e89e42020fdc805c5ad1f2b8f184234",
    "title": "六言乐语",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "桃园未必无杏，银矿终须有铅。",
      "荇带岂能拦浪，藕花却解留莲。"
    ]
  },
  {
    "id": "2e89e42020fdc805a1876a86161207fb",
    "title": "失题三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "木落沙明秋浦，云卧烟淡潇湘。",
      "曾学扁舟范蠡，五湖深处鸣榔。"
    ]
  },
  {
    "id": "2e89e42020fdc805a1876a861f41dc99",
    "title": "失题三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "望断水云千里，横空一抹晴岚。",
      "不见邯郸归路，梦中略到江南。"
    ]
  },
  {
    "id": "2e89e42020fdc805a1876a86bd20f2cf",
    "title": "失题三首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "公子只应见画，此中我独知津。",
      "写到水穷天杪，定非尘土间人。"
    ]
  },
  {
    "id": "2e89e42020fdc8054f749126e3f0bc8d",
    "title": "惠崇芦雁",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "惠崇烟雨芦雁，坐我潇湘洞庭。",
      "欲买扁舟归去，故人云是丹青。"
    ]
  },
  {
    "id": "2e89e42020fdc8058d1f96d3fb5786db",
    "title": "马子约送茶，作六言谢之",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "珍重绣衣直指，远烦白绢斜封。",
      "惊破卢仝幽梦，北窗起看云龙。"
    ]
  },
  {
    "id": "2e89e42020fdc8054fee1cc95dbf4fcc",
    "title": "忆江南寄纯如五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "楚水别来十载，蜀山望断千重。",
      "毕竟拟为伧父，凭君说与吴侬。"
    ]
  },
  {
    "id": "2e89e42020fdc8054fee1cc9fecce162",
    "title": "忆江南寄纯如五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "湖目也堪供眼，木奴自足为生。",
      "若话三吴胜事，不惟千里莼羹。"
    ]
  },
  {
    "id": "2e89e42020fdc8054fee1cc923661360",
    "title": "忆江南寄纯如五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "人在画屏中住，客依明月边游。",
      "未卜柴桑旧宅，须乘五湖扁舟。"
    ]
  },
  {
    "id": "2e89e42020fdc8054fee1cc9495d6c7f",
    "title": "忆江南寄纯如五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "生计曾无聚沫，孤踪谩有清风。",
      "治产犹嫌范蠡，携孥颇笑梁鸿。"
    ]
  },
  {
    "id": "2e89e42020fdc8054fee1cc9d1e344da",
    "title": "忆江南寄纯如五首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "弱累已偿俗尽，老身将伴僧居。",
      "未许季鹰高洁，秋风直为鲈鱼。"
    ]
  },
  {
    "id": "2e89e42020fdc8056350601ecfabb8f8",
    "title": "襄阳古乐府三首野鹰来",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "野鹰来，万山下。荒山无食鹰苦饥，飞来为尔系彩丝。",
      "北原有兔老且白，年年养子秋食菽。我欲击之不可得，年深兔老鹰力弱。",
      "野鹰来，城东有台高崔巍。台中公子著皮袖，东望万里心悠哉。",
      "心悠哉，鹰何在！嗟尔公子归无劳，使鹰可呼亦凡曹，天阴月黑狐夜嗥。"
    ]
  },
  {
    "id": "2e89e42020fdc8056350601ef594df93",
    "title": "襄阳古乐府三首野鹰来",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "台上有客吟秋风，悲声萧散飘入空。台边游女来窃听，欲学声同意不同。",
      "君悲竟何事，千里金城两稚子。白马为塞凤为关，山川无人空自闲。",
      "我悲亦何苦，江水冬更深，鳊鱼冷难捕。悠悠江上听歌人，不知我意徒悲辛。"
    ]
  },
  {
    "id": "2e89e42020fdc8056350601ee5bd006a",
    "title": "襄阳古乐府三首野鹰来",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "使君未来襄阳愁，提戈入市裹毡裘。自从毡裘南渡沔，襄阳无事多春游。",
      "襄阳春游乐何许，岘山之阳汉江浦。使君朱旆来翻翻，人道使君似羊、杜。",
      "道边逢人问洛阳，中原苦战春田荒。北人闻道襄阳乐，目送飞鸿应断肠。"
    ]
  },
  {
    "id": "2e89e42020fdc805af468d76941da4d1",
    "title": "赠刘景文",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "appreciation": "这首诗写的是初冬的景色。为了突出「橙黄橘绿，这一年中最好的景致，诗人先用高度概括的笔墨描绘了一幅残秋的图景：那曾经碧叶接天、红花映日的诸莲塘荷，现在早已翠减红衰，枯败的茎叶再也不能举起绿伞，遮挡风雨了；独立疏篱的残菊，虽然蒂有馀香，却亦枝无全叶，唯有那挺拔的枝幹鬥风傲霜，依然劲节。自然界千姿万态，一年之中，花开花落，可说是季季不同，月月有异。这里，诗人却只选择了荷与菊这两种分别在夏、秋独占胜场的花，写出它们的衰残，来衬托橙橘的岁寒之心。诗人的高明还在于，他不是简单地写出荷、菊花朵的凋零，而将描写的笔触伸向了荷叶和菊枝。这是因为，在百花中，「唯有绿荷红菡萏」，是「此花此叶长相映」的（李商隐《赠荷花》）。历来诗家咏荷，总少不了写叶：如杜甫《绝句漫兴九首》的「点溪荷叶叠清钱「、杨万里《晓出净慈寺送林子方》的「接天莲叶无穷碧」、李商隐《宿骆氏亭寄怀崔雍崔衮》的「留得枯荷听雨声」……由此看来，终荷花之一生，荷叶都是为之增姿，不可或缺的。苏轼深知此理，才用擎雨无盖表明荷败净尽，真可谓曲笔传神。同样，菊之所以被誉为霜下之杰，不仅因为它蕊寒香冷，姿怀贞秀，还因为它有挺拔劲节的枝干。花残了，杖还能傲霜独立，才能充分体现它孤标傲世的品格。诗人的观察可谓细致炙，诗人把握事物本质的能力亦可谓强。这两句字面相对，内容相连，是谓「流水对刀。「已无刀、「犹有」，一气呵成，写出二花之异。\n可是，不论是先谢还是后凋，它们毕竟都过时了，不得不退出竞争，让位于生机盎然的初冬骄子──橙和橘。至此，诗人才满怀喜悦地提醒人们：请记住，一年中最美好的风光还是在「青黄杂糅，文章烂兮」（屈原《橘颂》）的初冬时节。这里橙橘并提，实则偏重于橘。从屈原的《橘颂》到张九龄的《感遇（江南有丹橘）》，橘树一直是诗人歌颂的「嘉树」，橘实则「可以荐嘉客」。橘树那「经冬犹绿林」、「自有岁寒心」的坚贞节操，岂止荷、菊不如，直欲与松柏媲美了。「菊残犹有傲霜枝」，后来就有人借用它比喻坚贞不屈的人。\n胡仔《苕溪渔隐丛话》曾将此诗与韩愈《早春呈水部张十八员外》一诗相提并论。两诗虽构思和描写手法相似，艺术工力悉敌，内容却以苏诗为胜。这是因为，韩诗虽也含有一定哲理，却仍只是一首单纯的写景诗；苏诗则不然，它融写景、咏物、赞人于一体，借物喻人，赞颂刘景文的品格和节操。韩诗所赞乃人人心目中皆中皆以为好的早春；苏诗却把那些「悲秋伤春」的诗人眼中最为萧条的初冬写得富有生意和诗意，于此也可见他旷达开朗、不同寻常的性情和胸襟。真是浅语遥情，耐人寻味。苏轼这首诗虽为赠刘景文而作，所咏却是初冬景物，了无一字涉及刘氏本人的道德文章。这似乎不是题中应有之义，但实际上，作者的高明之处正在于将对刘氏品格和节操的称颂，不着痕迹地糅合在对初冬景物的描写中。因为在作者看来，一年中最美好的风光，莫过于橙黄橘绿的初冬景色。而橘树和松柏一样，是最足以代表人的高尚品格和坚贞的节操。因此如果以情韵与理趣来看，苏诗却似略胜一筹于韩诗。",
    "content": [
      "荷尽已无擎雨盖，菊残犹有傲霜枝。",
      "一年好景君须记，正是橙黄橘绿时。"
    ],
    "comment": [
      "胡仔《苕溪渔隐丛话》：曲尽其妙。",
      "爱新觉罗·弘历《唐宋诗醇》：浅语遥情。",
      "张鸣：此诗浅语遥情，为传诵名篇。",
      "刘士杰：首二句对仗工整，清丽隽永。后二句独出机，立意深刻。一般说来，一年好景无非春秋，诗人却偏说是初冬，可谓不同凡响，角度新颖。"
    ],
    "translation": "荷花凋谢连那擎雨的荷叶也枯萎了，只有那开败了菊花的花枝还傲寒斗霜。\n一年中最好的景致你一定要记住，那就是在橙子金黄、橘子青绿的秋末冬初的时节啊。",
    "intro": "这首七言绝句作于元祐五年（公元1090年），是送给好友刘景文的一首勉励诗。此诗前半首说「荷尽菊残」仍要保持傲雪冰霜的气节，后半首通过「橙黄橘绿」来勉励朋友困难只是一时，乐观向上，切莫意志消沉。抒发作者的广阔胸襟和对同处窘境中友人的劝勉和支持，托物言志，意境高远。",
    "annotation": [
      "刘景文：刘季孙，字景文，工诗，时任两浙兵马都监，驻杭州。苏轼视他为国士，曾上表推荐，并以诗歌唱酬往来。",
      "荷尽：荷花枯萎，残败凋谢。",
      "擎：举，向上托。",
      "雨盖：旧称雨伞，诗中比喻荷叶舒展的样子。",
      "菊残：菊花凋谢。",
      "犹：仍然。",
      "傲霜：不怕霜动寒冷，坚强不屈。",
      "君：原指古代君王，后泛指对男子的敬称，您。",
      "须记：一定要记住。",
      "正是：一作「最是」。",
      "橙黄橘绿时：指橙子发黄、橘子将黄犹绿的时候，指农历秋末冬初。"
    ]
  },
  {
    "id": "2e89e42020fdc8057bb380b825b11ff5",
    "title": "后杞菊赋",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "appreciation": "苏轼写这篇赋的目的是“自嘲”，就是自我嘲笑。或者嘲笑自己无能，没有让同僚和老百姓生活得好一些？或者嘲笑自己的生活状态，一州之长不像个一州之长？或者嘲笑自己说吃杞、菊可以延年益寿，其实不过是自我安慰？他似乎处在一种矛盾中，想摆脱而又记挂着密州百姓，不忍心摆脱。苏轼的晚辈诗人张耒读了这篇赋以后，写了一篇《菊赋》，说轼到密州后“曾是不饱”，但他“不愠（恼怒），赋以自笑”。这里的“笑”是完全以苦为乐的笑，已失去苏轼自嘲的“笑”的本意。苏轼确有以苦为乐之意。\n因食物的不足，用杞、菊来补充，这是事实。但说以杞、菊为主要食物，带有文学的夸张。这种夸张，表现了内心的苦闷和抑郁，其焦点是对新法不满。如果说这种不满还比较含蓄，那么，说饭桌没有酒就显得直截了当了新法限制酒的生产量和供应量，从节约出发，立意是可取的，只是尺度把握失当，问题就接二连三地出现了。但不管怎样，苏轼对密州大地和在密州大地上生活着的老百姓却始终情意眷眷，二者分得很清楚。相比之下，后者更令人感动。\n苏东坡在这篇短文中，提出了几个重要的观点很耐人寻味，一是“人生一世，如屈伸肘。”说的是人的一生几十年，就像人的手肘一伸一屈那么快，人生的短暂，没有必要去过分追求荣华富贵。二是何为贫富？何为美陋？“卒同归于一朽。”这句话的意思是说，不管贫者、富者，最终的结果都是一样的，都是要走向死亡的，没有必要去过分追求富裕而贪腐。三是乐得“以杞为粮，以菊为糗。”\n甘愿“春食苗，夏食叶，秋食花实而冬食根，庶几乎西河南阳之寿。”这就是说，他作为一个太守，为了和老百姓同甘共苦，也乐于用杞菊充饥，与民共渡灾荒，而决不搞贪腐。苏东坡在这里用了两个典故说明不论丰约贫富，都不免一死，“同归于一朽”的道理。\n“西河”，指的是孔子的弟子子夏，也叫卜商，活了一百岁。“南阳之寿”，典出《艺文类聚·卷八十一》。南阳郦县有菊水，太尉胡广饮此水治好了多种疾病，近百岁才寿终。“西河、南阳之寿”讲的是长寿，用来说明以杞菊充饥，同样能够长命百岁！而没有必要去过分追求荣华富贵和财富的占有。",
    "content": [
      "“吁嗟先生，谁使汝坐堂上称太守？前宾客之造请，后掾属之趋走。朝衙达午，夕坐过酉。曾杯酒之不设，揽草木以诳口。对案颦蹙，举箸噎呕。昔阴将军设麦饭与葱叶，井丹推去而不嗅。怪先生之眷眷，岂故山之无有？”",
      "先生听然而笑曰：“人生一世，如屈伸肘。何者为富？何者为美？何者为陋？或糠核而瓠肥，或梁肉而墨瘦。何侯方丈，庾郎三九。较丰约于梦寐，卒同归于一朽。吾方以杞为粮，以菊为糗。春食苗，夏食叶，秋食花实而冬食根，庶几乎西河、南阳之寿。”"
    ],
    "translation": "唐代陆龟蒙曾说过，他经常吃杞菊，一直到夏天五月，枝叶已经老硬，还是吃个不停。就此他还写了《杞菊赋》来宽慰自己。起先我也怀疑他的说法，觉得一个读书人，事业上不顺心，生活贫困一些，简省一些，也就差不多了。至于说到肚子饿到吃草木的程度，似乎也太夸张了。我做官做了十九年了，家庭日益贫困，衣食穿着，还不如以前。这次来到密州，想想饭总能吃饱，谁知厨房里冷冷清清，整日里愁眉苦脸的。随后每天和通守刘廷式沿着城墙，在荒废的菜园里找杞菊来吃，相对摸着肚子大笑，这才相信陆龟蒙说的话是真的，没有说错。于是写这篇《后杞菊赋》也来宽慰自己一下，并且做一些辩解。\n“唉，先生。谁让你坐在堂上，还叫做太守。前有宾客请你吃饭，后有手下官员跟从。早上到衙门一直到中午，傍晚一直做到酉时以后，这么长的时间里，没有喝过一杯酒，就是拿草木骗骗自己嘴巴。对着饭桌，时时皱起眉头，拿起筷子，却难以下咽。以前阴就将军拿麦饭与葱叶来招待井大春，井大春把饭菜推到一边，看也不看。奇怪的是你好像对草木之食情有独钟，难道你们家乡没有这样的草木！”\n我听了之后，笑着说：“人生活在这世界上，就像手肘一样能伸直也能弯拢。什么叫贫困，什么叫富有？什么叫美艳，什么叫丑陋？有的人吃粗糠照样长得白白胖胖，有的人整天山珍海味却还是长得很瘦。何曾每天饭菜，花费万钱，庾杲子吃的，翻来覆去还是韭菜。这只是在梦里比较丰盛和贫寒，到头来还是一死。我以杞菊为食，春天吃它的苗，夏天吃它的叶子，秋天吃它的花和果实，冬天吃它的根，说不定我还能像子夏和南阳地方的人那样长寿呢！",
    "intro": "《后杞菊赋》是北宋苏轼作的一篇“自嘲”散文，写于诗人任密州太守期间。文章记述真切，议论风生，颇有谐趣。表达了作者心胸豁达，超然物外，以洒脱的态度对待困难，表现了不羁心于外物。此文后被诬为讥讽朝廷减削公使钱太甚，成为“乌台诗案”罪证之一。",
    "foreword": "天随生自言常食杞菊。及夏五月，枝叶老硬，气味苦涩，犹食不已。因作赋以自广。始余尝疑之，以为士不遇，穷约可也，至于饥饿嚼啮草木，则过矣。而余仁宦十有九年，家日益贫，衣食之奉，殆不如昔者。及移守胶西，意且一饱，而斋厨索然，不堪其忧。日与通守刘君廷式，循古城废圃，求杞菊食之，扪腹而笑。然后知天随之言，可信不缪。作《后杞菊赋》以自嘲，且解之云。",
    "annotation": [
      "天随生：唐代陆龟蒙，字鲁望，姑苏（今苏州）人，自号天随子。",
      "自广：自宽。",
      "胶西：即密州，治所在今山东省诸城。",
      "通守：即通判。",
      "刘君廷式：刘廷式，齐州人。未及第时，议娶其乡农家女。廷式及第，而其女以疾两目皆盲。女家不敢复言，或劝纳其幼女。廷式笑却之，竟娶盲女。东坡有《书刘廷式事》。",
      "酉：十二时辰之一。酉时相当于现代的17点至19点。这里是说，下午很晚才散衙。",
      "噎呕：喉塞作呕。",
      "阴将军：阴就。",
      "阴将军设麦饭，井丹推去不嗅：《后汉书·列传七十三》：“井丹字大春，扶风郿人也。建武（东汉光武年号）末，沛主（刘）辅等五王居北宫，皆好宾客，更遣请丹，不能致。信阳侯阴就，光烈皇后弟也，以外戚贵盛，乃诡说五王，求钱千万，约能致丹。而别使人要（邀）劫之。丹不得已，既至，就故为设麦饭葱叶之食。丹推去之。曰：‘以君侯能供甘旨，故来相过，何其薄乎？’更置盛馔，乃食。”",
      "听（yin）：张口笑也。",
      "糠核：《史记·陈丞相（平）世家》：“平为人长（大）美色。人或谓平曰：‘贫何食而肥若是？’其嫂嫉平之不视家生产，曰：‘亦食糠核耳’。”",
      "瓠（hù）肥：喻胖而壮。《史记·张丞相列传》：“及沛公略地过阳武，苍以客从攻南阳。苍坐法当斩，解衣伏质，身长大，肥白如瓠，时王陵见而怪其美士，乃言沛公，赦勿斩。”",
      "粱肉：指精美的餐食。",
      "墨瘦：明帝手诏与陈思王曹植曰：“王颜色瘦弱，何意耶？……今者食几许米？又啖肉多少？见王瘦，吾甚惊。宜当节水加餐。”（《太平御览·卷三七八》）",
      "何侯方丈：《晋书·何曾传》：“陈国阳夏人。晋武帝践祚，进爵为郎陵公，性奢豪。务在华侈。食日万钱，犹目无下箸处。”方丈，一丈见方。“食前方丈”，是说肴馔布满面前，丰盛已极。语见《墨子》、《孟子》。这里省去“食前”二字，以对下句“三九”。",
      "庾郎三九：《南史·庾杲之传》：“杲之字景行，新野人也。解褐奉朝请，稍迁尚书驾部郎。清贫自业。食唯有韭薤、瀹韭、生韭杂菜。任防尝戏之曰：“谁谓庚郎贫？食鲑（xie，吴人谓鱼菜总称，见《集韵》）尝有二十七种。”盖戏谐韭为九。三韭为二十七种也。",
      "丰：富。",
      "约：贫。",
      "糗（qiǔ）：炒熟的米、麦。这里代指粮食。",
      "西河、南阳之寿：",
      "西河：指卜商，字子夏，孔子弟子，卫人。晚居西河，魏文侯师之。盖年百岁。见清代梁玉绳《汉书·人寿考·卷三》。",
      "南阳之寿：《风俗通》曰：南阳郦县有甘谷，谷水甘美。云其山上大有菊。水从山上流下，得其滋液。谷中有三十馀家，不复穿井，悉饮此水。上寿百二三十；中百馀，下七八十者，名之大天。又盛弘之《荆州记》亦曰；郦县菊水。太尉胡广，久患风赢，恒汲引此水，后疾遂廖，年近百岁（并见《艺文类聚·卷八十一》）。"
    ]
  },
  {
    "id": "2e89e42020fdc805d500bc9ab5eeb85a",
    "title": "渚宫",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "渚宫寂莫依古郢，楚地荒茫非故基。",
      "二王台阁已卤莽，何况远问纵横时。",
      "楚王猎罢击灵鼓，猛士操舟张水嬉。",
      "钓鱼不复数鱼鳖，大鼎千石烹蛟螭。",
      "当时郢人架宫殿，意思绝妙般与倕。",
      "飞楼百尺照湖水，上有燕赵千蛾眉。",
      "临风扬扬意自得，长使宋玉作楚辞。",
      "秦兵西来取钟簴，故宫禾黍秋离离。",
      "千年壮观不可复，今之存者盖已卑。",
      "池空野迥楼阁小，惟有深竹藏狐狸。",
      "台中绛帐谁复见，台下野水浮清漪。",
      "绿窗朱户春昼闭，想见深屋弹朱丝。",
      "腐儒亦解爱声色，何用白首谈孔姬。",
      "沙泉半涸草堂在，破窗无纸风飔飔。",
      "陈公踪迹最未远，七瑞寥落今何之。",
      "百年人事知几变，直恐荒废成空陂。",
      "谁能为我访遗迹，草间应有湘东碑。"
    ]
  },
  {
    "id": "2e89e42020fdc805b1aa8840decd0e81",
    "title": "望海楼晚景五绝",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "【其一】",
      "海上涛头一线来，楼前指顾雪成堆。",
      "从今潮上君须上，更看银山二十回。",
      "【其二】",
      "横风吹雨入楼斜，壮观应须好句夸。",
      "雨过潮平江海碧，电光时掣紫金蛇。",
      "【其三】",
      "青山断处塔层层，隔岸人家唤欲应。",
      "江上秋风晚来急，为传钟鼓到西兴。",
      "【其四】",
      "楼下谁家烧夜香，玉笙哀怨弄初凉。",
      "临风有客吟秋扇，拜月无人见晚妆。",
      "【其五】",
      "沙河灯火照山红，歌鼓喧喧笑语中。",
      "为问少年心在否，角巾欹侧鬓如蓬。"
    ],
    "translation": "【其一】\n海上波涛初来时像一条白线，转眼在望海楼前就变成雪堆一样了。\n如今潮水翻涌向上你也要再上层楼，再来观看白浪形成的银山，看它二十回也不嫌多。\n【其二】\n大风吹打雨水斜着飘进望海楼，壮丽的景观应该用华美的辞句来夸赞。\n风雨过后潮水平静江海碧澄，时时闪过的电光形成紫金般的龙蛇。\n【其三】\n青山断开的地方有层层的塔，隔条江水想要回应对岸人家的呼唤。\n傍晚，江上的秋风吹得很急切，为的是把钟鼓的声音传到西兴。\n【其四】\n夜晚，谁家在望海楼下点燃炉香，玉笙哀怨的的乐曲在刚刚有凉意的时候响起。\n有位客人面对秋风在扇子上题诗，祭拜明月让人无法看见你的晚妆。\n【其五】\n沙河上的船灯将山照红，歌声鼓声在笑语中喧响。\n问一问少年的心思在哪里，只见他方巾斜在一旁以致头发散乱。",
    "intro": "《望海楼晚景五绝》是宋代文学家苏轼的组诗作品。这五首诗分别咏江潮、雨电、秋风、雅客、江景，各具情韵。这组诗分别咏江潮、雨电、秋风、雅客、江景，五首各具情韵。\n其中第二首诗开头写风雨入楼，气势很猛，好像很有一番热闹，转眼间却是雨阑云散，海阔天青，变幻得使人目瞪口呆，表现出一种壮美之景。有人认为，苏轼诗中的“横风”、“壮观”（“观”在这里读第四声，不读第一声）两句，写得不够好。他既说“应须好句夸”，却不着一字，一转便转入“雨过潮平”了。那样就是大话说过，没有下文。这话虽说不无道理，但苏轼这样写，自是另有原因。第一，他是要写一组望海楼晚景的诗，眼下还不想腾出笔墨来专写忽来忽去的横风横雨。所以他只说“应须”，是留以有待的意思。第二，既然说得上“壮观”，就须有相应的笔墨着力描写，老把它放在“晚景”组诗中，是不太合适的，不好安排。\n苏轼写下这组诗后的第二年，他游览了有美堂，适逢暴雨，就立即写了《有美堂暴雨》七律一篇，奇句惊人，是一首名作。应了他那“壮观应须好句夸”的话了。\n其实在这首诗中，他的思想有过一段起伏变化。在开头，他看到一阵横风横雨，直扑进望海楼来，很有一股气势，使他陡然产生要拿出好句来夸一夸这种“壮观”的想法，不料这场大雨，来得既急，去得也块，一眨眼间，风已静了，雨也停了。就好像演戏拉开帷幕之时，大锣大鼓，敲得震天价响，大家以为下面定有一场好戏，谁知演员还没登场，帷幕便又落下，毫无声息了。弄得大家白喝了彩。苏轼这开头两句，正是写出人们（包括诗人在内）白喝了一通彩的神情。\n雨过以后，向楼外一望，天色暗下来了，潮水稳定地慢慢向上涨，钱塘江浩阔如海，一望如碧玉似的颜色。远处还有几朵雨云未散，不时闪出电光，在天空里划着，就像时隐时现的紫金蛇。\n这首诗写的就是这样一幅望海楼的晚景。开头时气势很猛，好像很有一番热闹，转眼间却是雨收云散，海阔天肯，变幻得使人目瞪口呆。其实不止自然界是这祥，人世间的事情，往往也是如此的。",
    "annotation": [
      "望海楼：又名望潮楼，在杭州凤凰山上，是杭州的名迹。",
      "指顾：即指点顾盼之间，形容其快。犹如说须臾、一会儿。这两句写海潮来势凶猛。",
      "二十：一本作“十二”。",
      "时：时时。",
      "掣（chè）：拉、拽。",
      "紫金蛇：形容闪电的形状和色彩。。",
      "西兴：即西陵，在杭州对岸萧山区境内，相传为越国范蠡屯兵之处。"
    ]
  },
  {
    "id": "2e89e42020fdc80523a167efbcb3acef",
    "title": "夜行观星",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "天高夜气严，列宿森就位。",
      "大星光相射，小星闹若沸。",
      "天人不相干，嗟彼本何事。",
      "世俗强指摘，一一立名宇。",
      "南箕与北斗，乃是家人器。",
      "天亦岂有之，无乃遂自谓。",
      "迫观知何如，远想偶有似。",
      "茫茫不可晓，使我长叹喟。"
    ]
  },
  {
    "id": "2e89e42020fdc805829aeea8cb76b03f",
    "title": "猪肉颂",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "净洗铛，少著水，柴头罨烟焰不起。",
      "待他自熟莫催他，火侯足时他自美。",
      "黄州好猪肉，价贱如泥土。",
      "贵者不肯吃，贫者不解煮。",
      "早晨起来打两碗，饱得自家君莫管。"
    ],
    "translation": "把锅子洗得干干净净，少许放水，燃上柴木、杂草，抑制火势，用不冒火苗的虚火来煨炖。等待它自己慢慢地熟，不要催它，火候足了，它自然会滋味极美。黄州有这样好的猪肉，价钱贱得像泥土一样；富贵人家不肯吃，贫困人家又不会煮。我早上起来打上两碗，自己吃饱了您莫要理会。",
    "annotation": [
      "柴头：柴禾，做燃料用的柴木、杂草等。",
      "罨（yǎn）：掩盖、掩覆。"
    ]
  },
  {
    "id": "2e89e42020fdc8051a3c3ecec64853ae",
    "title": "晚眺",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "长亭短景无人画，老大横拖瘦竹筇。",
      "回首断云斜日暮，曲江倒蘸侧山峰。"
    ],
    "intro": "《晚眺》是宋代大文学家苏轼的诗作。此诗为神智体，是一种近于文字游戏的杂体诗名，是一种近乎谜语的诗体，亦称“谜象诗”。它按文字形体结构的多种变化来揣度其意，组成诗句，因其设想新奇，启人神智，故名。\n此诗虽属文字游戏，但从全诗所创造的意境看，它情景交融，诗韵充足，仍不失为一首颇为耐人寻味的写景诗。\n据宋代桑世昌《回文类聚》记载，宋神宗熙宁年间，辽的使者抵达京都后以能诗自夸，神宗就命大诗人苏轼为其馆伴。辽使以诗诘问苏轼，苏轼就说：“能写诗是易事，能解诗才是难事。”于是提笔作《晚眺》：\n这十二字诗，有长写，有短写；有横写，有侧写；有反写，有倒写。辽使看了，不知所云，这时才知小巫见了大巫，自此不再谈诗。此诗三字一句，“以意写图，使人自悟”。解了此诗，便是：\n长亭短景无人画，老大横拖瘦竹筇。\n回首断云斜日暮，曲江倒蘸侧山峰。\n其写法及诗意是：\n第一句，“亭”字写得极长，“景”字写得极短，构成“长亭短景”。长亭，古时于道路边每隔十里设长亭——故也称“十里长亭”，以供行旅休息；短景，日影短，指白昼将尽。“畵”（繁体字“畵”可异写为框内“人”字底）省去下部“人”，成了“无人畵”。此句叹息无人为撒落馀晖的长亭作画，暗含题中“晚”字。\n第二句，“老”字写得稍大，即老大，意为老者；“拖”字横写，意为横拖；“筇”字竹头写得极细，意为瘦竹。筇是竹名，可以作杖，古人言：“竹之堪杖，莫尚于筇。”瘦竹筇是古人常用之物，爱用之物，因此，后世也常常以筇代指手杖。此句承首句写，晚亭既无人画，惟有一老者拖杖于前，活画出老者体态。\n一、二句中“长亭”“短景”“老大”“瘦竹筇”等意象，构成一幅薄暮时分的羁旅图，有感伤迟暮之意。下两句宕开，由首二句重写人事，转而侧重写景，使意境开阔，也是题中“眺”的内容。\n第三句，“首”字反写，“雲”字上“雨”下“云”拉开间距，“暮”字下“日”斜写，成“回首断云斜日暮”，写老者回首远眺，见西天片云落日。\n第四句“江”字之“工”曲写，“蘸”字倒写，“峰”字“山”旁侧写，成“曲江倒蘸侧山峰”，是由第三句向上看之后转写向下看到的景象：屈曲的江水之中，倒映着或远或近的山峰。\n至于桑世昌把神智体也收入回文大典一事，陈望道在《修辞学发凡》中作了辨析：“从前有人把所谓‘以意写图，使人自悟’的‘神智体’也混同作为回文体（见《回文类聚·卷三》）。其实神智体是字形大小，笔画多少，位置正反，排列疏密等等的利用，不是词序的利用，同回文其实不同。”"
  },
  {
    "id": "2e89e42020fdc8054278568479069114",
    "title": "上元侍宴",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "appreciation": "首句“谈月疏星绕建章”描绘出仙境般的宫殿外观：淡淡的月光清冽，寥寥的寒星闪烁，巍娥的宫殿在它们的环绕下，恍若天上宫阙，缥缈犹如仙境，照映着雄伟的建章宫。月谓“淡”，星谓“疏”，有两重含义。一是实写正月十五特有的景象。十五月圆，群星自然隐烁稀疏，不可能繁星满天。而时值冬末春初，月光寒淡，不会象八月十五皓月当空，清光四溢。所以暗示了时令；二是要使月和星与建章（宫殿）构成一组完整意象。诗人用了个“绕”字点明宫为主，星月为宾的关系，为全诗定下了飘飘若仙的基调。同时，也以宫殿与星月的关系来暗示君臣关系，从而为诗的最后两句实写埋下伏笔。\n次句“仙风吹下御炉香”承上而来，将上句创造的气氛坐实为仙境。写宫殿内景：似是天上宫阙，阵阵仙界之风吹过，吹送着御炉前的袅袅香烟，使偌大的皇宫清香流荡。诗人以馥郁香气的到来，暗示了皇帝即将驾临。\n三句“侍臣鹄立通明殿”，照应诗题“待宴”。写侍宴的群臣像鸿鸽一样，引颈肃立，宫殿满堂生辉，气氛庄严而祥和。此时，群臣们静立恭候皇帝驾临，但诗人此时已犹如置身仙境、浮想联翩。“鹄”，一说指天鹅，一说为鹤。这里应理解为鹤。因为不仅鹤立与鹄立是同义词，而且更重要的是释成鹤更增强了仙界的气氛。鹤在古人看来是仙鸟，称为仙鹤，认为它们是神仙的座骑。在诗人眼中，此时群臣们象仙鹤一胶引颈挺立，静待主人的骑乘。“通明殿”，表面上指举行宴会的宫殿灯火通明，金碧辉煌，而实际双关天上玉帝的宫殿。“上帝升金殿，殿之光明照于帝身，身之光明照于金殿，光明透彻，故为通明殿。”（宋代王十朋注引《敦误明星保留传》）典故的妙用，更增添了仙界气氛。\n末尾“一朵红云捧五星”突出画面的主题：像朵朵红云烘托朝阳一样，身着红袍的侍臣们簇拥着皇帝，场面热烈壮观。这本是指皇帝驾临筵席，但诗人夸张地写成在玉阶紫殿上，红霞千朵，金光万道，簇拥营天上至高统治者玉皇大帝出现。可见，诗人早已感到置身于仙境，水到渠成地产生了这种幻象。\n此诗写作上有两个突出特点：\n第一，层层捕垫，节节拔高，使仙界气氛越来越强。表现在与仙境直接相关的字眼越来越多。首句的淡月疏星与建章都是实写，但只用了一个“绕”字，便创造出了仙界的气氛。二句用了“仙风”两字。三句用了“鹄立通明殿”五字。而第四句则是七字。这样，层层叠加捕垫，让仙境更加美妙空幻。\n第二，实景虚写，虚景实写。首句本是实写所见之景，但用了“疏”、“淡”、“绕”等形象不具体的飘忽的字眼，所以造成了一种虚幻缥缈的境界。而尾句写诗人对皇帝出现场面的幻觉联想，是个虚景，但用了范围明确如“一朵”，色彩鲜明如“红”、“玉”等字限，反倒显得很具体可感。\n此诗虽写颂扬皇家之辞，但十分得体，有君臣之仪，无阿谀之意。全诗设境肃穆隆重，明朗壮美，语言自然而形象，如身临其境，见到了宋王朝升平时期的一次皇家盛典。",
    "content": [
      "淡月疏星绕建章，仙风吹下御炉香。",
      "侍臣鹄立通明殿，一朵红云捧玉皇。"
    ],
    "comment": [
      "宋朝谢枋得、清代王相《新校千家诗》：此言早朝之时，月淡星稀，御香缥缈；近侍文武臣僚，端然如鹄，立于通明殿前，若红云簇捧玉皇于九霄之上也。此言天予之尊居九重，臣民瞻仰，如在天上也。"
    ],
    "translation": "月光淡星儿稀围绕着建章宫阙，御炉里的香灰被仙风悄悄吹落。\n通明殿臣子们鹄鸟般伸颈肃立，此刻捧天帝的是一簇红色云朵。",
    "intro": "《上元侍宴》，是宋代诗人苏轼的一首应制诗。封建时代皇帝临朝，礼仪最繁琐，等级最森严，皇帝高高在上，臣子战战兢兢。此诗描写上元之夜群臣在殿前等待皇帝驾临的景况。诗人借仙风、通灵殿、红云、玉皇来比喻宋宫景象以及宋朝皇帝，虽为歌功颂德之作，亦可见其构思之奇巧。",
    "annotation": [
      "上元：指阴历正月十五元宵节。",
      "侍宴：臣子赴皇帝的宴会。",
      "淡月：淡淡的月光。",
      "疏星：稀疏的星星。",
      "建章：汉代的皇宫名，这里借指宋代皇宫。即建章宫。",
      "仙风：这里喻宫中吹来的风。",
      "御（yù）炉：皇宫中用的香炉。",
      "鹄（hú）立：像天鹅般引颈直立。",
      "通明殿：玉皇大帝宫殿名。借指宋皇宫。",
      "红云：比喻穿红袍的侍臣。",
      "玉皇：天宫中最高的统治者，借指宋帝。"
    ]
  },
  {
    "id": "2e89e42020fdc805540f61483765561c",
    "title": "和陶归去来兮辞",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "归去来兮，吾方南迁安得归。",
      "卧江海之澒洞，吊鼓角之悽悲。",
      "迹泥蟠而愈深，时电往而莫追。",
      "怀西南之归路，梦良是而觉非。",
      "悟此生之何常，犹寒暑之异衣。",
      "岂袭裘而念葛，盖得觕而丧微。",
      "我归甚易，匪驰匪奔。",
      "俯仰还家，下车阖门。",
      "藩垣虽缺，堂室故存。",
      "挹吾天醴，注之洼尊。",
      "饮月露以洗心，餐朝霞而眩颜。",
      "混客主而为一，俾妇姑之相安。",
      "知盗窃之何有，乃掊门而折关。",
      "廓圜镜以外照，纳万象而中观。",
      "治废井以晨汲，滃百泉之夜还。",
      "守静极以自作，时爵跃而鲵桓。",
      "归去来兮，请终老于斯游。",
      "我先人之敝庐，复舍此而焉求？",
      "均海南与汉北，挈往来而无忧。",
      "畸人告予以一言，非八卦与九畴。",
      "方饥须粮，已济无舟。",
      "忽人牛之皆丧，但乔木与高丘。",
      "警六用之无成，自一根之返流。",
      "望故家而求息，曷中道之三休。",
      "已矣乎，吾生有命归有时，我初无行亦无留。",
      "驾言随子听所之，岂以师南华而废从安期。",
      "谓汤稼之终枯，遂不溉而不耔。",
      "师渊明之雅放，和百篇之新诗。",
      "赋《归来》之清引，我其后身盖无疑。"
    ],
    "foreword": "子瞻谪居昌化，追和渊明《归去来辞》，盖以无何有之鄕为家，虽在海外，未尝不归云尔。"
  },
  {
    "id": "2e89e42020fdc805485994bedaa28eae",
    "title": "出城送客，不及，步至溪上，二首",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "【其一】",
      "送客客已去，寻花花未开。",
      "未能城里去，且复水边来。",
      "父老借问我，使君安在哉。",
      "今年好雨雪，会见麦千堆。",
      "【其二】",
      "春来六十日，笑口几回开。",
      "会作堂堂去，何妨得得来。",
      "倦游行老矣，旧隐赋归哉。",
      "东望峨眉小，卢山翠作堆。"
    ]
  },
  {
    "id": "2e89e42020fdc8054cb1c7d84e846dd6",
    "title": "送胡掾",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "乱叶和凄雨，投空如散丝。",
      "流年一如此，游子去何之。",
      "节义古所重，艰危方自兹。",
      "他年著清德，仍复畏人知。"
    ]
  },
  {
    "id": "2e89e42020fdc80522a1259a4120b0ec",
    "title": "雨晴后步至四望亭下鱼池上遂自乾明寺前东冈上归二首（其一）",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "雨过浮萍合，蛙声满四邻。",
      "海棠真一梦，梅子欲尝新。",
      "拄杖闲挑菜，秋千不见人。",
      "殷勤木芍药，独自殿馀春。"
    ]
  },
  {
    "id": "2e89e42020fdc8058def43eb0f4bb131",
    "title": "雨晴后步至四望亭下鱼池上遂自乾明寺前东冈上归二首（其二）",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "高亭废已久，下有种鱼塘。",
      "暮色千山入，春风百草香。",
      "市桥人寂寂，古寺竹苍苍。",
      "鹳鹤来何处，号鸣满夕阳。"
    ]
  },
  {
    "id": "2e89e42020fdc805848fc385a936d9f2",
    "title": "次韵陈四雪中赏梅",
    "authorName": "苏轼",
    "authorId": "2e89e42020fdc805eddb904ac6bff625",
    "dynasty": "宋",
    "content": [
      "腊酒诗催熟，寒梅雪斗新。",
      "杜陵休叹老，韦曲已先春。",
      "独秀惊凡目，遗英卧逸民。",
      "高歌对三白，迟暮慰安仁。"
    ]
  },
  {
    "id": "2e89e4202116c5319bc81eef049908eb",
    "title": "九日泛舟同朱元晦",
    "authorName": "傅自得",
    "authorId": "2e89e4202116c531dd77279f0e095e05",
    "dynasty": "宋",
    "content": [
      "秋月天然白，溪流镜样平。",
      "唤船同胜赏，把盏话平生。",
      "击楫鱼频跃，忘机鸟尚惊。",
      "兹游还可继，家酿为君倾。"
    ]
  },
  {
    "id": "2e89e420212bc6254c4fb32eab077e12",
    "title": "梅花",
    "authorName": "余观复",
    "authorId": "2e89e420212bc625d1457b72d1457b72",
    "dynasty": "宋",
    "content": [
      "群卉皆舆隶，孤标真圣贤。",
      "乾坤清不彻，风月兴无边。",
      "生意春常在，贞心晚更坚。",
      "骚经虽不载，已入二南篇。"
    ]
  },
  {
    "id": "2e89e420212bc6256fcf784779957d2a",
    "title": "山居即事",
    "authorName": "余观复",
    "authorId": "2e89e420212bc625d1457b72d1457b72",
    "dynasty": "宋",
    "content": [
      "密竹环茆舍，应无俗士过。",
      "睡浓嫌日出，坐久厌尘多。",
      "斗雀翻危叶，饥鹅唼短莎。",
      "世涂真九曲，奔走欲如何。"
    ]
  },
  {
    "id": "2e89e420212bc6254c4fb32e2f1b43fb",
    "title": "梅花",
    "authorName": "余观复",
    "authorId": "2e89e420212bc625d1457b72d1457b72",
    "dynasty": "宋",
    "content": [
      "自是孤芳集大成，红红白白漫争名。",
      "天边差有雪堪亚，世上更无花敢清。",
      "笔到花光空幻相，句如和靖蔼遗声。",
      "一枝勾引窗前月，冷淡相看太古情。"
    ]
  },
  {
    "id": "2e89e420212bc6254efe4b41cd2a95a1",
    "title": "次韵春日",
    "authorName": "余观复",
    "authorId": "2e89e420212bc625d1457b72d1457b72",
    "dynasty": "宋",
    "content": [
      "日淡风轻养物华，老天将此付诗家。",
      "人情巧似营巢燕，春意忙于赴壑蛇。",
      "寂寞兰亭空有感，凄凉金谷竟谁夸。",
      "绝怜狂甚樊川杜，枉杀吟情豆蔻花。"
    ]
  },
  {
    "id": "2e89e420212bc625dfd4b5326afd53ca",
    "title": "次韵",
    "authorName": "余观复",
    "authorId": "2e89e420212bc625d1457b72d1457b72",
    "dynasty": "宋",
    "content": [
      "榴簇殷红竹迸青，风惊檐玉一时鸣。",
      "晚来幽趣无人解，流水声中看月行。"
    ]
  },
  {
    "id": "2e89e420212bc62556ba98a6c97d2b2f",
    "title": "步绕",
    "authorName": "余观复",
    "authorId": "2e89e420212bc625d1457b72d1457b72",
    "dynasty": "宋",
    "content": [
      "步绕苍苔自咏诗，吟情惟有涧泉知。",
      "山猿忽地来偷果，攀断庭前乌桕枝。"
    ]
  },
  {
    "id": "2e89e420212bc6253b4acc655969a1a9",
    "title": "读柴桑集",
    "authorName": "余观复",
    "authorId": "2e89e420212bc625d1457b72d1457b72",
    "dynasty": "宋",
    "content": [
      "游心太古初，得句万物表。",
      "平生一樽酒，寂寞三径小。",
      "有琴不张弦，正以知音少。",
      "伊予挹残芳，道心炯相照。",
      "北窗清梦长，山间自啼鸟。",
      "吾欲问先生，天阔白云杳。"
    ]
  },
  {
    "id": "2e89e420212bc625b8e588b4edc041c7",
    "title": "咏怀",
    "authorName": "余观复",
    "authorId": "2e89e420212bc625d1457b72d1457b72",
    "dynasty": "宋",
    "content": [
      "山容洗眼青，江光照肌白。",
      "翻枝鹊查查，抱叶蝉啧啧。",
      "蒹葭摇风声，梧桐淡秋色。",
      "草木了无能，阴阳互相激。",
      "人于大化中，真成逆旅客。",
      "藏舟夜半移，不假贲育力。",
      "尘网罩八纮，贪夫受罗织。",
      "蹇予丘壑姿，一室颇安适。",
      "荒寻纵奇怀，清诡吊尘迹。",
      "风摇泛海槎，雨涩登山屐。",
      "世远事荒唐，天高兴寥阒。",
      "渺渺孤征鸿，一举振六翮。",
      "此意人莫知，独啸岩扉寂。"
    ]
  },
  {
    "id": "2e89e420212bc6250fea8a4dfda608d4",
    "title": "寄伯成",
    "authorName": "余观复",
    "authorId": "2e89e420212bc625d1457b72d1457b72",
    "dynasty": "宋",
    "content": [
      "昔别青梅酸，今来黄叶堕。",
      "叶堕却归根，窗隙见驹过。",
      "大巧亦自然，小智空琐琐。",
      "一言取封侯，千金贾奇祸。",
      "达人知倚伏，去就无不可。",
      "天公亦可为，妙用正在我。"
    ]
  },
  {
    "id": "2e89e420212bc6250fea8a4d2c6abfe9",
    "title": "寄伯成",
    "authorName": "余观复",
    "authorId": "2e89e420212bc625d1457b72d1457b72",
    "dynasty": "宋",
    "content": [
      "风雅不可复，亦乃世代然。",
      "君看黄初语，已减河梁篇。",
      "神思透溟涬，至宝辞雕镌。",
      "党欲剩著语，不如寂无言。"
    ]
  },
  {
    "id": "2e89e420212bc625d7d92007fae69095",
    "title": "梅花引",
    "authorName": "余观复",
    "authorId": "2e89e420212bc625d1457b72d1457b72",
    "dynasty": "宋",
    "content": [
      "耨银云，锄璧月，栽得寒花寄愁绝。阳和一点来天根，春满江南谁漏泄。",
      "珊瑚作树玉为肤，沉水熏香檀吐屑。野桥横，寒涧洁，斜梢舞破屋角烟，老树压残墙角雪。",
      "风流不肯王谢俦，孤高尚笑夷齐劣。萧然与俗最无缘，此话难明向谁说。",
      "绝爱西湖君，暗香浮动月黄昏。亦爱东坡老，竹外一枝斜更好。",
      "二仙去矣花寂寥，著语压花花不倒。谁能淡笔传其真，谁能楚语招其魂。",
      "参横月落兴未了，三叫花神闻不闻。花影摇摇情默默，冷透吟脾醒醉魄。",
      "问渠桃李岂知春，西抹东涂受春役。自然香，无色色。",
      "谯楼角动霜初飞，萧寺钟鸣天欲白。披衣绕遍树头行，判断人间风月国。"
    ]
  },
  {
    "id": "2e89e420212bc625b197a8f5cff394d2",
    "title": "木犀",
    "authorName": "余观复",
    "authorId": "2e89e420212bc625d1457b72d1457b72",
    "dynasty": "宋",
    "content": [
      "盘盘老桂树，金屑黄𩰀松。",
      "孕此无尽香，袭袭乘西风。",
      "幽人为延伫，古意滋无穷。",
      "王孙招不来，西郊草蒙茸。",
      "欲以遗远者，道阻嗟难从。",
      "□□不忍替，揽之寄房栊。",
      "梦魂恍而清，夜午超鸿蒙。",
      "常恐芳气歇，我恨何时终。"
    ]
  },
  {
    "id": "2e89e4202130fd9f505cd698a25da5c4",
    "title": "山行",
    "authorName": "汤志道",
    "authorId": "2e89e4202130fd9fd1457b7226588e93",
    "dynasty": "宋",
    "content": [
      "攀藤缘绝壑，野鹿场边去。",
      "鸟衔山果来，落在鹿眠处。"
    ]
  },
  {
    "id": "2e89e42021419a2a586b4c873d3aad2f",
    "title": "立秋",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "昨日午时秋，西风夜转头。",
      "吹来溪外雨，藏却树间楼。",
      "暝带栖鸦色，凉催客燕愁。",
      "一樽吟未了，衰鬓早飕飕。"
    ]
  },
  {
    "id": "2e89e42021419a2a6c1e56e09a7c3bb9",
    "title": "仁福道中",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "山径少曾平，人烟隔陇青。",
      "浅流分石渡，低树碍舆行。",
      "税籍全编户，村童半壮丁。",
      "我来官此邑，三度究民情。"
    ]
  },
  {
    "id": "2e89e42021419a2ad8359b2caf1614e1",
    "title": "征途",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "桂管三千里，征人一寸心。",
      "自从登驿路，几见换乡音。",
      "古树春阴薄，寒塘野水深。",
      "渴行呼得酒，瓦碗不辞斟。"
    ]
  },
  {
    "id": "2e89e42021419a2a7220d94309da1c47",
    "title": "送何榷院之官金陵",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "分司陪宰掾，赐敕带朝衔。",
      "见说成行李，无因别去帆。",
      "秋风石城路，夜月雨花岩。",
      "料有惊人句，鸿边寄短函。"
    ]
  },
  {
    "id": "2e89e42021419a2aef2b874e74f5ae99",
    "title": "溪楼",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "心远俗尘隔，楼高野兴多。",
      "稻花黄雀雨，山影白鸥波。",
      "滩涩推船上，桥危挽客过。",
      "日斜栏倚遍，无句奈愁何。"
    ]
  },
  {
    "id": "2e89e42021419a2a9d7d325f6cac5840",
    "title": "寄张永堂",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "浙江风浪阔，梦不落吟边。",
      "书到知何日，君归想隔年。",
      "才高朝士重，命拙故人怜。",
      "早办山中计，吾今省俗缘。"
    ]
  },
  {
    "id": "2e89e42021419a2aedff5acde48bf764",
    "title": "渠流",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "岸石湿黏萍，一渠流水清。",
      "每来疑雨过，少立见鱼行。",
      "树隔炎歊远，桥分午影平。",
      "主人契幽事，客到出相迎。"
    ]
  },
  {
    "id": "2e89e42021419a2ac2de46fb4f77ec31",
    "title": "缙云道中",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "去作京华客，离家此月前。",
      "问程恰中道，数日近残年。",
      "山雨易成雪，村云疑是烟。",
      "仆行愁不进，添乞酒浆钱。"
    ]
  },
  {
    "id": "2e89e42021419a2a3314b117d95aa4a4",
    "title": "次韵立方何园",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "春事觉垂垂，春行似后期。",
      "草根花片积，人语鸟声随。",
      "酒病因过量，棋输为好奇。",
      "欲归愁路远，月色若为私。"
    ]
  },
  {
    "id": "2e89e42021419a2aec620bb0ef9c6318",
    "title": "次韵永堂",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "莺声未改春，叶底一蝉新。",
      "幻境老无梦，醉乡诗有神。",
      "整巾因把镜，懒语怕逢人。",
      "似此衰迟者，劳君料理频。"
    ]
  },
  {
    "id": "2e89e42021419a2ad6ad7106a966b487",
    "title": "古树",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "古树被青藓，蟠溪作卧龙。",
      "穷冬不蔽日，入夏却生风。",
      "枝少禽难托，根空蚁聚封。",
      "幸为斤斧弃，得老雪霜中。"
    ]
  },
  {
    "id": "2e89e42021419a2a5e99e087173467bf",
    "title": "买舟",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "租得舟如叶，低低半搭篷。",
      "仅堪容野客，还喜友渔翁。",
      "溯水斜分浪，悬崖逆斗风。",
      "去程应不计，且泊槿花丛。"
    ]
  },
  {
    "id": "2e89e42021419a2a0267b175296da653",
    "title": "冯公岭",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "晓上冯公岭，艰难见客情。",
      "雨和残叶落，身逐乱云行。",
      "野店山腰出，秋泉石罅生。",
      "若将世途比，此路更为平。"
    ]
  },
  {
    "id": "2e89e42021419a2a71b90c440f9ce4f6",
    "title": "山中秋兴",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "山户少曾扃，居贫易得清。",
      "秋衣和月卧，溪茗杂云烹。",
      "学字书红叶，看骚些落英。",
      "从他头早白，心事本和平。"
    ]
  },
  {
    "id": "2e89e42021419a2a9a5760d9daf8096e",
    "title": "别墅",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "野舍清溪曲，连茅接树阴。",
      "呼童邻错应，贳酒妇同斟。",
      "落照收残雨，寒烟出寸岑。",
      "江湖成梦事，投老属山林。"
    ]
  },
  {
    "id": "2e89e42021419a2a92d7b764a98a5ade",
    "title": "竹色",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "竹色留清睡，薰风昼一帘。",
      "懒因人事少，病觉老颜添。",
      "开槛临昏镜，齐书补坠签。",
      "晚蝉声欲断，新月到虚檐。"
    ]
  },
  {
    "id": "2e89e42021419a2ac6b58f5efa1d756a",
    "title": "晓色",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "晓色阑干外，翛然一欠伸。",
      "雨中无过鸟，烟际有行人。",
      "树湿清阴重，沙坍潦涨新。",
      "凭谁借蓑笠，整钓傍溪邻。"
    ]
  },
  {
    "id": "2e89e42021419a2afb390d8a1d9c423f",
    "title": "芗溪途中",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "天风吹落日，秋色上遥岑。",
      "倦客未投馆，栖鸦已满林。",
      "妻孥非远别，岁月易惊心。",
      "市酒不成醉，新蛩助我吟。"
    ]
  },
  {
    "id": "2e89e42021419a2ac4fccd8dcf4b4a44",
    "title": "雪",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "冻项缩如龟，茅檐讽雪诗。",
      "冷于初下日，好是未消时。",
      "树重高枝折，窗明晚色迟。",
      "忽思溪上路，拟借蹇驴骑。"
    ]
  },
  {
    "id": "2e89e42021419a2a05ae49a60c59e01d",
    "title": "游真岩",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "一径入松林，真岩峭莫寻。",
      "山空泉自落，日出地长阴。",
      "鹤去仙台净，丹成古井深。",
      "残碑看未了，屋角转幽禽。"
    ]
  },
  {
    "id": "2e89e42021419a2a11b6aad9dbedbd62",
    "title": "听雨",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "耳根听不歇，滴滴冷于秋。",
      "疑是山翁醉，岩前枕瀑流。"
    ]
  },
  {
    "id": "2e89e42021419a2ae3d5ad0e63137f9d",
    "title": "赠段琴",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "我琴未弦时，浑然心与耳。",
      "自从识开指，反为琴所使。"
    ]
  },
  {
    "id": "2e89e42021419a2ae3d5ad0e4b721427",
    "title": "赠段琴",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "清风千古曲，雪涧敲寒玉。",
      "谁能继此音，苍梧泣修竹。"
    ]
  },
  {
    "id": "2e89e42021419a2a72e138d739ccf601",
    "title": "偶成",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "读罢黄庭一卷经，磬残烟冷夜坛清。",
      "月明何处人开户，惊起松梢睡鹤鸣。"
    ]
  },
  {
    "id": "2e89e42021419a2aa7c5214cedd80a45",
    "title": "春词",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "水涨寒沟柳又阴，小窗风度一声禽。",
      "若将离绪萦春事，片片飞花是客心。"
    ]
  },
  {
    "id": "2e89e42021419a2a5b3c3a59643e58eb",
    "title": "安石岭",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "茅屋鸡声勘夜分，杖藜挑月带馀醺。",
      "不知身在孤峰顶，回首人家尽白云。"
    ]
  },
  {
    "id": "2e89e42021419a2a97618991c8eb664b",
    "title": "晚春",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "白头何计是生涯，日日樽前卧落花。",
      "绿满池塘无一梦，夜来风雨过谁家。"
    ]
  },
  {
    "id": "2e89e42021419a2a1c028bc9d6ed4348",
    "title": "秋词",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "雨放凉飙晚复晴，小窗人亦共秋清。",
      "月华网在蛛丝上，错认疏帘挂水晶。"
    ]
  },
  {
    "id": "2e89e42021419a2a8a06459fea563282",
    "title": "闺词",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "密幄香烧锦瑟横，佳人半醉觉寒轻。",
      "忽思塞下新番曲，弹作黄芦孤雁声。"
    ]
  },
  {
    "id": "2e89e42021419a2a8a06459f29f7965f",
    "title": "闺词",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "冬事侵寻浑未知，隔邻听得理寒衣。",
      "惊心步出庭西曲，日影斜斜木叶飞。"
    ]
  },
  {
    "id": "2e89e42021419a2a0722bc3732a2ac4a",
    "title": "钓台",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "山束江流起素湍，羊裘立尽暮云寒。",
      "早知钩饵成虚设，多却当时一钓竿。"
    ]
  },
  {
    "id": "2e89e42021419a2a37b4eb5f64cbbdc3",
    "title": "茅檐",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "茅檐夜雪晓开晴，自洗寒衣漉涧清。",
      "如此过冬何不可，梅花休笑鬓星星。"
    ]
  },
  {
    "id": "2e89e42021419a2a74935699de6a2c30",
    "title": "纸衾三首",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "碎捣霜藤月下砧，清泉泻出簟纹匀。",
      "老翁采药归来晚，剪得山南半段云。"
    ]
  },
  {
    "id": "2e89e42021419a2a74935699e4d5bc64",
    "title": "纸衾三首",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "茧面新乾带露揉，春回斗帐伴吟愁。",
      "残年已办蒙头过，风雪从教打戍楼。"
    ]
  },
  {
    "id": "2e89e42021419a2a74935699d548e366",
    "title": "纸衾三首",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "一幅新裁碧涧冰，野人留客宿云层。",
      "山房恰好松醪熟，夜半无眠话葛藤。"
    ]
  },
  {
    "id": "2e89e42021419a2a9c8a13d9a2e4ccbc",
    "title": "明融盆池二首",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "凉入湘帘影半开，小窗午枕梦初回。",
      "萧疏数叶秋菰上，也解声声报雨来。"
    ]
  },
  {
    "id": "2e89e42021419a2a9c8a13d95868a6c4",
    "title": "明融盆池二首",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "老瓦盆深漾细萍，雨多流却半瓣青。",
      "夜凉偶出庭心看，缺处光涵三两星。"
    ]
  },
  {
    "id": "2e89e42021419a2af3b8ffc879454300",
    "title": "食梅",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "儿时摘青梅，叶底寻弹丸。",
      "所恨襟袖窄，不惮颊舌穿。",
      "我年不自觉，以我齿尚完。",
      "尝新试一荐，喉棘眉先攒。",
      "岂味不悦口，岂老难强餐。",
      "人生煎百忧，算梅未为酸。"
    ]
  },
  {
    "id": "2e89e42021419a2ad1cd65880987fafc",
    "title": "晚行",
    "authorName": "沈说",
    "authorId": "2e89e42021419a2ad1457b72d1457b72",
    "dynasty": "宋",
    "content": [
      "晚行疏松间，遥见青烟处。",
      "群牧下山迟，斜阳半芳树。",
      "孤云驾回飙，介水横不渡。",
      "倾意望幽人，待月同归步。"
    ]
  },
  {
    "id": "2e89e4202154e8e82d4c8f5bbf28a92d",
    "title": "赠梅山顾先生",
    "authorName": "徐容斋",
    "authorId": "2e89e4202154e8e8d1457b72d1457b72",
    "dynasty": "宋",
    "content": [
      "钱塘诗老顾梅山，乡校孤吟乐一箪。",
      "修翼分甘栖宿下，短章功到寂寥间。",
      "呕心长吉奚奴锦，染指昌黎白玉丹。",
      "好句真能换凡骨，觉君春色上苍颜。"
    ]
  },
  {
    "id": "2e89e420216d67961cebc1042a446786",
    "title": "黄鹤楼",
    "authorName": "卢郢",
    "authorId": "2e89e420216d6796d1457b72d1457b72",
    "dynasty": "宋",
    "content": [
      "黄鹤何年去杳冥，高楼千载倚江城。",
      "碧云朝卷四山景，流水夜传三峡声。",
      "柳暗西州供骋望，草芳南浦遍离情。",
      "登临一晌须回首，看却乡心万感生。"
    ]
  },
  {
    "id": "2e89e420216d679631885e22ca9459a0",
    "title": "残丝曲",
    "authorName": "卢郢",
    "authorId": "2e89e420216d6796d1457b72d1457b72",
    "dynasty": "宋",
    "content": [
      "春风骀荡吹人衣，残丝罥花曳空飞。",
      "闲愁十丈断不得，雄蜂雌蝶相因依。",
      "高楼夹路凌云起，琐窗鸾柱弹流水。",
      "莺声啼老杨柳烟，香梦蒙蒙隔千里。"
    ]
  },
  {
    "id": "2e89e420216eb6b6257161b42cd6947c",
    "title": "闲行",
    "authorName": "卢祖皋",
    "authorId": "2e89e420216eb6b63473decc68d13cf2",
    "dynasty": "宋",
    "content": [
      "春风入小畦，数日绿阴齐。",
      "把酒寻花饮，将诗就壁题。",
      "鹅儿唼嫩草，燕子集新泥。",
      "望见垂杨好，闲行过水西。"
    ]
  },
  {
    "id": "2e89e420216eb6b67ec5aa3cb184710b",
    "title": "寄潘道士",
    "authorName": "卢祖皋",
    "authorId": "2e89e420216eb6b63473decc68d13cf2",
    "dynasty": "宋",
    "content": [
      "松深古观幽，长日断人游。",
      "苔绿几层雨，山分一半秋。",
      "病因凉后减，句向静中求。",
      "见说烧银汞，频将异草收。"
    ]
  },
  {
    "id": "2e89e420216eb6b6b0f99429b366b655",
    "title": "上方寺",
    "authorName": "卢祖皋",
    "authorId": "2e89e420216eb6b63473decc68d13cf2",
    "dynasty": "宋",
    "content": [
      "题诗上方寺，眼阔句难收。",
      "地控三吴胜，天连七泽浮。",
      "路危行迹少，塔坏断碑留。",
      "俩屐几行破，今年不负秋。"
    ]
  },
  {
    "id": "2e89e420216eb6b690dc9f5ba2d28498",
    "title": "雨后得月小饮怀赵天乐",
    "authorName": "卢祖皋",
    "authorId": "2e89e420216eb6b63473decc68d13cf2",
    "dynasty": "宋",
    "content": [
      "梅花此夜稀，嘉月弄光辉。",
      "不饮强呼酒，欲眠重启扉。",
      "语高惊鹤睡，坐久见乌飞。",
      "想见湖居友，扁舟不肯归。"
    ]
  },
  {
    "id": "2e89e420216eb6b604cc65a88218b41c",
    "title": "舟中独酌",
    "authorName": "卢祖皋",
    "authorId": "2e89e420216eb6b63473decc68d13cf2",
    "dynasty": "宋",
    "content": [
      "有酒何人可共斟，扁舟终日载孤吟。",
      "山川似旧客怀老，天地何言春事深。",
      "风入平湖寒衮衮，鸟啼芳树绿愔愔。",
      "幅巾不受红尘触，每一郊行一赏心。"
    ]
  }
]