[
  {
    "id": "2e89e4201d428e4588a783f821065ef5",
    "title": "归寓舍",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "门前流水碧粼粼，岁晚归来亦可人。",
      "梅欲开时多是雨，草财生处便成春。",
      "娇儿对面两痴绝，老子关情一欠伸。",
      "快洗竹篘篘浊酒，举杯先为洗京尘。"
    ]
  },
  {
    "id": "2e89e4201d428e45c7d351ebb8157cc3",
    "title": "小楼雨中",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "长安市上僦楼居，闲里身心尽自如。",
      "十日雨声春对酒，一窗镫影夜观书。",
      "茶经未展愁先醒，药录才看病已除。",
      "所欠短檐晴景好，拆桐花月共扶疏。"
    ]
  },
  {
    "id": "2e89e4201d428e4569723327c3b62f85",
    "title": "蕺山戒珠寺寺王右军故居也",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "叶叶东风吹客衣，昌安寺里晚游时。",
      "攲斜竹屋羲之宅，磨灭经幢率府碑。",
      "佛化是谁留实相，鹅亡犹自见方池。",
      "逢僧小作煎茶供，略问源流笑不知。"
    ]
  },
  {
    "id": "2e89e4201d428e45ad2eaba4adbf2e9c",
    "title": "寄林徵君",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "老无闲事上双眉，问着穷通尽不知。",
      "两鹤忽飞因客到，一牛方病得妻医。",
      "案头几卷阴功录，壁上诸家劝世诗。",
      "见说今年公八十，鬓边财有数茎丝。"
    ]
  },
  {
    "id": "2e89e4201d428e45f0794b0710308f50",
    "title": "三峰废寺",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "荒林依约旧山门，秋草离离故迹存。",
      "双瀑有声传宿雨，一龛无地住闲云。",
      "蜗沿坏壁丹青古，龟负残碑字画昏。",
      "三叹废兴谁可问，乱鸦鸣噪自成群。"
    ]
  },
  {
    "id": "2e89e4201d428e45c2cbe4b7047cc578",
    "title": "兰亭",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "老来浑不爱春游，来对兰亭烂熳秋。",
      "亭下水非当日曲，山前竹似旧时修。",
      "二三客子因怀古，八百馀年续胜流。",
      "试与山灵论往事，不知还肯点头不。"
    ]
  },
  {
    "id": "2e89e4201d428e45760c2514e0dba839",
    "title": "赠丁子植抚干",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "幕府归来赴调时，清声籍籍满京师。",
      "真如白璧藏奇石，判得黄金博断碑。",
      "借宅先寻笼鹤地，买盆权作养鱼池。",
      "客中高致犹如此，明日还山乐可知。"
    ]
  },
  {
    "id": "2e89e4201d428e45814717d095097f11",
    "title": "天章寺",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "地胜秋清人欲仙，倚阑时节月初圆。",
      "不知寺在烟霞表，但觉身临星斗边。",
      "宝墨旧归天上去，高名今向世间传。",
      "登临莫作匆匆会，去后重来又几年。"
    ]
  },
  {
    "id": "2e89e4201d428e45c83e0d1dd156f420",
    "title": "天衣寺",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "万壑千岩非浪闻，十峰双涧不须论。",
      "袈裟旋化空王服，宫殿曾招帝子魂。",
      "山向马头回禹穴，溪分燕尾入云门。",
      "秋行既了登临愿，草草题诗对绿尊。"
    ]
  },
  {
    "id": "2e89e4201d428e45226d572104da0099",
    "title": "毅斋郑秘书道山领客",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "群玉堂前春昼阴，主人领客步清深。",
      "上方图画无真赝，东壁诗书有古今。",
      "手转玉玑看测日，指挥金井试为霖。",
      "山翁不作蓬莱梦，但愿时来洗此心。"
    ]
  },
  {
    "id": "2e89e4201d428e4527be7b70cce12530",
    "title": "元日",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "长忆儿时二老傍，元正岁岁有风光。",
      "搀先礼数修人事，着好衣裳侍酒觞。",
      "回首不堪追日月，感情空叹换星霜。",
      "尚期我老如亲老，却看儿童作节忙。"
    ]
  },
  {
    "id": "2e89e4201d428e45406830bade9cd290",
    "title": "重五日怀旧",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "独守空庭日欲晡，满斟浊酒不须沽。",
      "白头兄弟三年别，青眼交游一字无。",
      "醉看葵榴怀旧事，馋思樱笋梦吾庐。",
      "向时痴绝今愁绝，自读离骚些老夫。"
    ]
  },
  {
    "id": "2e89e4201d428e4577036d27dde11ae1",
    "title": "赠番阳程克己",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "见说番阳有老程，与人怀抱亦分明。",
      "一千里外未识面，二十年间长慕名。",
      "因听酒边谈旧事，便从客里定交情。",
      "他时我老君犹健，海内重逢即弟兄。"
    ]
  },
  {
    "id": "2e89e4201d428e45c7eed7551ee3cd95",
    "title": "灵岩寺",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "天柱峰高逼太清，灵岩端足擅高名。",
      "人间有石皆奴仆，天下无山可弟兄。",
      "樵径雪深多虎迹，清溪风暖尽猿声。",
      "客身元是山林种，见此如何不动情。"
    ]
  },
  {
    "id": "2e89e4201d428e456a20e5f4cd052b2b",
    "title": "秋夜",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "小屏相对两眉攒，长夜迢迢不肯残。",
      "鼠向镫前窥坐卧，人从梦里说悲欢。",
      "故山无计行秋晚，客路从谁守岁寒。",
      "留得浊醪相慰藉，酒肠犹喜十分宽。"
    ]
  },
  {
    "id": "2e89e4201d428e4567578ff8dd25c3e0",
    "title": "寄王仲彝仲彝留三衢久不归省因以箴之",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "别君三见雁南飞，梦里相逢觉又非。",
      "书去不知何日到，人来先问几时归。",
      "正堪镫火亲书卷，莫遣尘埃染客衣。",
      "二老倚门知已久，交情于此亦依依。"
    ]
  },
  {
    "id": "2e89e4201d428e45c62f8fc0a4803008",
    "title": "拜林和靖墓",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "玉函香骨老云根，占断孤山水月村。",
      "荐菊泉清涵竹影，种梅地冷带苔痕。",
      "生前已自全名节，身后从谁问子孙。",
      "惟是年年寒食日，游人来与酹清尊。"
    ]
  },
  {
    "id": "2e89e4201d428e45b039d37d43e4ec93",
    "title": "多景楼",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "一带青山欲尽头，精蓝深处着危楼。",
      "下无馀地容车马，上有重檐接斗牛。",
      "鸦落野田长趁晚，雁沉烟渚最宜秋。",
      "江南好景从来少，北望空多故国愁。"
    ]
  },
  {
    "id": "2e89e4201d428e455e63e057fd960b1d",
    "title": "赏心亭",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "江亭如倚钓鱼矶，面面云檐势欲飞。",
      "西望汀洲依白鹭，东连巷陌接乌衣。",
      "六朝更代人何在，千古兴亡事总非。",
      "客子独怜风景好，倚阑长是欲忘归。"
    ]
  },
  {
    "id": "2e89e4201d428e45701c3950f59e722e",
    "title": "夜过马当山",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "独载诗书趁野航，自怜漂泊度时光。",
      "残年准拟登牛首，连夜匆忙过马当。",
      "古庙荒寒江浸影，断崖凄惨石凝霜。",
      "壮怀未分甘衰老，回首长淮恨更长。"
    ]
  },
  {
    "id": "2e89e4201d428e455f9627eadf184960",
    "title": "挽章朋举",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "相逢便拜十年兄，自此交游得尽情。",
      "草纸抄书传遁甲，竹筒沽酒命添丁。",
      "他时结屋期来往，今日登门隔死生。",
      "从此苕溪明月夜，小舟不复为君停。"
    ]
  },
  {
    "id": "2e89e4201d428e45c6726a3c442c0276",
    "title": "雨中",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "霍地春归唤不应，客中容易鬓星星。",
      "漫山风雨樱桃紫，绕屋烟云薜荔青。",
      "姑恶恨谁能自苦，子规催客厌人听。",
      "闭门独坐难抛酒，生怕离愁到短屏。"
    ]
  },
  {
    "id": "2e89e4201d428e45a9a9abb6650d47c1",
    "title": "拜李谪仙墓",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "萧萧高冢占云根，故老相传太白坟。",
      "白骨定随风月冷，青山长共姓名存。",
      "平生出处犹如见，一死浮沉异所闻。",
      "客子开元书记后，故来浇酒些清魂。"
    ]
  },
  {
    "id": "2e89e4201d428e45d01db34c48e511c8",
    "title": "舍侄来",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "自从清晓至黄昏，闲坐闲眠深闭门。",
      "犹子雨中来息担，老夫镫下起开樽。",
      "故山坟墓何人守，旧宅园亭几处存。",
      "问答恍然如隔世，若非沉醉定消魂。"
    ]
  },
  {
    "id": "2e89e4201d428e45b990a24477d050b2",
    "title": "丁卯冬送方岩",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "忠言历历未曾行，尽载图书出帝城。",
      "馀子但知才可忌，先生当以去为荣。",
      "门阑竹石关心久，部曲溪山照眼明。",
      "长啸归欤莫怊怅，浙江风定自潮平。"
    ]
  },
  {
    "id": "2e89e4201d428e453934ea72a48207ff",
    "title": "春夜",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "小窗兀兀守更残，案上诗书亦懒观。",
      "频剪烛花听夜雨，尽垂帘影隔春寒。",
      "破除梦幻从头了，安置身心向下看。",
      "老子静中消日月，全然不似客长安。"
    ]
  },
  {
    "id": "2e89e4201d428e452f0467e4362db693",
    "title": "杨花",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "万缕千丝拂水滨，尽催飞絮送残春。",
      "风前轻薄佳人命，天外飘零宕子身。",
      "绕路铺时成素毯，就泥沾处衬芳尘。",
      "江头雨过遗踪尽，留得柔条折赠人。"
    ]
  },
  {
    "id": "2e89e4201d428e4516324990aa21f86b",
    "title": "秋兴",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "老去无心世事轻，但从景物略关情。",
      "晓看雁阵惊秋晚，夜听鹤声知月明。",
      "石鼎煮茶论水品，土墙题字记花名。",
      "出门更自有真乐，闲向通衢稳步行。"
    ]
  },
  {
    "id": "2e89e4201d428e45354506bc442aff8e",
    "title": "山行即事",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "篮舆破晓入山家，独木桥低小径斜。",
      "屋角尽悬牛蒡菜，篱根多发马兰花。",
      "主人一笑先呼酒，劝客三杯便当茶。",
      "我已经年无此乐，为怜身久在京华。"
    ]
  },
  {
    "id": "2e89e4201d428e4571d834cbf95b9582",
    "title": "灵鹫寺",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "灵鹫名山万古名，几回无事绕廊行。",
      "殿前流水晴犹急，塔上春云晚自生。",
      "鹤傍经床听梵语，鸟窥斋钵候钟声。",
      "我来借得团蒲坐，归去闲眠梦亦清。"
    ]
  },
  {
    "id": "2e89e4201d428e454f41bd3aeb257e25",
    "title": "老将",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "垂头终日坐当门，两臂苍龙隐墨纹。",
      "笑撚白须传阵法，手摊黄纸说君恩。",
      "中年主帅皆为鬼，晚岁虞兵见领军。",
      "每劝儿孙学刀箭，解衣教看旧瘢痕。"
    ]
  },
  {
    "id": "2e89e4201d428e455057813acadecf29",
    "title": "秋夜书怀",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "明灭孤镫缥缈香，沈沈更漏隔宫墙。",
      "秋风倦客家千里，夜雨怀人天一方。",
      "世事从他多鉏铻，生涯如我亦凄凉。",
      "亟须唤酒消长夜，休梦黄华绕涧傍。"
    ]
  },
  {
    "id": "2e89e4201d428e458f246ac5f789a6a8",
    "title": "投老",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "投老才营一把茅，前临官路后林坳。",
      "最宜鸡犬无邻舍，好放牛羊有近郊。",
      "春韭采来胜市食，秋鲈留取续山肴。",
      "吾庐谁道难寻觅，古树排门尽鹊巢。"
    ]
  },
  {
    "id": "2e89e4201d428e45131ed5a4753f9212",
    "title": "喜杜仲高移居清湖",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "笑携鸡犬入城居，无复游从叹阔疏。",
      "河水通船堪载酒，桐阴近屋可修书。",
      "饭香休忆辛田米，羹美何惭丙穴鱼。",
      "我亦买山湖上住，效芹时拟贡园蔬。"
    ]
  },
  {
    "id": "2e89e4201d428e4538c5ff04d101c3f0",
    "title": "虎丘寺",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "西出吴门步屧轻，浮屠唤客入山行。",
      "石从试剑何年裂，池自通泉尽日平。",
      "烟径远传僧磬响，云龛深锁佛灯明。",
      "移舟更宿枫桥寺，要听疏钟半夜鸣。"
    ]
  },
  {
    "id": "2e89e4201d428e45d51c42fa3d24e869",
    "title": "焦山",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "山拥中流翠作堆，四围竹树郁崔嵬。",
      "殿前云向檐牙出，门外潮从海口来。",
      "乞食僧归斋鼓动，打碑人去渡船开。",
      "焦公羽化将名迹，付与瞿昙亦壮哉。"
    ]
  },
  {
    "id": "2e89e4201d428e45529829cd935147bb",
    "title": "蛾眉亭",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "千尺悬崖巨浪撞，危亭高峙对微茫。",
      "远峰凝黛双蛾澹，流水连云一带长。",
      "日落江容难可尽，天寒山色不成妆。",
      "停舟欲试登临眼，北望青烟欲断肠。"
    ]
  },
  {
    "id": "2e89e4201d428e45e675ac792d89f411",
    "title": "凌歊台",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "宋祖高台山上头，三闲破屋蔽层丘。",
      "离离荒草迷行殿，漠漠寒沙拥故洲。",
      "塔影远招孤客恨，江声长替古人愁。",
      "题诗自旧知多少，清绝难磨许郢州。"
    ]
  },
  {
    "id": "2e89e4201d428e450fb9fa48e1c3dc2b",
    "title": "三峡桥",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "倦游华发冷萧骚，长夏来登三峡桥。",
      "山吐湿云何日尽，溪流冻雪几时消。",
      "陆公泉在犹堪汲，五老峰高不易招。",
      "客子倚栏思羽化，未仙衣袂已飘飘。"
    ]
  },
  {
    "id": "2e89e4201d428e45542bc9e8f916e1ef",
    "title": "雪堂",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "胜地从来迹易陈，东坡日月久尤新。",
      "小桥曾压归时雪，老柳长摇别后春。",
      "城郭寥寥怀独鹤，江山历历见斯人。",
      "客生较晚空惆怅，梦想陈潘结旧邻。"
    ]
  },
  {
    "id": "2e89e4201d428e45a882af60127d2428",
    "title": "竹楼",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "老竹平分当建瓴，小楼从此擅高名。",
      "地连云堞登临稳，栏俯晴江梦寐清。",
      "一记自能追正始，三闲谁与续咸平。",
      "涛音日日烟中落，依约焚香读易声。"
    ]
  },
  {
    "id": "2e89e4201d428e455359d59edbc0a59c",
    "title": "八月旦日永定寺作",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "萧然一室坐清虚，又见西风到客居。",
      "老去身心便懒惰，人来情意任亲疏。",
      "从僧借地秋移菊，与佛分镫夜读书。",
      "幽事复为行计夺，去留端的合何如。"
    ]
  },
  {
    "id": "2e89e4201d428e45b2ca16e1d8ca321e",
    "title": "小楼",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "小楼终日脱冠巾，白发萧疏不受尘。",
      "虽是客身犹足乐，苦无世累未为贫。",
      "家书远寄凭游子，邸报频看念故人。",
      "自叹此心清似水，为他闲事恼天真。"
    ]
  },
  {
    "id": "2e89e4201d428e45347ec976cbf43c93",
    "title": "清明日约宋正甫黄行之兄弟为东湖之集",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "自在嬉游遍四方，不曾孤负独春光。",
      "醉眠芳草衣裳冷，笑嚼名花齿颊香。",
      "既是烟霞令久任，岂应风月断来章。",
      "故人尚有闲情不，相伴湖边举一觞。"
    ]
  },
  {
    "id": "2e89e4201d428e45ada7d99bb0487885",
    "title": "过方孚若寺丞故庐",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "诗境园林万柳闲，四围秋草带愁颜。",
      "楼台寂寞鼠成穴，岩石崔嵬蚊负山。",
      "三径昔嫌前辈窄，一区今欠此翁闲。",
      "客来莫怪匆匆去，万感催人鬓易斑。"
    ]
  },
  {
    "id": "2e89e4201d428e45357f66b5b73cf4eb",
    "title": "宿囊山寺",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "小泊囊山古化城，山林端足擅高名。",
      "楼台影外秋风老，钟磬声中夜气清。",
      "客子情怀宜淡薄，主人言语亦分明。",
      "只应海月堂前境，从此江湖有梦成。"
    ]
  },
  {
    "id": "2e89e4201d428e45ea8b91204c749831",
    "title": "潜夫约中途遣诗相送至江山无耗寄诗督之",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "望诗十步九回头，目断江山望未休。",
      "所幸临行曾举似，仅能记忆可遮羞。",
      "碧云漏日村村雨，红树吟风叶叶秋。",
      "不见夜光生歇处，客身却恨欠迟留。"
    ]
  },
  {
    "id": "2e89e4201d428e45379e3280c8a23de0",
    "title": "门径",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "门径萧然独自居，入无给侍出无车。",
      "江湖故旧音尘绝，里巷游从酒盏疏。",
      "豪举已抛三尺剑，神交惟有一床书。",
      "吾兄白发家空谷，岁晚灯前最忆渠。"
    ]
  },
  {
    "id": "2e89e4201d428e45a82a7e3a32ae41a2",
    "title": "破屋",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "破屋三间书五车，一翁醉发老髿髿。",
      "萧墙甚窄难栽竹，草地虽平不种花。",
      "井浅自能供日用，楼高谁怕被云遮。",
      "过门人问何人住，题扇桥西百姓家。"
    ]
  },
  {
    "id": "2e89e4201d428e45e5191d7c908a82b4",
    "title": "清明日招社友",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "面皮如铁鬓如丝，依旧粗豪似向时。",
      "嗜酒更拚三日醉，看花因费一春诗。",
      "生前富贵谁能必，身后声名我不知。",
      "且趁酴醾对醽醁，共来相与一伸眉。"
    ]
  },
  {
    "id": "2e89e4201d428e4523e99de5a68b7b74",
    "title": "感怀二首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "漂泊南州又过年，恰如杜子客鄜川。",
      "酒堪度日难为醉，诗怕伤时未可传。",
      "店舍无烟兵火后，街坊有月试灯前。",
      "荒凉古驿闻吹笛，老泪纵横落枕边。"
    ]
  },
  {
    "id": "2e89e4201d428e4523e99de5fa87b90c",
    "title": "感怀二首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "行遍千山复万山，不应蜀道若为难。",
      "数茎发向殊方白，一寸心从故国丹。",
      "弓软臂无三斗力，杯深量欠十分宽。",
      "粗豪到了非吾事，只盍家居度岁寒。"
    ]
  },
  {
    "id": "2e89e4201d428e45f8cb1a59ad9d8724",
    "title": "挽陈复斋",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "忧世心劳鬓易斑，笑颦还与世相关。",
      "秋霜烈日君臣际，和气春风母子闲。",
      "学道期传千载统，献言先办一生闲。",
      "堂堂仰止人何在，独有名如不动山。"
    ]
  },
  {
    "id": "2e89e4201d428e453c9c7b076d26b112",
    "title": "同刘潜夫登乌石山望海有怀方孚若柯东海陈复斋旧游",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "念念思归身欲翰，旧题无暇遍寻看。",
      "故人尽入黄泉路，远客空登乌石山。",
      "休起痴心乘九鲤，莫劳病眼望三韩。",
      "神仙未必知吾事，道在何妨两鬓斑。"
    ]
  },
  {
    "id": "2e89e4201d428e45e39f2a973d013af0",
    "title": "山中哭复斋",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "封章字少纳忠多，袖疏前陈无柰何。",
      "但得中天行日月，不愁平地起风波。",
      "台官论罪终投笔，山贼闻名亦倒戈。",
      "惆怅脊梁如铁硬，天胡忍使閟山河。"
    ]
  },
  {
    "id": "2e89e4201d428e455f22c88798d0fc4b",
    "title": "怀安王宰索得助",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "亭在唐贤好句中，阑干六曲尽春风。",
      "不知脚下是官府，但见面前如渚宫。",
      "江水逢潮音激切，山云因雨思溟蒙。",
      "主人雅兴居诗外，花影琴声事事工。"
    ]
  },
  {
    "id": "2e89e4201d428e45735472c2092649c4",
    "title": "清明日延平道上",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "自从闽峤至延平，试问归涂第几程。",
      "人向烟岚深处出，鸟依云树密边鸣。",
      "润沾破屐春泥滑，寒入征衫晓雨晴。",
      "多谢山家插杨柳，报侬今日是清明。"
    ]
  },
  {
    "id": "2e89e4201d428e458d265589a2e312d3",
    "title": "兄寿弟",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "再岁佳辰捧寿卮，今年清梦浙江湄。",
      "鹡鸰地冷真堪□，鸿雁云飞会有时。",
      "芍药泛杯犹共醉，梅花照座可重期。",
      "直须千岁州成日，铜狄摩挲世自知。"
    ]
  },
  {
    "id": "2e89e4201d428e457243383c3a28b355",
    "title": "题信天巢集",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "信天巢小仅容身，中有图书障俗尘。",
      "不与世争闲意气，且随时养老精神。",
      "破铛安稳齐钟鼎，短褐参差比缙绅。",
      "渴饮三杯饥二饭，主人日用未为贫。"
    ]
  },
  {
    "id": "2e89e4201d428e453db6afbde6070d6b",
    "title": "静对",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "静对炉烟一缕霞，谢天成就澹生涯。",
      "安排瓦砚临章草，收拾瓷瓶插郑花。",
      "莫问家储无担石，休嫌人事似团沙。",
      "三杯竟醉醒时晚，卧看春云送日斜。"
    ]
  },
  {
    "id": "2e89e4201d428e450d2cd9c2319d5de3",
    "title": "叹息",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "叹息闲身不自如，长年借屋客中居。",
      "事多只为人情熟，贫甚还因世法疏。",
      "兄弟候归应有梦，交游散去更无书。",
      "攒心万感争催老，白发萧骚欲满梳。"
    ]
  },
  {
    "id": "2e89e4201d428e455cc94ed1a72ca08c",
    "title": "拜尹和靖先生墓",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "和靖祠堂在半村，敬瞻遗像忆师门。",
      "洛中虽去名犹重，吴下曾来道益尊。",
      "言立岂徒规后学，书存端可识真源。",
      "瓣香再拜公应鉴，自愧传衣忝嫡孙。"
    ]
  },
  {
    "id": "2e89e4201d428e458d51b9d2330d4dd8",
    "title": "重阳述怀",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "年年客里过佳期，时节难逢莫皱眉。",
      "酒量且为重九尽，杯行不必再三辞。",
      "登高兴懒诗仍赋，怀古情深泪自垂。",
      "纵使西风落乌帽，黄花犹恋鬓边丝。"
    ]
  },
  {
    "id": "2e89e4201d428e458bdc40f9d129a6c8",
    "title": "冬日书怀用正甫韵",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "惯将双手托虚空，岁事虽穷道不穷。",
      "身健不知行路远，心安还与在家同。",
      "客携酒至一樽绿，兄寄书来三印红。",
      "看罢兄书斟客酒，闲愁无事置胸中。"
    ]
  },
  {
    "id": "2e89e4201d428e4589dc48d840ec1c74",
    "title": "题二小姬扇二首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "庆娘颦翠眉，春瘦怯罗衣。",
      "笑问采花蝶，如何成对飞。"
    ]
  },
  {
    "id": "2e89e4201d428e4589dc48d88b4a8bbd",
    "title": "题二小姬扇二首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "湘湘未识羞，独坐抱箜篌。",
      "贪学耆婆舞，抬身拜部头。"
    ]
  },
  {
    "id": "2e89e4201d428e4538beca7d03a90d05",
    "title": "戍妇吟二首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "将身托战争，世事百无情。",
      "相对生离别，浑如落叶轻。"
    ]
  },
  {
    "id": "2e89e4201d428e4538beca7d46de0a39",
    "title": "戍妇吟二首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "辞家出戍边，北望隔青烟。",
      "怕作沙场梦，秋宵不敢眠。"
    ]
  },
  {
    "id": "2e89e4201d428e4559f26fa5ee3457c8",
    "title": "岩桂花",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "玉蕊琅玕树，天香知意薰。",
      "露寒清透骨，风定远含芬。"
    ]
  },
  {
    "id": "2e89e4201d428e45a89544b6a4e11637",
    "title": "送别",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "老去情怀怕别离，年来不作送行诗。",
      "人前举似终难信，问着垂杨便可知。"
    ]
  },
  {
    "id": "2e89e4201d428e45eabbaf8793cb4d3f",
    "title": "春日北山二首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "人缘白石溯清溪，手剥苍苔认旧题。",
      "春色满山归不去，拆桐花里画眉啼。"
    ]
  },
  {
    "id": "2e89e4201d428e45eabbaf87b776d300",
    "title": "春日北山二首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "插花吹笛两山中，桃李尊前日日同。",
      "待得马头飞絮满，更来沽酒看残红。"
    ]
  },
  {
    "id": "2e89e4201d428e450606a9e594e9d410",
    "title": "僧房夜坐",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "万枝松里一篝镫，知是山房第几层。",
      "静夜数声清磬响，上方应有诵经僧。"
    ]
  },
  {
    "id": "2e89e4201d428e45e95cee31ecc9f0de",
    "title": "访诸葛鍊师不遇",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "青铜留着布囊中，去谒人间小卧龙。",
      "久欲共君谋一醉，有钱却又不相逢。"
    ]
  },
  {
    "id": "2e89e4201d428e454642dca2e4958583",
    "title": "杂兴二首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "新分菊本自锄山，手缚枯藤作矮阑。",
      "比似著书空用力，种花犹得一年看。"
    ]
  },
  {
    "id": "2e89e4201d428e454642dca227e36878",
    "title": "杂兴二首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "二十年前欲住山，不禁寂寞掩柴关。",
      "如今寂寞禁当得，欲掩柴关又却难。"
    ]
  },
  {
    "id": "2e89e4201d428e4533004d606fadc87d",
    "title": "孤山雪后",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "雪后骑驴行步迟，孤山何似灞桥时。",
      "近来行辈无和靖，见说梅花不要诗。"
    ]
  },
  {
    "id": "2e89e4201d428e4521ed9e5b20ba6074",
    "title": "西湖春雪",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "小艇沿湖看雪飞，正当骑马蹋春时。",
      "是谁乞与杨花舞，先占东风一月期。"
    ]
  },
  {
    "id": "2e89e4201d428e4554a6a33942a49ad7",
    "title": "春怀",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "江南春尽尚春寒，添尽征衣独掩关。",
      "日暮酒醒闻谢豹，所欢多在水云间。"
    ]
  },
  {
    "id": "2e89e4201d428e455631ff3a2165d5bf",
    "title": "过临平",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "征帆一似白鸥轻，起揭船篷看晓晴。",
      "梅子着花霜压岸，自披风帽过临平。"
    ]
  },
  {
    "id": "2e89e4201d428e456ede590dae7e12f5",
    "title": "秋日三首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "旋买扁舟载一翁，片帆吹下夕阳东。",
      "西风欲织江头锦，催染秋林叶叶红。"
    ]
  },
  {
    "id": "2e89e4201d428e456ede590d726a58cd",
    "title": "秋日三首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "独客飘然物外游，江南江北总宜秋。",
      "芭蕉昨夜缘何事，和雨和风作许愁。"
    ]
  },
  {
    "id": "2e89e4201d428e454c9bc6a7af5bed2d",
    "title": "无题二首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "独展罗衾无梦成，宝香熏彻转愁生。",
      "痴心不愿郎思妾，只愿郎今厌客情。"
    ]
  },
  {
    "id": "2e89e4201d428e454c9bc6a7630117ab",
    "title": "无题二首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "风竹萧萧淡月明，孤眠真个可怜生。",
      "不知昨夜相思梦，去到伊行是几更。"
    ]
  },
  {
    "id": "2e89e4201d428e4516324990c772def8",
    "title": "秋兴",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "数声新雁夜初长，晓起开门衣袂凉。",
      "篱菊褪黄秋兴懒，瓦沟财试一痕霜。"
    ]
  },
  {
    "id": "2e89e4201d428e4535a7ffb11a53beb9",
    "title": "秋晚即事",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "江头风叶舞低回，催得浓云顷刻开。",
      "万里碧天红日晚，数声新雁送寒来。"
    ]
  },
  {
    "id": "2e89e4201d428e45f9b8789d0cf0d3c8",
    "title": "秋山散步",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "乍晴沙路软于尘，新着芒鞋更可人。",
      "谁道秋山不宜客，桂花多处胜行春。"
    ]
  },
  {
    "id": "2e89e4201d428e45a2d69920768b37e8",
    "title": "即事",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "秋来高处不宜登，闲却西楼最上层。",
      "读罢黄庭窗户晚，自敲清磬上香镫。"
    ]
  },
  {
    "id": "2e89e4201d428e45aa424146f59e26ac",
    "title": "荆棘中见梅花",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "荆棘丛中数点春，春云态度月精神。",
      "依然竹屋茅檐下，靓女盈盈不嫁人。"
    ]
  },
  {
    "id": "2e89e4201d428e4539230cccede5afea",
    "title": "江居晓咏",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "家住清江江上村，江云山影自平分。",
      "几回早起开门看，不见青山见白云。"
    ]
  },
  {
    "id": "2e89e4201d428e45cc4b8ae2b00bd193",
    "title": "西湖暮归",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "风荷百顷占涟漪，烟树溟蒙乳鸭飞。",
      "买断小舟休唤客，时穿萍叶载诗归。"
    ]
  },
  {
    "id": "2e89e4201d428e45f27fa7200c99c2b4",
    "title": "西湖杂兴二首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "城中无处听蝉鸣，短策轻鞋晚出城。",
      "行到柳阴松影下，恰才闻得两三声。"
    ]
  },
  {
    "id": "2e89e4201d428e45f27fa7202057853d",
    "title": "西湖杂兴二首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "十三楼寺早餐饭，六一泉寺晚咏歌。",
      "坐断竹风无暑气，乳禽鸣处绿阴多。"
    ]
  },
  {
    "id": "2e89e4201d428e45ef849dc661d548ec",
    "title": "夜步天街书所见",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "赛罢祠山赛二郎，酒行明日欲祠张。",
      "愚民可是都忘本，香火何曾到杜康。"
    ]
  },
  {
    "id": "2e89e4201d428e45afd4df9fa32b466a",
    "title": "吴山绝句",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "拂晓官来簿录时，未曾吹彻玉参差。",
      "旁人不忍听鹦鹉，犹向金笼唤太师。"
    ]
  },
  {
    "id": "2e89e4201d428e458fa94f5c76cb01c4",
    "title": "菊花",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "白白黄黄自岁寒，诗人但作菊花看。",
      "牡丹茉莉非吾事，自是时人被眼瞒。"
    ]
  },
  {
    "id": "2e89e4201d428e458fa94f5cd7347255",
    "title": "菊花",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "亲向东篱手自栽，夕阳小径重徘徊。",
      "花应得似人乖角，过了重阳烂漫开。"
    ]
  },
  {
    "id": "2e89e4201d428e458fa94f5ca9c79952",
    "title": "菊花",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "爱花千古说渊明，肯把秋光不似春。",
      "我重此花全晚节，剩栽三径伴闲身。"
    ]
  },
  {
    "id": "2e89e4201d428e453bbe60560ed11405",
    "title": "寂上人禅房",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "俗尘浮垢闭禅关，百岁身心几日闲。",
      "安得此生同草木，无营长在四时闲。"
    ]
  },
  {
    "id": "2e89e4201d428e451a25383ed0b1bc9a",
    "title": "下塘",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "河水新添三尺高，河边芦苇有龟巢。",
      "波流夜夜飘渔箔，空点篮灯照树梢。"
    ]
  },
  {
    "id": "2e89e4201d428e45bb8ba8322e3044c2",
    "title": "庐山道中",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "沿路梅花管送迎，庐山初别雪初晴。",
      "若无急事相驱役，有酒人家便不行。"
    ]
  },
  {
    "id": "2e89e4201d428e45410072ec936db723",
    "title": "杂兴",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "短帽轻盈出晚峦，儿童夹道竞来看。",
      "老夫何足惊人眼，为有猿猴把钓竿。"
    ]
  },
  {
    "id": "2e89e4201d428e45f931b9f1eab393ef",
    "title": "同周晋仙夜宿",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "□□□□□□□，□□□□□□□。",
      "更有诗人穷似我，夜深来共纸衾眠。"
    ]
  },
  {
    "id": "2e89e4201d428e451fec859a9ec52a06",
    "title": "秋日田父辞二首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "啄黍黄鸡没骨肥，绕篱绿橘缀枝垂。",
      "新酿酒，旋裁衣，正是昏男嫁女时。"
    ]
  },
  {
    "id": "2e89e4201d428e451fec859ae6b7b631",
    "title": "秋日田父辞二首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "少妇挼蓝旋染裙，大儿敲葛自浆巾。",
      "新摘摘，笑欣欣，相唤相呼看赛神。"
    ]
  },
  {
    "id": "2e89e4201d428e4587604cc522d4b9d2",
    "title": "闲居杂兴三首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "开门遣蛮童，买花供铜佛。",
      "春风随花来，为我一披拂。",
      "风和花气清，下帘休放出。",
      "回施佛因果，供此老诗骨。"
    ]
  },
  {
    "id": "2e89e4201d428e4587604cc5fc9c274c",
    "title": "闲居杂兴三首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "点镫酌春酒，襞纸题小诗。",
      "读尽列仙传，引调学语儿。",
      "自饮复自笑，不觉春漏迟。",
      "且了今日事，明日还任之。"
    ]
  },
  {
    "id": "2e89e4201d428e4587604cc506e8049e",
    "title": "闲居杂兴三首",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "杜鹃休忉忉，布谷休聒聒。",
      "无田不须耕，无家自能活。",
      "行藏莫非时，造化安可夺。",
      "更放心地宽，出门行路阔。"
    ]
  },
  {
    "id": "2e89e4201d428e451bab5cc3de4b68e5",
    "title": "贺杨东山休致",
    "authorName": "高翥",
    "authorId": "2e89e4201d428e453eb71f621c65cef3",
    "dynasty": "宋",
    "content": [
      "莫言纳禄寻常事，试读唐人梦谒赋。",
      "骑驴径上东山椒，九州四海风萧萧。",
      "大瓢贮云杓斟月，却跨阴崖听冰柝。",
      "松萝影薄寒花妍，白鸥飞来亦欣然。"
    ]
  },
  {
    "id": "2e89e4201d717cd1399fcd6ae111720e",
    "title": "龙脊滩",
    "authorName": "沈安义",
    "authorId": "2e89e4201d717cd1d1457b72d1457b72",
    "dynasty": "宋",
    "content": [
      "龙脊滩头春已归，旧章重举到江湄。",
      "玉箫金缕民风乐，麦陇桑畴农事熙。",
      "犹记去年来把酒，又还今日再题诗。",
      "桃花三月归帆过，此地红涛渐渺弥。"
    ]
  },
  {
    "id": "2e89e4201d801db251d8c77e4dd31488",
    "title": "勉子读书",
    "authorName": "赵崇泞",
    "authorId": "2e89e4201d801db2d1457b72d1457b72",
    "dynasty": "宋",
    "content": [
      "男儿立志要崚嶒，莫与闾阎较重轻。",
      "一寸光阴无放过，十年灯火夙修成。",
      "学疏达境还堪愧，道在穷途亦可亨。",
      "未必儒冠能见误，书窗努力继芳声。"
    ]
  },
  {
    "id": "2e89e4201d82941a56923cecb88f1027",
    "title": "答李才翁",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "素意杳难寻，残炉属晚阴。",
      "花知西洛事，雁叫北人心。",
      "客共艰难尽，诗随老大深。",
      "金陵书不到，消息又沉沉。"
    ]
  },
  {
    "id": "2e89e4201d82941a8604659aee58f8e3",
    "title": "吴中致蟹",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "天雨洞庭霜，寒驱蟹力忙。",
      "全然空俗味，只是作诗香。",
      "酒已方才熟，橙犹未肯黄。",
      "让渠茶灶火，和月煮沧浪。"
    ]
  },
  {
    "id": "2e89e4201d82941afebebc5cd68dcc54",
    "title": "寄桐柏山王尊师",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "犹道中峰浅，重新入翠微。",
      "读书呼鹤听，洗砚待猿归。",
      "近瀑青松湿，朝阳紫术肥。",
      "逢仙归又晚，行得健如飞。"
    ]
  },
  {
    "id": "2e89e4201d82941a4759b115f411937b",
    "title": "琼台西路",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "一夜天台雨，青鞋蹋尽沙。",
      "添将清瀑水，湿尽碧桃花。",
      "涉涧锄生术，和云嚼野茶。",
      "便无仙骨分，不敢更思家。"
    ]
  },
  {
    "id": "2e89e4201d82941ae3ff2111b718efeb",
    "title": "桐柏山郑先生斋",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "凿石引幽路，傍崖开碧庭。",
      "棋留樵客坐，鹅博老君经。",
      "竹榻朝吞日，松坛夜拜星。",
      "山中有公事，鹤触杏花零。"
    ]
  },
  {
    "id": "2e89e4201d82941a566e6a51ca2f1a38",
    "title": "王清叔舍人玉寒堂",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "只为襟怀别，全然少俗埃。",
      "山林非细事，天地有奇才。",
      "泉石皆经画，松梅不妄栽。",
      "何销嵩洛去，嵩洛在天台。"
    ]
  },
  {
    "id": "2e89e4201d82941a8c2bec96f0992579",
    "title": "寄天台萧练师",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "已是成仙了，全然得道长。",
      "石坚松结髓，山暖术生香。",
      "近瀑衣裳冷，和云笔砚凉。",
      "傍崖修碧宇，何日奏寥阳。"
    ]
  },
  {
    "id": "2e89e4201d82941a07749f950b2b51af",
    "title": "简石桥僧璧晖",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "只在闲云里，房虚湿翠屏。",
      "童归收晚果，客至歇残经。",
      "月落千峰黑，龙归白水腥。",
      "关门无一事，草木共冥冥。"
    ]
  },
  {
    "id": "2e89e4201d82941ac994daffe2b0674f",
    "title": "桐柏郑练师归故山",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "元与玄俱妙，全无事可轻。",
      "路依苍石转，房与碧云平。",
      "鹤露收残梦，桃风析晚酲。",
      "西窗留与我，却去事弥明。"
    ]
  },
  {
    "id": "2e89e4201d82941a744bdcc65891d92a",
    "title": "和居简师韵",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "恨不相从早，分渠月半寮。",
      "墨飞春涧石，茶衮夕铛潮。",
      "诗到如今瘦，情从此处消。",
      "为君料理极，参透碧寥寥。"
    ]
  },
  {
    "id": "2e89e4201d82941a744bdcc6dae64afa",
    "title": "和居简师韵",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "忆昔相寻处，时今可更么。",
      "春愁侵磊隗，晚步隔坡陀。",
      "风入唐声妥，山函蜀气多。",
      "一春听尽雨，此意与谁歌。"
    ]
  },
  {
    "id": "2e89e4201d82941aa8a86648aaff5bfa",
    "title": "小阁",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "料理闲如旧，依还略似家。",
      "自添磨砚水，多买入瓶花。",
      "有客谈游墅，催奴设赐茶。",
      "悠悠江海意，风雪满兼葭。"
    ]
  },
  {
    "id": "2e89e4201d82941a7ea223c3694419fc",
    "title": "宋江都研",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "数寸清纯玉不如，入波陶发冷萧疏。",
      "千金烂抵荆山鹊，一璞深刳渭水鱼。",
      "墨带花香临近涧，泓沉灯影了残书。",
      "从来端歙难优劣，名下真成士不虚。"
    ]
  },
  {
    "id": "2e89e4201d82941a8545b99a870183c9",
    "title": "答宇文文学",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "无能应俗苦皇皇，诗不惊人笔事荒。",
      "天下无山如饭颗，人间有水自沧浪。",
      "左杯右蟹一舟足，早韭晚菘三亩强。",
      "莫谓觉来亡可嗜，逢人犹自觅花忙。"
    ]
  },
  {
    "id": "2e89e4201d82941a2fafc8d573179095",
    "title": "燕文贵山水图",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "道山堂上御府画，展卷犹能记老燕。",
      "十日何由办水石，千金乃可分江天。",
      "楚湘两岸风落木，海岳三秋雁度川。",
      "大山小山俱好隐，江南梦去曲肱眠。"
    ]
  },
  {
    "id": "2e89e4201d82941ada1413b1eb380863",
    "title": "答武昌吴广文",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "平生不识武昌楼，官柳青青好在不。",
      "庾亮笛吹黄鹄月，简栖碑驳碧苔秋。",
      "山横赤壁含情断，水出瞿唐快意流。",
      "何处叫君同一醉，并舟秦女擘箜篌。"
    ]
  },
  {
    "id": "2e89e4201d82941ab937edf667aaa634",
    "title": "四圣观",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "水明一色抱神州，雨压轻尘不敢浮。",
      "山北山南人唤酒，春前春后客凭楼。",
      "射熊馆暗花投扆，下鹄池深柳拂舟。",
      "白发邦人能道旧，君王曾奉上皇游。"
    ]
  },
  {
    "id": "2e89e4201d82941afa7999823828136e",
    "title": "赵嘉甫致松江蟹",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "雁知枫已落松江，催得书来急蟹纲。",
      "消一两螯如斫雪，强三百橘未经霜。",
      "无诗莫学天随子，有酒当呼吏部郎。",
      "不解持经聊戒杀，省嫌无板去烧汤。"
    ]
  },
  {
    "id": "2e89e4201d82941ad12fd8fe30e2498b",
    "title": "誓蟹羹",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "年年作誓蟹为羹，倦不能支略放行。",
      "但是草泥行郭索，莫愁豕腹胀膨亨。",
      "酒今到此都空了，诗亦随渠太瘦生。",
      "吏部一生豪到底，此时得意孰为争。"
    ]
  },
  {
    "id": "2e89e4201d82941af81216ceb67f36d5",
    "title": "赵嘉父送松江蟹",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "青天肯为蟹飞霜，蟹亦贪诗老更狂。",
      "枫叶已随诗共冷，菊花能为酒先忙。",
      "平生尔雅谁能熟，此去玄经孰敢荒。",
      "剪去吴淞半江水，渔翁不敢叫沧浪。"
    ]
  },
  {
    "id": "2e89e4201d82941a2ff29f2f570dd234",
    "title": "同父送松江蟹",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "人间宁有几松江，蟹到强时橙也黄。",
      "非是龟蒙无此隽，自从茂世孰为忙。",
      "乾坤大半渔为宅，雪月从头笔做床。",
      "不读晋书谁了此，晋书曾读也苍茫。"
    ]
  },
  {
    "id": "2e89e4201d82941ac3ba282c95386f05",
    "title": "聚景园",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "翠华不向苑中来，可是年年惜露台。",
      "水际春风寒漠漠，官梅却作野梅开。"
    ]
  },
  {
    "id": "2e89e4201d82941a90613039639f272e",
    "title": "石楠",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "自随野意订山行，香浸楠花白水生。",
      "借得风来帆便饱，隔溪新度一声莺。"
    ]
  },
  {
    "id": "2e89e4201d82941a70e28735f947c174",
    "title": "木香",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "下帘深与意商量，无酒何如此夜长。",
      "一树木丝仙有分，依然只作秘书香。"
    ]
  },
  {
    "id": "2e89e4201d82941a4edc8d49f540aeeb",
    "title": "梅",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "舍南舍北雪犹存，山外斜阳不到门。",
      "一夜冷香清入梦，野梅千树月明村。"
    ]
  },
  {
    "id": "2e89e4201d82941a524348890578d129",
    "title": "蟹包",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "妙手能夸薄样梢，桂香分入蟹为包。",
      "也知不枉持螯手，便是持螯亦草茅。"
    ]
  },
  {
    "id": "2e89e4201d82941aeda28a58c4a8c906",
    "title": "李迅甫送蟹",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "小橘枚枚菊未黄，蟹肥全不待些霜。",
      "莫嫌草草相知少，犹是曾为吏部郎。"
    ]
  },
  {
    "id": "2e89e4201d82941aeda28a5803fc77af",
    "title": "李迅甫送蟹",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "平生嗜此龟蒙蟹，便无钱也多多买。",
      "瞥见风姿已潇潇，一呷橙齑酒如澥。"
    ]
  },
  {
    "id": "2e89e4201d82941abb51cc4badb13a30",
    "title": "江寺丞送蟹",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "苦无多雨便重阳，忆杀池头煮蟹凉。",
      "政用此时消几辈，菊花先作故山香。"
    ]
  },
  {
    "id": "2e89e4201d82941a984d922993650092",
    "title": "汪彊仲郎中送蟹",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "连日天街候驾归，且呼酒对早梅飞。",
      "从来吏部高情别，右手分将老蟹肥。"
    ]
  },
  {
    "id": "2e89e4201d82941ad2c71ddb236a0bbf",
    "title": "都下",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "柳生春思拂京华，不管闲人也忆家。",
      "添尽好香那睡得，月良如水浸梨花。"
    ]
  },
  {
    "id": "2e89e4201d82941aae455beec09aedcb",
    "title": "中秋夜登秀台二绝",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "青冥风露无人管，醉力飞升入桂台。",
      "月过斗西亲挽住，伴人骑鹤去蓬莱。"
    ]
  },
  {
    "id": "2e89e4201d82941aae455beefce1b0a6",
    "title": "中秋夜登秀台二绝",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "冰娥看尽人间世，好事如公不数枚。",
      "却唤清罍相揖酌，汝听下界息成雷。"
    ]
  },
  {
    "id": "2e89e4201d82941a7de4a28d4d637e6c",
    "title": "梨花",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "殿头催引上清华，独奏春词喝赐茶。",
      "带月归来仙骨冷，梦魂全不到梨花。"
    ]
  },
  {
    "id": "2e89e4201d82941a814dcd394ebf9013",
    "title": "夜宿桐柏",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "月到中峰碧峭深，露桃微重鹤移阴。",
      "隔松听得仙官话，句句皆非世上音。"
    ]
  },
  {
    "id": "2e89e4201d82941a30a46574665b62cf",
    "title": "浮冈",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "山含宿冻未曾销，鸟去仍回水路遥。",
      "千树梅花三尺雪，一帆风力半江潮。"
    ]
  },
  {
    "id": "2e89e4201d82941a08f338ba737f0d66",
    "title": "水西",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "抱崖一水限僧居，空翠溟蒙画不如。",
      "落日游人山窈窕，清风啼鸟竹萧疏。"
    ]
  },
  {
    "id": "2e89e4201d82941a12f23d6d63c4f6fe",
    "title": "次韵陈校书送鹤竹笋诗",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "竹如鹤脚瘦交加，惊识英英玉露沙。",
      "一见已知仙骨健，高于越箭更无差。"
    ]
  },
  {
    "id": "2e89e4201d82941aff00ed586fa8c9fd",
    "title": "游九锁",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "洞门金画翠琅玕，杏不多花月溜寒。",
      "借得御书经自读，松风净洗石棋盘。"
    ]
  },
  {
    "id": "2e89e4201d82941aff00ed586c0491ad",
    "title": "游九锁",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "云气常常在上峰，松生仙骨尽成龙。",
      "不通名姓谁谈道，却得云边两度逢。"
    ]
  },
  {
    "id": "2e89e4201d82941a3109be621b12e6f5",
    "title": "扬州官满辞后土题玉立亭",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "且更淮南了岁华，天香深窈竹西家。",
      "忽然踏碎琼楼月，相伴夫人暮倚花。"
    ]
  },
  {
    "id": "2e89e4201d82941a12c10a1382bdad10",
    "title": "红梅花",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "带雪匆匆别楚云，天寒依约见湘君。",
      "只疑不合瑶池去，引得春风八九分。"
    ]
  },
  {
    "id": "2e89e4201d82941ae3ee6164488439de",
    "title": "蔡山渡",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "江上人家破竹门，潮来水长浸篱根。",
      "鲚鱼一尺枇杷小，放溜船来酒满尊。"
    ]
  },
  {
    "id": "2e89e4201d82941a5952eacc75aeb3ae",
    "title": "别云门",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "回首云边更看松，风流王谢旧行踪。",
      "不知谁继诸贤后，夜半来听六寺钟。"
    ]
  },
  {
    "id": "2e89e4201d82941aac4510223894e8f8",
    "title": "寄吴钤干",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "有伟千人杰，能为万里游。",
      "挂帆春背雁，问驿夜惊鸥。",
      "道路空留滞，文章莫暗投。",
      "九疑生雨遍，三峡带寒流。",
      "采药青神观，题诗白帝楼。",
      "乾坤供烂醉，星斗照闲愁。",
      "汉已归萧相，天难寿武侯。",
      "词人头欲雪，壮士泪如秋。",
      "中下犹须策，西南夙倚筹。",
      "有钱书尽买，灭虏志终酬。",
      "猿破高唐梦，龙驯滟滪舟。",
      "行人定安稳，夏近可归不。"
    ]
  },
  {
    "id": "2e89e4201d82941a91584b5b2c4d5624",
    "title": "杨嗣勋惠茯苓",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "道是青神谷，元通白帝崖。",
      "有松如壮士，其魄化婴儿。",
      "云湿侵鸦嘴，天寒剪兔丝。",
      "尧初香摘髓，秦后雪凝脂。",
      "穴动龙蛇窘，山空鸟兽悲。",
      "惟将千岁力，白了一生奇。"
    ]
  },
  {
    "id": "2e89e4201d82941a7c025bb078c82846",
    "title": "鹿郎中山居",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "非是拜庞公，何繇识此峰。",
      "自唐无两见，如汉有高踪。",
      "径吐归来菊，山连种老松。",
      "轻飞云似健，精鍊玉为容。",
      "鹤要亲题竹，猿常认击筇。",
      "花深多不见，叶响却相逢。",
      "天最知陶亮，人难揖戴颙。",
      "一来非小事，吝到此皆溶。"
    ]
  },
  {
    "id": "2e89e4201d82941a59a71574e9e8ccd7",
    "title": "入馀杭县",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "明发遵西陆，驱车月流光。",
      "佳山迎车来，知是古馀杭。",
      "危树露如雨，平野日未阳。",
      "支流滀清源，弱羽无高翔。",
      "人家丛灌下，世载山水乡。",
      "扣门作午憩，白饭羞文鲂。",
      "邂逅有足欢，离合非其常。",
      "主人不予鄙，予留亦徜徉。"
    ]
  },
  {
    "id": "2e89e4201d82941a9d6d6296a9518f54",
    "title": "憩昌化民家",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "晚程息劳辙，白日流西晖。",
      "水鸟得鱼去，耘夫荷锄归。",
      "川原杳仟绵，林野杂依霏。",
      "一来扣竹馆，相邀入荆扉。",
      "重岩吐清溜，澄阴布残菲。",
      "曰予考此室，十世相因依。",
      "左右桑果足，岁日鸡豚肥。",
      "丰犹未至裕，歉亦无能饥。",
      "予闻良自惬，欲谋北山薇。",
      "有田可同耕，有蚕当共衣。",
      "车夫猝无情，此志仍重违。"
    ]
  },
  {
    "id": "2e89e4201d82941a9e964677b29f58f6",
    "title": "丹砂歌谢胡史君惠砂床",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "宜州丹砂产旸谷，不比辰溪攒箭镞。",
      "素霓深抱赤城霞，斩猩半染于阗玉。",
      "海日下照珊瑚红，化为姹女金芙蓉。",
      "一从擘华分禹璞，犹有绛气埋云峰。",
      "铸鼎泥坛有消息，坐看光辉成五色。",
      "淮南鸡犬亦同升，九转真能生羽翼。"
    ]
  },
  {
    "id": "2e89e4201d82941a1d7ba4fa184040e8",
    "title": "琵琶引",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "人生聚散难为别，何况匆匆作胡越。",
      "梅梢带雪下昭阳，明朝便隔关山月。",
      "长城不战四夷平，臣妾一死鸿毛轻。",
      "回凭汉使报天子，为妾奏此琵琶声。",
      "长安城中百万户，家家竞学琵琶谱。",
      "酸声苦调少人知，食雪天山忆苏武。",
      "西风吹霜雁飞飞，汉宫月照秋砧衣。",
      "嫖姚已死甲兵老，公主公主何时归。"
    ]
  },
  {
    "id": "2e89e4201d82941a2cd234b489d2dd0e",
    "title": "铜雀砚歌",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "曹公夜宴凌云台，一言契阔含馀哀。",
      "分香老伎各云雨，歌舞不尽埋蒿莱。",
      "漠漠颓基邺山下，万里烟尘无一瓦。",
      "井干樽酒自平生，乌鹊飞南播遗雅。",
      "老农垦雨开荒寒，一砾千金苔未干。",
      "世人好奇不好近，直比周簋仍商盘。",
      "老璞浑浑殊质鲁，得水犹能发妍妩。",
      "更与人间作瑰古，月明夜盗西陵土。"
    ]
  },
  {
    "id": "2e89e4201d82941ab396123ec4521558",
    "title": "黄居中潇湘图歌",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "天晴而雨断兮，作苍梧九疑之高。秋风行而川怒兮，泄潇湘洞庭之奔流。",
      "树不知名兮山抱复岭，沙不计程兮水趋它洲。波作止兮蛟舞蛟蛰，云晦明兮猿呼猿愁。",
      "原不可作兮兰亦尘土，贾傅归汉兮鵩其何尤。谁呼鱼兮北澨有酒，谁鼓枻兮南津有舟。",
      "怀斯人兮杳霭千里，目怅望兮吾其归休。"
    ]
  },
  {
    "id": "2e89e4201d82941add657bb845009c11",
    "title": "骑鸾引赠句曲山吴道士",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "夜骑白鸾出琳阙，三万仙官锵佩玦。",
      "云雷帖妥过刚风，左推日九右扶月。",
      "一息瑶池翠水家，阿母迎谒龙驱车。",
      "青娥弹丝玉妃酒，坼尽蟠桃红玉花。",
      "九天丈人来问道，太极之前天不老。",
      "丹霞一气玉枢宫，宝笈绳金容探讨。",
      "井君沐浴波五色，洞房光芒上奔日。",
      "天上传呼六丁直，星斗离离碍鸾翼。"
    ]
  },
  {
    "id": "2e89e4201d82941a9955143ed633be50",
    "title": "纪梦",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "翠峰嵯峨三十六，寒泉落空响哀玉。",
      "岩花石路势萦纡，玉阑干护修筠绿。",
      "雪髯老人负紫瓢，金丝麈尾遥相招。",
      "红螺酌酒湛湛碧，坐倚苍石吹洞箫。",
      "孤鹤来传天上诏，老人挽予偕一到。",
      "飘飘高举淩青冥，直过罡风履黄道。",
      "祥光楼阁倚峥嵘，神虎守阙森卫兵。",
      "双阖朱扉忽微启，中有灵官来远迎。",
      "绛衣持斧立丹陛，玉皇手中玉如意。",
      "云璈风瑟自宫商，天声清越非人世。",
      "帝旁青童传帝宣，文华宫中呼谪仙。",
      "谪仙顾余笑且言，子宜亟返来他年。",
      "探怀赠我五色笔，子当宝之慎勿失。",
      "浓香氤氲迷帝所，长揖老人下西庑。",
      "身从日月上头行，俯视斗杓分子午。",
      "云气相随步武生，过耳但觉松风鸣。",
      "觉来握笔纪佳梦，月明楼鼓挝三更。"
    ]
  },
  {
    "id": "2e89e4201d82941a08603c2421392a92",
    "title": "富次律送蟳",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "鳞甲错夏物，怀青莫如蟳。",
      "苏公今张华，何微不知音。",
      "入手巨螯健，斫雪隽莫禁。",
      "宛然如玠辈，曾是秉玉心。",
      "蟹因龟蒙杰，酒与毕郎深。",
      "二者不可律，食之当酌斟。"
    ]
  },
  {
    "id": "2e89e4201d82941a21597b154ad576ae",
    "title": "答癯庵致糟蟹",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "秋入丹枫声怒号，吴儿得志飞轻舠。",
      "纬以万竹澜寒涛，有法如兵勇于鏊。",
      "彼蟹甚武殊驿骚，一霜二霜如此膏。",
      "物生固忌风味高，最以风味无一逃。",
      "葬之酒乡泣醨糟，一醉竟死俱陶陶。",
      "了我一身凡几醪，死生大矣惟所遭。",
      "饮中诸公人中豪，左手酒杯右手螯。",
      "醉魂浩荡不可招，为君以酒博葡卜。",
      "世间万事真牛毛，一醉一死俱蓬蒿。",
      "恭惟不杀心忉忉，视民如蟹呜呼饕。"
    ]
  },
  {
    "id": "2e89e4201d82941a764e53786fffd650",
    "title": "晚泊江口",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "白鹭青烟剡江口，梅六七分经雪后。",
      "月肯流连相伴酒，隔岸呼船有鱼否。"
    ]
  },
  {
    "id": "2e89e4201d82941aa38a1b5fcec4a700",
    "title": "答辛幼安",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "青天不惜日，壮士偏知秋。",
      "自古有奇画，如今空白头。",
      "彼时当再来，吾老不可留。",
      "天推璧月上，星入银河流。",
      "躔度若此急，人生与之浮。",
      "终夜自起舞，无人共登楼。",
      "典谟有陈言，河洛非故州。",
      "黄鹤呼不来，谁能理残裘。"
    ]
  },
  {
    "id": "2e89e4201d82941aea3889e735a3b8c4",
    "title": "夜宿金庭洞",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "夙闻桐柏山，下入金庭洞。",
      "五云所出没，千翠相迎送。",
      "川明芝自烨，夏冷雪犹冻。",
      "沙泉注阳穴，水碧孕阴峒。",
      "天光抱琼室，神力扶兰栋。",
      "其左斗苍虬，其西翔紫凤。",
      "中穿穴窈复，傍见石阙空。",
      "青烟溜松髓，白水鸣醴瓮。",
      "怪草不知名，珍禽时曳弄。",
      "石蜜吐岩房，琪芳突苔缝。",
      "星君时一游，仙翁亦参从。",
      "或乘玄鹤来，或并青鸾控。",
      "香趋玉女跪，丹走山灵恸。",
      "谷神元不死，玄根在深种。",
      "谁其握性命，于此破昏梦。",
      "世人少知几，何能测天用。"
    ]
  },
  {
    "id": "2e89e4201d82941a61df2e1925defba9",
    "title": "桐柏山琼台",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "翠岳竦神秀，玉衡直三台。",
      "上有长生君，含光赤城台。",
      "阳崖烨金芝，阴壑生碧苔。",
      "独立云在下，一啸仙俱来。",
      "丹郎醉不醒，玉女声如孩。",
      "帝乡风自寒，洞口花长开。",
      "所嗟尘埃中，那有神仙才。",
      "秦皇漫东海，汉武空蓬莱。"
    ]
  },
  {
    "id": "2e89e4201d82941a4b40921bc624f6d3",
    "title": "桐柏观阅藏经",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "天人皆奇人，一以文为主。",
      "至今昆仑山，犹有群玉府。",
      "虚无天之根，清净道所祖。",
      "也知自羲翁，此妙泄盘古。",
      "老氏启藏室，八神负猛虡。",
      "玉垂太上篇，金写神仙语。",
      "舜璿奔一机，汉宫凿万户。",
      "璆谐玉女下，雷吼苍龙舞。",
      "侍晨校琅简，玉卿撰瑶谱。",
      "两垣协躔度，四溟节风雨。",
      "恭惟上帝骘，哀此下民苦。",
      "昭昭悬朗监，历历开蒙瞽。",
      "粤从擘混沌，孰不趋子午。",
      "六爻本乎健，五行依乎土。",
      "神机迭经纬，和应相律吕。",
      "子能发此钥，太微开帝宇。"
    ]
  },
  {
    "id": "2e89e4201d82941ab0b0afa2374e5ffa",
    "title": "清晓升琼台顶石崖有仙人脚迹",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "乱石排天倚岚壁，苔痕不犯松乔迹。",
      "上通群帝集台斗，下凿十洲通碣石。",
      "树呼清风杂今古，山遗宿润从开辟。",
      "丹翁曾同玉女醉，樵者亦见仙人弈。",
      "云飞磴道晴掩冉，露湿衣裳香滴沥。",
      "洞中灵君来不来，鹤归冲落桃花碧。"
    ]
  },
  {
    "id": "2e89e4201d82941a3fa381424d3cf1b4",
    "title": "桐柏山黄法师斋",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "羽人归丹丘，轻房冒苍顶。",
      "云飞北斗坛，瀑洗洪崖井。",
      "三更火交坎，八十雪垂领。",
      "深香熨玉釜，淑气回丹鼎。",
      "彼空此亦无，物动我自静。",
      "灼知乔松辈，元涉羲老境。",
      "一来受清涤，内悟开微儆。",
      "请添无为香，上有萧台景。"
    ]
  },
  {
    "id": "2e89e4201d82941a49e55c0cd3059e52",
    "title": "万年山",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "依松屈曲疑无路，十里廿里香深冱。",
      "殿台平入蓬莱图，人烟尽属天台赋。",
      "山奔万马逼人立，泉吼晴雷半天注。",
      "乱峰发地翠参错，沓嶂参差龙屈怒。",
      "阴磴仍遗前腊雪，阳崖竞拔千年树。",
      "亦容羽客卖丹来，更有神僧飞锡渡。",
      "佛界焚香玉女跪，海舟献宝胡儿踞。",
      "未午催敲集梵钟，随云共展升堂具。",
      "冥搜穷日不知极，妙尽所历何容遽。",
      "平生略持山水眼，是处且了林泉素。",
      "挥支公钱极易事，分庞翁榻良难遇。",
      "青山不是世闲无，山若识人人也住。"
    ]
  },
  {
    "id": "2e89e4201d82941a92aeb62cbd1f7ed2",
    "title": "石桥歌",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "一石上负昆仑柱，一水西奔牛女渚。",
      "玉斡狞鳞万松古，夜夜神光干帝宇。",
      "石滑苔危冰一缕，四海长依开辟雨。",
      "月落未落逢诺矩，两足敲泉龙罢舞。"
    ]
  },
  {
    "id": "2e89e4201d82941a17d523c8b8c8bfa5",
    "title": "国清寺泉时有绿蟾蹲崖石西",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "崖腰溜清水，素光摇玉宇。",
      "其阴透碧海，有石如砥柱。",
      "心知老龙都，直入蓬莱府。",
      "仙云荡凉润，积雪明深暑。",
      "阴阳若在兹，嘘吸多成雨。",
      "孤花栖暗芳，瘦木垂梢古。",
      "娟娟绿蟾蜍，曾识广寒女。",
      "深疑珠宫物，内敬不敢侮。",
      "山僧惜一茶，自碾仍自煮。",
      "相从有觉意，两悟无凡语。",
      "欲分鲜花屏，稍筑松风庑。",
      "铜瓶取明月，洗此文字苦。"
    ]
  },
  {
    "id": "2e89e4201d82941ad892ece72ddc8dff",
    "title": "九怀",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "望九疑兮云雨，心惨惨兮思君。冉冉兮愁痕，楚波深兮斑竹活。",
      "历嵯峨兮极眺，讯遐心兮谁将。蛟何跃兮冲波，鸿何惊兮离网。",
      "湘有蘋兮渚有荃，欲将诚兮无能宣。苍莽兮何之，孰亮余兮㛹娟。",
      "羽何音兮锵锵，凤何仪兮济济。朝腾余轫兮梧阴，夕娱兮清澧。",
      "蹇踌躇兮自喜，溯清川兮如洗。植馆兮云中，树之兮石磊。",
      "磊贝阙兮鳞堂，杂青枫兮始霜。芷路兮蘅薄，桂飞橑兮兰房。",
      "相芰荷兮可衣，美秋菊兮曾粮。瑶华兮在席，江有蓠兮吐芳。",
      "被薜兮带萝，表之兮以兰香。汇众卉兮扬徽，贮芳辛兮同薰。",
      "哀弦切兮入云，灵来下兮缤纷。捐余珰兮中流，遗余玦兮北渚。",
      "俨奉君兮嘉荐，乃遗余兮芳杜。时契阔兮难再，聊歌风兮自语。"
    ]
  },
  {
    "id": "2e89e4201d82941ad892ece7e7b542a3",
    "title": "九怀",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "揽九州兮余忧，民将鱼兮谁瘳。水受令兮安流，菱芃芃兮方秋。",
      "老帝力兮茫茫，射神鱼兮飞舟。朝帝君兮不下，莽故疆兮生埃。",
      "踏苍龙兮倏东，栖灵游兮故宫。擢桂栋兮兰房，蕙帱兮荃床。",
      "翳残书兮罅𦉟，杳空山兮神扬。神扬兮何极，有人来兮为之太息。",
      "湿刓石兮酒寒，隐怀君兮伤恻。荪桡兮桂楫，海若兮献月。",
      "采水碧兮紫渊，弄蠙珠兮冰穴。无一芳兮可酬，心难吐兮犹咽。",
      "砥柱兮汤汤，龙门兮阻长。事难古兮悲伤，迹苍奔兮蹇余以何往。",
      "朝欲逝兮河津，夕濯衣兮西溆。花涨兮波恶，鱼斗兮云舞。",
      "沐余冠兮嵯嵯，濯予珰兮楚楚。灵心怿兮来下，乃遗余兮芳杜。",
      "玩芳杜兮三嗅，时不来兮孰与。"
    ]
  },
  {
    "id": "2e89e4201d82941ad892ece75322fd24",
    "title": "九怀",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "草长兮菲菲，越山青兮霏微。玉在佩兮欲语，望故宫兮如归。",
      "酒阔兮犹香，僾流光兮庭帏。芳俎进兮兰藉，玉鳞寒兮牲肥。",
      "灵翱兮醉只，笙嘘云兮沾衣。鼓轻舠兮无留，月共载兮依依。",
      "乐莫乐兮知几，哀莫哀兮别离。鹧鸪愁兮忘飞。"
    ]
  },
  {
    "id": "2e89e4201d82941ad892ece71175ecd1",
    "title": "九怀",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "江欲冷兮丹枫，月将缺兮初鸿。天如仄兮沉波，楫有声兮追风。",
      "易莫易兮谋功，难莫离兮图终。东山兮谁作，若斯人兮犹穷。",
      "水下鹥兮溶溶，山插云兮丛丛。叫夫君兮不闻，拊遗声兮如空。",
      "君不来兮谁晤，余心忧兮冲冲。"
    ]
  },
  {
    "id": "2e89e4201d82941ad892ece793fcf513",
    "title": "九怀",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "越山兮青青，江波兮喷薄。万里兮长风，引惊澜兮去之。",
      "夫君兮以渊为期，水何为兮劳苦。越山兮升云，江水兮未平。",
      "举酒兮讯君，将与余兮心倾。若有人兮飐云旗，舞神鱼兮踏文螭。",
      "奏水星兮叫冰夷，横壮气兮海为飞。麋台兮生草，言如毛兮人杲杲。",
      "夕宿兮江皋，越兵西兮如拉槁。一沐浴兮九江，水扬波兮淙淙。",
      "飞余桡兮雁渚，舍余珰兮渔矼。望美人兮未来，心不怡兮难降。",
      "有酒兮如冰，呼脍具兮鱼龙腥。浇磊块兮洗磅礴，有老父兮愁偏醒。"
    ]
  },
  {
    "id": "2e89e4201d82941ad892ece7178eb0a3",
    "title": "九怀",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "君之来兮鞭潮，令冰夷兮毋骄。抚余车兮安驱，海难填兮魂销。",
      "龙翼辀兮既东，旌翠昏兮生埃。蛟抗刃兮波赤，咽雾光兮蓬莱。",
      "乐莫乐兮佳游，哀莫哀兮忘归。箫钟兮铙鼓，吴歌兮楚舞。",
      "鱼飞兮雁奔，君之乐兮俣俣。憩跸兮嵯峨，陈席兮楚楚。",
      "撰德兮苍崖，秦夸声兮豪诩。骑杂遝兮銮玲珑，穷禹迹兮窥践宫。",
      "民如蟹兮谁能聪，海水作兮号鱼龙。欢未殚兮乐未终，金母号兮汉旌红。"
    ]
  },
  {
    "id": "2e89e4201d82941ad892ece761fd5ad5",
    "title": "九怀",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "江上兮青山，水既去兮复还。引微风兮无澜，擢桂桨兮闲闲。",
      "望美人兮来下，灵翩翩兮从女。劈中流兮扬舲，雁邕邕兮遵渚。",
      "玉衣兮画裳，御清气兮前青凤。穆川后兮静波，湘君遗兮兰芳。",
      "行贞兮昭昭，珰明兮玉娟。天门兮为开，万夫哀兮惟女贤。",
      "翠帷下兮沉沉，花饮露兮阴阴。素鳞寒兮不动，寄风瑟兮瑶音。",
      "涉江兮采蘋，剪绡兮蠲尘。奉瑶华兮结辞，灵不见兮愁人。",
      "愁人兮柰何，目眇眇兮微波。路杳霭兮修长，其柰何兮夕歌。"
    ]
  },
  {
    "id": "2e89e4201d82941ad892ece7081f3a4a",
    "title": "九怀",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "若有人兮山阿，乐莫乐兮在薖。絜余佩兮有兰，惬余裳兮有萝。",
      "凌八荒兮骋望，怅山河兮悲壮。倒天汉兮濯江淮，眇风云兮晤怀。",
      "竹树兮冥蒙，海月兮朣胧。君何为兮山中，鸿奔南兮逼轻舟。",
      "歌闻天兮击中流，气浩浩兮横九州。山冉冉兮生雨，水汪汪兮迷浦。",
      "鴂一叫兮花愁，期美人兮春渚。"
    ]
  },
  {
    "id": "2e89e4201d82941ad892ece77b007a5f",
    "title": "九怀",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "砥苍崖兮燕危磐，枕渊洄兮夏留寒。谷怀烟兮川引雾，出渔乡兮入樵路。",
      "屋如悬兮石将危，荡兰舟兮扬桂旗。江有蓠兮溪有荪，沙一抹兮云垂垂。",
      "耒宜雨兮帆宜风，香在垆兮各为功。村醪熟兮春无度，水羞香兮雪登俎。",
      "晴阴节兮花乱飞，老渔歌兮野巫舞。灵埃乐兮憺忘归，人无忘兮雨而雨。",
      "维余舟兮款神关，石𦉟𦉟兮萝漫漫。帷之褰兮风毳急，石可憩兮苔痕斑。",
      "潭中人兮夜渔急，神鱼舞兮阴妃泣，报灵君兮千罟集。",
      "水如练兮月冥冥，若月弦兮作湘声。舟欲去兮且复留，耿不寐兮空隐忧。"
    ]
  },
  {
    "id": "2e89e4201d82941ad892ece74bb80011",
    "title": "九怀",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "无诗文。"
    ]
  },
  {
    "id": "2e89e4201d82941a8f1ab9628c2dd327",
    "title": "山中楚辞",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "山如罨兮栖柔烟，鸟徘徊兮翠如褰。荫松柏兮牵丹泉，猿在上兮鹤在前。",
      "拍浮丘兮延偓佺，话坎离兮生坤乾。问山月兮今何年，月得道兮玄之玄。"
    ]
  },
  {
    "id": "2e89e4201d82941a8f1ab962aa8c70c0",
    "title": "山中楚辞",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "月澄午兮收云，嚼鲜芳兮予酒。朝列宿兮将举，炯其北兮惟斗。",
      "斡四令兮无惰，活元气兮眑眑。一罍兮上诉，思超凡兮辞垢。"
    ]
  },
  {
    "id": "2e89e4201d82941a8f1ab9623b946fb5",
    "title": "山中楚辞",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "穆东皇兮受命，乐山中兮俱春。风引树兮欣欣，雨生波兮粼粼。",
      "天有心兮康予，朝复朝兮趋新。春空劳兮又去，山青青兮予亲。"
    ]
  },
  {
    "id": "2e89e4201d82941a8f1ab9620f912780",
    "title": "山中楚辞",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "若古兮多奇，御夏兮高明。蹇千山兮在下，石吐泉兮泠泠。",
      "采新果兮半熟，被疏絺兮全轻。非老子兮孰悟，亦晋人兮予盟。",
      "风来南兮洗琴，棋落落兮争声。心有官兮自玉，天相知兮同醒。"
    ]
  },
  {
    "id": "2e89e4201d82941a8f1ab9627200b703",
    "title": "山中楚辞",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "桂树兮团栾，篱菊兮可采。石磊磊兮沿荔，雁嗷嗷兮离叆。",
      "人心悽兮易凉，时令迁兮谁縡。揽古昔兮自怅，视彭殇兮何待。",
      "吁嗟秋兮，不以悲而能轻，不以愁而为怠。若得意兮骚者，酒淋骚兮如海。"
    ]
  },
  {
    "id": "2e89e4201d82941a8f1ab9626e12ef19",
    "title": "山中楚辞",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "木蔌蔌兮皆冬，汛山林兮迎雪。匠此妙兮磅礴，信天人兮豪杰。",
      "当是时雁分黯淡之云，花弄扶疏之月。酒涉隽兮少对，诗造微兮自悦。",
      "天山兮谁饥，蔡州兮谁决。眇斯人兮毋作，雪霏霏兮空洁。"
    ]
  },
  {
    "id": "2e89e4201d82941a4fd9621630e52d67",
    "title": "欸乃辞",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "帝子降兮北渚，目眇眇兮愁予。袅袅兮秋风，洞庭波兮木叶下。",
      "揭揭兮寒菼，濊濊兮轻罛。有鹈兮在梁，鸿何为兮离网。",
      "白蘋深兮骋望，水之清兮濯缨。翁不语兮嗔偏醒，欸乃一声兮天水渌。"
    ]
  },
  {
    "id": "2e89e4201d82941a682ca02e595da9b9",
    "title": "后欸乃辞",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "洞庭潇湘白雪中，中有云气随飞龙。渔父天寒网罟冻，山木尽亚洪涛风。",
      "渔翁暝踏孤舟立，沧浪水深青冥阔。不见湘妃鼓瑟时，至今斑竹临江活。",
      "渔翁夜傍西岩宿，晓汲清湘燃楚竹。烟销日出不见人，欸乃一声山水渌。"
    ]
  },
  {
    "id": "2e89e4201d82941af53813a613e43c1c",
    "title": "嶀台神弦曲",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "迅双桨兮刊中流，风与力兮帆无留。瞥逝鸿兮呵慵虬，芷泣香兮木鸣樛。",
      "宛有人兮山之幽，翠剪字兮旌柔柔。朝阳澨兮夕阴洲，月不动兮雪霜浮。",
      "期灵君兮一徕游，虚谷应兮寒飕飕。酒可醺兮蘋可羞，灵不鄙兮摅吾愁。"
    ]
  },
  {
    "id": "2e89e4201d82941af53813a6235eac4c",
    "title": "嶀台神弦曲",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "水清清兮石凿凿，浪攻崖兮风洗壑。天飞凉兮众木作，元气涌兮鱼龙恶。",
      "若有人兮老丛崿，跨黄罴兮度蘅幄。夕鸿溟兮晓名岳，怀霖雨兮时电雹。",
      "灵来娭兮瑟兰勺，水光开兮烟罢漠。律予辞兮徵眇邈，林划啸兮灵欤乐。"
    ]
  },
  {
    "id": "2e89e4201d82941aa15fde0c1cbaacea",
    "title": "花飞引",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "花少思兮离离，企佳人兮不来。风袅袅兮吹愁，绿满树兮香在苔。",
      "鴂哀兮山裂，芳菲兮今歇。杳新知兮谁悦，期佳人兮柰何别。"
    ]
  },
  {
    "id": "2e89e4201d82941aebcaac3d098e1a5a",
    "title": "蓬莱游",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "绿连雾兮窈窕，翠生香兮轻浮。花得道兮无妍，鸟涉仙兮何愁。",
      "心太平兮太平，功如水兮先秋。乔松来兮乐余，蓬莱乐兮堪游。"
    ]
  },
  {
    "id": "2e89e4201d82941aebcaac3d46c24e01",
    "title": "蓬莱游",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "木采采兮交荫，灵飞来兮随鹤。月欲去兮仍西，风吹花兮未落。",
      "花未落兮犹春，酒依依兮如昨。王与谢兮让余，蓬莱游兮堪乐。"
    ]
  },
  {
    "id": "2e89e4201d82941a091e758b3e9fbe98",
    "title": "秋兰辞",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "秋兰兮青青，得道兮如素。娟娟兮好修，行隐隐兮不渝。",
      "夫人兮孰怀，美兰何为兮睹处。秋兰兮英英，含章兮自明。",
      "山中兮无人，其与谁兮晤倾。悲复乐兮乐复悲，怅来者兮不可期。",
      "悲莫悲兮有所思，乐莫乐兮心相知。赠子兮杂佩，朝能来兮夕能会。",
      "暮雨兮生愁，心缭悷兮何能嘅。讯苍苍兮如何，天不语兮云嵯嵯。",
      "吐琬琰兮自通，宛清扬兮山之阿。望美人兮不来，阒寥寥兮浩歌。",
      "云裾兮风裳，引沆瀣兮朝阳。澹自乐兮僾尚羊，岂无人兮而不香。"
    ]
  },
  {
    "id": "2e89e4201d82941a5cddfc0b527130af",
    "title": "小山丛桂",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "桂树丛生兮山之幽，匽蹇布濩兮翠交流。壑溪错互兮云崒霄，石戋戋兮溜鸣瑶。",
      "鹤阴阴兮猿嗷嗷，攀援桂枝兮聊佳留。聊佳留兮迟迟，讯有华兮东篱。",
      "风景兮不可支，襟将舒兮孰怡。埼兮曲，山崒屼，揽赜邃兮心愰惚。",
      "潏兮沕，寥兮瑟，柽萝密丛灌盘纡兮杳藏日。嶙峋凿落兮蕫茏回复，榛薄葐蒀兮葩华棻郁。",
      "青萝素蔓兮薇芜彧毓，兕勇熊遒兮来啸来伏。山中崊崊兮嵬嵬，泠泠兮济济。",
      "蛩唧兮禽嘶，秋风兮自来。攀桂枝兮聊须留。桂花开兮芙蓉寒，桂花落兮芰荷乾。",
      "若人兮悲秋，山中兮胡为不可留。"
    ]
  },
  {
    "id": "2e89e4201d82941a89274a73e575e067",
    "title": "朝丹霞",
    "authorName": "高似孙",
    "authorId": "2e89e4201d82941ad1457b726c14da10",
    "dynasty": "宋",
    "content": [
      "沐佳施兮清灵，涤三生兮无腥。迅玄挺兮嘉会，蜕吾骨兮坯吾形。",
      "杳倏驾兮潜青宜，舞刚风兮鹄分翎。上何有兮无能名，老积气兮寒泠泠。",
      "窈复窈兮流火庭，物受鍊兮愁六丁。烁此鼎兮神无停，雪尽垢兮朝朱陵。",
      "转璇枢兮上亭亭，一语契兮惊群星。味清净兮不可经，玄复玄兮发新硎。",
      "画琳琅兮黄金绳，帝监观兮燕清宁。闻不闻兮皦无际，毛发竦兮心为冰。",
      "井有波兮通沧溟，玉抱德兮谁能铭。憺来归兮析然醒，道有成兮其当升。"
    ]
  },
  {
    "id": "2e89e4201d88c11fb9636123bd9921bc",
    "title": "旅中",
    "authorName": "林某",
    "authorId": "2e89e4201d88c11fd1457b72d1457b72",
    "dynasty": "宋",
    "content": [
      "一剑随孤影，风霜道路长。",
      "何人忽横笛，有客正思乡。",
      "古驿自芳草，空山又夕阳。",
      "啼猿莫添恨，今夜宿潇湘。"
    ]
  },
  {
    "id": "2e89e4201d88c11fb5780f71d4ccf72e",
    "title": "送陈吏部",
    "authorName": "林某",
    "authorId": "2e89e4201d88c11fd1457b72d1457b72",
    "dynasty": "宋",
    "content": [
      "天颁一札语叮咛，光动郎官驾使星。",
      "赖有斯文增气燄，可无吾道活生灵。",
      "驰驱漫说周原隰，登辔先须辨渭泾。",
      "珍重□章临遣意，不徒盐筴与茶经。"
    ]
  },
  {
    "id": "2e89e4201d88c11f506b3d9d92297d24",
    "title": "瑞麦赞",
    "authorName": "林某",
    "authorId": "2e89e4201d88c11fd1457b72d1457b72",
    "dynasty": "宋",
    "content": [
      "淳熙天子，御图三七。",
      "协气所钟，嘉禾乃出。",
      "巴夔之山，亘连阡陌。",
      "或两其歧，或六其脊。",
      "惟是西门，近郊所植。",
      "六六同颖，函三为一。",
      "兹诚创见，图写漏逸。",
      "乃知人为，不逮天力。",
      "上方寅畏，摈华务实。",
      "臣不敢献，私志于室。",
      "采诗之官，汗青之笔。",
      "编诸诗书，示此其质。"
    ]
  },
  {
    "id": "2e89e4201da716e3ab12f3ed9864b76a",
    "title": "皆山西爽二亭",
    "authorName": "姚东",
    "authorId": "2e89e4201da716e3d1457b72d1457b72",
    "dynasty": "宋",
    "content": [
      "华亭百尺跨嶙峋，照眼风光自吐吞。",
      "闲数炊烟分聚落，坐收奇观入壶尊。",
      "冈峦绕户云生袂，铙柝无声月在轩。",
      "更有何人佩黄犊，耕锄已遍落霞村。"
    ]
  },
  {
    "id": "2e89e4201da887438ba6e556621c868d",
    "title": "送杨大年知处州二首",
    "authorName": "钱若水",
    "authorId": "2e89e4201da88743437d7d1daa68c75c",
    "dynasty": "宋",
    "content": [
      "夫子厌承明，还求领郡行。",
      "两章干负扆，数刻对延英。",
      "岂独彩衣乐，兼为昼锦荣。",
      "圣朝循吏传，首得见君名。"
    ]
  },
  {
    "id": "2e89e4201da887438ba6e556fb197d50",
    "title": "送杨大年知处州二首",
    "authorName": "钱若水",
    "authorId": "2e89e4201da88743437d7d1daa68c75c",
    "dynasty": "宋",
    "content": [
      "汗简成惇史，分符别近班。",
      "仍闻栝苍郡，酷似武夷山。",
      "卷箔烟霞丽，登楼水石闲。",
      "二年弃官去，惟我独何颜。"
    ]
  },
  {
    "id": "2e89e4201da88743364e9ff4f6927eb1",
    "title": "济源县裴公亭",
    "authorName": "钱若水",
    "authorId": "2e89e4201da88743437d7d1daa68c75c",
    "dynasty": "宋",
    "content": [
      "裴相亭成未退身，空烦舞袖与歌尘。",
      "至今亭下萧萧竹，似对秋风怨主人。"
    ]
  },
  {
    "id": "2e89e4201da88743e874c1e046109f2d",
    "title": "禁林宴会之什",
    "authorName": "钱若水",
    "authorId": "2e89e4201da88743437d7d1daa68c75c",
    "dynasty": "宋",
    "content": [
      "一夜春风满帝都，禁林清晓宴簪裾。",
      "玉堂乍到惊凡目，金锁徐开见御书。",
      "四字骊龙争夭矫，两篇琼树斗扶疏。",
      "词臣此会人应羡，圣主多才古不如。",
      "日上花砖帘卷后，柳遮铃索雨晴初。",
      "阁前吟罢先沉醉，忘却西垣有直庐。"
    ]
  },
  {
    "id": "2e89e4201da88743c19302d9f7e11be8",
    "title": "咏华林书院",
    "authorName": "钱若水",
    "authorId": "2e89e4201da88743437d7d1daa68c75c",
    "dynasty": "宋",
    "content": [
      "居近华林对白云，义风深可羡人伦。",
      "儿孙尽得诗书力，门巷偏多车马尘。",
      "楼上落霞粘笔砚，池边怪石间松筠。",
      "乡闾岂独民迁善，阶砌无关鸟亦驯。",
      "朱实垂庭红橘熟，清香袭坐药畦春。",
      "他年好卜为邻住，悔葺吾庐洛水滨。"
    ]
  },
  {
    "id": "2e89e4201dad4cc04dd7e3c10fd61b0b",
    "title": "题安阳山",
    "authorName": "赵伾",
    "authorId": "2e89e4201dad4cc0d1457b72d1457b72",
    "dynasty": "宋",
    "content": [
      "突兀当空势不群，崭然头角起祥氛。",
      "毗陵自古多英傪，可信孤峰解主文。"
    ]
  },
  {
    "id": "2e89e4201db98a060648d95611419c7f",
    "title": "谢詹环仲",
    "authorName": "祖逢清",
    "authorId": "2e89e4201db98a06d1457b72d1457b72",
    "dynasty": "宋",
    "content": [
      "在学得益友，结庐得宝邻。",
      "自惭蒹葭质，长倚玉嶙峋。"
    ]
  },
  {
    "id": "2e89e4201dc02d339b9557fa49deb935",
    "title": "送张无梦归天台",
    "authorName": "王从益",
    "authorId": "2e89e4201dc02d33d1457b72d1457b72",
    "dynasty": "宋",
    "content": [
      "风驭去难留，将期汗漫游。",
      "入辞丹陛晓，重卧赤城秋。",
      "枕畔红霞合，门前瀑布流。",
      "龙车款太帝，鹤信寄浮丘。",
      "醉引青鸾曲，闲披白鹿裘。",
      "夜来胡蝶梦，先已到瀛洲。"
    ]
  },
  {
    "id": "2e89e4201dc10ce310fb05d1422896f1",
    "title": "睡起",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "睡起日侵牖，开轩遥见山。",
      "晓风吹腊尽，芳草惹春还。",
      "烟暖莺迁谷，云低雁渡关。",
      "衰年人事减，遇酒得开颜。"
    ]
  },
  {
    "id": "2e89e4201dc10ce34ca77db266a74b3b",
    "title": "闲居",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "无客访衰残，柴门尽日关。",
      "耽书真是癖，惜酒近成悭。",
      "苔径行搜句，茅檐卧看山。",
      "却嫌明镜里，偏照鬓毛斑。"
    ]
  },
  {
    "id": "2e89e4201dc10ce32eb87eb5f19e30da",
    "title": "次韵秋兴",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "老畏年光速，愁添旅梦多。",
      "西风著梧竹，归思入烟波。",
      "夜永凭诗遣，颜衰得酒和。",
      "故溪千树柳，谁复晒渔蓑。"
    ]
  },
  {
    "id": "2e89e4201dc10ce38ef5cd979477ea39",
    "title": "次韵李相公偶成",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "帘鸟唤归梦，竹风追夕凉。",
      "感时空有泪，却老分无方。",
      "流水依山白，孤云带日黄。",
      "无人共尊酒，散发卧藜床。"
    ]
  },
  {
    "id": "2e89e4201dc10ce39b82919f46eeb8c3",
    "title": "寄田朝散善辅",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "粉署标名旧，山城识面新。",
      "青云摧劲翮，空谷滞幽人。",
      "世路谋身拙，心田育德醇。",
      "久要知可卜，倾盖已情亲。"
    ]
  },
  {
    "id": "2e89e4201dc10ce397917648a5e20cad",
    "title": "春日书怀",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "云散交情薄，棋翻世态新。",
      "山容犹带腊，鸟语已回春。",
      "节物惊心遽，丘园入梦频。",
      "东风如解语，端笑未归人。"
    ]
  },
  {
    "id": "2e89e4201dc10ce310fb05d17644e1e8",
    "title": "睡起",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "生涯甘分寄耕桑，山色围门水绕墙。",
      "困病久惩耽酒癖，爱闲犹有和诗忙。",
      "檐冰滴砌春犹冷，野马浮川日渐长。",
      "旧事老年多记忆，故园归梦正悠扬。"
    ]
  },
  {
    "id": "2e89e4201dc10ce34d7b69c2bc2b7fec",
    "title": "柳溪别墅",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "安车随意饱甘肥，晚食徐行理亦齐。",
      "山市日高人未集，柴门客至鸟先啼。",
      "溪桥散望携筇度，野寺牵吟信笔题。",
      "容膝易安聊自适，瓮天闲看舞醯鸡。"
    ]
  },
  {
    "id": "2e89e4201dc10ce30f739246f7f9e817",
    "title": "岁晚怀二弟",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "少易成欢老易伤，壮游垂白未还乡。",
      "烟尘无复音书到，魂梦犹疲道路长。",
      "爆竹又惊新荐岁，屠苏空忆旧传觞。",
      "年年此日遥相忆，鸿雁何时续断行。"
    ]
  },
  {
    "id": "2e89e4201dc10ce36616756e64c2c97e",
    "title": "次李平子登台有感韵",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "落日孤云带远冈，戍楼烟瘴旧边场。",
      "疲民卒岁方怀土，远客凭高自忆乡。",
      "汉使一朝延四皓，秦诗千古吊三良。",
      "行藏此意无人解，聊借青山送酒觞。"
    ]
  },
  {
    "id": "2e89e4201dc10ce38366ca94f761ba88",
    "title": "九日题峰山",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "不须歌吹上丛台，千里晴川入座来。",
      "世事难凭休挂口，生涯见在且衔杯。",
      "无情趁暖花先老，有信迎寒雁已回。",
      "遥想故园亲种菊，霜枝露蕊向谁开。"
    ]
  },
  {
    "id": "2e89e4201dc10ce3616d67bb727ccf5b",
    "title": "次韵王无竞见寄",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "客怀重倚仲宣楼，白草黄云塞上秋。",
      "山色不随尘世改，水声还抱故城流。",
      "隙中畏景那堪玩，镜里衰颜只自羞。",
      "多愧诗人苦相忆，远传佳句吊清愁。"
    ]
  },
  {
    "id": "2e89e4201dc10ce321799dc9462b4b08",
    "title": "和成冠卿见寄",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "别恨频添鬓雪深，百年怀抱郁沈沈。",
      "标名不挂金银榜，涉世空坚铁石心。",
      "俗物何劳供一醉，残僧正欲伴孤吟。",
      "朱弦三弄虚檐寂，唯有清风是赏音。"
    ]
  },
  {
    "id": "2e89e4201dc10ce3f037a4df576e9455",
    "title": "感白发",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "弹铗凭谁听客歌，震雷那复化鱼梭。",
      "梳头白雪惊新有，障眼元花比旧多。",
      "乡问阻兵犹断绝，羁怀凭酒暂消磨。",
      "不须更问今朝客，门外元无雀可罗。"
    ]
  },
  {
    "id": "2e89e4201dc10ce31cfa4835952bd669",
    "title": "晓霁",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "一夜云峰卷迅雷，残红狼藉点苍苔。",
      "莺声岂解留春住，燕语虚劳唤梦回。",
      "愁寂顿疑诗思减，衰残偏感岁华催。",
      "柳溪鱼鸟应相识，乘兴无嫌日日来。"
    ]
  },
  {
    "id": "2e89e4201dc10ce38cab903580da2a1d",
    "title": "重九偶成",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "天边今日又重阳，陇树红飞雁信霜。",
      "且插茱萸慰衰鬓，莫将诗句挠回肠。",
      "歌勤皓齿人俱醉，舞恋晴晖蝶也忙。",
      "来日预期扶宿酒，未应篱菊减秋香。"
    ]
  },
  {
    "id": "2e89e4201dc10ce39e243f6178060a9b",
    "title": "溪桥早春",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "轻黄未染柳梢匀，连日溪风卷塞尘。",
      "乍暖乍寒花信晚，相呼相应鸟声频。",
      "少勤漫挟经纶策，老懒空馀病患身。",
      "追忆故园桃李树，年年红紫为谁新。"
    ]
  },
  {
    "id": "2e89e4201dc10ce3600130e91223d96d",
    "title": "村居偶成",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "静爱柴门野兴幽，杖藜徐步到岩丘。",
      "深林有兽鸟先噪，废圃无人泉自流。",
      "土瘠税租随力办，年丰禾黍过时收。",
      "客来不虑无供给，白酒黄鸡亦易求。"
    ]
  },
  {
    "id": "2e89e4201dc10ce38f987203481ae468",
    "title": "题佛光寺",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "臧谷虽殊竟两亡，倚阑终日念行藏。",
      "已忻境寂洗尘虑，更觉心清闻妙香。",
      "孤鸟带烟来远树，断云收雨下斜阳。",
      "人间未卜蜗牛舍，远目横秋益自伤。"
    ]
  },
  {
    "id": "2e89e4201dc10ce3053cf3f74ff4e382",
    "title": "次韵公才对菊见怀",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "发蓬新感二毛侵，尚阻清尊对菊斟。",
      "久拟芝兰同臭味，莫疑鱼鸟自高深。",
      "食贫岂复甘秦炙，客病空怀奏楚音。",
      "挂席无由上牛斗，漫凭流水送归心。"
    ]
  },
  {
    "id": "2e89e4201dc10ce336da68b457fe9d02",
    "title": "芍药",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "绿萼披风瘦，红苞浥露肥。",
      "只愁春梦断，化作彩云飞。"
    ]
  },
  {
    "id": "2e89e4201dc10ce30c6916cb003979c1",
    "title": "芭蕉",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "凤翅摇寒碧，虚庭暑不侵。",
      "何因有恨事，常抱未舒心。"
    ]
  },
  {
    "id": "2e89e4201dc10ce35da02258e65c2cf8",
    "title": "蜀葵",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "倾心知向日，布叶解承阴。",
      "空侧黄金盏，谁人与对斟。"
    ]
  },
  {
    "id": "2e89e4201dc10ce3894d4d0e5705a747",
    "title": "花前独酌二绝句",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "老将花酒作知音，起就花前酒自斟。",
      "莫便兴来先酩酊，却妨真赏废搜吟。"
    ]
  },
  {
    "id": "2e89e4201dc10ce3894d4d0ece2d7cfd",
    "title": "花前独酌二绝句",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "移得名花手自栽，花知不为老人开。",
      "兴来谁是尊前客，唯有提壶送酒杯。"
    ]
  },
  {
    "id": "2e89e4201dc10ce38370e626383a02e2",
    "title": "题柳溪别墅",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "雨霁风和不动尘，柳边携酒赏晴春。",
      "频来溪鸟浑相识，度水穿花不避人。"
    ]
  },
  {
    "id": "2e89e4201dc10ce34745deb167482bd2",
    "title": "东轩琴示儿子沂",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "古人无复见，但有东轩琴。",
      "一鼓高山操，因窥古人心。",
      "正声久沈埋，俚耳喧哇淫。",
      "正可自怡悦，不须求赏音。"
    ]
  },
  {
    "id": "2e89e4201dc10ce3acb662acaf2de24d",
    "title": "用峰山旧韵二首",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "信步西风寺，穷幽未觉赊。",
      "松根缠石瘦，云磴出岩斜。",
      "思爽馀三唱，诗成自一家。",
      "空馀几两屐，不踏渡溪槎。"
    ]
  },
  {
    "id": "2e89e4201dc10ce3acb662aceb07e9bd",
    "title": "用峰山旧韵二首",
    "authorName": "姚孝锡",
    "authorId": "2e89e4201dc10ce3d1457b72d1457b72",
    "dynasty": "宋",
    "content": [
      "春水上堤沙，春晴散望赊。",
      "衰年花近眼，久客梦还家。",
      "映日孤鸿没，迎风双燕斜。",
      "平生江海意，早晚送浮槎。"
    ]
  },
  {
    "id": "2e89e4201dc25394505919e087024091",
    "title": "寄元骧卿",
    "authorName": "朱逸仙",
    "authorId": "2e89e4201dc25394d1457b72d1457b72",
    "dynasty": "宋",
    "content": [
      "郎今多病如家令，妾自拚躬怨楚王。",
      "斜压玉钗成独梦，低垂玄发系柔肠。"
    ]
  },
  {
    "id": "2e89e4201dc26785c302419ea8f7a00d",
    "title": "晓发嘉兴府",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "晓发嘉兴府，人家门未开。",
      "闸关船侧过，水涨堰平推。",
      "浓绿暗官柳，肥红绽野梅。",
      "城中箫鼓发，知是使君回。"
    ]
  },
  {
    "id": "2e89e4201dc26785995e5e910f0f99eb",
    "title": "舟过吴江县",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "寺满吴江县，钟声两岸分。",
      "买鱼嫌少室，沽酒欠文君。",
      "平地桥边浪，无心岭外云。",
      "篙人添德色，为策过湖勋。"
    ]
  },
  {
    "id": "2e89e4201dc26785066fbe5825ce0ccc",
    "title": "泊崇德",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "堰未抵长河，先从古县过。",
      "诗舟寻旧岸，酒市鬻新歌。",
      "傍水人家密，依山僧寺多。",
      "夷犹观未足，无柰月明何。"
    ]
  },
  {
    "id": "2e89e4201dc26785583df3315c66c98c",
    "title": "东新桥值雪",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "间关入帝乡，飞雪断羁肠。",
      "天地皆明白，山川忽老苍。",
      "柳眉遮旧影，梅额上新妆。",
      "客里急先务，湖边问短航。"
    ]
  },
  {
    "id": "2e89e4201dc26785831902c100cb6a64",
    "title": "甲辰入京春深犹雪和吴𡼣岩二首",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "岁事客里过，今年祇去年。",
      "甘贫常寂寂，知己孰拳拳。",
      "花艳卑崇帐，江流羡祖鞭。",
      "家山芳意动，野骑盍言还。"
    ]
  },
  {
    "id": "2e89e4201dc26785831902c1d2cc98da",
    "title": "甲辰入京春深犹雪和吴𡼣岩二首",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "掀髯论时事，莫问是邪非。",
      "绿句池边得，青阳柳外归。",
      "夜深嫌薄酒，春浅怯单衣。",
      "门巷雪撩乱，低头且掩扉。"
    ]
  },
  {
    "id": "2e89e4201dc267859ebdaba8379895fe",
    "title": "富民犯米四十字以喻之",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "彼此有人心，人心即讼庭。",
      "初无深利害，倒自费调亭。",
      "私意生荆棘，公家有典刑。",
      "落便宜是益，座右可刊铭。"
    ]
  },
  {
    "id": "2e89e4201dc26785071d8cbb885f384d",
    "title": "陈梅隐求诗",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "旱岁走江湖，那堪又岁除。",
      "隐梅非活计，行李盍宁居。",
      "自有珠玑集，不携朝贵书。",
      "酬君无好语，索笑谩踌躇。"
    ]
  },
  {
    "id": "2e89e4201dc26785d1fcab18de8d3fdd",
    "title": "林竹翁求跋",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "何物耐交情，林翁竹借名。",
      "霜严不改操，风劲镇长清。",
      "袖里森珠玉，胸中富甲兵。",
      "江湖莫相笑，已播逸民声。"
    ]
  },
  {
    "id": "2e89e4201dc26785d1bc10c1894fa14d",
    "title": "书考",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "人说宦途好，元来是险途。",
      "不亲真利害，难话细工夫。",
      "下考初书一，中心有愧无。",
      "官卑何展布，三载且糊涂。"
    ]
  },
  {
    "id": "2e89e4201dc26785bc713f18e237eeb9",
    "title": "垂虹亭",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "凭虚螮蝀逼人寒，中有危亭百尺宽。",
      "天接水腰呈绝景，风回帆脚涨狂澜。",
      "半篙落日吟将就，一抹晴烟画亦难。",
      "不是酒杯今日窄，直须邀月上栏干。"
    ]
  },
  {
    "id": "2e89e4201dc26785513cf5cfa584e36f",
    "title": "舟行过平江",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "踪迹平生马少游，功名外物等虚舟。",
      "不多饮酒常成醉，自在吟诗祇遣愁。",
      "已幸一帆离锡邑，更宽两日到杭州。",
      "晓来忽见盘门塔，疑是西湖大佛头。"
    ]
  },
  {
    "id": "2e89e4201dc26785f27ccccefd3e1d60",
    "title": "枫桥湾酒家有枫桥千古压波光之句用韵以纪所见",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "枫桥酒味胜官坊，随分红裙取次妆。",
      "月照乍圆新气象，僧闲不减旧风光。",
      "一桥地势横分水，两岸人家竞采桑。",
      "惟有塔铃太多管，笑人来往自玎珰。"
    ]
  },
  {
    "id": "2e89e4201dc2678593e8ce6bf35ced63",
    "title": "出嘉兴",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "舟出嘉禾五里城，僧楼山塔互峥嵘。",
      "酒旗密比随风舞，渔网横拖漾日晴。",
      "画舫贵人帆去稳，单衣游女著来轻。",
      "山歌已接长河堰，到得临平月又明。"
    ]
  },
  {
    "id": "2e89e4201dc26785a62e27d323088470",
    "title": "过长河堰",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "帆指长河风力微，渔舟个个有鱼归。",
      "一声水际笛三弄，几处梅边竹四围。",
      "桑伐远扬蚕事熟，花消浓艳柳绵飞。",
      "西湖只在钱塘外，又见孤山梅子肥。"
    ]
  },
  {
    "id": "2e89e4201dc26785919675d165b313ce",
    "title": "同刘朋山游湖边作",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "谁立西湖造化功，峰分南北境相通。",
      "四时风物弦歌里，两岸人家图画中。",
      "堤柳送迎忘尔汝，棹声来往自西东。",
      "风波便作恩波看，此乐君王与众同。"
    ]
  },
  {
    "id": "2e89e4201dc267857cd6b0b48a8bc9e5",
    "title": "同陈明叔游湖作",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "四月湖边冷若秋，先贤堂下系扁舟。",
      "山头积翠来新意，波面飘红忆旧游。",
      "无柰杨花欺倦客，已多荷叶护轻鸥。",
      "堤边谁道春归了，犹有一声黄栗留。"
    ]
  },
  {
    "id": "2e89e4201dc26785944551f1830607e6",
    "title": "和吴𡼣岩韵",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "春回笔底露潜机，为怯高吟且遁肥。",
      "又见牛鞭春到日，羞披鹑结旧来衣。",
      "雪随著处分单厚，梅不关人自密稀。",
      "归计商量今始定，乐哉心事看云飞。"
    ]
  },
  {
    "id": "2e89e4201dc26785e2ace298f434af9d",
    "title": "春日呈𡼣岩",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "朝来惭愧又逢春，总把官身换客身。",
      "堤柳未归新气象，窗梅犹带旧精神。",
      "村居牢落谁沽我，吏醉清闲却笑人。",
      "打叠故书排日去，一樽随意踏芳尘。"
    ]
  },
  {
    "id": "2e89e4201dc26785535f77c92513c79c",
    "title": "张玉轩南园",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "南园不与昔时同，绵亘规模十里通。",
      "万石倚山如踞虎，一亭跨水似垂虹。",
      "虚堂旧占梅边月，曲径新添竹外风。",
      "诗料满前吟不尽，主人樽酒未应空。"
    ]
  },
  {
    "id": "2e89e4201dc26785dce8ac5ee3a184e4",
    "title": "寿实斋侍郎王先生",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "嵩高维岳诵生申，整顿乾坤属旧臣。",
      "天下安危关出处，性中存养自真纯。",
      "便归紫橐酬公论，已草黄麻授正人。",
      "天为皇家锡难老，愿将霖雨福斯民。"
    ]
  },
  {
    "id": "2e89e4201dc26785be24036956ecec7a",
    "title": "孤山观梅",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "费尽年年造化功，精神全在雪霜中。",
      "一枝映带窗前月，消得逋仙作主翁。"
    ]
  },
  {
    "id": "2e89e4201dc2678511a5671c6e0cc3d1",
    "title": "尹楼岩久留华亭",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "风雷昨夜揭窗纱，未信楼岩不忆家。",
      "和靖山头春到了，莫因寻鹤负梅花。"
    ]
  },
  {
    "id": "2e89e4201dc26785462a7402e946b6f2",
    "title": "摄事华亭归舟口占",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "挈来司市正花时，补陋支倾费品题。",
      "顾影自惭身是客，片帆又逐晓风西。"
    ]
  },
  {
    "id": "2e89e4201dc26785d27944bfad7b3365",
    "title": "延陵道中即事三绝",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "笋舆取道自吴干，东作村村喜一般。",
      "已拜劝农田畯赐，旧租何似放令宽。"
    ]
  },
  {
    "id": "2e89e4201dc26785d27944bf5b5fe929",
    "title": "延陵道中即事三绝",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "人家密簇近溪旁，旧袂青裙竞采桑。",
      "相唤相呼相叹息，茧丝岁岁为官忙。"
    ]
  },
  {
    "id": "2e89e4201dc26785d27944bf744deb3a",
    "title": "延陵道中即事三绝",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "小立青帘卖酒家，味虽薄薄胜空茶。",
      "今年春满疏篱外，数朵轻红出杏花。"
    ]
  },
  {
    "id": "2e89e4201dc26785430b12218453cb81",
    "title": "题吴梅庵和靖索句图",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "童寒鹤冷雪霏霏，正是先生得句时。",
      "一段孤清图不尽，梅花从此厌人诗。"
    ]
  },
  {
    "id": "2e89e4201dc2678517376df1be9a6c28",
    "title": "入京",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "客怀醉杀也醒醒，昨夜思家梦几惊。",
      "道阻且长无信息，只将喜鹊验安平。"
    ]
  },
  {
    "id": "2e89e4201dc267856eba87960ae08fd6",
    "title": "横林遇雨",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "断当篙师到锡山，片云尼我竹林间。",
      "短篷展转浑无寐，只听邮铃去复还。"
    ]
  },
  {
    "id": "2e89e4201dc267856eba87965db73c42",
    "title": "横林遇雨",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "雨湿桅竿风飐帆，不禁篷漏滴衣单。",
      "苍头更说无眠处，始信人生行路难。"
    ]
  },
  {
    "id": "2e89e4201dc267859a24954483ae24c1",
    "title": "自库入镇十二里皆山径邢侯以马相招道间口占问梅",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "蹇驴突兀万山间，欲雨还晴雪又悭。",
      "一路梅花寻不见，多应开向小溪湾。"
    ]
  },
  {
    "id": "2e89e4201dc26785595938d8e189e6dd",
    "title": "刘直孺示拙逸诗编且命著语",
    "authorName": "朱南杰",
    "authorId": "2e89e4201dc26785d1457b72d1457b72",
    "dynasty": "宋",
    "content": [
      "拙自愚中来，逸与怠相比。",
      "限界固分明，差忒亦容易。",
      "人心自有机，天下本无事。",
      "更参大学章，终始一诚意。"
    ]
  },
  {
    "id": "2e89e4201dcc78a0f33391fcc8c6b449",
    "title": "游大涤",
    "authorName": "赵与杼",
    "authorId": "2e89e4201dcc78a0d1457b72d1457b72",
    "dynasty": "宋",
    "content": [
      "九锁閟仙关，长歌入翠峦。",
      "青松飞羽盖，修竹动琅玕。",
      "雪霁千岩瘦，云深六洞寒。",
      "客来尘虑息，一笑倚阑干。"
    ]
  },
  {
    "id": "2e89e4201dcd399e6c6929fab316a4ef",
    "title": "京口多景楼",
    "authorName": "赵善伦",
    "authorId": "2e89e4201dcd399ed1457b72d1457b72",
    "dynasty": "宋",
    "content": [
      "壮观东南二百州，景于多处更多愁。",
      "江流千古英雄泪，山掩诸公富贵羞。",
      "北府如今唯有酒，中原在望忍登楼。",
      "西风战舰今何在，且办年年使客舟。"
    ]
  },
  {
    "id": "2e89e4201dd86645ec2667ed8ffa2b3b",
    "title": "题广州光孝寺",
    "authorName": "林衢",
    "authorId": "2e89e4201dd86645d1457b72d1457b72",
    "dynasty": "宋",
    "content": [
      "开池曾记虞翻苑，列树今存建德门。",
      "无客不观丞相砚，有人曾悟祖师幡。",
      "旧煎诃子泉犹冽，新种菩提叶又繁。",
      "无奈益州经卷好，千丝丝缕未消痕。"
    ]
  },
  {
    "id": "2e89e4201de1755ea89a9c86545dc62e",
    "title": "与郭敬叔",
    "authorName": "单炜",
    "authorId": "2e89e4201de1755ed1457b72d1457b72",
    "dynasty": "宋",
    "content": [
      "兰亭一入昭陵后，笔法于今未易回。",
      "谁识定斋三昧笔，又传璧坼到江梅。"
    ]
  },
  {
    "id": "2e89e4201df9229c578fb8cc5a683713",
    "title": "题褒亲崇寿寺",
    "authorName": "吴钢",
    "authorId": "2e89e4201df9229cb5c91aafd1457b72",
    "dynasty": "宋",
    "content": [
      "坳径石𪙁牙，梅枝碍竹斜。",
      "旧封妃子墓，残照觉王家。",
      "亭砌旋风叶，岩流出洞花。",
      "饱参尘世味，得似野僧茶。"
    ]
  },
  {
    "id": "2e89e4201df9229c152717aa13b191f7",
    "title": "题万寿圆觉院",
    "authorName": "吴钢",
    "authorId": "2e89e4201df9229cb5c91aafd1457b72",
    "dynasty": "宋",
    "content": [
      "梵室香飘隔竹闻，壁间肆笔烂奎文。",
      "山深翠辇经行处，犹卧从龙数点云。"
    ]
  },
  {
    "id": "2e89e4201df9229c152717aa5bd35116",
    "title": "题万寿圆觉院",
    "authorName": "吴钢",
    "authorId": "2e89e4201df9229cb5c91aafd1457b72",
    "dynasty": "宋",
    "content": [
      "地偏境静人无事，雨后风柔物可情。",
      "山鸟定知琴意好，倚花浑不作春声。"
    ]
  },
  {
    "id": "2e89e4201dfcefd56a2e76f3207906f8",
    "title": "诗一首",
    "authorName": "本之",
    "authorId": "2e89e4201dfcefd5d1457b72d1457b72",
    "dynasty": "宋",
    "content": [
      "一篙春水滑无声，一叶轻舟过短亭。",
      "飞蔼晚楼迷紫翠，夕阳孤塔认丹青。",
      "怀人远折三花树，何日相携双玉瓶。",
      "欲唤渔郎问风色，凫鹥飞处酒初醒。"
    ]
  },
  {
    "id": "2e89e4201e0675ae7de4a28d754590d5",
    "title": "梨花",
    "authorName": "阮南溪",
    "authorId": "2e89e4201e0675aed1457b72d1457b72",
    "dynasty": "宋",
    "content": [
      "缤纷紫雪浮须细，冷淡清姿夺玉光。",
      "刚笑何郎曾傅粉，绝怜荀令爱薰香。"
    ]
  },
  {
    "id": "2e89e4201e07ca0886a6a16e4bdb7220",
    "title": "峡口",
    "authorName": "宋肇",
    "authorId": "2e89e4201e07ca08d1457b72d1457b72",
    "dynasty": "宋",
    "content": [
      "万里西南路，瞿唐据上游。",
      "峡分山对立，江合水争流。",
      "蛟鳄从来患，风波自古愁。",
      "几时飞两桨，归去幔帆秋。"
    ]
  },
  {
    "id": "2e89e4201e07ca08822ad2dcee67aaf1",
    "title": "晚晴",
    "authorName": "宋肇",
    "authorId": "2e89e4201e07ca08d1457b72d1457b72",
    "dynasty": "宋",
    "content": [
      "古道遥临水，荒城早闭门。",
      "乱山衔落照，归鸟下空园。",
      "江口渔人舫，崖腰桑树村。",
      "客愁何可奈，有酒莫空樽。"
    ]
  },
  {
    "id": "2e89e4201e07ca08662fbc04a4e611c6",
    "title": "三峡堂",
    "authorName": "宋肇",
    "authorId": "2e89e4201e07ca08d1457b72d1457b72",
    "dynasty": "宋",
    "content": [
      "林峦十里上巉岩，飞槛初凭缥缈间。",
      "夔子风烟依白帝，夜郎耕稼接乌蛮。",
      "砌横乱石遥临涧，门对高峰近带山。",
      "咫尺惊湍吁莫测，每来登此念乡关。"
    ]
  },
  {
    "id": "2e89e4201e07ca08662fbc041b7293e4",
    "title": "三峡堂",
    "authorName": "宋肇",
    "authorId": "2e89e4201e07ca08d1457b72d1457b72",
    "dynasty": "宋",
    "content": [
      "初寻磴道踏雪烟，渐引茅檐屋数椽。",
      "江影动摇波面日，山光隐见峡中天。",
      "放怀樽酒凭栏客，回首弦歌趁市船。",
      "要与舟人同此乐，移花种竹满檐前。"
    ]
  },
  {
    "id": "2e89e4201e07ca08dd16f1f00d11dcb5",
    "title": "夔冬暖雪不到地唯山高处尽白它皆霏雨而已",
    "authorName": "宋肇",
    "authorId": "2e89e4201e07ca08d1457b72d1457b72",
    "dynasty": "宋",
    "content": [
      "密下斜飞片片愁，不堪飘泊向西州。",
      "思家对雪诚何味，只与群山斗白头。"
    ]
  },
  {
    "id": "2e89e4201e07ca08ab37f7a97c213921",
    "title": "白帝城",
    "authorName": "宋肇",
    "authorId": "2e89e4201e07ca08d1457b72d1457b72",
    "dynasty": "宋",
    "content": [
      "江雨霏霏白帝城，秋草未枯春草生。",
      "古来战垒如云横，万里瞿塘断人行。",
      "至今三峡路峥嵘，时清不见更屯兵。",
      "荒凉废堞没春耕，但见牛羊日西平。"
    ]
  },
  {
    "id": "2e89e4201e07ca0846d28385e7fad256",
    "title": "杜鹃",
    "authorName": "宋肇",
    "authorId": "2e89e4201e07ca08d1457b72d1457b72",
    "dynasty": "宋",
    "content": [
      "暖云无定半阴晴，茅屋纸窗深复明。",
      "乔木参天竹千茎，巴山欲晓风露清。",
      "杜鹃飞鸣绕江城，鱼复四月江水生。",
      "林花落尽空含情，瀼东瀼西朝暮声。"
    ]
  },
  {
    "id": "2e89e4201e1182100fb9fa48859cdea1",
    "title": "三峡桥",
    "authorName": "黄诰",
    "authorId": "2e89e4201e118210d1457b72d1457b72",
    "dynasty": "宋",
    "content": [
      "桥压神龙三四秋，良材应是鬼神搜。",
      "猿猱争饮涧中水，草木不知天下秋。",
      "隐士闲行随白鹿，道人长往驾青牛。",
      "灵源自与天河接，谁信江淮是末流。"
    ]
  },
  {
    "id": "2e89e4201e1182106d8f2c105851b35f",
    "title": "双剑峰",
    "authorName": "黄诰",
    "authorId": "2e89e4201e118210d1457b72d1457b72",
    "dynasty": "宋",
    "content": [
      "泻成神剑倚双峰，天地为炉造化工。",
      "万丈虹霓连碧落，一声霹雳走丰隆。",
      "拂开岚障千山秀，削尽妖魔六宇空。",
      "应笑镆铘为小器，延平津上合雌雄。"
    ]
  },
  {
    "id": "2e89e4201e118210eacac7ff36375bba",
    "title": "贺吴樵登第",
    "authorName": "黄诰",
    "authorId": "2e89e4201e118210d1457b72d1457b72",
    "dynasty": "宋",
    "content": [
      "连云山下凤凰儿，何幸今朝见白眉。",
      "父子传经无异说，弟兄题塔又同时。",
      "北堂偕老椿千岁，南国联荣桂两枝。",
      "青史他年书茂实，一门忠孝是镃基。"
    ]
  },
  {
    "id": "2e89e4201e118210c29bd2d2b9163911",
    "title": "题道岩二十韵",
    "authorName": "黄诰",
    "authorId": "2e89e4201e118210d1457b72d1457b72",
    "dynasty": "宋",
    "content": [
      "道士元周其姓胡，朝来遗我仙岩图。",
      "一堆磐石东西向，凿破混沌中心虚。",
      "欲知地面深且广，架屋百楹端有馀。",
      "天池高下相灌溉，四柱卓立擎香炉。",
      "席帽近南犹仰视，云盖一峰蟠北隅。",
      "前岩后岩为表里，直过可以肩篮舆。",
      "吴许遗留试剑石，葛艾弃置烧丹炉。",
      "当时俗眼固不识，一旦脱屣朝清都。",
      "至今丹井泉源涌，下接三江连五湖。",
      "春来桃李开锦绣，宛在武陵溪上居。",
      "人间酷热不能到，清风白水摇芙蕖。",
      "霜飞雪落万木死，玉叶青青长不枯。",
      "三清殿前拜章夜，香绕真仪七十躯。",
      "月光射入嵌空内，皎皎寒冰在玉壶。",
      "老龙耽睡忽惊觉，一霎万顷沾膏腴。",
      "物无疵疠年谷熟，有感则通如合符。",
      "本朝图经自该说，厥后荒废成丘墟。",
      "元周抵掌来必葺，十四年间复古初。",
      "崇宁天子降明诏，废者使兴传圣谟。",
      "郡邑何时能剡奏，毕封之祝相欢呼。"
    ]
  },
  {
    "id": "2e89e4201e16d3c535b424454d32155c",
    "title": "峡中和卜彦才韵",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "尹躬乐不在耕莘，乐在明明以及民。",
      "贪看回头多应错，偶闻变色始知真。",
      "圣贤气象心为大，天地根萌人是仁。",
      "认著濂溪窗草意，自家胸次一般春。"
    ]
  },
  {
    "id": "2e89e4201e16d3c598349bfd57c7110c",
    "title": "峡塾讲中庸第二章诗",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "滔滔逝者若斯夫，不有耆儒孰共扶。",
      "昭揭五条皆远道，由来一本不殊途。",
      "圣贤奥义难穷尽，老笔名言妙写模。",
      "我欲研朱同点易，先生肯位此中无。"
    ]
  },
  {
    "id": "2e89e4201e16d3c5cba98e3eb445fec0",
    "title": "次卢月山贺建造韵",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "辙雪营巢近岁除，樵奴溪友落成初。",
      "卜邻喜有玉川子，作计拚为陶隐居。",
      "架上多储韩杜卷，案头不著老庄书。",
      "乾坤自有关心事，非是幽人偏爱庐。"
    ]
  },
  {
    "id": "2e89e4201e16d3c50ef1a06a8e113480",
    "title": "至元廿四年十一月二十日得宣命诣朝可庵有诗不敢当次韵以谢",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "雪棹殷勤泛剡溪，吟香为拂案头埃。",
      "老躯久已乞骸去，瘦骨应难入画来。",
      "但愿东皇怜病瘦，早从西华觅云台。",
      "当年自是渠无分，明主何曾弃不才。"
    ]
  },
  {
    "id": "2e89e4201e16d3c50ef1a06af276c73a",
    "title": "至元廿四年十一月二十日得宣命诣朝可庵有诗不敢当次韵以谢",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "抱琴来会锦沙溪，音响能清一世埃。",
      "不学晋人反招隐，颇知陶令欲归来。",
      "羡君雪里骑驴兴，哀我年前戏马台。",
      "留取老翁看云月，乾坤撑拓赖奇才。"
    ]
  },
  {
    "id": "2e89e4201e16d3c508575af16b2381f6",
    "title": "风潭精舍月夜偶成",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "茅屋三间一坞云，此窝真足养吾神。",
      "不知逐鹿断蛇手，但见落花啼鸟春。",
      "石几梅瓶添水活，地炉茶鼎煮泉新。",
      "古今天地何穷尽，愧我其间作散人。"
    ]
  },
  {
    "id": "2e89e4201e16d3c5e17332f673bdde39",
    "title": "挽谏坡居士",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "谏议村中一布衾，幽潜两事最堪称。",
      "瘗骸鬼结来生草，削发僧然后夜灯。",
      "螭篆凄凉嗟老钝，薤章鸣咽动亲朋。",
      "羡公有子能如此，多少英雄叫不应。"
    ]
  },
  {
    "id": "2e89e4201e16d3c5349f013415c60043",
    "title": "赠相士叶秋月",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "麻衣道眼明如月，学士神仙带不来。",
      "天上贵人若相问，只渭三字画炉灰。"
    ]
  },
  {
    "id": "2e89e4201e16d3c5da0a523dd3ef2869",
    "title": "江湖稳处",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "此舟无物本来虚，万斛清香只有诗。",
      "昨夜潮头高几丈，老僧睡著不曾知。"
    ]
  },
  {
    "id": "2e89e4201e16d3c5e15a5402c92f6a86",
    "title": "赠山屋相士",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "圆颅方趾具仁端，性体由来只一般。",
      "若见里头腔子黑，相书已作死人看。"
    ]
  },
  {
    "id": "2e89e4201e16d3c512145afad7fc1d1a",
    "title": "悼亡秘书",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "翠华东南来，奎聚属吴域。",
      "分王百馀年，灵光赫天德。",
      "龙文发南源，圆书粲东壁。",
      "谁折天罅开，猝忽正气泄。",
      "剖藏发金匮，抉蕴破石室。",
      "签怕逐汗牛，至珍去遐绝。",
      "我欲然藜人，四库亦赤立。",
      "细人慕所爱，但嗟珠玉翼。",
      "君子为道谋，惟忧孔孟北。",
      "风气日已趋，南强变金革。",
      "周礼吾能言，欲徵恐无籍。",
      "落落星向晨，后生当努力。"
    ]
  },
  {
    "id": "2e89e4201e16d3c563060ba7c25a7a03",
    "title": "毛伯玉以六月廿七日来访是年天不雨梅亢热异常书数韵述怀且以赠之",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "伯玉不我过，过我必六月。",
      "老天雨不梅，五行一乃绝。",
      "亢离单用事，赤乌赤如血。",
      "人寰何罪辜，几欲炮烙杀。",
      "左手解衣襟，右手不停箑。",
      "脱帽无奈何，而况可腰折。",
      "西望禽鬼焦，东望金鱼涸。",
      "前山牛眠洿，亦复如火发。",
      "相携将安之，只合坐论说。",
      "伯玉老先辈，家传洞林诀。",
      "谈辩管郭雄，五鬼皆避易。",
      "借君铁拄杖，蹴踏六月雪。",
      "为我买雪山，斫冰作天穴。"
    ]
  },
  {
    "id": "2e89e4201e16d3c51a3dc97f3df45ede",
    "title": "庚寅人日雨夕大雷电激而成雹阳专而阴不胜寒反为燠复雷雹大雨弥旬燠极而霰继以大雪三日深山盈丈自人日至晦凡二十三日雨雹霰雪农民告苦为二十韵以记之",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "龙马交战相长雄，一胜一负互始终。",
      "二气胁击威力穷，凝冰迸出焦火中。",
      "跳丸飞炮怒打空，一夜白尽午头峰。",
      "顷田十万银裹封，东皇未肯开冶镕。",
      "山眩水晃人灭踪，痴猿冻鹤惊折松。",
      "邻鸡失旦僧懒钟，昏晓不辨天地聋。",
      "盐虎坐险终陷凶，狞狮见日空眼红。",
      "书生径卧身龙钟，讽谏不到齐王宫。",
      "灞陵无驴句不工，万家丑怪难形容。",
      "我闻古语盈尺丰，今深一丈愁杀农。",
      "欲将此意问天公，天公高高高几重。"
    ]
  },
  {
    "id": "2e89e4201e16d3c5c3e05d8a771b7c9e",
    "title": "翰林将指下学峡宾声叟为诸友先雨雪载途民亦劳止一诗怀之",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "空山雪片大如盘，有客远在孤馆眠。",
      "翰林喝马不到地，白帝叱驭亲行鞭。",
      "疾驱滕六笞飞廉，六花急舞狂且颠。",
      "玉皇香案口读宣，深衣大带依然仙。",
      "东里先生履欲穿，湿透布袜枵囊缠。",
      "高谈雄辩垆亭边，不有义意谁肯前。",
      "阳羡山中春信传，两骖已发垂虹鞭。",
      "诸君急棹山阴船，子猷逸兴今翻然。"
    ]
  },
  {
    "id": "2e89e4201e16d3c50b515e8f1b816e14",
    "title": "茶具一贽鲜于伯机",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "惠山天下第一泉，阳羡百草不敢先。二绝独与端石便，不受翠铁黄金煎。",
      "古来风韵擅玉川，日高丈五犹打眠。山中旧事今不然，石铫不在坡炉塼。",
      "伯机卓荦美少年，好官不做自取廉。床头月俸无一钱，手续陆羽经二篇。",
      "我有片石出古端，瓜师斫成无脚铛。为君置之书几边，自汲活水烹新烟。",
      "不待七碗肌骨仙，飞去玉皇香案前。天公高高望眼穿，百姓堕落深深渊，无人敢说江南天。"
    ]
  },
  {
    "id": "2e89e4201e16d3c5b1eb30f634484e41",
    "title": "示湖田庵僧",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "千里渴骥奔横川，万松滴翠蜿蜒盘。我来庐墓分一龛，纸窗摇动卓锡泉。",
      "铸钟𩊭鼓买祭田，云冠雪衲聊结缘。昆仑石壁蛟龙渊，呵禁守护灵物专。",
      "六根五蕴洗不蠲，山鬼不肯降太颠。内热正坐饥火煎，睡蛇灭尽方安眠。",
      "君不见沩山禅，刚把铁牛鼻孔穿。犯人禾稼痛挞鞭，常见迥迥在我前。",
      "又不见高公嵬，天遣妖魔下玉軿。试我楞壁坚，不知死灰无复燃。",
      "我游诸方三十年，出入无界参人天。不羡翚飞绀碧捐金钱，不羡高堂会食罗大千，只羡当年开山祖师贤。"
    ]
  },
  {
    "id": "2e89e4201e16d3c528e925c9674408dc",
    "title": "送侄隆吉作遂安教谕",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "旧时州置文学掾，南宫集英大学选。",
      "英雄壮志必此争，饭囊郡庠奴隶县。",
      "今时学籍难登天，青山□□老天厌。",
      "蚁蜁驴磨犹自痴，不释不玄良觉窘。",
      "南州谕缺数百员，得即忻忻不得愠。",
      "他年正录繇此迁，视博士员居四紧。",
      "博士以上梯级危，仕至泮宫钻天令。",
      "小阮胆大志复狂，拔起泥中尤自奋。",
      "不顾在列嘲好为，滥取皋比得家便。",
      "天上知心爱屋乌，尚觉知心相勉劝。",
      "弘文弟子需补员，径合翰林集贤院。",
      "我欲劝子入翰林，却恐远嫁难为情。"
    ]
  },
  {
    "id": "2e89e4201e16d3c52df50b54d2a3de14",
    "title": "贺蛟峰先生得孙",
    "authorName": "方逢振",
    "authorId": "2e89e4201e16d3c5d1457b72d1457b72",
    "dynasty": "宋",
    "content": [
      "翁年六十九，大郎才得孙。",
      "五行不孤亢，停当乾与坤。",
      "于焉观于穆，孝悌天已根。",
      "贤愚一任汝，鞠育推予恩。",
      "我观人祖心，恨不见曾元。",
      "曾元日以远，多至昧厥源。",
      "惟有眉山家，颍弟坡为昆。",
      "庆图挂高堂，幼幼而尊尊。",
      "代昌贤才出，根硕枝叶烦。",
      "愿是我家儿，庶几大吾门。"
    ]
  },
  {
    "id": "2e89e4201e1ab19043705c76d027b08f",
    "title": "题亚愚江浙纪行集句诗",
    "authorName": "杨之麟",
    "authorId": "2e89e4201e1ab190d1457b72d1457b72",
    "dynasty": "宋",
    "content": [
      "上人胸次有文机，信手招来总是诗。",
      "莫问铺排谁句子，逼人清压雪梅枝。"
    ]
  },
  {
    "id": "2e89e4201e1e63b09f526f133c085003",
    "title": "送水云归吴",
    "authorName": "孔清真",
    "authorId": "2e89e4201e1e63b0d1457b72d1457b72",
    "dynasty": "宋",
    "content": [
      "瘦马长吟蹇驴吼，坐听三军击刁斗。",
      "归人鞍马不须忙，为我更釂葡萄酒。"
    ]
  },
  {
    "id": "2e89e4201e2255fab0338d0ceeab3335",
    "title": "洗心堂",
    "authorName": "曹翊",
    "authorId": "2e89e4201e2255fad1457b72d1457b72",
    "dynasty": "宋",
    "content": [
      "清光秀发水云乡，不见骚人意未降。",
      "风压柳梢低酒舍，月移松影上僧窗。",
      "山泉涨起潮三尺，野老钓归鱼一双。",
      "更待练光斜趁日，坐看金斗熨秋江。"
    ]
  },
  {
    "id": "2e89e4201e2255faf30cea60a48d36bb",
    "title": "松风亭",
    "authorName": "曹翊",
    "authorId": "2e89e4201e2255fad1457b72d1457b72",
    "dynasty": "宋",
    "content": [
      "亭前山影漾江流，亭外云霞碍举头。",
      "俯石下听松上籁，隔乡遥认水边舟。",
      "四檐寒送沙汀雨，一径烟笼寺竹秋。",
      "此曲此声应未变，抱琴期与故人游。"
    ]
  },
  {
    "id": "2e89e4201e227a8623cf8a932c07ace2",
    "title": "题阎立本十八学士图",
    "authorName": "郑炳",
    "authorId": "2e89e4201e227a86d1457b72d1457b72",
    "dynasty": "宋",
    "content": [
      "阎公十八学士图，当时妙笔分锱铢。",
      "惜哉名姓不题别，但可以意推形模。",
      "十二匹马一匹驴，五士无马应直庐。",
      "五鞍施狨乃禁从，长孙房杜王魏徒。",
      "一人醉起小史扶，一人欠伸若挽弧。",
      "一人观鹅凭栏立，一人运笔无乃虞。",
      "树下乐工鸣瑟竽，八士环列按四隅。",
      "笑谈散漫若饮彻，盘盂杯勺一物无。",
      "坐中题笔清而癯，似是率更闲论书。",
      "其中一著道士服，又一道士倚枯株。",
      "三人傍树各相语，一人系带行徐徐。",
      "后有一人丰而胡，独吟芭蕉立踟蹰。",
      "一时登瀛客若是，贞观治效真不诬。",
      "书林我曾昔曳裾，三局腕脱几百儒。",
      "雄文大笔亦何有，餐钱但日靡公厨。",
      "邦家治乱一无补，正论出口遭非辜。",
      "时危玉石一焚扫，览画思古为嗟吁。"
    ]
  },
  {
    "id": "2e89e4201e25e15551cc5cd80b3ae99d",
    "title": "宿护法寺",
    "authorName": "张勋",
    "authorId": "2e89e4201e25e155acf4b89d6cfe0e61",
    "dynasty": "宋",
    "content": [
      "乱草织斜阳，天风结晓霜。",
      "摇鞭追马足，投宿问僧房。",
      "望眼挥清泪，愁云罩故疆。",
      "客帆更无数，不见祖生航。"
    ]
  },
  {
    "id": "2e89e4201e2df9bcae8368eecd930fd3",
    "title": "怡怡亭",
    "authorName": "王景华",
    "authorId": "2e89e4201e2df9bcd1457b72d1457b72",
    "dynasty": "宋",
    "content": [
      "怡怡亭畔路，兄到弟随肩。",
      "花径同调瑟，兰窗共擘笺。",
      "看山携老杖，分果忆儿筵。",
      "底事常相忍，张家未是贤。"
    ]
  },
  {
    "id": "2e89e4201e2f15ff242e09fba99be331",
    "title": "雨中自万寿宫归",
    "authorName": "张琼",
    "authorId": "2e89e4201e2f15ffd1457b72d1457b72",
    "dynasty": "宋",
    "content": [
      "草草登临未拟回，烟昏雨湿赋归哉。",
      "山寒未放迁莺出，地胜先闻驾鹤来。",
      "老去春光都是梦，懒边心事总如灰。",
      "归寻药裹扶筋力，准拟东风得屡陪。"
    ]
  },
  {
    "id": "2e89e4201e3f521ab201d4836cba6393",
    "title": "游园不值 ",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "appreciation": "此诗所写的大致是江南二月，正值云淡风轻、阳光明媚的时节。诗人乘兴来到一座小小花园的门前，想看看园里的花木。他轻轻敲了几下柴门，没有反响；又敲了几下，还是没人应声。诗人猜想，大概是怕园里的满地青苔被人践踏，所以闭门谢客的。诗人在花园外面寻思着，徘徊着，很是扫兴。他在无可奈何、正准备离去时，抬头之间，忽见墙上一枝盛开的红杏花探出头来。“春色满园关不住，一枝红杏出墙来。“诗人从一枝盛开的红杏花，领略到满园热闹的春色，感受到满天绚丽的春光，总算是不虚此行了。\n从诗意看，门前长有青苔，足见这座花园的幽僻，而主人又不在家，敲门很久，无人答应，更是冷清，可是红杏出墙，仍然把满园春色透露了出来。从冷寂中写出繁华，这就使人感到一种意外的喜悦。\n这首诗在写作上有很多好处。其一是写春景而抓住了特点，突出了重点”。陆游《马上作》云：“平明小陌雨初收，淡日穿云翠霭浮。杨柳不遮春色断，一枝红杏出墙头。”用“杨柳”的金黄、嫩绿来衬托“红杏”的艳丽，可谓善于突出重点。叶绍翁这首诗应是从陆游诗中脱胎而来，用一“出”字把红杏拟人化，更是抓住了春景特点，突出了重点。\n其二是“以少总多”，含蓄蕴藉。比如“一枝红杏”就是“满园春色”具体而集中的表现，一枝红杏就代表了墙内百花。\n其三是景中有情，诗中有人，而且是优美的情、高洁的人。门虽设而常关，“小扣柴扉”又“久不开”，其人懒于社交，无心利禄，已不言可知。门虽常关，而满园春色却溢于墙外，其人怡情自然，丰神俊朗，更动人遐思。\n其四是不仅景中含情，而且景中寓理，能够引起许多联想，从而给人以哲理的启示和精神的鼓舞。“春色满园关不住，一枝红杏出墙来。”春色在这么一“关”一“出”之间，冲破围墙，溢出园外，显示出一种蓬蓬勃勃、关锁不住的生命力度。后人更赋予这两句诗以生活的哲理：新生事物一定会冲破重重困难，脱颖而出，蓬蓬勃勃地发展起来。这两句诗也便获得了新的生命，流传不绝。",
    "content": [
      "应怜屐齿印苍苔，小扣柴扉久不开。",
      "春色满园关不住，一枝红杏出墙来。"
    ],
    "comment": [
      "瞿佑《归田诗话》卷中：陈简斋诗云：“客子光阴诗卷里，杏花消息雨声中。”陆放翁诗云：“小楼一夜听春雨，深巷明朝卖杏花。”皆佳句也。惜全篇不称。叶靖逸诗：“春色满园关不住，一枝红杏出墙来。”戴石屏：“一冬天气如春暖，昨日街头卖杏花。”句意亦佳，可以追及之。",
      "钱钟书《宋诗选注》：这是古今传诵的诗，其实脱胎于陆游《剑南诗稿》卷十八《马上作》：“平桥小陌雨初收，淡日穿云翠霭浮；杨柳不遮春色断，一枝红杏出墙头。”不过第三句写得比陆游的新警。《南宋群贤小集》第十册有另一位“江湖派”诗人张良臣的《雪窗小集》，里面的《偶题》说：“谁家池馆静萧萧，斜倚朱门不敢敲；一段好春藏不尽，粉墙斜露杏花梢。”第三句有闲字填衬，也不及叶绍翁的来得具体。这种景色，唐人也曾描写，例如温庭筠《杏花》：“杳杳艳歌春日午，出墙何处隔朱门。”吴融《途见杏花》：“一枝红杏出墙头，墙外行人正独愁。”又《杏花》：“独照影时临水畔，最含情处出墙头。”但或则和其他的情景搀杂排列，或则没有安放在一篇中留下印象最深的地位，都不及宋人写得这样醒豁。"
    ],
    "translation": "也许是园主担心我的木屐踩坏他那爱惜的青苔，轻轻地敲柴门，久久没有人来开。\n可是这满园的春色毕竟是关不住的，你看，那儿有一枝粉红色的杏花伸出墙头来。",
    "intro": "这首小诗写诗人春日游园所见所感。此诗先写诗人游园看花而进不了园门，感情上是从有所期待到失望遗憾；后看到一枝红杏伸出墙外，进而领略到园中的盎然春意，感情又由失望到意外之惊喜，写得十分曲折而有层次。尤其第三、四两句，既渲染了浓郁的春色，又揭示了深刻的哲理。全诗写得十分形象而又富有理趣，体现了取景小而含意深的特点，情景交融，脍炙人口。",
    "annotation": [
      "游园不值：想游园没能进门儿。值，遇到；不值，没得到机会。",
      "应怜：概是感到心疼吧。应，表示猜测；怜，怜惜。屐（jī）齿：屐是木鞋，鞋底前后都有高跟儿，叫屐齿。",
      "小扣：轻轻地敲门。柴扉（fēi）：用木柴、树枝编成的门。"
    ]
  },
  {
    "id": "2e89e4201e3f521af689a870d5a0690c",
    "title": "夜书所见",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "appreciation": "作者抒发了一种思乡念亲、怀想故园的感情。\n诗中一、二两句写梧叶飘飞，寒声阵阵，秋风瑟瑟，江船漂泊，有力地烘托出诗人客居他乡、辗转漂泊的凄凉心境。三、四两句描写儿童挑灯夜游、捉弄蟋蟀的生活场景，自然容易引发诗人的联想。他会想起自己童年时代也是如此天真浪漫，开心有趣；他会想起故土家园的温馨美好；他会想起亲人朋友的音容笑貌，一种如归故里，如返童年的亲切感油然而生。\n诗歌抒发了作者客居他乡、归无定所的孤寂落寞之感。\n一二两句写景，借落叶飘飞、秋风瑟瑟、寒气袭人烘托游子漂泊流浪、孤单寂寞的凄凉之感。一江秋水，满天黑暗，触耳寒声，诗人彻夜难眠必定是心有郁结，意有不顺。三四两句写儿童夜捉蟋蟀，兴致高昂，巧妙地反衬悲情，更显客居他乡的孤寂无奈。\n诗歌抒发了作者对童年生活的怀念留恋的思想感情。\n通观全诗，整体而论，三、四两句写诗人客舟所见。儿童夜捉蟋蟀，兴致勃动，忘记了瑟瑟秋风、阵阵寒意，忽略了落木纷纷、秋江冷冷，深更半夜了，还津津有味地抓蟋蟀。那份专注痴迷，那份谨慎小心，那份起落不定的敏感，全在一举手一投足的举止中展露无遗。这种欢快有趣的生活场景自然容易勾起诗人对自己童年生活的追亿、留恋。一二两句也可以作这样的理解，萧萧寒声、梧叶摇落的秋景，流露出一种漂泊不定、愁绪莫名的感觉，更反衬出诗人客居他乡对童年无忧无虑生活的留恋、思念。",
    "content": [
      "萧萧梧叶送寒声，江上秋风动客情。",
      "知有儿童挑促织，夜深篱落一灯明。"
    ],
    "translation": "萧萧秋风吹动梧叶，送来阵阵寒意，客游在外的游子不禁思念起自己的家乡。忽然看到远处篱笆下的灯火，料想是孩子们在捉蟋蟀。",
    "intro": "这首诗是南宋诗人叶绍翁所写。萧萧的秋风吹动梧桐叶，送来阵阵寒意，客游在外的诗人不禁思念起自己的家乡。一二两句写景，借落叶飘飞、秋风瑟瑟、寒气袭人烘托游子漂泊流浪、孤单寂寞的凄凉之感。三四两句写儿童夜捉蟋蟀，兴致高昂，巧妙地反衬悲情，更显客居他乡的孤寂无奈。这首诗写羁旅乡思之情，但作者不写如何独栖孤馆、思念家乡，而着重于夜间小景。",
    "annotation": [
      "萧萧：风声。",
      "客情：旅客思乡之情。",
      "挑：用细长的东西拨动。",
      "促织：俗称蟋蟀，有的地区又叫蛐蛐。",
      "篱落：篱笆。"
    ]
  },
  {
    "id": "2e89e4201e3f521ab311572286d6bcbc",
    "title": "闻顶山徐道人改卜",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "先生新卜宅，只许白云知。",
      "野蜜和蜂割，岩花带蝶移。",
      "坐谙苔石稳，醉忘木桥危。",
      "屋后寒梅放，因风寄一枝。"
    ]
  },
  {
    "id": "2e89e4201e3f521ac7a91cd9be3ba99e",
    "title": "秋日游龙井",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "引道烦双鹤，携囊倩一童。",
      "竹光杯影里，人语水声中。",
      "不雨云常湿，无霜叶自红。",
      "我来何所事，端为听松风。"
    ]
  },
  {
    "id": "2e89e4201e3f521a26d1d1689ef00085",
    "title": "石头感古",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "夷甫诸人者，龟趺已故丘。",
      "但能挥玉麈，不解冠兜鍪。",
      "正朔从江左，经营仅石头。",
      "中原虽可望，不忍上层楼。"
    ]
  },
  {
    "id": "2e89e4201e3f521ae32567c77ba2720c",
    "title": "葛天民隐居",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "种竹成新列，移兰即旧阴。",
      "老铛犹有耳，古柳已无心。",
      "得句添杯满，贪炉到夜深。",
      "篝灯聊点校，春水没衣砧。"
    ]
  },
  {
    "id": "2e89e4201e3f521a43d0c2c143bf71c8",
    "title": "寓居",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "云补青山缺，琴销白日长。",
      "鸥从雨外没，蛇入树间藏。",
      "客久衣常黑，童蛮发半黄。",
      "萤多邻舍少，此意自凄凉。"
    ]
  },
  {
    "id": "2e89e4201e3f521a43d0c2c1b34fc3b8",
    "title": "寓居",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "无酒难留客，借书方入城。",
      "洗衣知水落，贪睡畏窗明。",
      "野竹藤缠杀，枯枝草寄生。",
      "十年林下隐，差觉世缘轻。"
    ]
  },
  {
    "id": "2e89e4201e3f521a54b0b98d28f67c4d",
    "title": "赋葛天民栽苇",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "叶碍渔舟入，丛分水国宽。",
      "低回藏鹭渚，仿佛钓鱼竿。",
      "荡户和萍送，溪翁当竹看。",
      "所怜如许节，不耐雪霜寒。"
    ]
  },
  {
    "id": "2e89e4201e3f521a09f7b6caffda86f5",
    "title": "田舍小憩",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "犬驯迎且吠，儿小笑还啼。",
      "樱熟施鱼网，桑空卧竹梯。",
      "枯枝禽啄折，野草鹿眠低。",
      "屋后登山路，牛栏更向西。"
    ]
  },
  {
    "id": "2e89e4201e3f521a422eabfe6c51e15c",
    "title": "青溪阁",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "江总能文士，空贻狎客名。",
      "旧基荒草占，废圃野人耕。",
      "古柳无多树，新蝉第一声。",
      "青溪固亡恙，依旧与孤城。"
    ]
  },
  {
    "id": "2e89e4201e3f521ad36c1f1264396418",
    "title": "访隐者",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "不作王门梦，来敲隐者关。",
      "童先孤鹤化，云伴一身闲。",
      "碍笋新移路，低墙为看山。",
      "几回松下去，锄得茯苓还。"
    ]
  },
  {
    "id": "2e89e4201e3f521a028ba17ceb27e8b7",
    "title": "幽居书事",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "窗开双佛塔，水绕数鱼家。",
      "酒剩沾邻里，时平买钓车。",
      "童闲唯伴鹤，树老自成槎。",
      "枕上关心事，侵晨扫落花。"
    ]
  },
  {
    "id": "2e89e4201e3f521a4d3c387d901be6b1",
    "title": "和葛天民呈吴韬仲韵赋其庭馆所有",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "江远潮痕细，城回路势斜。",
      "竹行穿砌笋，风堕过墙花。",
      "篆叶虫留字，衔泥燕理家。",
      "主人清到骨，相对只杯茶。"
    ]
  },
  {
    "id": "2e89e4201e3f521a0f0b259a4d5424fa",
    "title": "题山间老友壁",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "山间虽寂静，未得事全无。",
      "锄地留莎草，添泉养石蒲。",
      "庭除风自扫，身世月同孤。",
      "老去知禅味，松间试结趺。"
    ]
  },
  {
    "id": "2e89e4201e3f521ab5d29c5c9e1bb1fe",
    "title": "寄湖上黄教",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "门幽缘近寺，官冷未成家。",
      "楼借山为障，风吹水作花。",
      "诗方酬北涧，经又节南华。",
      "闻说新雏凤，宾来解唤茶。"
    ]
  },
  {
    "id": "2e89e4201e3f521a3910d40ceb7646fa",
    "title": "表忠观韩小官",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "观里韩风子，无心似有灵。",
      "绕廊时自语，扪虱故忘形。",
      "午暴松檐暖，晨餐柏叶青。",
      "客来知有馈，迎笑立中庭。"
    ]
  },
  {
    "id": "2e89e4201e3f521a8dba031d41781c5b",
    "title": "过崇德",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "野塍泉自注，断岸柳空存。",
      "雨霁云开塔，船过犬吠门。",
      "柴扉斜着水，草径别通村。",
      "翻羡田家乐，盈盈老瓦盆。"
    ]
  },
  {
    "id": "2e89e4201e3f521aec043b53249d4a15",
    "title": "咏先牌",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "相随万里途，汝岂被名驱。",
      "挂壁疑何用，辞家不可无。",
      "店翁先洒扫，津吏认称呼。",
      "举子无钱刻，惟将□纸糊。"
    ]
  },
  {
    "id": "2e89e4201e3f521a54138b33b3ede36a",
    "title": "发长安堰",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "夏老虫声切，晨兴草气香。",
      "买瓜依绿树，出水𣵡青秧。",
      "船聚知村近，牛闲觉昼长。",
      "双凫莲叶荡，无雨故生凉。"
    ]
  },
  {
    "id": "2e89e4201e3f521a0f095f88fb60d7a6",
    "title": "题鄂王墓",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "万古知心只老天，英雄堪恨复堪怜。",
      "如公更缓须臾死，此虏安能八十年。",
      "漠漠凝尘空偃月，堂堂遗像在凌烟。",
      "早知埋骨西湖路，学取鸱夷理钓船。"
    ]
  },
  {
    "id": "2e89e4201e3f521a67abad6ed1a737e2",
    "title": "送冯济川归蜀",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "勇唤东吴万里船，皂囊来奏九重天。",
      "一官岂为苏洵冗，诸老宁容贾谊先。",
      "满载月归应有命，便耕云去岂无田。",
      "竹枝歌罢篷窗掩，到此相思倍黯然。"
    ]
  },
  {
    "id": "2e89e4201e3f521a8c330efd7fc71578",
    "title": "敬陪直院右史上巳后一日西斋之集",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "清时天上诏书稀，曲水从游许布衣。",
      "插羽满浮寒食酒，倚栏同忆故山薇。",
      "碧桃绕观春风静，柔櫓摇汀夕照微。",
      "慨想兰亭如昨日，沙鸥飞下钓鱼矶。"
    ]
  },
  {
    "id": "2e89e4201e3f521a58e861b5aa61f74d",
    "title": "西湖秋晚",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "爱山不买城中地，畏客长撑屋后船。",
      "荷叶无多秋事晚，又同鸥鹭过残年。"
    ]
  },
  {
    "id": "2e89e4201e3f521a928ee0d6292924e1",
    "title": "游园不值",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "应嫌屐齿印苍苔，十扣柴门九不开。",
      "春色满园关不住，一枝红杏出墙来。"
    ]
  },
  {
    "id": "2e89e4201e3f521aad1566374c967872",
    "title": "仙兴",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "金书宫殿玉阑干，雪瀑泉飞洞口寒。",
      "日暮仙翁骑鹤去，碧桃花满石棋盘。"
    ]
  },
  {
    "id": "2e89e4201e3f521a9b664d0c6ccd95d3",
    "title": "出北关二里",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "脱衣命仆洗尘埃，篱落人家未见梅。",
      "出得城门能几步，船头便有白鸥来。"
    ]
  },
  {
    "id": "2e89e4201e3f521a0cdf45701dd35be0",
    "title": "野蝶",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "银为须翅粉为肌，驱役春风不解肥。",
      "桃李上林无分到，可怜却傍菜花飞。"
    ]
  },
  {
    "id": "2e89e4201e3f521a099aebeb6385a91d",
    "title": "嘉兴界",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "平野无山见尽天，九分芦苇一分烟。",
      "悠悠绿水分枝港，撑出南邻放鸭船。"
    ]
  },
  {
    "id": "2e89e4201e3f521ae40c65f3422be765",
    "title": "烟村",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "隐隐烟村闻犬吠，欲寻寻不见人家。",
      "只于桥断溪回处，流出碧桃三数花。"
    ]
  },
  {
    "id": "2e89e4201e3f521ade9b5fa267b500f2",
    "title": "九日呈真直院",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "秋风吹客客思家，破帽从渠自在斜。",
      "肠断故山归未得，借人篱落种黄花。"
    ]
  },
  {
    "id": "2e89e4201e3f521a64a197430e112c08",
    "title": "贵游",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "五陵年少尽风流，十日安排一日游。",
      "林下幽人差省事，笔床茶灶便登舟。"
    ]
  },
  {
    "id": "2e89e4201e3f521a59641e5bf0c87ea3",
    "title": "田家三咏",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "织篱为界编红槿，排石成桥接断塍。",
      "野老生涯差省事，一间茅屋两池菱。"
    ]
  },
  {
    "id": "2e89e4201e3f521a59641e5b7e693a11",
    "title": "田家三咏",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "田因水坏秧重插，家为蚕忙户紧关。",
      "黄犊归来莎草阔，绿桑采尽竹梯闲。"
    ]
  },
  {
    "id": "2e89e4201e3f521a59641e5b61e6fd07",
    "title": "田家三咏",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "抱儿更送田头饭，画鬓浓调灶额烟。",
      "争信春风红袖女，绿杨庭院正秋千。"
    ]
  },
  {
    "id": "2e89e4201e3f521afa02ac771d17c731",
    "title": "访龙井山中村叟",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "雨打荒篱豆荚垂，柴门未启立多时。",
      "客来自掘蹲鸱煮，旋拾枯松三数枝。"
    ]
  },
  {
    "id": "2e89e4201e3f521a1c6fe0c80221d61d",
    "title": "西溪",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "一条横木过前溪，村女齐登采叶梯。",
      "独立衡门春雨细，白鸡飞上树梢啼。"
    ]
  },
  {
    "id": "2e89e4201e3f521a791220bb087eded0",
    "title": "赠陈宗之",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "官河深水绿悠悠，门外梧桐数叶秋。",
      "中有武林陈学士，吟诗销遣一生愁。"
    ]
  },
  {
    "id": "2e89e4201e3f521a791220bb46b804b8",
    "title": "赠陈宗之",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "十载京尘染布衣，西湖烟雨与心违。",
      "随车尚有书千卷，拟向君家卖却归。"
    ]
  },
  {
    "id": "2e89e4201e3f521a4a3fe43456b09961",
    "title": "寄赵眉翁二首",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "两度驰书未报音，温陵尺纸定千金。",
      "多应驿使曾相访，短艇烟波无处寻。"
    ]
  },
  {
    "id": "2e89e4201e3f521a4a3fe43478395eb5",
    "title": "寄赵眉翁二首",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "君王未肯赐西湖，鸥鹭丛中借地居。",
      "憔悴风姿今钓叟，痴心犹望故人书。"
    ]
  },
  {
    "id": "2e89e4201e3f521a58a639e2736e344f",
    "title": "鹭",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "无事时来立葑田，几回惊去为归船。",
      "霜姿不特他人爱，照影沧波亦自怜。"
    ]
  },
  {
    "id": "2e89e4201e3f521aaf46f880c599a964",
    "title": "苔钱",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "家贫地上却钱流，朽贯年深不可收。",
      "若使用之堪买爵，等闲门巷亦封侯。"
    ]
  },
  {
    "id": "2e89e4201e3f521a4d70bda30fdb5da6",
    "title": "汉武帝",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "殿号长秋花寂寂，台名思子草茫茫。",
      "尚无人世团圞乐，枉认蓬莱作帝乡。"
    ]
  },
  {
    "id": "2e89e4201e3f521af3109ceb60d2adf1",
    "title": "宜对亭",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "讲罢闲来立矮阑，袈裟衣薄翠光寒。",
      "请师莫起云屏想，只作当年面壁看。"
    ]
  },
  {
    "id": "2e89e4201e3f521aaac5691ccd424d84",
    "title": "赏梅",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "梅花宜雪犹宜月，水畔山边更自奇。",
      "十四字传和靖后，又传君际五言诗。"
    ]
  },
  {
    "id": "2e89e4201e3f521a0e3bc71b3f9f81c2",
    "title": "登谢屐亭赠谢行之",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "君家灵运有山癖，平生费却几緉屐。",
      "从人唤渠作山贼，内史风流定谁识。",
      "西窗小憩足力疲，梦赋池塘春草诗。",
      "只今屐朽诗不朽，五字句法谁人追。",
      "天台览遍兴未已，天竺山前听流水。",
      "秦人称帝鲁连耻，宁向苍苔留屐齿。",
      "乙庵是渠几世孙，登山认得屐齿痕。",
      "摩挲苔石坐良久，便欲老此岩之根。",
      "吾侬劝渠且归去，请君更学遥遥祖。",
      "遥遥之祖定阿谁，曾出东山作霖雨。",
      "乙庵未省却问侬，莫是当年折屐翁。"
    ]
  },
  {
    "id": "2e89e4201e3f521a598fe2e549528fc2",
    "title": "猫图",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "醉薄荷，扑蝉蛾。主人家，奈鼠何。"
    ]
  },
  {
    "id": "2e89e4201e3f521a0e2166fc6a9de40e",
    "title": "赞洞宾像",
    "authorName": "叶绍翁",
    "authorId": "2e89e4201e3f521ad1457b72d1457b72",
    "dynasty": "宋",
    "content": [
      "撚吟髭，剑在前。心中月，天上圆。"
    ]
  },
  {
    "id": "2e89e4201e4130d9282d3a002198b625",
    "title": "山矾花",
    "authorName": "祝穆",
    "authorId": "2e89e4201e4130d9d1457b72d1457b72",
    "dynasty": "宋",
    "content": [
      "玲珑叶底雪花寒，清昼香薰草木间。",
      "移植小轩供宴坐，恍疑身在普陀山。"
    ]
  },
  {
    "id": "2e89e4201e4130d9633c6117ccd61a2b",
    "title": "豫章",
    "authorName": "祝穆",
    "authorId": "2e89e4201e4130d9d1457b72d1457b72",
    "dynasty": "宋",
    "content": [
      "豫章偃蹇两苍龙，雪干宁须匠石逢。",
      "借重岁寒双大字，绝胜松拜大夫封。"
    ]
  },
  {
    "id": "2e89e4201e5789058c110479c95d7ace",
    "title": "颂",
    "authorName": "李特",
    "authorId": "2e89e4201e578905d1457b72d1457b72",
    "dynasty": "宋",
    "content": [
      "出没云闲满太虚，元来真相一尘无。",
      "重重请问西来意，唯指庭前柏一株。"
    ]
  },
  {
    "id": "2e89e4201e58082800f56ef7fcd159dd",
    "title": "耕乐轩",
    "authorName": "任允迪",
    "authorId": "2e89e4201e580828d1457b72d1457b72",
    "dynasty": "宋",
    "content": [
      "安分丘园百不忧，生涯满目足优游。",
      "春深甘雨桑麻长，秋霁西畴黍稻收。",
      "教子倚阑看邃说，饮牛挂策俯池流。",
      "高情更喜亲朋至，白酒黄鸡醉即休。"
    ]
  },
  {
    "id": "2e89e4201e63a32d3b6b67dac3c18dac",
    "title": "答岳鹏举",
    "authorName": "张完",
    "authorId": "2e89e4201e63a32dd1457b72d1457b72",
    "dynasty": "宋",
    "content": [
      "相别相逢不计春，眼前非旧亦非新。",
      "声求色相皆邪妄，莫认无疑是昔人。"
    ]
  },
  {
    "id": "2e89e4201e6728bfd59e58111060f5e9",
    "title": "偈",
    "authorName": "绍兴太学生",
    "authorId": "2e89e4201e6728bfd1457b72d1457b72",
    "dynasty": "宋",
    "content": [
      "万鸽飞翔绕帝都，朝昏收放费功夫。",
      "何如养取云边雁，沙漠能传二圣书。"
    ]
  },
  {
    "id": "2e89e4201e69a99611bca53713a9b18b",
    "title": "香山刻石",
    "authorName": "王厚之",
    "authorId": "2e89e4201e69a996fe709c65fb2fcd53",
    "dynasty": "宋",
    "content": [
      "山琢青瑶水染蓝，莺声促我醉双柑。",
      "十年准备抽身去，记取镌诗在石龛。"
    ]
  },
  {
    "id": "2e89e4201e69ac09b0b236add36a97a3",
    "title": "游古陌吟",
    "authorName": "王处厚",
    "authorId": "2e89e4201e69ac09d1457b72d1457b72",
    "dynasty": "宋",
    "content": [
      "谁言今古事难穷，大抵荣枯总是空。",
      "算得生前随梦蝶，争如云外指冥鸿。",
      "暗添雪色眉根白，旋落花光脸上红。",
      "惆怅荒原懒回首，暮林萧索起悲风。"
    ]
  },
  {
    "id": "2e89e4201e7445d91b703c3f6490f8c9",
    "title": "题九锁山",
    "authorName": "陈逢辰",
    "authorId": "2e89e4201e7445d9d1457b72d1457b72",
    "dynasty": "宋",
    "content": [
      "九山互锁碧烟深，路转花香恼客吟。",
      "归鹤带云回谷口，潜蛟飞雪喷亭心。",
      "洞中无计寻芝鼠，箬底犹闻捣药禽。",
      "莫叹仙凡几尘隔，菊花岩畔是知音。"
    ]
  },
  {
    "id": "2e89e4201e76316f4c8b1fa2a16116a4",
    "title": "明福观",
    "authorName": "王傅",
    "authorId": "2e89e4201e76316fd1457b72d1457b72",
    "dynasty": "宋",
    "content": [
      "泉源山下延平旷，路入松关起清爽。",
      "飞云西峙积翠台，突兀三千六百丈。",
      "杏花片片铺金坛，天风吹桂香漫山。",
      "游人尽去萝月上，觉我身世非人间。"
    ]
  },
  {
    "id": "2e89e4201e8fa93a6a2e76f360cb22a0",
    "title": "诗一首",
    "authorName": "徐庾",
    "authorId": "2e89e4201e8fa93ad1457b72d1457b72",
    "dynasty": "宋",
    "content": [
      "程旼当年一匹夫，不操三尺正群愚。",
      "片言能使争心息，万里江山姓与俱。"
    ]
  },
  {
    "id": "2e89e4201e9e1020856c6bc8c32ef245",
    "title": "景德四年为中江令后为益州转运赋诗",
    "authorName": "薛田",
    "authorId": "2e89e4201e9e1020d1457b72d1457b72",
    "dynasty": "宋",
    "content": [
      "一同旧治居芸阁，八使新衔忝柏台。",
      "父老出郊迎马首，人情似到故乡来。"
    ]
  },
  {
    "id": "2e89e4201e9e1020535771af190ebf71",
    "title": "成都书事百韵",
    "authorName": "薛田",
    "authorId": "2e89e4201e9e1020d1457b72d1457b72",
    "dynasty": "宋",
    "content": [
      "混茫丕变造西阡，物象熙熙被一川。",
      "易觉锦城销白日，难歌蜀道上青天。",
      "云敷牧野耕桑雨，柳拂旗亭市井烟。",
      "院锁玉溪留好景，坊题金马促繁弦。",
      "风流铺席堆红豆，潇洒门庭映碧鲜。",
      "表状屡言同颖穗，敕书频奖并生莲。",
      "旋科杞树炊香稻，剩种豌巢沃晚田。",
      "仁宅不隳由政立，议闱无取任情迁。",
      "民知礼逊蚕丛后，俗尚奢华邃古先。",
      "绕郭波涛来浩浩，归期岐路去绵绵。",
      "乍回黑水将成道，潜到青羊恐遇仙。",
      "靓女各攻翻样绣，袪商兼制砑绫笺。",
      "垆边泛蚁张裙幄，江上鸣鼍簇彩船。",
      "石笋崚嶒衙对峙，琴台恢阔寺相连。",
      "群葩艳里珍禽语，百草香中瑞兽眠。",
      "喜处必臻尤伫望，胜游争倦更迁延。",
      "早荷叶底蹲鸱伏，棕树梢头乱蝶穿。",
      "鹾发牢盆浑弃卤，铁资圜法免鉟铅。",
      "丰饶物态宁殊越，美丽姝姬酷类燕。",
      "西海号雄彰传纪，南康辞健积铭镌。",
      "良工手技高容学，妙隐丹方秘不传。",
      "倚剑灵关凌绝顶，梦刀孤垒削危巅。",
      "金华巷陌遗三品，石镜伽蓝露一拳。",
      "信落荆州随鼓枻，检颁芝阙听摇鞭。",
      "若量内地寒暄异，且在遐陬水陆全。",
      "渝舞旧云传乐府，巴谈谁曰系言诠。",
      "九苞绾就佳人髻，三闹装成子弟鞯。",
      "欲辨坤维寻地理，才临益部认郊癦。",
      "文翁室暗封苔藓，葛亮祠荒享豆笾。",
      "货出军储推赈济，转行交子颂轻便。",
      "气蒸蒟蒻根须润，日罩楩楠树影圆。",
      "药市风光虫蛰外，花潭遨乐鵙鸣前。",
      "聚源待拟求凫氏，贮怨那能雪杜鹃。",
      "丛植森荣还蓊蔚，夹流湍迅迥潺湲。",
      "鲜明机杼知无算，细碎锥刀不啻千。",
      "合伴鸦鬟齐窈窕，对陪霓袖竞翩翾。",
      "五门冷映岷峨雪，千里爰疏灌堋泉。",
      "茂盛八纮宜得最，膏腴十道比俱偏。",
      "袁滋不到生无分，段相重来宿有缘。",
      "款召相如登兔苑，骤迁太白步花砖。",
      "葳蕤草木时为瑞，奇秀江山代产贤。",
      "晓后细风红灼灼，夜中微雨碧芊芊。",
      "锦亭焰烛明攲障，绣阁香毬暖熨毡。",
      "宝塔徘徊停隼旟，观街杂沓拥辎軿。",
      "酴醾引架家家郁，踯躅攀条处处妍。",
      "重爱鲁儒提德柄，威降曹将董戎旃。",
      "欢谣少负賨人勇，长讲多经楚客禅。",
      "似簇绮罗偏焕耀，如流车马倍喧阗。",
      "支机显绰名堪录，题柱芬芳事莫捐。",
      "李特锋铓徒恃险，张仪规画自持颠。",
      "鹰扬事业成悠久，乌合奸雄败转旋。",
      "漫向鼎分澄霸道，却当龟化验都廛。",
      "强贪楚灭悲倾辙，广洽尧询喜慕膻。",
      "侧弁猖狂抛玉斝，归鞍酩酊坠金钿。",
      "氛埃屏息云常覆，稼穑繁滋泽靡愆。",
      "睿圣宵衣垂乃眷，贵臣驰驲每传宣。",
      "石牛迈路加歆飨，江渎隆区助洁蠲。",
      "避暑亭台珍簟设，纵闲池沼钓丝牵。",
      "遮蛮带砺长能固，捍蜀金汤远益坚。",
      "何武甲科曾继踵，严遵卜兆罕差肩。",
      "雠书竞印诸家集，博识咸修百氏笺。",
      "纸碓暮春临岸浒，水樽春注截河壖。",
      "华严像阁凉堪爱，净众松溪僻可怜。",
      "学射崔嵬横罨霭，放生宽广媚漪涟。",
      "藓庭嫩笋青篸篸，风槛新荷绿扇扇。",
      "守戍貔貅千万骑，采葑簪笏两三员。",
      "清江泻势方流巽，大面盘形正压乾。",
      "电扫谷风藏虎啸，雷瞋宫树洒龙涎。",
      "合占逖应星舒彩，栾噀端聆火扑燃。",
      "令范式驱民缺缺，咨谋畴倚道平平。",
      "性寒甘蔗猱偷啮，体腻芭蕉蠹莫沿。",
      "志读备兴重掩卷，史看唐幸嫩终篇。",
      "雕盘姹女呈酥作，水巷痴童扬纸鸢。",
      "初下鹿头迷鄠杜，暂来犀浦误伊瀍。",
      "变秦言语生皆会，恋土情怀死不悛。",
      "结厦斧斤宗简易，入神丹雘励精专。",
      "柳堤夜月珠帘卷，花市春风绣幕褰。",
      "十县版图分户籍，一城牌肆系民编。",
      "受辛滋味饶姜蒜，剧馔盘餐足鲔鳣。",
      "月季冒霜秋肯挫，荔枝冲瘴夏宜然。",
      "几番丛箐鸣虚籁，是个园林噪懒蝉。",
      "蠢动乘时先养育，菁英届候别陶甄。",
      "地丁叶嫩和岚采，天蓼芽新入粉煎。",
      "平代启闱闻继岌，监军凭轼见刘焉。",
      "蕙兰馥裛幽蹊畔，菱芡交铺曲岛边。",
      "绘网晚晴夸蹴鞠，画绳寒食戏秋千。",
      "氤氲紫雾蒙都邑，缥缈彤霞聚偓佺。",
      "螭伏自然销剑戟，蝼翻几度起戈鋋。",
      "宦游止叹音尘阙，乡饮何惊岁月遄。",
      "灵寿桃枝奇共结，金砂银铄贵相联。",
      "埋轮昔按均输命，叱驭今分太守权。",
      "徒为行春飞皂盖，讵能许国报青钱。",
      "政经旋考尤多僻，民瘼深求尚未痊。",
      "虽愧裤襦非叔度，且期毫墨有冯涓。",
      "僶遵廉察思从训，克谨操修敢好畋。",
      "南市醉过攒帜队，西楼欢坐列琼筵。",
      "烦嚣谨畏伤淳厚，慧黠周防近巧谝。",
      "重禄省心宜致寇，薄材庄貌若临渊。",
      "扶危颇异巢居幕，劝善还同矢在弦。",
      "叨莅一麾康远俗，等闲光景又三年。"
    ]
  },
  {
    "id": "2e89e4201eb38f5793b2f6e5ac21f5a3",
    "title": "茶岭",
    "authorName": "陈中孚",
    "authorId": "2e89e4201eb38f57d1457b72d1457b72",
    "dynasty": "宋",
    "content": [
      "天柱峰头拨晓云，灵芽一寸得先春。",
      "紫芹绿笋方知贵，雷发鎗旗未足珍。"
    ]
  },
  {
    "id": "2e89e4201eb7fc7b5a781b021dd57118",
    "title": "石桥",
    "authorName": "范冲",
    "authorId": "2e89e4201eb7fc7b31857b44f7f580e1",
    "dynasty": "宋",
    "content": [
      "石梁杰出望南州，登览从公破旅愁。",
      "棋罢未应消一日，人归无奈已千秋。",
      "尘缨自喜临流濯，车辖仍逢好事投。",
      "莫怪神仙近如许，当年此地绝深幽。"
    ]
  },
  {
    "id": "2e89e4201eb7fc7b5a781b02ead3e3da",
    "title": "石桥",
    "authorName": "范冲",
    "authorId": "2e89e4201eb7fc7b31857b44f7f580e1",
    "dynasty": "宋",
    "content": [
      "秋风吹上景华天，醉梦醒来一洒然。",
      "万古林泉招我老，百年风雨复谁怜。",
      "顿除热恼初无病，剩买安闲不用钱。",
      "寻得青霞是归处，漫修岩穴小乘禅。"
    ]
  },
  {
    "id": "2e89e4201eb7fc7b204454c973bfa56e",
    "title": "赠永平寺僧了空",
    "authorName": "范冲",
    "authorId": "2e89e4201eb7fc7b31857b44f7f580e1",
    "dynasty": "宋",
    "content": [
      "几回飞锡入红尘，一任随缘自在身。",
      "琢句不妨明日用，援琴谁与听阳春。",
      "扬眉瞬目如相委，捧腹狂歌即是真。",
      "汤饼藜羹奉朝夕，自怜担板小乘人。"
    ]
  },
  {
    "id": "2e89e4201eb7fc7b828cea278e04249f",
    "title": "久阴初晴奉陪宫使枢密观梅",
    "authorName": "范冲",
    "authorId": "2e89e4201eb7fc7b31857b44f7f580e1",
    "dynasty": "宋",
    "content": [
      "扫尽阴氛尽见春，荒山风物一时新。",
      "谪仙自是和羹手，聊与梅花作主人。"
    ]
  },
  {
    "id": "2e89e4201ebcd8d3a93de1844b35b64e",
    "title": "亦佳亭",
    "authorName": "江邦佐",
    "authorId": "2e89e4201ebcd8d3d1457b72d1457b72",
    "dynasty": "宋",
    "content": [
      "小亭新筑亦佳哉，花木无多手自栽。",
      "若谓甘棠安敢比，清阴留与后人来。"
    ]
  },
  {
    "id": "2e89e4201ebcd8d39819cff76e40296b",
    "title": "游浔州南山",
    "authorName": "江邦佐",
    "authorId": "2e89e4201ebcd8d3d1457b72d1457b72",
    "dynasty": "宋",
    "content": [
      "南山特地森奇峰，嶙峋怪石盘虬龙。",
      "巨灵夜半擘山腹，幻出岩窦相玲珑。",
      "阴阳石罅滴琼液，拂拂洞户生天风。",
      "宸章炳焕神物护，断碑零落苍苔封。",
      "稚川飞升岁月久，丹灶灰冷留遗踪。",
      "晓猿夜鹤自惊怨，朝岚夕霭常溟蒙。",
      "我来依守困朱墨，欲寻胜概嗟无从。",
      "公馀乘兴一登览，万象献状来无穷。",
      "金茎濯露素秋节，清凉不与世人同。",
      "凭虚孤啸岸巾帻，收拾爽气归胸中。",
      "俗驾自怜难久驻，还作泠然御风去。",
      "太息真仙杳不逢，碧云暮合空凝伫。"
    ]
  },
  {
    "id": "2e89e4201ec3ad608eab619aa56957aa",
    "title": "游涪溪",
    "authorName": "程以谦",
    "authorId": "2e89e4201ec3ad60d1457b72d1457b72",
    "dynasty": "宋",
    "content": [
      "忆昔经行三十秋，重来创见古东楼。",
      "涪溪天造浑无恙，铁锁云横欲断流。",
      "两客后来谁更重，一樽今日意慵浮。",
      "怀人万古高山仰，剩喜夤缘得再游。"
    ]
  },
  {
    "id": "2e89e4201ec3ad608eab619a5e1b2ea1",
    "title": "游涪溪",
    "authorName": "程以谦",
    "authorId": "2e89e4201ec3ad60d1457b72d1457b72",
    "dynasty": "宋",
    "content": [
      "重忆□都扰扰时，自怜解事作痴儿。",
      "风声鹤唳从渠骇，斗折蛇行笑我危。",
      "地险向来夸峻国，天诛□许恃滇池。",
      "毡裘未省相知否，更欲凭君一问之。"
    ]
  },
  {
    "id": "2e89e4201ed8fb3c978525f46bceb10d",
    "title": "奉诏讨范汝为过宁德西陂访阮大成",
    "authorName": "韩世忠",
    "authorId": "2e89e4201ed8fb3c03f54461f197002b",
    "dynasty": "宋",
    "content": [
      "万顷琉璃到底清，寒光不动海门平。",
      "鉴开波面一天净，虹吸潮头万里声。",
      "吹断海风渔笛远，载归秋月落帆轻。",
      "芍陂曾上孤舟看，何似今朝双眼明。"
    ]
  },
  {
    "id": "2e89e4201ed8fb3c8b02b2d3a292bd62",
    "title": "题云居壁",
    "authorName": "韩世忠",
    "authorId": "2e89e4201ed8fb3c03f54461f197002b",
    "dynasty": "宋",
    "content": [
      "芒鞋行杖是生涯，老鬓今年玩物华。",
      "为爱云居松桧好，不须更看牡丹花。"
    ]
  },
  {
    "id": "2e89e4201edce6eef67aa07125e9be1c",
    "title": "乙巳四月自都下省欧阳氏姊于封丘时河朔流移满道即事有作寄范觉民",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "北出都门道，红尘污客襟。",
      "号蝉如有意，高柳自成阴。",
      "辙乱思良马，林幽慕逸禽。",
      "据鞍回首处，愈觉帝阍深。"
    ]
  },
  {
    "id": "2e89e4201edce6ee3daffd45ad049ffe",
    "title": "龙华山寺寓居十首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "抱病云山远，兴怀节物新。",
      "林红纷过雨，岭翠郁堆春。",
      "猿鸟时相狎，烟霞日自亲。",
      "可怜成底事，半世走风尘。"
    ]
  },
  {
    "id": "2e89e4201edce6ee3daffd45bc46345b",
    "title": "龙华山寺寓居十首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "斋饭来香积，钟声出翠筠。",
      "僧投松径远，鸟下石坛驯。",
      "茶摘春山嫩，泉烹雨涧新。",
      "萧然烟篆室，处处喜留人。"
    ]
  },
  {
    "id": "2e89e4201edce6ee3daffd457f9ffb47",
    "title": "龙华山寺寓居十首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "嗜好非前日，颠狂减少年。",
      "久疏长夜饮，新学小乘禅。",
      "觅句驱春恨，翻书引昼眠。",
      "朝来山鸟闹，惊破睡中天。"
    ]
  },
  {
    "id": "2e89e4201edce6ee3daffd45c5730245",
    "title": "龙华山寺寓居十首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "作客他乡久，宜人此界稀。",
      "身闲长挟策，地僻惯披衣。",
      "妻有齑盐乐，儿因笋蕨肥。",
      "出门何所适，终日掩荆扉。"
    ]
  },
  {
    "id": "2e89e4201edce6ee3daffd45c9e2bbfa",
    "title": "龙华山寺寓居十首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "海国幽栖地，春风欲暮时。",
      "病忧梅雨逼，贫叹麦秋迟。",
      "并日终无愧，逢年会有期。",
      "饥寒宁苟免，吾道讳磷缁。"
    ]
  },
  {
    "id": "2e89e4201edce6ee3daffd45150127e8",
    "title": "龙华山寺寓居十首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "时节清明过，溪山晴霁初。",
      "出游偕妇子，相识半樵渔。",
      "稼穑归宁遂，经纶计已疏。",
      "渊明至穷约，三径亦吾庐。"
    ]
  },
  {
    "id": "2e89e4201edce6ee3daffd4587307402",
    "title": "龙华山寺寓居十首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "羊乳茎犹嫩，猪牙叶未残。",
      "呼童聊小摘，为尔得加餐。",
      "仗马卑三品，山雌慕一箪。",
      "朝来食指动，苦菜入春盘。"
    ]
  },
  {
    "id": "2e89e4201edce6ee3daffd45a2781b73",
    "title": "龙华山寺寓居十首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "有客过松径，呼儿下竹关。",
      "张灯深夜语，沽酒远村还。",
      "醇异交公瑾，清非醉景山。",
      "剧谈自有理，不在浊醪间。"
    ]
  },
  {
    "id": "2e89e4201edce6ee3daffd453d45a2d3",
    "title": "龙华山寺寓居十首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "杜宇来何处，天涯又复鸣。",
      "空山听更激，寒夜窈难明。",
      "故国三千里，春风第一声。",
      "年年羁旅地，愁绝不胜情。"
    ]
  },
  {
    "id": "2e89e4201edce6ee3daffd456f7c1c6d",
    "title": "龙华山寺寓居十首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "水乡经月雨，潮海暮春天。",
      "芒种嗟无日，来牟失有年。",
      "人多逢菜色，村或断炊烟。",
      "谁谓山中乐，忧来百虑煎。"
    ]
  },
  {
    "id": "2e89e4201edce6ee7b3777fdab6742b7",
    "title": "送别祝得之",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "倦游淹海上，得子意弥敦。",
      "文彩与春秀，性情如玉温。",
      "相从不知久，欲别更何言。",
      "努力功名会，飞腾入帝阍。"
    ]
  },
  {
    "id": "2e89e4201edce6ee4ca2e3772bbfc653",
    "title": "别友人",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "此日天涯别，春风断客魂。",
      "绿杨初暗路，芳草欲迷村。",
      "祖帐前山远，骊歌落日昏。",
      "相思今夜月，不复对清樽。"
    ]
  },
  {
    "id": "2e89e4201edce6ee8d12b605adf77dc2",
    "title": "豁然亭",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "何处开轩槛，凌虚香霭间。",
      "胸中吞百粤，眼界抵三山。",
      "晓日宾沧海，秋潮俯碧湾。",
      "登临一舒啸，宇宙顿宽闲。"
    ]
  },
  {
    "id": "2e89e4201edce6eef19106a48fc199b7",
    "title": "同诸乡人泛临安西湖",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "短棹夷犹处，湖平酒满觞。",
      "荷深迷去路，波浅涩归航。",
      "落日山头暗，西风水面凉。",
      "今朝一尊共，相对恍江乡。"
    ]
  },
  {
    "id": "2e89e4201edce6eec941c58f9710e9f9",
    "title": "坐中赠朱尉庆长",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "君尉襄阳日，吾方首善游。",
      "素交微半面，青顾乃双眸。",
      "有喜一樽共，相期三径幽。",
      "溪山许分老，为我缮菟裘。"
    ]
  },
  {
    "id": "2e89e4201edce6eeabf65f58ebd9a89f",
    "title": "怀李相之",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "李子通家旧，人门孰与侔。",
      "胸中足今古，皮里贮阳秋。",
      "尊酒怀清致，关山隔俊游。",
      "江城携手地，春色黯离忧。"
    ]
  },
  {
    "id": "2e89e4201edce6eed4a29172e69657e8",
    "title": "相之见和有真能乘兴之句再次韵",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "一月如三岁，怀君未足侔。",
      "情亲频入梦，句好欲生秋。",
      "真有山阴兴，聊寻河表游。",
      "翻愁江上别，心事不堪忧。"
    ]
  },
  {
    "id": "2e89e4201edce6ee20ce7756e6eea26a",
    "title": "齐尧佐寄诗许予授代归谷城日相过次韵",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "故人千里去，犹记别时歌。",
      "衰鬓禁愁得，狂怀可奈何。",
      "南枝春意动，西望夕阳多。",
      "三径荒凉外，高轩讵肯过。"
    ]
  },
  {
    "id": "2e89e4201edce6ee566b16af7b5e0515",
    "title": "和李士举陪提刑徽猷游中梁山临秀远轩以望江中平陆之胜承示佳句且叙故旧离合之感次韵二首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "空翠浮轩槛，岚光拂栋梁。",
      "江随平野曲，林拥暮山苍。",
      "城郭犹平日，田畴本乐乡。",
      "呻吟未休息，衰病意空长。"
    ]
  },
  {
    "id": "2e89e4201edce6ee566b16afe3f7fd0d",
    "title": "和李士举陪提刑徽猷游中梁山临秀远轩以望江中平陆之胜承示佳句且叙故旧离合之感次韵二首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "京口追游地，钱塘执别年。",
      "飘流恍如梦，聚散岂其天。",
      "夙驾行趋诏，当朝正急贤。",
      "紫荷持从橐，去去入林泉。"
    ]
  },
  {
    "id": "2e89e4201edce6ee1baae2bbf52d2a41",
    "title": "次韵贺子忱春事",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "老境流年速，春风几日晴。",
      "清尊花下怯，白发镜中明。",
      "蝴蝶迷幽梦，仓庚愧好声。",
      "良辰一尊酒，钟鼎可忘情。"
    ]
  },
  {
    "id": "2e89e4201edce6ee6d162e4f4dcc712c",
    "title": "挽林给事中母柳夫人词三首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "联德成偕老，和鸣六十春。",
      "休声传孝妇，馀庆产名臣。",
      "人去虚韦幔，哀深泣孟邻。",
      "千年凭直笔，图史播芳尘。"
    ]
  },
  {
    "id": "2e89e4201edce6ee6d162e4f97a4ab51",
    "title": "挽林给事中母柳夫人词三首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "作配归华族，生贤瑞国朝。",
      "升堂拜王导，窥牖识房乔。",
      "彩服金龟重，安舆驷马骄。",
      "庆门今鼎盛，环佩忽萧萧。"
    ]
  },
  {
    "id": "2e89e4201edce6ee6d162e4fa0527e54",
    "title": "挽林给事中母柳夫人词三首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "方喜门施戟，俄惊容奠刍。",
      "孤鸾空对影，老凤独将雏。",
      "祖送倾朝士，哀荣震帝都。",
      "只应归葬处，千两拥山隅。"
    ]
  },
  {
    "id": "2e89e4201edce6eef78321a0ed25c78e",
    "title": "张和公母秦国太夫人挽词",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "誓比共姜早，贫如翟母希。",
      "三迁功可大，五福报无违。",
      "衮绣供儿彩，风幡契祖机。",
      "千秋凭直笔，图史播芳徽。"
    ]
  },
  {
    "id": "2e89e4201edce6ee86b81dc389e59899",
    "title": "自公堂诗",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "丛石当轩峙，横池傍砌深。",
      "还将修竹绕，半入古榕阴。",
      "昼赏风澜皱，宵怜月影侵。",
      "聊纾江海志，寄此小山林。"
    ]
  },
  {
    "id": "2e89e4201edce6ee88ecb127ce66976e",
    "title": "再和制帅",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "用尽登山力，方知行路难。",
      "孤峰宁久驻，半岭敢求安。",
      "远目穷千里，危肠搅百酸。",
      "川原忽开豁，歧路正平端。"
    ]
  },
  {
    "id": "2e89e4201edce6ee88ecb127d0e29f9b",
    "title": "再和制帅",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "圣主不忘远，惠怀尧所难。",
      "如何吾所部，疲瘵未全安。",
      "诏条少宣布，牒诉多悲酸。",
      "抚节夜长叹，忧惭非一端。"
    ]
  },
  {
    "id": "2e89e4201edce6ee88ecb1278972ca49",
    "title": "再和制帅",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "露宿风餐走部封，要询民瘼下情通。",
      "消磨光景驱驰里，疲弊精神倥偬中。",
      "珠玉忽收千里赠，尘埃顿洗一襟空。",
      "病馀快觉心情爽，愈却头风耳不聋。"
    ]
  },
  {
    "id": "2e89e4201edce6ee88ecb127a5a3b031",
    "title": "再和制帅",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "丘园养浩久怀安，忽侍天威咫尺间。",
      "草制方观周诰命，筹边聊重蜀江山。",
      "抟风已激三千水，掣电终归十二闲。",
      "天遣词人来作牧，勒铭重刻剑门关。"
    ]
  },
  {
    "id": "2e89e4201edce6ee88ecb12797be236d",
    "title": "再和制帅",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "羁怀感概少多违，世路迍邅老更迷。",
      "松槚十年乖种植，妻孥万里困携提。",
      "龙门偶幸馀光借，雁塔曾同伯氏题。",
      "拥彗只今知不晚，曹装犹未去三齐。"
    ]
  },
  {
    "id": "2e89e4201edce6ee88ecb127f5b404d1",
    "title": "再和制帅",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "武林一别几经秋，谁料同为锦里游。",
      "蒹苇已惭瑶树倚，琼琚仍愧木瓜投。",
      "小诗勉向忙中和，大白难禁醉里酬。",
      "他日东南陪晤语，故应相对话刀州。"
    ]
  },
  {
    "id": "2e89e4201edce6ee522d75f3d0a58a1e",
    "title": "赠元观正字",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "才名四纪蔼簪绅，王谢风流信绝伦。",
      "云路旧游群玉府，山城初见谪仙人。",
      "八龙漂泊知馀几，三爵追随莫厌频。",
      "此会未应轻作别，梅花且醉腊前春。"
    ]
  },
  {
    "id": "2e89e4201edce6ee2cd99b7e3220fd6b",
    "title": "和曾丈赠光化令赵元质",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "奔波朝士觅官忙，独买扁舟去意长。",
      "汲黯旧闻羞作令，冯唐今愧老为郎。",
      "鹓鸿引去知何慕，鸥鹭归来不乱行。",
      "窃食端输厕中鼠，惊馀犹得饱饥肠。"
    ]
  },
  {
    "id": "2e89e4201edce6ee600247a7b6fb3f82",
    "title": "关子东约中秋游天竺再用前韵有诗和之",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "湖光尽处两山开，夹道苍松郁壮哉。",
      "水过冷泉双涧合，石飞天竺一峰来。",
      "胜游喜有幽人约，佳句俄催爽气回。",
      "桂子中秋正芬馥，流霞好泛月边杯。"
    ]
  },
  {
    "id": "2e89e4201edce6ee912551bf3c60d11d",
    "title": "文监丞出关子东西湖春游倡和且约为重九之游次韵",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "西湖烂醉踏青天，秀句重寻未隔年。",
      "已约清樽携九日，要将黄菊荐三贤。",
      "深秋风日明寒水，宿雨波澜起画船。",
      "佳气葱茏如有待，晓妆浓淡抹非烟。"
    ]
  },
  {
    "id": "2e89e4201edce6ee1d9bf623c714b56e",
    "title": "落梅",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "春意枝间忽暗惊，乘风作阵去纵横。",
      "苍苔可忍欺香骨，粉蝶无端乱舞英。",
      "有恨应羞霜月照，钟情犹赖晚风轻。",
      "梦回一夜频搔首，肠断空阶骤雨声。"
    ]
  },
  {
    "id": "2e89e4201edce6ee1d9bf623abb782f5",
    "title": "落梅",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "香残粉暗若为情，寂寞空馀瘦影横。",
      "雨后园林无玉树，朝来庭院满琼英。",
      "浮云冉冉当风尽，飞雪飘飘落砌轻。",
      "广武为君聊一叹，群花从此擅名声。"
    ]
  },
  {
    "id": "2e89e4201edce6ee03de7148d40d086c",
    "title": "挽季通判",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "六艺潜心老益尊，此邦耆旧众推贤。",
      "高文早出诸儒右，清节宜书独行篇。",
      "白首可怜才半刺，朱衣犹得贵重泉。",
      "佳城一閟成千古，寂寞哀笳惨暮烟。"
    ]
  },
  {
    "id": "2e89e4201edce6ee22a1aae1fe039817",
    "title": "挽王教授子节父",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "彩衣方喜奉安舆，丹旐俄惊返故居。",
      "已作善人称里闬，固宜阴德大门闾。",
      "悟超庭柏心无碍，香茁阶兰庆有馀。",
      "哀挽一声寒日外，萧萧风树锁郊墟。"
    ]
  },
  {
    "id": "2e89e4201edce6ee6e284350123ac1a1",
    "title": "题蒙泉",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "西北峨峨叠嶂来，涛奔浪涌势难回。",
      "忽临城郭千峰住，下有源泉万斛开。",
      "鱼鳖宁容腥沼沚，蛟龙曾是起风雷。",
      "平时寂寞何灵响，岁旱方知济物才。"
    ]
  },
  {
    "id": "2e89e4201edce6ee47e2798722d2165b",
    "title": "和友人",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "弟兄南渡各驰驱，几奉君王尺一除。",
      "黄耳音书寄怀抱，乌衣门巷惜丘墟。",
      "澄清孟博荣持节，雅量玄平静著书。",
      "五桂家风殊未艾，黄山佳气蔼如初。"
    ]
  },
  {
    "id": "2e89e4201edce6ee47e27987113de5df",
    "title": "和友人",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "坐阅江城岁月迁，心劳政拙岂能贤。",
      "昔游泉石迷寻访，故里风烟喜接连。",
      "聊假颁宣行素学，敢将迟暮叹华颠。",
      "他年良史徵佳什，会入西京循吏篇。"
    ]
  },
  {
    "id": "2e89e4201edce6eee4a1fea023d50456",
    "title": "和眉守王郎中",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "惊风鸿鹄各翻飞，同落西南蜀一维。",
      "一日三秋双鬓改，两乡千里寸心驰。",
      "清香燕寝多佳致，远景楼台发妙词。",
      "只恐江山留不得，赐环闻已下丹墀。"
    ]
  },
  {
    "id": "2e89e4201edce6ee908b41f3a88c4c65",
    "title": "寿台州黄守",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "千载初平庆未穷，本支今复见仙翁。",
      "当年郜鼎争尤力，此日于门报已隆。",
      "政尚宽和承祖烈，量涵清浊称家风。",
      "赐金增秩知非晚，行看丝纶下禁中。"
    ]
  },
  {
    "id": "2e89e4201edce6eec4157096d02ab268",
    "title": "寿处州徐守三首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "仆射文章六百春，人间又见石麒麟。",
      "朱颜白发古仙伯，和气清风今德人。",
      "出处三朝常守道，承宣千里更宜民。",
      "圣时共政须耆旧，归去千秋辅紫宸。"
    ]
  },
  {
    "id": "2e89e4201edce6eec41570965ea8a0d3",
    "title": "寿处州徐守三首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "共理经年惠利丰，此邦歌颂蔼提封。",
      "仙都洞府春风好，处士星躔瑞气浓。",
      "道向偓佺传口诀，禅从摩诘悟心宗。",
      "世间功业公馀事，平日高情薄万钟。"
    ]
  },
  {
    "id": "2e89e4201edce6eec41570965a36aedb",
    "title": "寿处州徐守三首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "赤矢朱弓祖庆绵，五云吉梦世生贤。",
      "嘉时浃日迎重九，景运中天恰半千。",
      "律播金商资爽气，露和琼屑引遐年。",
      "寿觞莫负专城贵，好对西风醉管弦。"
    ]
  },
  {
    "id": "2e89e4201edce6ee6d6e2f9b819a8b57",
    "title": "留题光相寺",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "至人悲念摄冥顽，倏见光明指顾间。",
      "亿劫未曾亲见佛，一宵今得暂栖山。",
      "从来叶障须除结，此去功名直等闲。",
      "欲以残年奉香火，尘劳无计恋松关。"
    ]
  },
  {
    "id": "2e89e4201edce6ee3be1a2cf1ce4148e",
    "title": "挽张直讲",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "早岁英声已绝尘，暮年高节更殊伦。",
      "绛帷久擅诗书乐，朱邸频酾酒醴醇。",
      "不许功名书竹帛，只将文行照簪绅。",
      "乡邻若欲存遗范，祭社端宜配古人。"
    ]
  },
  {
    "id": "2e89e4201edce6ee9a168020482d4487",
    "title": "和李清卿雪",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "浩荡天花弄晓光，春风未转忽芬芳。",
      "人跻物外红尘远，境堕壶中白昼长。",
      "风柳冷飘三月絮，寒梅幽寄一枝香。",
      "朝来暴喜家风贵，圆璧方圭满舍旁。"
    ]
  },
  {
    "id": "2e89e4201edce6ee6663504d3531cd44",
    "title": "吴明可寄诗次韵为答",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "两地相望百舍强，相思空结九回肠。",
      "君家沧海宾初日，我戍衡山俯夕阳。",
      "情话何当倾肺腑，倦游聊复信行藏。",
      "求田问舍真长策，捧檄荣亲道更光。"
    ]
  },
  {
    "id": "2e89e4201edce6eec143d553909a97fa",
    "title": "房公湖",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "金雁桥南二顷湖，房公遗迹未湮芜。",
      "人游杜牧晚晴赋，境对王维别墅图。",
      "经始林泉心自巧，折冲廊庙术何迂。",
      "当时只作幽人计，留得陈陶四万夫。"
    ]
  },
  {
    "id": "2e89e4201edce6ee250d7bdc25e9a1ca",
    "title": "皇华馆以上巳落成因修禊事题诗纪之",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "泉上新台紫翠环，暮春修禊俯潺湲。",
      "汉流尚带桃花水，云气初披杏子山。",
      "柳絮轻扬晴日暖，竹光不动午阴闲。",
      "时和岁稔游人乐，一醉聊开病守颜。"
    ]
  },
  {
    "id": "2e89e4201edce6eedea1104ab3751fd0",
    "title": "吕叔恭运使和题皇华馆诗复次韵",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "何处溪声响佩环，洗心堂下转潺湲。",
      "数株古柳枯临水，百亩丛篁翠倚山。",
      "岁久刊题多泯灭，时清景物自幽闲。",
      "轺轩登览留佳句，顿觉林泉发妙颜。"
    ]
  },
  {
    "id": "2e89e4201edce6ee10874a342fc86dd3",
    "title": "帅漕复次韵再和",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "二豪诗律晋江东，迭倡更酬卷轴丰。",
      "狎主齐盟争定霸，互为勍敌锐临戎。",
      "波澜已得江流助，组丽仍依锦段红。",
      "入蜀词人多妙句，向来严杜一编同。"
    ]
  },
  {
    "id": "2e89e4201edce6ee876c38dade390d25",
    "title": "中秋同儿侄登宝峰亭",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "绝顶凭栏思有馀，沧江下眺眇三隅。",
      "月光此夜十分满，风色今朝一点无。",
      "乡国不须悲楚蜀，庭阶且喜集封胡。",
      "史君邂逅分鲜鲫，斫鲙还成逸少图。"
    ]
  },
  {
    "id": "2e89e4201edce6eeeefc8feda667dc4a",
    "title": "缺题",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "天梯云栈转龙旗，细雨凄风暗路岐。",
      "七夕难忘祈巧夜，三乡不以望仙时。",
      "曲江若悟贤臣语，汾水宁伤才子词。",
      "此日铃声肠断处，后庭遗唱未为悲。"
    ]
  },
  {
    "id": "2e89e4201edce6eee3e83dd021395e74",
    "title": "大龙湫",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "瀑水传闻旧壮哉，飞流亭下久徘徊。",
      "玉龙鳞甲寒犹蛰，银汉波澜冻未开。",
      "斜日湫潭微溅雨，深冬天地不鸣雷。",
      "斯游未快平时意，更拟他年得得来。"
    ]
  },
  {
    "id": "2e89e4201edce6ee359f3a483a2c37fe",
    "title": "次韵刘南伯二首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "晓来庭竹碎秋声，令我思君重怆情。",
      "三画当年曾擅价，五言今去合知名。",
      "赋归已荷因风寄，酾藇终期对月倾。",
      "但愿官军破骄敌，不妨淮海寄馀生。"
    ]
  },
  {
    "id": "2e89e4201edce6ee359f3a487a9eae4c",
    "title": "次韵刘南伯二首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "十年踪迹困邅如，多谢韦郎肯寄书。",
      "千里漫寻苕水梦，一廛方对相山居。",
      "归心不为莼鲈切，交契应闲简牍疏。",
      "近向钱塘得嘉种，秋盘何日共新蔬。"
    ]
  },
  {
    "id": "2e89e4201edce6ee9bdf52ef7e0f4b4a",
    "title": "次韵王圜中二首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "网得金鳞不忍烹，一瓯春菜眼偏明。",
      "逢君强赋湖阴曲，顾我方趋日照城。",
      "散坐酴醾留客醉，过庭鹎鵊为谁鸣。",
      "还朝密迩非轻别，知有蒲轮访姓名。"
    ]
  },
  {
    "id": "2e89e4201edce6ee9bdf52ef32de6156",
    "title": "次韵王圜中二首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "舟兀东风怯晓寒，绿杨堤畔见青山。",
      "溯流不碍朝天去，掉鞅何当拜命还。",
      "半世光阴忧患里，他时勋业笑谈间。",
      "儿童似觉吾衰老，只欲西归便丐闲。"
    ]
  },
  {
    "id": "2e89e4201edce6eee3ba72b39b838456",
    "title": "次韵制帅和王宪二首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "淮水绵绵不绝流，渡江龙化复东游。",
      "宗盟尚诧当年盛，交分还欣此日投。",
      "名并邛郲公等继，政称京兆我难酬。",
      "得时俱为公家计，三窟宁当各一州。"
    ]
  },
  {
    "id": "2e89e4201edce6eee3ba72b354808bc7",
    "title": "次韵制帅和王宪二首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "二麦初收堰水流，西园飞盖使君游。",
      "羽旄每出邦人喜，壶矢闲同坐客投。",
      "膏雨应时和气洽，丰年有兆颂声酬。",
      "政成讼简追胥息，镇静西南五十州。"
    ]
  },
  {
    "id": "2e89e4201edce6eefd5d73c74605f741",
    "title": "次韵陈勉仲见留之什",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "新诗俊逸走风雷，愧我驰驱欲强陪。",
      "花外疏篁青掩映，门前流水绿萦回。",
      "高情好客长留客，胜赏传杯莫放杯。",
      "老懒畏寒朝睡美，报章淹缓莫相催。"
    ]
  },
  {
    "id": "2e89e4201edce6ee8b07dff4a14d16da",
    "title": "寄制帅",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "五郡驰驱两月忙，少城春事杳相忘。",
      "鷅鹠鸣处韶光老，鹈鴂声中旅思长。",
      "曾为青山迂客路，莫偕红旆访仙乡。",
      "浣花时节归期近，犹及遨头共一觞。"
    ]
  },
  {
    "id": "2e89e4201edce6ee2fe6b65153cf323a",
    "title": "和制帅",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "离索堪惊岁月忙，少城遗爱未曾忘。",
      "西园尚记英游并，南浦空嗟别恨长。",
      "壮志且窥勋业镜，高情休忆水云乡。",
      "玉关柝静边烽息，汉殿归称万岁觞。"
    ]
  },
  {
    "id": "2e89e4201edce6ee2fe6b651ccc861f4",
    "title": "和制帅",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "按部经时走四封，云山有路宝岩通。",
      "普贤相对圆光里，摩诘不离方丈中。",
      "喜有篇章交寄远，恨无羽翼可凌空。",
      "来诗忽作蛟龙吼，三日能令两耳聋。"
    ]
  },
  {
    "id": "2e89e4201edce6ee2fe6b65192ab23ff",
    "title": "和制帅",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "自怜麋鹿性疏顽，心在云林迹世间。",
      "每厌尘埃驱俗驾，不辞险阻访名山。",
      "池鱼得意时归壑，厩马长鸣暂出闲。",
      "万仞峰头曾进步，禅机一拨透三关。"
    ]
  },
  {
    "id": "2e89e4201edce6ee2fe6b6519a453406",
    "title": "和制帅",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "力求见佛上天梯，忽睹光明志意迷。",
      "华藏神通惊变现，台山公案好拈提。",
      "太冲漫作三都赋，子美全无一字题。",
      "今日诸贤赓妙句，强驱驽驾力难齐。"
    ]
  },
  {
    "id": "2e89e4201edce6ee2fe6b6515936c70c",
    "title": "和制帅",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "卿月中天照上流，使星入蜀久西游。",
      "蟠胸经纬开棋局，出手枭卢转博投。",
      "学有渊源流不竭，诗如珠玉价难酬。",
      "词章怪底犹雄健，棠荫曾联柳柳州。"
    ]
  },
  {
    "id": "2e89e4201edce6ee4a9361ab6d4fa8d4",
    "title": "又和",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "胜游每恨不相同，邮递犹欣日日通。",
      "玉帐未容佳境到，云山已在好诗中。",
      "灵珠忽富千金赠，凡马堪嗟万古空。",
      "展卷高吟知几过，大音一震耳根聋。"
    ]
  },
  {
    "id": "2e89e4201edce6ee4a9361abc68bf860",
    "title": "又和",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "尘劳汩没老尤顽，遍走岷峨杳霭间。",
      "筋力已疲难报国，田园有计即归山。",
      "何期俗驾经时出，却得浮生数日闲。",
      "已请一麾江海去，故应生入玉门关。"
    ]
  },
  {
    "id": "2e89e4201edce6ee4a9361abdd7c0fc2",
    "title": "又和",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "新篇孤峻绝阶梯，照眼光芒五色迷。",
      "已向诗坛称独步，不妨祖令更全提。",
      "真空雅与高情契，绝景终希大手题。",
      "馀事文章暂游戏，要将李杜与名齐。"
    ]
  },
  {
    "id": "2e89e4201edce6ee4a9361ab9ccd5f9c",
    "title": "又和",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "住因得坎去乘流，万里西南更倦游。",
      "三径未成归计晚，一尊犹喜故人投。",
      "小篇偶寓诗筒去，佳句还劳驿使酬。",
      "得与诸贤更倡和，故应盛事播西州。"
    ]
  },
  {
    "id": "2e89e4201edce6ee11e5979d31873c3e",
    "title": "浑醉庵诗",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "人间岁月都几许，醉里光阴差较长。",
      "千日不醒终有尽，百年浑得要为常。",
      "故人屡过无穷巷，一室能宽有醉乡。",
      "好事不妨多酌我，老来无复次公狂。"
    ]
  },
  {
    "id": "2e89e4201edce6ee02594c081c5a8c08",
    "title": "题王氏秀野堂",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "树林阴翳鸟声繁，下有幽人昼掩关。",
      "五亩丘园傍城市，一堂花竹带云山。",
      "留连风月真成趣，屏远尘埃雅自闲。",
      "我访一区无定所，卜邻拟向翠微间。"
    ]
  },
  {
    "id": "2e89e4201edce6ee77d132f33ac02855",
    "title": "又题鸿祐寺",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "石佛山头日欲颓，寻僧不遇懒空回。",
      "青鞋布袜云门路，拄杖穿林归去来。"
    ]
  },
  {
    "id": "2e89e4201edce6eeb8d17cc3017a212b",
    "title": "戏景思",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "明镜佳期故未忘，月圆人缺恨何长。",
      "阳台朝暮谁为主，梦里时时怨楚王。"
    ]
  },
  {
    "id": "2e89e4201edce6eeb8d17cc341a558a0",
    "title": "戏景思",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "颜色倾城艺更精，爱卿长是说卿卿。",
      "卷中昔日崔徽貌，重见应怜太瘦生。"
    ]
  },
  {
    "id": "2e89e4201edce6ee24a53432df417acf",
    "title": "题邓寨周氏小园",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "径草荒春绿作堆，东风深入小园来。",
      "可怜几阵嫣香里，立尽庭前数树梅。"
    ]
  },
  {
    "id": "2e89e4201edce6ee0784de448534d2ab",
    "title": "病馀兀坐偶成二绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "寂寂经旬病卧家，起来都不记年华。",
      "一声檐上惊秋晚，墙外初闻卖菊花。"
    ]
  },
  {
    "id": "2e89e4201edce6ee0784de44c00414f4",
    "title": "病馀兀坐偶成二绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "病骨栾栾瘦转加，秋风怯傍小窗纱。",
      "萧然丈室维摩观，一炷清香到日斜。"
    ]
  },
  {
    "id": "2e89e4201edce6ee87ea5d1455688ca4",
    "title": "倚江亭会上虞伯逵送梅花并二绝句坐上次韵并调贺子忱",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "肠断江头索笑花，三三两两逐枝斜。",
      "忽随清绝惊人句，来自西湖处士家。"
    ]
  },
  {
    "id": "2e89e4201edce6ee87ea5d1462db5e3a",
    "title": "倚江亭会上虞伯逵送梅花并二绝句坐上次韵并调贺子忱",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "喜见江梅又着花，插来不怕帽檐斜。",
      "高标幽韵谁真似，人在风流贺监家。"
    ]
  },
  {
    "id": "2e89e4201edce6ee9f260b5ea95beee5",
    "title": "和姚令威春阴四绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "急雨颠风带海烟，白头肠断落花天。",
      "东风为买春光住，柳撒黄金榆掷钱。"
    ]
  },
  {
    "id": "2e89e4201edce6ee9f260b5ec7056411",
    "title": "和姚令威春阴四绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "十日春阴昼景微，鸣鸠逐妇几时归。",
      "柔桑细麦宁馨长，落絮游丝可解飞。"
    ]
  },
  {
    "id": "2e89e4201edce6ee9f260b5efd61b517",
    "title": "和姚令威春阴四绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "雨过山村绿满陂，红芳渐少翠阴低。",
      "春风吹草依然碧，潮水浮花却自西。"
    ]
  },
  {
    "id": "2e89e4201edce6ee9f260b5e19e4cbb0",
    "title": "和姚令威春阴四绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "休对风光感物华，且将春酒趁春赊。",
      "一声杜宇芳菲晚，只有荼𧃲芍药花。"
    ]
  },
  {
    "id": "2e89e4201edce6ee81b0c3eafa5c5c36",
    "title": "题延庆观六时泉",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "千尺高崖屏翠琰，六时甘露雨真珠。",
      "梯岩穿壑身亲到，始信仙灵境界殊。"
    ]
  },
  {
    "id": "2e89e4201edce6eed52f0579aee0fb3d",
    "title": "和尚书李丈六绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "丈人诗律照青春，句到诸郎副析薪。",
      "特许八分传阿买，囊收珠玉破清贫。"
    ]
  },
  {
    "id": "2e89e4201edce6eed52f0579003bd4a5",
    "title": "和尚书李丈六绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "风光无赖恼诗翁，健笔凌云思未慵。",
      "长句数篇欺白雪，江山浩荡发春容。"
    ]
  },
  {
    "id": "2e89e4201edce6eed52f057923e2e648",
    "title": "和尚书李丈六绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "近侍三朝捧御床，宫衣犹带内家香。",
      "殊庭更得流霞助，杖屦春风步履强。"
    ]
  },
  {
    "id": "2e89e4201edce6eed52f0579340be1d5",
    "title": "和尚书李丈六绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "休论世事苦悲辛，龙卧南阳自有人。",
      "指日承明却归去，烟花紫禁及青春。"
    ]
  },
  {
    "id": "2e89e4201edce6eed52f05792ab15735",
    "title": "和尚书李丈六绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "经旬山雨暗春辉，桃李成阴总未知。",
      "试逐东风入城市，不妨尊酒暂娱嬉。"
    ]
  },
  {
    "id": "2e89e4201edce6eed52f05794ab4a408",
    "title": "和尚书李丈六绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "雨过千山翠色重，群花欲尽絮飞空。",
      "牡丹寂寞芬芳晚，日暮朱栏独倚风。"
    ]
  },
  {
    "id": "2e89e4201edce6ee6fdacea28b230a68",
    "title": "题真符道中山寺",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "江路南风涨白沙，镫驴来憩梵王家。",
      "片云忽作萧萧雨，梦断僧窗日未斜。"
    ]
  },
  {
    "id": "2e89e4201edce6eed19b23c8429d072d",
    "title": "题前诗已天忽作雨戏成一绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "岁暮灵泉水未饶，苍崖无复舞飞蛟。",
      "诗成不觉天零雨，料得神龙欲解嘲。"
    ]
  },
  {
    "id": "2e89e4201edce6ee0d4d0343faff40bb",
    "title": "钟鼓山间久雨二绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "山雨萧萧不肯住，天寒云愁光景昏。",
      "桃李红白春风面，有恨无言空泪痕。"
    ]
  },
  {
    "id": "2e89e4201edce6ee0d4d0343718cda86",
    "title": "钟鼓山间久雨二绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "高林缥缈强可见，茅屋半山烟雨昏。",
      "谁家一幅鹅溪绢，古画犹存水墨痕。"
    ]
  },
  {
    "id": "2e89e4201edce6ee53ecbdc693500733",
    "title": "次韵王司户梅花五绝不得用古人意及比妇人玉雪并洁白等字",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "牢落天涯邂逅逢，清愁幽恨与谁同。",
      "故园肠断三千里，客里看花岁又穷。"
    ]
  },
  {
    "id": "2e89e4201edce6ee53ecbdc670c84116",
    "title": "次韵王司户梅花五绝不得用古人意及比妇人玉雪并洁白等字",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "溪外人家处处栽，三分蓓蕾一分开。",
      "故教嫩萼参差发，似要幽人次第来。"
    ]
  },
  {
    "id": "2e89e4201edce6ee53ecbdc67027e009",
    "title": "次韵王司户梅花五绝不得用古人意及比妇人玉雪并洁白等字",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "可耐幽花发较迟，殷勤为倩晓风吹。",
      "朝来策杖探消息，香处初开一两枝。"
    ]
  },
  {
    "id": "2e89e4201edce6ee53ecbdc69873fffd",
    "title": "次韵王司户梅花五绝不得用古人意及比妇人玉雪并洁白等字",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "闻说江梅已恼人，冲寒着意去寻春。",
      "枝枝细看枝枝好，岁岁相逢岁岁新。"
    ]
  },
  {
    "id": "2e89e4201edce6ee53ecbdc6ffda3380",
    "title": "次韵王司户梅花五绝不得用古人意及比妇人玉雪并洁白等字",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "一岁都来几日开，一开能得几回来。",
      "清尊留待溪边月，不怕山城晚鼓催。"
    ]
  },
  {
    "id": "2e89e4201edce6ee123c519f009de43d",
    "title": "和钱处和梅花五绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "万木归根冷未滋，可怜孤绝发寒枝。",
      "心期本在冰霜后，占得隆冬未恨迟。"
    ]
  },
  {
    "id": "2e89e4201edce6ee123c519fcad10be6",
    "title": "和钱处和梅花五绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "枝上春风渐有涯，断魂初见两三花。",
      "一尊尽日看无厌，要待参横月影斜。"
    ]
  },
  {
    "id": "2e89e4201edce6ee123c519f3a20258b",
    "title": "和钱处和梅花五绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "莫欺玉蕊瘦栾栾，中有江南长恨端。",
      "白发天涯归未得，年年老眼泪中看。"
    ]
  },
  {
    "id": "2e89e4201edce6ee123c519fb9cfe2ab",
    "title": "和钱处和梅花五绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "铁心开府不妨狂，赋语清便独擅唐。",
      "堪笑离骚穷逐客，只知兰蕙有幽香。"
    ]
  },
  {
    "id": "2e89e4201edce6ee123c519fb079dcc7",
    "title": "和钱处和梅花五绝",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "林下风神物外姿，闺房秀色鉴中奇。",
      "两家标韵谁兼得，会有多情识者知。"
    ]
  },
  {
    "id": "2e89e4201edce6ee3f0029005432a442",
    "title": "以鼎炉遗关子东有诗相谢次韵",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "君家聚古无不有，不腆敝器何足奇。",
      "两首新诗愧虚辱，恨无郜鼎为君移。"
    ]
  },
  {
    "id": "2e89e4201edce6ee3f002900d22cbf36",
    "title": "以鼎炉遗关子东有诗相谢次韵",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "赠君剑川八卦鼎，一饼清泉终日然。",
      "净几明窗读周易，妙香时炷不论钱。"
    ]
  },
  {
    "id": "2e89e4201edce6eed0f88d4a60599b98",
    "title": "送海棠与姚令威",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "酣酣芳意不胜春，一笑嫣然恼杀人。",
      "分寄多情还解否，要教国色在东邻。"
    ]
  },
  {
    "id": "2e89e4201edce6ee4da21a5ebad83e5f",
    "title": "谢景思惠酒并二绝时宗守邀看上元景思不至次韵",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "户外惊闻剥啄声，东山消息到柴荆。",
      "两章着意撩衰白，风味相扶有曲生。"
    ]
  },
  {
    "id": "2e89e4201edce6ee4da21a5e38cf2c1e",
    "title": "谢景思惠酒并二绝时宗守邀看上元景思不至次韵",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "使君高会著幽人，灯火元宵醉夜分。",
      "博士从来文字饮，不妨聊复醉红裙。"
    ]
  },
  {
    "id": "2e89e4201edce6ee5beb783cf6021537",
    "title": "饶守陈粹中有诗见留次韵为谢",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "相逢一笑又相离，肠断登临送别时。",
      "久占都亭惭重客，秋风回首片帆迟。"
    ]
  },
  {
    "id": "2e89e4201edce6eed3b4b7d42a842215",
    "title": "郢守乔民瞻寄襄阳雪中三绝因追述前过石城杯酒登临之胜为和",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "沧浪渡口莫愁乡，万顷寒烟木落霜。",
      "珍重使君留客意，一尊芳酒醉斜阳。"
    ]
  },
  {
    "id": "2e89e4201edce6eed3b4b7d4452f3842",
    "title": "郢守乔民瞻寄襄阳雪中三绝因追述前过石城杯酒登临之胜为和",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "江上危亭思黯然，追游陈迹欲经年。",
      "别来西望应相忆，郢树荆门共一川。"
    ]
  },
  {
    "id": "2e89e4201edce6eed3b4b7d4306ab55b",
    "title": "郢守乔民瞻寄襄阳雪中三绝因追述前过石城杯酒登临之胜为和",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "白雪楼倾不记秋，楼前江水自悠悠。",
      "多情犹忆湖南守，一曲阳春白尽头。"
    ]
  },
  {
    "id": "2e89e4201edce6ee408d4c5cc64280fb",
    "title": "和人元夕",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "长安百尺朱楼高，传筹夜醉闻鸡号。",
      "金吾弛禁玉漏永，九衢遍走狂欢遨。",
      "访寻三曲选清唱，交结五陵皆大豪。",
      "笑将千金买斗酒，轻若九牛亡一毛。",
      "赋诗更作文字饮，止酒一篇羞和陶。",
      "笔端百韵斗奇险，坐上几人推俊髦。",
      "万事转头成短梦，十年屈指如奔涛。",
      "只今衰老但悲感，长歌终日弹豪曹。"
    ]
  },
  {
    "id": "2e89e4201edce6ee2a7e0d7ac7d48e6d",
    "title": "七夕",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "西风吹繁暑，夜气初宜秋。",
      "所居稍虚豁，得以消我忧。",
      "独眠堂中央，一榻无衾裯。",
      "开轩敞南北，凉飙入翛翛。",
      "是日七月七，三星已西流。",
      "残云不成雨，缥缈当空浮。",
      "云行忽中断，月彩烂不收。",
      "影落庭树间，枝叶如雕锼。",
      "草根有小虫，微吟作啾啾。",
      "岂复厌喧聒，更觉窗户幽。",
      "我欲终今夕，飞蚊不相谋。",
      "喧我复啮我，驱去嗟无由。",
      "但当我自屏，岂与汝辈仇。",
      "闭门归下帷，蝶梦寻庄周。"
    ]
  },
  {
    "id": "2e89e4201edce6ee543a12c7e6c03676",
    "title": "杂诗四首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "有忧乌啼门，有喜鹊噪庐。",
      "主人闻啼噪，喜鹊唾老乌。",
      "吉凶实由人，乌鹊何与乎。",
      "但知预相报，其智各有馀。",
      "人智不如鸟，贪喜忌忧虞。",
      "遂于乌鹊间，憎爱乃尔殊。",
      "福至自福至，祸来贵先图。",
      "二鸟孰有益，嗟哉主人愚。"
    ]
  },
  {
    "id": "2e89e4201edce6ee543a12c7238cc32e",
    "title": "杂诗四首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "春蚕口吐丝，生人皆仰供。",
      "蜘蛛丝满腹，祇能打飞虫。",
      "衣服与网罗，利害岂可同。",
      "蚕生旬月老，蜘蛛无春冬。",
      "蚕食惟草木，蜘蛛肉食丰。",
      "蚕以茧自缚，蜘蛛挂青空。",
      "蜘蛛有馀毒，春蚕有馀功。",
      "受报乃如此，天理不可穷。"
    ]
  },
  {
    "id": "2e89e4201edce6ee543a12c7a3823a72",
    "title": "杂诗四首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "龟肉不可食，蟹螯不中卜。",
      "龟以壳自戕，蟹以味见戮。",
      "所养殊毅豹，所亡等臧谷。",
      "一足致患害，内外皆鸩毒。",
      "嵇康坐才死，霍禹以势族。",
      "乐哉蟹螯中，贮此老龟肉。"
    ]
  },
  {
    "id": "2e89e4201edce6ee543a12c7d43abf97",
    "title": "杂诗四首",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "江发岷山阳，河出昆仑趾。",
      "渊源既洪深，浩浩并众水。",
      "东流至渤澥，曲折万馀里。",
      "经山无重数，过郡不知几。",
      "海边有小溪，近出海山里。",
      "未能数里间，已接潮波起。",
      "到海虽则同，难与江河比。"
    ]
  },
  {
    "id": "2e89e4201edce6ee902a3ab5ebb4f4f7",
    "title": "书怀",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "群山岸东海，兹地真斗绝。",
      "洪涛渺翻天，朝夕吐日月。",
      "虽同一宇宙，迥与朝市别。",
      "三山在咫尺，芝草吾欲撷。",
      "未能仙骨轻，稍浣衷肠热。",
      "从我其谁欤，乘桴晓当发。"
    ]
  },
  {
    "id": "2e89e4201edce6ee902a3ab58bc96662",
    "title": "书怀",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "百年胡为哉，万事聊复尔。",
      "功名早有意，贫贱昔所耻。",
      "岁月忽蹉跎，少壮何足恃。",
      "身外非我有，毫发不可致。",
      "惟有一寸心，俯仰要无愧。",
      "归去来山中，高人未吾鄙。"
    ]
  },
  {
    "id": "2e89e4201edce6ee902a3ab5f15848a7",
    "title": "书怀",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "村居何所乐，春至木欣欣。",
      "夜睇海上月，昼瞻岭头云。",
      "东家有胜士，杖屦日相亲。",
      "山行共采蕨，野步仍班荆。",
      "初见气已合，久游意弥真。",
      "剧谈复痛饮，相对有馀情。"
    ]
  },
  {
    "id": "2e89e4201edce6ee902a3ab5384a49c2",
    "title": "书怀",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "海边寂寞村，春半芳菲月。",
      "东风所至处，陋境亦佳绝。",
      "垄麦已翻芒，山花自成列。",
      "愁肠不堪断，预畏柳飞雪。",
      "更忧鶗鴂鸣，坐使众芳歇。",
      "白日不可留，请试餐玉诀。"
    ]
  },
  {
    "id": "2e89e4201edce6ee5f2a381860c47f7a",
    "title": "山居",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "山居入长夏，草树绕我屋。",
      "微风披拂之，有声来肃肃。",
      "葳蕤摇散影，掩冉飘暗馥。",
      "百合开数花，孤芳更清淑。",
      "我卧北窗下，午枕睡方足。",
      "挹此一襟凉，泠然若堪掬。",
      "坐使万虑空，乐哉谢羁束。",
      "有同颜氏子，坐忘遗耳目。",
      "又如慧可师，安心得归宿。",
      "落日行庭前，披衣自扪腹。",
      "闲扶旧僵石，细数新上竹。",
      "小禽时下来，相鸣入丛簇。",
      "见我不惊飞，人禽两幽独。"
    ]
  },
  {
    "id": "2e89e4201edce6ee44bf5468bbe3fa51",
    "title": "登第后投魏侍郎",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "空山学仙子，旧识安期生。",
      "青霄许相接，凡骨难为轻。",
      "一朝行业满，九转丹砂成。",
      "安期忽东来，从帝游玉京。",
      "下视一笑莞，依然有馀情。",
      "借我白云车，导以虹蜺旌。",
      "摄身出尘土，随君凌紫清。",
      "机会倘一失，千载何由丁。"
    ]
  },
  {
    "id": "2e89e4201edce6eeb14e238fdebf735e",
    "title": "汉南晤魏侯彦诚魏侯赠诗期依韵和已而荆门受代归乡襄务冗甚未果答既离襄阳舟中追和",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "白头有如新，倾盖或如故。",
      "乃知意气间，投分自有处。",
      "魏公使汉南，风采耸一路。",
      "凋残濡膏泽，冤讼廓氛雾。",
      "游刃若发硎，调琴不胶柱。",
      "平生不相识，见我国士遇。",
      "杯盘倒箱箧，笑语杂卮寓。",
      "岂惟倾肺腑，便可托婴孺。",
      "慰我畴昔心，何啻封万户。",
      "离觞岘山曲，握手惜欢聚。",
      "江风吹行色，短棹不得住。",
      "临岐亦何言，加餐纳多祜。"
    ]
  },
  {
    "id": "2e89e4201edce6eea36f2c724c130991",
    "title": "道中寄丹丘亲旧",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "别处日已远，别情转绸缪。",
      "行行千里馀，脉脉无时休。",
      "夜与梦相随，昼与泪俱流。",
      "山高恨不断，水阔遮无由。",
      "欲吞不下咽，欲吐不出喉。",
      "戟我胸肺间，有如鱼挂钩。",
      "寻端无从来，了知在心头。",
      "翻疑一寸心，能容如许愁。",
      "平生丈夫气，愧此须髯虬。",
      "朝来看蓬鬓，满鉴雪霜浮。"
    ]
  },
  {
    "id": "2e89e4201edce6eebdd561e3d86c7abc",
    "title": "上李丈尚书",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "天孙司经纬，专巧上帝旁。",
      "星缕日月针，几经补苍苍。",
      "弭节游人间，帝服无文章。",
      "寒女一机素，未知作衣裳。",
      "再拜愿祈巧，精神通渺茫。",
      "但恐云车回，虚无往路长。"
    ]
  },
  {
    "id": "2e89e4201edce6eebdd561e38102a59e",
    "title": "上李丈尚书",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "亭亭涧阿松，冰雪何青青。",
      "千岁已枯死，流膏生茯苓。",
      "虽无岁寒姿，气味犹典刑。",
      "尘土久埋没，谁能验仙经。",
      "置君药笼中，傥可延年龄。"
    ]
  },
  {
    "id": "2e89e4201edce6eebdd561e3076e3c83",
    "title": "上李丈尚书",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "蓬室有姝女，颜色耀朝晖。",
      "幽独人未识，婵娟心自知。",
      "高堂悬宝鉴，美丑良不欺。",
      "借君一寸光，为妾照蛾眉。",
      "念当有所适，辞亲结罗衣。",
      "常恐妾命薄，失身轻薄儿。",
      "安得嬿婉人，白头同所归。"
    ]
  },
  {
    "id": "2e89e4201edce6ee250d6065aa89c5f2",
    "title": "魏彦诚见示出守广德朝士送行诗用韵追赋",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "肃肃松柏姿，春月惭蒲柳。",
      "但看霜雪后，何者能不朽。",
      "君昔辞鸳鸾，出为小邦守。",
      "治行达明听，眷知从此厚。",
      "至今两郡碑，德政刊琼玖。",
      "九酝熟虽迟，要成宗庙酒。"
    ]
  },
  {
    "id": "2e89e4201edce6ee2034593ae41a3267",
    "title": "食橄榄有感",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "余初食橄榄，眉蹙口欲吐。",
      "稍稍滋味之，久乃见媚妩。",
      "曲终喜奏雅，先病得后愈。",
      "功成老大时，亦足酬嘬咀。",
      "余生足忧患，备已尝险阻。",
      "犹如蓼中虫，自习蓼中苦。",
      "不知苦尽处，回味有几许。",
      "古人倒啖蔗，佳境贵渐取。",
      "但问有与无，迟暮不犹愈。",
      "君看道傍李，弃置终泥土。"
    ]
  },
  {
    "id": "2e89e4201edce6ee9c9ea303c0c0ae46",
    "title": "书白氏长庆集",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "我爱乐天文，平易更精切。",
      "笔端应有口，心事无不说。",
      "游戏供日用，工巧疑天设。",
      "述情悉毫厘，辩理穷曲折。",
      "如我本欲言，挽我开齿颊。",
      "如人病喑哑，代我传喉舌。",
      "驽骀拟举步，骏足过如瞥。",
      "弱弧未及弯，强弩已穿札。",
      "抚才初自愧，适意还深惬。",
      "读尽一编诗，胸怀消百结。"
    ]
  },
  {
    "id": "2e89e4201edce6ee5460f258c1c7d446",
    "title": "移竹",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "借宅开小轩，自移一丛竹。",
      "悠然北窗下，意色都不俗。",
      "晴影终日幽，风声杪秋肃。",
      "最怜疏雨过，会有白云宿。",
      "深培畏不寿，静对殊未足。",
      "主人已虚心，坐客亦青目。",
      "四村多修篁，玉立森如束。",
      "不为人所爱，况复困斤斸。",
      "天姿奚优劣，地远悬荣辱。",
      "物情岂固然，世事同一躅。",
      "何当寻怪石，小垒傍寒绿。",
      "要收山林趣，密置轩槛曲。",
      "西峰谩多奇，吾方倦遐瞩。"
    ]
  },
  {
    "id": "2e89e4201edce6ee02cfa640320143d2",
    "title": "吴传朋游丝书",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "鸟迹既茫昧，文字几变更。",
      "达者擅所长，各就一世名。",
      "众体森大备，造化无留情。",
      "独此游丝法，千古秘未呈。",
      "右军露消息，笔墨无成形。",
      "伟哉延陵老，三纪常研精。",
      "绝艺本天得，非假学力成。",
      "应手快挥洒，援毫谢经营。",
      "奋迅风雨疾，飘浮鬼神惊。",
      "风狂蛛网转，春老蚕咽明。",
      "直如朱弦急，曲若卷发萦。",
      "飞梭递往复，折藕分纵横。",
      "独茧缫不断，风鸢腾更轻。",
      "希微破馀地，妙绝无容声。",
      "飞白笑冗长，堆墨惭彭亨。",
      "可怜太纤瘦，不受镌瑶琼。",
      "咨尔百代后，若为求典刑。"
    ]
  },
  {
    "id": "2e89e4201edce6ee862fd91ca696ecd3",
    "title": "病后戏赠同官蒋子权",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "吾衰谬养生，任运常坦坦。",
      "每婴相如病，渐作叔夜懒。",
      "昨因触大暑，留热在鬲脘。",
      "医师戒饮酒，所嗜不可断。",
      "寒热一朝作，水火互濯熯。",
      "地偏无药饵，伏枕但忧悹。",
      "同僚有蒋子，爽俊流辈罕。",
      "作诗宗徐庾，巧语如绣纂。",
      "间有少陵风，醇音调玉琯。",
      "岂惟诗家秀，从政今可算。",
      "牢盆有出纳，晓夕亲授筦。",
      "琴瑟费更张，君能时急缓。",
      "公馀治方书，今昔多所缵。",
      "有来谒疾病，手自施汤散。",
      "买药辍俸钱，为民已痌痯。",
      "我昨病在床，君来问尤款。",
      "教我煮橘皮，汤热过冰碗。",
      "继送桔梗汤，一杯去烦懑。",
      "柴胡作引子，汗出如被趱。",
      "所投立有效，病去若水浣。",
      "乃知才艺多，所蓄非窾窾。",
      "又闻善骑射，长箭必引满。",
      "设侯六十步，所发无虚簳。",
      "观君精悍姿，此语不其亶。",
      "独于围棋低，尺固有所短。",
      "向来屡小胜，喜气辄衎衎。",
      "我欲张以羸，不令见矛䂎。",
      "侈心益骄汰，出语颇夸诞。",
      "不知小敌坚，一败石破卵。",
      "大战决雌雄，迟君落新馆。"
    ]
  },
  {
    "id": "2e89e4201edce6eee1699d6433bb9285",
    "title": "赠范觉民",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "范子廊庙器，至宝非凡璞。",
      "胸怀吞云梦，豪气低华岳。",
      "昔在童稚时，树立已卓卓。",
      "曳裾桥门内，崭然见头角。",
      "岁行在辛丑，帝策询民瘼。",
      "造庭百千人，衣带矜褒博。",
      "平居议执政，至此舌为括。",
      "独馀子范子，雅志不可夺。",
      "吐辞如涌泉，一发孰能遏。",
      "挥毫不停缀，盈卷无点抹。",
      "汉廷执戟郎，环顾皆错莫。",
      "纵横五千字，字字医国药。",
      "期于必伐病，非徒事迂阔。",
      "怪言一惊众，士论叹且愕。",
      "皆云布衣流，志在縻好爵。",
      "乃尔张危言，身谋胡太错。",
      "当时群宗匠，其间多龌龊。",
      "指言为沽直，欲使趋鼎镬。",
      "堂堂春官臣，主张独何确。",
      "谠议既冰释，众口不能铄。",
      "乙科忽大阐，秋天一雕鹗。",
      "传诵争取先，纸价为翔跃。",
      "声华顿辉赫，蔼然暨南朔。",
      "忆昔客东都，猥厕英游数。",
      "每于谈笑间，论议闻謇谔。",
      "诵语非沽名，生平真所乐。",
      "乖离三四载，遣我情怀恶。",
      "间者见眉宇，飒然意气豁。",
      "亟使罗酒浆，沈沈动清酌。",
      "秉烛夜相对，谈词恣嘲谑。",
      "公卿颇历诋，治乱亦商略。",
      "间出新诗篇，清制皆洒落。",
      "祇怀苍生忧，肯为穷愁作。",
      "少陵不忘主，气味若相若。",
      "倘使任言责，必有裨帷幄。",
      "奈何谏诤姿，久矣滞丘壑。",
      "似闻庙堂上，知己被新渥。",
      "一公丞乌台，一公相黄阁。",
      "吾君皆太平，二公繄深托。",
      "荐贤乃报国，看子翔寥廓。"
    ]
  },
  {
    "id": "2e89e4201edce6ee4ff41ca1faa11be5",
    "title": "送黄叔愚赴平江教授",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "人生水中萍，泛泛随波澜。",
      "偶然成聚散，谁使为悲欢。",
      "伊余从君游，两见岁履端。",
      "相得恨不早，相见常苦难。",
      "今又舍我去，觉我肝肠酸。",
      "君诚湖海士，豪气老不刓。",
      "剧谈愤世俗，怒发时冲冠。",
      "向来对宣室，见晚帝兴叹。",
      "落落不苟合，栖迟犹冷官。",
      "高才徒白首，未许陪鸳鸾。",
      "苏台今辅郡，举头见长安。",
      "会看有追诏，祝君且加餐。",
      "吾衰钓沧溟，羊裘侣鱼鼋。",
      "逍遥各有适，快睹扶摇抟。",
      "尺书倘见存，慰此离忧宽。"
    ]
  },
  {
    "id": "2e89e4201edce6ee07113459f31ec82c",
    "title": "初至鸿祐成二百字",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "我生何悠悠，飘摇若悬旌。",
      "已破龙华梦，复成鸿祐行。",
      "鸿祐在何许，海阔山峥嵘。",
      "地侵鱼龙窟，路与猿猱争。",
      "晓日见初出，潮波无时平。",
      "我来秋薄暮，寒雨纷纵横。",
      "狂飙振林麓，窗户皆有声。",
      "山鬼夜中号，怪禽篱外鸣。",
      "我衰不能寐，起行迟天明。",
      "欻然念身世，百感襟抱盈。",
      "仲宣昔遭乱，避地之蛮荆。",
      "登楼赋怀土，悽伤欲无生。",
      "况我滞瓯越，八见秋风惊。",
      "憧憧一州间，萧寺六易名。",
      "已去还复来，如鱼被钩婴。",
      "去既无所之，来亦何所营。",
      "藜藿诚不充，萍蓬甘所丁。",
      "兹地实乐土，浮生聊耦耕。",
      "鸰原喜在眼，蠹简能娱情。",
      "九夷亦何陋，四海皆弟兄。"
    ]
  },
  {
    "id": "2e89e4201edce6ee6aa120e5683331fe",
    "title": "舟至都昌初见庐阜连日阴雨忽尔晚晴云气顿收岩峦尽出截然苍翠立乎巨浸之中真天下之奇观也遥望欣然酌酒赋诗",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "久思庐山游，忽至左蠡曲。",
      "倚船初一望，秀色溢我目。",
      "百里堆翠黛，千峰矗寒玉。",
      "阴云知我来，收敛入山腹。",
      "须臾变光景，尽出一山绿。",
      "宛如几案间，青铜铸岩谷。",
      "又如墙壁上，古画挂图轴。",
      "水光晚苍茫，风气秋肃穆。",
      "明朝南康岸，舣棹陟山麓。",
      "欢喜不自持，一杯醉醽醁。"
    ]
  },
  {
    "id": "2e89e4201edce6eeb097e64c3a8d0207",
    "title": "和许总卿",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "孔明屡出师，常苦粮食少。",
      "公今主边计，积粟丘阜小。",
      "卧龙志空大，流马功竟杳。",
      "当时若得公，大事指顾了。"
    ]
  },
  {
    "id": "2e89e4201edce6eeb097e64ca819d10d",
    "title": "和许总卿",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "从来方面贵，体尊吟咏少。",
      "君侯七尺躯，诗胆看更小。",
      "句如星斗烂，气与云天杳。",
      "词源倒三江，倾泻何时了。"
    ]
  },
  {
    "id": "2e89e4201edce6eeb097e64c7f79238e",
    "title": "和许总卿",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "我登峨嵋山，伟观天下少。",
      "观公惊俗句，更觉眉山小。",
      "短章锋斩绝，大篇气深杳。",
      "纸敝墨色渝，读诵不能了。"
    ]
  },
  {
    "id": "2e89e4201edce6eea32e882eb9dff80e",
    "title": "赠襄阳帅吴彦猷",
    "authorName": "王之望",
    "authorId": "2e89e4201edce6eeaace49c73eb71f62",
    "dynasty": "宋",
    "content": [
      "令威千岁归，城郭尚如故。",
      "我今还故乡，陵谷亦易处。",
      "荆榛荒旧蹊，溪壑改新路。",
      "城中十万家，碧瓦生烟雾。",
      "茅茨变闾阎，旧屋无一柱。",
      "相逢访亲旧，十百不一遇。",
      "岂无新人民，往往皆旅寓。",
      "元帅念疲瘵，抚养若稚孺。",
      "近闻田里间，稍稍复逃户。",
      "会当一二年，功效见生聚。",
      "但恐锋车来，追诏不容住。",
      "努力慰斯民，望公若羊祜。"
    ]
  },
  {
    "id": "2e89e4201ee818e1dbd79f54cff1c69f",
    "title": "奉寄鲁直学士",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "瘴地经行促棹讴，周南太史几年留。",
      "后来遥识犹青眼，别久悬知半白头。",
      "宋玉又经巫峡去，谪仙初罢夜郎游。",
      "长江风水追难及，怅望春波一叶舟。"
    ]
  },
  {
    "id": "2e89e4201ee818e1bafb38cd898304e6",
    "title": "左绵山中多青松风俗贱之止供樵爨之用郡斋僧刹不见一本余过而太息辄讽通守晋伯移植佳处使人知为可贵东川距绵百里馀入境遂不复有晋伯因以为惠沿流而来至此皆活作诗述谢并代简师道史君",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "越王楼下种成行，濯濯分来一苇杭。",
      "偃盖可须千岁干，封条已傲九秋霜。",
      "含风便有笙竽韵，带雨偏垂玉露光。",
      "免作爨烟茅屋底，华轩自在拂云长。"
    ]
  },
  {
    "id": "2e89e4201ee818e1fa8ccd1151b00320",
    "title": "和巨济韵",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "通泉字法出官奴，日日临池恨不如。",
      "双鲤可无轻素练，数行惟作硬黄书。",
      "乡关何处三秦路，马足经年万里馀。",
      "多谢玉华宫畔客，新诗未觉故人疏。"
    ]
  },
  {
    "id": "2e89e4201ee818e1ca8ac74a05f31e3d",
    "title": "白石潭",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "轻舟系石依蒹葭，春后清江便是家。",
      "蓬底爨烟将稚子，共携渔网晒晴沙。"
    ]
  },
  {
    "id": "2e89e4201ee818e1c3865b04f44fb165",
    "title": "荼蘼",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "野白荼蘼夹路长，迎风不断挹浓芳。",
      "凤池荀令曾来否，几许薰炉敌此香。"
    ]
  },
  {
    "id": "2e89e4201ee818e1ec269665faa366f5",
    "title": "经行三首",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "辩士祠边半岭松，不容凡木乱江风。",
      "筇枝拄到峰头阁，天籁都归十八公。"
    ]
  },
  {
    "id": "2e89e4201ee818e1ec269665b43ab5bb",
    "title": "经行三首",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "水石相迎击目新，两峰秀色引朱轮。",
      "使君自比兰亭后，金字磨崖更几人。"
    ]
  },
  {
    "id": "2e89e4201ee818e1ec269665ae05d8e4",
    "title": "经行三首",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "月分圆影委金波，峰面无尘莹不磨。",
      "应是飞仙梳洗处，碧台青绶挂云萝。"
    ]
  },
  {
    "id": "2e89e4201ee818e1977d279a06808447",
    "title": "皇华",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "橘树松林绿径长，竹篱萦绕当城隍。",
      "皇华何异投荒客，已过山川是夜郎。"
    ]
  },
  {
    "id": "2e89e4201ee818e16a2e76f38d2be77c",
    "title": "诗一首",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "东晋风流胜事多，一时人物尽消磨。",
      "不因醉本兰亭在，后世谁知旧永和。"
    ]
  },
  {
    "id": "2e89e4201ee818e12ba8747ce3efeeab",
    "title": "崇宁元年闰六月廿五日道祖再按盐亭经光禄坂留题顿轩",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "光禄坂高盐亭东，潼江直下如弯弓。",
      "山长水远快望眼，少陵过后名不空。",
      "当时江山意不在，草动怕贼悲途穷。",
      "客行益远心益泰，即今何羡开元中。"
    ]
  },
  {
    "id": "2e89e4201ee818e15a6c4052747ac64b",
    "title": "和米芾李公照家二王以前帖宜倾囊购取寄诗",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "圣草神踪手自持，心潜模范识前规。",
      "惜哉法书垂世久，妙帖堂堂或见遗。",
      "宝章大轴首尾俱，破古欺世完使离。",
      "当时鉴目独子著，有如痼病工难医。",
      "至今所收上卷五，流传未免识者嗤。",
      "世间无论有晋魏，几人解得真唐隋。",
      "文皇鉴定号得士，河南精识能穷微。",
      "即今未必无褚獠，宁馨动俗千金赀。",
      "古囊织褾可复得，白玉为躞黄金题。"
    ]
  },
  {
    "id": "2e89e4201ee818e192b3a3d0ab679059",
    "title": "和米芾为梁唐不收慰问帖寄诗",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "圣贤尺牍间，吊问相酬答。",
      "下笔或无意，兴合自妍捷。",
      "名迹后人贵，品第分真杂。",
      "前世无大度，危乱相乘蹑。",
      "白发如莲帽，騧马似瓜贴。",
      "触事为不祥，凶语弃玉躞。",
      "料简纯吉书，乃有十七帖。",
      "当时博搜访，所得固已狭。",
      "于此半千岁，历世同灰劫。",
      "真圣扫忌讳，尽入淳化箧。",
      "巍巍覆载量，细事见广业。",
      "唐人工临写，野马成百叠。",
      "硬黄脱真迹，勾填本摹榻。",
      "今惟典刑在，后世皆可法。"
    ]
  },
  {
    "id": "2e89e4201ee818e11b1532dcbb6cf04d",
    "title": "和米芾越竹纸诗",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "书便莹滑如碑版，古来精纸惟闻茧。",
      "杵成剡竹光凌乱，何用区区书素练。",
      "细分浓淡可评墨，副以溪岩难乏砚。",
      "世间此语谁复知，千里同风未相见。"
    ]
  },
  {
    "id": "2e89e4201ee818e12ada5317d4e5d170",
    "title": "论笔砚间物",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "研滴须琉璃，镇纸须金虎。",
      "格笔须白玉，研磨须墨古。",
      "越竹滑如苔，更须加万杵。",
      "自封翰墨卿，一书当千户。"
    ]
  },
  {
    "id": "2e89e4201ee818e179021f231d712af3",
    "title": "秘阁观书",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "访古求书二十年，二王真迹几人传。",
      "每寻同好得消息，闻韶忘味心拳拳。",
      "诸家真赝可屈指，缇巾入手分媸妍。",
      "道山东观富奇古，世人想望如云天。",
      "此生尘俗分不到，九重有路来无缘。",
      "岂知司存预符玺，芸台高议开宾筵。",
      "翰林入坐中执法，未容凡吏陪诸仙。",
      "酒阑接武上秘阁，皇居紫禁凌非烟。",
      "晋康法书在宝椟，傍架牙签一一穿。",
      "紫衣黄门许一见，忽开复闭严关键。",
      "右军尽善历代宝，八法独高东晋贤。",
      "宏文旧物印章在，开元小篆朱犹鲜。",
      "草行无穷少真楷，硬黄色净昏麻笺。",
      "凤翥龙翔斜复直，烟霏雾结断还连。",
      "溟涨笔力老转剧，临池尚叹张学专。",
      "言奴得法号神俊，逼人体势殊翩翩。",
      "自方家尊聘豪翰，骎骎欲过骅骝前。",
      "崇虚鹅群最真迹，万里古色星日悬。",
      "笔乾墨淡不可拓，拙手添晕难磨湔。",
      "小玺肥书两贞观，每角一字居四边。",
      "南朝妙鉴各题检，怀充在后前僧权。",
      "争妍取势押缝尾，磐石卧虎推满骞。",
      "琅琊世谱今乃识，宝章十代何蝉联。",
      "忠良贼孽无去取，茂宏处仲同一编。",
      "其间楷真特萧散，南平秘法传僧虔。",
      "卷杪题官记年月，方庆疏封在石泉。",
      "当时盛事今不泯，曾看崔序传遗篇。",
      "想见举朝推好尚，小钟发论头风痊。",
      "髹奁别贮古杂迹，历代作者堪比肩。",
      "叔怀陈人有晋法，伯英汉帖疑吴颠。",
      "诚悬送瓜特枯硬，欧取方险虞劲圆。",
      "虞文发愿乃合作，壮古遒丽功力全。",
      "世间此帖岂有二，孔庙破石人犹怜。",
      "阿武章草五字句，画松分行如直弦。",
      "牝鸡司晨足才致，蛾眉文墨争蝉娟。",
      "青绫高标卷二十，淳化刻在诸帖先。",
      "仲尼夏禹谢太傅，山涛汉章东晋宣。",
      "体凡格陋漫收掇，一手临写烦雕镌。",
      "二王妙迹半遗落，宝章虞柳俱见捐。",
      "无盐刻画废西子，骐骥不御蹇著鞭。",
      "永熙圣学贵斯事，讨论王著何备员。",
      "百年文物盛于昔，继文真主方御乾。",
      "岩廊道业仰夔禹，太平黼藻宗云渊。",
      "宝书传世久未辑，明时盛事犹缺然。",
      "谁能借辨达聪听，愿求精识重评诠。",
      "收遗去陋再刊勒，鸠工不费数万钱。",
      "嗟哉百卷顷刻过，安得放意徐穷研。",
      "归来欲说急记取，瀛洲回首情悁悁。",
      "心存默想尚可记，以指画被夜不眠。",
      "休论顽仙与才鬼，但得典掌甘终焉。"
    ]
  },
  {
    "id": "2e89e4201ee818e1f5b641eae4cfabfe",
    "title": "清閟阁",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "虚堂幽幽竹森森，直节常便静者心。",
      "秋槛风高声戛玉，夜庭月白影筛金。",
      "檀栾相对复何有，挂壁丹青古名手。",
      "飞泉激石涌崖间，更爱霜鸿下苇滩。",
      "锦题玉轴照清閟，夐无一点尘埃气。",
      "百寻砌下日相亲，千亩渭川空自翠。"
    ]
  },
  {
    "id": "2e89e4201ee818e1dc2c97417a0d6ec7",
    "title": "二花",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "鲜鲜中园菊，粲粲篱东畔。",
      "的的秋水莲，袅袅西风岸。",
      "迢迢白衣人，皓皓涉江腕。",
      "重阳尊酒亲，雾夕容光烂。",
      "物生各有宜，不计年华晏。"
    ]
  },
  {
    "id": "2e89e4201ee818e1f451cad1f6424ebd",
    "title": "汉高帝试剑石",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "丰沛布衣吴芮客，回首咸秦坐悽恻。漫随霸楚西道迁，未甘汉地山河窄。",
      "随身三尺青龙子，曾断当涂素灵死。手提岩上试秋水，大石迎风开披靡。",
      "东归欲整堂堂阵，吴儿未足劳馀刃。炎灵天启定中原，大言成事人方信。",
      "君不见不侯飞将能射虎，误中他山犹饮羽。"
    ]
  },
  {
    "id": "2e89e4201ee818e194fc5f3b0f2316c6",
    "title": "马伏波事",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "人生在衣食，但取饱与温。",
      "下泽驾款段，曾不羡华轩。",
      "仕为郡掾吏，身自守丘园。",
      "乡里称善人，此外不足论。",
      "志大心自劳，福厚祸有根。",
      "提兵泊浪间，薏苡谗谤喧。",
      "飞鸢跕跕堕，卧视瘴水昏。",
      "永怀平生时，空愧少游音。"
    ]
  },
  {
    "id": "2e89e4201ee818e1443a362909e3c8d6",
    "title": "云顶山",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "山压众峰首，寺占紫云顶。",
      "西游金泉来，登山缓归轸。",
      "昨暮下三峡，出谷已延颈。",
      "山名高剑外，回首陋前岭。",
      "跻攀困难到，赖此昼亦永。",
      "巍巍石城出，步步松径引。",
      "青霄屋万楹，下俯二川境。",
      "玉垒连金雁，西轩列阡畛。",
      "青城与岷峨，天际暮云隐。",
      "少城白烟里，水墨澹微影。",
      "江流一练带，不复辨渔艇。",
      "东惭梓隘阙，右喜锦川迥。",
      "磐陀石不转，枯蘖弄芒颖。",
      "四更月未出，蕙帐天风紧。",
      "客行弊帤垢，到此凡虑屏。",
      "暂时方外游，聊惬素心静。",
      "明朝武江路，拘窘逐炎景。"
    ]
  },
  {
    "id": "2e89e4201ee818e16a2e76f3ffaedb46",
    "title": "诗一首",
    "authorName": "薛绍彭",
    "authorId": "2e89e4201ee818e1d1457b72d1457b72",
    "dynasty": "宋",
    "content": [
      "晋大司马至洛阳，威略已著推砍羌。",
      "声驰江龙传国光，右军笔阵争堂堂。",
      "妙用作意驱后铓，惊鸿乍起游龙翔。",
      "仁祖无奕乌衣郎，排名篇末流遗芳。",
      "开元散落王涯藏，联翩飞动茂密行。",
      "料简鉴赏盛有唐，传授视此真印章。"
    ]
  },
  {
    "id": "2e89e4201efdda9b6cfe37b320221e66",
    "title": "归云洞",
    "authorName": "曹元振",
    "authorId": "2e89e4201efdda9bd1457b72d1457b72",
    "dynasty": "宋",
    "content": [
      "石洞兴衰亦歪风时，因师移锡致云飞。云心莫道全无著，广漠解从师去复归。"
    ]
  },
  {
    "id": "2e89e4201f06f941b2c42bd930c78145",
    "title": "建炎丞相成国吕忠穆公退老堂",
    "authorName": "谢升俊",
    "authorId": "2e89e4201f06f941d1457b72d1457b72",
    "dynasty": "宋",
    "content": [
      "当年直奋渭滨渔，远业端为万世图。",
      "戡乱功犹存社稷，爱闲身已到江湖。",
      "竹间便好开三径，池外何妨架一区。",
      "从此标名为退老，时将杖屦许谁俱。"
    ]
  },
  {
    "id": "2e89e4201f06f941b2c42bd96b65add7",
    "title": "建炎丞相成国吕忠穆公退老堂",
    "authorName": "谢升俊",
    "authorId": "2e89e4201f06f941d1457b72d1457b72",
    "dynasty": "宋",
    "content": [
      "再造功成不自居，玉墀长见咏归欤。",
      "青山流水看无厌，燠馆凉台兴有馀。",
      "天子时时思旧德，苍生日日傒新除。",
      "黑头便上锋车去，遥想槐庭席正虚。"
    ]
  },
  {
    "id": "2e89e4201f07a0550c5bd17869f2918b",
    "title": "挽知临安府兼浙西制置使曾公",
    "authorName": "曾子良",
    "authorId": "2e89e4201f07a055d1457b72d1457b72",
    "dynasty": "宋",
    "content": [
      "德祐思良弼，江西出大臣。",
      "报忠昭汉议，靖献有殷仁。",
      "皦日五朝老，清风百世人。",
      "几时归衮绣，秋草卧麒麟。"
    ]
  },
  {
    "id": "2e89e4201f07a0550c5bd17857d1d2e1",
    "title": "挽知临安府兼浙西制置使曾公",
    "authorName": "曾子良",
    "authorId": "2e89e4201f07a055d1457b72d1457b72",
    "dynasty": "宋",
    "content": [
      "永绍传贤启，慈元拱女尧。",
      "鳌山犹赑屃，鹏海极扶摇。",
      "宫殿春旗晓，帘帷社饭朝。",
      "龙髯攀不及，鸾驭去何遥。"
    ]
  },
  {
    "id": "2e89e4201f07a0550c5bd178f8208d7b",
    "title": "挽知临安府兼浙西制置使曾公",
    "authorName": "曾子良",
    "authorId": "2e89e4201f07a055d1457b72d1457b72",
    "dynasty": "宋",
    "content": [
      "立海终风黑，洗光双日红。",
      "馀波溅渤澥，仙仗岌崆峒。",
      "宗庙神灵在，公师礼数崇。",
      "平生精履屐，尚觉小臣忠。"
    ]
  },
  {
    "id": "2e89e4201f07a0550c5bd178276ba8f8",
    "title": "挽知临安府兼浙西制置使曾公",
    "authorName": "曾子良",
    "authorId": "2e89e4201f07a055d1457b72d1457b72",
    "dynasty": "宋",
    "content": [
      "返輤荣归寝，帷堂哭设衣。",
      "神情如梦叶，沧海怅心违。",
      "百世功言立，千年城郭非。",
      "任安犹未死，哀泪不堪挥。"
    ]
  },
  {
    "id": "2e89e4201f07a055c22c8c8ebd970a58",
    "title": "题高远楼",
    "authorName": "曾子良",
    "authorId": "2e89e4201f07a055d1457b72d1457b72",
    "dynasty": "宋",
    "content": [
      "独行三十六峰头，飞过东华百尺楼。",
      "今日中原前日梦，天人极乐世人愁。",
      "后千载续后千载，外九州环外九州。",
      "此处名烦君着眼，区区复记又何求。"
    ]
  },
  {
    "id": "2e89e4201f07a055529e8d082d2fc756",
    "title": "题章明叔春雨庵",
    "authorName": "曾子良",
    "authorId": "2e89e4201f07a055d1457b72d1457b72",
    "dynasty": "宋",
    "content": [
      "春雨生草木，雨去作流水。",
      "流水不顾返，草木生未已。",
      "愿随流水去，一日行万里。"
    ]
  },
  {
    "id": "2e89e4201f0cb61fa20ff4f63ea1ccb2",
    "title": "栖贤山访戴叔伦隐处",
    "authorName": "魏良臣",
    "authorId": "2e89e4201f0cb61fd1457b72d1457b72",
    "dynasty": "宋",
    "content": [
      "峰列洪都秀，名贤隐此间。",
      "乱烟横古木，啼鸟恋深山。",
      "我亦寻诗到，人谁访戴还。",
      "高吟今不见，流水自潺潺。"
    ]
  },
  {
    "id": "2e89e4201f0cb61f74f9548d60fc2c26",
    "title": "泊罗庙",
    "authorName": "魏良臣",
    "authorId": "2e89e4201f0cb61fd1457b72d1457b72",
    "dynasty": "宋",
    "content": [
      "清白声华正直风，数千馀载誉增隆。",
      "侯封忠洁缙绅外，庙外汩罗烟霭中。",
      "新宇有功修已顿，旧碑无字读难穷。",
      "他年我若官湘楚，愿采遗言问钓翁。"
    ]
  },
  {
    "id": "2e89e4201f0f7d5b8de2d0e2fe6e0110",
    "title": "哭真西山先生",
    "authorName": "吴叔告",
    "authorId": "2e89e4201f0f7d5b9a3d45830ce2ffd2",
    "dynasty": "宋",
    "content": [
      "恍惚精神对大廷，妒贤宰相别孙弘。",
      "便令身入翘材馆，不忍重过下马陵。"
    ]
  },
  {
    "id": "2e89e4201f197c3f997a30f13c508ac1",
    "title": "挽吉溪吴助教",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "室富真儒业，门多长者车。",
      "明经方教子，得第已荣家。",
      "性守仍知分，天然不爱奢。",
      "百年成古昔，行路亦咨嗟。"
    ]
  },
  {
    "id": "2e89e4201f197c3f997a30f14c31c1c4",
    "title": "挽吉溪吴助教",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "新生夸踯躅，旧德叹凋零。",
      "冷带商岩月，光凌处士星。",
      "布衣难得禄，白首易穷经。",
      "追想今何在，溪流对洞庭。"
    ]
  },
  {
    "id": "2e89e4201f197c3f34f6fa9e6eeca539",
    "title": "翠云岩次陈默堂韵",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "济渡游丹洞，穿林惹翠云。",
      "迩来多野趣，殊觉少尘纷。",
      "笑日花迎客，临岩鸟唤群。",
      "真机皆自得，此道与平分。"
    ]
  },
  {
    "id": "2e89e4201f197c3f8bedd6bcee1709dc",
    "title": "颜乐亭用陈默堂韵",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "平时仰止在高山，要以亭名乐内颜。",
      "颠倒一生浑是梦，寻思百计不如闲。",
      "心斋肯与尘污染，陋巷宁容俗往还。",
      "坚守箪瓢心不改，恐流乞祭向墦间。"
    ]
  },
  {
    "id": "2e89e4201f197c3fe4b6da6220287125",
    "title": "寄傲轩用陈默堂韵",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "自嗟踽踽复凉凉，糊口安能仰四方。",
      "目送归鸿心自远，门堪罗雀日偏长。",
      "家徒四壁樽仍绿，侯户千头橘又黄。",
      "我醉欲眠卿且去，肯陪俗客语羲皇。"
    ]
  },
  {
    "id": "2e89e4201f197c3fde3ff9f75d82f0ec",
    "title": "濯缨亭用陈默堂韵",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "十载犹缁京洛尘，归欤那复厕朝绅。",
      "君今谈笑青油幕，我但巍峨乌角巾。",
      "江汉更从尼父濯，衣冠宁羡屈原新。",
      "欲赓孺子沧浪咏，会意须还舍瑟人。"
    ]
  },
  {
    "id": "2e89e4201f197c3fb01bf108bbe9d62b",
    "title": "题静亭",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "鼎创新亭静更幽，四时景象镇长留。",
      "端如和气里谈笑，恍若春风中泳游。",
      "排闼山供蓝色重，凭栏水拥壁光浮。",
      "我来登赏无穷趣，好把篇诗与唱酬。"
    ]
  },
  {
    "id": "2e89e4201f197c3fe03169412e8c0e50",
    "title": "送延年行",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "圣言天远海潭潭，独在潜心久泳涵。",
      "猥念百家非己好，妄将一贯与君谈。",
      "贤如赐也才知二，学若陈亢只得三。",
      "此道误来因自足，却随鹏鸟话图南。"
    ]
  },
  {
    "id": "2e89e4201f197c3f4109df2f86395c82",
    "title": "再用韵送延年",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "心源寂静映寒潭，每欲操存更养涵。",
      "顾我日思攀剧论，荷君时与得高谈。",
      "眼前旧识知多少，物外深交没二三。",
      "幸久相亲频握手，遽成分别又东南。"
    ]
  },
  {
    "id": "2e89e4201f197c3f596a4d61941b61c8",
    "title": "和延年岩桂",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "几树芬芳檀与沉，枝枝若占郤家林。",
      "风摇已认飘残菊，日照浑疑缀散金。",
      "仙窟移来成美景，东堂分去结清阴。",
      "我今不愿蟾宫折，待到蟾宫向上吟。"
    ]
  },
  {
    "id": "2e89e4201f197c3fd7e4d299c7b8b555",
    "title": "题德士退庵",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "牛头山顶锁烟霞，檐月松风即我家。",
      "筏渡有情新活计，袋空无物旧生涯。",
      "已将黄叶分双手，却捃白茅占一窊。",
      "会得懒慵归去路，索然忘鸟更忘花。"
    ]
  },
  {
    "id": "2e89e4201f197c3f1a5dad986faf9c0e",
    "title": "贺田溪张公迁居",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "华构经营占地灵，浓岚环合数峰青。",
      "苟完公子方成室，趋训儿孙已过庭。",
      "岂止一时夸壮丽，定知百世享安宁。",
      "顾惟善颂非张老，祇贡汤盘往日铭。"
    ]
  },
  {
    "id": "2e89e4201f197c3fae4cd804045d6217",
    "title": "观书有感",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "静处观心尘不染，闲中稽古意尤深。",
      "周诚程敬应粗会，奥理休从此外寻。"
    ]
  },
  {
    "id": "2e89e4201f197c3f97819db85d787acc",
    "title": "自警",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "性地栽培恐易芜，是非理欲谨于初。",
      "孔颜乐地非难造，好读诚明静定书。"
    ]
  },
  {
    "id": "2e89e4201f197c3fdeba2e1c66b51277",
    "title": "示书生",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "知行蹊径固非艰，每在操存养性间。",
      "此道悟来随寓见，一毫物欲敢相关。"
    ]
  },
  {
    "id": "2e89e4201f197c3f21b5f4f70bdd6314",
    "title": "颜乐斋",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "山染岚光带日黄，潇然茅屋枕池塘。",
      "自知寡与真堪笑，赖有颜瓢一味长。"
    ]
  },
  {
    "id": "2e89e4201f197c3f28db90a79d6fad91",
    "title": "邀月台",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "矮作垣墙小作台，时邀明月写襟怀。",
      "夜深独有长庚伴，不许庸人取次来。"
    ]
  },
  {
    "id": "2e89e4201f197c3f72424d403cf1e841",
    "title": "送南剑王守归",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "三年政化被生民，甘雨祥风溢剑津。",
      "解组幡然赋归去，攀辕无计可留恂。"
    ]
  },
  {
    "id": "2e89e4201f197c3f72424d40deb57ebe",
    "title": "送南剑王守归",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "未把阳关三叠吟，且将谬句写离心。",
      "千寻浩浩镡溪水，别恨不知谁浅深。"
    ]
  },
  {
    "id": "2e89e4201f197c3f33a581f94755768f",
    "title": "勉李愿中五首",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "圣道由来自坦夷，休迷佛学惑他岐。",
      "死灰槁本浑无用，缘置心官不肯思。"
    ]
  },
  {
    "id": "2e89e4201f197c3f33a581f998f0b6d8",
    "title": "勉李愿中五首",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "不开鸡犬闹桑麻，仁宅安居是我家。",
      "耕种情田勤礼义，眼前风物任繁华。"
    ]
  },
  {
    "id": "2e89e4201f197c3f33a581f934c98f38",
    "title": "勉李愿中五首",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "今古乾坤共此身，安身须是且安民。",
      "临深履薄缘何事，只恐操心近矢人。"
    ]
  },
  {
    "id": "2e89e4201f197c3f33a581f99f1641d8",
    "title": "勉李愿中五首",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "彩笔书空空不染，利刀割水水无痕。",
      "人心但得如空水，与物自然无怨恩。"
    ]
  },
  {
    "id": "2e89e4201f197c3f33a581f95689a65d",
    "title": "勉李愿中五首",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "权门来往绝行踪，一片闲云过九峰。",
      "不似在家贫亦好，水边林下养疏慵。"
    ]
  },
  {
    "id": "2e89e4201f197c3f8bc7dfeca84e0825",
    "title": "自述",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "松菊相亲莫厌频，纷纷人世只红尘。",
      "自怜寡与真堪笑，赖有清风是故人。"
    ]
  },
  {
    "id": "2e89e4201f197c3f50086dd660a27a61",
    "title": "题一钵庵",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "可怜萱草信无忧，谁谓幽兰解结愁。",
      "欲得寸田断荆棘，只消长伴赤松游。"
    ]
  },
  {
    "id": "2e89e4201f197c3f641ee00f6af58a07",
    "title": "和张公叙别古风",
    "authorName": "罗从彦",
    "authorId": "2e89e4201f197c3fa1519de5fd2c5e46",
    "dynasty": "宋",
    "content": [
      "良工创新第，潇洒侔洞府。",
      "经营未毕工，四面方兴渚。",
      "蛟龙忽夜徙，空中震雷雨。",
      "亲旧贺于门，主人迎孔户。",
      "连唤凤儿来，藏书几多部。",
      "为我张广筵，酬宾酌以旅。",
      "人谓主公贤，敦朴嗤峻宇。",
      "规模出心匠，务卑由乃祖。",
      "欲图久安逸，勿辞暂劳苦。",
      "忠孝阐门家，诗礼光族绪。",
      "居室云苟完，谦冲弥自处。",
      "玉石不分别，鹤鸡谩为侣。",
      "顾予局促辈，乡评少推许。",
      "尝游庄岳间，喜作齐人语。",
      "何幸天相之，幡然交邹鲁。",
      "早年钦大名，驰书聊以序。",
      "比来揖清风，谈笑挥玉麈。",
      "见之名利尽，久侍岂无补。",
      "素志以深酬，青眼犹相与。",
      "默念汤盘颂，未为倾肺腑。",
      "何当惠古风，锦绣施笺楮。",
      "妙曲诚寡和，取则凭柯斧。"
    ]
  },
  {
    "id": "2e89e4201f1fc5ec810e5d5a3ef48616",
    "title": "濒死自悼",
    "authorName": "徐琦",
    "authorId": "2e89e4201f1fc5ecd1457b72d1457b72",
    "dynasty": "宋",
    "content": [
      "每说天兵出守疆，忽闻劲敌犯睢阳。",
      "火焚郡邑人民苦，血染江淮鬼物伤。",
      "忠报君恩名不朽，孝随亲死义难忘。",
      "皇天后土宜知鉴，白日英魂腾剑光。"
    ]
  },
  {
    "id": "2e89e4201f2a186cd9b88d650feeca33",
    "title": "次韵竟宣圣林",
    "authorName": "林伯显",
    "authorId": "2e89e4201f2a186cd1457b72d1457b72",
    "dynasty": "宋",
    "content": [
      "生民未有如夫子，好学皇泉最自强。",
      "功业当年虽坎壈，声名后世愈芬芳。"
    ]
  },
  {
    "id": "2e89e4201f2bca26578d2f3c48e50d32",
    "title": "上扬州太守",
    "authorName": "杨冠",
    "authorId": "2e89e4201f2bca26d1457b72d1457b72",
    "dynasty": "宋",
    "content": [
      "古人肉食无远谋，腰钱骑鹤上扬州。",
      "春风十里珠帘卷，但看竹西歌吹楼。",
      "天朝选用诗书帅，上策公言须自治。",
      "屏翰坚持保障功，江淮益壮金汤势。",
      "北骑不敢纵南牧，关寒烟迷芳草绿。",
      "健儿歌舞乐升平，一曲梅花细柳营。"
    ]
  },
  {
    "id": "2e89e4201f2bca2699bc2131dcb35513",
    "title": "径山寺僧",
    "authorName": "杨冠",
    "authorId": "2e89e4201f2bca26d1457b72d1457b72",
    "dynasty": "宋",
    "content": [
      "径山寺僧，孝宗时有诗，事见《鹤林玉露》丙编卷一。"
    ]
  },
  {
    "id": "2e89e4201f330cf46a2e76f3db181672",
    "title": "诗一首",
    "authorName": "陈少章",
    "authorId": "2e89e4201f330cf4d1457b72d1457b72",
    "dynasty": "宋",
    "content": [
      "十里荷开菡萏初，我公初至有西湖。",
      "却将公事湖中了，见说官闲事也无。"
    ]
  },
  {
    "id": "2e89e4201f3e76d596e3af5996c6417e",
    "title": "岁熟",
    "authorName": "赵彦迈",
    "authorId": "2e89e4201f3e76d5d1457b72d1457b72",
    "dynasty": "宋",
    "content": [
      "蕞地曾无一掌平，由来作郡亦强名。",
      "峰连万翠山横障，川合三溪水绕城。"
    ]
  },
  {
    "id": "2e89e4201f56ff15ae0cddab4d5cc225",
    "title": "山园小梅二首（其一）",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "appreciation": "林逋种梅养鹤成癖，终身不娶，世称“梅妻鹤子”，所以他眼中的梅含波带情，笔下的梅更是引人入胜。\n此诗一开端就突写作者对梅花的喜爱与赞颂之情：“众芳摇落独暄妍，占尽风情向小园”，它是在百花凋零的严冬迎着寒风昂然盛开，那明丽动人的景色把小园的风光占尽了。一个“独”字、一个“尽”字，充分表现了梅花独特的生活环境、不同凡响的性格和那引人入胜的风韵。作者虽是咏梅，实则是他“弗趋荣利”、“趣向博远”思想性格的真实写照。苏轼曾在《书林逋诗后》说；“先生可是绝伦人，神清骨冷无尘俗。”其诗正是作者人格的化身。\n颔联是最为世人称道的，它为人们送上了一幅优美的山园小梅图。这一联简直把梅花的气质风姿写尽绝了，它神清骨秀，高洁端庄，幽独超逸。上句轻笔勾勒出梅之骨，下句浓墨描摹出梅之韵，“疏影”、“暗香”二词用得极好，它既写出了梅花不同于牡丹、芍药的独特形成；又写出了它异于桃李浓郁的独有芬芳。极真实地表现诗人在朦胧月色下对梅花清幽香气的感受，更何况是在黄昏月下的清澈水边漫步，那静谧的意境，疏淡的梅影，缕缕的清香，使之陶醉。“横斜”传其妩媚，迎风而歌；“浮动”言其款款而来，飘然而逝，颇有仙风道骨。“水清浅”显其澄澈，灵动温润。“暗香”写其无形而香，随风而至，如同捉迷藏一样富有情趣；“月黄昏”采其美妙背景，从时间上把人们带到一个“月上柳梢头，人约黄昏后”的动人时刻，从空间上把人们引进一个“落霞与孤鹜齐飞，秋水共长天一色”似的迷人意境。首联极目聘怀，颔联凝眉结思。林逋这两句诗也并非是臆想出来的，他除了有生活实感外，还借鉴了前人的诗句。\n五代南唐江为有残句：“竹影横斜水清浅，桂香浮动月黄昏。”这两句既写竹，又写桂。不但未写出竹影的特点，且未道出桂花的清香。因无题，又没有完整的诗篇，未能构成了一个统一和谐的主题、意境，感触不到主人公的激情，故缺乏感人力量。而林逋只改了两字，将“竹”改成“疏”，将“桂”改成“暗”，这“点睛”之笔，使梅花形神活现，可见林逋点化诗句的才华。\n上二联皆实写，下二联虚写。\n作者写尽梅花姿质后，掉转笔头，从客观上着意泻染：“霜禽欲下先偷眼，粉蝶如知合断魂。”前句极写白鹤爱梅之甚，它还未来得及飞下来赏梅，就迫不及待地先偷看梅花几眼。“先偷眼”三字写得很是传神，作者对现实事物的观察是非常细致的。后句则变换手法，用设想之词，来写假托之物，意味深邃。而“合断魂”一词更是下得凄苦凝重，因爱梅而至销魂，这就把蝴蝶对梅的喜爱夸张到了顶端。通过颈联的拟人化手法，从而更进一步衬托出作者对梅花的喜爱之情和幽居之乐。联中那不为人经意的“霜”、“粉”二字，也实是经诗人精心择取，用来表现他高洁情操和淡远的趣味。\n以上三联，作者是把梅当作主体，诗人的感情是通过议论、叙述、拟人等手法隐曲地体现在咏梅之中。至尾联主体的梅花转化为客体，成为被欣赏的对象。而作者则从客体变为主体，他的感情由隐至显，从借物抒怀变为直抒胸臆：“幸有微吟可相狎，不须檀板共金尊。”尾联“微吟”实讲“口中梅”也，“微”言其淡泊雅致，如此咀嚼，虽不果腹，然可暖心、洁品、动情、铸魂，表达出诗人愿与梅化而为一的生活旨趣和精神追求，至此诗人对梅的观赏进入了冯友兰所说的“天地境界”，人们看到的则是和“霜禽”“粉蝶”一样迫不及待和如痴如醉的诗人——一个梅化的诗人。在赏梅中低声吟诗，使幽居生活平添几分雅兴，在恬静的山林里自得其乐，真是别具风情，根本不须音乐、饮宴那些热闹的俗情来凑趣。这就把诗人的理想、情操、趣味全盘托出，使咏物与抒情达到水乳交融的进步。\n全诗之妙在于脱略花之形迹，着意写意传神，因而用侧面烘托的笔法，从各个角度渲染梅花清绝高洁的风骨，这种神韵其实就是诗人幽独清高、自甘淡泊的人格写照。",
    "content": [
      "众芳摇落独暄妍，占尽风情向小园。",
      "疏影横斜水清浅，暗香浮动月黄昏。",
      "霜禽欲下先偷眼，粉蝶如知合断魂。",
      "幸有微吟可相狎，不须檀板共金樽。"
    ],
    "comment": [
      "宋·欧阳修《归田录》：林逋《梅花》诗云“疏影横斜水清浅，暗香浮动月黄昏”，评诗者谓：“前世咏梅者多矣，未有此句也。”",
      "宋·司马光《温公续诗话》：人称其梅花诗云“疏影横斜水清浅，暗香浮动月黄昏”，曲尽梅之体态。",
      "宋·陈辅《陈辅之诗话》：林和靖梅花诗云“疏影横斜水清浅，暗香浮动月黄昏”，近似野蔷薇也。",
      "宋·蔡启《蔡宽夫诗话》：林和靖梅花诗：“疏影横斜水清浅，暗香浮动月黄昏。”诚为警绝；然其下联乃云：“霜禽欲下先偷眼，粉蝶如知合断魂。”则与上联气格全不相类，若出两人。乃知诗全篇佳者诚难得。",
      "宋·王直方《王直方诗话》：欧阳文忠公最爱林和靖云：“疏影横斜水清浅，暗香浮动月黄昏。”山谷以为不若“雪后园林才半树，水边篱落忽横枝。”余以为其所爱者便是优劣耶。",
      "宋·许顗《彦周诗话》：林和靖梅诗云：“疏影横斜水清浅，暗香浮动月黄昏。”大为欧阳文忠公称赏。大凡《和靖集》中，梅诗最好，梅花诗中此两句尤奇丽。",
      "宋·周紫芝《竹坡诗话》：林和靖赋梅花诗，有“疏影横斜水清浅，暗香浮动月黄昏”之语，脍炙天下殆二百年。",
      "宋·黄彻《巩溪诗话》：西湖“横斜”、“浮动”之句，屡为前辈击节，尝恨未见其全篇。及得其集，观之……其卓绝不可及专在十四字耳。",
      "宋·吴沆《环溪诗话》：咏物诗，本非初学可及，而莫难于梅、竹、雪。咏梅，无如林和靖“疏影横斜水清浅，暗香浮动月黄昏”。",
      "宋·蔡正孙《诗林广记》：王晋卿云：“和靖疏影、暗香之句，杏与桃李皆可用也。”东坡云：“可则可，但恐杏桃李不敢承当耳。”又云：“诗人有写物之工，桑之未落、其叶沃若，他木不可以当此。林逋此诗，决非桃李诗也。”",
      "元·韦居安《梅涧诗话》：梅格高韵胜，诗人见之吟咏多矣。自和靖“香”“影”一联为古今绝唱，诗家多推崇之。",
      "元·方回《瀛奎律髓汇评：“疏影”、“暗香”之联，初以欧阳文忠极赏之，天下无异辞。王晋卿尝谓此两句杏与桃、李皆可用也，苏东坡云：“可则可，但恐杏、桃、李不敢承当耳。”予谓彼杏、桃、李者，影能疏乎？繁秾之花，又与“月黄昏”、“水清浅”有何交涉？且“横斜”、“浮动”四字，牢不可移。",
      "明·王世贞《艺苑卮言》：宋诗如林和靖《梅花》诗，一时传诵。“暗香”“疏影”，景态虽佳，已落异境，是许浑至语，非开元、大历人语。至“霜禽”“粉蝶”，直五尺童耳。",
      "明·李东阳《麓堂诗话》：惟林君复“暗香”、“疏影”之句为绝唱，亦未见过之者，恨不使唐人专咏之耳。",
      "明·李日华《紫桃轩杂缀》：江为诗：“竹影横斜水清浅，桂香浮动月黄昏”。林君复改二字为“疏影”“暗香”以咏梅，遂成千古绝调。",
      "明·吴乔《围炉诗话》：和靖“疏影横斜水清浅”一联善矣，而起句“众芳摇落独鲜妍，占尽风情向小园，太杀凡近，后四句亦无高致。",
      "清·冯舒《瀛奎律髓汇评》：“暄妍”二字不稳，次联真精妙。",
      "清·冯班：首句非梅，次联绝妙。（同上）",
      "清·纪昀：冯云首句非梅，不知次句“占尽风情”四字亦不似梅。三、四及前一联皆名句，然全篇俱不称，前人已言之。五、六浅近，结亦滑调。（同上）",
      "近·陈衍《宋诗精华录》：山谷谓“疏影”二句，不如“雪后”一联，亦不尽然。“雪后”联写未开之梅，从“前村风雪里，昨夜一枝开”来；“疏影”联稍盛开矣。其胜于“竹影”“桂香”句，自不待言。",
      "日·吉川幸次郎《宋诗概说》：“疏影”、“暗香”一联，北宋文坛巨子欧阳修曾经大加激赏，但全首的格局趣味，仍然偏于纤细而过于柔软。或者可以看作西昆体感情的另一表现。",
      "日·前野道彬、石川忠久《中国古诗名篇鉴赏辞典》：此诗独特之处是，意在咏梅而全诗无一梅字，却无处不见梅。其精彩处在颔联······首联与颈联诗味也很浓，尤其韵调优美，表现出作者不染尘俗、孤高幽逸、终生隐居的思想情趣。"
    ],
    "translation": "百花落尽后只有梅花绽放得那么美丽、明艳，成为小园中最美丽的风景梅枝在水面上映照出稀疏的倒影，淡淡的芳香在月下的黄昏中浮动飘散。冬天的鸟要停落在梅枝上先偷偷观看，夏日的蝴蝶如果知道这梅花的美丽应该惭愧得死去。幸好可以吟诗与梅花亲近，既不需要拍檀板歌唱，也不用金樽饮酒助兴。",
    "intro": "《山园小梅二首》是宋代诗人林逋的组诗作品。这是两首咏物诗，其中第一首历来极为读者称道赞赏。此诗开头先写梅花的品质不同凡花。颔联二句历来被读者誉为咏梅的绝唱。在这一联诗中，从姿态和香气上完美地表现出梅花的淡雅和娴静。颈联从霜禽、粉蝶对梅花的态度，侧面加强前一联描绘出来的梅花的美。最后说可以亲近梅花的，幸喜还有低吟诗句那样的清雅，而不须要酒宴歌舞这样的豪华。作者在这里赋予梅花以人的品格，作者与梅花的关系达到了精神上的无间契合。全诗着意写意传神，采用侧面烘托的方法，渲染梅花清绝高洁的风骨，极富神韵。",
    "annotation": [
      "暄（xuān）妍：景物明媚鲜丽，这里是形容梅花。",
      "疏影横斜：梅花疏疏落落，斜横枝干投在水中的影子。疏影，指梅枝的形态。",
      "暗香浮动：梅花散发的清幽香味在飘动。",
      "黄昏：指月色朦胧，与上句“清浅”相对应，有双关义。",
      "霜禽：羽毛白色的禽鸟。根据林逋“梅妻鹤子”的趣称，理解为“白鹤”更佳。",
      "偷眼：偷偷地窥看。",
      "合：应该。断魂：形容神往，犹指销魂。",
      "狎（xiá）：玩赏，亲近。",
      "檀（tán）板：檀木制成的拍板，歌唱或演奏音乐时用以打拍子。这里泛指乐器。",
      "金樽（zūn）：豪华的酒杯，此处指饮酒。"
    ]
  },
  {
    "id": "2e89e4201f56ff15814c6c86d25ac8b4",
    "title": "尝茶次寄越僧灵皎",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "白云峰下两枪新，腻绿长鲜谷雨春。",
      "静试恰如湖上雪，对尝兼忆剡中人。",
      "瓶悬金粉师应有，箸点琼花我自珍。",
      "清话几时搔首后，愿和松色劝三巡。"
    ]
  },
  {
    "id": "2e89e4201f56ff153c9df945783c6f94",
    "title": "湖楼晚",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "湖水混空碧，凭阑凝睇劳。",
      "夕寒山翠重，秋净鸟行高。",
      "远意极千里，浮生轻一毫。",
      "丛林数未遍，杳霭隔渔舠。"
    ]
  },
  {
    "id": "2e89e4201f56ff15bd0fd9b8ae021e22",
    "title": "秋日西湖闲泛",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "水气并山影，苍茫已作秋。",
      "林深喜见寺，岸静惜移舟。",
      "疏苇先寒折，残虹带夕收。",
      "吾庐在何处，归兴起渔讴。"
    ]
  },
  {
    "id": "2e89e4201f56ff1527ce05bcf4572e7f",
    "title": "上湖闲泛舣舟石函因过下湖小墅",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "平皋望不极，云树远依依。",
      "及向扁舟泊，还寻下濑归。",
      "青山连石埭，春水入柴扉。",
      "多谢提壶鸟，留人到落晖。"
    ]
  },
  {
    "id": "2e89e4201f56ff1554cd0e580168c21f",
    "title": "西湖舟中值雪",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "浩荡弥空阔，霏霏接水濆。",
      "舟移忽自却，山近未全分。",
      "冻轸间清泛，温炉接薄薰。",
      "悠然咏招隐，何许叹离群。"
    ]
  },
  {
    "id": "2e89e4201f56ff1529b954e00a311ce8",
    "title": "西村晚泊",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "弭棹危桥外，霜村乍夕阴。",
      "田园向野水，樵采语空林。",
      "白鸟归飞远，青山重复深。",
      "那堪迟新月，谁复赏微吟。"
    ]
  },
  {
    "id": "2e89e4201f56ff150259912d5de25ac5",
    "title": "湖村晚兴",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "沧洲白鸟飞，山影落晴晖。",
      "映竹犬初吠，弄船人合归。",
      "水波随月动，林翠带烟微。",
      "寺近疏钟起，萧然还掩扉。"
    ]
  },
  {
    "id": "2e89e4201f56ff153849c2390fcb20cc",
    "title": "湖",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "猿鸟分清绝，林萝拥翠微。",
      "步穿僧径出，肩搭道衣归。",
      "水墅香菰熟，烟崖早笋肥。",
      "功名无一点，何要更忘机。"
    ]
  },
  {
    "id": "2e89e4201f56ff153849c23975309972",
    "title": "湖",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "园井夹萧森，红芳堕翠阴。",
      "昼岩松鼠静，春堑竹鸡深。",
      "岁课非无秫，家藏独有琴。",
      "颜原遗事在，千古壮闲心。"
    ]
  },
  {
    "id": "2e89e4201f56ff153849c239ccbd79ab",
    "title": "湖",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "衡门邻晚岛，环堵背寒岗。",
      "片月通萝径，幽云在石床。",
      "客游抛鄠杜，渔事拟沧浪。",
      "管乐非吾尚，昂头肯自方。"
    ]
  },
  {
    "id": "2e89e4201f56ff154510c328605d8d5b",
    "title": "小隐自题",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "竹树绕吾庐，清深趣有馀。",
      "鹤闲临水久，蜂懒采花疏。",
      "酒病妨开卷，春阴入荷锄。",
      "尝怜古图画，多半写樵渔。"
    ]
  },
  {
    "id": "2e89e4201f56ff15084c9437ac79472e",
    "title": "小隐",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "门径独萧然，山林屋舍边。",
      "水风清晚钓，花日重春眠。",
      "苒苒苔衣滑，磷磷石子圆。",
      "人寰诸洞府，应合署闲仙。"
    ]
  },
  {
    "id": "2e89e4201f56ff1590fa94f7dff10f12",
    "title": "北山",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "晚来山北景，图画亦应非。",
      "村路飘黄叶，人家湿翠微。",
      "樵当云外见，僧向水边归。",
      "一曲谁横笛，蒹葭白鸟飞。"
    ]
  },
  {
    "id": "2e89e4201f56ff15c2dea8a6b754cd62",
    "title": "中峰",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "中峰一径分，盘折上幽云。",
      "夕照前村见，秋涛隔岭闻。",
      "长松含古翠，衰药动微薰。",
      "自爱苏门啸，怀贤思不群。"
    ]
  },
  {
    "id": "2e89e4201f56ff15af609fe8f4ec20b7",
    "title": "小圃春日",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "岸帻倚微风，柴篱春色中。",
      "草长团粉蝶，林暖坠青虫。",
      "载酒为谁子，移花独乃翁。",
      "於陵偕隐事，清尚未相同。"
    ]
  },
  {
    "id": "2e89e4201f56ff15fc329bba4ab3644a",
    "title": "春夕闲咏",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "屐齿遍庭深，时为拥鼻吟。",
      "微风引竹籁，斜月转花阴。",
      "静赏应难极，孤怀自不禁。",
      "苍然小池上，烟露达青岑。"
    ]
  },
  {
    "id": "2e89e4201f56ff157f7782ea3cd23c6a",
    "title": "春日感怀",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "衡宇日萧寂，高舂犹掩扉。",
      "春风似有旧，社燕亦重归。",
      "览照老已具，开樽人向稀。",
      "颓然此心曲，持底属芳菲。"
    ]
  },
  {
    "id": "2e89e4201f56ff159412e46ee666e6fe",
    "title": "郊园避暑",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "柴门鲜人事，氛垢颇相忘。",
      "爱彼林间静，复兹池上凉。",
      "托心时散帙，迟客复携觞。",
      "况有陶篱趣，归禽语夕阳。"
    ]
  },
  {
    "id": "2e89e4201f56ff15d85951dc7f25066a",
    "title": "园庐秋夕",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "兰杜裛衰香，开扉趣自长。",
      "寒烟宿墟落，清月上林塘。",
      "意想殊为适，形骸固可忘。",
      "援琴有馀兴，聊复寄吟觞。"
    ]
  },
  {
    "id": "2e89e4201f56ff157ce3b4698663269e",
    "title": "山村冬暮",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "衡茅林麓下，春色已微茫。",
      "雪竹低寒翠，风梅落晚香。",
      "樵期多独往，茶事不全忙。",
      "双鹭有时起，横飞过野塘。"
    ]
  },
  {
    "id": "2e89e4201f56ff158e2921cb19c54502",
    "title": "山中冬日",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "残雪照篱落，空山无俗諠。",
      "鸡寒懒下树，人晏独开门。",
      "废圃春荣动，回塘雾气昏。",
      "谁家岁酒熟，辍棹忆西村。"
    ]
  },
  {
    "id": "2e89e4201f56ff1569bd6aa96c80ab5c",
    "title": "旅馆写怀",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "垂成归不得，危坐对沧浪。",
      "病叶惊秋色，残蝉怕夕阳。",
      "可堪疏旧计，宁复更刚肠。",
      "的的孤峰意，深宵一梦狂。"
    ]
  },
  {
    "id": "2e89e4201f56ff15614e778979943e1b",
    "title": "出曹川",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "诗怀动叹嗟，驴立帽阴斜。",
      "雨泺生新碱，茅丛夹旧槎。",
      "午烟昏独店，冈路透谁家。",
      "几日江南兴，扁舟泊岸沙。"
    ]
  },
  {
    "id": "2e89e4201f56ff15946860340eff341d",
    "title": "送长吉上人",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "囊集暮云篇，行行肯废禅。",
      "青山买未暇，朱阙去随缘。",
      "茗试幽人井，香焚贾客船。",
      "淮流迟新月，吟玩想忘眠。"
    ]
  },
  {
    "id": "2e89e4201f56ff1528ff412d6a44ba20",
    "title": "怀长吉上人北游",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "青山日已远，香裓渐多尘。",
      "应爱淮流上，聊逢月色新。",
      "孤禅安逆旅，警句语谁人。",
      "复有伤离客，中林病过春。"
    ]
  },
  {
    "id": "2e89e4201f56ff1583ac0e1e54fe113e",
    "title": "春日送袁成进士北归",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "春潮上海门，归雁远行分。",
      "千里倦行客，片帆还送君。",
      "酒波欺碧草，歌叠袅晴云。",
      "来岁东堂桂，聊酬一战勋。"
    ]
  },
  {
    "id": "2e89e4201f56ff15a3000714e4316784",
    "title": "送茂才冯彭年赴举",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "相送不觉远，离亭寒日斜。",
      "川途分野色，僮御想京华。",
      "背水当公战，凌云属赋家。",
      "前春得意处，酣燕上林花。"
    ]
  },
  {
    "id": "2e89e4201f56ff15125cfed7c5f341b2",
    "title": "送史殿省典封州",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "马援疏蛮邑，铜标何可穷。",
      "人烟时亦有，海色自如空。",
      "髭发梅分白，旌旗瘴减红。",
      "惟应莳药罢，都在酒醪中。"
    ]
  },
  {
    "id": "2e89e4201f56ff15e3dee9add8553167",
    "title": "送王舍人罢两浙宪赴阙",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "上阁还旌节，明廷觐冕旒。",
      "清溪倾绮席，蠹简压归舟。",
      "远俗今无讼，闲田亦有秋。",
      "公期论爵赏，当拜富民侯。"
    ]
  },
  {
    "id": "2e89e4201f56ff15c766f88aac70ec9d",
    "title": "送昱师赴请姑苏",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "同载阖闾人，衣囊覆氎巾。",
      "新烟赤岸暝，融雪太湖春。",
      "钟远移斋候，香迟上定身。",
      "当知举如意，宝地雨花频。"
    ]
  },
  {
    "id": "2e89e4201f56ff1551bd2706d1f4313c",
    "title": "送皎师归越",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "林间久离索，忽忽望西陵。",
      "静户初闻扣，归舟又说登。",
      "野烟含树色，春浪叠沙棱。",
      "幸谢云门路，同寻苦未能。"
    ]
  },
  {
    "id": "2e89e4201f56ff15275d3c1ebaa088cb",
    "title": "送越倅杨屯田赴阙",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "越中分治罢，山水别来初。",
      "诗景多留石，船痕半载书。",
      "野程江树远，公宴郡楼虚。",
      "看塞严徐召，清风满直庐。"
    ]
  },
  {
    "id": "2e89e4201f56ff15fe1ea973e35206f8",
    "title": "送思齐上人之宣城",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "林岭蔼春晖，程程入翠微。",
      "泉声落坐石，花气上行衣。",
      "诗正情怀澹，禅高论语稀。",
      "萧闲水西寺，驻锡莫忘归。"
    ]
  },
  {
    "id": "2e89e4201f56ff1541e1bfa0acf33693",
    "title": "送僧机素还东嘉",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "康乐遗踪地，言归已有期。",
      "江流富春阔，山沓栝苍危。",
      "锡润飞晴霭，罗寒滤晓澌。",
      "东岩有幽石，应许折松枝。"
    ]
  },
  {
    "id": "2e89e4201f56ff15a51bacde7990cd7c",
    "title": "送僧休复之京师",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "金锡指归鸿，田衣猎晓风。",
      "春江片席远，松月一房空。",
      "新句别离后，旧山魂梦中。",
      "到京当袖刺，馆阁尽名公。"
    ]
  },
  {
    "id": "2e89e4201f56ff15d0566b67acfce0d2",
    "title": "送僧之姑苏",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "被请阊门寺，扁舟积水遥。",
      "几程冲腊雪，一饭泊村桥。",
      "岑色晴空映，檀烟远吹飘。",
      "公台悉馀镇，讲罢即相招。"
    ]
  },
  {
    "id": "2e89e4201f56ff150996153b279123b6",
    "title": "送闻义师谒池阳郡守",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "渺渺大江流，沿洄过几州。",
      "登舻忽此别，振锡未尝游。",
      "九子寻真界，千兵见假侯。",
      "松枝谈妙字，铃阁想迟留。"
    ]
  },
  {
    "id": "2e89e4201f56ff155054ea4f91b1132e",
    "title": "寄思齐上人",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "松下中峰路，怀师日日行。",
      "静钟浮野水，深寺隔春城。",
      "阁掩茶烟晚，廊回雪溜清。",
      "当期相就宿，诗外话无生。"
    ]
  },
  {
    "id": "2e89e4201f56ff15cbc3b4c182f85632",
    "title": "寄吴肃秀才",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "肄业寄僧房，暑天湖上凉。",
      "竹风过枕簟，梅雨润巾箱。",
      "引步青山影，供吟白鸟行。",
      "明年重访旧，身带桂枝香。"
    ]
  },
  {
    "id": "2e89e4201f56ff15a7414bdbb247352f",
    "title": "寄钱紫微",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "晞发起初晨，中丘谢病身。",
      "空持白云意，遥赠紫微人。",
      "画毂坊门远，苍苔掖署春。",
      "元和旧文体，当许继清尘。"
    ]
  },
  {
    "id": "2e89e4201f56ff1566c59b4fd9b3a6bc",
    "title": "寄清晓阇梨",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "前时春雪晴，林壑趣弥清。",
      "几忆山阴讲，兼忘谷口耕。",
      "树丛归夕鸟，湖影浸寒城。",
      "还肯重相访，柴门掩杜蘅。"
    ]
  },
  {
    "id": "2e89e4201f56ff15b42da6ae766bc067",
    "title": "寄胡介",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "忆著胡居士，长看古佛书。",
      "衡门惟老母，一饭共寒蔬。",
      "墨迹多图鹤，山名爱画庐。",
      "几回曾会宿，风雪满庭除。"
    ]
  },
  {
    "id": "2e89e4201f56ff15eff96eaaec2d0951",
    "title": "寄孙仲",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "低折沧洲簿，无书整两春。",
      "马从同事借，妻怕罢官贫。",
      "道僻收闲药，诗高笑古人。",
      "仍闻长吏奏，表乞锁厅频。"
    ]
  },
  {
    "id": "2e89e4201f56ff15d407e40276d7f6f9",
    "title": "寄和昌符",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "家近太行居，西归压一驴。",
      "同侪多及第，高论独知书。",
      "名迹收藏遍，公卿扣谒疏。",
      "离愁不可写，蝉噪夕阳初。"
    ]
  },
  {
    "id": "2e89e4201f56ff1581e2efbebce6020b",
    "title": "闻越僧灵皎游天竺",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "天竺秋重入，招提隔翠林。",
      "几回闻桂子，无复隔山阴。",
      "峰晓云衣破，溪寒石色深。",
      "扪萝诸胜概，孤病负同寻。"
    ]
  },
  {
    "id": "2e89e4201f56ff152cce2467c78816d1",
    "title": "寄曹南任懒夫",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "关门却坐忘，一烬隐居香。",
      "午濑怀泉瀑，秋耕负晓冈。",
      "道深玄草在，贫久褐衣荒。",
      "料得心交者，微吟为楚狂。"
    ]
  },
  {
    "id": "2e89e4201f56ff158b26d2b75ed85835",
    "title": "途中回寄闾丘秀才",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "极目半秋色，此情聊惨悽。",
      "行人古道上，落日破村西。",
      "剑饮无高会，驴游困解携。",
      "只因风与月，吾子有新题。"
    ]
  },
  {
    "id": "2e89e4201f56ff15076d514555f42edd",
    "title": "淮甸城居寄任刺史",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "扰扰非吾事，深居断俗情。",
      "石莎无雨瘦，秋竹共蝉清。",
      "剑在慵闲拂，诗难忆细评。",
      "寥然独支枕，淮月上山城。"
    ]
  },
  {
    "id": "2e89e4201f56ff156c3f2ceacbe313c2",
    "title": "寄辇下传神法相大师",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "禁寺诸供奉，如师艺学稀。",
      "粉轻昏古本，罗重拆秋衣。",
      "净碱生瓶晕，连阴长竹围。",
      "算应支遁马，毛骨苦无肥。"
    ]
  },
  {
    "id": "2e89e4201f56ff1547d793333e739a04",
    "title": "寄临川司理赵时校书",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "远宦风波隔，归期岁月频。",
      "天形孤鸟晚，烟色大江春。",
      "驿路向山郭，船樯留估人。",
      "高台望不极，空使鬓华新。"
    ]
  },
  {
    "id": "2e89e4201f56ff155b893418df69e2ca",
    "title": "寄祝长官",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "怀想与君劳，区区未剧曹。",
      "深心赖黄卷，垂老愧青袍。",
      "临事终存道，为诗转近骚。",
      "庐江五亩宅，归去亦蓬蒿。"
    ]
  },
  {
    "id": "2e89e4201f56ff15c871ebdedb401ae0",
    "title": "寄茂才冯彭年",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "异代甘泉赋，谁当颂太微。",
      "无如摛藻妙，所惜赏音稀。",
      "渐远江关树，方单客子衣。",
      "扁舟舣何许，霰雪暮霏霏。"
    ]
  },
  {
    "id": "2e89e4201f56ff153580a4edc3f8a647",
    "title": "射弓次寄彭城四君",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "襟掩皂貂斜，晴鼙响水涯。",
      "箭翎沉白雪，贴晕破微霞。",
      "气为傍观壮，言因决胜夸。",
      "细钗金捍彀，更忆五侯家。"
    ]
  },
  {
    "id": "2e89e4201f56ff15e76d9ab6a2bbbbd8",
    "title": "赠金陵明上人",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "高社似东林，修行岁月深。",
      "讲多删旧抄，斋早唤幽禽。",
      "上国名流重，诸方学者寻。",
      "长因对清话，山阁转松阴。"
    ]
  },
  {
    "id": "2e89e4201f56ff159e22f3505e86f00d",
    "title": "赠崔少微",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "贤才负圣朝，终日掩衡茅。",
      "尚静师高道，甘贫绝俗交。",
      "晒碑看壁蠹，蒸术拾邻梢。",
      "却忆杨夫子，劳劳事解嘲。"
    ]
  },
  {
    "id": "2e89e4201f56ff157383168ce116a474",
    "title": "赠任懒夫",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "未肯求科第，深坊且隐居。",
      "胜游携野客，高卧看兵书。",
      "点药医闲马，分泉灌晚蔬。",
      "汉廷无得意，谁拟荐相如。"
    ]
  },
  {
    "id": "2e89e4201f56ff15095a5e471aaecf69",
    "title": "知县李太博得",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "惠爱复公清，三年报政成。",
      "弦歌敦雅俗，桃李蔼春荣。",
      "县治尝游刃，朝趋久彯缨。",
      "相门如有相，他日愿持衡。"
    ]
  },
  {
    "id": "2e89e4201f56ff15b6db6852434defbc",
    "title": "赠蒋公明",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "高亢近谁同，心闲爱子慵。",
      "居深避俗客，睡起听邻钟。",
      "纸轴敲晴响，茶铛煮晚浓。",
      "南斋屡招宿，幽话数诸峰。"
    ]
  },
  {
    "id": "2e89e4201f56ff151413781e5cd35cb3",
    "title": "喜马先辈及第后见访",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "肄业十年初，萧然此饭蔬。",
      "何期桂枝客，来访竹林居。",
      "香炷看新诰，尘痕拂旧书。",
      "回轩应眷眷，将与岭云疏。"
    ]
  },
  {
    "id": "2e89e4201f56ff156779523ae0e72a3c",
    "title": "赠胡人",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "妻儿终拟弃，旧识尽名贤。",
      "高节嫌趋世，常流笑学仙。",
      "金方烧易得，星度算来玄。",
      "只说寻山去，相期已数年。"
    ]
  },
  {
    "id": "2e89e4201f56ff15e7d8505dbaccb54f",
    "title": "赠张绘秘教九题诗将",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "风骚推上将，千古耸威名。",
      "子美尝登拜，昌龄合按行。",
      "笼纱疑旆影，击钵认金声。",
      "唱和知谁敌，长驱势已成。"
    ]
  },
  {
    "id": "2e89e4201f56ff15e7d8505d481b6490",
    "title": "赠张绘秘教九题诗将",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "风月骚人业，相传能几家。",
      "清心长有虑，幽事更无涯。",
      "隐奥谁知到，陵夷即自嗟。",
      "千篇如可构，聊拟当豪华。"
    ]
  },
  {
    "id": "2e89e4201f56ff15e7d8505dc34c6f68",
    "title": "赠张绘秘教九题诗将",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "诗流有匠手，万象片心通。",
      "山落分题月，花摇刻句风。",
      "劳形忘底滞，巧思出樊笼。",
      "唐律如删正，斯人合立功。"
    ]
  },
  {
    "id": "2e89e4201f56ff15e7d8505d5cfbb485",
    "title": "赠张绘秘教九题诗将",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "青镂墨淋漓，珊瑚架最宜。",
      "静援花影转，孤卓漏声迟。",
      "题柱吾无取，如椽彼一时。",
      "风骚兼草隶，千古有人知。"
    ]
  },
  {
    "id": "2e89e4201f56ff15e7d8505d224bc3a6",
    "title": "赠张绘秘教九题诗将",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "岸帻都旁若，穷搜无遁形。",
      "写嫌僧阁窄，吟怕酒船停。",
      "绝顶寒曾上，闲门夜不扃。",
      "兴阑犹拍髀，毫末视青冥。"
    ]
  },
  {
    "id": "2e89e4201f56ff15e7d8505d76c46ab0",
    "title": "赠张绘秘教九题诗将",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "花露湿晴春，秋灯落烬频。",
      "只缘吟有味，不觉坐劳神。",
      "寄远情无极，搜奇事转新。",
      "此魔降不得，珍重五天人。"
    ]
  },
  {
    "id": "2e89e4201f56ff15e7d8505d0ac0ce15",
    "title": "赠张绘秘教九题诗将",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "矗方标胜概，读处即忘归。",
      "静壁悬虚白，危楼钉翠微。",
      "清衔时亦有，绝唱世还稀。",
      "一片题谁作，吾庐水石围。"
    ]
  },
  {
    "id": "2e89e4201f56ff15e7d8505ddffa368a",
    "title": "赠张绘秘教九题诗将",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "唐贤存雅制，诗笔仰防闲。",
      "递去权应紧，封回债已还。",
      "带班犹恐俗，和节不妨山。",
      "酒箧将书簏，谁言季孟间。"
    ]
  },
  {
    "id": "2e89e4201f56ff15e7d8505d9da673d7",
    "title": "赠张绘秘教九题诗将",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "数题留粉堵，还胜在屏风。",
      "坐读棋慵下，眠看酒恰中。",
      "僧房秋色冷，山驿晚阳红。",
      "更有栖迟句，家徒一亩宫。"
    ]
  },
  {
    "id": "2e89e4201f56ff156dbe465b8cc47818",
    "title": "孤山雪中写望",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "片山兼水绕，晴雪复漫漫。",
      "一径何人到，中林尽日看。",
      "远分樵载重，斜压苇丛乾。",
      "楼阁严城寺，疏钟动晚寒。"
    ]
  },
  {
    "id": "2e89e4201f56ff155ca533a5f145c0e6",
    "title": "洞霄宫",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "大涤山相向，华阳路暗通。",
      "风霜唐碣久，草木汉祠空。",
      "剑石苔花碧，丹池水气红。",
      "幽人天柱侧，茅屋洒松风。"
    ]
  },
  {
    "id": "2e89e4201f56ff1558adad342331bc04",
    "title": "宿洞霄宫",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "秋山不可尽，秋思亦无垠。",
      "碧涧流红叶，青林点白云。",
      "凉阴一鸟下，落日乱蝉分。",
      "此夜芭蕉雨，何人枕上闻。"
    ]
  },
  {
    "id": "2e89e4201f56ff15a679afba94004187",
    "title": "湖上隐居",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "湖水入篱山绕舍，隐居应与世相违。",
      "闲门自掩苍苔色，来客时惊白鸟飞。",
      "卖药比尝嫌有价，灌园终亦爱无机。",
      "如何天竺林间路，犹到秋深梦翠微。"
    ]
  },
  {
    "id": "2e89e4201f56ff1524e3fe9dcf8a3431",
    "title": "湖山小隐",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "道著权名便绝交，一峰春翠湿衡茅。",
      "庄生已愤鸱鸢赫，杨子休讥蝘蜓嘲。",
      "潏潏药泉来石窦，霏霏茶蔼出松梢。",
      "琴僧近借南薰谱，且并闲工子细抄。"
    ]
  },
  {
    "id": "2e89e4201f56ff1524e3fe9d207613d4",
    "title": "湖山小隐",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "闲搭纶巾拥缥囊，此心随分识兴亡。",
      "黑头为相虽无谓，白眼看人亦未妨。",
      "云喷石花生剑壁，雨敲松子落琴床。",
      "清猿幽鸟遥相叫，数笔湖山又夕阳。"
    ]
  },
  {
    "id": "2e89e4201f56ff15d7e8000636f64d75",
    "title": "西湖泛舟入灵隐寺",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "水天相映淡浟溶，隔水青山无数重。",
      "白鸟背人秋自远，苍烟和树晚来浓。",
      "桐庐道次七里濑，彭蠡湖间五老峰。",
      "辍棹迟回比未得，上方精舍动疏钟。"
    ]
  },
  {
    "id": "2e89e4201f56ff156782709d048c882a",
    "title": "湖上晚归",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "卧枕船舷归思清，望中浑恐是蓬瀛。",
      "桥横水木已秋色，寺倚云峰正晚晴。",
      "翠羽湿飞如见避，红蕖香袅似相迎。",
      "依稀渐近诛茅地，鸡犬林萝隐隐声。"
    ]
  },
  {
    "id": "2e89e4201f56ff15e6e9ad68d145b9f0",
    "title": "湖上初春偶作",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "梅花开尽腊亦尽，春暖便如寒食天。",
      "气色半归湖岸柳，人家多上郭门船。",
      "文禽相并映短草，翠潋欲生浮嫩烟。",
      "几处酒旗山影下，细风时已弄繁弦。"
    ]
  },
  {
    "id": "2e89e4201f56ff15da6a42d26f7858b2",
    "title": "池",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "一池春水绿于苔，水上花枝竹间开。",
      "芳草得时依旧长，文禽无事等闲来。",
      "年颜近老空多感，风雅含情苦不才。",
      "独有浴沂遗想在，使人终日此徘徊。"
    ]
  },
  {
    "id": "2e89e4201f56ff1516d86b2af64bdca1",
    "title": "池上春日即事",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "鸳鸯如绮杜蘅肥，鸂鶒夷犹翠潋微。",
      "但据汀洲长并宿，莫冲烟霭辄惊飞。",
      "已输谢客清吟了，未忍山翁烂醉归。",
      "钓艇自横丝雨霁，更从蒲筱媚斜晖。"
    ]
  },
  {
    "id": "2e89e4201f56ff155b435139ab9f97de",
    "title": "小园春日",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "草烟横碧露华微，乘兴春园懒欲归。",
      "聚散有情输蛱蝶，浅深无色比蔷薇。",
      "浮名莫惜千钟贵，急景须防百岁稀。",
      "一事不堪身衣褐，且偷闲眼看芳菲。"
    ]
  },
  {
    "id": "2e89e4201f56ff15b381d21f131100f4",
    "title": "夏日池上",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "莲香如绮细蒙蒙，翡翠窥鱼袅水荭。",
      "卷箔未生单簟月，凭栏初过一襟风。",
      "横攲片石安琴荐，独倚新篁看鹤笼。",
      "沉李冻醪无寄与，可怜潇洒兴谁同。"
    ]
  },
  {
    "id": "2e89e4201f56ff1517ecf6baa10c2b28",
    "title": "西岩夏日",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "蕙帐萧闲掩弊庐，子真岩石坐来初。",
      "为惊野鸟巢间乳，懒过邻僧竹里居。",
      "新溜迸凉侵静语，晚云浮润上残书。",
      "何烦彊捉白团扇，一柄青松自有馀。"
    ]
  },
  {
    "id": "2e89e4201f56ff15a78b78d82b77f3d3",
    "title": "夏日即事",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "石枕凉生菌阁虚，已应梅润入图书。",
      "不辞齿发多衰病，所喜林泉有隐居。",
      "粉竹亚梢垂宿露，翠荷差影聚游鱼。",
      "北窗人在羲皇上，时为渊明一起予。"
    ]
  },
  {
    "id": "2e89e4201f56ff15185b990867e8c056",
    "title": "隐居秋日",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "行药归来即杜门，啸台秋色背人群。",
      "幽虫傍草晚相映，远水着烟寒未分。",
      "高亢可能称独行，穷空犹拟赖斯文。",
      "过从好事今谁是，自笑何如杨子云。"
    ]
  },
  {
    "id": "2e89e4201f56ff15451eb54dfe7f1c5c",
    "title": "秋日湖西晚归舟中书事",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "水痕秋落蟹螯肥，闲过黄公酒舍归。",
      "鱼觉船行沉草岸，犬闻人语出柴扉。",
      "苍山半带寒云重，丹叶疏分夕照微。",
      "却忆清溪谢太傅，当时未解惜蓑衣。"
    ]
  },
  {
    "id": "2e89e4201f56ff15f11024eb31002514",
    "title": "城中书事",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "一门深掩得闲权，纯白遗风要独全。",
      "强接俗庸中反道，敢嫌贫病是欺天。",
      "围形古寺谙寻鹤，照藓秋廊拟疏玄。",
      "从此免惭岩下者，子真高兴未萧然。"
    ]
  },
  {
    "id": "2e89e4201f56ff156c16cb7cb3f02709",
    "title": "深居杂兴六首",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "隐居松籁细铮然，何独微之重碧鲜。",
      "已被远峰擎𡾼𡾼，更禁初月吐娟娟。",
      "门庭静极霖苔露，篱援凉生袅菊烟。",
      "中有病夫披白搭，瘦行清坐咏遗篇。"
    ]
  },
  {
    "id": "2e89e4201f56ff156c16cb7c8b17d60d",
    "title": "深居杂兴六首",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "四壁垣衣钓具腥，已甘衡泌号沉冥。",
      "伶伦近日无侯白，奴仆当时有卫青。",
      "花月病怀看酒谱，云萝幽信寄茶经。",
      "茅君使者萧闲甚，独理丛毛向户庭。"
    ]
  },
  {
    "id": "2e89e4201f56ff156c16cb7c952dd47b",
    "title": "深居杂兴六首",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "薄夫何苦事奸奸，一室琴书自解颜。",
      "峰后月明秋啸去，水边林影晚樵还。",
      "文章敢道长于古，光景浑疑剩却闲。",
      "多少烟霞好鱼鸟，令人惆怅谢东山。"
    ]
  },
  {
    "id": "2e89e4201f56ff156c16cb7c1b8d66b9",
    "title": "深居杂兴六首",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "冉冉秋云抱啸台，一兵松竹是闲媒。",
      "谁闻济北传兵略，枉说山东出相才。",
      "樵褐短长披搕膝，丹炉高下垒悬胎。",
      "三千功行无圭角，可望虚皇九锡来。"
    ]
  },
  {
    "id": "2e89e4201f56ff156c16cb7c1cbaa49c",
    "title": "深居杂兴六首",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "上书可有三千牍，下笔曾无一百函。",
      "闲卷孤怀背尘世，独营幽事傍云岩。",
      "僧分乳食来阴洞，鹤触茶薪落蠹杉。",
      "未似周颙少贞胜，北山应免略相衔。"
    ]
  },
  {
    "id": "2e89e4201f56ff156c16cb7ca2143af0",
    "title": "深居杂兴六首",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "松竹封侯尚未尊，石为公辅亦云云。",
      "清华自合论闲客，玄默何妨事静君。",
      "鹤料免惭尸厚禄，茶功兼拟策元勋。",
      "幽人不作山中相，且拥图书卧白云。"
    ]
  },
  {
    "id": "2e89e4201f56ff1568dceb4d7952247b",
    "title": "杂兴四首",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "短褐萧萧顶幅巾，拥书才罢即颦呻。",
      "耕樵可似居山者，饮馔长如病酒人。",
      "闭户不无慵答客，焚香除是静朝贞。",
      "前贤风概聊希拟，一刺偏多井大春。"
    ]
  },
  {
    "id": "2e89e4201f56ff1568dceb4d330a1ea4",
    "title": "杂兴四首",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "散帙挥毫总不忺，病怀愁绪坐相兼。",
      "苔痕作意生秋壁，树影无端上古帘。",
      "一壑等闲甘汩汩，五门平昔避炎炎。",
      "惟应数刻清凉梦，时曲颜肱兴未厌。"
    ]
  },
  {
    "id": "2e89e4201f56ff1568dceb4d35ad0443",
    "title": "杂兴四首",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "湖上山林画不如，霜天时候属园庐。",
      "梯斜晚树收红柿，筒直寒流得白鱼。",
      "石上琴尊苔野净，篱阴鸡犬竹丛疏。",
      "一关兼是和云掩，敢道门无卿相车。"
    ]
  },
  {
    "id": "2e89e4201f56ff1568dceb4d0b0979f3",
    "title": "杂兴四首",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "掉臂何妨入隐沦，高贤应总贵全真。",
      "次山有以称聱叟，鲁望兼之传散人。",
      "拂水远天孤榜晚，夹村微雨一犁春。",
      "不知图画谁名手，状取江湖太古民。"
    ]
  },
  {
    "id": "2e89e4201f56ff15441d3c4bc85b1f10",
    "title": "孤山后写望",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "水墨屏风状总非，作诗除是谢玄晖。",
      "溪桥袅袅穿黄叶，樵斧丁丁斫翠微。",
      "返照未沉僧独往，长烟如淡鸟横飞。",
      "南峰有客锄园罢，闲倚篱门忘却归。"
    ]
  },
  {
    "id": "2e89e4201f56ff159fe18d3c5d34ba1c",
    "title": "孤山寺端上人房写望",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "底处凭阑思眇然，孤山塔后阁西偏。",
      "阴沉画轴林间寺，零落棋枰葑上田。",
      "秋景有时飞独鸟，夕阳无事起寒烟。",
      "迟留更爱吾庐近，祇待重来看雪天。"
    ]
  },
  {
    "id": "2e89e4201f56ff1556a661f7966a0c5e",
    "title": "山阁偶书",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "绕舍青山看未足，故穿林表架危轩。",
      "但将松籁延佳客，常带岚霏认远村。",
      "吴榜自能凌晚汰，湘累何苦属芳荪。",
      "馀生多病期怡养，聊此栖迟一避喧。"
    ]
  },
  {
    "id": "2e89e4201f56ff15662c87c9affaaad4",
    "title": "孤山寺",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "云峰水树南朝寺，只隔丛篁作并邻。",
      "破殿静披齑臼古，斋房闲试酪奴春。",
      "白公睡阁幽如画，张祜诗牌妙入神。",
      "乘兴醉来拖木突，翠苔苍藓石磷磷。"
    ]
  },
  {
    "id": "2e89e4201f56ff154b9a47ad9e77ebe3",
    "title": "西湖",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "混元神巧本无形，匠出西湖作画屏。",
      "春水净于僧眼碧，晚山浓似佛头青。",
      "栾栌粉堵摇鱼影，兰杜烟丛阁鹭翎。",
      "往往鸣榔与横笛，细风斜雨不堪听。"
    ],
    "annotation": [
      "混元：指天地元气，亦指天地。 ",
      "佛头青：相传佛髮为青色，故以“佛头青”比喻青黛色的山峦。",
      "栾栌：屋中柱顶承梁之木。曲者为栾，直者为栌。",
      "堵：墙。",
      "往往：处处。",
      "鸣榔：亦作“鸣桹”，敲击船舷使作声以惊鱼入网，或为歌声之节。",
      "横笛：即今七孔横吹之笛，与古笛之直吹者相对而言。 唐·张巡 《闻笛》诗：“旦夕危楼上，遥闻横笛音。” 宋·沈括 《梦溪笔谈·乐律一》：“後汉马融所赋长笛……李善为之注云：‘七孔，长一尺四寸。’此乃今之横笛耳。太常鼓吹部中谓之横吹，非融之所赋者。” 胡道静校证引朱珔《〈文选〉集释》：“至古笛多用竖吹，而今则横吹，犹之古簫用比竹，今簫则用单竹。”",
      "细风：微风。"
    ]
  },
  {
    "id": "2e89e4201f56ff1501796be5fd82199d",
    "title": "平居遣兴",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "有甚馀闲得解嘲，高慵时把几桯敲。",
      "卑孜晚鸟沉幽语，历剌烟篁露病梢。",
      "草野交游披褐见，神仙书史点朱抄。",
      "皇朝不是甘逃遁，争向心如许与巢。"
    ]
  },
  {
    "id": "2e89e4201f56ff151f326990c1112d04",
    "title": "山谷寺",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "才入禅林便懒还，众峰深壑共孱颜。",
      "楼台冷簇云萝外，钟磬晴敲水石间。",
      "茶版手擎童子净，锡枝肩倚老僧闲。",
      "独孤房相碑文在，几认题名拂藓斑。"
    ]
  },
  {
    "id": "2e89e4201f56ff155fcfd8fc4118b0b3",
    "title": "峡石寺",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "长淮如练楚山青，禹凿招提甲画屏。",
      "数崦林萝攒野色，一崖楼阁贮天形。",
      "灯惊独鸟回晴坞，钟送遥帆落晚汀。",
      "不会剃头无事者，几人能老此禅扃。"
    ]
  },
  {
    "id": "2e89e4201f56ff156774a062c12c0d7a",
    "title": "池阳山店",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "数家村店簇山旁，下马危桥已夕阳。",
      "惊鸟忽冲溪霭破，暗花闲堕堑风香。",
      "时间盘泊心犹恋，日后寻思兴必狂。",
      "可惜回头一声笛，酒旗斜曳出疏篁。"
    ]
  },
  {
    "id": "2e89e4201f56ff15e6d2f2217d85e829",
    "title": "寺居",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "浩然巾杖立秋钟，院舍门门细径通。",
      "柏子有芽生塔地，鹤毛无响堕廊风。",
      "闲栖已合称高士，清论除非对远公。",
      "不厌浮尘拟何了，片心难舍此缘中。"
    ]
  },
  {
    "id": "2e89e4201f56ff152ea295de07b9437c",
    "title": "采石山",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "危阁闲登日渐曛，整屏晴雨枕江濆。",
      "秋棱瘦出无多寺，古翠浓连一半云。",
      "坐卧不抛输钓叟，往来长见属鸥群。",
      "翻然却怪宣城守，是甚移将李白坟。"
    ]
  },
  {
    "id": "2e89e4201f56ff157d5e8ca3e19d79b4",
    "title": "易从上人山亭",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "湖水江湾隔数峰，篱门和竹夹西东。",
      "闲来此地行无厌，又共吾庐看不同。",
      "灵隐路归秋色里，招贤庵在鸟行中。",
      "屏风若欲相搀见，合把巉岩与画工。"
    ]
  },
  {
    "id": "2e89e4201f56ff15ca9ec69d369ae59d",
    "title": "园池",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "一径衡门数亩池，平湖分张草含滋。",
      "微风几入扁舟意，新霁难忘独茧期。",
      "岛上鹤毛遗野迹，岸旁花影动春枝。",
      "东嘉层构名今在，独愧凭阑负碧漪。"
    ]
  },
  {
    "id": "2e89e4201f56ff155438c7fe01407e39",
    "title": "林间石",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "入夜跏趺多待月，移时箕踞为看山。",
      "苔生晚片应知静，云动秋根合见闲。",
      "瘦鹤独随行药后，高僧相对试茶间。",
      "疏篁百本松千尺，莫怪频频此往还。"
    ]
  },
  {
    "id": "2e89e4201f56ff1557f788cfc6002079",
    "title": "黄家庄",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "黄家庄畔一维舟，总是沿流好宿头。",
      "野兴几多寻竹径，风情些小上茶楼。",
      "遥村雨暗鸣寒犊，浅溆沙平下晚鸥。",
      "更有锦帆荒荡事，茫茫随分起诗愁。"
    ]
  },
  {
    "id": "2e89e4201f56ff155f08a43c5d922d40",
    "title": "过芜湖县",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "诗中长爱杜池州，说着芜湖是胜游。",
      "山掩县城当北起，渡冲官道向西流。",
      "风稍樯碇网初下，雨摆鱼薪市未收。",
      "更好两三僧院舍，松衣石发斗山幽。"
    ]
  },
  {
    "id": "2e89e4201f56ff15a8477a030ad21a22",
    "title": "无为军",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "掩映军城隔水乡，人烟景物共苍苍。",
      "酒家楼阁摇风旆，茶客舟船簇雨樯。",
      "残笛远砧闻野墅，老苔寒桧看僧房。",
      "狎鸥更有江湖兴，珍重江头白一行。"
    ]
  },
  {
    "id": "2e89e4201f56ff155f62f5b7f5ba1ca9",
    "title": "出泉水驿",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "晓城寒水共萧萧，湿碧吹青路一条。",
      "烟霭浓间出山驿，林萝深里过溪桥。",
      "闲情谩会吟兼画，隐事犹输钓与樵。",
      "多谢孤村人落外，酒旗风急更相招。"
    ]
  },
  {
    "id": "2e89e4201f56ff15f9596e0da91e5906",
    "title": "淮甸南游",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "幽胜程程拟遍寻，不妨淮楚入搜吟。",
      "藓莎篱落溪庄静，松竹楼台坞寺深。",
      "数抹晚霞怜野笛，一筛寒水羡沙禽。",
      "腰间组绶谁能爱，时得闲游是此心。"
    ]
  },
  {
    "id": "2e89e4201f56ff15cad0f1bbec903de6",
    "title": "耿济口舟行",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "环回几合似江干，刺眼诗幽尽状难。",
      "沙嘴半平春晚湿，水痕无底照秋宽。",
      "老霜蒲苇交千刃，怕雨凫鸥著一攒。",
      "拟就孤峰寄蓑笠，旧乡渔业久凋残。"
    ]
  },
  {
    "id": "2e89e4201f56ff15556b2ba945760866",
    "title": "留题李休山",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "俗口喧喧利与名，到君风品即难凭。",
      "曾将五老关秋梦，只爱南薰是正声。",
      "鸟恋药棚长独立，树欺诗壁半旁生。",
      "公车便不能徵出，搔首吾皇负圣明。"
    ]
  },
  {
    "id": "2e89e4201f56ff15254b06d8ab4df8dc",
    "title": "园庐",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "柴关寒井对萧辰，自爱栖迟近古人。",
      "闲草遍庭终胜俗，好书堆案转甘贫。",
      "桥边野水通渔路，篱外青山见寺邻。",
      "懒为躬耕咏梁甫，吾生已是太平民。"
    ]
  },
  {
    "id": "2e89e4201f56ff15b4b6091a87f1f42c",
    "title": "安福县途中作",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "诗景纷拿且按鞭，坏桥危磴已鸣泉。",
      "云根道店多沽酒，山崦人家亦种田。",
      "谷鸟惊啼冲宿雨，野梅愁绝闭寒烟。",
      "玉梁阁皂堪行遍，回得临江即上船。"
    ]
  },
  {
    "id": "2e89e4201f56ff151b7ff6ab1d54fa24",
    "title": "雪三首",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "瓦沟如粉叠楼腰，高会谁能解酒貂。",
      "清夹晓林初落索，冷和春雨转飘萧。",
      "堪怜雀避来闲地，最爱僧冲过短桥。",
      "独有闭关孤隐者，一轩贫病在颜瓢。"
    ]
  },
  {
    "id": "2e89e4201f56ff151b7ff6ab0a7510d0",
    "title": "雪三首",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "湿飘乾堕著溪林，阵猛花尖聚砌阴。",
      "晓沫平随茶箸薄，冻痕全共药锄深。",
      "慵多只好披诗看，狂甚无如叩几吟。",
      "更想天山两三骑，臂鹰拳蹬簇骎骎。"
    ]
  },
  {
    "id": "2e89e4201f56ff151b7ff6ab4f0eab32",
    "title": "雪三首",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "皓然窗户晓来新，画轴碑厅绝点尘。",
      "洛下高眠应有道，山阴清兴更无人。",
      "寒连水石鸣渔墅，猛共松篁压寺邻。",
      "酒渴已醒时味薄，独援诗笔得天真。"
    ]
  },
  {
    "id": "2e89e4201f56ff157dbae064847da036",
    "title": "秋怀",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "惠连初拟赋秋怀，病束慵缠几未谐。",
      "湿叶堕丹明晚堑，破云拖粉露晴崖。",
      "先甘衰落归双鬓，已觉清凉入百骸。",
      "试枕离骚校闲品，竹烟杉籁满萧斋。"
    ]
  },
  {
    "id": "2e89e4201f56ff15a736413ec7982bf0",
    "title": "山园小梅二首（其二）",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "剪绡零碎点酥干，向背稀稠画亦难。",
      "日薄从甘春至晚，霜深应怯夜来寒。",
      "澄鲜只共邻僧惜，冷落犹嫌俗客看。",
      "忆著江南旧行路，酒旗斜拂堕吟鞍。"
    ]
  },
  {
    "id": "2e89e4201f56ff15248d0d3bc6ccda14",
    "title": "又咏小梅",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "数年闲作园林主，未有新诗到小梅。",
      "摘索又开三两朵，团栾空绕百千回。",
      "荒邻独映山初尽，晚景相禁雪欲来。",
      "寄语清香少愁结，为君吟罢一衔杯。"
    ]
  },
  {
    "id": "2e89e4201f56ff154c4fb32e2448bf64",
    "title": "梅花",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "吟怀长恨负芳时，为见梅花辄入诗。",
      "雪后园林才半树，水边篱落忽横枝。",
      "人怜红艳多应俗，天与清香似有私。",
      "堪笑胡雏亦风味，解将声调角中吹。"
    ]
  },
  {
    "id": "2e89e4201f56ff154c4fb32e3b6b502e",
    "title": "梅花",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "几回山脚又江头，绕著孤芳看不休。",
      "一味清新无我爱，十分孤静与伊愁。",
      "任教月老须微见，却为春寒得少留。",
      "终共公言数来者，海棠端的免包羞。"
    ]
  },
  {
    "id": "2e89e4201f56ff154c4fb32e505ff96d",
    "title": "梅花",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "小园烟景正凄迷，阵阵寒香压麝脐。",
      "湖水倒窥疏影动，屋檐斜入一枝低。",
      "画工空向闲时看，诗客休徵故事题。",
      "惭愧黄鹂与蝴蝶，只知春色在桃溪。"
    ]
  },
  {
    "id": "2e89e4201f56ff15dd0424c8074ed683",
    "title": "杏花",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "蓓蕾枝梢血点干，粉红腮颊露春寒。",
      "不禁烟雨轻欺着，只好亭台爱惜看。",
      "隈柳旁桃斜欲坠，等莺期蝶猛成团。",
      "京师巷陌新晴后，卖得风流更一端。"
    ]
  },
  {
    "id": "2e89e4201f56ff15e49b9708ebb79fae",
    "title": "桃花",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "柳坠梅飘半月初，小园孤榭更庭除。",
      "任应雨杏情无别，最与烟篁分不疏。",
      "比并合饶皮博士，形相偏属薛尚书。",
      "薄红深茜尖尖叶，亦有愁肠未负渠。"
    ]
  },
  {
    "id": "2e89e4201f56ff15ad0a240a66e0ae6e",
    "title": "山舍小轩有石竹二丛鬨",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "麝香眠后露檀匀，绣在罗衣色未真。",
      "斜倚细丛如有恨，冷摇疏朵欲生春。",
      "阶前红药推词客，篱下黄花重古人。",
      "今日含毫与题品，可怜殊不愧清新。"
    ]
  },
  {
    "id": "2e89e4201f56ff15ad0a240ad2e5f1c1",
    "title": "山舍小轩有石竹二丛鬨",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "青帘有酒不妨赊，素壁无诗未足夸。",
      "所重晚芳犹在日，可关秋色易为花。",
      "深枝苒苒妆溪翠，碎片英英剪海霞。",
      "莫管金钱好行市，寂寥相对是山家。"
    ]
  },
  {
    "id": "2e89e4201f56ff15250e45c0901b70a6",
    "title": "新竹",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "粉环匀束绿沉枪，袅露差烟𡾼𡾼长。",
      "卷箔乍惊双眼健，倚阑寻觉百毛凉。",
      "齐披古锦围山阁，背迸寒犀过寺墙。",
      "堪笑数根苍翠者，强颜如立少年场。"
    ]
  },
  {
    "id": "2e89e4201f56ff1519095ce730d546da",
    "title": "荣家鹤",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "种莎池馆久淹留，品格堪怜绝比俦。",
      "春静棋边窥野客，雨寒廊底梦沧洲。",
      "清形已入仙经说，冷格曾为古画偷。",
      "数啄稻粱无事外，报言鸡雀懒回头。"
    ]
  },
  {
    "id": "2e89e4201f56ff15779be5df1542d7ef",
    "title": "百舌",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "柳条初重草初肥，烟湿园林晚未晞。",
      "百种堪怜巧言语，一般惟久好毛衣。",
      "欺凌红杏从头宿，讽刺黄鹂趁背飞。",
      "谁道关关便多事，更能缄默送芳菲。"
    ]
  },
  {
    "id": "2e89e4201f56ff15bc55d7dc7a8bb5c5",
    "title": "蝶",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "细眉双耸敌秋毫，冉冉芳园日几遭。",
      "清宿露花应自得，暖争风絮欲相高。",
      "情人殁后魂犹在，傲吏齐来梦亦劳。",
      "闲掩遗编苦堪恨，不并香草入离骚。"
    ]
  },
  {
    "id": "2e89e4201f56ff15bb242234c462ac84",
    "title": "病中",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "坐钓行樵那不倦，寻云看月亦应劳。",
      "烦襟入夜权宜减，瘦格乘秋斗顿高。",
      "猿下任窥煎药鼎，客来慵动碾茶槽。",
      "床头卧架直闲却，免有情憀揭悼骚。"
    ]
  },
  {
    "id": "2e89e4201f56ff15bb242234f7826363",
    "title": "病中",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "遗编坐罢披三豕，小轴行当倦伍禽。",
      "廉肆有徵常遇困，刀圭无状为攻深。",
      "长卿痟渴应难奈，玄晏清羸已不禁。",
      "约缚隐囊聊阁膝，忘怀未得是微吟。"
    ]
  },
  {
    "id": "2e89e4201f56ff159e6fe9c9f1db209c",
    "title": "送范寺丞",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "林中萧寂款吾庐，亹亹犹欣接绪馀。",
      "去棹看当辨江树，离尊聊为摘园蔬。",
      "马卿才大常能赋，梅福官卑数上书。",
      "黼座垂精正求治，何时条对召公车。"
    ]
  },
  {
    "id": "2e89e4201f56ff15f14890945f7d24ae",
    "title": "送史殿丞之任封州",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "炎方将命选朝伦，治行何尝下古人。",
      "拥旆肯辞临远郡，登舻还喜奉慈亲。",
      "水连芳草江南地，烟隔寒梅岭上春。",
      "若过中途值归雁，慰怀能与致音尘。"
    ]
  },
  {
    "id": "2e89e4201f56ff158dee4fb165dc9ed1",
    "title": "送史宫赞兰溪解印归阙",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "杜若萋萋天似水，一樯风信快吟怀。",
      "春坊冠盖还朝籍，宝婺溪山别县斋。",
      "访旧约僧登北固，破程乘月宿清淮。",
      "东南出宰才居最，畴为言扬向玉阶。"
    ]
  },
  {
    "id": "2e89e4201f56ff15da83890bbc9309b1",
    "title": "送马程知江州德安",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "酒酣无复耿离肠，一路之官尽水乡。",
      "公廨寒生对庐阜，客帆风定泊浔阳。",
      "波涵洲渚初收潦，露浥蒹葭未作霜。",
      "到日何人先刺谒，二林开士在琴堂。"
    ]
  },
  {
    "id": "2e89e4201f56ff15ec7fc1c20cb5e116",
    "title": "送楚执中随侍入蜀",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "严君将命之邛蜀，令子和家且侍行。",
      "洛汭好山归别业，江南芳草动离情。",
      "诗题寺壁云根润，书检松窗野色明。",
      "他日林间无所望，只求金榜看嘉名。"
    ]
  },
  {
    "id": "2e89e4201f56ff15271514f799e25a5e",
    "title": "送马程员外之任乌江",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "空色青苍寒日明，迟迟携手出柴荆。",
      "长贫少得交游者，渐老不禁离索情。",
      "去路浦帆当晚落，到官江草已春生。",
      "州监县尹多才识，当念吾宗负大名。"
    ]
  },
  {
    "id": "2e89e4201f56ff152bf9424da63e5574",
    "title": "送赵时校书之任临川司理",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "南国古来风物好，早时游览熟登临。",
      "青山满路人家远，丹橘隔江秋色深。",
      "官况暂应劳折狱，病怀终自重分襟。",
      "三年解罢当求试，多草新文慰我心。"
    ]
  },
  {
    "id": "2e89e4201f56ff15dbca81c00c5629ca",
    "title": "送吴秀才赴举",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "一战词场定策勋，麻衣西笑仕纷纷。",
      "风神已负青云气，艺业兼携白地文。",
      "辇下春华期纵辔，野中林色惜离群。",
      "明年新榜看看见，第甲嘉名且认君。"
    ]
  },
  {
    "id": "2e89e4201f56ff151741acc63d43b790",
    "title": "送陈纵之无为军",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "淮天时节少春寒，几蒂梅花雪欲残。",
      "水次军城囊剑入，雨馀村坞镫驴看。",
      "名缘未出知谁异，道为深穷却自难。",
      "第一京师早西入，庙廊题字可无韩。"
    ]
  },
  {
    "id": "2e89e4201f56ff15aefefa32c9e14c9b",
    "title": "送文光师游天台",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "天姥山深摇锡杖，野芳春翠共葳蕤。",
      "松门过水无重数，石壁看霞到尽时。",
      "闲避鸟啼应作观，忽闻人迹自留诗。",
      "秦中河朔尝游览，莫恨此方行脚迟。"
    ]
  },
  {
    "id": "2e89e4201f56ff15b2795e8f37dfdb24",
    "title": "赠胡明府",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "一琴牢落倚松窗，孤澹天君得趣长。",
      "谒庙有时封县版，坐衙终日著公裳。",
      "为收牌印教村仆，偶检图书见古方。",
      "微足税粮人更静，却支吟策立秋廊。"
    ]
  },
  {
    "id": "2e89e4201f56ff15ed807c44f9ea1cd5",
    "title": "赠当涂朱仲敏",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "甚与时流道不同，南朝台阁是家风。",
      "高闲几格图书畔，冷澹门庭树石中。",
      "因寄诗牌寻胜景，拟投文卷数名公。",
      "荣登显达他年后，应笑冥冥弋者鸿。"
    ]
  },
  {
    "id": "2e89e4201f56ff15684fc9b581390c32",
    "title": "舒城僧舍呈赠李仲宣文学",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "竹深淮寺雪萧骚，一壁寒灯伴寂寥。",
      "瘦尽骨毛终騕袅，蚀来锋刃转豪曹。",
      "宦情冷落诗中见，谈态轩昂酒后高。",
      "莫为无辜惜才术，圣明求治正焦劳。"
    ]
  },
  {
    "id": "2e89e4201f56ff155cb90c540561f027",
    "title": "赠钱唐邑长高秘校",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "几万人家山水中，为官古雅少人同。",
      "疏帘衙退卷花轴，曲槛客来凭竹风。",
      "唯道簿书多傍俗，自怜琴酒未妨公。",
      "等闲呵出郭门近，轻棹绕湖寻佛宫。"
    ]
  },
  {
    "id": "2e89e4201f56ff15c1f31fc13e4a39dd",
    "title": "喜皎然",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "金锡锵然款蠹关，云膏浓渚对跳峦。",
      "清如霜月三五夕，瘦似烟篁一两竿。",
      "旧社久抛魂梦破，近诗才举骨毛寒。",
      "池轩夜静且留宿，往往自将秋籁弹。"
    ]
  },
  {
    "id": "2e89e4201f56ff15a6581904c2d2f290",
    "title": "寄解州李学士",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "解梁贤守古难同，张盖垂鞭自士风。",
      "馆职久衔疏旧地，郡符重剖枉名公。",
      "印厅孤坐琴尊外，铃阁清谈易老中。",
      "闻演丝纶徵诏近，相如文学动天聪。"
    ]
  },
  {
    "id": "2e89e4201f56ff1592a698915c6f5b40",
    "title": "寄薛学士",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "飞徵偶未下天衢，古郡宽闲且寄居。",
      "曾许布衣通一刺，每留蔬食看群书。",
      "高斋已想闲丹灶，清梦谁同话直庐。",
      "江外敢知无别计，只携琴鹤听新除。"
    ]
  },
  {
    "id": "2e89e4201f56ff15669aa37c61f95487",
    "title": "寄傅霖",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "葛蔓烟枯束六经，高廉浑与昔贤停。",
      "黄牙稚子跨牛犊，白眼山人识剑形。",
      "寒睡草旁林酒壮，晓思河曲雨槎腥。",
      "传闻曾说平生事，不要清朝梦武丁。"
    ]
  },
  {
    "id": "2e89e4201f56ff159a3a0518562d6665",
    "title": "寄岑迪",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "久辜才术向吾朝，公罪应该洗雪条。",
      "佐邑旧曾居府寺，转官新合入京僚。",
      "门庭冷落闲中住，僮仆生疏贱价招。",
      "别后交游定相忆，酒灯棋雨几清宵。"
    ]
  },
  {
    "id": "2e89e4201f56ff1565515ec9ad018544",
    "title": "寄耏门梁进士",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "退隐无山进乏媒，杜门芳草与苍苔。",
      "贫为吾道应关命，达似他途亦是才。",
      "人静合寻衙北寺，野凉还上郭西台。",
      "江干昨夜情多少，风雨吹灯一梦回。"
    ]
  },
  {
    "id": "2e89e4201f56ff153274147ba5f82876",
    "title": "曹州寄任独复",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "交结文章尽世惊，城中幽隐更无营。",
      "敢将古道为吾事，耻对常流语子名。",
      "秋思病弹曾独听，太玄闲写待谁评。",
      "清朝故实蒲轮在，合为高贤下帝京。"
    ]
  },
  {
    "id": "2e89e4201f56ff1524a83f3ca2e78549",
    "title": "山中寄招叶秀才",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "夜鹤晓猿时复闻，寥寥长似耿离群。",
      "月中未要恨丹桂，岭上且来看白云。",
      "棋子不妨临水著，诗题兼好共僧分。",
      "新忧他日荣名后，难得幽栖事静君。"
    ]
  },
  {
    "id": "2e89e4201f56ff151ebb95a430bfab47",
    "title": "寄宣城宗言侄",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "春水涵波绿渺弥，江南芳草又离离。",
      "谢家元住青山郭，郤氏近攀丹桂枝。",
      "衣下香囊非尔好，床头诗卷愧吾痴。",
      "中林独处仍多病，早晚能来慰所思。"
    ]
  },
  {
    "id": "2e89e4201f56ff154f9e1811b3d4772d",
    "title": "寄西山勤道人",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "天竺山深桂子丹，白猿啼在白云间。",
      "死生不出千门事，坐卧无如一室闲。",
      "谁伴锡痕过寂历，自凭茶色对孱颜。",
      "忘机亦有庞居士，园井萧疏病掩关。"
    ]
  },
  {
    "id": "2e89e4201f56ff151bda397a2aaca0c1",
    "title": "寄呈张元礼",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "君栖枳棘官将满，我住蓬蒿岁正穷。",
      "驷马交游从此少，一瓢生事不胜空。",
      "衡门但枕盈盈水，群木方摇摵摵风。",
      "若念故人兼久病，公馀无惜寄诗筒。"
    ]
  },
  {
    "id": "2e89e4201f56ff1550397759a4735f81",
    "title": "寄玉梁施道士",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "子云遗构住丹房，天鼓时闻数叩霜。",
      "真景截波寻铁柱，怪书披月看铜墙。",
      "氲氲颢气朝胎息，熠熠辰辉夜步纲。",
      "大静入来诸事罢，灵芜盘穗卷良常。"
    ]
  },
  {
    "id": "2e89e4201f56ff1572a9f329102e133f",
    "title": "寄太白李山人",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "颜如童子发如黳，卜筑深当太白西。",
      "身上祇衣粗直掇，马前长带古偏提。",
      "鹍鹏懒击三千水，龙虎闲封六一泥。",
      "几度枕肱人迹外，半窗松雪论天倪。"
    ]
  },
  {
    "id": "2e89e4201f56ff153c52097ec7598b55",
    "title": "历阳寄金陵衍上人",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "藓晕莎丛古石房，寺和松竹背秋冈。",
      "骚吟未断云生褐，梵偈重开月照香。",
      "五老旧游应悄默，六朝闲事肯悲凉。",
      "西州独客心摇甚，抹碧江天鸟一行。"
    ]
  },
  {
    "id": "2e89e4201f56ff15a3f3b68a160696cd",
    "title": "春日寄钱都使",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "桃花枝重肉红垂，萱草抽苗抹绿肥。",
      "正语暖莺风细细，著双寒燕雨稀稀。",
      "亭台物景兼飘絮，宅院时情渐夹衣。",
      "指背挟肩行乐事，不甘离索向芳菲。"
    ]
  },
  {
    "id": "2e89e4201f56ff15695354f0ff7eb9df",
    "title": "寄题历阳马仲文水轩",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "构得幽居近郭西，水轩风景独难齐。",
      "烟含晚树人家远，雨湿春蒲燕子低。",
      "红烛酒醒多聚会，粉笺诗敌几招携。",
      "旅游今日堪搔首，摇落山城困马蹄。"
    ]
  },
  {
    "id": "2e89e4201f56ff156efc3703ce19acdc",
    "title": "暮春寄怀曹南通任寺丞",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "跌荡情怀每事同，十年曹社醉春风。",
      "弹弓园圃阴森下，棋子厅堂寂静中。",
      "赤脚我犹无一婢，黑头君合作三公。",
      "江湖今日还劳结，目送归飞点点鸿。"
    ]
  },
  {
    "id": "2e89e4201f56ff15a350272f1540a925",
    "title": "和西湖霁上人寄然社师",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "竹下经房号白莲，社师高行出人天。",
      "一斋巾拂晨钟次，数礼香灯夜像前。",
      "瞑目几闲松下月，净头时动石盆泉。",
      "西湖旧侣因吟寄，忆著深峰万万年。"
    ]
  },
  {
    "id": "2e89e4201f56ff1562b3567abfa9993d",
    "title": "和陈湜赠希社师",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "瘦靠阑干搭梵襟，绿荷阶面雨花深。",
      "迢迢海寺浮杯兴，杳杳秋空放鹤心。",
      "斋磬冷摇松吹杂，定灯孤坐竹风侵。",
      "锵然更有金书偈，只许龙神听静吟。"
    ]
  },
  {
    "id": "2e89e4201f56ff15c4a29966491f9a76",
    "title": "追和彭城太尉夏月寄题湖上湛源大师房",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "碧蒲红蓼白莲房，一片栾栌撼水光。",
      "海岸空闻有孤绝，山中休道更清凉。",
      "惊飞翡翠当轩鸟，袅过旃檀别院香。",
      "最爱晚天吟枕上，好云遥耸数峰长。"
    ]
  },
  {
    "id": "2e89e4201f56ff15b8fd72016b431f99",
    "title": "集贤李建中工部尝以七言长韵见寄感存怀没因用追和",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "清绝门墙冷似冰，野人怀刺昔曾登。",
      "新题对雨分萧寺，旧梦经秋说杜陵。",
      "贫典郡符资月给，老持台宪减霜棱。",
      "开元文字钟王笔，惆怅临风一烬灯。"
    ]
  },
  {
    "id": "2e89e4201f56ff1504073c2b9eeddcc1",
    "title": "和酬周启明贤良见寄",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "治世谁能吊屈平，且披湘帙散幽经。",
      "春阳尽吐芊芊草，霄极长垂两两星。",
      "半壁烟岚图太华，一筇风雪访支硎。",
      "雅吟为惠将何比，明月珊瑚海气腥。"
    ]
  },
  {
    "id": "2e89e4201f56ff15f4ae090d8478f7bb",
    "title": "酬昼师西湖春望",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "笛声风暖野梅香，湖上凭阑日渐长。",
      "一样楼台围佛寺，十分烟雨簇渔乡。",
      "鸥横残葑多成阵，柳映危桥未著行。",
      "终约吾师指芳草，静吟闲步岸华阳。"
    ],
    "annotation": [
      "酬昼师西湖春望：原作「酬画师西湖春望」，据《咸淳志》卷三三、正统本、万历本改。"
    ]
  },
  {
    "id": "2e89e4201f56ff15b01cda16debed79b",
    "title": "虢",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "本无高亮似阳城，但爱松风入耳声。",
      "五亩自开林下隐，一尊聊敌世间名。",
      "交谈不远樵农客，弄翰慵夸子墨卿。",
      "异日青冥肯回顾，夫君门族旧和羹。"
    ]
  },
  {
    "id": "2e89e4201f56ff150f6fdc80c50070b1",
    "title": "寿阳城南写望怀历阳故友",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "楚山重叠矗淮濆，堪与王维立画勋。",
      "白鸟一行天在水，绿芜千阵野平云。",
      "孤崖拂阁晴光见，极浦渔舟晓未分。",
      "吟罢骚然略回首，历阳诗社久离群。"
    ]
  },
  {
    "id": "2e89e4201f56ff153cae0035e55e9c6e",
    "title": "玉梁峡口怀朱严从事之官岭外两夕舟次",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "苍莽江湾尽入深，数家村坞在山阴。",
      "烟横落木寒初静，水带微阳晚未沉。",
      "极览定非他辈事，不来终负此生心。",
      "鲈鱼斫鲙松醪酒，曾属诗人两日吟。"
    ]
  },
  {
    "id": "2e89e4201f56ff15757e1952950865f7",
    "title": "西梁山下泊船怀别润州杲上人",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "画图行李是随缘，立别江头雨霁天。",
      "铁瓮独归三月寺，铜瓶轻挂两潮船。",
      "吟焚篆籀香初竭，老拥云霞衲已穿。",
      "昨夜西梁山下月，为师怀想几凄然。"
    ]
  },
  {
    "id": "2e89e4201f56ff159bad6f4dfe7249a5",
    "title": "春日怀历阳后园游兼寄宣城天使",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "昔年行乐伴王孙，事尽清狂是后园。",
      "一榻竹风横懒架，半轩花月到顽盆。",
      "佳人暗引莺言语，芳草闲迷蝶梦魂。",
      "今日凄凉旧春色，可堪烟雨近黄昏。"
    ]
  },
  {
    "id": "2e89e4201f56ff154bd2b73bb466bcf9",
    "title": "招思齐上人",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "两枪未试泠泠水，五鬣长闲淅淅风。",
      "清会几时搔首后，病怀无复曲肱中。",
      "寒云片段浮重巘，白鸟横斜入远空。",
      "一帙逍遥不能解，牛头焚尽待支公。"
    ]
  },
  {
    "id": "2e89e4201f56ff157126b8fa8b6029db",
    "title": "闻灵皎师自信州归越以诗招之",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "天师苍翠横金锡，地藏清凉掩竹扉。",
      "千里白云随野步，一湖明月上秋衣。",
      "诗寻静语应无极，琴弄寒声转入微。",
      "我亦孤山有泉石，肯来松下共忘机。"
    ]
  },
  {
    "id": "2e89e4201f56ff155c687aca28c8547a",
    "title": "复赓前韵且以陋居幽胜",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "画共药材悬屋壁，琴兼茶具入船扉。",
      "秋花挹露如红粉，水鸟冲烟湿翠衣。",
      "石磴背穿林寺近，竹烟横点海山微。",
      "百千幽胜无人见，说向吾师是泄机。"
    ]
  },
  {
    "id": "2e89e4201f56ff158e346c4c4cac66ae",
    "title": "诗招南阳秀才",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "莫因公荐偶失意，便拟飘蓬作旅人。",
      "志壮任存题柱事，病多争向倚门亲。",
      "危堤柳色休伤别，上苑杏花长自春。",
      "况有西湖好山水，归来且濯锦衣尘。"
    ]
  },
  {
    "id": "2e89e4201f56ff15fd37d91256025303",
    "title": "谢马程先",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "数幅丹霞夹白云，封题何事寄幽人。",
      "亏君视草禁中客，乞我浣花溪上春。",
      "且与巾箱为玩好，更无篇什写清新。",
      "我来卧病还多感，一笔蛛丝满砚尘。"
    ]
  },
  {
    "id": "2e89e4201f56ff156e2eba7eca8e8d38",
    "title": "读王黄州诗集",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "坐吟行看对清秋，懒架仍移近枕头。",
      "放达有唐惟白傅，纵横吾宋是黄州。",
      "左迁商岭题无数，三入承明兴未休。",
      "红药紫薇千一古，又添杨子伴牢愁。"
    ]
  },
  {
    "id": "2e89e4201f56ff15c05373f8371bb241",
    "title": "读种先生丁密谏诗",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "旧草闲看即自卑，圣朝空道苦于诗。",
      "高才眩望如明逸，新句无因似谓之。",
      "淮甸月华攲枕静，秣陵春色按鞭迟。",
      "邯郸独步西施笑，落得星星两鬓丝。"
    ]
  },
  {
    "id": "2e89e4201f56ff159740fd93246bc5d1",
    "title": "喜侄宥及第",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "新榜传闻事可惊，单平于尔一何荣。",
      "玉阶已忝登高第，金口仍教改旧名。",
      "闻喜宴游秋色雅，慈恩题记墨行清。",
      "岩扉掩罢无他意，但爇灵芜感盛明。"
    ]
  },
  {
    "id": "2e89e4201f56ff15ad740707b8779586",
    "title": "伤白积殿丞",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "吏散门墙转寂然，疏狂投分向生前。",
      "苦无名位高今世，空有文章出古贤。",
      "遗传得谁修阙下，孤坟应祇客江边。",
      "池阳渺渺堪垂睫，奠罢秋枝一叫蝉。"
    ]
  },
  {
    "id": "2e89e4201f56ff1504be7e686bc152f4",
    "title": "伤朱寺丞",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "妻女飘零五岭头，为君南望涕横流。",
      "浮荣暂得衣朱绂，远宦寻闻丧白州。",
      "天与声名还自折，瘴侵编什有谁收。",
      "朝中交旧知多少，应惜无儿似邓攸。"
    ]
  },
  {
    "id": "2e89e4201f56ff158186831cfd46665d",
    "title": "吊薛公孟",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "未第身魂殁帝京，东还长欠奠幽灵。",
      "遗文尽合编家传，高行谁堪撰墓铭。",
      "谈柄寂寥尘久暗，墨池荒废草空青。",
      "三招不见山巾湿，拟画轩昂太白星。"
    ]
  },
  {
    "id": "2e89e4201f56ff153b6df3f08a78e70f",
    "title": "西湖孤山寺后舟中写望",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "天竺横分景色宽，孤山背后泊船看。",
      "林藏野路秋偏静，水映渔家晚自寒。",
      "拂拂烟云初淡荡，萧萧芦苇半衰残。",
      "舂锄数点谁惊起，书破晴云粉字干。"
    ]
  },
  {
    "id": "2e89e4201f56ff15084c943735ba6e6b",
    "title": "小隐",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "鲁望无来已百年，又生吾辈在林泉。",
      "谁知隐遁为高尚，敢道文章到圣贤。",
      "月界晓窗琴岳润，竹摇秋机墨云鲜。",
      "南塘一霎霏微雨，更拥渔蓑上钓船。"
    ]
  },
  {
    "id": "2e89e4201f56ff15610f4b87be095661",
    "title": "梅花二首",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "宿霭相粘冻雪残，一枝深映竹丛寒。",
      "不辞日日旁边立，长愿年年末上看。",
      "蕊讶粉绡裁太碎，蒂疑红蜡缀初干。",
      "香刍独酌聊为寿，从此群芳兴亦阑。"
    ]
  },
  {
    "id": "2e89e4201f56ff15610f4b87794c8bc3",
    "title": "梅花二首",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "孤根何事在柴荆，村色仍将腊候并。",
      "横隔片烟争向静，半粘残雪不胜清。",
      "等闲题咏谁为愧，子细相看似有情。",
      "搔首寿阳千载后，可堪青草杂芳英。"
    ]
  },
  {
    "id": "2e89e4201f56ff157dbae064c5d7d991",
    "title": "秋怀",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "霏霏烟雨拂西窗，缃帙披残卧缥缸。",
      "林木细分山去削，水波微动鹤丁桩。",
      "凉沈欲睡何妨纵，静壮诗魔未易降。",
      "搔首旧游堪入画，一樯如练下澄江。"
    ]
  },
  {
    "id": "2e89e4201f56ff15f59232e6d75e420d",
    "title": "和酬泉南陈贤良",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "湛卢生涩鞘秋尘，方册谁谈礼乐因。",
      "两地贵游无旧识，五天清会有高人。",
      "泉关茶井当犹惜，火养丹炉看独频。",
      "扬袂公车莫相调，浮名应未似身亲。"
    ]
  },
  {
    "id": "2e89e4201f56ff15a513fc15c3c327ee",
    "title": "寄辇下莫降秀才",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "犀围古暗革靴鸣，楚楚衣裾白苎轻。",
      "节概平时长独立，文章近日合双行。",
      "且看辇毂千蹄晓，复忆溪山数峰晴。",
      "一第临临杏花宴，满都春色叫迁莺。"
    ]
  },
  {
    "id": "2e89e4201f56ff150042f6bfb05ae2f9",
    "title": "村居书事兼简陈贤良",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "抱关随俗本无能，却掩深居避爱憎。",
      "两岸解惊秋钓石，风窗花落夜棋灯。",
      "穿云寄药多山叟，刻竹留诗半野僧。",
      "吟阁晚凉堪共望，远峰苍翠势层层。"
    ]
  },
  {
    "id": "2e89e4201f56ff15c72cf79c2ac0c790",
    "title": "闵师自天台见寄石枕",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "斫石自何许，枕之怀赤城。",
      "空庐复蕙帐，旦暮白云生。"
    ]
  },
  {
    "id": "2e89e4201f56ff1584a6b85e87f17c66",
    "title": "西湖与性上人话别",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "秋山与湖水，远近如相送。",
      "后府宿扁舟，知师有归梦。"
    ]
  },
  {
    "id": "2e89e4201f56ff15cf7bbeb6abae84b1",
    "title": "送谢尉",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "试吏才未申，食贫同古人。",
      "何以赠行色，一酌湖上春。"
    ]
  },
  {
    "id": "2e89e4201f56ff15187a18d2935c1234",
    "title": "赠中师草圣",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "行草得三昧，林间尝与语。",
      "秋风忽卷衣，别我之何所。"
    ]
  },
  {
    "id": "2e89e4201f56ff151b2c2f11070dd1e2",
    "title": "送僧之京师",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "皇城十二衢，埃尘满香裓。",
      "何以待归期，山中桂花色。"
    ]
  },
  {
    "id": "2e89e4201f56ff1513be5bd1fe7d3372",
    "title": "孤山隐居书壁",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "山水未深猿鸟少，此生犹拟别移居。",
      "直过天竺溪流上，独树为桥小结庐。"
    ]
  },
  {
    "id": "2e89e4201f56ff152a193c060a420a24",
    "title": "水亭秋日偶书",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "巾子峰头乌臼树，微霜未落已先红。",
      "凭阑高看复低看，半在石池波影中。"
    ]
  },
  {
    "id": "2e89e4201f56ff15d4d0847cb70a0928",
    "title": "水轩",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "日于诗雅转沉迷，尤爱凭阑此构题。",
      "飘荡杨花春意晚，黄鹂飞过水东西。"
    ]
  },
  {
    "id": "2e89e4201f56ff15d46131787ac5fb5c",
    "title": "池上作",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "簇簇菰蒲映蓼花，水痕天影蘸秋霞。",
      "分明似个屏风上，飞起鵁鶄一道斜。"
    ]
  },
  {
    "id": "2e89e4201f56ff156a3b9dd2d1238a93",
    "title": "松径",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "霜子落秋筇卓破，雨钗堆地屐拖平。",
      "不知呵止长安客，肯爱深穿冷翠行。"
    ]
  },
  {
    "id": "2e89e4201f56ff15628a5ca503209bfc",
    "title": "竹林",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "寺篱斜夹千梢翠，山径深穿万箨乾。",
      "却忆贵家厅馆里，粉墙时画数茎看。"
    ]
  },
  {
    "id": "2e89e4201f56ff1523fba60d6912ebcd",
    "title": "菱塘",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "含机绿锦翻新叶，满匣青铜莹古花。",
      "最爱晚来鸥与鹭，宿烟翘雨便为家。"
    ]
  },
  {
    "id": "2e89e4201f56ff153b2c2370ecea0252",
    "title": "莲荡",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "楚妃皋女一何多，裳似芙蓉衣芰荷。",
      "几夕霏霏烟霭里，竞窥清浅弄重波。"
    ]
  },
  {
    "id": "2e89e4201f56ff156151cfa7af186836",
    "title": "葑田",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "淤泥肥黑稻秧青，阔盖深流旋旋生。",
      "拟倩湖君书版籍，水仙今佃老农耕。"
    ]
  },
  {
    "id": "2e89e4201f56ff158f36caa12441eeb6",
    "title": "僧有示西湖墨本者就孤山左侧林萝秘邃间状出衡茅之所且题云林山人隐居谨书二韵以承之",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "泉石年来偶结庐，冷挨松雪瞰西湖。",
      "高僧好事仍多艺，已共孤山入画图。"
    ]
  },
  {
    "id": "2e89e4201f56ff15fd14cc595f41db6e",
    "title": "孤山雪中写望寄呈景山仙尉",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "璚树瑶岑掠眼新，鲜飙时复扬珠尘。",
      "此中自是蓬莱阙，何处更寻姑射人。"
    ]
  },
  {
    "id": "2e89e4201f56ff1566e98dc67d63d6d0",
    "title": "春日斋中",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "空阶重叠上垣衣，白昼初长社燕归。",
      "落尽海棠人卧病，东风时复动柴扉。"
    ]
  },
  {
    "id": "2e89e4201f56ff15d25a5c2b1292f31e",
    "title": "山中寒食",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "方塘波绿杜蘅青，布谷提壶已足听。",
      "有客新尝寒具罢，据梧慵复散幽经。"
    ]
  },
  {
    "id": "2e89e4201f56ff15d25a5c2b74c9edb0",
    "title": "山中寒食",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "气象才过一百五，且持春酒养衰年。",
      "中林不是不禁火，其奈山樱发欲然。"
    ]
  },
  {
    "id": "2e89e4201f56ff159b75a3f4f7aa7b95",
    "title": "易从师山亭",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "林表秋山白鸟飞，此中幽致亦还稀。",
      "西村渡口人烟晚，坐见渔舟两两归。"
    ]
  },
  {
    "id": "2e89e4201f56ff15d78e0756f40c22ef",
    "title": "秋江写望",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "苍茫沙嘴鹭鸶眠，片水无痕浸碧天。",
      "最爱芦花经雨后，一篷烟火饭鱼船。"
    ]
  },
  {
    "id": "2e89e4201f56ff1500ba97bcb2fc357a",
    "title": "和王给事同诸官",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "千兵款户迂红旆，四壁留题拂紫苔。",
      "他日北山传故事，愿将猿鹤比云来。"
    ]
  },
  {
    "id": "2e89e4201f56ff158903fea32684d829",
    "title": "和蒙尉见寄",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "开尊且醉圣贤酒，理棹时乘旦暮风。",
      "懒为躬耕咏梁甫，敢将高卧敌隆中。"
    ]
  },
  {
    "id": "2e89e4201f56ff15e28fa44823173f0d",
    "title": "和酬周寺丞",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "门横野水席凝尘，束缊谁能问乞邻。",
      "除是千庐贵游客，中林时复访幽人。"
    ]
  },
  {
    "id": "2e89e4201f56ff153293945a00a51e51",
    "title": "和安秀才次晋昌居士留题壁石",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "岑寂衡门题凤处，岭云庭树似无依。",
      "湖滨伫立应相望，一信樵风晚未归。"
    ]
  },
  {
    "id": "2e89e4201f56ff15ab20cc4226e9b451",
    "title": "和",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "表里湖山极目春，据鞍时此避埃尘。",
      "苍苍烟树悠悠水，除却王维少画人。"
    ]
  },
  {
    "id": "2e89e4201f56ff153d08b72815a89aec",
    "title": "又和病起",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "展转匡床乍起来，缥缸湘帙亦慵开。",
      "三年一尉湖东住，谁识神仙本姓梅。"
    ]
  },
  {
    "id": "2e89e4201f56ff1504f07885192f57bb",
    "title": "答谢尉得替",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "牢愁漫散空阶雨，羁宦闲伤落日春。",
      "未似青青河畔草，客亭长短送离人。"
    ]
  },
  {
    "id": "2e89e4201f56ff15bd17cafc9cf47c74",
    "title": "答潘司理",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "庭柯雪压已如春，乘兴山阴亦少人。",
      "岑寂园庐何所对，酒中贤圣药君臣。"
    ]
  },
  {
    "id": "2e89e4201f56ff1564629f0022a63b72",
    "title": "载答",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "官曹久已称廉吏，田里时来顾散人。",
      "文战谈围棋局外，绛侯何事号功臣。"
    ]
  },
  {
    "id": "2e89e4201f56ff15cb7a3d620b3baf76",
    "title": "送僧游天台",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "石梁天绝赤城深，影落苍冥几万寻。",
      "金策若回聊为说，慰予终老爱山心。"
    ]
  },
  {
    "id": "2e89e4201f56ff15d7590ffd53fe1b9e",
    "title": "送陈日章秀才",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "闲却清尊掩缥囊，病来无故亦凄凉。",
      "江南春草旧行路，因送归人更断肠。"
    ]
  },
  {
    "id": "2e89e4201f56ff156b796e10f00653a5",
    "title": "送僧还东嘉",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "中林昨夜待微月，因想谢公池上楼。",
      "何意师言石门路，一瓶还自上归舟。"
    ]
  },
  {
    "id": "2e89e4201f56ff159cf0fa1aa9096f2b",
    "title": "送慈师北游",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "郁郁蒲茸染水田，渡淮闲寄贾人船。",
      "知师一枕清秋梦，多为林间放鹤天。"
    ]
  },
  {
    "id": "2e89e4201f56ff1530ce20936d5712b6",
    "title": "复送慈公还虎丘山",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "孑孑归樯五两翻，香林禅石抱云根。",
      "单囊憩罢还微笑，却是青山不出门。"
    ]
  },
  {
    "id": "2e89e4201f56ff159e7e81fae1e23a59",
    "title": "即席送江夏茂才",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "与君未别且酣饮，别后令人空倚楼。",
      "一点风帆若为望，海门平阔鹭涛秋。"
    ]
  },
  {
    "id": "2e89e4201f56ff151ace9c8024026384",
    "title": "送易从",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "吟卷田衣岁向残，孤舟夜泊大江寒。",
      "前岩百本长松色，及早回来带雪看。"
    ]
  },
  {
    "id": "2e89e4201f56ff15e4c955d1c459be3c",
    "title": "送丁秀才归四明",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "有似东浮沧海君，乘槎泛泛逐归云。",
      "蛟绡市得能为寄，拟写清真隐秘文。"
    ]
  },
  {
    "id": "2e89e4201f56ff152d085f25c453156e",
    "title": "送谢氏昆仲归闽中",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "清邵才高云与机，林间文会忽相违。",
      "南中草木正黄落，或羡冥鸿两两飞。"
    ]
  },
  {
    "id": "2e89e4201f56ff15d9ca113717c5e6a8",
    "title": "送遂",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "贝叶松枝想暂闲，半囊乘兴几时还。",
      "船窗月上沧洲远，应有诗题忆旧山。"
    ]
  },
  {
    "id": "2e89e4201f56ff157df52cbeb934270d",
    "title": "送遵式",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "杯渡当过白鹭滩，石城春气尚微寒。",
      "公台谒罢如乘兴，试访南朝事迹看。"
    ]
  },
  {
    "id": "2e89e4201f56ff157df52cbe4e14784b",
    "title": "送遵式",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "高牙熊轼隐铃斋，棠树阴浓长绿苔。",
      "丞相望尊宾谒少，清言应喜道人来。"
    ]
  },
  {
    "id": "2e89e4201f56ff157df52cbe82960648",
    "title": "送遵式",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "天竺孱颜暂掩扉，讲香浮穗上行衣。",
      "白猿声里生公石，莫遣移文怨晚归。"
    ]
  },
  {
    "id": "2e89e4201f56ff1528b7c85e52cbce73",
    "title": "送善中师归四明",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "四明山水别多时，老病心闲事事违。",
      "梦想西湖古兰若，又和秋色送僧归。"
    ]
  },
  {
    "id": "2e89e4201f56ff15c5b19e8e89ff6a67",
    "title": "送人游金山",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "水烟霜树矗层峦，点破江心一簇寒。",
      "见说天多剩得月，为予间上上方看。"
    ]
  },
  {
    "id": "2e89e4201f56ff15f3b0c7bcd7c15d22",
    "title": "送然上人南还",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "囊携琴谱与诗稿，寄卧船窗一榻深。",
      "莫向云中认江树，等闲惊起故园心。"
    ]
  },
  {
    "id": "2e89e4201f56ff15a37a02e83d2ddb2c",
    "title": "送人之",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "侧身南望但依依，片席乘风去似飞。",
      "莫谓苍梧在天末，帝乡看逐白云归。"
    ]
  },
  {
    "id": "2e89e4201f56ff15059756aad34175df",
    "title": "送有交师辇下",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "滤罗闲佩氎巾轻，秋籁随身指去程。",
      "辇下大僚多好事，退朝谁著道衣迎。"
    ]
  },
  {
    "id": "2e89e4201f56ff1547742332c70e34af",
    "title": "送大方师归金陵",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "渺渺江天白鸟飞，石城秋色送僧归。",
      "长干古寺经行了，为到清凉看翠微。"
    ]
  },
  {
    "id": "2e89e4201f56ff1513cbd50a38f9094a",
    "title": "监郡吴殿丞惠以笔墨建茶各吟一绝谢之笔",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "犀利锋铓敌五兵，梦中青镂未为灵。",
      "空山日午南窗暖，拟写黄庭内景经。"
    ]
  },
  {
    "id": "2e89e4201f56ff15464d8e16d67e9e64",
    "title": "监郡吴殿丞惠以笔墨建茶各吟一绝谢之墨",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "青晕时磨半砚云，更将书帖拂秋尘。",
      "衰羸自顾空多感，不是临池苦学人。"
    ]
  },
  {
    "id": "2e89e4201f56ff1512dc0b719204b143",
    "title": "监郡吴殿丞惠以笔墨建茶各吟一绝谢之茶",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "石辗轻飞瑟瑟尘，乳花烹出建溪春。",
      "世间绝品人难识，闲对茶经忆古人。"
    ]
  },
  {
    "id": "2e89e4201f56ff15862936f96f0497d3",
    "title": "凫",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "三三两两自相随，檀颈回看■赩衣。",
      "野水无波秋色净，不知何事忽惊飞。"
    ]
  },
  {
    "id": "2e89e4201f56ff15660570bd53d53c5a",
    "title": "猫儿",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "纤钩时得小溪鱼，饱卧花阴兴有馀。",
      "自是鼠嫌贫不到，莫惭尸素在吾庐。"
    ]
  },
  {
    "id": "2e89e4201f56ff154414eb855a13d2cb",
    "title": "鸣皋",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "皋禽名只有前闻，孤引圆吭夜正分。",
      "一唳便惊寥泬破，亦无闲意到青云。"
    ],
    "annotation": [
      "皋禽：亦作“皐禽”，鹤的别名。《文选·谢庄〈月赋〉》：“聆皐禽之夕闻，听朔管之秋引。”李善注：“《诗》曰：‘鹤鸣九皐。’皐禽，鹤也。”",
      "正分：正半，恰好一半。 ",
      "寥泬（jué）：空虚幽静。"
    ]
  },
  {
    "id": "2e89e4201f56ff1531d821a2291169a9",
    "title": "呦呦",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "深林摵摵分行响，浅葑茸茸叠浪痕。",
      "春雪满山人起晚，数声低叫唤篱门。"
    ]
  },
  {
    "id": "2e89e4201f56ff15112e3e29d80ab61b",
    "title": "小舟",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "舷低冷戛荷千柄，底𦨖斜穿月半轮。",
      "一笠一蓑人稳坐，晚风萧飒弄青蘋。"
    ]
  },
  {
    "id": "2e89e4201f56ff15167918a022c26300",
    "title": "槐木纸椎",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "入手轻乾是古槐，几声清响彻池台。",
      "椎馀鱼网如脂滑，时写新诗肯寄来。"
    ]
  },
  {
    "id": "2e89e4201f56ff1590cfe65fcd2e7303",
    "title": "自作寿堂因书一绝以志之",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "appreciation": "“湖上青山对结庐，坟前修竹亦萧疏”二句，从“结庐”和“坟前”落笔，由生前写到身后，形象地总结了他的一生。林逋是个清苦的隐逸诗人。绿波荡漾的西子湖水，翠竹葱茏的湖心孤山，令这位“梅妻鹤子”的诗人留连徜徉。这面湖依山的庐舍，正是他朝夕相处之所。诗人在此，虽“家贫衣食不足”，却“性活淡好古，弗趋荣利”，杭州近在咫尺，居然“二十年足不及城市”（均见《宋史》本传），足见其安贫乐道的志趣。首句侧重写的是“庐”，是述他生前，次句紧扣的则是“坟”，是述他身后。庐是于湖上青山相对，坟是修竹萧疏。前后相溶，然还有第二层的意思在里面，第一句乃是写生前之状，第二句则是想像之景了。虽是清苦冷落，但句子中表现出作者的一些自许和自得。林逋生前在庐侧造墓穴，自有长眠于湖光山色间之意。“亦萧疏”三字，示身后的萧条，正见隐士本色。\n《后村诗话》说林逋一生苦吟，自摘十三联五言，唯五联存集中，梅尧臣序其诗集，更叹“所存百无一二焉，於戏惜哉！”林逋也曾说：“吾方晦迹林壑，且不欲以诗名一时，况后世乎！”但好事者往往窃记之，所以遗稿尚有数百篇。“茂陵他日求遗稿，犹喜曾无封禅书”二句，是作者以遗稿中并无封禅书一类阿谀谄媚文字自慰，以示高洁。据《汉书·司马相如传》，司马相如死后，汉武帝曾从他家中取到一卷谈封禅之书。所言不外歌颂汉皇功德，建议举行“封泰山，禅梁父”的大典。林逋借古喻今，表明决不屑于像司马相如那样希宠求荣。“犹喜”，“曾无”俱为庆幸之语，感情色彩很是浓烈。这二句是林逋名句，颇为后人传诵，之所以如此，并非在于它是奇语、丽句，而是因为它表现出诗人的高尚志节。宋真宗时，大臣王钦若等伪造符瑞，怂恿真宗东封泰山，借以邀宠。林逋这两句诗是针对此事而发，立意高绝。秦观曾称赞说：“识趣过人如此，其风姿安得不高妙也！”后代文人在用司马相如草封禅书之事时，有正用反用之别，王禹偁《谪守黄冈谢表》中“茂陵封禅之书，惟期死报”之语，是正用，林逋这里是反用。对此，严有翼认为林逋要高出王禹偁一筹。以后胡仔虽颇不以为然，但林逋此二句流传之广，决非王禹偁句之可比却是事实。林逋生当北宋盛世，诗文颇有名，却淡于荣利，终生布衣，诗中所表白的，并非虚语，所透出的是一股高逸淡远之气。",
    "content": [
      "湖上青山对结庐，坟头秋色亦萧疏。",
      "茂陵他日求遗稿，犹喜曾无封禅书。"
    ],
    "comment": [
      "宋人严有翼《艺苑雌黄》：自非学力高迈，超越寻常拘挛之见，不规规然蹈袭前人陈迹者，何以臻此。"
    ],
    "translation": "生前在西湖边青葱的山岭上构筑庐舍，死后坟头上应该是秋色萧索。\n哪一天皇帝要搜求我的遗稿，我应该庆幸从来没有写过什么谈封禅之书。",
    "intro": "《自作寿堂因书一绝以志之》是宋代诗人林逋的作品。此诗前二句从“结庐”和“坟前”落笔，首句写庐，次句写坟，由生前写到身后，概括了他的一生；后二句是用典，作者以遗稿中并无封禅书一类阿谀谄媚文字自慰，说自己不屑于像司马相如那样希宠求荣，以示高洁。全诗格调高逸淡远，体现了林逋的一贯诗风。",
    "annotation": [
      "寿堂：停放死者棺木以行祭礼的厅堂。此处指坟墓。",
      "书：书写。",
      "一绝：一首绝句。",
      "志：记。",
      "青山：青葱的山岭。此指西湖孤山。",
      "结庐：构筑房舍。",
      "萧疏：寂寞，凄凉。",
      "茂陵：汉武帝陵墓，这里即指汉武帝。",
      "遗稿：指前人遗留下的手稿。",
      "封禅（shàn）书：指司马相如言封禅事的遗书。"
    ]
  },
  {
    "id": "2e89e4201f56ff159c2e833e1963c50d",
    "title": "风水洞",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "平昔常闻风水洞，重山复水去无穷。",
      "因缘偶入云泉路，林下先闻接客钟。"
    ]
  },
  {
    "id": "2e89e4201f56ff159ac5709e296ce4e8",
    "title": "闵师见写陋容以诗奉答",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "顾我丘壑人，烦师与之写。",
      "北山终日悬，风调一何野。",
      "林僧忽焉至，欲揖顷方罢。",
      "复有条上猿，惊窥未遑下。"
    ]
  },
  {
    "id": "2e89e4201f56ff155179c440be7b4200",
    "title": "监郡太博惠酒及诗",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "尘事久谢绝，园庐方晏阴。",
      "铿然郢中唱，伸玩清人心。",
      "况复对樽酒，百虑安能侵。",
      "何以比交情，松桂寒萧森。"
    ]
  },
  {
    "id": "2e89e4201f56ff150118a27d4ace84c5",
    "title": "送牛秀才之山阳省兄",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "之子咏陟冈，别我岁时晏。",
      "后夜失群鹤，高天著行雁。",
      "楚山远近出，江树青红间。",
      "尊酒无足辞，离愁满行盼。"
    ]
  },
  {
    "id": "2e89e4201f56ff15d852db65f741d36b",
    "title": "和运使陈学士游灵隐寺寓怀",
    "authorName": "林逋",
    "authorId": "2e89e4201f56ff156cfe0e613806734b",
    "dynasty": "宋",
    "content": [
      "山壑气相合，旦暮生秋阴。",
      "松门韵虚籁，铮若鸣瑶琴。",
      "举目群状动，倾耳百虑沉。",
      "按部既优游，时此振衣襟。",
      "泓澄冷泉色，写我清旷心。",
      "飘飖白猿声，答我雅正吟。",
      "经台复丹井，扪萝常遍临。",
      "鹤盖青霞映，玉趾苍苔侵。",
      "温颜煦槁木，真性驯幽禽。",
      "所以仁惠政，及物一一深。",
      "洒翰嶙峋壁，返驾旃檀林。",
      "回睨窣堵峰，天半千万寻。"
    ]
  },
  {
    "id": "2e89e4201f5af19a7647c747b74a9b46",
    "title": "挽文朝奉",
    "authorName": "李迪",
    "authorId": "2e89e4201f5af19a6602294b20b5e1cf",
    "dynasty": "宋",
    "content": [
      "散尽黄金为买书，时人笑我太痴愚。",
      "一朝有子如尧叟，何处无人说老苏。",
      "可谓死而无憾者，孰云文不在兹乎。",
      "渊明地下闻君葬，也散黄花作泪珠。"
    ]
  },
  {
    "id": "2e89e4201f5af19a348c845ec0b9c669",
    "title": "题河阳后城平嵩阁",
    "authorName": "李迪",
    "authorId": "2e89e4201f5af19a6602294b20b5e1cf",
    "dynasty": "宋",
    "content": [
      "南指嵩高北太行，大河中出贯灵长。",
      "君王不恃金汤险，自有仁恩结万方。"
    ]
  },
  {
    "id": "2e89e4201f5af19ac4c13d6e7bb730bf",
    "title": "自题爱梅",
    "authorName": "李迪",
    "authorId": "2e89e4201f5af19a6602294b20b5e1cf",
    "dynasty": "宋",
    "content": [
      "我被梅花恼几年，梅花才发便诗颠。",
      "月明绕却梅花树，直入梅花影里眠。"
    ]
  },
  {
    "id": "2e89e4201f5af19ae37f89f3e84d4106",
    "title": "灵岩",
    "authorName": "李迪",
    "authorId": "2e89e4201f5af19a6602294b20b5e1cf",
    "dynasty": "宋",
    "content": [
      "灵岩山势异，金地景难穷。",
      "塔影遮层汉，钟声落半空。",
      "千峰罗雉堞，万仞耸屏风。",
      "飞鹤来清窦，刳鱼挂古桐。",
      "名曾参四绝，封合亚三公。",
      "势彻河壖远，形差岳镇雄。",
      "仙闾邻峻极，日观伴穹崇。",
      "邃洞连蓬岛，重峦凿梵宫。",
      "望应销俗虑，登喜出尘笼。",
      "献寿嵩衡并，分茅海岱同。",
      "艮方标出震，午位对升中。",
      "岚滴晴烟碧，崖铺夕照红。",
      "巍峨齐太华，奇胜敌崆峒。",
      "鍊句共诗客，模真怯画工。",
      "天孙分怪状，神化结全功。",
      "吟赏慵回首，云泉兴愈隆。"
    ]
  },
  {
    "id": "2e89e4201f5cb4c15d18308be8cbf068",
    "title": "木芙蓉",
    "authorName": "李春伯",
    "authorId": "2e89e4201f5cb4c1d1457b72d1457b72",
    "dynasty": "宋",
    "content": [
      "甚疑牡丹丛，但病皮骨老。",
      "不宜入水看，只可隔水眺。"
    ]
  },
  {
    "id": "2e89e4201f5cb4c158a639e21f6447e9",
    "title": "鹭",
    "authorName": "李春伯",
    "authorId": "2e89e4201f5cb4c1d1457b72d1457b72",
    "dynasty": "宋",
    "content": [
      "春暗汀洲杜若香，风飘公子白霓裳。",
      "碧天片片忽飞去，何处人家水满塘。"
    ]
  },
  {
    "id": "2e89e4201f608da13e511ae4bd4e648e",
    "title": "寄刘易隐",
    "authorName": "章仙岩",
    "authorId": "2e89e4201f608da1d1457b72d1457b72",
    "dynasty": "宋",
    "content": [
      "着身尘世易遭魔，是是非非可奈何。",
      "心地一生如日月，人情千变自风波。",
      "但从正直天须见，到底关防事转多。",
      "所以古来真隐者，貂蝉不肯换渔蓑。"
    ]
  },
  {
    "id": "2e89e4201f608da1b9bbed8155120d50",
    "title": "六和塔",
    "authorName": "章仙岩",
    "authorId": "2e89e4201f608da1d1457b72d1457b72",
    "dynasty": "宋",
    "content": [
      "六和塔上一登临，当景江山入兴深。",
      "云出云归天自在，潮来潮去水无心。",
      "东南船■风方顺，西北楼台日向阴。",
      "壮矣帝居吴越旧，未甘河洛久湮沉。"
    ]
  },
  {
    "id": "2e89e4201f61af8305a6f58f680cfba8",
    "title": "题崇明寺",
    "authorName": "鲁千之",
    "authorId": "2e89e4201f61af83d1457b72d1457b72",
    "dynasty": "宋",
    "content": [
      "心情稍觉难如旧，胜迹依然日月新。",
      "鹤怨猿惊嗟往事，再来山色似迎人。"
    ]
  },
  {
    "id": "2e89e4201f659e825102391df91b55c4",
    "title": "题灵洞天福院",
    "authorName": "梁頠",
    "authorId": "2e89e4201f659e82d1457b72d1457b72",
    "dynasty": "宋",
    "content": [
      "门外落将三市隔，此中人是几生修。",
      "千寻古木含云翠，一派寒泉绕槛流。"
    ]
  },
  {
    "id": "2e89e4201f7321ad44a68760b0f7aa3e",
    "title": "游潜山",
    "authorName": "李师道",
    "authorId": "2e89e4201f7321add1457b72d1457b72",
    "dynasty": "宋",
    "content": [
      "肩舆转关随俯仰，不忧弱水澄方丈。",
      "细雾萦盘上白云，刚风肃肃天森爽。",
      "夏木阴浓四月寒，涧流触石鸣惊湍。",
      "到身已喜在福地，肯问玄都何处坛。"
    ]
  },
  {
    "id": "2e89e4201f832aac3195bc7cfa796e1c",
    "title": "君山",
    "authorName": "王濯",
    "authorId": "2e89e4201f832aacd1457b72d1457b72",
    "dynasty": "宋",
    "content": [
      "无际波光滉太虚，君山一点暮云孤。",
      "危楼栏槛能多少，展尽江湖万里图。"
    ]
  },
  {
    "id": "2e89e4201f832aac031f94015f9564b6",
    "title": "清都观",
    "authorName": "王濯",
    "authorId": "2e89e4201f832aacd1457b72d1457b72",
    "dynasty": "宋",
    "content": [
      "天上清都人莫到，山间仙观久荒凉。",
      "惟余旧浴丹砂井，一酌犹令齿颊香。"
    ]
  },
  {
    "id": "2e89e4201f8403b27532a13434b25b3c",
    "title": "吏隐堂为郑参议题",
    "authorName": "张祈",
    "authorId": "2e89e4201f8403b2d1457b72d1457b72",
    "dynasty": "宋",
    "content": [
      "平时谷口驰声名，只今朝市心如水。",
      "司马政成方外趣，官事莫能相料理。",
      "公堂卜筑在人境，钟阜孱颜是吾里。",
      "瑶林琼树风尘外，白雪阳春谈笑里。",
      "花间有酒可逃禅，客至忘吾还隐几。",
      "便应诏登金马门，乐此徜徉聊复尔。",
      "君王神圣相伊周，虎豹空山不可留。",
      "招我白云二三子，弹冠径出从公游。"
    ]
  },
  {
    "id": "2e89e4201f8b5d2aa23903438d27efcf",
    "title": "和慎思诗呈同院诸公",
    "authorName": "商倚",
    "authorId": "2e89e4201f8b5d2ad1457b72d1457b72",
    "dynasty": "宋",
    "content": [
      "秋日同文馆，群贤道足依。",
      "心游黄卷静，目送白云归。",
      "宝玉荆山尽，文星禁掖稀。",
      "清谈欣屡接，纷若落琼玑。"
    ]
  },
  {
    "id": "2e89e4201f8b5d2a8c3949b88f333268",
    "title": "和慎思未试即事杂书率用秋日同文馆为首句",
    "authorName": "商倚",
    "authorId": "2e89e4201f8b5d2ad1457b72d1457b72",
    "dynasty": "宋",
    "content": [
      "气候逢秋晏，蛩鸣入户闱。",
      "檐空看雀斗，天阔暮鸦归。",
      "风急飘庭叶，寒光著客衣。",
      "重阳故人境，应念赏心违。"
    ]
  },
  {
    "id": "2e89e4201f8b5d2a8c3949b8c63a7970",
    "title": "和慎思未试即事杂书率用秋日同文馆为首句",
    "authorName": "商倚",
    "authorId": "2e89e4201f8b5d2ad1457b72d1457b72",
    "dynasty": "宋",
    "content": [
      "门深廛市远，幽寂兴何长。",
      "径菊晴披艳，窗风晚逗凉。",
      "圣经闲里醉，尘锁梦中忘。",
      "更苦年来病，时看肘后方。"
    ]
  },
  {
    "id": "2e89e4201f8b5d2a8c3949b820a57593",
    "title": "和慎思未试即事杂书率用秋日同文馆为首句",
    "authorName": "商倚",
    "authorId": "2e89e4201f8b5d2ad1457b72d1457b72",
    "dynasty": "宋",
    "content": [
      "旁舍回廊接，重帘昼日开。",
      "鸣蝉随雨退，疏雁拂云来。",
      "吟兴降难韵，羁怀寄浅杯。",
      "惊飙渐凄紧，又欲作寒媒。"
    ]
  },
  {
    "id": "2e89e4201f8b5d2a883ab1bf8d602afa",
    "title": "和慎思初入试院",
    "authorName": "商倚",
    "authorId": "2e89e4201f8b5d2ad1457b72d1457b72",
    "dynasty": "宋",
    "content": [
      "承诏抡材敢倦行，广庭深锁待群英。",
      "分场自敌三千客，决胜谁降七十城。",
      "夜案尚闲涂卷笔，晓堂方听读书声。",
      "归时还有黄花否，已觉秋风满袖生。"
    ]
  },
  {
    "id": "2e89e4201f8b5d2a6405c4a0e623e0e7",
    "title": "次韵余干试院即事呈诸公",
    "authorName": "商倚",
    "authorId": "2e89e4201f8b5d2ad1457b72d1457b72",
    "dynasty": "宋",
    "content": [
      "风生帘幕撼层波，况值清秋一半过。",
      "堂上簪裾方鹭集，案间图史已星罗。",
      "东篱采菊朝尝酒，北里吹竽夜听歌。",
      "早晚奏名闻黼坐，望中无奈白云何。"
    ]
  },
  {
    "id": "2e89e4201f8b5d2aaff5e30f0fa07f9b",
    "title": "再呈慎思诸公兼以言怀",
    "authorName": "商倚",
    "authorId": "2e89e4201f8b5d2ad1457b72d1457b72",
    "dynasty": "宋",
    "content": [
      "南窗寂若隐山河，时枉金门步见过。",
      "谈笑且看挥麈玉，篇章宁惜洒笺罗。",
      "已羞轩冕婴身住，更问功名抚剑歌。",
      "赊得凉秋好风月，不成吟醉奈愁何。"
    ]
  },
  {
    "id": "2e89e4201f8b5d2a7428bbd1ec732828",
    "title": "次韵重九之什",
    "authorName": "商倚",
    "authorId": "2e89e4201f8b5d2ad1457b72d1457b72",
    "dynasty": "宋",
    "content": [
      "英豪献策广庭中，问辨纷纷似叩钟。",
      "名奏九重书密上，士欣千载运亲逢。",
      "莺鸣定获乔林乐，凤举应容众羽从。",
      "盛世文章由此变，坐看风俗反醇浓。"
    ]
  },
  {
    "id": "2e89e4201f8b5d2a7428bbd17a677f1f",
    "title": "次韵重九之什",
    "authorName": "商倚",
    "authorId": "2e89e4201f8b5d2ad1457b72d1457b72",
    "dynasty": "宋",
    "content": [
      "昔年此日故园东，烂醉牛山到暮钟。",
      "已往光阴那再得，如今羁旅又重逢。",
      "渊明把菊情虽厚，子美登台愿莫从。",
      "且看群书攲枕卧，病多仍负酒杯浓。"
    ]
  },
  {
    "id": "2e89e4201f8b5d2aeb85b16163c57724",
    "title": "和慎思同舍问及故山景物用钟字韵诗以答",
    "authorName": "商倚",
    "authorId": "2e89e4201f8b5d2ad1457b72d1457b72",
    "dynasty": "宋",
    "content": [
      "先生家住翠微峰，万卷诗书酒一钟。",
      "壁挂葛巾无客到，云藏古洞有仙逢。",
      "溪边晚钓呼鸥伴，花底春吟引鹤从。",
      "只恐旧山归未得，帝恩朝夕露浓浓。"
    ]
  },
  {
    "id": "2e89e4201f8e84ddb73b4289db810288",
    "title": "再扈从游小山二首",
    "authorName": "过孟玉",
    "authorId": "2e89e4201f8e84ddd1457b72d1457b72",
    "dynasty": "宋",
    "content": [
      "中官促召走双骖，诏许从游圣泽覃。",
      "历览仙山瞻凤阁，径行禁籞识龙潭。",
      "万方宁谧宜游豫，一曲升平乐宴酣。",
      "浅薄承恩愧无补，愿歌风雅继周南。"
    ]
  },
  {
    "id": "2e89e4201f8e84ddb73b4289bdb261b4",
    "title": "再扈从游小山二首",
    "authorName": "过孟玉",
    "authorId": "2e89e4201f8e84ddd1457b72d1457b72",
    "dynasty": "宋",
    "content": [
      "仙阙岧峣紫翠凝，蓬莱楼观喜重登。",
      "桫椤树老当金殿，灵壁峰高倚玉绳。",
      "辇路苔深龙甃古，瀛洲风静海波澄。",
      "分明记得经行处，曾侍君王到上层。"
    ]
  },
  {
    "id": "2e89e4201fb2a3ee704d6a84ed0f3c8b",
    "title": "题石䂬",
    "authorName": "黄希",
    "authorId": "2e89e4201fb2a3eed1457b72d1457b72",
    "dynasty": "宋",
    "content": [
      "谁赋阿房未霁虹，祇夸复道峭淩空。",
      "那知海石驱来处，都在岩花晏坐中。",
      "鲸背远冲千嶂雨，鳌头高占一天风。",
      "漫郎更有中兴颂，倩把苍崖仔细砻。"
    ]
  },
  {
    "id": "2e89e4201fb6d6c8dd4d630dc32a9724",
    "title": "武侯像",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "堂堂千载人，遗像凛如生。",
      "趋舍同一操，岂无当代英。",
      "欲唤卧龙起，四海盲聋惊。",
      "此意无今昨，未应归杳冥。"
    ]
  },
  {
    "id": "2e89e4201fb6d6c86a89881d94586a85",
    "title": "常山道中",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "路势弓腰转，湖光鉴面开。",
      "稻田春事给，村碓晚舂催。",
      "问宿尚十里，与谁同一杯。",
      "自怜今日首，频作望乡回。"
    ]
  },
  {
    "id": "2e89e4201fb6d6c8c9d96a2bb33130ae",
    "title": "和子融闻琴",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "古曲谁弹起，千年无此音。",
      "尚怜惟韵在，端欲后人寻。",
      "指上虽传操，声中要识心。",
      "半生孤此志，弦续自而今。"
    ]
  },
  {
    "id": "2e89e4201fb6d6c8d446251af0691b69",
    "title": "舟次兰溪和欧阳国瑞韵",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "客子经行处，吴江万顷秋。",
      "风烟晓浓淡，云树远稀稠。",
      "缓去花相送，重来鸟劝留。",
      "与君无楚粤，一笑况同舟。"
    ]
  },
  {
    "id": "2e89e4201fb6d6c8c52aded1a83b9ac1",
    "title": "湛溪纳凉",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "是处皆炎热，澄江消客忧。",
      "相邀读书罢，同作浴沂游。",
      "自喜坐茂树，谁能唤小舟。",
      "月华如有待，先在柳梢头。"
    ]
  },
  {
    "id": "2e89e4201fb6d6c8c6e46cd0cec8e1a8",
    "title": "和赵忠州见寄",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "道义虽同趣，穷通奈两途。",
      "蜀闽歌召杜，莘野乐唐虞。",
      "世上风波恶，胸中矛盾无。",
      "交情岁寒见，故我即今吾。"
    ]
  },
  {
    "id": "2e89e4201fb6d6c874f7fbd233855abb",
    "title": "赋叶茂卿泉石轩",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "郭外多佳士，溪南好结庐。",
      "因君爱泉石，令我想风雩。",
      "既有琴书乐，应无世俗拘。",
      "谁能厌朝市，来此共须臾。"
    ]
  },
  {
    "id": "2e89e4201fb6d6c8bc6b78691c58e26a",
    "title": "昌甫寄徐崇甫书并崇甫寄渠诗及渠兄弟和章因次其韵呈昌甫",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "念作章泉去，川流日夜东。",
      "一身长是客，双鬓已成翁。",
      "霁想濂溪月，和思柳下风。",
      "平安毅斋信，多谢为流通。"
    ]
  },
  {
    "id": "2e89e4201fb6d6c8895989256e484b2b",
    "title": "叶茂卿寄诗卷赋此以谢之",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "正念交情旧，忽来诗卷新。",
      "既能赊酒饮，宁作卖书贫。",
      "计想寻窗下，闲须过涧滨。",
      "为言田舍乐，花鸟亦情真。"
    ]
  },
  {
    "id": "2e89e4201fb6d6c8c43fff033647bcd2",
    "title": "甲申正月答昌甫见寄韵代书",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "负米尝漂迹，关心为倚门。",
      "尽欢惟啜菽，奉旨屡空尊。",
      "温剂劳分给，新诗且记存。",
      "开缄细吟讽，小立近黄昏。"
    ]
  },
  {
    "id": "2e89e4201fb6d6c8fa607b8f4497543c",
    "title": "中秋后二夕陪赵连州饮荷香亭次连州韵",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "使君今宵有高会，天为好事收滂沱。",
      "厌将歌舞竞时好，只有风月为诗魔。",
      "此际主劝客尽醉，何日弟和兄且歌。",
      "台高林影散满地，不饮奈此清光何。"
    ]
  },
  {
    "id": "2e89e4201fb6d6c84e31720c8f80c88d",
    "title": "庐山杂咏栖贤三峡桥",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "我来未试烹茶水，且读石上涪翁诗。",
      "上卧百尺晴螮蝀，下贮一匣青玻璃。",
      "渊深知是蛟龙宅，风怒似挟熊虎威。",
      "自古贤栖知几许，今有精蓝藏翠微。"
    ]
  },
  {
    "id": "2e89e4201fb6d6c8b051ad3233c880f6",
    "title": "甲辰九月初访晦庵先生大安道中和余正叔韵",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "潇潇风露菊花秋，人在瓯闽第一州。",
      "少日已尝怀壮志，今朝端不负清游。",
      "陪君数日从容语，洗我平生散乱愁。",
      "从此归来复何事，风涛虽险奈虚舟。"
    ]
  },
  {
    "id": "2e89e4201fb6d6c8b7df175b44f418af",
    "title": "归铅山正叔复用前韵和答之",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "敛藏先用肃如秋，次第阳和遍九州。",
      "岁月正缘闲里度，纷嚣那得静中游。",
      "明知与点有真乐，未足希颜却自愁。",
      "讽咏棹歌思九曲，与君重约泛扁舟。"
    ]
  },
  {
    "id": "2e89e4201fb6d6c8faf92da07697bf38",
    "title": "和李监税",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "一缕彤霞晚照晴，眼随白鸟去边明。",
      "疏疏烟树有无际，激激滩流高下声。",
      "归思楚云连日暮，新诗边月带霜清。",
      "前村倘有梅花约，草草相逢盖亦倾。"
    ]
  },
  {
    "id": "2e89e4201fb6d6c84b016b95b147807e",
    "title": "和徐子融见寄",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "学问分明有本根，一编鲁论幸今存。",
      "奈何至理难穷究，愿与良朋细讨论。",
      "欲探圣传千古秘，莫令心鉴一毫昏。",
      "吾侪总在生成内，要识无私造化恩。"
    ]
  },
  {
    "id": "2e89e4201fb6d6c87511932a2cf4e424",
    "title": "送赵国开赴崇安丞",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "十载交游一日如，高情多谢不相疏。",
      "分携幸不隔江海，得便常须访起居。",
      "折柳正当三月暮，泛舟深约九秋馀。",
      "相期暇日吟哦外，只有公勤是荐书。"
    ]
  },
  {
    "id": "2e89e4201fb6d6c8cd393b55ad869b70",
    "title": "赵守祷雨有感枕上得句足成五十六字呈赵守",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "雨意随人自及时，使君一念实通微。",
      "不知沛泽人间遍，但觉炎蒸梦里非。",
      "苗稼顿回枯欲死，桑林又喜绿添肥。",
      "从今饱吃鄱阳饭，细纪贤侯德政归。"
    ]
  },
  {
    "id": "2e89e4201fb6d6c8e878aa80a8c8111c",
    "title": "送欧阳国瑞归铅山",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "交游无数竟谁同，雅羡夫君气似虹。",
      "吾道久随流俗弊，义居今见古人风。",
      "端能纵目秦淮上，邂逅论文楚水东。",
      "归去梅花开也未，江头叶叶剪霜风。"
    ]
  },
  {
    "id": "2e89e4201fb6d6c8d0223fc21a3a1613",
    "title": "寄题吴伯丰同荣堂",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "一气同流举切身，胡然于此限比邻。",
      "直须静处工夫到，便觉闲中意思真。",
      "心远独游千载上，客来共醉一樽醇。",
      "寓形宇内皆生意，何但名园草木春。"
    ]
  },
  {
    "id": "2e89e4201fb6d6c869b1df10be262a11",
    "title": "戊午正月送赵工部赴江东参谋",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "设门大字题嘉遁，买宅浩然归去来。",
      "十亩清溪千个竹，一庭春意半窗梅。",
      "渔樵正伴诗翁乐，鸥鹭俄惊诏墨催。",
      "底事此中留不住，钓磻知有济时才。"
    ]
  },
  {
    "id": "2e89e4201fb6d6c83bf1ae5fa70ffe5e",
    "title": "许世卿孝亭邂逅为予修琴临别求诗为赋长句",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "邂逅相逢不记春，未知此际得情亲。",
      "一溪云月闲中计，三尺丝桐物外身。",
      "未有清尊酬痛饮，已惊明日是行人。",
      "抱琴归去无馀恨，大吕黄钟一味醇。"
    ]
  },
  {
    "id": "2e89e4201fb6d6c80f0ba53be4df8fc5",
    "title": "中秋雨作中夜月明余方叔留寓斋宿酒阑随水纵步方叔有诗用韵同赋",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "琼楼玉宇不胜秋，把酒临风味转优。",
      "云雨自为朝暮变，歌诗不尽古今愁。",
      "谁知明月天心到，却有佳宾水际留。",
      "无限醉眠呼不醒，步随清影只搔头。"
    ]
  },
  {
    "id": "2e89e4201fb6d6c89bf12413710b4ead",
    "title": "方叔再用前韵约同赋",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "坐谈冰雪满怀秋，珍重余君学素优。",
      "每有诗情并酒兴，为平月恨与花愁。",
      "支颐万事从渠变，拂榻今宵为我留。",
      "何处青山堪卜筑，约君归种菊千头。"
    ]
  },
  {
    "id": "2e89e4201fb6d6c8498dc7b33be9b73c",
    "title": "同余方叔龚南才纳凉于筠谷竹间题五十六字",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "蹑险扪萝策短藜，翠微深处有幽栖。",
      "风常拂面炎凉变，事不关心得丧齐。",
      "白酒携来云外饮，新诗留向竹间题。",
      "相陪尽日馀清兴，犹自徜徉玩碧溪。"
    ]
  },
  {
    "id": "2e89e4201fb6d6c82057ce36008ff1cc",
    "title": "和赵国兴访萧氏草堂",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "四野山围面面屏，何人结屋趣方成。",
      "好风吹过半湖碧，白鸟飞边一点明。",
      "乘兴半春携酒约，隔山遥夜读书声。",
      "买邻为爱茅斋近，试倩诗人状此情。"
    ]
  },
  {
    "id": "2e89e4201fb6d6c8a899dd7323c3d881",
    "title": "庚申清明日子融出游寄示纪游十绝以长句谢之",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "浴沂天气出郊坰，所至题诗取次成。",
      "花坞风烟俱入咏，云岩泉石屡增名。",
      "摩挲硖石旧题字，展转东山未尽情。",
      "不出祗寻窗下计，春光随处亦清明。"
    ]
  },
  {
    "id": "2e89e4201fb6d6c8ac3f9eb528b1ca10",
    "title": "送赵国宜赴筠州户掾",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "苦无多路旅程宽，正是江南绿打团。",
      "欲湿征衫梅雨细，不成客梦麦秋寒。",
      "官闲诗可频搜句，亲近书宜月问安。",
      "自笑无才愧之子，明时君禄讵能干。"
    ]
  },
  {
    "id": "2e89e4201fb6d6c8a2dcfc6954b1a78b",
    "title": "送赵国开赴湘阴",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "听取闽山父老谣，屡曾游戏试牛刀。",
      "双凫泽国翩翩去，一鹗秋风渐渐高。",
      "书至未忘千树橘，政成须种满城桃。",
      "早归宣室膺前席，莫漫江头赋广骚。"
    ]
  },
  {
    "id": "2e89e4201fb6d6c8fd0a3c2c0f883e22",
    "title": "和茂嘉郎中催梅韵",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "快读新诗似见梅，昏昏醉眼为君开。",
      "枝头未见粉苞露，句里先传春信来。",
      "试问花神缘底晚，政须羯鼓为渠催。",
      "前枝见说南枝早，合取彭溪溪上栽。"
    ]
  },
  {
    "id": "2e89e4201fb6d6c8e13e0be07f62126b",
    "title": "和赵国宜转寄傅岩叟诗韵时岁歉人艰食闻国宜有发粟意因有以劝相之",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "云章华阁照明时，朝野如今尚采诗。",
      "紫府只因通夕梦，永平从此失朝饥。",
      "似闻令子心传印，便有行人口似碑。",
      "还许秫田分靖节，黄花重九醉东篱。"
    ]
  },
  {
    "id": "2e89e4201fb6d6c8ed7e73affe09465f",
    "title": "赵河源幼子种莲于盆池一干开双叶戏作小诗时河源二幼子一受命矣",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "稚子堂前戏彩时，种莲积水作盆池。",
      "间闻并萼窥红影，谁识双柯媚绿漪。",
      "莫谓微荄无妙意，也知造物等儿嬉。",
      "看看膝下成双绿，为应君家此段奇。"
    ]
  },
  {
    "id": "2e89e4201fb6d6c8ef88bebe5978fef5",
    "title": "贺赵及卿黄定甫主宾联名登第",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "人杰须知本地灵，鹅峰挺拔湛溪清。",
      "新添九桂丛芳茂，旁发一枝花更荣。",
      "文社只今传盛事，宦途从此展修程。",
      "归耕愧我犹无地，仅有青山一笑迎。"
    ]
  },
  {
    "id": "2e89e4201fb6d6c8107bdfd42bdde13d",
    "title": "送赵局之官",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "琴书结束定何时，折赠新年梅一枝。",
      "诗过钓台天欲雪，春归湖岸柳成丝。",
      "交游文社顿成阔，富贵帝乡今可期。",
      "小试活民医国手，眼明诸老会相知。"
    ]
  },
  {
    "id": "2e89e4201fb6d6c8b6c541ac33530b4d",
    "title": "十二月十二日踏雪度嵩岭",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "何事隆冬震地雷，天公补过令方回。",
      "玉装庭树三番白，花间江梅六出开。",
      "岂止为民除瘴疠，且欣无地不琼瑰。",
      "到家未说丰年事，喜奉慈亲酒一杯。"
    ]
  },
  {
    "id": "2e89e4201fb6d6c8b6c541ac1d6851a4",
    "title": "十二月十二日踏雪度嵩岭",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "雪行嵩岭岁华新，又作残年踏雪人。",
      "茅屋画檐俱富贵，稚松枯木总精神。",
      "哦诗未怕寒生粟，举酒惟知暖欲春。",
      "自说到家贫亦好，两峰门外玉璘珣。"
    ]
  },
  {
    "id": "2e89e4201fb6d6c8154b39f9001af279",
    "title": "壬申春社前一日晚步欣欣园",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "何必游园问主人，只寻花柳闹中春。",
      "都无拣择行随意，不费思量句有神。",
      "是处林园明紫翠，晚晴楼阁倚嶙峋。",
      "村村鸡酒相招唤，安得便为同社邻。"
    ]
  },
  {
    "id": "2e89e4201fb6d6c85964fdc245b4160a",
    "title": "和赵忠州归耕之赋",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "壮年学易计非疏，晚读人间种树书。",
      "不向云霄羡鸿鹄，却来江海伴舂锄。",
      "感君绿野成归计，令我青山思故居。",
      "只恐奇谋未施设，折秦强赵要相如。"
    ]
  },
  {
    "id": "2e89e4201fb6d6c8f282cb91f964da3e",
    "title": "送会稽王君东归",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "人生相遇若云萍，听唱阳关酒暂停。",
      "夜雨挑灯今昨恨，秋风吹梦短长亭。",
      "笑予衰鬓霜侵绿，喜子新功刃发硎。",
      "欲当马檛何以赠，江边犹有柳条青。"
    ]
  },
  {
    "id": "2e89e4201fb6d6c85107a4b25d150b10",
    "title": "题赵守飞霞亭",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "问津早似武陵溪，屋上鹅峰有遁肥。",
      "醉脸丹时歌雪白，碧山深处染桃绯。",
      "林亭缥缈仙翁乐，酒盏交酬花片飞。",
      "逍遣个中闲日月，赋诗应不送春归。"
    ]
  },
  {
    "id": "2e89e4201fb6d6c89e6fb4b04185cb0e",
    "title": "再用韵呈赵守",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "不待渔舠唤隔溪，种桃千树正红肥。",
      "山围晓障新图画，花押春班簇紫绯。",
      "池净白鸥相对浴，客来青鸟故双飞。",
      "寄诗为问花前醉，何似天香满袖归。"
    ]
  },
  {
    "id": "2e89e4201fb6d6c8c346ade195679b7d",
    "title": "和赵忠州园亭落成宴客三首其一自为堂",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "双旌未逐诏书还，放适何妨且谢安。",
      "地拔鹅峰长突兀，天教老子得蹒跚。",
      "病瘳不必维摩问，客醉谁知太守欢。",
      "更乞为时推此意，要令宵旰九重宽。"
    ]
  },
  {
    "id": "2e89e4201fb6d6c83dad7a4a595b7998",
    "title": "庐陵于两池中作船亭名卧芦取山谷满船明月卧芦花之句落成为赋小诗",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "路入芳池柳岸行，宛然野渡一舟横。",
      "只缘胸次规模别，便有江湖气象生。",
      "云影恍疑帆影度，啸歌中有棹歌声。",
      "天书恐逐衔芦雁，未许花边卧月明。"
    ]
  },
  {
    "id": "2e89e4201fb6d6c8dfab89f20ba43cd8",
    "title": "晚坐卧庐复与庐陵同用前韵",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "待得巡檐有月行，梅仙无惜为琴横。",
      "频招野客耽诗兴，只恐东君费曲生。",
      "拄笏静看山拥翠，凭栏闲听水流声。",
      "人生聚散无劳较，万里青天白鸟鸣。"
    ]
  },
  {
    "id": "2e89e4201fb6d6c826b9732c537dad95",
    "title": "送叶味道赴南宫",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "圣世宗儒重设科，名公硕德总搜罗。",
      "近年底事摧颓甚，士气都缘斫丧多。",
      "忧世情词常恳恻，喜君事业久研磨。",
      "不才但有山林兴，洗耳专听奏凯歌。"
    ]
  },
  {
    "id": "2e89e4201fb6d6c8a12535bc4c9765fd",
    "title": "追赋齐山",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "兴动齐山杖屦飞，可人迟日嫩晴晖。",
      "一堤烟柳连秋浦，万里江山入翠微。",
      "泉石怪奇难尽究，古今题品待携归。",
      "春来歌酒虽无禁，不与红尘染是非。"
    ]
  },
  {
    "id": "2e89e4201fb6d6c84d6eef6bba09a247",
    "title": "追赋台治诸景有怀仓使",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "日日花光展翠游，芙蓉高树压城头。",
      "招邀风月新添竹，管领湖山数上楼。",
      "欲伴清琴庭舞鹤，不惊使节浦眠鸥。",
      "花开红藕薰风细，恨不同撑柳外舟。"
    ]
  },
  {
    "id": "2e89e4201fb6d6c89897e867a51936e0",
    "title": "送赵国呈赴金坛",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "未成花柳种成堤，早有先声到浙西。",
      "待得已书驯雉绩，不妨聊访旧鸾栖。",
      "堂前风入琴三弄，江上春归雨一犁。",
      "莫道催科能样急，也分一念到群黎。"
    ]
  },
  {
    "id": "2e89e4201fb6d6c8b77bef23db171dcd",
    "title": "与周希颜游灵泉归途偶作",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "花日迟迟暖似烘，杖藜飞舞趁东风。",
      "野桥傍水柳先绿，山寺留春桃正红。",
      "信步哦诗忘日晚，因言契理觉春融。",
      "莆田远在千山外，长使灵泉信息通。"
    ]
  },
  {
    "id": "2e89e4201fb6d6c892d71b0332694dfd",
    "title": "周公美载酒见过以长句见谢意",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "门前题凤风何薄，雪夜回舟意未真。",
      "谁似松溪弄明月，兴来载酒访幽人。",
      "扣舷牛渚盟当践，落帽龙山约又新。",
      "况有梅花凉玉雪，暑窗容我日为邻。"
    ]
  },
  {
    "id": "2e89e4201fb6d6c8b60cf1865821df1a",
    "title": "中秋后一夕正望浮桥观月",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "省赋山间明月章，好风吹我上河梁。",
      "冰轮不带一分缺，玉鉴无如今夕光。",
      "正自凭栏观水静，不妨倚杖看人忙。",
      "有谁会得迟归意，籁息天高午夜凉。"
    ]
  },
  {
    "id": "2e89e4201fb6d6c8793df547a22d72e1",
    "title": "重九后一日同公美游灵泉公美举示莲塘纳凉之句后公美和予浮桥观月之韵纪灵泉之游予以老人不快不暇即赋老人既安用渠纳凉韵为谢",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "寺访灵泉山路长，赋诗因得话莲塘。",
      "林间度竹风无暑，涧里流花水带香。",
      "静胜携筇终日款，闲来坐石满襟凉。",
      "纪游未暇牵人事，题品输君第一章。"
    ]
  },
  {
    "id": "2e89e4201fb6d6c89dff21ff45f3fe23",
    "title": "十月九日同公美践上林之约回途纪实",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "景入小春方嫩寒，缓行不觉鸟间关。",
      "倚空叠嶂何崷崒，带石清溪屡绕环。",
      "政拟徘徊檀木岭，且先点检上林山。",
      "杖藜未作忙归计，又喜临清得钓湾。"
    ]
  },
  {
    "id": "2e89e4201fb6d6c8ae45755352b96210",
    "title": "节后赴傅岩叟之招望日同游栖隐庵华严寺呈岩叟及同游者",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "乘兴联翩渡小溪，轻车不怕日斜西。",
      "拟来古寺观新扁，且向山斋读旧题。",
      "茆屋起烟归路暝，秋云阁雨暮天低。",
      "人生适意惟行乐，不较毫芒宠辱齐。"
    ]
  },
  {
    "id": "2e89e4201fb6d6c8ae274ab6875952bf",
    "title": "岩叟用前韵相留践云岩之约和韵以谢",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "屡陪轩骑过横溪，每想云岩望眼西。",
      "酬约再寻山下路，赋诗留与石间题。",
      "吟风弄月计为上，竞利争名著总低。",
      "明日杖藜归故隐，人生离合信难齐。"
    ]
  },
  {
    "id": "2e89e4201fb6d6c827404a2172d9423a",
    "title": "寄题黄子京贫乐斋",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "羞逐纷纷世所趋，东溪风月未尝孤。",
      "闭门蒿藋从渠长，堆案简编聊自娱。",
      "机括要须明活法，箪瓢非但守枯株。",
      "不观点也风雩意，洒落胸中一累无。"
    ]
  },
  {
    "id": "2e89e4201fb6d6c8bda28f059eb47a24",
    "title": "又谢子京惠贽见",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "少日深期造孔门，于今老矣叹无闻。",
      "自怜大业乖传授，赖有遗编可讨论。",
      "君赠名章多过誉，我惭衰朽不胜文。",
      "誓言愿毕馀生力，细与穷源探本根。"
    ]
  },
  {
    "id": "2e89e4201fb6d6c89786f0f1e2babbf2",
    "title": "永丰祝子益和予诗见寄许见访以长句谢之且坚其约",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "反关甘与世情暌，绿遍闲庭草欲齐。",
      "何处客来谈列岫，有人雪踏自东溪。",
      "坐低流俗几千辈，已见新诗第一题。",
      "他日竹林如肯过，圣门相与探端倪。"
    ]
  },
  {
    "id": "2e89e4201fb6d6c8400e464e320e850d",
    "title": "寄题列岫",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "面面青山不记名，想知宜雨亦宜晴。",
      "去来自在云千叠，高下无多屋数楹。",
      "晨诵昼弦俱乐事，春光秋月总诗情。",
      "个中真乐谁能识，不问人间枯与荣。"
    ]
  },
  {
    "id": "2e89e4201fb6d6c89c670704c1117e48",
    "title": "送赵国宜之官武林",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "自从栖隐入山深，间阔真同金玉音。",
      "已谓清光依日月，不知幽趣尚园林。",
      "暂违陶径菊松面，喜动苏堤梅柳心。",
      "闻道专留荐贤牍，知音当在伯牙琴。"
    ]
  },
  {
    "id": "2e89e4201fb6d6c87aed29cefaa2842d",
    "title": "送赵惠卿赴玉沙法曹",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "不辞艰险涉江湖，素志惟期欲展舒。",
      "平允外应无别法，坦夷中自有亨衢。",
      "虽云天远雁行近，未至风高鱼素疏。",
      "见说民淳须事简，不妨宦学进工夫。"
    ]
  },
  {
    "id": "2e89e4201fb6d6c867b9e8dba187084c",
    "title": "昌甫前诗见简方和去未达间再于岩叟处见后诗和韵以谢",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "章泉相去每相思，多谢交情不见遗。",
      "缱绻方赓前日句，联翩又读后来诗。",
      "梅方迎腊多投好，菊已凌霜不入时。",
      "大抵世情皆若此，吾侪真结岁寒知。"
    ]
  },
  {
    "id": "2e89e4201fb6d6c8b037934f0894dad6",
    "title": "清明资福僧遣诗赋此以答之",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "清明恰值雨晴时，剩喜邻僧福有诗。",
      "十里懒寻沽酒旆，一编深下读书帷。",
      "放怀是处青春好，无事于中白日迟。",
      "况是精蓝去家近，兴来何惜瘦藤支。"
    ]
  },
  {
    "id": "2e89e4201fb6d6c8df2d95404334aec2",
    "title": "六月十二日喜雨",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "麟经书雨意何如，可喜非常故可书。",
      "膏泽未观南亩遍，嫩凉且觉北窗虚。",
      "采诗好入丰年颂，把酒聊娱化日舒。",
      "怀抱一时宽亩𤱶，微疴勿药顿消除。"
    ]
  },
  {
    "id": "2e89e4201fb6d6c8b78b1c6ec5655680",
    "title": "贱生诸友有祝颂语以五十六字谢之",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "庸庸不作世间奇，空负生成造化机。",
      "岁月漫惊多发积，功程殊未进毫微。",
      "不贪腰下悬金印，且自尊前戏彩衣。",
      "多谢诸君借辉润，一朝盈箧尽珠玑。"
    ]
  },
  {
    "id": "2e89e4201fb6d6c8919d117a67bd8ee2",
    "title": "九月十八日自双溪还寺车中偶得",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "太初元有此山川，往古来今几许年。",
      "合是地灵神降岳，为生人杰柱惊天。",
      "遗民但抱羲农朴，正学谁知孔孟传。",
      "要识碧溪流不断，后人须看石崖镌。"
    ]
  },
  {
    "id": "2e89e4201fb6d6c886d7f6cb5d045c3d",
    "title": "谢昌甫以诗惠药笺",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "药裹屡蒙扶病亲，一番书至一情真。",
      "人言莫急晨昏奉，我叹尚为萍梗身。",
      "栖隐重曾定要约，章泉一见话悲辛。",
      "吴笺况拜殷勤赐，且续新诗为缕陈。"
    ]
  },
  {
    "id": "2e89e4201fb6d6c82958fb8f17d7a3b7",
    "title": "和张元德寄昌甫末章见及之韵",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "江南目断短长亭，会面无由见德星。",
      "所及交情无皂白，且欣师训炳丹青。",
      "君将偃室春鸣瑟，我但莱衣日过庭。",
      "多谢新诗相勉进，敢忘圭复识中扃。"
    ]
  },
  {
    "id": "2e89e4201fb6d6c860d7d960f2c26559",
    "title": "用前韵寄昌甫",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "几欲来观鱼计亭，未酬此约已星星。",
      "自从萧寺一回别，不记春山几度青。",
      "尚友古人长闭户，喜闻新命忽扬庭。",
      "兴来会作扁舟去，剥啄应劳为启扃。"
    ]
  },
  {
    "id": "2e89e4201fb6d6c899d82c0b6db74a1e",
    "title": "和周公美韵",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "风光报答可无诗，渐喜春风熟燕泥。",
      "客至甚思留竹隐，书来无奈趣岩栖。",
      "幸同故国云虽暮，朗诵新吟日未西。",
      "自愧续貂才不敏，徘徊月已在榱题。"
    ]
  },
  {
    "id": "2e89e4201fb6d6c8799dc4a24ed829f5",
    "title": "赋萧爽薝卜戏岩叟",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "且喜花时雨不妨，凭阑闲与细平章。",
      "一池交映月添白，六出同妍雪逊香。",
      "素有书痴缘病懒，不知诗兴为渠忙。",
      "道人雅好惟清供，却恐花神索酒觞。"
    ]
  },
  {
    "id": "2e89e4201fb6d6c85ff1bb34104bce6d",
    "title": "岩叟约观栖隐薝卜雨阻和前韵送酒再用韵答之",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "暂辍书程业未妨，倚栏高诵杜陵章。",
      "不知雨意将诗意，但觉花香带酒香。",
      "散破苦嫌饥雀下，争喧闲看蜜蜂忙。",
      "也知栖隐如萧爽，恨不花前共举觞。"
    ]
  },
  {
    "id": "2e89e4201fb6d6c8370ef3c320408839",
    "title": "火田郑次山贫士也家有燕坐之处五为赋之寓意轩",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "山水可吾情，对酒不必醉。",
      "及其不以酒，何由得翁意。"
    ]
  },
  {
    "id": "2e89e4201fb6d6c8f6a566686d52fb59",
    "title": "火田郑次山贫士也家有燕坐之处五为赋之观省斋",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "一息万里驰，白日天无光。",
      "归来固吾圉，宇泰生吉祥。"
    ]
  },
  {
    "id": "2e89e4201fb6d6c8ad66188a23d01f83",
    "title": "火田郑次山贫士也家有燕坐之处五为赋之槁木寮",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "夜半一阳动，万木总皆春。",
      "当观向荣意，从此识吾仁。"
    ]
  },
  {
    "id": "2e89e4201fb6d6c895f4ffb168689f08",
    "title": "火田郑次山贫士也家有燕坐之处五为赋之岁寒谷",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "中独抱孤清，外示聊以朴。",
      "不结桃李交，风味良不恶。"
    ]
  },
  {
    "id": "2e89e4201fb6d6c8883bbdf2f30e5c79",
    "title": "火田郑次山贫士也家有燕坐之处五为赋之隐窝",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "筑室在涧阿，种木清成阴。",
      "中有圣人书，可以乐吾心。"
    ]
  },
  {
    "id": "2e89e4201fb6d6c8f04f116719c5986f",
    "title": "新居六咏竹林隐居",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "无才济苍生，竹林远栖遁。",
      "中有圣人书，饭蔬自无闷。"
    ]
  },
  {
    "id": "2e89e4201fb6d6c8f04f11677a7b408d",
    "title": "新居六咏竹林隐居",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "筑堤环碧沼，种花仍满堤。",
      "幽人日往来，非关桃李蹊。"
    ]
  },
  {
    "id": "2e89e4201fb6d6c8f04f1167c8f7ba21",
    "title": "新居六咏竹林隐居",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "池东如月弦，池西如月弓。",
      "池北千丈屏，倒影碧波中。"
    ]
  },
  {
    "id": "2e89e4201fb6d6c8f04f116739425e2f",
    "title": "新居六咏竹林隐居",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "清沟知几曲，花落流红锦。",
      "何须浮羽觞，自可供杯饮。"
    ]
  },
  {
    "id": "2e89e4201fb6d6c8f04f1167de64c8df",
    "title": "新居六咏竹林隐居",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "燕坐焚清香，日永袅烟篆。",
      "妙处良独知，功收物欲战。"
    ]
  },
  {
    "id": "2e89e4201fb6d6c8f04f1167585e7d2a",
    "title": "新居六咏竹林隐居",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "绿阴初散地，今有入檐枝。",
      "开窗对潇洒，岁寒惟独知。"
    ]
  },
  {
    "id": "2e89e4201fb6d6c84d2575a2706fdace",
    "title": "寄题俞伯南所居希贤",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "毋为陵学山，当为川学海。",
      "尹重贵自任，颜乐誓不改。"
    ]
  },
  {
    "id": "2e89e4201fb6d6c8ca0c46db061a6778",
    "title": "寄题俞伯南所居野处",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "岩筑无外求，莘耕有馀乐。",
      "既为尧舜民，自抱羲农朴。"
    ]
  },
  {
    "id": "2e89e4201fb6d6c8c0828d0ebdcc27af",
    "title": "寄题俞伯南所居毅斋",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "器重或可胜，道远畴能至。",
      "勉效既竭回，羞称愿息赐。"
    ]
  },
  {
    "id": "2e89e4201fb6d6c8e86b9fa72b635588",
    "title": "玉山朱文龙有遗经林野二处赵昌甫程德夫皆有诗朱求予同作遗经",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "汉人一经训，籯金云不如。",
      "君家遗经意，不与汉人俱。"
    ]
  },
  {
    "id": "2e89e4201fb6d6c82c26c520c6bec15f",
    "title": "玉山朱文龙有遗经林野二处赵昌甫程德夫皆有诗朱求予同作林野",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "有人抱幽真，偏适林野趣。",
      "要之等喧寂，乃是安心处。"
    ]
  },
  {
    "id": "2e89e4201fb6d6c885e12bea94d6c4ff",
    "title": "晚步清晖不见主人题竹间",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "饱食无馀事，逍遥散步行。",
      "清晖人不见，鸥鹭自相迎。"
    ]
  },
  {
    "id": "2e89e4201fb6d6c8c1e75d25c69456b6",
    "title": "辛丑",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "青山双夹小溪流，绿筱人家古渡头。",
      "虽是溪山不相识，劝人啼鸟却相留。"
    ]
  },
  {
    "id": "2e89e4201fb6d6c861de51b6a3565e26",
    "title": "和正叔咏梅一绝",
    "authorName": "陈文蔚",
    "authorId": "2e89e4201fb6d6c8e8b1cbd0b3ba8f1b",
    "dynasty": "宋",
    "content": [
      "儿童剪伐未须施，竹外横斜一两枝。",
      "冷艳更开深雪里，此花应不冀人知。"
    ]
  }
]