[
  {
    "id": "2e89e42025f58f67993fb81c1ad57471",
    "title": "寄潘歙州伯恭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我贫性爱酒，有酒无钱沽。新安走牙兵，六月至我庐。",
      "手中持尺题，肩上担瓦壶。高山度青天，救此愁肠枯。",
      "开之聊倾樽，渴肺如浇酥。醉来欲学李白骑鲸鱼，又思阮籍跨蹇驴。",
      "上溪无健鳞，下岭无壮驹，忆君南望空长吁。"
    ]
  },
  {
    "id": "2e89e42025f58f673ee8ac8d03f3545b",
    "title": "依韵和永叔澄心堂纸答刘原甫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "退之昔负天下才，扫掩众说犹除埃。",
      "张籍卢仝斗新怪，最称东野为奇瑰。",
      "当时辞人固不少，漫费纸札磨松煤。",
      "欧阳今与韩相似，海水浩浩山嵬嵬。",
      "石君苏君比卢籍，以我拟郊嗟困摧。",
      "公之此心实扶助，更后有力谁论哉。",
      "禁林晚入接俊彦，一出古纸还相哀。",
      "曼卿子美人不识，昔尝吟唱同樽罍。",
      "因之作诗答原甫，文字駚稳如刀裁。",
      "怪其有纸不寄我，如此出语亦善诙。",
      "往年公赠两大轴，于今爱惜不辄开。",
      "是时有诗述本末，值公再入居兰台。",
      "崇文库书作总目，未暇缀韵酬草莱。",
      "前者京师竞分买，罄竭旧府归邹枚。",
      "自惭把笔粗成字，安可远与钟王陪。",
      "文墨高妙公第一，宜用此纸传将来。"
    ]
  },
  {
    "id": "2e89e42025f58f67b33887f24f2b71cd",
    "title": "依韵酬永叔示予银杏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "去年我何有，鸭脚赠远人。",
      "人将比鹅毛，贵多不贵珍。",
      "虽少未为贵，亦以知我贫。",
      "至交不变旧，佳果幸及新。",
      "穷坑我易满，分饷犹奉亲。",
      "计料失广大，琐屑且沉沦。",
      "何用报珠玉，千里来殷勤。"
    ]
  },
  {
    "id": "2e89e42025f58f67259dbc46dda1817f",
    "title": "依韵酬永叔再示",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前岁守廪京城西，有如勾践巢会稽。",
      "引杯尝胆未雪耻，怒蛙起揖当涔蹄。",
      "海天白日蔽光影，霹雳一过收云霓。",
      "九皋澄明鹤翅湿，欲暮刷羽声嘶嘶。",
      "客来东方美须鬣，夜光出袖行无迷。",
      "授予照眼已希世，自顾臭辣犹萍齑。",
      "文章制作比善塑，物象变怪一以泥。",
      "泥虽各用有巧拙，巧之高绝非由梯。",
      "又闻东夷蹈水底，骑颈直踞通天犀。",
      "曼卿子美搂入室，似使二嫂治朕栖。",
      "舜归在床不可得，此实素分非能齐。",
      "而今我独向田里，秋稼已熟烹黄鸡。",
      "自倾白酒坐溪上，谁念往日无粱稊。",
      "邻邦或有寄嘉酿，瓦罂土缶盛玻瓈。",
      "昨喜得书书满纸，官尊职大怜我睽。",
      "怪我书乱苦简略，疲驽岂敢攀骏骊。",
      "贵贱交情古来有，胸中不欲置畛畦。",
      "世间百事厌着意，但愿无病年寿跻。",
      "田园未多亦粗给，儿女况足资提携。",
      "终当去问绵上叟，自与野老月下犁。"
    ]
  },
  {
    "id": "2e89e42025f58f67526f17a9cc63ed7e",
    "title": "池州萧相楼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "楼中九华峰，天削水苍玉。",
      "公圭何参差，来云自联续。",
      "我思唐萧家，八人居宰录。",
      "朱栏几废兴，下视寒江曲。",
      "吴侯来为邦，百事无窘束。",
      "新之以登临，风月咏玩足。",
      "安得黄鹄翼，一举遗世俗。"
    ]
  },
  {
    "id": "2e89e42025f58f67410072ecdf6d2f8e",
    "title": "杂兴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "苦楝树，青鹁鸪。啄盐土，鸣呜呜。老鸦衔茶子，争噪落岭隅。",
      "不觉茶满山，渔利入江湖。盐由鹁鸪起，茶由老鸦趋。",
      "诱以触禁网，二鸟谁与诛。"
    ]
  },
  {
    "id": "2e89e42025f58f67410072ecd635db8e",
    "title": "杂兴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "东家月吐明，西家犬争吠。",
      "月兔在中天，曾何竞窥秽。",
      "姮娥虽夜行，莫比淫奔废。",
      "呶呶篱下音，胡不钤其喙。"
    ]
  },
  {
    "id": "2e89e42025f58f67b9fc71b0f982fc94",
    "title": "答了素上人用其韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "予心每淡泊，世路多变诈。",
      "枭鸣与鵩怪，何用思弹射。",
      "空山虽夜行，猛虎终不怕。",
      "功名未逢时，壮士且出胯。",
      "七尺无竞躯，市人应亦讶。",
      "有香知害身，抉脐见穷麝。",
      "一朝珠出渊，百金未酬价。",
      "尔寻远公去，絜钵庐峰下。",
      "我趋仁义急，不解如陶谢。"
    ]
  },
  {
    "id": "2e89e42025f58f67be40e7df82fdfa0d",
    "title": "送通判黄国博入浙",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "西风半空鸣且号，吴天点破吴鸿高。东溪车马走送客，白露衰兰轻若毛。",
      "客当西归乃东去为何，欲及八月十五夜观洪涛。",
      "洗荡生前邑邑不平气，付与沧海之水随滔滔。却来广陵愿相见，拍手大笑倾新醪。",
      "一饮一石无一钱，莫管寒近脱弊袍。脱袍准酒不惜醉，天意未必冻我曹。"
    ]
  },
  {
    "id": "2e89e42025f58f67f479305d25482c0f",
    "title": "乌啄枣",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "树头阳乌饥啄枣，破红绕地青蝇老。",
      "青蝇雨湿惊不飞，残枣入泥人不扫。",
      "西风落尽鸟亦归，晋客齿黄终懊恼。"
    ]
  },
  {
    "id": "2e89e42025f58f677a41fdd2703ef6ac",
    "title": "潘歙州怪予遂行与黄君同路黄先游浙矣依韵酬寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "未识潘岳貌，已知潘岳名。去年改藩屏，暂此解佩缨。",
      "一见意已合，谈笑仆屡更。岂唯文学富，况亦论事精。",
      "溪边昔欲罢，屑屑秋雨零。于今又闻蝉，重起悲凉情。",
      "作诗远见招，值我将西行。譬彼矫翼鸟，革然顾侣鸣。",
      "苍山不可陟，空入江上舲。黄君虽云约同泛，明日自访柳恽汀。",
      "寒儒所向多不成，或西或东车马惊。高楼登望酸目睛，欲观弄涛仍脍鲸。",
      "新安太守空相迎，举手谢君江水清。"
    ]
  },
  {
    "id": "2e89e42025f58f671fe3e5f5e05058e9",
    "title": "潘歙州寄纸三百番石砚一枚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "永叔新诗笑原父，不将澄心纸寄予。",
      "澄心纸出新安郡，腊月敲冰滑有馀。",
      "潘侯不独能致纸，罗纹细砚镌龙尾。",
      "墨花磨碧涵鼠须，玉方舞盘蛇与虺。",
      "其纸如彼砚如此，穷儒有之应瞰鬼。"
    ]
  },
  {
    "id": "2e89e42025f58f677642cf7bed7aa948",
    "title": "八月七日始见白髭一茎",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔见白髭惊，今见白髭喜。",
      "人将拔去之，我独不然耳。",
      "拔之既更生，留之何所耻。",
      "白日傥日拔，日拔讵能已。",
      "黑壮不为贵，白衰不为鄙。",
      "道德保于中，任从髭发齿。"
    ]
  },
  {
    "id": "2e89e42025f58f67fea57c57edb12a92",
    "title": "送僧了素游庐山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "平生爱庐山，梦寝不可去。",
      "江上饶贾船，偶来看已饫。",
      "释子言南游，徘徊瞻瀑布。",
      "月飞金熨斗，光展千尺素。",
      "嫦娥呼织女，机杼勿复措。",
      "必虞山鬼笑，皎洁无纤污。",
      "尔若见远公，赠之为坐具。"
    ]
  },
  {
    "id": "2e89e42025f58f67a276bca782166c62",
    "title": "送方进士游庐山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "长风沙浪屋许大，罗刹石齿水下排。",
      "历此二险过湓浦，始见瀑布悬苍崖。",
      "系舟上岸入松径，三日踏穿新蜡鞋。",
      "路盘深谷出岭望，后山日照前山霾。",
      "偶逢风雨恐衣湿，侧倚石胁人相乖。",
      "雨收不觉在高处，却见童仆提携偕。",
      "水声不绝鸟声好，药草香气侵人怀。",
      "老僧避俗去足跣，野客就涧开门䦱。",
      "树岩隐映见寺刹，层层杳杳跻云阶。",
      "坞田将穫乌雀横，秋果正熟猴猿𪘨。",
      "东林淡齑应似旧，唯此足以待尔侪。",
      "子心洒落撇然往，我方尘垢难磨揩。"
    ]
  },
  {
    "id": "2e89e42025f58f6727e92577becf3cc3",
    "title": "读日者传答俞生",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "宋忠为大夫，贾谊为博士。",
      "同与休沐下，访卜长安市。",
      "吾不如二人，读书无举跬。",
      "借曰当乘肥，乘肥非我指。",
      "唯思泉石间，坐卧松风美。"
    ]
  },
  {
    "id": "2e89e42025f58f67634efe2c011a290e",
    "title": "九月六日登舟再和潘歙州纸砚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "文房四宝出二郡，迩来赏爱君与予。",
      "予传澄心古纸样，君使制之精意馀。",
      "自兹重咏南堂纸，将今世人知首尾。",
      "又得水底碧玉腴，溪匠畏持如抱虺。",
      "拜贶双珍不可辞，年衰只怕歔歈鬼。"
    ]
  },
  {
    "id": "2e89e42025f58f67c366f2a0eab794ed",
    "title": "九月十一日下昭亭舟中",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "平生山野性，坐卧爱流水。",
      "适从昭亭来，兴自明河起。",
      "小舟浮轻槎，身入星辰里。",
      "饮牛谁家郎，照鬓谁家子。",
      "隔岸心相望，翻然洲鹊喜。",
      "滩头磷磷石，欲赠畏指毁。",
      "留取自支机，成都无卜士。"
    ]
  },
  {
    "id": "2e89e42025f58f67316299a4370e95c7",
    "title": "和张簿宁国山门六题其一山门",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "青山中穴为大门，下通轨辙高莫论。",
      "飞云出纳不计限，双峙平削无刀痕。",
      "入门复见田园美，田外峰峦回抱尊。",
      "栖灵畜怪不可诘，夔魈往往来守阍。"
    ]
  },
  {
    "id": "2e89e42025f58f6740a93677ee0c9d8c",
    "title": "将离宣城寄吴正仲",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吴均诗语多奇揭，苦倩鸳鸯谢明月。",
      "昭亭川上此禽闲，为寄吴郎我西发。",
      "西归千里浮轻舟，夜观蟾光逆水流。",
      "水流东海月西海，各去虽殊意常在。",
      "月偏皎皎随人行，水亦沄沄非浪改。",
      "酒盆龙杓闲到吟，梅花重叶将谁采。"
    ]
  },
  {
    "id": "2e89e42025f58f671447df24247f2132",
    "title": "汤珙秘校遗沉水管笔一枝",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "沉香细干天通中，束毫为呼诸葛翁。",
      "久从海上厌持握，乞与阮籍书途穷。",
      "物珍岂宜贱子有，更后应合归王公。",
      "虚堂净几尘不到，砚傍置架珊瑚红。",
      "乃知用遇自有处，君今莫叹居蒿蓬。"
    ]
  },
  {
    "id": "2e89e42025f58f676714c09186a23fef",
    "title": "舣舟昭亭送都官暂归钱塘",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前枉大梁城，诗赋嘉入幕。",
      "兹对昭亭山，将行还有作。",
      "别离此与彼，终始情不薄。",
      "我为解羁马，君乃高飞鹤。",
      "尘蹄未能息，健翅怀栖泊。",
      "寻巢望吴田，一傍华亭郭。",
      "况多丹顶雏，坐看翔寥廓。"
    ]
  },
  {
    "id": "2e89e42025f58f6738f7d98bb0efe5d1",
    "title": "依韵公择察推",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君来何所闻，君去何所见。",
      "自古慕虚名，往往轻既面。",
      "窃常恃赋禀，平直如劲箭。",
      "是以五十年，长甘守贫贱。",
      "相逢嗟未几，遽远剧飞电。",
      "今虽行已晚，多谢勤相唁。"
    ]
  },
  {
    "id": "2e89e42025f58f67574956de32d78585",
    "title": "晏成续",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "始于欧阳永叔席，乃识双井绝品茶。",
      "次逢江东许子春，又出鹰爪与露芽。",
      "鹰爪断之中有光，碾成雪色浮乳花。",
      "晏公风流丞相族，以此五色论等差。",
      "远走犀兵至蓬巷，青蒻出箧封题加。",
      "纹柘冰瓷作精具，灵味一啜驱昏邪。",
      "神还气王读高咏，六十五篇金出沙。",
      "已从锻鍊出至宝，终老不变传幽遐。",
      "自惟平昔所得者，何异瓦砾空盈车。",
      "涤心洗腑强为答，愈苦愈拙徒兴嗟。"
    ]
  },
  {
    "id": "2e89e42025f58f67b10b147b7de8f737",
    "title": "留题开元寺仙上人平云阁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "背市面山色，平目观白云。",
      "渔舟溪上歌，游客栏边闻。",
      "俯檐翠柏瘦，蔓篱秋实蕡。",
      "偶来心意静，尘虑如扫坌。"
    ]
  },
  {
    "id": "2e89e42025f58f6736c4b4eeb4b64c6c",
    "title": "别张景嵩",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我虽识君晚，君能知我心。",
      "我心昭亭水，见底无尺寻。",
      "照之不为隐，测之不为深。",
      "鱼虾既混混，藻荇亦侵侵。",
      "终当至沧海，浴日开黄金。",
      "君当下滩去，石浪激寒音。",
      "犹能洗君目，病瞖云销岑。"
    ]
  },
  {
    "id": "2e89e42025f58f67341ef060b77ab249",
    "title": "江口遇刘纠曹赴鄂州寄张大卿",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我同陶渊明，远忆颜光禄。得钱留酒家，醉卧江芜绿。",
      "故人已贵身独贱，篱根枯死佳花菊。孤鸿飞去鹦鹉洲，寄声高楼谢黄鹄。",
      "使君本是洛阳人，尝怜酩酊铜驼曲。休将玉笛城上吹，武昌老人听不足。",
      "已知清音通九霄，定应悔说蕲州竹。"
    ]
  },
  {
    "id": "2e89e42025f58f67dd548cc057ebbd17",
    "title": "寄李献甫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "何言自我去，眼前一似空。",
      "城中岂无人，过目犹飞虫。",
      "又厌尘事多，枳棘生胸中。",
      "安知秋江水，净碧如磨铜。",
      "尚恨有世累，不及垂钓翁。",
      "望望当速来，止琴视孤鸿。"
    ]
  },
  {
    "id": "2e89e42025f58f67ecb542ae7bc10900",
    "title": "次韵和马都官宛溪浮桥",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "在昔当阳侯，建桥临大川。",
      "洪波不为阻，驰道南北连。",
      "何此小溪上，拟象坦且平。",
      "马头分朱栏，水底裁碧天。",
      "白雨紧大笮，断虹生横舷。",
      "游鱼不可见，车骑久临渊。"
    ]
  },
  {
    "id": "2e89e42025f58f6765a852423a9ce3f3",
    "title": "寄隐静山怀贤长老",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山有枇杷树，树多猕猴群。",
      "高僧心不著，一似五峰云。",
      "随飙来溪口，石上起氤氲。",
      "果熟猕猴去，自向瀑涧分。"
    ]
  },
  {
    "id": "2e89e42025f58f67c23692a622aa1235",
    "title": "次韵和马都官苦热",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "日光亭午时，赫若镕黄金。",
      "鸣鸢不生风，流云不成阴。",
      "赤地有焦土，烈野无沃霖。",
      "涸潭深幽幽，枯岳高岑岑。",
      "火龙将焚鬣，阳乌多渴心。",
      "肌肤非木石，絺绤烦衣襟。",
      "冰盘不可见，空对琼玖吟。"
    ]
  },
  {
    "id": "2e89e42025f58f6799aec9bc97b89023",
    "title": "胡公疏示祖择之卢氏石诗和之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "袁州太守蓬山客，来过卢家寻怪石。",
      "卢家百物今已空，唯石难移留旧迹。",
      "埋没尚存三四分，雨淋日炙如皴皵。",
      "太守恻然呼健儿，荷锄秉锸争来役。",
      "健儿掘土不为坚，旋旋剜沙见圭隙。",
      "渐奇渐异人忘劳，更索更深知几尺。",
      "瘦峰削出嵩华骨，虚窍凿破蛟螭额。",
      "千指曳绳车四轮，击鼓助力归东陌。",
      "东陌东头湖水傍，黄泥洗尽何苍碧。",
      "故宅愈冷东湖喧，贵贱竞观无碍隔。",
      "太守自怜坚直心，爱少憎多屡遭谪。",
      "南至苍梧及桂林，名山遍访无穷僻。",
      "所宜厌惯不入眼，向此歌吟尤爱惜。",
      "我思永叔滁阳时，大夸古翠菱溪获。",
      "作诗远寄予与苏，高唱相随无节拍。",
      "今知贤人趣向同，玩好托情亡俗格。",
      "建康从事胡公疏，一见诧君如李白。",
      "雄才落笔泻天河，缀韵孤清仍险窄。",
      "入探虎穴谁为难，辞通造化方能敌。",
      "殿后吾虽胆力强，独鞭疲马终无益。"
    ]
  },
  {
    "id": "2e89e42025f58f67546212eb7959388c",
    "title": "逢曾子固",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前出秦淮来，船尾偶搀燕。",
      "遽传曾子固，愿欲一相见。",
      "顺风吹长帆，举手但慕羡。",
      "杨子东园头，下马情眷眷。",
      "昔始知子文，今始识子面。",
      "吐辞亦何严，白昼忽飞霰。",
      "我病不饮酒，烹茶又非善。",
      "冷坐对寒流，萧然未知倦。"
    ]
  },
  {
    "id": "2e89e42025f58f6757f381a65e1429eb",
    "title": "真州东园",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "国赋有常计，计者岂不贤。",
      "日夜疲精神，自鉴膏火前。",
      "新春力有馀，锄荒东乳偏。",
      "垒土以起榭，掘沼以秧莲。",
      "竹柏为冬荣，桃李为春妍。",
      "役使吴楚艘，来泊常流连。",
      "下江忘其险，入漕忘其邅。",
      "许公作此意，吾亦见其权。",
      "不独利于己，愿书棠树篇。"
    ]
  },
  {
    "id": "2e89e42025f58f677e7f3ea229350603",
    "title": "行吟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "持辔趋代北，妄意希名马。",
      "代北马如云，由来重取舍。",
      "王官待才能，高下不苟且。",
      "行都未修饬，黄金谁变瓦。",
      "吾当保吾真，甘归事田野。"
    ]
  },
  {
    "id": "2e89e42025f58f677e7f3ea2c8c36333",
    "title": "行吟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "寘蚁橘林下，正在结实时。",
      "附缘与出入，安可责于斯。",
      "养大不问细，使远不问迟。",
      "远迟必有报，细大必有期。",
      "休哉豢龙氏，终自辨蛟螭。"
    ]
  },
  {
    "id": "2e89e42025f58f6753e98f7c2bb0952c",
    "title": "僧子思以卷来见",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "明珠与翡翠，中国反好之。",
      "诗书出邹鲁，诵学无蛮夷。",
      "服彼而习此，养骍安问犁。",
      "古者耕钓士，处心殊处卑。",
      "譬彼乃可语，吾病强扶持。"
    ]
  },
  {
    "id": "2e89e42025f58f6752d6b5f231f10ef2",
    "title": "省符上人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春秋一万八千字，不问吴人楚人事。",
      "佛衣儒谈世已罕，节行又与其徒异。",
      "往来扬州三十年，曾见华堂荆棘地。",
      "独闻依旧坐焚香，尚把残编讨遗意。"
    ]
  },
  {
    "id": "2e89e42025f58f675c9d7cf87b4a3232",
    "title": "送杜君懿屯田通判宣州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "京兆外郎称善书，当时相与集江都。日书藤纸争持去，长钩细画如珊瑚。",
      "自兹乖隔三十载，始驾吾乡别乘车。吾乡素夸紫毫笔，因我又加苍鼠须。",
      "最先赏爱杜丞相，中间喜用蔡君谟。尔后仿传无限数，州符县板仍抹涂。",
      "鼠虽可杀不易得，猫口夺之烦叱驱。若君字大笔亦大，穿墉琐质无长胡。",
      "君到官，治事馀。呼诸葛，试问渠。"
    ]
  },
  {
    "id": "2e89e42025f58f67ca689e6268a7260e",
    "title": "张圣民学士出御书并法帖共阅之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "冰胶楚舸岁将穷，广陵别乘怜老翁。",
      "殷勤来邀强一往，虚堂肴酒罗甘丰。",
      "我病胃寒不下咽，匕箸谩举叨席中。",
      "主人欲客心意欢，出以飞帛腾龙鸾。",
      "刑政二字布楷法，古今书帖未足观。",
      "坐间杜子好弄笔，诋讥前辈无全完。",
      "一见宝踪天下妙，稽首赞仰舌吻乾。",
      "如此别识已太险，我不颂咏还应难。"
    ]
  },
  {
    "id": "2e89e42025f58f67ab186bb92d45331e",
    "title": "读黄莘秘校卷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "嵇康昔弹广陵散，商声高与宫声缓。",
      "托名山鬼未传人，古桐纫丝丝不断。",
      "一闻僵卧窃其音，世间虽得能亦罕。",
      "贤明以之知盛衰，愚昧以之为妄诞。",
      "顷年过我在芜城，忽听长拍去欲懒。",
      "凤皇养雏飞未高，鸡鹜成群翅终短。",
      "龙章秀骨苦轻时，继作五弦须款款。"
    ]
  },
  {
    "id": "2e89e42025f58f679b76bb75754ddffd",
    "title": "赠许待制岁旦生日",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "天历重更端，哲人兹命世。",
      "尝闻月旦评，况是高阳裔。",
      "椒花作寿杯，爆火通炉桂。",
      "穹龟及苍鹤，尚以千年系。",
      "曰惟五行秀，复与明时契。",
      "他日求老成，不须从渭汭。"
    ]
  },
  {
    "id": "2e89e42025f58f6715a3b7bd50b9491e",
    "title": "答宣阗司理",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "风赋义趣深，传训或得失。",
      "后人语虽浅，辨识犹百一。",
      "欧阳最我知，初时且尚窒。",
      "比以为橄榄，回甘始称述。",
      "老于文学人，尚不即究悉。",
      "宜乎与世士，横尔遭诟唧。",
      "誓将默无言，负暄方抱膝。",
      "非非孰是是，都莫答问诘。",
      "岁暮宣参军，辞如鲍昭逸。",
      "粲然倾明珠，褒我颇过实。",
      "便言楚江萍，光彩侔旭日。",
      "自惭流浪踪，不得蒿芹匹。",
      "复为苦硬句，酬报强把笔。"
    ]
  },
  {
    "id": "2e89e42025f58f67a8572e24d5c116fc",
    "title": "答萧渊少府卷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君先大夫临终时，梦中尝赋晓寒歌。",
      "骑龙跨鱼不是诞，直对上帝传吟哦。",
      "才如李贺天亦少，宜其在世尤难多。",
      "文章父子不相似，君今平易祖袭那。",
      "铜铁锦褧各有用，高下安得与等科。",
      "大都精意与俗近，笔力驱驾能逶迤。",
      "野雉五色且非凤，知时善鸣鸡若何。"
    ]
  },
  {
    "id": "2e89e42025f58f6723559a14322d6b6a",
    "title": "答孙直言都官卷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "具深相割啖，不如无勇人。",
      "以诗而酬诗，徒用多少均。",
      "我言虽至简，意切谁见亲。",
      "汲井欲到深，磨鉴欲尽尘。",
      "寒泉与青铜，光洁靡故新。",
      "临觞报嘉贶，醉语是天真。"
    ]
  },
  {
    "id": "2e89e42025f58f6755f17b4eae0d6e7c",
    "title": "高士王君归建业",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "风雨起春寒，乘潮晓帆送。",
      "目看瓜步云，心近茅家洞。",
      "忽觉柳已青，来时枝尚冻。",
      "羡尔向江南，正开新酿瓮。"
    ]
  },
  {
    "id": "2e89e42025f58f676518a2983b010e93",
    "title": "赵秘校见访",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "文学儒家子，儒本通天人。",
      "蟏蛸尚先喜，吾党何迷津。",
      "津亭一相过，不笑复不颦。",
      "应此识恬泊，曾匪慢尔宾。"
    ]
  },
  {
    "id": "2e89e42025f58f67e7b7ac6fe877dba3",
    "title": "答张令卷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尝闻甥似舅，似舅诗尤少。",
      "古意得河源，新声变春鸟。",
      "读之不敢倦，十未能一晓。",
      "颠倒文字间，使吾心扰扰。"
    ]
  },
  {
    "id": "2e89e42025f58f6751263619240c4a52",
    "title": "依韵答泰州王道粹学士见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君同黄鹄游海峤，我学白云归帝乡。",
      "已爱健翅自鼓舞，谁怜孤影犹飘扬。",
      "字得相从在霄汉，于今留滞嗟絷缰。",
      "欲随轻风挹君袂，满野春雨生迷茫。"
    ]
  },
  {
    "id": "2e89e42025f58f6749ae15adcde08fe6",
    "title": "张圣民席上听张令弹琴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "一听履霜霜满足，再听绿水声缘谷。",
      "我行日月候春波，嫩苔沙雨侵鱼目。",
      "渔歌晚唱泛水来，天浸沧浪光可掬。",
      "坐中此意自弦生，中郎五弄人难熟。",
      "人知难熟独善弹，弹拍未终脂驾速。",
      "郑卫古来多喜闻，卒章为我歌淇奥。"
    ]
  },
  {
    "id": "2e89e42025f58f675a0edeca912a42ca",
    "title": "依韵和王平甫见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尊王兴霸国，古莫重齐桓。",
      "仲尼书大法，亦莫重更端。",
      "文章革浮浇，近世无如韩。",
      "健笔走霹雳，龙蛇奋潜蟠。",
      "扬风何端倪，鼓荡巨浸澜。",
      "明珠及百怪，容畜知旷宽。",
      "其后渐衰微，馀袭犹未弹。",
      "我朝三四公，合力兴愤叹。",
      "幸时构明堂，愿为栌与栾。",
      "期琢宗庙器，愿备次玉玕。",
      "谢公唱西都，予预欧尹观。",
      "乃复元和盛，一变将为难。",
      "行将三十载，衣被剧纤纨。",
      "后生喜成功，往往舞朱干。",
      "君家兄弟贤，挺拔尤坚完。",
      "譬彼登泰山，孰辨云径盘。",
      "忽在高高巅，两腋犹插翰。",
      "我久知子名，曾未接子驩。",
      "前者和君诗，薄言惭儿肝。",
      "淮南喜子来，袖刺字未漫。",
      "明日闻渡江，留书特相安。",
      "今又获嘉辞，至味非咸酸。"
    ]
  },
  {
    "id": "2e89e42025f58f677387dbc56fd42fd7",
    "title": "依韵和丁元珍寄张圣民及序",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "平生天下友，常以道义求。",
      "良朋既我遘，没齿无怨尤。",
      "向来六七辈，非可取次俦。",
      "议论吐肝胆，慷慨从窜投。",
      "上能同所乐，下能同所忧。",
      "出处乃一致，颜色无媚媮。",
      "诗书每博约，文酒时献酬。",
      "其间最达者，今已问喘牛。",
      "我如沟中断，不入刀斧锼。",
      "未忍舍素业，笔墨老更遒。",
      "岂愿学葛藟，柔弱附彼樛。",
      "但慕张平子，闲居吟四愁。",
      "譬若种香兰，幸勿忧臭莸。",
      "顾兹发向衰，仕路行将休。",
      "自甘贫贱死，肯作儿女羞。",
      "夷齐何其清，尚饿不食周。",
      "末途逢元珍，果然知品流。",
      "当时守南方，非是寡算筹。",
      "城空无一兵，有智欲谁诹。",
      "直令韩彭处，奚所施善谋。",
      "在法责固深，屈辱凡几秋。",
      "无人一引手，落阱穷更幽。",
      "乃以诗战我，摐摐排利矛。",
      "用多以击少，左旋而右抽。",
      "困蹙全夺气，奔降且无由。",
      "孰意吾晚节，获奉君子游。",
      "宴屡接其席，行屡接其辀。",
      "遂使西归航，岸泊独淹留。",
      "张侯喜闻馆，坐久月影收。",
      "烛尽继以薪，夜分方还舟。",
      "自古贤与愚，一一为冢丘。",
      "定知不可免，安用计短修。",
      "会须举杯杓，亦莫忘歌讴。"
    ]
  },
  {
    "id": "2e89e42025f58f678ca4980b67341a5d",
    "title": "依韵和丁元珍见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我从江南来，挂席江上正。",
      "轻舟自行速，不与风力竞。",
      "乃省少时学，强勉无佳兴。",
      "初如弄机杼，未解布丝经。",
      "利器昧其时，或反授人柄。",
      "及亲贤豪游，所尚志已定。",
      "不厌朝市喧，不须山林静。",
      "不为煦煦妍，不为严严冰。",
      "遇物理自畅，区处剧操令。",
      "仍类楚野竹，忽从孤根迸。",
      "便成翠琅玕，久与风霜硬。",
      "虽然达吾真，谁复究毕竟。",
      "世间忘坦途，尽欲求密径。",
      "哂我是迂疏，宜乎今蹭蹬。",
      "蹭蹬诚可嗟，所偶亦已并。",
      "晚逢二三友，喜饮恨多病。",
      "道路何邅回，季秋越春孟。",
      "平生景慕者，邂逅出天幸。",
      "接迹犹谓荣，况此声颜并。",
      "实惭寡时用，又顾无奇行。",
      "爱之不忍去，自旦还至暝。",
      "在昔浊世贤，徒知清酒圣。",
      "但用醉为娱，一老少不更。",
      "稍思桃源人，翩尔乘渔艇。",
      "寻花逐水往，岂念衰与盛。",
      "歌讴非俗情，山响自答应。",
      "以此谢君勤，微言期略听。",
      "衮衮不足为，试共幽人评。"
    ]
  },
  {
    "id": "2e89e42025f58f673dea37aa4b847df5",
    "title": "泰州王学士寄车螯蛤蜊",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "车螯与月蛤，寄自海陵郡。",
      "谓我抱馀醒，江都多美酝。",
      "老来饮不满，一醉已关分。",
      "甘鲜虽所嗜，易饫亦莫问。",
      "娇女巧收壳，燕脂合眉晕。",
      "贫奁无金玉，狼藉生恚忿。",
      "妻孥喜食之，婢妾困扫𢬵。",
      "行当至京华，耳目饱尘坌。",
      "此味爽口难，书为厌者训。"
    ]
  },
  {
    "id": "2e89e42025f58f6703d8353e23a7d6fb",
    "title": "张圣民席上赋红梅",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吾家有嘉树，红蕊开朝雾。",
      "笑杏少清香，鄙梅多俗趣。",
      "江都别乘居，似见句溪圃。",
      "坐中勿苦疑，结子看春暮。"
    ]
  },
  {
    "id": "2e89e42025f58f6791333f281e5a4aea",
    "title": "平山堂杂言",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "芜城之北大明寺，辟堂高爽趣广而意厖。",
      "欧阳公经始曰平山，山之迤逦苍翠隔大江。天清日明了了见峰岭，已胜谢朓龊龊远视于一窗。",
      "亦笑炀帝造楼摘星放萤火，锦帆落樯旗建杠。我今乃来偶同二三友，得句欲霜钟撞。",
      "却思公之文字世莫双，举酒一使长咽慢肌高揭鼓笛腔，万古有作心胸降。"
    ]
  },
  {
    "id": "2e89e42025f58f67385e4d876576ec01",
    "title": "自感其二",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我不嫌髭白，白髭何自落。",
      "虽然失丑衰，将恐日疏薄。",
      "有生无不老，岁事看秋箨。",
      "一身忧已大，毫发谁能度。"
    ]
  },
  {
    "id": "2e89e42025f58f6794b60408de648c9a",
    "title": "读邵不疑学士诗卷杜挺之忽来因出示之且伏高致辄书一时之语以奉呈",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "作诗无古今，唯造平淡难。",
      "譬身有两目，瞭然瞻视端。",
      "邵南有遗风，源流应未殚。",
      "所得六十章，小大珠落盘。",
      "光彩若明月，射我枕席寒。",
      "含香视草郎，下马一借观。",
      "既观坐长叹，复想李杜韩。",
      "愿执戈与戟，生死事将坛。"
    ]
  },
  {
    "id": "2e89e42025f58f671a386c329da89d97",
    "title": "送宁乡令张沆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "长沙过洞庭，水泊风摇碇。",
      "青山接夷蛮，白昼鸣鸮鸋。",
      "竹存帝女啼，夔学林雍鑋。",
      "不嫌卑湿往，教令民须听。"
    ]
  },
  {
    "id": "2e89e42025f58f6767203b1294e5adfc",
    "title": "依韵和酬邵不疑见答",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君才若巨贾，既富仍深藏。",
      "遂兼碌碌贫，共处安可量。",
      "滔滔大泽陂，渺漫入幽荒。",
      "徒欲穷端倪，凭高何相望。",
      "一日以文绣，被此粪土墙。",
      "门徒三千人，起予唯卜商。",
      "薄言昧纤悉，怀忧思萱忘。",
      "美璞委雕琢，以未知我详。",
      "但念故时朋，所乐来远方。",
      "慎勿以名使，取败非相当。"
    ]
  },
  {
    "id": "2e89e42025f58f67701694f96a50d4b5",
    "title": "赠张伯益",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "张伯益，风义自足常游遨，醉弹琵琶声嘈嘈。雷车急辊蛟龙号，曲终放拨解紫绦。",
      "勇气索笔作小篆，李斯复出秦碑高。不数宣王石鼓文，快健欲敌横磨刀。",
      "弈棋丝桐且置之，众善多取精神劳。"
    ]
  },
  {
    "id": "2e89e42025f58f67814a2853e6e50269",
    "title": "依韵和邵不疑以雨止烹茶观画听琴之会",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "弹琴阅古画，煮茗仍有期。",
      "一夕风雨来，且喜农亩滋。",
      "中河不阻涩，舟楫亦所宜。",
      "况闻新疾愈，当与嗜好睽。",
      "何须顾小约，岂不是他时。",
      "淡泊全精神，老氏吾将师。",
      "幸因答来章，敢不以此咨。",
      "此咨有深理，愿君勤且思。"
    ]
  },
  {
    "id": "2e89e42025f58f672db78ca3c569410c",
    "title": "依韵和不疑寄杜挺之以病雨止冷淘会",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "邵杜二良守，相逢欲沾醉。",
      "促膝一开颜，衮衮言有味。",
      "或叹季路宜，或语伯夷是。",
      "各怀忠义心，要终岂同异。",
      "我实疏贱躯，政治未使试。",
      "预兹高古谈，懦志生勇气。",
      "明当馔汤饼，疾雨晦天地。",
      "一日不见君，何止如三岁。",
      "口腹尚乖期，荣华可推类。",
      "嗟嗟勿复问，安恬固无愧。"
    ]
  },
  {
    "id": "2e89e42025f58f67f5427b4c9a5bbe33",
    "title": "观邵不疑学士所藏名书古画",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "野性好书画，无力能自致。",
      "每遇高趣人，常许出以视。",
      "邵侯多奇玩，留我特开笥。",
      "首观阮与杜，驴上瞑目醉。",
      "韩干貌四马，临流解鞍辔。",
      "花骢照夜白，正侧各畜意。",
      "系衣穿裤靴，坐立皆厩吏。",
      "精神宛如生，于腮复穿鼻。",
      "梅鸡徐熙画，竹间寒雀睡。",
      "逸少自写真，对镜绝相类。",
      "数本失姓名，古胡并老骥。",
      "山水树石硬，荆关艺能至。",
      "巨然李成者，落笔愈奇异。",
      "人物张僧繇，虽传恐非是。",
      "其馀又莫究，模搭似未备。",
      "周秦已来书，行草楷篆隶。",
      "声名旧烜赫，一一果可喜。",
      "邵侯爱我曹，咸使纸尾记。",
      "况侯有古学，小字刻珉翠。",
      "各赠墨本归，怀宝谁肯忌。"
    ]
  },
  {
    "id": "2e89e42025f58f6742a02038e0339336",
    "title": "先至山阳怀杜挺之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "与君同川途，舟发偶后先。",
      "顺风吹我帆，已过飞鸟前。",
      "寄声托飞鸟，微意或可传。",
      "定逢樯上乌，暂向彼留连。",
      "薄暮楚城下，踟蹰问来船。"
    ]
  },
  {
    "id": "2e89e42025f58f67b2849167c2f19f00",
    "title": "绝句五首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "风过巳午未肯止，酒病婴我心无憀。",
      "船头拍翅野鸭浴，水上摆子狞鱼跳。"
    ]
  },
  {
    "id": "2e89e42025f58f67b28491676702ccf4",
    "title": "绝句五首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "岸边稚子戏把钓，蚯蚓作饵青条长。",
      "上去下来船不定，自飞自语燕争忙。"
    ]
  },
  {
    "id": "2e89e42025f58f67b2849167bb3ddc5b",
    "title": "绝句五首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夜欲三更饥鼠斗，灯残一点小星红。",
      "村边坎坎赛神鼓，船底怦怦驾浪风。"
    ]
  },
  {
    "id": "2e89e42025f58f67b284916757427641",
    "title": "绝句五首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "葑田青仄博弈局，岛树墨榅烟雨图。",
      "已去扬州百馀里，回头还隔几重湖。"
    ]
  },
  {
    "id": "2e89e42025f58f67b2849167a410662c",
    "title": "绝句五首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "虾蟆嚎沫为科斗，蜾裸衔虫化细腰。",
      "蠹穴荒陂有多少，乾风湿雨各飞跳。"
    ]
  },
  {
    "id": "2e89e42025f58f671989a7219ff1a5ff",
    "title": "淮南转运李学士君锡示卷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "李氏世能诗，落落为时豪。",
      "汉陵唐太白，始竞二雅高。",
      "益端正封贺，才各倾吴涛。",
      "于今几代孙，手持切玉刀。",
      "功利既及民，又将薄风骚。",
      "示我照乘珠，光彩生褐袍。",
      "曾非贫家有，怀归徒增劳。",
      "神物必难秘，恐随风雨逃。"
    ]
  },
  {
    "id": "2e89e42025f58f67514f2557f1d9bca9",
    "title": "观王氏书",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "先观雍姬舞六幺，妍葩发艳春风摇。",
      "舞罢英英书大字，玉指握管浓云飘。",
      "风驰雨骤起变怪，文鳐昼飞明珠跳。",
      "席客聚立惊且叹，笔何劲健人柔夭。",
      "昔时裴旻能剑舞，丹青助气精神超。",
      "艺虽不同意有会，世事相假非一朝。"
    ]
  },
  {
    "id": "2e89e42025f58f67fe0bfbc3a3c28b49",
    "title": "书二客论呈李君锡学士",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我慕杜挺之，磊落高世谈。",
      "又爱王平甫，才雄天马骖。",
      "二人相议评，最重李淮南。",
      "踒𧿶文馆彦，委曲部政谙。",
      "能苏煮海民，变使供租甘。",
      "虽持使者权，不作自裹蚕。",
      "谆谆无威慠，雍雍激廉贪。",
      "书戒易满人，纵愚须起惭。"
    ]
  },
  {
    "id": "2e89e42025f58f6769c471e26cde9309",
    "title": "闰三月八日淮上遇风杜挺之先至洪泽遣人来迎",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "晓出淮口时，夜来风已止。",
      "半路逢怒号，客心愁欲死。",
      "忠信虽可仗，鱼鳖将异此。",
      "但慕前行舟，渐入孤汊里。",
      "犹能有馀力，遣助良可喜。"
    ]
  },
  {
    "id": "2e89e42025f58f67f1d3b7b9c9854b16",
    "title": "泗州郡圃四照堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "官舻客艑满淮汴，车驰马骤无闲时。",
      "岂有馀力事栋宇，后园荒草长离离。",
      "朱侯下车百职举，亦治宴豆频游嬉。",
      "梁冠爵弁各得礼，道路溢誉亡高卑。",
      "因隙作堂名四照，虚光转纳娥与羲。",
      "面面悬窗夹花药，春英秋蕊冬竹枝。",
      "射堋宽阔习武事，镜沼清浅吹文漪。",
      "侯之此意宁自乐，夷情劳士俱忘疲。",
      "后来出口勤洒扫，莫作厩埒生蒿藜。"
    ]
  },
  {
    "id": "2e89e42025f58f67391294689422369f",
    "title": "泗守朱表臣都官创北园",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "树艺北壕上，直对高城阴。",
      "使君朱轮来，歌管樽酒深。",
      "风雷生淮雨，云物冒楚岑。",
      "战舠习追逐，飞凌捷水禽。",
      "不独耳目观，乃见预御心。",
      "事闲宾从乐，景美台榭临。",
      "令人忘羁旅，洒虑起微吟。"
    ]
  },
  {
    "id": "2e89e42025f58f67e3d3d448ee3be353",
    "title": "阻浅挺之平甫来饮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "泛淮忌水大，我行浩以漫。",
      "溯汴忌水浅，我行几以乾。",
      "偶与困滞并，将独为此难。",
      "穷堤有来客，芬芳可与言。",
      "共休绿榆阴，置酒聊慰安。",
      "主人虽仓卒，犹得具甘酸。",
      "酸渍楚梅青，甘摘夏樱丹。",
      "引觞吞日光，耳热不复叹。",
      "俯仰已陈迹，未可忘兹欢。",
      "谁思费生术，幻惑宁盘桓。"
    ]
  },
  {
    "id": "2e89e42025f58f67de2cd719bf6c6167",
    "title": "和表臣河南庾署西轩",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "飞乌欲下蟾生时，斜光冷魄常相随。",
      "右山左水清洗目，虚檐曲槛生扬眉。",
      "白鱼甘肥网可得，公酒美滑杯可持。",
      "临淮使君有闲佚，长桥直度来莫迟。"
    ]
  },
  {
    "id": "2e89e42025f58f67f860f2856528d50a",
    "title": "依韵和表臣见赠",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "中间会与别，不啻二十年。",
      "向来君之官，我必赠以篇。",
      "今过临淮郡，惠好情联联。",
      "访我车骑都，宴我莺花然。",
      "此当舟航冲，旅泊逾百千。",
      "迓高而抚下，酒壶匮食连。",
      "使予一日为，立可见华颠。",
      "遽行恐劳君，数里不得前。",
      "三月汴水浅，蹇滞无我先。",
      "君乃遗我诗，盛称我为贤。",
      "比之少陵豪，望我何太全。",
      "又令入时用，目堪事高眠。",
      "安能事孔圣，终学美周宣。",
      "勤答以明怀，矢辞敢欺天。"
    ]
  },
  {
    "id": "2e89e42025f58f67ea4c787ce5cc0100",
    "title": "依韵和表臣闻与挺之宣叔平甫饮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "舟浅不能进，反羡车马驰。",
      "同行各在野，有酒相与期。",
      "堤上闻禽处，桑间落日时。",
      "使君羊笋赠，更饮更追随。"
    ]
  },
  {
    "id": "2e89e42025f58f679a1a0aa634b7e7f7",
    "title": "表臣惠蜀笺偕玉砚池",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蜀笺珉砚池，为赠知雅故。",
      "惭无左军书，亦乏左思赋。",
      "环水象辟雍，纹花如织素。",
      "愿传君德政，况已闻行路。"
    ]
  },
  {
    "id": "2e89e42025f58f67756af0268ff39428",
    "title": "闻宣叔挺之围棋",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "人以棋销日，我观棋辄寐。",
      "未必尽死生，何兹较愚智。",
      "只将多胜少，复取先为利。",
      "不若酒之贤，悠然共醒醉。"
    ]
  },
  {
    "id": "2e89e42025f58f67452f2de08e8495a1",
    "title": "五倩篇",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "倩然五蛾眉，妙曲动金弦。",
      "犀椎玉铃铃，龙拨雷𨋮𨋮。",
      "响急能愈静，意闲情常专。",
      "主人昔结客，一醉百金捐。",
      "观涛来吴都，遇我泗水边。",
      "夜饮向明月，非同闻邻船。"
    ]
  },
  {
    "id": "2e89e42025f58f6722b39f4400fdfbd2",
    "title": "释闷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "燕丹未归马未角，卞子抱玉无两脚。",
      "孤城食尽兵未却，度笮中怀挂一索。",
      "我辈于此酒宜酌，百岁千秋奈何乐。"
    ]
  },
  {
    "id": "2e89e42025f58f670e3889bde23c940f",
    "title": "释滞",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "帝在苍梧妃泣竹，苏武餐毛海西曲。",
      "穷山远道车折轴，深井渴汲绠不续。",
      "我辈于此酒正绿，贵无奈何欢且足。"
    ]
  },
  {
    "id": "2e89e42025f58f673dfcbdfd6d27bb5a",
    "title": "李宣叔秘丞遗川笺及粉纸二轴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蜀人捣玉屑，楚客调金粉。",
      "制笺君有赠，草疏我无蕴。",
      "宜书杨雄辞，莫写屈原愤。",
      "谁识此意微，曾非事摇吻。"
    ]
  },
  {
    "id": "2e89e42025f58f677e3303cb5034be46",
    "title": "表臣斋中阅画而饮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尝观韩干马，人物亦如生。",
      "君收四病骨，无肉只峥嵘。",
      "二匹痒磨树，二匹纵其情。",
      "意思若不任，千里未可行。",
      "古绢蠹已尽，彩色无精明。",
      "叹惜传至此，几人金帛轻。",
      "隋时有名笔，独写严君平。",
      "犹持杖头钱，罢肆心莫营。",
      "魁然中贵人，坐榻不知名。",
      "画中有画屏，山石侔天成。",
      "今时长沙叟，猕猴檞林横。",
      "疏毛与设色，前代何角争。",
      "馀存品虽高，我未易敢评。",
      "主人愈好事，缄笥酒壶倾。"
    ]
  },
  {
    "id": "2e89e42025f58f67eb77d2e781290740",
    "title": "非意篇呈表臣",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "人言厨传繁，乃是郡久例。",
      "一日苟不修，未免众吠睨。",
      "饱尚谤所兴，饥必愠不细。",
      "损之礼渐隳，存之礼未替。",
      "心莫忽贱微，意莫徇贵势。",
      "我将取是然，敢以为君计。"
    ]
  },
  {
    "id": "2e89e42025f58f677dbe0f07c21edf1b",
    "title": "依韵和刘原甫舍人赴扬州途次赠予翩翩河中船",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我船缓而西，君船迅而东。",
      "缓迅各所尚，不意中路逢。",
      "骥马方腾云，野鹤还就笼。",
      "亦言出处异，同是天地中。",
      "我岂不知命，人空嗟其穷。",
      "何当遂逸性，川上作钓翁。"
    ]
  },
  {
    "id": "2e89e42025f58f675c87cb1b2b11b6af",
    "title": "表臣都官至十三里店",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "风雨催车骑，骎骎来自南。",
      "道旁有茅屋，宁容使君骖。",
      "不谓忽下马，湿衣逢我谈。",
      "田家已刈楚，田妇正好蚕。",
      "既将国漕急，复与民事谙。",
      "他年此茅屋，便比棠树甘。"
    ]
  },
  {
    "id": "2e89e42025f58f67b4afff67c46c1e79",
    "title": "泊徐城寄杜挺之王平甫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "十里五里一值浅，千愁万愁过徐城。",
      "王君论与河流阻，杜老谈思月色清。",
      "岸若屹墙空自面，树如张盖欲谁倾。",
      "二人党及亲朝夕，更晚更迟何计程。"
    ]
  },
  {
    "id": "2e89e42025f58f6765fbe39f074a786a",
    "title": "倡妪叹",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "万钱买尔身，千钱买尔笑。",
      "老笑空媚人，笑死人不要。"
    ]
  },
  {
    "id": "2e89e42025f58f67ef2712b1246b0470",
    "title": "鸡",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昂然大雄鸡，高冠紫沉羽。",
      "星占太史局，树栖丞相府。",
      "知时不失晦，得食曾呼伍。",
      "幸无终夜鸣，须防人起舞。"
    ]
  },
  {
    "id": "2e89e42025f58f67ec485dc131592e3b",
    "title": "鹿",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "群处空山中，迹在深松下。",
      "周穆得同狼，秦人指为马。",
      "惊顾远世网，脱质去田野。",
      "谁思充腶修，自是无全者。"
    ]
  },
  {
    "id": "2e89e42025f58f67b3a3a30c0b3a09be",
    "title": "犬",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "常随轻骑猎，不独朱门守。",
      "鹰前任指踪，雪下还狂走。",
      "人思上蔡迟，书寄华亭后。",
      "莫将呼作龙，粱肉才经口。"
    ]
  },
  {
    "id": "2e89e42025f58f67bf2966798ff120e0",
    "title": "豕",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "司原豢俗豨，日见容阴昵。",
      "喜比为白麟，惟忧不丰溢。",
      "烈飙泽雨作，真声向人出。",
      "司原悔何由，肝胆空骇慄。"
    ]
  },
  {
    "id": "2e89e42025f58f67a28b35f6ab542651",
    "title": "龟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "王府有宝龟，名存骨未朽。",
      "初为清江使，因落豫且手。",
      "白玉刻佩章，黄金铸印纽。",
      "辞聘彼庄生，曳涂诚自有。"
    ]
  },
  {
    "id": "2e89e42025f58f67f949b651965dfc34",
    "title": "虾",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "自生江海涯，小大形拳曲。",
      "宫帘织以须，水母凭为目。",
      "贵将蔽其私，贱用资不足。",
      "于物岂无助，况能参鼎肉。"
    ]
  },
  {
    "id": "2e89e42025f58f67d3797a2e31e966c4",
    "title": "至灵壁镇于许供奉处得杜挺之书及诗",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "去冬过寻历阳守，江沙半遮当利口。",
      "口头沙蹙浪如山，浦溆排舟鱼贯柳。",
      "却畏浪高难苦留，闻解符来时不久。",
      "平明挂席入扬州，主人酿成百斛酒。",
      "酒上玉蛆如笑花，一日倒空罂与缶。",
      "主人亦欲君旧友，请我迟君同此首。",
      "清明君果渡江至，与君继舳曾无负。",
      "过淮风紧到洪泽，使人助我如臂肘。",
      "暮春溯汴汴流涩，自假轻航去如走。",
      "千忧万阻经灵壁，留书津吏情何厚。",
      "副之佳句二十言，文昌光芒夜侵斗。",
      "平时相恤以此稀，缓急求之更难有。",
      "风牵月挽望符离，水馆野亭能驻不。",
      "葛巾轻服约登步，葱𦞦冷淘夸其滫。",
      "书中不说王平甫，应又先行君在后。",
      "我今趁君君趁王，趁入大梁须执手。"
    ]
  },
  {
    "id": "2e89e42025f58f6717289bd7c7f14168",
    "title": "午日三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "有酒不病饮，况无菖蒲根。",
      "空怀楚风俗，角黍吊沉魂。"
    ]
  },
  {
    "id": "2e89e42025f58f6717289bd797747a6c",
    "title": "午日三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "佳人五色缕，道士张囊符。",
      "瘦臂不中系，百邪何用驱。"
    ]
  },
  {
    "id": "2e89e42025f58f6717289bd79ee7207f",
    "title": "午日三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "百草堪为药，舟行不及收。",
      "岸旁萧与艾，从听到寒休。"
    ]
  },
  {
    "id": "2e89e42025f58f67e9ada4dd344d7c8b",
    "title": "祭猫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "自有五白猫，鼠不侵我书。",
      "今朝五白死，祭与饭与鱼。",
      "送之于中河，咒尔非尔疏。",
      "昔尔啮一鼠，衔鸣绕庭除。",
      "欲使众鼠惊，意将清我庐。",
      "一从登舟来，舟中同屋居。",
      "糗粮虽甚薄，免食漏窃馀。",
      "此实尔有勤，有勤胜鸡猪。",
      "世人重驱驾，谓不如马驴。",
      "已矣莫复论，为尔聊欷歔。"
    ]
  },
  {
    "id": "2e89e42025f58f6722c7f66f385b432b",
    "title": "雍丘遇雨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "日暮风雨急，逆水舟难牵。",
      "波波入杞国，悄悄谁忧天。",
      "阗阗陂中雷，幂幂堤外烟。",
      "骤然沃大热，蒸饫如炊煎。",
      "饮水徒胀满，渴喉殊未蠲。",
      "摇篷已烦倦，汗额常不干。",
      "如何一席地，长少皆在前。",
      "衣巾不敢去，又以礼数缠。",
      "安得化严石，两胫没流泉。",
      "每暑起此念，念之凡几年。",
      "终当逐逸志，奚必事华颠。"
    ]
  },
  {
    "id": "2e89e42025f58f6715562d4fb85b647d",
    "title": "庙子湾下作",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "庙子湾下百尺船，杞人楚人相杂牵。",
      "水底老蜃倚以怪，树头挂纸吹作钱。",
      "江蛟海鹍千万里，轩风簸日蛮岛边。",
      "长安旧去天尺五，此在大梁眉睫前。",
      "高冠长剑乃不畏，沙雨夜起喷腥涎。"
    ]
  },
  {
    "id": "2e89e42025f58f6764a117b985c0dfd1",
    "title": "留侯庙下作",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "貌如女子心如铁，五世相韩韩已灭。",
      "家童三百不足使，仓海君初去相结。",
      "秦皇东从博浪过，力士袖椎同决烈。",
      "晓入沙中风正昏，误击副车搜迹绝。",
      "亡命下邳圯上游，老父堕履意未别。",
      "顾谓孺子下取之，心始不平终折节。",
      "舒足既受笑且去，行及里所还可说。",
      "可教后当五日来，三返其期付书阅。",
      "他日则为王者师，果辅高皇号奇杰。",
      "留国存祠汴水傍，逢逢箫鼓赛肥羊。",
      "赤松不见天地长，黄石共葬丘冢荒。"
    ]
  },
  {
    "id": "2e89e42025f58f67bd0076c53d2cf203",
    "title": "高车再过谢永叔内翰",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "世人重贵不重旧，重旧今见欧阳公。昨朝喜我都门入，高车临岸进船篷。",
      "俯躬拜我礼愈下，驺徒窃语音微通。我公声名压朝右，何厚于此瘦老翁。",
      "笑言哑哑似平昔，妻子信说如梁鸿。自兹连雨泥没胫，未得谒帝明光宫。",
      "冒阴履湿就税地，亲宾未过知巷穷。复闻传呼公又至，黄金络马声珑珑。",
      "紫袍宝带照屋室，饮水啜茗当清风。邀以新诗出古律，霜髯屡颔摇寒松。",
      "因嗟近代贵莫比，官为司空仍侍中。今成冢丘已寂寞，文字岂得留无穷。",
      "以此易彼可勿愧，浮荣有若送雨虹。须臾断灭不复见，唯有明月常当空。",
      "况我学不为买禄，直欲到死攀轲雄。一饭足以饱我腹，一衣足以饰我躬。",
      "老虽得职不足显，愿与公去驩乐同。驩乐同，治园田，颍水东。"
    ]
  },
  {
    "id": "2e89e42025f58f67b7b54ecc5500ed64",
    "title": "李审言相招与刁景纯周仲章裴如晦冯当世沈文通谢师厚师直会",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "自君命我饮，朝暮雨倾瓦。",
      "城东与城北，大道泥没马。",
      "敢忘主人勤，颠扑困驭者。",
      "众客亦如期，陈肴藉兰若。",
      "冯裴与沈谢，辩论过终贾。",
      "刁周事老成，危坐言语寡。",
      "酒半时谑剧，揣状类模写。",
      "或讥项发秃，或指舌端傻。",
      "或将冠带身，劝作梁武舍。",
      "谓我大耳儿，此实已见假。",
      "又效井市态，屈强体非雅。",
      "顺风手沙沙，逆风口哆哆。",
      "竟席屡绝倒，去忌肝胆泻。",
      "规规岂无侪，达识高天下。"
    ]
  },
  {
    "id": "2e89e42025f58f67dc12fc7d809cda5d",
    "title": "送周仲章都官通判湖州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "溪水日霅霅，弁峰日峨峨。",
      "中有水精宫，此名其谓何。",
      "湖水传玉娘，扬光溯常娥。",
      "昔人美清夜，高楼发微歌。",
      "风流百年馀，所历才彦多。",
      "我尝居其下，醉舞或傞傞。",
      "君行贰郡事，结骑黄金珂。",
      "容仪苦白皙，度桥鸣橐驼。",
      "士女夹道看，秋风吹縠罗。",
      "言是公侯家，大体侬弗过。",
      "问侬底未辨，撑船入芰荷。",
      "应莫劝蚕织，生计非杼梭。"
    ]
  },
  {
    "id": "2e89e42025f58f6752d528b29560e746",
    "title": "依韵答吴安勖太祝",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我于文字无一精，少学五言希李陵。",
      "当时巨公特推许，便将格力追西京。",
      "卞和无足定抱宝，乘骥走行天下老。",
      "玉已累人马不逢，皇皇何之饥欲倒。",
      "还思二十居洛阳，公侯接迹论文章。",
      "文章自此日怪奇，每出一篇争诵之。",
      "其锋虽锐我敢犯，新语能如夏侯湛。",
      "于今穷困人已衰，不见悬金规吕览。",
      "乃遭吾子求琢磋，珠玑获斗奈我何。"
    ]
  },
  {
    "id": "2e89e42025f58f67811ce4518b5141a5",
    "title": "吴冲卿学士以王平甫言淮甸会予予久未至冲卿与平甫作诗见寄答之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "老马力尽道路长，岂若壮骥思腾骧。",
      "项穷临流叹不逝，燕骨埋没庸可伤。",
      "我今六十趋南北，饥肠不足面黧黑。",
      "少年心志一点无，千里区区安所得。",
      "往居闾闬乏经过，闭门读书多废食。",
      "便从冠带向仕途，强颜希禄非贪职。",
      "昨逢王倩昧平生，一见如旧心相倾。",
      "谈经树下任日炙，酒狂便欲骑长鲸。",
      "谁意同行有迟疾，先入大梁凡几日。",
      "大梁故人怜钝衰，迭为寄唱辞严密。",
      "卒章言买羊与酒，虽齿动摇能饫溢。",
      "亦知红颊教新成，更愿旧朋邀六七。"
    ]
  },
  {
    "id": "2e89e42025f58f6772e714641ce67c9d",
    "title": "寄题绛守园池",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "老柏麝不食，古色侵青冥。浅沼龙不入，秋水生浮萍。",
      "屋屡圬垩几太守，壁上彪蔚遗丹青。黑石镌辞涩如棘，今昔往来人不识。",
      "酸睛欲抉无声形，既不可问不可听。悬泉泻窦昼未停，飞玉贮蓝光入屏。",
      "苞潭梁岛甲癸丁，蔓刺交缀垂组綎。苍官屃槐朋在庭，风虫日鸟声嘤咛。",
      "卉葩木果黏枝条，集台脱热昏疴醒。樊文韩诗怪若是，径取一二传优伶。",
      "仍寄河东薛太守，更与斟酌无闲扃。"
    ]
  },
  {
    "id": "2e89e42025f58f676bfff4d74cc008bd",
    "title": "醉翁吟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "翁来，翁来，翁乘马。何以言醉，在泉林之下。日暮烟愁谷暝，蹄耸足音响原野。",
      "月从东方出照人，揽晖曾不盈把。酒将醒，未醒又挹玉斝向身泻，翁乎醉也。",
      "山花炯兮，山木挺兮，翁酩酊兮。禽鸣右兮，兽鸣左兮，翁䫥鹅兮。",
      "虫蜩嚎兮，石泉嘈兮，翁酕醄兮。翁朝来以暮往，田叟野父徒倚望兮。",
      "翁不我搔，翁自陶陶。翁舍我归，我心依依。博士慰我，写我意之微兮。"
    ]
  },
  {
    "id": "2e89e42025f58f67b13554eafd61e35a",
    "title": "和吴冲卿学士石屏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吴夫子，佩银龟。乘天马，索怪奇。忽得虢略一片石，其中白色圆如规。",
      "又有树与乌，画手虽妙何能为。吴乃持问欧阳公，比公曩获尤可疑。",
      "疑不为辨赋以诗，诗辞粲粲明星垂。复遣赍来使我和，坐上钜公傍睨之。",
      "范侯实有杨雄学，咸云此理难究推。我归涤虑反覆思，义虽不经聊解颐。",
      "月与太阳合朔时，阳乌飞上桂树枝。枝上作窠生群儿，人不知天公。",
      "天公欲俾世间见，影著石面如黏黐。乌既不得去，月亦不可移。",
      "留为千古作好玩，慎勿倾扑同玉碑。"
    ]
  },
  {
    "id": "2e89e42025f58f672074841f0b69fff7",
    "title": "永叔赠绢二十匹",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "凤皇拔羽覆鹑鴳，鹑鴳幸脱僵蒿蓬。",
      "昔公处贫我同困，我无金玉可助公。",
      "公今既贵我尚窘，公有缣帛周我穷。",
      "古来朋侪义亦少，子贡不顾颜渊空。",
      "复闻韩孟最相善，身仆道路哀妻僮。",
      "生前曾未获一饱，徒脱吟响如秋虫。",
      "自惊此赠已过足，外可毕嫁内御冬。",
      "况无杜甫海图坼，天吴且免在褐躬。",
      "瘦儿两胫不赤冻，病妇十指休补缝。",
      "厨中馁婢喜有望，服鲜弃垢必所蒙。",
      "梁上君子切莫下，吾非陈寔何尔容。"
    ]
  },
  {
    "id": "2e89e42025f58f67787852dff542af82",
    "title": "依韵奉和永叔感兴五首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "泉上有君子，斋祠达主诚。",
      "向来霖雨暴，触处蛟鼍鸣。",
      "既祈致日出，杲杲纾民情。",
      "天子遣以报，固菲媚取名。",
      "因成感兴章，庶用语平生。",
      "蹈道久已熟，情田不须耕。"
    ]
  },
  {
    "id": "2e89e42025f58f67787852df88015ebd",
    "title": "依韵奉和永叔感兴五首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "既负天下望，必忧天下责。",
      "每闻谏诤辞，苦意多矫激。",
      "心存义勇赤，气与虹霓白。",
      "所论言必从，岂若水投石。",
      "阴邪日已销，事理颇已得。",
      "莫将经济术，抑郁向胸臆。"
    ]
  },
  {
    "id": "2e89e42025f58f67787852dffb90f121",
    "title": "依韵奉和永叔感兴五首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "勿惊年齿迟，勿叹时节晚。",
      "寒松翳林麓，射干生陇坂。",
      "野蓬随飘飘，秋实缀纂纂。",
      "万物更盛衰，有益必有损。",
      "损益皆自然，曷增凫胫短。",
      "人为智虑役，白发安得免。",
      "利泽欲及时，唯恐不行远。",
      "后世岂皆愚，计校徒勉勉。"
    ]
  },
  {
    "id": "2e89e42025f58f67787852df13fb11ef",
    "title": "依韵奉和永叔感兴五首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "日出各驰趋，皆为利所迫。",
      "秋虫至微物，役役网自织。",
      "古来高世人，林下遗忧责。",
      "扛鼎绝膑者，乃自恃以力。",
      "积金苟如山，何异鱼贪食。"
    ]
  },
  {
    "id": "2e89e42025f58f67787852df75c5e777",
    "title": "依韵奉和永叔感兴五首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "唧唧复唧唧，长沙何太息。",
      "秋风入破衣，瘦妇思补刺。",
      "手中把长线，无帛缝不得。",
      "夜夜忧向寒，斗柄渐垂北。",
      "嫁夫欲夫富，欢乐要终极。",
      "欢乐既未能，鬓发霜花易。"
    ]
  },
  {
    "id": "2e89e42025f58f679e5bc3a99e1b6d51",
    "title": "依韵奉和永叔社日",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "玉卵不吞龙嗜肉，燕子成儿去华屋。",
      "老枥半黄田鼓鸣，树下宰平谁似玉。",
      "茂陵长说泣秋风，王母惜传双鬓绿。",
      "东方伏日思早归，长饥不及侏儒腹。",
      "豮豕新烹白醪熟，奋衣地坐无拘束。",
      "骊山夜寒坑底哭，漫把漆书留冢竹。"
    ]
  },
  {
    "id": "2e89e42025f58f6799887cb1d32b9834",
    "title": "社日饮永叔家",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "雨未，雨蒙蒙，野田击鼓赛社翁。折条跨马社翁去，醉叟卧倒梨叶红。",
      "鳌头主人邀客饮，玉酒新赐蓬莱宫。彭宣不预后堂会，康成一举三百钟。",
      "更邀明月出海底，烂醉等是归蒿蓬。"
    ]
  },
  {
    "id": "2e89e42025f58f676aef3a4b1eb85c64",
    "title": "八月十三日观长星",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "长星彗云出，天狗欲堕鸣。",
      "狗扫不见迹，昭晰河汉横。",
      "河汉秋转净，箕斗垂光晶。",
      "观尔长星酒，收祲看太平。"
    ]
  },
  {
    "id": "2e89e42025f58f676a065dafeddb3022",
    "title": "送李才元学士知邛州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "太守车煌煌，莫如还故乡。",
      "昔登蜀郡籍，今得临邛章。",
      "过家礼耆旧，接境跪壶浆。",
      "寒经道路远，春入山川长。",
      "俗将乐其化，诏亦美其良。",
      "相如有遗迹，谁复酒垆傍。"
    ]
  },
  {
    "id": "2e89e42025f58f67facc5195a15430f3",
    "title": "送薛氏妇归绛州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "在家勖尔勤，女功无不喜。",
      "既嫁训尔恭，恭己乃远耻。",
      "我家本素风，百事无有侈。",
      "随宜具奁箱，不陋复不鄙。",
      "当须记母言，夜寐仍夙起。",
      "慎勿窥窗户，慎勿辄笑毁。",
      "妄非勿较竞，丑语勿辨理。",
      "每顺舅姑心，况逆舅姑耳。",
      "为妇若此能，乃是儒家子。",
      "看尔十九年，门阃未尝履。",
      "一朝陟太行，悲伤黄河水。",
      "车徒望何处，哭泣动邻里。",
      "生女不如男，天亲反由彼。"
    ]
  },
  {
    "id": "2e89e42025f58f677f66a946022e9362",
    "title": "送刘继邺秀才归当涂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "鹓雏始出巢，欲矜五色羽。",
      "乃见郡鸱盘，壤中将有取。",
      "梧桐与竹实，安得在平土。",
      "所趣固已殊，而何不远举。",
      "幸失网罗目，宜还兰蕙圃。",
      "故乡有嘉林，其下可以处。",
      "会侍朝阳鸣，贺夔成律吕。"
    ]
  },
  {
    "id": "2e89e42025f58f67a25f2e0c384314fa",
    "title": "送裴如晦宰吴江",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吴江田有粳，粳香舂作雪。",
      "吴江下有鲈，鲈肥脍堪切。",
      "炊粳调橙齑，饱食不为餮。",
      "月从洞庭来，光映寒湖凸。",
      "长桥坐虹背，衣湿霜未结。",
      "四顾无纤云，鱼跳明镜裂。",
      "谁能与子同，去若秋鹰掣。"
    ]
  },
  {
    "id": "2e89e42025f58f6765f1941ab7bfd581",
    "title": "送抚州通判袁世弼寺丞",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "帆疏疏，纤绿蒲，二十四幅轻江湖。",
      "高秋逆水上天去，朝过瓜步暮濡须。",
      "长风沙头问鲤鱼，大孤山侧鸣寒乌。",
      "鱼腹无书报家信，凭乌为到西山区。",
      "西山松柏应更好，及取之官来拜扫。"
    ]
  },
  {
    "id": "2e89e42025f58f67b0b3109cc87df02f",
    "title": "送石昌言舍人使匈奴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "燕然山北大单于，汉家皇帝与玺书。",
      "持书大夫腰金鱼，飞龙借马出国都。",
      "胡沙九月草已枯，草上霜花如五铢。",
      "白裘貂帽著不暖，莽莽黄尘车款款。",
      "野庐边月出陇来，风静天遥雁声短。",
      "闻到罽庭尤若寒，译言揉耳不讥弹。",
      "公于是时已观礼，踏雪再拜辞可汗。"
    ]
  },
  {
    "id": "2e89e42025f58f674aedf37087b65640",
    "title": "留题景德寺吉祥讲僧",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我讲异尔讲，我书非尔书。",
      "彼将希白马，此亦犹大车。",
      "皆行国都内，辙不入委闾。",
      "世人日扰扰，来慕清凉居。"
    ]
  },
  {
    "id": "2e89e42025f58f67f54d11ebb12a447a",
    "title": "送杜挺之郎中知虔州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "大庾岭边无腊雪，惟有梅花与明月。",
      "月光如水来向人，太守得闲杯耳热。",
      "吹香入酒望梁宋，正是苦寒绵可折。",
      "亦当念君君行南，南方无冰地不裂。",
      "此身不到五侯门，肥羔酿酒槐槽咽。",
      "玉色少年生颊春，解笑吟肠冷如铁。",
      "冲风冒霰入广文，老与诸生开反切。",
      "重嗟君远隔江湖，虽得丰甘牙已缺。",
      "官娥执乐一千指，修颈慢肌衣错缬。",
      "定逢宾客强排娖，舞彻六幺红袖掣。",
      "人竞羡君君愈疲，夜归坐閤思予说。"
    ]
  },
  {
    "id": "2e89e42025f58f67fac76ba07b924b52",
    "title": "当世家观画",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "冰蚕吐丝织纤纨，妙娥貌玉轻邯郸。",
      "曲眉浅脸鸦发盘，白角莹薄垂肩冠。",
      "铜青罗衫日月团，红裙撮晕朝霞乾。",
      "手中把笔书小字，字以通情形以观。",
      "形随画去能长好，岁岁年年应不老。",
      "相逢熟识眼生春，重伴忘忧作萱草。"
    ]
  },
  {
    "id": "2e89e42025f58f67080e832aa65fe933",
    "title": "桃花源诗",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "鹿为马，龙为蛇，凤皇避罗麟避罝。",
      "天下逃难不知数，入海居岩皆是家。",
      "武陵源中深隐人，共将鸡犬栽桃花。",
      "花开记春不记岁，金椎自劫博浪沙。",
      "亦殊商颜采芝草，唯与少长亲胡麻。",
      "岂意异时渔者入，各各因问人闲赊。",
      "秦已非秦孰为汉，奚论魏晋如割瓜。",
      "英雄灭尽有石阙，智惠屏去无年华。",
      "俗骨思归一相送，慎勿与世言云霞。",
      "出洞沿溪梦寐觉，物景都失同回槎。",
      "心寄草树欲复往，山幽水乱寻无涯。"
    ]
  },
  {
    "id": "2e89e42025f58f6714e317f5061fd807",
    "title": "永叔席上分韵送裴如晦",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "霜华夜夜浓，汴水日日减。",
      "行迈唯恐迟，离怀不须黯。",
      "远轻吴江潮，乃见丈夫胆。",
      "君意应洗然，吾方困尘惨。"
    ]
  },
  {
    "id": "2e89e42025f58f6769741ec9888523e1",
    "title": "永叔白兔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "可笑常娥不了事，走却玉兔来人间。",
      "分寸不落猎犬口，滁州野叟获以还。",
      "霜毛葑茸目睛殷，红绦金练相系擐。",
      "驰献旧守作异玩，况乃已在蓬莱山。",
      "月中辛勤莫捣药，桂旁杵臼今应闲。",
      "我欲拔毛为白笔，研朱写诗破公颜。"
    ]
  },
  {
    "id": "2e89e42025f58f6766642cbbc428f106",
    "title": "直宿广文舍下",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前夜宿广文，叶响竹打雪。",
      "昨夜宿广文，窗影竹照月。",
      "赖此数竿竹，与我为暖热。",
      "上有寒鹊栖，拳足如瘦蕨。",
      "平明欲飞去，唶唶若告说。",
      "我无喜可报，烦尔弄觜舌。",
      "亦尝苦老鸦，鸣噪每切切。",
      "为学本为道，穷蹙令素发。",
      "但能得酒饮，终日自兀兀。"
    ]
  },
  {
    "id": "2e89e42025f58f67e9e4c735081bd5f6",
    "title": "送宋中道太博倅广平",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "行役无冬春，车马无南北。",
      "急若机上梭，离别肠自织。",
      "其间走声利，昼夜不能息。",
      "晚得二友生，胸蜺吐五色。",
      "各思强禄仕，安肯坐仰食。",
      "一之毛遂乡，一之太伯国。",
      "岂无颖脱才，可迈古风力。",
      "明当隔大河，去路指斗极。",
      "谁念平原君，能于众中识。"
    ]
  },
  {
    "id": "2e89e42025f58f672a68d3d4410eb462",
    "title": "戏作常娥责",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我昨既赋白兔诗，笑他常娥诚自痴。正值十月十五夜，月开冰团上东篱。",
      "毕星在傍如张罗，固谓走失应无疑。不意常娥早觉怒，使令乌鹊绕树枝。",
      "啅噪言语谁可辨，徘徊赴寝搴寒帷。又将清光射我腹，但觉轸粟生枯皮。",
      "乃梦女子下天来，五色云拥端容仪。雕琼刻肪肌骨秀，声音柔响扬双眉。",
      "以理责我我为听，何拟玉兔为凡卑。百兽皆有偶然白，神灵独冒由所推。",
      "裴生亦有如此作，专意见责心未夷。遂云裴生少年尔，谑弄温软在酒卮。",
      "尔身屈强一片铁，安得妄许成怪奇。翰林主人亦不爱尔说，尔犹自惜知不知。",
      "叩头再谢沋已去，起看月向西南垂。"
    ]
  },
  {
    "id": "2e89e42025f58f673b56233231894b7b",
    "title": "送李泾州审言其一",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古章乘一障，不过提千兵。",
      "今握数万众，独自制名城。",
      "诸将俯听命，莫敢辄吐声。",
      "堂下选騕袅，帐中图峥嵘。",
      "山川在目中，虏寇来必平。",
      "谁人识谢艾，只是一书生。"
    ]
  },
  {
    "id": "2e89e42025f58f678457afa978dc3e68",
    "title": "重赋白兔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "毛氏颖出中山中，衣白兔褐求文公。",
      "文公尝为颖作传，使颖名字存无穷。遍走五岳都不逢，乃至琅琊闻醉翁。",
      "醉翁传是昌黎之后身，文章节行一以同。滁人喜其就笼绁，遂与提携来自东。",
      "见公于钜鳌之峰，正草命令辞如虹。笔秃愿脱冠以从，赤身谢德归蒿蓬。"
    ]
  },
  {
    "id": "2e89e42025f58f67ad4ad2f3ddcc866f",
    "title": "王祁公北园",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "园林多高樛，园卉多芳柔。红紫经几春，青枯经几秋。",
      "我至每怀浮觞之卿翁，但见浮觞之水汩汩流。水流日夜曾未休，高门世世生贤侯。",
      "不比平泉碑缺花木记，又非家鸱啸凤皇楼。洛阳城中亦有园与宅，常同欧阳翰林携酒游。",
      "竹闲池馆遗翠羽，户外杨柳系紫骝。今嗟齿似旧屐作博士，嘉趣只与心相仇。",
      "强骑瘦马往城北，二十三年如转头。归来作此辞，且应主人求。"
    ]
  },
  {
    "id": "2e89e42025f58f67ff0effef1a105348",
    "title": "观杨之美盘车图",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "谷口长松叶老瘦，涧畔古树身枯高。土山惨憺远复远，坡路曲折盘车劳。",
      "二车回正辕接轸，继下三车来嶾嶙。过桥已有一乘歇，解牛离轭童可哂。",
      "黄衫乌巾驱举鞭，经险就易将及前。毂轮傍侧辐可数，蹄角搀错卷箱联。",
      "古丝昏晦三尺绢，画此当是展子虔。坐中识别有公子，意思往往疑魏贤。",
      "子虔与贤皆妙笔，观玩磨灭穷岁年。",
      "涂丹抹青尚欺俗，旱龙雨日犹卖钱。",
      "是亦可以秘，疑亦不可捐。为君题卷尾，愿君世世传。"
    ]
  },
  {
    "id": "2e89e42025f58f671f45d505021effa8",
    "title": "寄许越州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "开元冠盖里，无若贺知章。",
      "乞得镜湖水，洗出明月光。",
      "行坐镜与月，身衣羽人裳。",
      "心存黄庭经，目视白鸟行。",
      "岁时忽已古，高韵抗彭庄。",
      "今闻许子春，来守稽山傍。",
      "稽山风月在，镜水菰蒲长。",
      "腊市开梅萼，霰雪凌早芳。",
      "卧龙生茗舌，鼓角催新阳。",
      "焙边可以啜，树间可以觞。",
      "贺老于当日，必定无此尝。",
      "唯有李白诗，酒船芙蓉香。",
      "安得效白也，剩载借艅艎。",
      "与君同醉翁，智虑收肝肠。"
    ]
  },
  {
    "id": "2e89e42025f58f678a8bb5ee176934a7",
    "title": "永叔请赋车螯",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "素唇紫锦背，浆味压蚶菜。",
      "海客穿海沙，拾贮寒潮退。",
      "王都有美酝，此物实当对。",
      "相去三千里，贵力致以配。",
      "翰林文章宗，炙鲜尤所爱。",
      "旋坼旋沽饮，酒船如落埭。",
      "殊非北人宜，肥羊啖脔块。"
    ]
  },
  {
    "id": "2e89e42025f58f673e2a7f528a0f2079",
    "title": "寄题郢州白雪楼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "楚之襄王问于宋玉，玉时对以郢中歌，歌为白雪阳春曲。",
      "始唱千人和，再唱百人逐。至此和者才数人，乃知高调难随俗。",
      "后来感概起危楼，足接浮云声出屋。中古客应无，怊怅鲲鱼孟诸宿。",
      "楼倾复构春又春，酒泻琉璃烹锦鳞。青山绕栏看不尽，眼穿荡桨石城人。",
      "去知何在，寒花雨敛自生颦。今闻太守新梁栋，试选清喉可动尘。"
    ]
  },
  {
    "id": "2e89e42025f58f67605bd367371fd742",
    "title": "平山堂留题",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蜀冈莽苍临大邦，雄雄太守驻旌幢。",
      "相基树楹气势厖，千山飞影横过江。",
      "峰峤俯仰如奔降，雷塘坡小鸂鶒双。",
      "陆羽井苔黏瓦缸，煎铛泻鼎声淙淙。",
      "雨牙鸟爪不易得，碾雪恨无居士庞。",
      "已见宣城谢公陋，吟看远岫通高窗。"
    ]
  },
  {
    "id": "2e89e42025f58f677f4590bec728e0de",
    "title": "答张子卿秀才",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "茫茫九土中，天网该时秀。",
      "有凤不收罗，有麟不获狩。",
      "贤豪为咨嗟，都邑诵琼琇。",
      "而我当是时，欲见恨未遘。",
      "忽过广平居，遇子乃邂逅。",
      "怀中二新篇，幸出洗昏瞀。",
      "一美韩公子，一语南方寇。",
      "铿然青琅玕，交戛风雨骤。",
      "辄用告众多，亦未甚便售。",
      "固知至珍物，不入市井贸。",
      "昨朝惊扉鸣，始悟子来扣。",
      "钜编高贮襟，细卷仍函袖。",
      "麻衣踏犀靴，再拜谨以授。",
      "因之重感怆，世德实有旧。",
      "文体古为徒，家声喜能又。",
      "其间赞愚辞，愧累将恐诟。",
      "摩拂李杜光，诚与日月斗。",
      "退之心伏降，安得此孤陋。",
      "岂能造春荣，岂解易星宿。",
      "一身犹寒饥，生未饱藜豆。",
      "高高河汉流，肯下借湔漱。",
      "虫鱼傥无施，捉撮不乖缪。",
      "聊此慰穷愁，文章终莫就。",
      "庭前枯石榴，寒雀并清昼。",
      "逍遥独咏歌，寄翼与报酬。"
    ]
  },
  {
    "id": "2e89e42025f58f67f425b260f394b498",
    "title": "江邻几学士寄酥梨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "兴平烹琼乳，咸阳摘冰枝。",
      "秦女点山日，张公开谷时。",
      "刻破玉浆壶，泛融金酒卮。",
      "适从关中寄，不见博士卑。"
    ]
  },
  {
    "id": "2e89e42025f58f67f3c251a0dd16b9ae",
    "title": "答刘原甫寄糟姜",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "名国万家城，千畦等封侯。",
      "斸当燕去前，腌牙费糟丘。",
      "无筋偃王笑，有味三闾羞。",
      "寄入翰林席，圣以不撤优。",
      "又寄蓬门下，作赋谁肯休。",
      "唯我广文舍，免为齑盐仇。",
      "刘公汉家裔，才学歆向俦。",
      "胸怀饱经史，辨论出九州。",
      "曾不奉权贵，但与故人投。",
      "赠辛非赠甘，此意当自求。"
    ]
  },
  {
    "id": "2e89e42025f58f6793f9b030c1997263",
    "title": "铜雀砚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "歌舞人已死，台殿栋已倾。",
      "旧基生黑棘，古瓦埋深耕。",
      "玉质先骨朽，松栋为埃轻。",
      "筑紧风雨剥，埏和铅膏精。",
      "不作鸳鸯飞，乃有科斗情。",
      "磨失沙砾粗，扣知金石声。",
      "初求畎亩下，遂厕几席清。",
      "入用固为贵，论古莫与并。",
      "端溪割紫云，空负世上名。",
      "韩著毛颖传，何独称陶泓。",
      "傥以较岁年，泓当视如兄。"
    ]
  },
  {
    "id": "2e89e42025f58f674486c4bd0fd3d438",
    "title": "欧阳永叔王原叔二翰林韩子华吴长文二舍人同过弊庐值出不及见",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "枯竹为门扉，不可容车骑。",
      "况如郑广文，无毡藉宾位。",
      "穷冬月破七，贵客联玉辔。",
      "传驺肃里闾，下榻呼童稚。",
      "问我何所往，共留墙上字。",
      "儿愚不知谁，金章言照地。",
      "既屈卿大夫，恨莫亲帚彗。",
      "星躔回已高，麟趾宁复至。",
      "戢戢邻巷居，相见窃自喟。",
      "岂料瘦老翁，能令贤达至。",
      "昔时蓬蒿径，安有此盛事。"
    ]
  },
  {
    "id": "2e89e42025f58f67145fc2d8490bc963",
    "title": "元忠示胡人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "单于猎罢卧锦红，解鞍休骑荒碛中。",
      "苍驹騧骆六十匹，隐谷映坡分尾鬉。",
      "九驼五牛羊颇倍，沙草晚牧生寒风。",
      "贵贱小大指五百，执作意态皆不同。",
      "二鹰在臂二鹰架，骏犬当对宁争功。",
      "毡庐鼎列帐幕拥，鼓角未吹惊塞鸿。",
      "土山高高置烽燧，毛囊贮获闲刀弓。",
      "水泉在侧挹其上，长河杳杳流无穷。",
      "素纨六幅笔何巧，胡瑰尽妙谁能通。",
      "今日都城有别识，别识共许刘元忠。"
    ]
  },
  {
    "id": "2e89e42025f58f67fa2cef3280b6130a",
    "title": "王原叔内翰宅观山水图",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "石苍苍，连峭峰，大山嵯峨云雾中。老松瘦树无笔踪，巧夺造化何能穷。",
      "古绢脆裂再黏续，气象一似高高嵩。上有荆浩字，特归翰林公。",
      "愿换廷圭一丸墨，谁言卖钱须青铜。范宽到老学未足，李成但得平远工。",
      "黄金白璧未为贵，丈人师臣无不通。"
    ]
  },
  {
    "id": "2e89e42025f58f67aa99d6632440d1e8",
    "title": "送廖倚归衡山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "雌猿夜啼别湘东，晓寻故人背孤桐。",
      "孤桐有声弹不响，弦绝曲在埋蒿蓬。",
      "知音万古期必逢，今日已闻天下雄。",
      "陟山涉水不辞远，文章大名居禁中。",
      "扣门一见颜色喜，抱琴三叹含徵宫。",
      "九畴不汨微禹力，尧舜岂无明与聪。",
      "推根致本贤意合，叙述况值太史公。",
      "贸金得玉莫忘宝，却过洞庭乘朔风。",
      "猿休啼月月色好，还来旧山伴狙翁。"
    ]
  },
  {
    "id": "2e89e42025f58f6701d89da9ec78b337",
    "title": "还吴长文舍人诗卷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "松液化茯苓，又因为琥珀。",
      "遇物必得形，毛发曾不隔。",
      "君子亦豹变，其文蔚可觌。",
      "今者逢吴侯，满腹贮经籍。",
      "喷吐五色霓，自堪垂典册。",
      "诗教始二南，皆著贤圣迹。",
      "后世竟剪裁，破碎随刀尺。",
      "我辈强追仿，画龙成蜥蜴。",
      "有唐文最盛，韩伏甫与白。",
      "甫白无不包，甄陶咸所索。",
      "侯初守二郡，山水多助益。",
      "升高觞嘉宾，赋笔速鹰翮。",
      "葺书成大轴，许我观琮璧。",
      "真物固易辨，恨无百金易。",
      "借从怀袖归，诵玩废朝夕。",
      "譬如游国都，惝恍失阡陌。",
      "苦吟三十年，所获唯巾帼。",
      "岂比夸受降，甲齐熊耳积。",
      "重见元和风，珠玉敌海舶。",
      "自惭寒饿为，何张空避席。"
    ]
  },
  {
    "id": "2e89e42025f58f6703171468bc117e46",
    "title": "和正月六日沈文通学士遗温柑",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "禹书贡厥包，未知黄柑美。",
      "竞传洞庭熟，又莫永嘉比。",
      "适观隐侯诗，获此殊可喜。",
      "诵句擘露囊，香甘冷熨齿。",
      "明朝锁礼闱，何暇醉邻里。"
    ]
  },
  {
    "id": "2e89e42025f58f67adf411e5594f85ba",
    "title": "雪窦达观禅师见寄依韵答",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "岩窦常留雪，山雪不有心。",
      "禅衣百衲重，香刹四明深。",
      "驯鹿来衔果，栽松去作林。",
      "自缘冠绂累，未解远公寻。"
    ]
  },
  {
    "id": "2e89e42025f58f6761d39211d2d85235",
    "title": "和孙端叟寺丞农具十五",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "结庐野田中，其高足以觇。",
      "坐卧劣自容，巢栖未尝厌。",
      "但能风雨蔽，何惜茅蓬苫。",
      "终当收刈毕，寂寞惭山店。"
    ]
  },
  {
    "id": "2e89e42025f58f6761d39211bb9733ea",
    "title": "和孙端叟寺丞农具十五",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "白扇非团扇，每来场圃见。",
      "因风吹糠籺，编竹破筠箭。",
      "任从高下手，不为暄寒变。",
      "去粗而得精，持之莫言倦。"
    ]
  },
  {
    "id": "2e89e42025f58f6761d39211f1c74b5d",
    "title": "和孙端叟寺丞农具十五",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "农人力已勤，要在布嘉种。",
      "手持高斗柄，觜泻三犁垄。",
      "月下叱黄犊，原边过废冢。",
      "安知侠少年，玉食金羁拥。"
    ]
  },
  {
    "id": "2e89e42025f58f6761d39211a07e1b68",
    "title": "和孙端叟寺丞农具十五",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "适从伐枯桑，莫悟刃已缺。",
      "蚕工向欲迫，田事不可彻。",
      "丁丁背谷声，役役持柯热。",
      "积薪高于山，焉用先后别。"
    ]
  },
  {
    "id": "2e89e42025f58f6761d39211dd879494",
    "title": "和孙端叟寺丞农具十五",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古圣通物宜，揉斫资粒食。",
      "稼穑尽民勤，垦耕穷地力。",
      "推化本神农，维时思后稷。",
      "我老欲归田，兹器已先识。"
    ]
  },
  {
    "id": "2e89e42025f58f6761d3921186cb1646",
    "title": "和孙端叟寺丞农具十五",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "诗称庤钱镈，南亩兴农作。",
      "宁唯务芟薙，岂不在刈穫。",
      "收功向嘉谷，托用随芒屩。",
      "太平兹所重，坐见销锋锷。"
    ]
  },
  {
    "id": "2e89e42025f58f6761d3921163c3d5ca",
    "title": "和孙端叟寺丞农具十五",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "芜秽或不治，良苗安得长。",
      "薅来露未晞，荷去月初上。",
      "侵烟湿鹅颈，近茇翻蚁壤。",
      "生具自有馀，何辞汗沾颡。"
    ]
  },
  {
    "id": "2e89e42025f58f6761d39211a3dbb1e6",
    "title": "和孙端叟寺丞农具十五",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "上袯与下襫，青蓑苦能织。",
      "晓披春雨来，晚晒阳坡侧。",
      "蔽身常自足，冲湿曾为得。",
      "任从野风吹，已敌寒蓬色。"
    ]
  },
  {
    "id": "2e89e42025f58f6761d392112d6423c3",
    "title": "和孙端叟寺丞农具十五",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "力田冒风雨，缉箨为台笠。",
      "寒蓑相与用，阴野低迷入。",
      "足屦固易濡，鬓葆何尝湿。",
      "斯须未可去，赫日资乃急。"
    ]
  },
  {
    "id": "2e89e42025f58f6761d3921189688845",
    "title": "和孙端叟寺丞农具十五",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "破领耕不休，何暇顾羸犊。",
      "夜归喘明月，朝出穿深谷。",
      "力虽穷田畴，肠未饱刍粟。",
      "稼收风雪时，又向寒坡牧。"
    ]
  },
  {
    "id": "2e89e42025f58f6761d39211d19b2580",
    "title": "和孙端叟寺丞农具十五",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "覆牛畏严霜，爱之如爱子。",
      "朔风吹栏牢，御冻赖苴枲。",
      "恶薄将异鞯，贫栖乃同被。",
      "重畜不忘劬，老农非可鄙。"
    ]
  },
  {
    "id": "2e89e42025f58f6761d39211a5270b4e",
    "title": "和孙端叟寺丞农具十五",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "既如车轮转，又若川虹饮。",
      "能移霖雨功，自致禾苗稔。",
      "上倾成下流，损少以益甚。",
      "汉阴抱瓮人，此理未可谂。"
    ]
  },
  {
    "id": "2e89e42025f58f6761d39211b983ff18",
    "title": "和孙端叟寺丞农具十五",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "瓦罂贮溪流，滴作耘田漏。",
      "不为阴晴惑，用识早暮候。",
      "辛勤无侵星，简易在白昼。",
      "同功以为准，一决不可又。"
    ]
  },
  {
    "id": "2e89e42025f58f6761d39211eba580a3",
    "title": "和孙端叟寺丞农具十五",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "挂鼓大树枝，将以一耘耔。",
      "逢逢达远近，汨汨来田里。",
      "功既由此兴，饷亦从此始。",
      "固殊调猿猴，欲取儿童喜。"
    ]
  },
  {
    "id": "2e89e42025f58f6761d39211ecc8ad05",
    "title": "和孙端叟寺丞农具十五",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "牧人乐下牧，背骑吹短笛。",
      "声穿吴云低，韵入楚梅的。",
      "谁嗟苦调急，自与幽意寂。",
      "应同尧时民，歌将土壤击。"
    ]
  },
  {
    "id": "2e89e42025f58f67d924810edc9d65df",
    "title": "和孙端叟蚕具十五首茧馆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "汉仪后亲蚕，采桑来茧馆。",
      "云母饰车上，钩笼载车畔。",
      "援条露已干，受叶日将晏。",
      "为言天下妇，兹事不可慢。"
    ]
  },
  {
    "id": "2e89e42025f58f67d924810edc7c5718",
    "title": "和孙端叟蚕具十五首茧馆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "常闻汉皇后，织室数来观。",
      "宫女岂不勤，帝衮得以完。",
      "亦将成纁黄，非用竞龙鸾。",
      "意在奉宗庙，后人其可安。"
    ]
  },
  {
    "id": "2e89e42025f58f67d924810ea867e223",
    "title": "和孙端叟蚕具十五首茧馆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "原上种良桑，桑下种茂麦。",
      "雉雊麦秀时，蚕眠叶休摘。",
      "空条漏日多，馀椹更谁惜。",
      "会待黄落来，酒垆烧斗石。"
    ]
  },
  {
    "id": "2e89e42025f58f67d924810ea32994f9",
    "title": "和孙端叟蚕具十五首茧馆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "桑柔不倚梯，摘桑赖高几。",
      "每于得叶易，曾靡忧校披。",
      "跻升类拾级，下上异缘蚁。",
      "闲置草屋傍，鸣鸡或栖止。"
    ]
  },
  {
    "id": "2e89e42025f58f67d924810e3934ef1b",
    "title": "和孙端叟蚕具十五首茧馆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "科桑持野斧，乳湿新磨刃。",
      "繁蘖一去除，肥条更丰润。",
      "鲁叶大如掌，吴蚕食若骏。",
      "始时人谓戕，利倍今乃信。"
    ]
  },
  {
    "id": "2e89e42025f58f67d924810e6c3bc4ee",
    "title": "和孙端叟蚕具十五首茧馆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "长钩扳桑枝，短钩挂桑笼。",
      "南陌露气寒，东方日光动。",
      "少妇首且笄，幼女角已𩮰。",
      "竞以采叶归，曾非事梳栊。"
    ]
  },
  {
    "id": "2e89e42025f58f67d924810ec2019e94",
    "title": "和孙端叟蚕具十五首茧馆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "采采向桑郊，盈盈自持筥。",
      "挂钩带月往，稚叶和烟贮。",
      "一心恐蚕饥，搔首促俦侣。",
      "到家倾嫩绿，刀几为㕮咀。"
    ]
  },
  {
    "id": "2e89e42025f58f67d924810e3a290837",
    "title": "和孙端叟蚕具十五首茧馆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "自从蚕蚁生，日日忧蚕冷。",
      "草室常自温，云髻未暇整。",
      "但采原上桑，不顾门前杏。",
      "辛苦得丝多，输官官莫省。"
    ]
  },
  {
    "id": "2e89e42025f58f67d924810e9cd209c8",
    "title": "和孙端叟蚕具十五首茧馆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "冰蚕三眠休，作茧当具簇。",
      "汉北取蓬蒿，江南藉茅竹。",
      "蒿疏无郁浥，竹净亦森束。",
      "竞畏风雨寒，露置未如屋。"
    ]
  },
  {
    "id": "2e89e42025f58f67d924810e8c775c53",
    "title": "和孙端叟蚕具十五首茧馆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "三月将扫蚕，蚕妾具其器。",
      "丘植先㧹括，辟室亦涂塈。",
      "众材疏以成，多薄所得寄。",
      "拾老归簇时，应无惭弃置。"
    ]
  },
  {
    "id": "2e89e42025f58f67d924810e0bf4264b",
    "title": "和孙端叟蚕具十五首茧馆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "河上纬萧人，女归又织苇。",
      "相与为蚕曲，还殊作筠篚。",
      "入用此何多，往售获能几。",
      "愿丰天下衣，不叹贫服卉。"
    ]
  },
  {
    "id": "2e89e42025f58f67d924810ecda2004f",
    "title": "和孙端叟蚕具十五首茧馆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朝渍一盎茧，缫就几绚丝。",
      "丝成茧已尽，盎亦谁复持。",
      "道上有堕甑，车傍有鸱夷。",
      "二物且莫笑，顾藉各因时。"
    ]
  },
  {
    "id": "2e89e42025f58f67d924810e5e0187a1",
    "title": "和孙端叟蚕具十五首茧馆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蚕月必纺绩，丝车方挑掷。",
      "灯下络纬鸣，林端河汉白。",
      "纤缕自有绪，虚轮运无迹。",
      "腕手已为劳，谁经用刀尺。"
    ]
  },
  {
    "id": "2e89e42025f58f67d924810e7546f8ba",
    "title": "和孙端叟蚕具十五首茧馆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "给给机上梭，往反如度日。",
      "一经复一丝，成寸遂成匹。",
      "虚腹锐两端，素手投未出。",
      "陶家挂壁间，雷雨龙飞出。"
    ]
  },
  {
    "id": "2e89e42025f58f67d924810e570e5a6c",
    "title": "和孙端叟蚕具十五首茧馆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "织妇手不停，心与日月速。",
      "常忧里胥来，不待鸡黍熟。",
      "但言督县官，立要断机轴。",
      "谁知公侯家，赐帛堆满屋。"
    ]
  },
  {
    "id": "2e89e42025f58f67497c2f727cf874e3",
    "title": "放鹑",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "兽烹羊猪，鸟烹鸭鸡。唯鹑不杀，置奴而携。",
      "公坐堂上，见而悲悽。急令开笯还故栖，其间无力飞不齐。",
      "公只知鱼之洋洋，鹅之鹢鹢。噫兮噫兮。"
    ]
  },
  {
    "id": "2e89e42025f58f6736571880597a02b0",
    "title": "莫登楼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "莫登楼，脚力虽健劳双眸，下见纷纷马与牛。马矜鞍辔牛服辀，露台歌吹声不休。",
      "腰鼓百面红臂褠，先打六幺后梁州。",
      "棚帘夹道多夭柔，鲜衣壮仆狞髭虬。宝挝呵叱倚王侯，夸妍斗艳目已偷。",
      "天寒酒醺谁尔侜，倚楹心往形独留，有此光景无能游。",
      "粉署深沉空翠帱，青绫被冷风飕飕。怀抱既如此，何须望楼头。"
    ]
  },
  {
    "id": "2e89e42025f58f6704f3044e9ec7dcd2",
    "title": "莫饮酒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "莫饮酒，酒岂雠，颜回不饮不白头。千钟称帝尧，百觚号圣丘。",
      "定国数石无滞留，康成三百杯未休。阮籍作诗语更遒，圣贤在前谁与谋。",
      "喉乾舌强须润柔，照见文字胜膏油。"
    ]
  },
  {
    "id": "2e89e42025f58f670bb5ef2fd3a69607",
    "title": "依韵和永叔劝饮酒莫吟诗杂言",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我生无所嗜，唯嗜酒与诗。一日舍此心肠悲，名存贵大不辄思。",
      "甑空釜冷不俯眉，妻孥冻饥数恚之。但自吟醉与世违，此外万事皆莫知。",
      "王公谒请众去早，既衰愈懒身到迟。日高倦仆颜色沮，况骑瘦马两耳垂。",
      "厌此劳苦不喜出，唯有文字时能为。诸公尚恐竭智虑，勤勤劝饮莫我卑。",
      "再拜受公言，窃意公矫时。只爱诗，谓余痴。"
    ]
  },
  {
    "id": "2e89e42025f58f6715448095f78b816b",
    "title": "和永叔内翰思白兔答忆鹤杂言",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "醉翁在东堂，为他栽桂树。待将枝条与人折，忆著家中玉色兔。",
      "夜看明月海上来，光彩离离入庭户。且问常娥一借观，翁家虽有来无路。",
      "常娥对面几万里，不声渐渐西南去。是时翁生怀抱恶，却恨陆机先忆鹤。",
      "致令亦念眼迷离，不似傍池能饮啄。始忧兔饥僮失哺，又恐白毛尘土污。",
      "仍不如鹤有浅泉，自在引吭时刷羽。花前举翅鼓春风，只待公归向朝暮。",
      "我闻二公趣向殊，一养月中物，一养华亭雏。一畏奔海窟，一畏巢松株。",
      "我虽老矣无物惑，欲去东家看舞姝。"
    ]
  },
  {
    "id": "2e89e42025f58f6731c580df632f13f5",
    "title": "和永叔内翰戏答",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "从他舞姝笑我老，笑终是喜不是恶。固胜兔子固胜鹤，四蹄扑握长啄啄。",
      "任看色与月光混，只欲走飞情意薄。拘之以笼縻以索，必不似纤腰夸绰约。",
      "主人既贤豪，能使宾客乐。便归膏面染髭须，从今宴会应频数。"
    ]
  },
  {
    "id": "2e89e42025f58f6729cd9a72f5a56583",
    "title": "感李花",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "重门虽锁春风入，先坼桃花后李花。",
      "赤白斗妍思旧曲，旧声传在五王家。",
      "五王不见留华萼，华萼坏来碑缺落。",
      "当时李白欲骑黥，醉向江南曾不错。"
    ]
  },
  {
    "id": "2e89e42025f58f67cbf13edae462714a",
    "title": "刑部厅看竹效孟郊体和永叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "苍苍庭中竹，事莫叹迟速。",
      "不同栏下草，一岁一回绿。",
      "朝开花照曜，暮落风相逐。",
      "何如饱霜雪，冬夏森寒玉。",
      "谁将种官舍，本合近岩屋。",
      "不可一日无，萧洒看未足。",
      "阮生岂其愚，林中醉醽醁。",
      "我当明月时，移床来此宿。"
    ]
  },
  {
    "id": "2e89e42025f58f67967c14e164547b9a",
    "title": "刑部厅海棠见赠依韵答永叔二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "摇摇墙头花，茜茜有好色。",
      "高枝笑粲粲，低枝明皪皪。",
      "但与风相撩，不与风相得。",
      "风吹莫苦急，游子叹日昃。",
      "彭祖与颜回，相去犹瞬息。",
      "每观形影篇，曷在神所释。",
      "不可废我吟，毕竟焉免白。"
    ]
  },
  {
    "id": "2e89e42025f58f679f42406f123f3024",
    "title": "谢鹇和公仪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "闻有白鹇梦，遂作白鹇诗。",
      "诗记白鹇语，意公于鹤私。",
      "公意无薄厚，尔将听我辞。",
      "朝给一瓢水，昼给一盎糜。",
      "曾不令尔渴，曾不令尔饥。",
      "事事不异鹤，安得于鹤疑。",
      "鹤鸣尔不和，鹤舞尔不随。",
      "无以一供悦，饱食番顽痴。",
      "公所念尔久，李白当畜之。",
      "白固有篇咏，公偶未暇为。",
      "遣尔心不平，谓此钝见遗。",
      "我持尔此意，请公吟莫迟。",
      "公便纳我言，濡笔洒淋漓。",
      "书尔在南言，野羽霜雪披。",
      "弄啄红豆实，飞上桄榔枝。",
      "翡翠不敢顾，孔雀不敢窥。",
      "将拟是白凤，修尾昼涟漪。",
      "虺颈而鸡首，峨峨如有仪。",
      "而今与鹤争，此识固已卑。",
      "公初待尔厚，鹇兮知不知。"
    ]
  },
  {
    "id": "2e89e42025f58f6787cb2014f0d7df3f",
    "title": "定号依韵和禹玉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "言出君门日，遥闻紫禁钟。",
      "诏书中使降，骏马上闲供。",
      "天下持平手，毫偏不置胸。",
      "文从有司较，卷是近臣封。",
      "胜阵无容敌，精后已善攻。",
      "明朝当奏号，鸳鹭看归雍。"
    ]
  },
  {
    "id": "2e89e42025f58f67834053f0ab2e2082",
    "title": "送方云",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "从来钓者意，岂不在得鱼。",
      "饵寡鱼口多，曾非投竿疏。",
      "向登百金贵，首尾必吹墟。",
      "竭泽古所戒，但保腹中书。",
      "风雷变有诗，且复归孟猪。"
    ]
  },
  {
    "id": "2e89e42025f58f6787e795396665543e",
    "title": "送甥蔡骃下第还广平",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尔持金错刀，不入鹅眼贯。",
      "已遭俗弃掷，妄意堪愤惋。",
      "他时有识别，终必为宝玩。",
      "怀之归河朔，慎勿辄镕锻。",
      "改作毛遂锥，颖脱奚足算。"
    ]
  },
  {
    "id": "2e89e42025f58f67dc31ff659d87519d",
    "title": "韩持国遗洛笋",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "龙孙春吐一尺牙，紫锦包玉离泥沙。",
      "金刀璀错截嫩节，铜驼不与大梁赊。",
      "持寄韩郎绿蒲束，莫令卫女苦思家。",
      "韩郎才调偏能赋，分饷唯思楚景差。",
      "因之善谑诵淇澳，欲学报投无木瓜。"
    ]
  },
  {
    "id": "2e89e42025f58f6770434adb62fa7f02",
    "title": "莱宣遗酒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "白日对芳树，静夜爱明月。",
      "我饮虽不多，杯杓安可阙。",
      "破屋有空缸，冷灶无黔突。",
      "投餐闻韩辱，乞食使陶讷。",
      "鉴此不求人，终身其镂骨。",
      "傥有佳客过，未免贳袍笏。",
      "风从东南来，语向西北发。",
      "西北多凤雏，枝间报清越。",
      "玉壶盛晓露，赠置醉莫歇。",
      "却少可饮人，为告月休没。"
    ]
  },
  {
    "id": "2e89e42025f58f679ec1b37d247875ad",
    "title": "送王道粹郎中知华州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "往年入关中，道傍见太华。",
      "始识仙掌大，颇似揽造化。",
      "赤手无所为，风雨漏指罅。",
      "又观莲华峰，上有莲开谢。",
      "一朝秋色高，莲叶或飘下。",
      "今闻太守行，见隼画车驾。",
      "仙掌与莲花，日久可以诧。",
      "长安道上人，任见不须借。",
      "况多耐老药，民将待黄霸。"
    ]
  },
  {
    "id": "2e89e42025f58f6702b546d5cc219fbd",
    "title": "韩",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朝读百纸书，夜成几篇书。明明白昼有阳乌，黕黕暗室无蟾蜍。",
      "目睛须藉外物光，日月不到卑蔀居。君能置以清油壶，暝照文字灯焰舒。",
      "妇将膏发云鬓梳，瓶底浊浓留脂车。所益既如此，所感当何如。"
    ]
  },
  {
    "id": "2e89e42025f58f674077473ff00808f4",
    "title": "王几道罢磁州遗澄泥古瓦二砚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "澄泥丛台泥，瓦斫邺宫瓦。",
      "共为几桉用，相与笔墨假。",
      "赋无左思作，书愧右军写。",
      "初从故人来，来自邯郸下。",
      "物因人以重，谬当好事者。"
    ]
  },
  {
    "id": "2e89e42025f58f675fa3bcb82025b3c4",
    "title": "送咸阳主簿王秘校",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔见兰丛牙，今见连蔓瓜。",
      "持入咸阳市，本出故侯家。",
      "五色相钩蒂，秦人应自夸。",
      "行当七月荐，乞巧杂盘花。"
    ]
  },
  {
    "id": "2e89e42025f58f67928a8649f1a5ae34",
    "title": "和楚屯田同曾子固陆子履观予堂前石榴花",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "堂下一匹郑虔马，栏边两株安石榴。",
      "但能有酒邀佳客，亦任狂花落素瓯。",
      "侍女红裙无好色，主人白发自侵头。",
      "欲歌翠树芳条曲，已去洛阳三十秋。"
    ]
  },
  {
    "id": "2e89e42025f58f673bf674fddcf5808c",
    "title": "送史供奉汴口都大",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "河为中国患，亦为中国利。",
      "其患啮堤防，其利通粮馈。",
      "分流入浚汴，万货都城萃。",
      "积淫或暴涨，旱暵或滞疐。",
      "疏导欲其宜，径度有所异。",
      "曩者多邀功，用之殊未至。",
      "十私而五公，岁久害愈炽。",
      "溃溢必归尤，庙堂难决议。",
      "明明圣天子，自选中常侍。",
      "银铛插在貂，身小勇且智。",
      "上从广武城，下及淮与泗。",
      "回险帖凿繁，所画由所寄。",
      "尝以勤厥身，又能和众吏。",
      "前日有尽心，于今病憔悴。",
      "此职方藉人，加餐当自为。"
    ]
  },
  {
    "id": "2e89e42025f58f67bd5aaf899e78ad84",
    "title": "吕晋",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "四叶及王游，共家原坂岭。",
      "岁摘建溪春，争先取晴景。",
      "大窠有壮液，所发必奇颖。",
      "一朝团焙成，价与黄金逞。",
      "吕侯得乡人，分赠我已幸。",
      "其赠几何多，六色十五饼。",
      "每饼包青蒻，红签缠素苘。",
      "屑之云雪轻，啜已神魄惺。",
      "会待嘉客来，侑谈当昼永。"
    ]
  },
  {
    "id": "2e89e42025f58f673d650dea86c03cc1",
    "title": "送毕甥之临邛主簿杂言",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "自我历官三十年，有脚未曾行蜀川。李白尝言道之艰险，长嗟难剧上青天。",
      "鸟悲猿嚎马蹄脱，苔梯雨栈愁倾颠。苍崖下窥不见底，但听雷声辊石悬湍溅。",
      "晓盘青泥上高烟，暮盘青泥到下泉。剑阁如剑，巉然割肠刺恨今古连。",
      "尔去三千九百里，巴山小马乌布鞯。",
      "一妇一奚行李单，家具日货能几钱。人皆畏避不敢往，此独敢往何所便。",
      "况是初宦无远适，心意自许非由铨。异乎哉，我今送尔徒哀怜。"
    ]
  },
  {
    "id": "2e89e42025f58f676c3e2d48fe403da6",
    "title": "哀马",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "瘠彼单于马，赠我信都侯。",
      "信都恶顽恶，不使服车辀。",
      "我从南土归，涉河假扁舟。",
      "将趋未央朝，无乘谁可求。",
      "信都固朋义，百乏能以周。",
      "遗此燕山骏，买鞯安辔头。",
      "朝斩一束刍，夕煮一盎麰。",
      "渐平峥嵘骨，幸骑历冬秋。",
      "自春锁礼闱，既出被轻囚。",
      "饱秣不复驾，狂跃如生虬。",
      "更番一老卒，湔刷常预愁。",
      "前欲往城东，始跨人立侔。",
      "首落而尾掷，衰躯几坠投。",
      "迩者将赎金，行当谒冕旒。",
      "私呼贵邻兵，言调变驯柔。",
      "晨往及暮还，踣地气不收。",
      "彼兵隶天厩，国马皆仰驺。",
      "其能量马力，国马安得稠。",
      "以吾穷使然，尔能亦可羞。"
    ]
  },
  {
    "id": "2e89e42025f58f67c0b3483dc855ca56",
    "title": "送王介甫知毗陵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吴牛常畏热，吴田常畏枯。",
      "有树不荫犊，有水不滋䅳。",
      "孰知事春农，但知急秋租。",
      "太守追县官，堂上怒奋须。",
      "县官促里长，堂下鞭扑俱。",
      "不体天子仁，不恤黔首逋。",
      "借问彼为政，一一何所殊。",
      "今君请郡去，预喜民将苏。",
      "每观二千石，结束辞国都。",
      "丝鞯加锦缘，银勒以金涂。",
      "兵吏拥后队，剑挝盛前驱。",
      "君又不若此，革辔障泥乌。",
      "款行问风俗，低意骑更驽。",
      "下情靡不达，略细举其粗。",
      "曾肯为众异，亦罔为世趋。",
      "学诗闻已熟，爱棠理岂无。"
    ]
  },
  {
    "id": "2e89e42025f58f674ec2e7962361c614",
    "title": "送曾子固苏轼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "屈宋出于楚，王马出于蜀。",
      "荀杨亦二国，自接大儒躅。",
      "各去百数年，高下非近局。",
      "钩陈豹尾科，登俊何炳缛。",
      "楚蜀得曾苏，超然皆绝足。",
      "父子兄弟间，光辉自联属。",
      "古何相辽阔，今何相迩续。",
      "朝廷有巨公，讲索无遗录。",
      "正如唐虞时，元凯同启沃。",
      "何言五百载，此论不可告。",
      "二君从兹归，名价同惊俗。"
    ]
  },
  {
    "id": "2e89e42025f58f67e2330d56a29a2a5b",
    "title": "寄题张光禄荣佚堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "疏氏昔二傅，张氏今两卿。",
      "相去千馀载，能与同令名。",
      "亦尝更侍从，况有冰玉清。",
      "世怀山东业，力制河北兵。",
      "云烟忽起晦，日月不得明。",
      "白首无所为，脱身吴楚城。",
      "七十还印绶，不以名教轻。",
      "葺堂读旧书，时出郊郭行。",
      "水边观游鱼，树底爱啼莺。",
      "适逢野老语，复问农人耕。",
      "纷纷世上士，车马无此情。"
    ]
  },
  {
    "id": "2e89e42025f58f67d6541b0ced8f9c4a",
    "title": "送建州通判沈太博",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔闻醉翁吟，是沈夫子所作，今听醉翁吟，是沈夫子所弹。",
      "声如冰凘下石滩，嚼啮碎玉绕齿寒。四坐整衣容色端，醉翁虽醉无慢官。",
      "其音正以乐，其俗便且安，何害酩酊颜渥丹。沈夫子，邂逅相遇必已欢。",
      "玉琴能写人肺肝，人所为难君不难。平明解船建溪去，轻赍快意不长湍。",
      "溪东白茗象月团，来奉至尊龙屈盘。馀为带銙与脔片，散在六合云漫漫。",
      "况君五脏清如水，宜饮沆瀣采木栏。更留瓦砚赠我看，邺宫鸳鸯谁刻剜。"
    ]
  },
  {
    "id": "2e89e42025f58f671e7458a4cbc45919",
    "title": "送王平甫拟离骚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "识君兮不早，君尚少兮我老。兰与蕙兮多薰，搴杂佩兮芳芬。",
      "兰倏往兮蕙随，心俯仰兮徘徊。与识吴兮吴乐，尝适楚兮楚悦，君何为兮我阔。",
      "麒麟絷兮不驰，凤皇蔽兮挑达。均莫悲兮别离，怅公子兮何之。",
      "绝大江兮无波，奉赤鲤兮藉荷。芼莼荇兮陈羹，亲意得兮忘荣。",
      "世反是兮从贵，聊送君兮伤情。"
    ]
  },
  {
    "id": "2e89e42025f58f670c05452a87025da4",
    "title": "送僧游庐山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "欲游庐山去，将托楚舸梢。",
      "暮行长河曲，月上黄金坳。",
      "悠悠几千里，身世非系匏。",
      "恣观瀑布虹，不畏浔阳蛟。",
      "诵经东林下，小宇结香茅。"
    ]
  },
  {
    "id": "2e89e42025f58f6731d925e1c2f2f86a",
    "title": "韩持国再遗洛中斑竹笋",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "牡丹开尽桃花红，班笋迸林犀角丰。",
      "两株远寄川上鸿，韩郎辍口赠楚翁。",
      "便令剥锦煮荆玉，甘脆不道箪瓢空。",
      "小谢旧城昭亭下，侵天筀竹溪西东。",
      "螗螂生后出牙茁，罗列满地争强雄。",
      "是时楚翁所食寡，朝饭暮饭唯其充。",
      "今来得此谓过分，一贵一贱物苟同。"
    ]
  },
  {
    "id": "2e89e42025f58f674be38009dbf7c60c",
    "title": "送僧惠思",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "大车高马尘塞轨，弄石洗泉人不喜。慨然摆落还吴都，归心劲于弦上矢。",
      "强弩发复开，矢往不可回。常应笑燕子，时能海边来。"
    ]
  },
  {
    "id": "2e89e42025f58f674f424b096c6b8b2a",
    "title": "苏明允木山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "空山枯楠大蔽牛，霹雳夜落鱼凫洲。鱼凫水射千秋蠹，肌烂随沙荡漾流。",
      "唯存坚骨蛟龙锼，形如三山中雄酋。左右两峰相挟翊，尊奉君长无慢尤。",
      "苏夫子见之惊且异，买于溪叟凭貂裘。因嗟大不为梁栋，又叹残不为薪槱。",
      "雨侵藓涩得石瘦，宜与夫子归隐丘。"
    ]
  },
  {
    "id": "2e89e42025f58f672718b6b338c183b9",
    "title": "哀国子黄助教",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "儒者务欲博，诵说穷冬秋。",
      "衣裙未及解，含珠以见求。",
      "闽称黄夫子，常恐学不流。",
      "有徒如浮萍，匝匝围刳舟。",
      "聚书将万卷，载行无马牛。",
      "去年来京师，满箧分寄投。",
      "半在吴楚间，半入赵卫陬。",
      "昨日大官荐，青袍变绨裘。",
      "今朝为异物，寸禄与命雠。",
      "独闻邯郸公，哀之使敛收。",
      "曷其禀赋薄，安得被王侯。",
      "旅殡欲焉托，定将葬何州。",
      "生为四方游，死当不择丘。",
      "岂必归故乡，万里过山头。"
    ]
  },
  {
    "id": "2e89e42025f58f67acdd2bc511748083",
    "title": "沅江李氏书堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "船从洞庭来，非贾即游宦。",
      "宦贾事风樯，谁能乐清晏。",
      "不如蓄书史，万古无与间。",
      "上观尧舜仁，下览魏晋篡。",
      "善恶彼既殊，智巧徒以辨。",
      "君心于此得，用舍不自慢。",
      "堂中罗高厨，户外望鸣雁。",
      "菰菱可采掇，鱼鳖可钓汕。",
      "卒岁身多馀，世俗莫习惯。"
    ]
  },
  {
    "id": "2e89e42025f58f67a698f58453a374ac",
    "title": "得陈天常屯田斑筇竹二枚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "客初西蜀来，遗我双筇竹。",
      "上有红泪斑，断非湘娥哭。",
      "尝闻帝魂哀，嚎血滴草木。",
      "春露洒更鲜，殷痕侵粉绿。",
      "截为扶衰杖，万里出浴谷。",
      "今来入我手，君勤意有嘱。",
      "区区四十年，重趼生两足。",
      "冠丱三男子，且与诗书读。",
      "翁虽文章穷，尚以字遮目。",
      "忍弃不以教，携归事樵牧。",
      "故兹九节赠，用助老追逐。",
      "杨朱非为岐，贾谊非为鵩。",
      "及其悲恸时，岂不沾盈掬。",
      "挥之傥著物，无迹染林麓。",
      "因持此竹纹，勿叹前人独。"
    ]
  },
  {
    "id": "2e89e42025f58f6798c743f20134f6bc",
    "title": "夜直广文有感寄曾子固",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "日暮蛛丝动，月暗萤火明。",
      "方兹步庭户，浩然怀友生。",
      "友生将东归，泛若赴海鲸。",
      "已从龙门出，不慕朱鳖轻。",
      "朱鳖过吴洲，飞飞就东瀛。",
      "沉浮未可问，名有万里程。",
      "须忧小水鲂，劳劳将尾赪。"
    ]
  },
  {
    "id": "2e89e42025f58f679b9cef506c23671c",
    "title": "寄题沈比部江州齐云楼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "远目不高不可极，朱楼要与浮云齐。",
      "江流万古平泱莽，山雨一过寒凄迷。",
      "贾客樯下望吹笛，渔郎浦前看断霓。",
      "佽飞射蛟水花伏，高士种柳烟条低。",
      "群雁有时至自北，洪潮到此不更西。",
      "君家隐侯有八咏，风雅未尽留人题。"
    ]
  },
  {
    "id": "2e89e42025f58f676a5b381b6d978d5b",
    "title": "云间月",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "明明云间月，皎皎莫可指。",
      "雄乌与牡兔，万岁不生子。",
      "三旬后乃合，徒用成甲癸。",
      "焉见下土物，长养各私己。",
      "蛇蝎满窟隙，嗣毒自未已。",
      "天地岂有意，盛德名不死。"
    ]
  },
  {
    "id": "2e89e42025f58f676246673a76c80381",
    "title": "爱月",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "终夜每爱月，见月常苦稀。",
      "不雨即云晦，何能揽光辉。",
      "傥有一夕明，岂畏露湿衣。",
      "素娥领玉兔，孤寡命亦微。",
      "堂堂罕开耀，多是半掩扉。",
      "曾负万家望，空是随人归。",
      "一岁复一岁，白发思钓矶。"
    ]
  },
  {
    "id": "2e89e42025f58f67eb9719e9038a5031",
    "title": "送陈仲容寺丞知冤句",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "忆昨宿兰省，每倦喜君谈。",
      "月色夜正寒，举杯无再三。",
      "既出罕相遇，必谓跨归骖。",
      "忽来冒炎暑，别我为子男。",
      "冤句隶济阴，桑柘宜农蚕。",
      "应如袭祖德，遗道使之惭。",
      "初闻不择邑，公秫岂所贪。",
      "但能亦种柳，五株垂毵毵。",
      "板舆与东征，足以奉旨甘。"
    ]
  },
  {
    "id": "2e89e42025f58f67b87eca60b9c65cd2",
    "title": "送家静寺丞知洛南",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秦爱商于地，信美洛水南。",
      "银铅与丹砂，凿山民争贪。",
      "蜀客善制锦，当先务桑蚕。",
      "衣老以及少，使煦如春酣。",
      "摘蔬有笋蕨，钓庖有岩潭。",
      "颇同故乡味，将喜获所谙。"
    ]
  },
  {
    "id": "2e89e42025f58f674fb144478b6c2bc3",
    "title": "和王景彝省中咏孤竹",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "爱此孤生竹，碧叶琅玕柯。",
      "结根甘泉里，岂必泰山阿。",
      "曾莫学兔丝，徒以附女萝。",
      "风为扫庭户，夜月谁与过。"
    ]
  },
  {
    "id": "2e89e42025f58f67ce9afc35b841c4ff",
    "title": "送曾孝宽寺丞宰桐城",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "啬夫苟有惠，前世犹立祠。",
      "既为邦邑长，必欲风化施。",
      "长松荫公庭，流水循堂基。",
      "俱可助琴弹，亦足忘事縻。",
      "况君公侯家，清尚人所期。"
    ]
  },
  {
    "id": "2e89e42025f58f67bcf1702c0be29d97",
    "title": "永叔内翰遗李太博家新生鸭脚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "北人见鸭脚，南人见胡桃。",
      "识内不识外，疑若橡栗韬。",
      "鸭脚类绿李，其名因叶高。",
      "吾乡宣城郡，每以此为劳。",
      "种树三十年，结子防山猱。",
      "剥核手无肤，持置宫省曹。",
      "今喜生都下，荐酒压葡萄。",
      "初闻帝苑夸，又复主第褒。",
      "累累谁采掇，玉碗上金鳌。",
      "金鳌文章宗，分赠我已叨。",
      "岂无异乡感，感此微物遭。",
      "一世走尘土，鬓颠得霜毛。"
    ]
  },
  {
    "id": "2e89e42025f58f67df49b2af78fdffe3",
    "title": "陆子履示秦篆宝",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秦既并诸侯，斯乃一度量。",
      "铸宝以永传，万世俾勿丧。",
      "精铜不生花，小篆著丞相。",
      "一没咸阳宫，千秋事更王。",
      "陆君居洛城，客有来渭上。",
      "曰因农人耕，发壤破古藏。",
      "遂获此物还，文完字何壮。",
      "始号为皇帝，立语已超旷。",
      "意将愚黔首，衅起危博浪。",
      "其后同玉玺，不随骊山葬。",
      "今蓄于君家，徒尔资奇尚。",
      "物以用为珍，异时皆似妄。"
    ]
  },
  {
    "id": "2e89e42025f58f67933e83a4f3ff3196",
    "title": "王屋高送王屋知县孙秘丞",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "王屋山高无猿猱，下有黄河水滔滔。",
      "天坛半夜见海白，光动古邑鸡先嘷。",
      "鸡先嘷，绝吠獒，岩居林栖吏莫搔。",
      "山肤有时得虞猎，不比彘肉烹连毛。",
      "闻君今去将效陶，县前种柳芟蓬蒿。",
      "不问公田问民俗，民安事简教儿曹。",
      "河南太守喜恺悌，如此可以无厌劳。"
    ]
  },
  {
    "id": "2e89e42025f58f6783edd6848e32c3c5",
    "title": "听文都知吹箫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "虞舜已去苍梧野，秦女骖鸾无复下。",
      "箫管人间不解传，帝乐部中能亦寡。",
      "欲买小鬟试教之，教坊供奉谁知者。",
      "晏识文公始致来，劝接贱生宜强且。",
      "乃呼侧坐吹一曲，惊顾顿嘶堂下马。",
      "吾妻闺中闻不闻，稚女扳帘笑娇奼。",
      "未敢多听便遣还，赠饮单杯向身泻。"
    ]
  },
  {
    "id": "2e89e42025f58f67dc597787c374e345",
    "title": "杂言送王无咎及第后授江都尉先归建昌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "白袍来，黄绶回。来跨骞驴回跨马，麻源三谷桂花开。",
      "江都作尉入风埃，主人刘向西京才。心如明月无不照，恐君已到还鸾台。"
    ]
  },
  {
    "id": "2e89e42025f58f67fd5abf176e668105",
    "title": "文豹篇赠黄介夫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "壮哉南山豹，不畏白额虎。泽雾毛虽杂鼮鼠，朝将具须暮为乳。",
      "文章子云久已许，还笑大夫费五羖。天子仗中仪勿举，尾与旗常愿看取。"
    ]
  },
  {
    "id": "2e89e42025f58f672b0e6f1ede551b38",
    "title": "送韩钦圣学士京西提刑",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "王朝慎常刑，恐民陷非辟。",
      "分命遣使车，谬枉得举摘。",
      "兼之劝农桑，欲野无旷隙。",
      "韩侯夙所志，功利岂止百。",
      "茫茫唐邓间，荒土无牛迹。",
      "邵阏废未久，柘阳仍旧白。",
      "二地傥复营，万世不可易。",
      "昔在汉家时，近亲多占籍。",
      "苟或非膏腴，当应徒畿赤。",
      "每念辄叹嗟，未能俾尽画。",
      "天将富斯民，事与愿不隔。",
      "其易谓何如，拾芥由琥珀。",
      "我今送韩侯，书以赠无责。"
    ]
  },
  {
    "id": "2e89e42025f58f67d022dcde51a8f022",
    "title": "得福州蔡君谟密学书并茶",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "薛老大字留山峰，百尺倒插非人踪。",
      "其下长乐太守书，矫然变怪神渊龙。",
      "薛老谁何果有意，千古乃与奇笔逢。",
      "太守姓出东汉邕，名齐晋魏王与钟。",
      "尺题寄我怜衰翁，刮青茗笼藤缠封。",
      "纸中七十有一字，丹砂铁颗攒芙蓉。",
      "光照陋室恐飞去，锁以漆箧缄重重。",
      "茶开片銙碾叶白，亭午一啜驱昏慵。",
      "颜生枕肱饮瓢水，韩子饭齑居辟雍。",
      "虽穷且老不愧昔，远荷好事纾情悰。"
    ]
  },
  {
    "id": "2e89e42025f58f67e1bfcde431d09d83",
    "title": "嘉祐二年七月九日大雨寄永叔内翰",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "去年龙母沐，今年龙妇浴。",
      "民何竞相传，讹言初愿戮。",
      "沐水不湿缨，浴波吞目睛。",
      "连岁果为患，准度非人情。",
      "岛夷尚弗尔，况乃此京城。",
      "天公亦鉴详，天子大圣明。",
      "尧时不昏垫，安见尧忧茕。",
      "今但微禹力，上心常屏营。",
      "祠官骏奔走，请祷必竭诚。",
      "庙堂列土偶，椒酒空湛盈。",
      "灵气自莫主，非以尧言轻。",
      "霹雳夜复作，虾蟆尚听鸣。",
      "辇道有白水，都人无陆行。",
      "浮萍何处来，青青绕我楹。",
      "连墙已坏破，屋赖支撑牢。",
      "缅怀所亲友，亲友皆占高。",
      "独知欧阳公，直南望滔滔。",
      "遗奴揭厉往，答言颇力劳。",
      "正取旧戽斗，自课僮仆操。",
      "明日苟不已，挈家仍避逃。",
      "贤者尚若是，焉用数我曹。",
      "免为不吊鬼，世上一鸿毛。"
    ]
  },
  {
    "id": "2e89e42025f58f6736a1a45500d53ef6",
    "title": "送石昌言舍人还蜀拜扫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "紫微星宿何煌煌，掖垣华阁上相当。",
      "舍人亦与泰阶近，两两联裾如雁行。",
      "其间飞星入王垒，天子赐告归故乡。",
      "锦鞯金辔照栈去，文园渴令难可望。",
      "杨雄位卑才执戟，岂有爵禄多文章。",
      "石公官显职且贵，还家展墓酹椒浆。",
      "太守趋尘里人避，岷山松柏风凄凉。",
      "椎牛行酒与耆旧，耆旧醉归呼此郎。",
      "公置名分共其乐，敦厚世俗时陶唐。",
      "郎呼只作曩日视，安知锵玉侍明光。",
      "归来却向凤池直，诏言一出称庙堂。",
      "庙堂萧曹不草草，润色鼓动辞琅琅。",
      "鳌头蓬莱便可到，蜀人更贺烹猪羊。"
    ]
  },
  {
    "id": "2e89e42025f58f67fdc1adf650fe614e",
    "title": "寄题知仪州太保蒲中书斋",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "中条插远近，黄河泻直斜。蒲坂之城在其涯，渠渠碧瓦十万家。",
      "官商工农共扰扰，侯独理斋窗照纱。侯方守边听胡笳，满屋蓄书凡几车。",
      "他年不按清商乐，亦莫学种东陵瓜。老系战马向庭下，厨架整娖齐签牙。",
      "朝闻鸣鸡夕闻鸦，眼昏秋匣生铜花。儿孙诵习且盈耳，客来休论常山蛇。"
    ]
  },
  {
    "id": "2e89e42025f58f67998a9760d123d02a",
    "title": "赠京西陈郎中",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "忽枉乘轺车，锵然响金辔。",
      "驻轸与我言，琅琅有深意。",
      "乃知故相家，事业已不坠。",
      "信哉渥洼种，千里可立致。",
      "显祖实令君，名声取高位。",
      "伯叔与懿考，联荣重当世。",
      "于今多昆孙，朱紫纷曳地。",
      "勉勉崇令德，苏李何难至。"
    ]
  },
  {
    "id": "2e89e42025f58f6795ca12724afe5f00",
    "title": "送董著作知北海县",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君尝佑王属，议平天下刑。",
      "出宰得古邑，农锄多带经。",
      "素琴伴饮酒，绿藓生讼庭。",
      "举首望海雁，高怀在青冥。"
    ]
  },
  {
    "id": "2e89e42025f58f67627efaedecb25fc8",
    "title": "送王微之学士知池州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋江渺然生寒潮，北风吹帆上青霄。旗脚舒舒战红鬣，旗心闪闪交皂雕。",
      "樯下健儿发金铙，屋上鸾僮鸣紫箫。岸傍舟人望且拜，溪口直入当高谯。",
      "正闻鼓角波动摇，齐山舞翠挹岧峣。郭西猛虎夜莫入，太守号令如怒飙。",
      "长戈桩尔喉，长刀断尔腰。牙兵将吏无敢嚣，新威烈烈野火烧。"
    ]
  },
  {
    "id": "2e89e42025f58f6717c4ddf976b87eb2",
    "title": "读永叔集古录目",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古史书不足，磨璞镌美辞。周宣石鼓文已缺，秦政峄山字苦隳。",
      "西汉都无半画在，黄初而上犹得窥。下及隋唐莫可数，奇言伟迹恐所遗。",
      "信都力黏大小轴，集十为秩仍第之。随目证讹甲癸推，青编是非皆究知。",
      "有益于古今不疑，碑虽灭绝事弗移。后人览录尚若披，信都用意无穷期。",
      "天灰地烬乃终毕，信都信都名愈出。"
    ]
  },
  {
    "id": "2e89e42025f58f6711125d9422f94149",
    "title": "送公仪龙图知杭州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "在昔汉中微，我祖入吴门。",
      "公今领名都，千骑拥高轩。",
      "与古异出处，素节古本原。",
      "江观白马潮，水花长鲸奔。",
      "山飘月桂子，天香一国繁。",
      "壮奇已若此，纤侈尚亦存。",
      "旧闻其风俗，色易而柔温。",
      "太守朝驾车，闾巷焚兰荪。",
      "太守暮还府，灯烛照旗幡。",
      "清歌延冠盖，广湖浮酒樽。",
      "成都与馀杭，天下莫比论。",
      "彼为公故乡，此为公偃藩。",
      "吏民宜寡事，恺悌有谣言。"
    ]
  },
  {
    "id": "2e89e42025f58f6736e0e1fe1767a347",
    "title": "和杨直讲夹竹花图",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "桃花夭红竹净绿，春风相间连溪谷。",
      "花留蜂蝶竹有禽，三月江南看不足。",
      "徐熙下笔能逼真，茧素画成才六幅。",
      "萼繁叶密有向背，枝瘦节疏有直曲。",
      "年深粉剥见墨纵，描写工夫始惊俗。",
      "从初李氏国破亡，图书散入公侯族。",
      "公侯三世多衰微，窃贸担头由婢仆。",
      "太学杨君固甚贫，直缘识别争来鬻。",
      "朝质绨袍暮质琴，不忧明日铛无粥。",
      "装成如得骊颔珠，谁能更问龙牙轴。",
      "竹真似竹桃似桃，不待生春长在目。"
    ]
  },
  {
    "id": "2e89e42025f58f673322f85bb7935538",
    "title": "依韵和永叔内翰西斋手植菊花过节始开偶书见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昼惜日易沉，夜惜月易晓。",
      "重阳种菊花，此意亦大好。",
      "所嗟时节晚，又失浇培早。",
      "开荣独是迟，造化徒费巧。",
      "霜前拥繁萼，篱下同陨槁。",
      "微根发再绿，复笑王孙草。",
      "庄生语鹏鴳，乐不计大小。",
      "能齐乃有馀，但恐知者少。",
      "常爱阮嗣宗，遇酒醉则倒。",
      "杯中得贤趣，世上逐金袅。"
    ]
  },
  {
    "id": "2e89e42025f58f67a42292aa3010987d",
    "title": "观韩玉汝胡人贡奉图",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "时世重古不重新，破图谁画四胡人。",
      "臂鹰捧盘犀利水，铁锁师子同麒麟。",
      "翘翘雉尾插头上，深目钜鼻青搭巾。",
      "涂朱点绿笔画大，筋骨怒露蛮祠神。",
      "茜袍白马韩公子，从何得此来秘珍。",
      "定应海客远为赠，中国未睹难拟伦。",
      "公子自言吴生笔，吴笔精劲瘦且匀。",
      "我恐非是不敢赞，退归书此任从嗔。"
    ]
  },
  {
    "id": "2e89e42025f58f67c589e96aba1834a3",
    "title": "送刁秘校授涟水主簿归四明省亲",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "桂得常娥枝，妇得黄姑女。",
      "直归东海头，翁妪笑相语。",
      "何当却之官，古县入平楚。",
      "莫嫌簿书繁，百事由区处。"
    ]
  },
  {
    "id": "2e89e42025f58f6796c74505a4f91cb1",
    "title": "依韵和永叔戏作",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "琵琶转拨声繁促，学作饥禽啄寒木。木蠹生虫细穴深，长啄歊铿未充腹。",
      "胧弦叠响入众耳，发自深林答空谷。上弦急逼下弦清，正如螗螂捕蝉声。",
      "坐中宾欢呼酒饮，门外客疑将欲行。主人语客客莫去，弹到古树裂丁丁。",
      "内宾外客曾未听，乍闻此曲无不惊。还忆昭君入胡虏，乌孙帐下边马鸣。",
      "安知如今有乐事，能使女奚飞玉觥。女奚年小殊流俗，十月单衣体生粟。",
      "言事关西杨广文，广文空腹贪教曲。曲奇谱新偷法部，妙在取音时转轴。",
      "翰林先生多所知，又笑画图收满屋。不肯那钱买珠翠，任从堆插阶前菊。",
      "功曹时借乃许出，他日求观龟壳缩。我嗟老钝不如渠，幸得交朋时借娱。",
      "但乐休计有与无。"
    ]
  },
  {
    "id": "2e89e42025f58f672d7fc9a0096a1131",
    "title": "得王介甫常州书",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "斜封一幅竹膜纸，上有文字十七行。字如瘦棘攒黑刺，文如温玉烂虹光。",
      "别时春风吹榆荚，及此已变蒹葭霜。道途与弟奉亲乐，后各失子怀悲伤。",
      "到郡纷然因事物，旧守数易承蔽藏。搜奸证缪若治絮，蚤虱尽去烦爨汤。",
      "事成条举作书尺，不肯劳人鱼腹将。鱼沉鱼浮任所适，偶能及我为非常。",
      "勤勤问我诗小传，国风才毕葛屦章。昔时许我到圣处，且避俗子多形相。",
      "未即寄去慎勿怪，他时不惜倾箱囊。知君亦欲此从事，君智自可施庙堂。",
      "何故区区守黄卷，蠹鱼尚耻亲芸香。我今正值雁南翔，报书与君倒肺肠。",
      "直须趁取筋力强，炊粳烹鲈加桂姜。洞庭绿橘包甘浆，旧楚黄橙绵作瓤。",
      "东山故游携舞娘，不饮学举黄金觞。溪如罨画水泱泱，刺船静入白鹭傍。",
      "菱叶已枯镜面凉，月色飞上白石床。坐看鱼跃散星芒，左右寂寂夜何长。",
      "乌栖古曲传吴王，千年万年歌未央。莫作腐儒针膏肓，莫作健吏绳饿狼。",
      "傥如龚遂劝农桑，傥如黄霸致凤皇。来不来，亦莫爱嘉祥。"
    ]
  },
  {
    "id": "2e89e42025f58f67a5a38d153de887e0",
    "title": "逢雷太简殿丞",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "长安初见君，君颔微有须。",
      "后于河内逢，秀峻美髯胡。",
      "又会在桐乡，谈时多孟卢。",
      "宁书得天然，钟王不能奴。",
      "荏苒三十载，邂逅遇京都。",
      "朝接北扉饭，暮应西垣呼。",
      "坐中如梦寐，相语故人无。",
      "昔由处士召，胸怀开庙谟。",
      "今看髭已白，议论耻非夫。",
      "拜章陈时事，皆与相意符。",
      "其识固不浅，其用当亦殊。",
      "人多惜老大，我复叹羁孤。",
      "终朝重相笑，为君倾酒壶。"
    ]
  },
  {
    "id": "2e89e42025f58f67e0c1683b989ecc96",
    "title": "雷太简遗蜀鞭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蜀道山之峭壁兮，如快刀一削平无痕。其间春雷惊龙走，竹根迸石垂虺尾，骨节瘦密风霜吞。",
      "野夫采之缒悬蔓，分寸脱死持还奔。他人不可得此物，乃重太守公侯孙。",
      "献来一钱不肯要，只乞斗酒抱归村。太守立性岂谄贵，将赠故人唯义存。",
      "我骑瘦马固莫称，破鞯烂辔沙尘昏。明日试执趋君门，孰不怪视窃笑言。"
    ]
  },
  {
    "id": "2e89e42025f58f677a29a022249455c3",
    "title": "得雷太简自制蒙顶茶",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "陆羽旧茶经，一意重蒙顶。",
      "比来唯建溪，团片敌金饼。",
      "顾渚及阳羡，又复下越茗。",
      "近来江国人，鹰爪夸双井。",
      "凡今天下品，非此不览省。",
      "蜀荈久无味，声名谩驰骋。",
      "因雷与改造，带露摘牙颖。",
      "自煮至揉焙，入碾只俄顷。",
      "汤嫩乳花浮，香新舌甘永。",
      "初分翰林公，岂数博士冷。",
      "醉来不知惜，悔许已向醒。",
      "重思朋友义，果决在勇猛。",
      "倏然乃以赠，蜡囊收细梗。",
      "吁嗟茗与鞭，二物诚不幸。",
      "我贫事事无，得之似赘瘿。"
    ]
  },
  {
    "id": "2e89e42025f58f670f55ad4ed22cccdf",
    "title": "江邻几暂来相见去后戏寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "低头拜我苍髯翁，来如飞鸟去如风。",
      "一夕共饮斗柄北，平明已向函关东。",
      "众中旧骑跛鳖马，塞下新买连钱骢。",
      "疾驱似逐邓林日，不肯暂往行何穷。"
    ]
  },
  {
    "id": "2e89e42025f58f67e6c48a47e34198bd",
    "title": "送徐无党归婺州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吴蚕吐柔丝，越女织美纨。",
      "机杼固已勤，刀尺诚独难。",
      "裁缝失分寸，长短为损残。",
      "尝闻仲山甫，能补帝衮完。",
      "衮完民衣足，天下无苦寒。",
      "徐从信都学，染剪宜弃冠。",
      "彼实山甫徒，尔亦非綷剜。",
      "东归道自胜，人谁故时看。"
    ]
  },
  {
    "id": "2e89e42025f58f67384733fdaeaf6ce5",
    "title": "依韵和永叔内翰酬寄扬州刘原甫舍人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "东望淮海间，恨无鸿鹄羽。",
      "鸿鹄日已飞，风雪岁将暮。",
      "忆听谈老庄，达生无恐惧。",
      "我今齿发疏，何异树有蠹。",
      "离别不必道，俯仰已成故。",
      "书问虽懒为，梦寐则往屡。",
      "乘桴思仲尼，好勇惭季路。",
      "愿希隆中卧，不是邀三顾。",
      "二公廊庙才，酬寄封尺素。",
      "皋夔久相称，舜禹时已遇。",
      "举杯向明月，此意聊可寓。"
    ]
  },
  {
    "id": "2e89e42025f58f674feb08851cfdb155",
    "title": "答祖择之惠黄雀鲊",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "李白劝尔莫逐炎洲翠，亦莫近吴宫燕。尔不听此言，祸患今乃见。",
      "吴火时虽无，越罗日生变。空知稻粱肥，岂悟杯盘荐。",
      "我不闻尔声，谬成先生馔。咀嚼勿言非，雉雁犹充膳。"
    ]
  },
  {
    "id": "2e89e42025f58f67dc7bbc53d034a8e5",
    "title": "赋永叔家白鹦鹉杂言",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "交翠衿，刷羽。性安驯，善言语。金笼爱，养妇女，是为陇山之鹦鹉。",
      "有白其类，毛冠角举。圆舌柔音世竞许，方尾鹘身食稻稰。",
      "白鹄之白是其常，越群超众由天与。胡人望气海上来，献于公所奇公才。",
      "公持大笔写万物，惊葩萼，如春雷。方夸玉兔未咏此，依约似畏常娥猜。",
      "坐无祢正平，胡为使我作赋其间哉。"
    ]
  },
  {
    "id": "2e89e42025f58f6722269de1238696bb",
    "title": "送永兴书寄王申",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "驱车西入关，有乐似王粲。",
      "灞陵十二月，风雪将漫漫。",
      "谁方策骞驴，旧道涉古岸。",
      "是时吟兴惬，不问前亭爨。",
      "长安到未晚，文字当几案。",
      "却思车上趣，尘虑已历乱。",
      "犹有终南山，晴明举头看。"
    ]
  },
  {
    "id": "2e89e42025f58f6718f61e9985dabcaa",
    "title": "送王岩夫秘校通判滑州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔闻信都侯，尝作画舫斋。",
      "空户两向辟，樽席长对排。",
      "左顾树若岸，右盼堵成崖。",
      "既无风波虞，但与物景谐。",
      "一从信都去，来者趣意乖。",
      "屋室改库厩，花木为薪柴。",
      "君当访其迹，更葺安旧牌。",
      "记石傥尚在，尘土加洗揩。",
      "然后酿井泉，吟醉前人偕。",
      "寄言灵河守，高此别乘怀。"
    ]
  },
  {
    "id": "2e89e42025f58f671b4cf1bcb48deb4f",
    "title": "王乐道太丞立春早朝",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "近臣头上黄金胜，殿前拜赐东风应。蓼牙疏甲簇春盘，肉抹长丝何亘亘。",
      "宽衣武卒舆至庭，人归下箸殊难称。我家无火甑生尘，㡜柳彩花空著兴。",
      "空著兴，将底为，但愿得米资晨炊，不管飞霙与麦宜。",
      "千官队中身最卑，五日一谒前旒垂。"
    ]
  },
  {
    "id": "2e89e42025f58f672e7512991397e1fd",
    "title": "钱君倚学士日本刀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "日本大刀色青荧，鱼皮帖把沙点星。",
      "东胡腰鞘过沧海，舶帆落越栖湾汀。",
      "卖珠入市尽明月，解绦换酒琉璃瓶。",
      "当垆重货不重宝，满贯穿铜去求好。",
      "会稽上吏新得名，始将传玩恨不早。",
      "归来天禄示朋游，光芒曾射扶桑岛。",
      "坐中烛明魑魅遁，吕虔不见王祥老。",
      "古者文事必武备，今人褒衣何足道。",
      "干将太阿世上无，拂拭共观休懊恼。"
    ]
  },
  {
    "id": "2e89e42025f58f67206e4a89e21dc81f",
    "title": "送周直孺秘校和州都曹",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "箭头破贼弃不为，笔端射策取桂枝。",
      "殿前脱袍改旧色，庭下折腰甘去时。",
      "历阳郡小太守好，督邮官闲众吏嬉。",
      "江边竹园啼竹鸡，竹里种花春过迟。",
      "东望望夫云脚垂，烟雨隔岸风樯攲。",
      "湿雁不起沙上嘶，君思历乱如盎丝。"
    ]
  },
  {
    "id": "2e89e42025f58f67e1b9f5615161b792",
    "title": "送谢师厚太博通判汾州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "频官吴越馆粳稻，况住南阳多水田。",
      "北登太行入汾曲，正穫𥝧稏秋风前。",
      "晋人朴厚自寡讼，软炊玉粒河鳞鲜。",
      "君方少壮齿颊健，甘美不负经腹便。",
      "有意南飞寄我信，满川鸣雁下连连。"
    ]
  },
  {
    "id": "2e89e42025f58f67635825dd09cd487b",
    "title": "叙两会事戏寄刁景纯学士",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "东家红梅开出墙，墙西女儿学新妆。",
      "春风引客白日长，天河绿水浮鸳鸯。",
      "摘花赠渠到渠处，更问鸳鸯寄声去。",
      "昨日吴郎坐上时，袖中小字鸳鸯付。",
      "酒虽入唇不能醉，醉得人心是朝暮。",
      "朝愁衾枕旧薰香，暮愁霰雪飘如絮。",
      "听他双韵舞伊州，舞彻夭妍不转头。",
      "众人笑语曾不语，肠作车轮一万周。",
      "屈节请还无甚愧，当时麈尾自驱牛。"
    ]
  },
  {
    "id": "2e89e42025f58f673a6fb9b0596952c5",
    "title": "送邵裔长洲主簿",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "姑苏城头乌哺时，长洲草绿春袍归。",
      "鲁桑叶小蚕出迟，吴田水暖牛耕肥。",
      "里胥争迎悬寮喜，入门先自易彩衣。",
      "拜亲然后及王事，簿书岂得长相鞿。"
    ]
  },
  {
    "id": "2e89e42025f58f67ac1ec3ad221807d4",
    "title": "送薛公期比部归绛州展墓",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "风雨梨花残，松柏墓门晚。",
      "嗣子千里驹，羊肠九折坂。",
      "春裘不畏寒，行路未为远。",
      "旧来河内守，父老将衣挽。"
    ]
  },
  {
    "id": "2e89e42025f58f67f4ffb1775f34fce4",
    "title": "送次道学士知太平州因寄曾子固",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春浦杨花撩乱飞，春江鲚鱼来正肥。",
      "采石新林儿女去，茭白蒲牙艇子归。",
      "归令煮鱼不得熟，已望使君船上矶。",
      "上矶亦不待潮应，争牵篾缆泥污衣。",
      "姑熟溪头槌大鼓，红抹靴刀趋俯偻。",
      "牙兵可拟岸傍芦，森森甲立雄南土。",
      "更得西州谢法曹，新咏定多传乐府。"
    ]
  },
  {
    "id": "2e89e42025f58f67b5f8f93647ba5d81",
    "title": "送江阴签判晁太祝",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "去无珠履为上宾，进船申浦忆春申。",
      "江田插秧鹁姑雨，丝网得鱼云母鳞。",
      "青天折桂香未灭，紫豉煮莼甘更新。",
      "平时况可乐风月，吴物信美聊前陈。"
    ]
  },
  {
    "id": "2e89e42025f58f674f2eeb7c9e375dc4",
    "title": "送朱表臣职方提举运盐",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蜃灶煮溟渤，航咸播楚越。",
      "官榷利言盈，盗贩弊相汨。",
      "连艘以转致，搅灰或沉没。",
      "虽使日鞭黥，未易穷奸窟。",
      "朝廷用朱侯，提职欲无阙。",
      "侯因许专画，拜疏陈其说。",
      "曰臣有更张，敢以肝胆竭。",
      "荆湘岭下城，恃远不畏罚。",
      "堂堂事私贾，遮吏遭驱突。",
      "愿使商自通，输金无暴猝。",
      "淮江且循常，约束备本末。",
      "国用必馀资，亭民无滞物。",
      "事下丞相府，论议不可拔。",
      "从之东南苏，拒之财赋遏。",
      "听侯侯往施，所便黔黎活。",
      "五味既和调，万里销狂悖。",
      "汴水桃花时，犀舟顺流发。",
      "过淮逢絮鲚，泊岸采芦蕨。",
      "挂帆趋浪头，应不劳岁月。"
    ]
  },
  {
    "id": "2e89e42025f58f67c6418c2d209b9fdb",
    "title": "送知保定军李太保",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山西世世李将军，家声前后多功勋。",
      "今乘一障俯绝塞，莫以久和无阵云。",
      "菰蒲生塘长春绿，牛羊隔河归暮云。",
      "简易自能齐士卒，不严刁斗亦名闻。"
    ]
  },
  {
    "id": "2e89e42025f58f67ea1c44b325c2c385",
    "title": "依韵和李君锡学士北使见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "行色见车马，为之具壶觞。",
      "暂辞甘泉宫，远奉左贤王。",
      "蒙茸春裘薄，匼匝金络光。",
      "唯知君命重，不数沙路长。",
      "鲁酒虽入唇，胡笳易回肠。",
      "归来立螭头，言动书不忘。"
    ]
  },
  {
    "id": "2e89e42025f58f67fefa7ab64ba4616c",
    "title": "送张山甫秘校归缑氏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "去年来折桂，今年来娶妇。",
      "得意春风前，还家寒食后。",
      "蓬巷闹鸡犬，藤花荫井臼。",
      "缑山白醪醇，重酌高堂寿。"
    ]
  },
  {
    "id": "2e89e42025f58f67f4dbab79f1bd6d48",
    "title": "宜春宴射篇李驸马请赋杂言",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "风雨未过桐华时，宜春苑中梨萼披。",
      "天子赐宴群臣嬉，少年都尉方追随。",
      "暮归迟喜联留后，兄弟双弓射熊皮。",
      "侯宗戚族坐上少，伯仲相顾惊恩私。",
      "凤皇楼高玉箫吹，金络骏马不肯骑。",
      "自戒危溢作后规，何郎莫愧书与诗。"
    ]
  },
  {
    "id": "2e89e42025f58f67d9793aa19f4c68fd",
    "title": "送王乐道太丞应瀛州辟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "相如既击剑，仲宣亦从军。",
      "二人当其时，皆以能赋闻。",
      "韩公守武垣，犀兵若屯云。",
      "幄中欲寄画，才智莫有君。",
      "请之天子所，朝奏夕离群。",
      "为沽斗酒饮，为买赤鲤焚。",
      "鱼尽酒亦尽，醉起衣袂分。"
    ]
  },
  {
    "id": "2e89e42025f58f6788592a649777e5ab",
    "title": "吕山人同荆供奉见过",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "街上春泥踏始开，山人忽同供奉来。",
      "老奴行迟报我晚，怒气欲拔庭中槐。",
      "闻说道心调伏久，等闲休要起嫌猜。"
    ]
  },
  {
    "id": "2e89e42025f58f671a45428cbffdc4ae",
    "title": "次韵奉和永叔谢王尚书惠牡丹",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "大梁有公子，洛阳有游侠。昔时意气相凭陵，不问兴亡事栽插。",
      "栽红插绿斗青春，春风与开春雨飒。两都富贵不相殊，走马寻芳何合杂。",
      "只闻年少竞争先，摘叶嗅花身更捷。安知遗爱旧留守，驰献百葩光浥浥。",
      "尚书最重欧阳公，盈盘分去蜂偷猎。但能为乐饮醇酒，何必署名黄纸牒。",
      "翰林职清文字稀，不比外官烦应接。曩公为花曾作谱，端相用意随蝴蝶。",
      "拟王拟妃姚与魏，岁岁年年千万叶。独将颜色定高低，绿珠虽美犹为妾。",
      "从来鉴裁主端正，不藉娉婷削肩胛。旧品既著新品增，偏恶妒芽须打拉。",
      "尝忆同朋有七人，每失一人泪缘睫。唯我与公今且存，无复名园共携榼。",
      "公因尚书戴红紫，白发欺公生匼匝。磨墨挥毫兴不衰，作诗坐使刘曹怯。",
      "副本能传幸一观，口诵舌摇徒嗫嗫。"
    ]
  },
  {
    "id": "2e89e42025f58f6773e80939163555d6",
    "title": "送阎仲孚郎中南游山水",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蜀山难于上青天，闻之李白为旧传。",
      "蜀客往返曾又然，奇峰又与三峡连。",
      "巫阳神女暮为雨，飞入楚台王梦旃。",
      "相如杨雄不道此，宋玉景差其赋偏。",
      "西州才子邯郸守，怀章往代尚逾年。",
      "家住岷峨多北宦，乘闲因借下江船。",
      "未浮洞庭沅湘去，还探禹穴希马迁。",
      "春申楼观已不见，子胥怒涛犹满川。",
      "钱塘太守同乡里，一见君来颜已喜。",
      "甘馔香脆与君游，诗贮箧囊携不起。",
      "浣沙溪头西子家，自寻锦石菖蒲花。",
      "扫归成都与士夸，君平曾已悟星槎。"
    ]
  },
  {
    "id": "2e89e42025f58f67d52892057381ab00",
    "title": "次韵和永叔尝新茶杂言",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "自从陆羽生人间，人间相学事春茶。当时采摘未甚盛，或有高士烧竹煮泉为世夸。",
      "入山乘露掇嫩觜，林下不畏虎与蛇。近年建安所出胜，天下贵贱求呀呀。",
      "东溪北苑供御馀，王家叶家长白牙。造成小饼若带銙，斗浮斗色倾夷华。",
      "味甘回甘竟日在，不比苦硬令舌窊。",
      "此等莫与北俗道，只解白土和脂麻。欧阳翰林最别识，品第高下无攲斜。",
      "晴明开轩碾雪末，众客共赏皆称嘉。建安太守置书角，青蒻包封来海涯。",
      "清明才过已到此，正见洛阳人寄花。兔毛紫盏自相称，清泉不必求虾蟆。",
      "石瓶煎汤银梗打，粟粒铺面人惊嗟。诗肠久饥不禁力，一啜入腹鸣咿哇。"
    ]
  },
  {
    "id": "2e89e42025f58f67418e0730d651f171",
    "title": "次韵和再拜",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "建溪茗株成大树，颇殊楚越所种茶。先春喊山掐白萼，亦异鸟觜蜀客夸。",
      "烹新斗硬要咬盏，不同饮酒争画蛇。从揉至碾用尽力，只取胜负相笑呀。",
      "谁传双井与日注，终是品格称草芽。欧阳翰林百事得精妙，官职况已登清华。",
      "昔得陇西大铜碾，碾多岁久深且窊。昨日寄来新脔片，包以■蒻缠以麻。",
      "唯能剩啜任腹冷，幸免酩酊冠弁斜。人言饮多头颤挑，自欲清醒气味嘉。",
      "此病虽得优醉者，醉来颠踣祸莫涯。不愿清风生两腋，但愿对竹兼对花。",
      "还思退之在南方，尝说稍稍能啖蟆。古之贤人尚若此，我今贫陋休相嗟。",
      "公不遗旧许频往，何必丝管喧咬哇。"
    ]
  },
  {
    "id": "2e89e42025f58f67f23b82face59259d",
    "title": "送许当职方通判泉州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "乳乌不远飞，乳兽不远游。",
      "异类尚有恋，人独安所求。",
      "许侯恰为郡，乃甘贰一州。",
      "得以奉双亲，时物供膳羞。",
      "竹箭水顺疾，红旗插归舟。",
      "归舟莫苦急，睢阳多旧俦。",
      "丞相正喜士，樽酒应为留。",
      "清源六千里，到日鱼蟹秋。"
    ]
  },
  {
    "id": "2e89e42025f58f67eb1e8150889fb081",
    "title": "送葛都官南归",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "不羡新为赤县尹，惟羡暂向江南归。",
      "江南幂幂梅雨时，风帆差差并鸟飞。",
      "罾竿夹岸长若桅，水笼畜鱼鲜且肥。",
      "家在千山古溪上，先应喜鹊噪门扉。"
    ]
  },
  {
    "id": "2e89e42025f58f678308b5094bd5fecb",
    "title": "杨乐道留饮席上客置黄红丝头芍药",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "洛阳卖牡丹，江都买芍药。",
      "卖与富人欢，买为游子乐。",
      "万丝必同心，千叶必同萼。",
      "五色相浅深，百金相厚薄。",
      "栽培动经年，风雨便成昨。",
      "萧条洛阳城，索寞江都郭。",
      "赖有一春花，能无十千酌。",
      "朝看门拥车，暮见门罗雀。",
      "尝闻月底人，欲把月桂斫。",
      "要使清光多，四海意开廓。",
      "我亦爱明月，常满不愿落。",
      "上弦过杨侯，乃值寒雨作。",
      "共饮三四人，不觉传鸣柝。",
      "持葩金谷豪，朱黄何灼烁。",
      "还思溱洧上，士与女相谑。",
      "实此香草芳，请我赋其略。",
      "酒阑为追咏，思拙笔屡阁。"
    ]
  },
  {
    "id": "2e89e42025f58f671f1bca049ba84a62",
    "title": "项羽",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "羽以匹夫勇，起于陇亩中。",
      "遂将五诸侯，三年成霸功。",
      "天下欲灭秦，无不慕强雄。",
      "秦灭责以德，豁达归沛公。",
      "自矜奋私智，奔亡竟无终。"
    ]
  },
  {
    "id": "2e89e42025f58f672294e3b1ef81f268",
    "title": "送陈郎中知和州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蔼蔼尚书郎，出为二千石。",
      "伯父历将相，兄弟皆烜赫。",
      "前罢永嘉守，民俗遮阡陌。",
      "独将海松归，夸与都下客。",
      "今去乌江边，寂寞空旧迹。",
      "当求虞姬草，无风舞随拍。",
      "城头可旷望，千里波月白。",
      "俱助使君欢，平时遗吏责。"
    ]
  },
  {
    "id": "2e89e42025f58f67025baf6166748a66",
    "title": "寄题西洛",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "张侯归静居，堂宇结四隅。",
      "堂中何所有，书画罗签厨。",
      "四堂各异名，名异义亦殊。",
      "夷心与会真，内以道德娱。",
      "清白及金兰，外为子孙模。",
      "西南夜落蟾，东北朝生乌。",
      "天门风相通，盛衰理可无。",
      "茜尔松桧树，间之花石株。",
      "雨晴气候佳，邻里或来俱。",
      "遣摘班林笋，共持香粳盂。",
      "饭毕循径行，不使僮仆扶。",
      "所至旧衣坐，遍历日过晡。",
      "时遇园果熟，甘浆而粉肤。",
      "就枝掇鲜美，咀味销冰酥。",
      "以此乐岁月，岂是忘形躯。",
      "礼法不我弃，劳吝不我纡。",
      "上不愧二疏，下不泛五湖。",
      "自有逍遥趣，幸世遭唐虞。"
    ]
  },
  {
    "id": "2e89e42025f58f671dac97d31e3618c4",
    "title": "送江西转运冯广渊学士",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "五月江南行，南风江恶溯。",
      "乘潮虽有信，不过湓城去。",
      "船经香炉峰，峰前须暂住。",
      "三年少尹劳，始得看瀑布。",
      "到官未必闲，举察忧财赋。",
      "回思庐山傍，尘土已生虑。",
      "尚存滕王阁，无忘一登顾。"
    ]
  },
  {
    "id": "2e89e42025f58f67bb9ae6863c279943",
    "title": "杂言送当世待制知扬州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "广陵老人争持壶酒，朝言送少年使君，暮言迎少年太守。",
      "少年俱是玉墀人，文章快利生铜吼。莫作芜城赋，事往复何有。",
      "莫听嵇康琴，商声岂堪久。今当太平非不偶，星宿煌煌罗北斗。",
      "扬州古富变荒凉，万俗一心依父母。地包淮海江湖宽，货走荆吴楚越厚。",
      "开酿刲羊愿遇宾，天下沄沄不轻口。"
    ]
  },
  {
    "id": "2e89e42025f58f6787da2bc2d766c8a5",
    "title": "送苏公佐屯田知单州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "柏上有群乌，一乌飞向东。方栖城头与人司吉凶。",
      "八月禾已穫，九月黍已舂。竞持美酒相庆乐年丰。",
      "借问何能尔，时平无困穷。"
    ]
  },
  {
    "id": "2e89e42025f58f675690ea173006f88f",
    "title": "王平甫惠画水卧屏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "临流别君时，羡君观吴潮。",
      "君行识我意，遣画一幅绡。",
      "画作绕床屏，滔滔随惊飙。",
      "前浪雪花卷，后浪白马跳。",
      "宛然千万重，不似笔墨描。",
      "窊亚乱我目，坐卧疑动摇。",
      "夜灯照河汉，如有织女招。",
      "朝日下天窗，东海无秦桥。",
      "秦桥不可度，织女不可邀。",
      "但慕乘桴公，空能诵唐尧。",
      "尝闻挟柘弹，意必在食鸮。",
      "终当五湖上，归去学渔樵。"
    ]
  },
  {
    "id": "2e89e42025f58f6725760bb1a5fd90e3",
    "title": "送万州武宁段尉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "相见三十载，喜君始成名。",
      "新袍照江绿，白发憎鉴明。",
      "临水必观鱼，独伤鱼命轻。",
      "朝为渊底游，暮为釜中烹。",
      "彼方路艰远，其民亦天氓。",
      "馁之则为盗，非是恶厥生。",
      "捕多勿夸能，能在不犯兵。"
    ]
  },
  {
    "id": "2e89e42025f58f671fec7b42979c4039",
    "title": "次韵答黄介夫七十韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春风不择草，万卉皆发萌。",
      "盛夏一长养，秋实俱与成。",
      "舂粒以蒸炊，刈枯以煎烹。",
      "工师调五音，不问咸与韺。",
      "自取众律和，黍谷动华英。",
      "可以荐祖庙，可以陈帝庭。",
      "良将统万卒，所向若惊霆。",
      "战斗众益勇，号令夜益明。",
      "破敌必拉朽，不见坚阵横。",
      "我观欲物际，亦在农力兴。",
      "我观合奏时，亦在考击并。",
      "我观成功日，亦在间得情。",
      "草木有美恶，造化无喜憎。",
      "五声有高下，一致不可评。",
      "三军用貔虎，不较蚊睫螟。",
      "大君设时网，广海无漏鲸。",
      "磊落黄夫子，为学不自轻。",
      "四十登贤科，良贾售百朋。",
      "得志岂计晚，成名等众荧。",
      "旧交半存没，新知慕徒倾。",
      "老鹤晴一唳，随风无近声。",
      "好论古今诗，品藻笑钟嵘。",
      "欲扫李杜坛，未审谁主盟。",
      "我衰百事倦，白首聊穷经。",
      "两目生昏花，犹胜张籍盲。",
      "读书爱日永，秉扇自驱蝇。",
      "但恶乱我思，非与小物勍。",
      "清飙飒然来，喜得如弟兄。",
      "散帙空堂上，垂冠发星星。",
      "载诵尧舜篇，幸今时太平。",
      "不学遁世士，投竿泛东溟。",
      "不袭贪生人，炼气噏日精。",
      "不羡富贵翁，歌吹满重城。",
      "独守萤火光，莫揽蟾蜍晶。",
      "人生转头间，未免一铭旌。",
      "区区逐甘鲜，鼎鼎夸佩缨。",
      "安知西山饿，熟识绵上耕。",
      "彼勿叹凤衰，此正歌鸿冥。",
      "分合没穷巷，迹涩蹈高闳。",
      "妻子易为饱，粟帛不足营。",
      "岂乏一器饭，岂乏一杯羹。",
      "肯为浊河浊，愿作清济清。",
      "韩愈尝有言，百物皆能鸣。",
      "特称孟东野，贫箧文字盈。",
      "到死只冻馁，何异埋秦坑。",
      "今我已过甚，日醉希步兵。",
      "神仙多羽翼，一一飞蓬瀛。",
      "乃知无道气，难可强留形。",
      "鄙性实朴钝，曾非傲公卿。",
      "昔随众一往，或值谤议腾。",
      "曰我非亲旧，曰我非门生。",
      "又固非贤豪，安得知尔名。",
      "是时闻此言，舌直目且瞠。",
      "俄然我有答，贤相持权衡。",
      "喜士同周公，其德莫与京。",
      "我去岂不送，我往岂不迎。",
      "自为筋力寡，路远艰于行。",
      "未若归教子，遗金徒满籯。",
      "岁月苦易得，颜貌日可惊。",
      "身虽厌役役，心亦远硁硁。",
      "归思吴洲橘，梦忆楚江萍。",
      "试看两围棋，白黑何所争。",
      "朝脱泥涂困，暮失云衢亨。",
      "物理既难常，达生重飞觥。",
      "曾以文豹章，远喻子怀能。",
      "曩者忤贵势，悔说乌鸟灵。",
      "乌灵反见怒，终恨屈此诚。",
      "当时语颇错，盍呼为大鹏。",
      "于兹傥遇之，应解颈颊赪。",
      "韵尽意未尽，且用此报琼。"
    ]
  },
  {
    "id": "2e89e42025f58f6767eb7e748b190dd8",
    "title": "永叔内翰见索谢公游嵩书感叹希深师鲁子聪几道皆为异物独公与余二人在因作五言以叙之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔在洛阳时，共游铜驼陌。",
      "寻花不见人，前代公侯宅。",
      "深堂锁尘埃，空壁斗蜥蜴。",
      "楸阴布苔绿，野蔓缠石碧。",
      "池鱼有偷钓，林鸟有巧射。",
      "园隶见我来，朱门暂开辟。",
      "园妇见我还，便扫车马迹。",
      "何以扫马迹，实亦畏他客。",
      "我辈唯适情，一叶未尝摘。",
      "他人或所至，生果不得惜。",
      "又忆游嵩山，胜趣无不索。",
      "各具一壶酒，各蜡一双屐。",
      "登危相扶牵，遇平相笑噱。",
      "石捣云衣轻，岩裂天窗窄。",
      "上饮醒心泉，高巅溜寒液。",
      "下看峰半雨，广甸飞甘泽。",
      "夜宿岳顶寺，明月入户白。",
      "分吟露气冷，猛酌面易赤。",
      "明朝循归途，两胫痛若刺。",
      "日旰就马乘，香草路迫阨。",
      "却望峻极居，已与天外隔。",
      "薄暮投少林，漱濯整冠帻。",
      "碑观巡幸僧，指古定空壁。",
      "誓将新咏章，灯前互诋擿。",
      "杨生护己短，一字不肯易。",
      "明年移河阳，簿书日堆积。",
      "忽得谢公书，大夸游览剧。",
      "自嵩历石堂，藓花题洞额。",
      "其文曰神清，固非人笔画。",
      "乃知二公贵，逆告意可赜。",
      "遂由龙门归，里堠环数驿。",
      "我时诗以答，或歌或辨责。",
      "责我不喜僧，性实未所获。",
      "凡今三十年，累冢拱松柏。",
      "唯与公非才，同在不同昔。",
      "昔日同少壮，今且异肥瘠。",
      "昔日同微禄，今且异烜赫。",
      "昔同骑破鞯，今控银辔革。",
      "昔同自讴歌，今执乐指百。",
      "死者诚可悲，存者独穷厄。",
      "但比死者优，贫存何所益。"
    ]
  },
  {
    "id": "2e89e42025f58f67f214e5bc7a14e3d2",
    "title": "送谢师直秘丞通判莫州兼寄张和叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "河湟宿兵地，劲勇天下闻。",
      "侵疆古甚炽，薄伐诗所云。",
      "往今势且异，利害理颇分。",
      "远以塘设险，遂轻甲屯云。",
      "昔传尝胆国，能破怒蛙军。",
      "越虽隔大江，吴遭若枯焚。",
      "实由持阻懈，抉目悲伍员。",
      "夫子负美才，议论高不群。",
      "况有令兄弟，今亦贰河汾。",
      "助守戒不虞，慎勿倚和獯。",
      "张侯为刺史，大族独此君。",
      "法明而不苛，可共饰以文。"
    ]
  },
  {
    "id": "2e89e42025f58f67055d4f1f613d94ac",
    "title": "送白秀才福州省亲",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "士忧行不修，不忧禄不及。",
      "之子久好学，何患名未立。",
      "圣时开贤科，子独不肯入。",
      "固非远仕进，服期难赴集。",
      "南归慰亲颜，道路正暑湿。",
      "悠悠几千里，赤日薄行笠。",
      "暂憩青林下，赖有寒泉汲。",
      "漱齿去尘埃，土风须渐袭。"
    ]
  },
  {
    "id": "2e89e42025f58f6733fb6bee502d2099",
    "title": "送祖印大师显忠",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "黄纸赐祖印，铸名不铸金。",
      "力笑苏季子，责望小人深。",
      "渡江见海月，秋光上遥林。",
      "团团冰玉盘，莹然如禅心。"
    ]
  },
  {
    "id": "2e89e42025f58f67cdec7e7c718e9333",
    "title": "题译经院同文轩",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "有书无异文，有车无异轨。",
      "贝多得旁行，白马来万里。",
      "清轩延高僧，一岁译几纸。",
      "译罢坐焚香，庭草洒寒水。"
    ]
  },
  {
    "id": "2e89e42025f58f67c76fe705526e02b8",
    "title": "和江邻几学士得雷殿直墨竹二轴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔见雷子之小篆，今见雷子之墨竹。",
      "节瘦已似蛟龙孙，叶暗曾无凤皇宿。",
      "江翁得之尤爱怜，作诗写意酬双轴。",
      "挂在空堂坐卧看，如玩萧萧岩畔绿。",
      "莫疑昏黑眼生花，松煤浓色切寒鸦。",
      "不问主人兼客至，明朝骑马到君家。"
    ]
  },
  {
    "id": "2e89e42025f58f6732829298e86ff15e",
    "title": "永叔内翰见过",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我居城东隅，地僻车马少。",
      "忽闻大尹来，僮仆若惊鸟。",
      "入门且坐笑，丰颊光皎皎。",
      "问我餐若何，依旧抱糜麨。",
      "问我诗若何，亦未离缠绕。",
      "我庭有藜苋，不堪秣腰袅。",
      "我壶无醪醴，不能犒介绍。",
      "乃喜百事稀，来此与世矫。",
      "固非傲不往，心实厌扰扰。"
    ]
  },
  {
    "id": "2e89e42025f58f674b3997a25418acd6",
    "title": "韩子华内翰见过",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "但见公轩过，未见我马去。",
      "我懒宜我嫌，公曾不我恶。",
      "秋雨天街凉，萧萧绿槐树。",
      "遥听高车声，驺导门前驻。",
      "仆夫惊入扉，遽曰能来顾。",
      "度量何其宏，始终不改遇。",
      "索以新诗章，遍览日欲暮。",
      "诚惭兜离音，唐突韶与濩。",
      "明朝当负荆，人莫讥贵附。"
    ]
  },
  {
    "id": "2e89e42025f58f67abde35d49dc8c17f",
    "title": "次韵和司马君实同钱君倚二学士见过",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "栖栖太学官，日厌尘坌积。",
      "朋游绝经过，都未昧相识。",
      "幸得养疏慵，不能事役役。",
      "天京二贤佐，向晚忽来觌。",
      "笑我似卢仝，环然空四壁。",
      "只欠长须奴，诉尹恶少摘。",
      "移榻近檐楹，谈诗俄至夕。",
      "回车闾巷隘，跛马愁所历。",
      "明朝看苍苔，已觉生辙迹。"
    ]
  },
  {
    "id": "2e89e42025f58f67ebcb9b830222ebb1",
    "title": "次韵和钱君倚同司马君实二学士见过",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "府僚忽方驾，乃知决讼馀。",
      "大尹不苛察，群吏不牵拘。",
      "尝称二三贤，助治无偏隅。",
      "新晴乘此凉，行行过我居。",
      "何以延君子，唯有满床书。",
      "何以解君颐，淡句无足娱。",
      "何以留君久，灯烛已照涂。",
      "登车莫言远，驺从美且都。",
      "夹道行人止，按辔宁驰驱。",
      "我老焉所羡，送子立踌躇。"
    ]
  },
  {
    "id": "2e89e42025f58f6788b6b4d59516ed52",
    "title": "江邻几沈文通二学士见过",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "东城车马多，巷无蹄与辙。",
      "如何二贤豪，侵晨顾衰苶。",
      "喜言雨后凉，早暮脱炎热。",
      "爱子屋室静，尘土都已绝。",
      "不唯清耳目，亦粗养愚拙。",
      "江碑读头陁，沈赋赏雌霓。",
      "固知世德高，学问冠时哲。",
      "我惭于其间，荆华参蚁蛭。",
      "然推鹏鴳分，自足不少别。",
      "君归邀此吟，把笔强搜抉。"
    ]
  },
  {
    "id": "2e89e42025f58f678a1465bddba8309f",
    "title": "送寿州司理张元舆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "清川夜流明月光，城上有乌啼女墙。",
      "月明不掩斗与气，鸟啼未归云点霜。",
      "霜寒月冷古时狱，下有苔蠹之雄铓。",
      "水方轩眉大灵智，见我西北天门傍。",
      "自言昔有切玉宝，嗟今非后百鍊钢。",
      "用之补履亦何益，颖脱未如锥处囊。",
      "谁能为封华阴土，背负七星生焜煌。",
      "君去味我书此意，莫叹淮水来汤汤。"
    ]
  },
  {
    "id": "2e89e42025f58f67f8a1885f476eab21",
    "title": "吴长文紫微见过",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "岂敢以贫贱，而辄傲贤贵。",
      "但恨门阑遥，赫日去可畏。",
      "瘦马汗常流，寸步出无谓。",
      "是以逾十旬，景慕肠欲沸。",
      "近因秋雨来，纤纤有凉气。",
      "九陌可以行，轻服可以衣。",
      "方将事请见，疮足痛若䠊。",
      "忽枉驺骑过，颜厚言莫既。",
      "尚期新醪熟，还往袭经纬。",
      "乃知君子德，曩分替则未。"
    ]
  },
  {
    "id": "2e89e42025f58f67b044d3fea2472f10",
    "title": "范景仁紫微见过亦谒不遇道上逢之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朝游翔凤池，暮直中书省。",
      "无由见颜色，况乃当畏景。",
      "退朝八月朔，因得修造请。",
      "高闳一何新，未归闾巷静。",
      "版刺留姓名，不遑伫轩屏。",
      "驱马返我庐，道逢驺从整。",
      "敛辔莫敢行，顾望立俄顷。",
      "还家稚子言，有车来炳炳。",
      "传是紫微人，将回犹引领。",
      "如何互相乖，徒自想形影。",
      "更待秋风高，缓步时往省。"
    ]
  },
  {
    "id": "2e89e42025f58f67f9ac560b701593f6",
    "title": "送王道粹学士知亳州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古者二千石，高车驾青骊。",
      "车前陈曲盖，车后建朱旗。",
      "金鼓鸣两旁，壶浆拥通逵。",
      "所付重威惠，所仰抚茕嫠。",
      "景亳实钜屏，往俾国相之。",
      "国相称疾还，正值民阻饥。",
      "朝廷急恤养，选守莫与宜。",
      "君尝典海陵，政绩为众推。",
      "今授辄辞命，大夫多飞绥。",
      "屡上不得请，饬驭俄轻赍。",
      "既体尧舜仁，又答稷禼知。",
      "八月风渐高，木叶将披披。",
      "郊原枣已剥，场圃黍可治。",
      "必期宽赋敛，无乃息疲羸。",
      "何当过苦县，肯暇观旧碑。"
    ]
  },
  {
    "id": "2e89e42025f58f6733ea7cbbf9a94c6d",
    "title": "和江邻几学士画鬼拔河篇",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蒲中古寺壁画古，画者隋代展子虔。",
      "分明八鬼拔河戏，中建二旗观却前。",
      "东厢四鬼苦用力，索尾拽断一鬼颠。",
      "西厢四鬼来背挽，双手捶下抵以肩。",
      "龙头鱼身霹雳使，持钺植立旗左偏。",
      "拔山夜叉右握斧，各司胜负如争先。",
      "两旁挝鼓鼓四面，声势助勇努眼圆。",
      "臂枭张拳击捧首，似与暴谑意态全。",
      "当正大鬼按膝坐，三鬼带韣一执旃。",
      "操刀擐囊力指督，怒发上直筋旧缠。",
      "虎尾人身又踣顾，蒺藜短挺金锤坚。",
      "高下尊卑二十四，二十四鬼无黄泉。",
      "角雄竞强欲何睹，曷不各各还荒埏。"
    ]
  },
  {
    "id": "2e89e42025f58f67a541ba23528752fc",
    "title": "送制置发运唐子方学士",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "本以谏诤称，今以财赋用。",
      "所为各有能，何必于兹重。",
      "东南周万里，海陆竭煮种。",
      "敛之为公上，岂是与民共。",
      "民方苦久弊，将缺太平颂。",
      "有利得设施，无不可抑纵。",
      "大都守绳墨，曷异虱处缝。",
      "从来许国心，曾未苟禄俸。",
      "愿无输羡馀，终亦归侍从。"
    ]
  },
  {
    "id": "2e89e42025f58f67d93370618da89cc9",
    "title": "次韵和司马学士虑囚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "缧囚往虑问，勤恤意不息。",
      "猛虎在陷阱，挑尾尚求食。",
      "常忧有诖误，非罪罹暴迫。",
      "蔼蔼万乘都，憧憧四方客。",
      "一遭纤微衅，鉴垢莫磨拭。",
      "是以大君心，惟恐横抵摘。",
      "前法著以律，后法编以册。",
      "每当炎蒸时，狱器用刷涤。",
      "应无古冤血，地下化为碧。",
      "我今因牵吟，聊以肝胆沥。",
      "刑人皆得辜，不似尤地脉。",
      "间归即解鞍，浣手嫌控靮。",
      "昔言善烹鱼，必先溉釜鬲。",
      "愿言保兢慎，切勿厌此役。",
      "夜月可留玩，清樽可独适。",
      "一榻宽且平，群动都已寂。",
      "可用休其劳，不休庶终夕。"
    ]
  },
  {
    "id": "2e89e42025f58f67bcdae7837d19832e",
    "title": "和吴冲卿江邻几二学士王景彝舍人秋兴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我谓蓬瀛客，清切不畏炎。",
      "及观秋兴篇，无远此穷阎。",
      "乃知天地大，节候无爱嫌。",
      "寒不为富减，暑不为贫添。",
      "向者遭蒸炊，靡不同炮燖。",
      "西风吹雨至，凉气何纤纤。",
      "霈然沃万物，不更毕宿占。",
      "纨扇捉苦倦，盘冰得仍厌。",
      "蝇痴驱又来，蚊嚵喙犹尖。",
      "絺衣不复浃，醅醪压初甜。",
      "客有憎壁蝎，客有困靴襜。",
      "一以磔为喜，一以懒自谦。",
      "唯有螭头人，朝立宫殿檐。",
      "盛夸楼观高，又极星斗瞻。",
      "予惭异群公，归意如陶潜。",
      "自念菊将坼，复思禾可镰。",
      "舂禾作酿熟，独邀影与蟾。",
      "此乐虽易有，彼荣安得兼。"
    ]
  },
  {
    "id": "2e89e42025f58f671c4df2f8bfd918cd",
    "title": "送陕西提刑陆介夫学士",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "轻车驰入关，秋色秦山厚。",
      "太华如相欣，高峰招以手。",
      "千古此路中，岂不名宦有。",
      "何日历陇城，旧羌迎马首。",
      "铜盘荐酥酪，皮服行牛酒。",
      "边风与边月，冷落谙应久。"
    ]
  },
  {
    "id": "2e89e42025f58f67a8c486c1d123cb64",
    "title": "和吴冲卿学士省中植菊",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "园果已熟实未坠，野卉已老叶未瘁。",
      "菊丛是时方发荣，潭上篱边俱有为。",
      "一从潭岛辅长年，一自篱根图暂醉。",
      "今将移近省中兰，壅培早与陶潜异。",
      "黄土肥浓沃井泉，朱栏屈曲侵阶地。",
      "劲风不到何动摇，清露能沾谁着意。",
      "看看重九各登高，金蕊满头无所忌。",
      "及此频邀同舍欢，向来莫羡钟繇赐。",
      "我家蓬藋不足云，强对嘉章颜起愧。"
    ]
  },
  {
    "id": "2e89e42025f58f67e49c67fa4162147c",
    "title": "张仲通追赋洛中杂题和尝历览者六章伊川",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山断泻伊流，滩声朝暮急。",
      "东渡马将登，西堤人已立。",
      "日看东西舟，争途如不及。",
      "谁见捕鱼郎，寒蓑雨中湿。"
    ]
  },
  {
    "id": "2e89e42025f58f67e49c67fa25346102",
    "title": "张仲通追赋洛中杂题和尝历览者六章伊川",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "上阳宫树影，不随寒波流。",
      "天津桥下石，激响无时休。",
      "至清自照物，遇险岂能柔。",
      "东过白马去，凡经几千秋。"
    ]
  },
  {
    "id": "2e89e42025f58f67e49c67fa88300816",
    "title": "张仲通追赋洛中杂题和尝历览者六章伊川",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "寒溪随山回，修竹隐深寺。",
      "颇逢老僧谈，能忆先到事。",
      "白栝圣君怜，绯花土人莳。",
      "不到三十秋，依稀犹可记。"
    ]
  },
  {
    "id": "2e89e42025f58f67e49c67fa1f8f5b22",
    "title": "张仲通追赋洛中杂题和尝历览者六章伊川",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山腰古石楼，杳蔼石梯上。",
      "低窥岩际树，对见龛中像。",
      "檐中嵩云飞，槛逼伊湍响。",
      "同游已零落，岁月成俯仰。"
    ]
  },
  {
    "id": "2e89e42025f58f67e49c67fa69583da1",
    "title": "张仲通追赋洛中杂题和尝历览者六章伊川",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "庭中两大树，池上千竿竹。",
      "竹有红泪班，树无众鸟宿。",
      "昔日白傅归，爱吟裴令续。",
      "间流水西园，翻然入他族。"
    ]
  },
  {
    "id": "2e89e42025f58f67e49c67fad820991c",
    "title": "张仲通追赋洛中杂题和尝历览者六章伊川",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "腮肥节脑瘦，蕲水长笛材。",
      "洛阳袁氏坞，此竹旧移来。",
      "雪霰饱已久，窍星谁为开。",
      "与君作龙吟，吹发江南梅。"
    ]
  },
  {
    "id": "2e89e42025f58f67103a04445ff62297",
    "title": "次韵答德化尉郭功甫遂以送之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "江南有嘉禽，乘春弄清吭。",
      "流音入我耳，慰惬若获贶。",
      "朝听已孤高，暮听转幽旷。",
      "何多燕雀群，声迹不相傍。",
      "始闻汾阳生，文行众所谅。",
      "独哦青山间，悼古或悲怆。",
      "弃官不屈人，颇学陶元亮。",
      "是时予爱之，颜采莫得望。",
      "倏然能见过，远涉丹湖浪。",
      "袖携一卷诗，行橐更无长。",
      "固与俗人殊，于焉识敦尚。",
      "嗟嗟二千石，不知子所向。",
      "骇子发论高，万仞耸孤嶂。",
      "又如决河湍，捧土安可障。",
      "吾方叹瑰材，恨未逢良匠。",
      "信哉骐骥驹，谁用伯乐相。",
      "自从昔还朝，汩汩走俗状。",
      "未尝寄子书，子言今行行。",
      "亦似昧相知，曾非事高闶。",
      "把笔诚不勤，强意乃为妄。",
      "兹晨去湓城，聊以和子唱。",
      "子辞犹瀑布，敢挹不知量。"
    ]
  },
  {
    "id": "2e89e42025f58f670af1a5897c28dd78",
    "title": "送李师锡太博通判怀州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "洛阳古道登北邙，河内碧山横太行。",
      "朝骑快马暮可到，风物人心皆故乡。",
      "竹林无踪怀阮籍，路傍有家嗟宣王。",
      "别乘差同二千石，教民惟在亲耕桑。"
    ]
  },
  {
    "id": "2e89e42025f58f67f8b4f88560948b4d",
    "title": "送潘士方建昌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "军垒近仙山，麻源第三谷。",
      "灵运诗亦存，鲁公记可读。",
      "幸时无寇攘，闲日望云木。",
      "傥见西王母，白麟如白鹿。",
      "来寻鸟爪人，神光生石屋。",
      "无念痒背搔，还恐罹怒扑。",
      "学道我未成，鍊气不饱腹。",
      "安得羽翼生，下上同黄鹄。",
      "送君想君游，星斗坛边竹。"
    ]
  },
  {
    "id": "2e89e42025f58f675515720b3da9f84c",
    "title": "和刘原父舍人乐郊诗",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "太守东平来，固殊阮步兵。",
      "步兵醉乘驴，太守整佩缨。",
      "事物既已遗，驾车出东城。",
      "园荒久不治，道路生棘荆。",
      "地僻人马入，草间狐兔惊。",
      "旧池堙犹窊，遗址岿不平。",
      "窊者使之浚，岿者使之营。",
      "博野高榭起，陈渔危台成。",
      "榭前东山秀，台下卢泉清。",
      "傍坞梧竹暗，翳水芹藻并。",
      "渠渠有深堂，燕宾飞玉觥。",
      "芍药广陵美，谑赠郑女情。",
      "公子莫言归，古人未以轻。",
      "欲知学山简，倒载去攲倾。"
    ]
  },
  {
    "id": "2e89e42025f58f675f54032b9bb68d48",
    "title": "送张圣民学士知登州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "慕君才行美，风义亦倜傥。",
      "在远恨未逢，既近不屡往。",
      "非以近为轻，恃易遂成曩。",
      "倏为东牟守，别我驻征鞅。",
      "又作千里遥，依然复怀想。",
      "昔闻之罘山，秦碑元有两。",
      "一存东顶中，一在西顶上。",
      "篆实丞相斯，缺剥不可仿。",
      "愿言试历览，闻见欲以广。",
      "海晴望石桥，神仙事𢠵恍。",
      "始皇安得长，阴怪役罔象。",
      "桥断水无涯，焉知有方丈。",
      "迩者地出金，发掘怀沃壤。",
      "良民皆逐末，兹事谁用长。",
      "凡为二千石，唯在劝耕纺。",
      "幸君经术高，教化人所仰。"
    ]
  },
  {
    "id": "2e89e42025f58f672ef73e4ac266850e",
    "title": "送王言秀才归建昌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "来时槐开花，去日木陨叶。",
      "作赋未得荐，著书已盈箧。",
      "旧居近仙坛，独往遇农馌。",
      "莫问鸟爪人，欲取月桂捷。"
    ]
  },
  {
    "id": "2e89e42025f58f67e94622dbda8001e2",
    "title": "次韵和刘原甫游乐郊赠同游",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "积岁阻颜色，何以慰我思。",
      "闻初游乐郊，颇慕登望诗。",
      "下车未几日，倏见白露滋。",
      "月弦不常满，星毕屡已离。",
      "幸无风雨晦，时从寮寀嬉。",
      "大喜酒客难，莫顾尚书期。",
      "独守诗书愚，未悟朝夕疲。",
      "引领君子风，东首自忘移。",
      "但当观鱼鸟，辟去旄与麾。",
      "优悠民亦康，何必苦吏为。"
    ]
  },
  {
    "id": "2e89e42025f58f6759336e2755fdf9e3",
    "title": "次韵和王尚书答赠宣城花木瓜十韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "百果各甘酸，或由人所植。",
      "木瓜闻卫诗，赠好非玉色。",
      "投此琼玖报，盖重车马饰。",
      "贵贱今既殊，凌纸字翕赩。",
      "一一如明珠，自得见安格。",
      "复何备国风，庶亦见王泽。",
      "捧之为重赐，诵已乃忘食。",
      "幸资药品用，少助宣调力。",
      "南土加文章，中州异肥瘠。",
      "公将和鼎餗，微意愿寻绎。"
    ]
  },
  {
    "id": "2e89e42025f58f67a20a40366c1ae0fb",
    "title": "送祖择之学士北使",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "燕山常苦寒，汉使涉穷腊。",
      "路长人马愁，风急沙霰杂。",
      "宿造毡庐开，行逢猎骑合。",
      "献鲜秃发驰，问译华言答。",
      "每食冰生盘，欲饮酒冻榼。",
      "见其酋长时，国礼何勤纳。",
      "中朝厚仁恩，四海望阊阖。",
      "乃知日月光，照必蛮夷匝。",
      "归来易轻裘，赐对延英閤。"
    ]
  },
  {
    "id": "2e89e42025f58f675a903c658add2194",
    "title": "送许璋监簿归泰州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "木枯鸟不巢，泉涸鱼不游。",
      "我非鱼鸟情，贫缚路阻修。",
      "高阳有令子，嗣世学已优。",
      "前日来京城，问恤忍涕流。",
      "今失王府荐，命奇言非雠。",
      "家声喜未坠，辞我还海陬。",
      "为酌一壶酒，叙怀心如抽。",
      "子之伯父殁，遣奠固莫由。",
      "岂欲寡恩义，力薄难置邮。",
      "因寄缘睫泪，洒向君衣裘。"
    ]
  },
  {
    "id": "2e89e42025f58f678a69b3b53ede2370",
    "title": "金陵有美堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "李白爱山如洛阳，三杯为歌愁日长。",
      "废基台殿不可识，玉燕旧栖王谢堂。",
      "公来碧瓦起栋宇，罗列图画牙作床。",
      "池头古月城下江，照见万里冰雪光。",
      "江流不尽月不死，寒浪素影东西翔。",
      "愿公乐此殊未央，慎勿区区思故乡。"
    ]
  },
  {
    "id": "2e89e42025f58f67bbc1893e980aaae0",
    "title": "送张中乐屯田知永州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "畏向潇湘行，不入洞庭去。",
      "鞍马踏关山，衣裘冒霜露。",
      "零陵三千里，楚俗未改故。",
      "王泽久已覃，国刑亦当措。",
      "昔闻柳宗元，山水寻不饫。",
      "其记若丹青，因来问潭步。",
      "石燕飞有无，香草生触处。",
      "仙姑异麻姑，岁月楼中度。",
      "不食颜渥赭，言语神灵预。",
      "莫将车骑喧，独往探幽趣。",
      "有信报我知，恶欲驱尘虑。"
    ]
  },
  {
    "id": "2e89e42025f58f6735199a3f6624b043",
    "title": "阳武王安之寄石榴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "安榴若拳石，中蕴丹砂粒。",
      "割之珠落盘，不待蛟人泣。",
      "旧友大河滨，作宰实畿邑。",
      "严霜百果熟，为赠忽我及。",
      "始时童稚娇，争取猴猿集。",
      "老夫所食微，何假更收拾。",
      "聊答君意勤，作诗恨短涩。"
    ]
  },
  {
    "id": "2e89e42025f58f67cd1c0f239234b738",
    "title": "寄致仕余少卿",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "仕苦恋朝廷，多为老所逼。",
      "朝廷虽爱贤，不欲竭其力。",
      "君归颇得宜，湖上遂偃息。",
      "男能智自谋，孙亦俯就职。",
      "人事当置之，自可乐胸臆。"
    ]
  },
  {
    "id": "2e89e42025f58f6796a5bce327be3484",
    "title": "送良玉上人还昆山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "来衣茶色袍，归变椹色服。",
      "孤舟洞庭去，落日松江宿。",
      "水烟晦琴徽，山月上岩屋。",
      "野童遥相迎，风叶鸣橡槲。"
    ]
  },
  {
    "id": "2e89e42025f58f676735687c73d99c81",
    "title": "去年宋中道自洺州以书令魏殊来谒予魏遂托主第后辞归予因中道之兄次道有孔雀赋以送魏生",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "置从南海桄榔林，笼入西州鹦鹉地。",
      "耸冠翕翼修尾张，鳞鳞团花金缕翠。",
      "一身粲烂文章多，引声笙竽奈远何。",
      "五侯池馆不可恋，桂树深枝自有窠。",
      "凤皇楼头饶燕雀，入屋穿帘非尔乐。",
      "非尔乐，去何之，北方佳人或歌咢。"
    ]
  },
  {
    "id": "2e89e42025f58f67fe82672db6df6dc7",
    "title": "依韵和宋中道见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "岁在涒滩初别子，子适广平裨郡理。廉颇台倾有遗址，今逢四方弓久弛。",
      "时不用兵皆乐乡，念我贫居天子庠。抱经临案空循行，貌垢不洗颜苍苍。",
      "得时少壮相揄扬，独行无侣心浶浪。肠如辘轳转井床，内饥外寒肤粟芒。",
      "若此煎炒何心肠。王都浩浩多球琅，怀珉安可争焜煌。",
      "旧朋升腾皆俊良，殁不发语生括囊。巍巍尧舜开明堂，大调金石来凤皇。",
      "鸳鸯戟翼方在梁，福禄其宜无不臧。",
      "已甘老死填沟隍，僵尸阖棺犹目张。仲尼生世尚徨徨，岂能强聒争跄跄。",
      "未由见子举以觞，北望大河衣袂攘。牵牛横汉不服箱，欲往乘车无可当。",
      "天驷有星名曰房，又欲乘马行幽荒。牛虽蹄莹马眼光，既不我驾路阻长。",
      "我怀炳炳何日忘，半夜揽琴弹履霜。写意缄辞无雁将，低云作雪正苍茫。"
    ]
  },
  {
    "id": "2e89e42025f58f67d0a32a46f17e7419",
    "title": "次韵和宋中道再寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "鸿雁北来声甚悲，黄昏野雀相并枝。是时静默月色淡，摵摵风草摇枯衰。",
      "夜深扣门兵卒至，八行文字曾无奇。书尾又看诗两纸，若逢饮食充渴饥。",
      "骏马明珠未入用，千金美价思燕随。无盐嫫母正逞貌，越客未可言西施。",
      "子虽淹回年且壮，不比老丑令人嗤。朝廷得贤盛朱紫，玉阶金闼步委蛇。",
      "圣君纳谏无不听，吾徒迹远空行危。况乃庭下闻咸池，报书此方君可喜，我心如此颇得之。"
    ]
  },
  {
    "id": "2e89e42025f58f67b82f06dfbaf95b5d",
    "title": "雷逸老以仿石鼓文见遗因呈祭酒吴公",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "石鼓作自周宣王，宣王发愤蒐岐阳。",
      "我车我马攻既良，射夫其同弓矢张。",
      "舫舟又渔鱄鱮鲂，何以贯之维柳杨。",
      "从官执笔言成章，书在鼓腰镌刻臧。",
      "历秦汉魏下及唐，无人着眼来形相。",
      "村童戏坐老死丧，世复一世如鸟翔。",
      "唯闻元和韩侍郎，始得纸本歌且详。",
      "欲以毡苞归上庠，大官媕阿驼肯将。",
      "传至我朝一鼓亡，九鼓缺剥文失行。",
      "近人偶见安碓床，亡鼓作臼刳中央。",
      "心喜遗篆犹在傍，以臼易臼庸何伤。",
      "以石补空恐舂梁，神物会合居一方。",
      "雷氏有子胡而长，日模月仿志暮强。",
      "聚完辨舛经星霜，四百六十飞凤皇。",
      "书成大轴绿锦装，偏斜曲直筋肯藏。",
      "携之谒我巧趋跄，我无别识心彷徨。",
      "虽与乃父非故乡，少与乃父同杯觞。",
      "老向太学鬓已苍，乐子好古亲缣箱。",
      "谁能千载师史仓，勤此冷淡何肝肠。",
      "而今祭酒裨圣皇，五经新石立两廊。",
      "我欲效韩非痴狂，载致出关无所障。",
      "至宝宜列孔子堂，固胜朽版堆屋墙。",
      "然须雷生往度量，登车裹护今相当。",
      "诚非急务烦纪纲，太平得有朝廷光。",
      "山水大字辇已尝，于此岂不同秕糠。",
      "海隅异兽乘舟航，连日道路费刍粮。",
      "又与兹器殊柔刚，感慨作诗聊激昂。",
      "愿因谏疏投皂囊，夜观奎壁正吐芒。",
      "天有河鼓亦焜煌，持比负鼎干成汤。"
    ]
  },
  {
    "id": "2e89e42025f58f6763f51582b2babbfd",
    "title": "依韵和答王安之因石榴诗见赠",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "当年仕宦忘其卑，朝出饮酒夜赋诗。",
      "伊川嵩室恣游览，烂熳遍历焉有遗。",
      "是时交朋最为盛，连值三相更保釐。",
      "谢公主盟文变古，欧阳才大何可涯。",
      "我于其间不量力，岂异鹏抟蒿鴳随。",
      "见君弟兄入太学，俊誉籍籍闻一时。",
      "而今两鬓各已白，偶因赠酬言及斯。",
      "升沉是非休要问，百岁欢乐谁能期。"
    ]
  },
  {
    "id": "2e89e42025f58f67bd58161db88fdad5",
    "title": "阳武王安之寄兔鱼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "原上一双兔，河中两尾鱼。",
      "兔皮空被褐，鱼腹不藏书。",
      "长跪置远意，故人情何如。",
      "二物本潜伏，谁言罝网疏。",
      "峥嵘岁亦晚，将驾归吾庐。"
    ]
  },
  {
    "id": "2e89e42025f58f675a2c3a649a85e0ba",
    "title": "依韵答永叔洗儿歌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夜梦有人衣帔蜺，水边授我黄龟儿。",
      "仰看星宿正离离，玉魁东指生斗威。",
      "明朝我妇忽在蓐，乃生男子实秀眉。",
      "自磨丹砂调白蜜，辟恶辟邪无宝犀。",
      "我惭暮年又举息，不可不令朋友知。",
      "开封大尹怜最厚，持酒作歌来庆之。",
      "画盆香水洗且喜，老驹未必能千里。",
      "卢仝一生常困穷，亦有添丁是其子。"
    ]
  },
  {
    "id": "2e89e42025f58f678d0f0e0d7eed1bf2",
    "title": "题老人泉寄苏明允",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "泉上有老人，隐见不可常。",
      "苏子居其间，饮水乐未央。",
      "渊中必有鱼，与子自徜徉。",
      "渊中苟无鱼，子特玩沧浪。",
      "日月不知老，家有雏凤皇。",
      "百鸟戢羽翼，不敢言文章。",
      "去为仲尼叹，出为盛时祥。",
      "方今天子圣，无滞彼泉傍。"
    ]
  },
  {
    "id": "2e89e42025f58f673c7455497b34f472",
    "title": "观黄介夫寺丞所收丘潜画牛",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "丘画吴牛希戴嵩，吴牛角偃弯如弓。",
      "老牯望㹀犊望母，母下平坡离牧童。",
      "牧童吹笛坡头坐，古树萧骚叶战风。",
      "黄君买画都城中，不惜满贯穿青铜。",
      "卖从谁家不肖子，传自几世贤卿翁。",
      "今时贵人所尚同，竞借观玩题纸穷。",
      "纸穷磊落见墨妙，东府西枢三四公。",
      "应识古人丹青迹，又辨古人于物通。",
      "一毛一尾不取次，岂以后代为盲聋。",
      "愿推此意佐国论，况乃圣德同尧聪。"
    ]
  },
  {
    "id": "2e89e42025f58f6724b09fbeed1b92e9",
    "title": "题嘉兴永乐院槜李亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "土化吴王甲，骨朽越王兵。",
      "五月菖蒲草，千年槜李城。",
      "蒲根蛙怒嚎，城中乌夜鸣。",
      "吴越灭已久，客心空屏营。",
      "落日孤亭间，悠悠钟磬声。"
    ]
  },
  {
    "id": "2e89e42025f58f679816ff11e05975e9",
    "title": "吴冲卿鼓契",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "暮契出，朝契归，出入未尝逢日晖。",
      "雄雌曾不离钟室，百年刓弊知者稀。",
      "时移世异不改易，俗眼厌旧君前非。",
      "君王万年千年寿，独怜古器与众违。",
      "昨日霜华厚如雪，百官冻靴朝紫微。",
      "吴王偷就温漏火，始一识之增叹唏。",
      "不知逢逢六街鼓，自此发号通帝闱。",
      "人间钟鼓有多少，多少乱鸣谁肯讥。"
    ]
  },
  {
    "id": "2e89e42025f58f67938060ba588b29e7",
    "title": "周仲章都官示卷因以赠之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "赭白西北来，本是天马种。",
      "朝秦暮至吴，嵩华如历冢。",
      "伯乐曾未逢，垂头牧青陇。",
      "今朝顾我鸣，振鬣耳耸耸。",
      "声生秋风悲，已丧荆轲勇。",
      "谁牵驾鸾车，高蹑云雾拥。"
    ]
  },
  {
    "id": "2e89e42025f58f678d1fab7115f141c1",
    "title": "送弟禹臣",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "王都寓居树阴少，惟有墙隅两株枣。",
      "去年相见枣花开，今年相别枣实好。",
      "枣实未剥风莫吹，我鬓愁多似蓬葆。",
      "淮南到时何所逢，秋叶萧萧蟹应老。",
      "忆昔共归江上初，对饮芦洲月如缟。",
      "半夜鱼跳镜破光，万事𣎛然何足道。",
      "自此重经二十秋，不改青青岸旁草。"
    ]
  },
  {
    "id": "2e89e42025f58f67838d6ee3a30d38f7",
    "title": "山茶花树子赠李廷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "南国有嘉树，花若赤玉杯。",
      "曾无冬春改，常冒霰雪开。",
      "客从天目来，移比琼与瑰。",
      "赠我居大梁，蓬门方尘埃。",
      "举武尚有碍，何地可以栽。",
      "每游平棘侯，大第夹青槐。",
      "朱栏植奇卉，摩碧为壅台。",
      "于此岂不宜，亟致勿徘徊。",
      "将看荣茂时，莫嗤寒园梅。"
    ]
  },
  {
    "id": "2e89e42025f58f67bbb8d8b54b31d574",
    "title": "送吴照邻都官通判成都",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君家妇何贤，舍舟具车毂。",
      "五年梦在梁，三年行向蜀。",
      "迢递今日同，辛勤昔时独。",
      "看花久莫留，买锦慰不足。",
      "归来儿女大，婚嫁应相续。"
    ]
  },
  {
    "id": "2e89e42025f58f67d51f1a2451553d52",
    "title": "依韵和原甫昭君辞",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "武帝常勒兵，北登单于台。",
      "始欲以威服，竟亦惭怀来。",
      "徒令出塞师，万里求龙媒。",
      "未弭后世患，玉颜困黄埃。",
      "丹青不足恨，谋虑少徘徊。",
      "月如汉宫见，心向胡地摧。",
      "在昔李少卿，听笳动悲哀。",
      "壮士尚如此，蛾眉安得开。",
      "情语既不通，岂止肠九回。",
      "初冬诚难保，死不如草莱。"
    ]
  },
  {
    "id": "2e89e42025f58f678030bd8679d8f5f7",
    "title": "再依韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "一嫁异域去，不复临镜台。",
      "念昔辞家时，岂为单于来。",
      "适遐固亦命，配丑非由媒。",
      "始欲并日月，今嗟随风埃。",
      "仆侍共惨戚，山川空徘徊。",
      "鸿雁为之悲，肝肠为之摧。",
      "宁闻琵琶乐，但闻琵琶哀。",
      "休言羊酪甘，谁喜毡庐开。",
      "故国万馀里，此生那得回。",
      "乃知女子薄，莫比原上莱。"
    ]
  },
  {
    "id": "2e89e42025f58f6790511f786559786e",
    "title": "饮刘原甫舍人家同江邻几陈和叔学士观白鹇孔雀凫鼎周亚夫印钿玉宝赫连勃勃龙雀刀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "主人凤皇池，二客天禄阁。",
      "共来东轩饮，高轮杂谈谑。",
      "南笼养白鹇，北笼养孔雀。",
      "素质水纹纤，翠毛金缕薄。",
      "大夸凫柄鼎，不比龙头杓。",
      "玉印传条侯，字辩亚与恶。",
      "钿剑刻辟邪，符宝殊制作。",
      "末观赫连刀，龙雀铸镮锷。",
      "每出一物玩，必劝众宾酌。",
      "又令三云髻，行酒何绰约。",
      "固非世俗驩，自得阅古乐。",
      "圣贤泯泯去，安有不死药。",
      "竟知不免此，乌用强检缚。",
      "开目即是今，转目已成昨。",
      "归时见月上，酒醒见月落。",
      "恍然如梦寐，前语诚不错。"
    ]
  },
  {
    "id": "2e89e42025f58f67283bd3ebce13d36b",
    "title": "刘泾州以所得李士衡观察家号蟾蜍砚其下刻云天宝八年冬端州刺史李元德灵卵石造示刘原甫原甫方与予饮辨云天宝称载此称年伪也遂作诗予与江邻几诸君和之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "砚如刳蟆腹如月，又若剖瓢萌强发。",
      "镌题天宝年造之，刺氏李元传自越。",
      "刳蟆剖瓢我莫分，称载作年初辩君。",
      "君虽能辩犹曰宝，宝兹伪物吾何云。",
      "仰天大笑饮君酒，砚真砚伪休开口。",
      "愿封漆匣还与侯，请共江翁独持守。"
    ]
  },
  {
    "id": "2e89e42025f58f67b7dc8a220e8ef247",
    "title": "送阎中孚郎中知磁州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "箫管梁王台，风雪邯郸道。",
      "君行守赵城，我向夷门老。",
      "持麾邦寄重，歌裤民欣早。",
      "重冈古猎场，惊兔离衰草。"
    ]
  },
  {
    "id": "2e89e42025f58f6753fe641998fdc06b",
    "title": "和王景彝晚赴江邻几饮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "残雪晚生寒，良朋邀我饮。",
      "逢君三省归，交辔一相审。",
      "乘兴兴未尽，既杯杯太甚。",
      "夜阑踏月回，火冷人已寝。"
    ]
  },
  {
    "id": "2e89e42025f58f67964303472e6e5056",
    "title": "送李献甫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "览君南来诗，如对江上景。",
      "今忽告我归，东风生马颈。",
      "马行日几里，到家梅萼逞。",
      "重登石头城，为我一引领。"
    ]
  },
  {
    "id": "2e89e42025f58f672bba5bf701b6c516",
    "title": "送赵虞部士宏知蜀州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春风跨腊至，雪作蝴蝶飞。",
      "偏知蜀太守，撩乱扑行衣。",
      "何当海棠下，歌管红袖围。",
      "一饮一斗酒，决讼如发机。",
      "洛阳花自好，听从杜鹃啼。"
    ]
  },
  {
    "id": "2e89e42025f58f677fc3f17a94bda245",
    "title": "月蚀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "有婢上堂来，白我事可惊。",
      "天如青玻瓈，月若黑水精。",
      "时当十分圆，只见一寸明。",
      "主妇煎饼去，小儿敲镜声。",
      "此虽浅近意，乃重补救情。",
      "夜深桂兔出，众星随西倾。"
    ]
  },
  {
    "id": "2e89e42025f58f679b884c9ad682c8d1",
    "title": "侄宰与外甥蔡骃下第东归",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "事莫必有胜，必胜难可持。",
      "迩来罕相见，世上多夸驰。",
      "黄金铸佩印，白玉刻佩龟。",
      "朝见恃赫赫，夕见同蚩蚩。",
      "方得靡不羡，既处焉所施。",
      "此理非一日，更后当应知。",
      "志士无终穷，斯言非尔欺。"
    ]
  },
  {
    "id": "2e89e42025f58f67282c6a73e261aeb2",
    "title": "送辛都官",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "衣上大梁雪，门前武昌车。",
      "使君行有期，将逢鸟隼旟。",
      "车动自轣辘，旟轻自舒舒。",
      "去都越千里，城在江上居。",
      "黄鹤有高楼，楼头挂蟾蜍。",
      "下见鹦鹉洲，葭茁可以菹。",
      "为吊祢处士，沉踪异三闾。",
      "忆昔我仲父，五马立踌躇。",
      "愿君访旧迹，因报八行书。"
    ]
  },
  {
    "id": "2e89e42025f58f67addb0369a1971dd8",
    "title": "送韩玉汝太傅",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "函关见残雪，褒谷闻春禽。",
      "禽响通朱轮，马嘶入青林。",
      "花明乱石路，云抱寒泉岑。",
      "天外汉江来，城下渔网沉。",
      "庖供缩项鳊，坐使宫娥斟。",
      "农桑不须教，古俗自通今。"
    ]
  },
  {
    "id": "2e89e42025f58f67addb036975a53779",
    "title": "送韩玉汝太傅",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春风东来几万里，相送入关如有情。",
      "灞陵原边柳条暗，咸阳桥畔桃花明。",
      "自古恨别此两处，十千美酒琉璃倾。",
      "日落未落车马动，子规滴血壮士惊。",
      "行哉使君负胆气，蜀道虽险心常轻。",
      "是时门前大桐树，烂漫紫萼啼流莺。",
      "弟兄同怀不可见，应亦梦觉嗟远程。",
      "太白山前一尺雨，桑下问蚕田问耕。",
      "郡城夜开百姓喜，喜从迢递壶浆迎。"
    ]
  },
  {
    "id": "2e89e42025f58f67276f3e9c51d9a5bc",
    "title": "韵语答永叔内翰",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "世人作肥字，正如论馒头。",
      "厚皮虽然佳，俗物已可羞。",
      "字法叹中绝，今将五十秋。",
      "近日稍稍贵，追踪慕前流。",
      "曾未三数人，得与古昔俦。",
      "古人皆能书，独其贤者留。",
      "后世不推此，但务于书求。",
      "不知前日工，随纸泯已休。",
      "颜书苟不佳，世岂不宝收。",
      "设如杨凝式，言且直节修。",
      "又若李廷中，清慎实罕侔。",
      "乃知爱其书，兼取为人优。",
      "岂书能存久，贤哲人焉廋。",
      "非贤必能此，惟贤乃为尤。",
      "其馀皆泯泯，死去同马牛。",
      "大尹欧阳公，昨日喜疾瘳。",
      "信笔写此语，谓可忘病忧。",
      "黄昏走小校，寄我东郭陬。",
      "缀之辄成篇，联以助吟讴。"
    ]
  },
  {
    "id": "2e89e42025f58f674c8102ba6c2cf063",
    "title": "和王景彝咏薜荔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "植物有薜荔，足物有蜥蜴。",
      "固知不同类，亦各善缘壁。",
      "根随枝蔓生，叶侵苔藓碧。",
      "后凋虽可嘉，劲挺异松柏。"
    ]
  },
  {
    "id": "2e89e42025f58f677ef4dff068e834d2",
    "title": "长歌行",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "世人何恶死，死必胜于生。",
      "劳劳尘土中，役役岁月更。",
      "大寒求以𣋉，大暑求以清。",
      "维馁求以馌，维渴求以觥。",
      "其少欲所惑，其老病所婴。",
      "富贵拘法律，贫贱畏笞榜。",
      "生既若此苦，死当一切平。",
      "释子外形骸，道士完髓精。",
      "二皆趋死途，足以见其情。",
      "遗形得极乐，升仙上玉京。",
      "是乃等为死，安有蜕骨轻。",
      "日中不见影，阳魂与鬼并。",
      "庄周谓之息，漏泄理甚明。",
      "仲尼曰焉知，不使人道倾。",
      "此论吾得之，曷要世间行。"
    ]
  },
  {
    "id": "2e89e42025f58f675112ae0a3ee4001e",
    "title": "依韵和长文紫微春雨二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "年年泼火雨，苦作清明寒。",
      "梨花犹半绽，塘水已迷漫。",
      "愁看日更永，冷漏夜未阑。",
      "酒沫起玉盏，烛泪生铜盘。",
      "春衣向来脱，带眼斗觉宽。",
      "试问彼侠少，何处跨金鞍。"
    ]
  },
  {
    "id": "2e89e42025f58f675112ae0a931527c9",
    "title": "依韵和长文紫微春雨二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春雨固多喜，虽多安得愁。",
      "既能勒花苞，又解滋耕畴。",
      "池添痕痕涨，渠有细细流。",
      "不同离妇怨，一落不可收。",
      "定知矜有年，岂似斗粟赒。",
      "西掖吴夫子，吟观意迟留。",
      "正声隮雅颂，高论等阳秋。",
      "我惭才甚薄，难继东山讴。"
    ]
  },
  {
    "id": "2e89e42025f58f679643597c59130794",
    "title": "送滕寺丞归苏州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "驱车入蜀时，有弟母不往。",
      "留妇侍母傍，以子嘱妇养。",
      "昨得阊门书，妇子死泉壤。",
      "此心那得安，弃官提辔鞅。",
      "东驰三千里，鬻马求吴桨。",
      "吴桨速如飞，归来拜堂上。",
      "堂前去时树，已觉枝条长。",
      "岂无怀抱感，为寿酌春醠。"
    ]
  },
  {
    "id": "2e89e42025f58f6722be96062b212f68",
    "title": "次韵和酬永叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春候倏已和，林上鸣鸟哗。",
      "前日是清明，骤雨沾梨花。",
      "初闻结客游，爱此物景嘉。",
      "歌舞未终宴，夕暮各兴嗟。",
      "所嗟归路暗，嘶马自知家。",
      "公家八九姝，鬒发如盘鸦。",
      "朱唇白玉肤，参年始破瓜。",
      "几日苦霖霪，当道跳鱼虾。",
      "闭门饮浊醪，秋千系树丫。",
      "群姝莫要剧，为公歌哑哑。",
      "公当是日醉，欢适不可涯。",
      "孔氏有高第，内自战纷华。",
      "我公岂其然，秉直异蓬麻。",
      "果从归田去，愿从招辕车。"
    ]
  },
  {
    "id": "2e89e42025f58f67f9e5a30db2b8f660",
    "title": "次韵和刘原甫紫微过予饮酒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "所居汴水近，未有鼓吹蛙。",
      "昨日春雨晴，车骑临我家。",
      "我家苦僻远，庭下无泥沙。",
      "为撇瓮面醅，为煎鹰爪茶。",
      "乳羹芼紫莼，蜜果饤乾瓜。",
      "与我相对饮，但恨诸友遐。",
      "笑语虽同昔，放浪不少加。",
      "忽观壁间字，坐叹目昏花。",
      "公壮尚若此，我老死岂赊。",
      "门前卖桃李，呼买婀娜华。",
      "东檐大槐树，上有鸟雀哗。",
      "恃旧无猜嫌，醉弁已倾斜。",
      "将去还见规，礼数何检差。",
      "后从江韩来，褫带欢莫涯。"
    ]
  },
  {
    "id": "2e89e42025f58f678df15c79e1a92c12",
    "title": "送门人欧阳秀才游江西",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "客心如萌芽，忽与春风动。",
      "又随落花飞，去作西江梦。",
      "我家无梧桐，安可久留凤。",
      "凤巢在桂林，乌哺不得共。",
      "无忘桂枝荣，举酒一以送。"
    ],
    "intro": "《送门人欧阳秀才游江西》是梅尧臣作于嘉祐四年（公元1059年）的一首五言诗。当时五十八岁的作者是为送别门人游江西所作的一首送别诗。\n全诗分作两节。前四句先从对方着笔，写门人欧阳秀才即将启程出游。诗中用了两个比喻。首句的“客”即指在汴京作客的欧阳秀才。春风一吹，草木都开始萌芽，欧阳秀才心中也像草木发芽一样，产生了出游的愿望。“忽与春风动”点出时间。“忽”字、“动”字下得特别精当。春天的花草树木，往往头一天看还光秃秃的，第二天却忽然绽出颗颗新芽来了。“动”字不仅是说萌芽的发生，还指它在春风吹拂下不断成长；它一经萌芽，不久就要长出枝叶，开出鲜花。出游的念头也是如此，它一经产生，就不断滋长，变得愈来愈强烈。所以第三句用“又随”二字紧接转入下文。由荫芽而开花，花又被风吹落，飞向天空，欧阳秀才的心，又随着落花，飞向西江。“西江”指大江（长江）下游西段，也就是题中的“江西”。古典诗词写落花，常常带着感伤的情调，此诗写其飞举飘扬，却充满生机。“西江梦”指想象中即将开始的江西游历生活。梦境是变幻莫测、飘忽无定的；既可以梦见过去，也可以梦见未来。用“梦”形容游历生活，可以引起无穷联想：使人联想到欧阳秀才去江西后的行踪不定，生活的丰富多样、难以预测，使人联想到他醒里梦里对此日客居京中这段生活——包括作者这次送别在内——的回忆；既充满了对未来的美好憧憬，也包含着对过去的深长怀念，情致绵邈，意味无穷，造语之妙，已臻绝致。这四句比喻新颖贴切，把欧阳秀才游江西之事，完全变成生动的形象描绘，可见作者的才思和艺术创造力。\n下面六句转到作者方面，正面写送别，仍然全用比喻。凤凰是传说中的神鸟，据说它非梧桐不栖，非竹实不食，天下安宁，它才出现。诗中用它比喻欧阳秀才，是说他才华出众，非常人可比，表达了作者对他的赞赏，同时也是希望他以后能为朝廷建功立业。“家无梧桐”既是诗人自谦，也是对门人的勉励，愿他振翅高飞，奋力进取。门人即将远行，作老师的对他将来的一切非常关心，下面两句就是对他的谆谆嘱咐。桂林指桂树林，传说桂树林是凤凰栖集之处。《天地运度经》说：“泰山北有桂树七十株……常有九色飞凤、宝光珠雀鸣集于此。”刘向《九叹》：“桂树列兮纷敷，吐紫华兮布条。实孔鸾兮所居，今其集兮惟鸮。”鸾为凤属。旧说乌能反哺。晋代束皙《补亡诗·南陔》：“嗷嗷林乌，受哺于子。”此诗即以“乌哺”指乌鸦，是凡鸟，借喻平庸之辈。屈原《楚辞·涉江》：“鸾鸟凤凰，日以远兮。燕雀乌鹊，巢堂坛兮。”比喻贤士远离，小人窃位，可见凤凰乌鸦，品类不同，不能共处。此诗“凤巢”两句即暗用其意，是要欧阳秀才去江西以后，善自择居，慎于交友，不要同卑俗之人居处和往来；同时也是奖誉欧阳秀才，说他今后前程远大，绝非“乌哺”辈所能相比。这是作者的临别赠言。结尾紧接“桂林”，举酒相送，以功名相期，补足送别之意。《晋书·郤诜传》：“累迁雍州刺史，武帝于东堂会送，问诜曰：‘卿自以为何如？’诜对曰：‘臣举贤良对策，为天下第一，犹桂林之一枝，昆山之片玉。’”后因称科举及第为“折桂”。“无忘桂枝荣”，就是要欧阳秀才不要放弃科举；举酒相送既是送别，也是祝愿他异日科举及第，不负所学，施展平生的抱负。在科举时代，一般读书人要跻身仕列，只有应试及第一途，所以作者以此作结，郑重叮咛，表达了对门人的殷切期待。据《宋诗纪事》记载，在这次送别后的三十二年，欧阳辟中了元祐六年（公元1091年）进士，没有辜负老师的希望。元符三年（公元1100年），苏轼南迁过合浦（今属广东），见到欧阳辟，欧阳辟将珍藏的梅尧臣送他的这首诗给苏轼看。苏轼和欧阳辟同出于梅尧臣之门，并受知遇之恩。所以苏轼见此诗后，还写了一段很有情意的跋语。\n古代诗歌运用比喻手法的很多，但像这首十句的五言古诗，通篇从头到尾全都采用比喻的，却不多见。这正是此诗艺术上的成功之处。比喻可以使诗含蓄蕴藉，更富形象性，增添诗情画意。欧阳修称“圣俞（尧臣字）覃思精微，以深远闲淡为意”（见《六一诗话》）。该篇绝无华丽秾艳语，精致细密，韵味悠长，正是一个很好的例证。",
    "annotation": [
      "客人的心像草木在萌芽，与春风一起摇曳。",
      "又像随落花飘飞，像在梦中飞到了西江。",
      "我家没有梧桐树，怎能留住你这只凤凰呢？",
      "凤凰的巢就在那片遥远的桂树林，希望你不要与乌鸦同行。",
      "富贵之后不要忘记了我们，那就举起酒来算是给你送别。"
    ]
  },
  {
    "id": "2e89e42025f58f6791cec6244c8da737",
    "title": "送杨申职方通判信州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "从来饶信吏，爱宝袭侈越。",
      "莫买冰玉盘，苍山斫明月。",
      "明月有时生，穷岩有时竭。",
      "君常抱清节，历职老无阙。",
      "与我年齿同，独未变华发。",
      "又为江外行，画舸羡明发。"
    ]
  },
  {
    "id": "2e89e42025f58f6712ee0901e2995eb6",
    "title": "和永叔六篇其二代鸠妇言",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "不如作茧依蚕蔟，以丝自裹还自足。",
      "与尔为妇过一生，怒即分飞同转目。",
      "辛勤哺雏寄鹊巢，子母生离因尔逐。",
      "羽毛曾未颜色衰，饮啄不计丰俭时。",
      "天阴辄遣呼辄归，恩情纸薄谁信之。",
      "朝为夫妇夕行路，世间反覆那能知。",
      "伋妻白母非美事，后代放此诚堪悲。"
    ]
  },
  {
    "id": "2e89e42025f58f6712ee0901dbe02ee9",
    "title": "和永叔六篇其二代鸠妇言",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "时不选数老独嗟，鬓毛未变目未花。",
      "爱公深殿见桃李，长才高咏无能加。",
      "红英灼灼弄日色，秾艳皎皎生铅华。",
      "长廊垂幕风不动，映柳黄莺吟未涯。",
      "燕衔新泥补巢缺，蜗压峻陛临角斜。",
      "是时唯闻鸟雀闹，尽日不听车轮哗。",
      "虽传此景无分到，但讶习惯犹豪夸。",
      "他年造物傥有意，不使龊龊居贫家。"
    ]
  },
  {
    "id": "2e89e42025f58f6712ee0901c0ad726b",
    "title": "和永叔六篇其二代鸠妇言",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "提胡芦，提胡芦，尔莫劝翁沽美酒。公多金钱赐醇酎，名声压时为不朽。",
      "百舌子，百舌子，春泥方滑滑。泥虽滑滑辇道平，莫学竹鸡言易发。",
      "深宫许尔来报春，便是好鸟同其群。清声啭入君王耳，安用穿丛苦避人。",
      "桃李无言何所益，毕竟有谢须纷纷。莫以荣华长不歇，人间已见翟公门。",
      "安不忘危谁可贵，贵时能忆困时闻。"
    ]
  },
  {
    "id": "2e89e42025f58f676e21efed7c874c75",
    "title": "缙叔以诗遗酒次其韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君尝谓我性嗜酒，又复谓我耽于诗。一日不饮情颇恶，一日不吟无所为。",
      "酒能销忧忘富贵，诗欲主盟张鼓旗。百觚孔圣不可拟，白眼步兵吾久师。",
      "君多赐壶能以遗，向口满碗倾玻瓈。醇酿甘滑泛绿蚁，从此便醉醒无期。",
      "既以乐吾真，亦以泰吾身，莫问今人与古人。"
    ]
  },
  {
    "id": "2e89e42025f58f6762bfca70c31e8571",
    "title": "和范景仁王景彝殿中杂题三十八首并次韵其三龙柏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "花非龙香叶非柏，独窃二美夸芳蕤。",
      "苦练不分颜色近，紫荆未甘开谢迟。",
      "群公莫以得地贵，竟费佳句何足思。"
    ]
  },
  {
    "id": "2e89e42025f58f6762bfca70742858af",
    "title": "和范景仁王景彝殿中杂题三十八首并次韵其三龙柏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "月从东殿生，丛竹照修竦。",
      "叶间清露滴，枝上寒禽动。",
      "闲觉万虑空，静闻严鼓重。",
      "官烛剪更明，相看应似梦。"
    ]
  },
  {
    "id": "2e89e42025f58f6762bfca70a2e41f3f",
    "title": "和范景仁王景彝殿中杂题三十八首并次韵其三龙柏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君王爱石丑，百孔皆相通。",
      "怪状一如此，补天有何功。",
      "匪言不可转，安得来宫中。",
      "女岂比柱础，莹然受磨砻。"
    ]
  },
  {
    "id": "2e89e42025f58f6762bfca70ca9a0ce7",
    "title": "和范景仁王景彝殿中杂题三十八首并次韵其三龙柏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "天子赐烛昏夜时，嫦娥闭月栽桂枝。",
      "称量高下唯妍辞，相与尽心无附离。",
      "求安去病如上池，照耀不容毫发私。",
      "品藻一定何可移，光焰夺昼资尔为。",
      "宣王徒美庭燎诗，魏帝自彻月殿披。",
      "我朝好士万古垂，搜索贤俊登蒿藜。",
      "孰不力吐肝胆脾，枉用宴饮生胫脂。",
      "云龙将见升骙骙，燃此必欲无所遗。",
      "收残喜气如蒸炊，蜜蜂惭愧空多知。"
    ]
  },
  {
    "id": "2e89e42025f58f67c8e4ab1d38d68203",
    "title": "次韵永叔试诸葛高笔戏书",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "公负天下才，用心如用笔。",
      "端劲随意行，曾无一画失。",
      "因看落纸字，大小得疏密。",
      "笔工诸葛高，海内称第一。",
      "频年值我来，我愧不堪七。",
      "安能事墨研，欲效前人述。",
      "懒性真嵇康，闲坐喜扪虱。",
      "是以持献公，不使物受屈。",
      "果然公爱之，奇踪写名实。",
      "岂惟播今时，当亦传异日。",
      "嗟哉试笔诗，藏不容人乞。"
    ]
  },
  {
    "id": "2e89e42025f58f6733d755e144564f2e",
    "title": "唐书局",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "有芸如苜蓿，生在蓬藋中。",
      "草盛芸不长，馥烈随微风。",
      "我来偶见之，乃稚彼蘙蒙。",
      "上当百雉城，南接文昌宫。",
      "借问此何地，删修多钜公。",
      "天喜书将成，不欲有蠹虫。",
      "是产兹弱本，茜尔发荒丛。",
      "黄花三四穗，结实植无穷。",
      "岂料凤阁人，偏怜葵叶红。"
    ]
  },
  {
    "id": "2e89e42025f58f67b5a20a7a60043e69",
    "title": "嘲江翁还接篱",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "何言恐偷样，自是君妇懒。",
      "五日缝一巾，犹道苦未晚。"
    ]
  },
  {
    "id": "2e89e42025f58f670ea7b6622fa5e8a5",
    "title": "送李泰伯归建昌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "推天以知命，自古岂不然。",
      "桓魋及臧仓，尝毁圣与贤。",
      "后人何蹈之，其事实好还。",
      "君居麻源谷，学礼如郑玄。",
      "声名久已大，籍籍四海传。",
      "昨因丞相举，便谓升云烟。",
      "朅来太学馆，食贫向三年。",
      "忽怀枌榆下，归思独绵绵。",
      "得告许暂往，落莫求楚船。",
      "捋髯沧江上，仰看饥飞鸢。",
      "谁识鹓雏志，闲诵庄叟篇。",
      "喜问里中儿，重到旧林泉。",
      "洗荡俗尘垢，焚烈跨马鞯。",
      "不向世路去，徒取悉肠煎。",
      "鸡豚粗可养，禾黍亦足田。",
      "不惭莎衣虫，以叶自包缠。",
      "及其饱满时，曷异冠貂蝉。",
      "君意我强写，虽慕何由缘。"
    ]
  },
  {
    "id": "2e89e42025f58f676ae6127e472cb617",
    "title": "中伏日永叔遗冰",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "日色若炎火，正当三伏时。",
      "盘冰赐近臣，络绎中使驰。",
      "莹澈肖水玉，凛气侵人肌。",
      "近日多故友，分贶能者谁。",
      "信都顾贫贱，物物义不遗。",
      "念我老且病，赤痱生枯皮。",
      "巨块置我前，凝结造化移。",
      "畏冷不敢食，有类夏虫疑。",
      "虽然已快意，何必咀嚼为。",
      "天子厚于公，不使炽毒欺。",
      "公亦厚于我，将恐煎熬随。",
      "我有舐犊爱，自怜小子龟。"
    ]
  },
  {
    "id": "2e89e42025f58f6783f1c18940e347dd",
    "title": "次韵和永叔赠别择之赴陕郊",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古人相送赠以言，今人相送举以酒。",
      "酒行殷勤意岂疏，酒罢踌躇悲更有。",
      "行当何之来者谁，陕府兵吏争迎走。",
      "壶浆往往过函关，翰林惜别方携手。",
      "自言老大遇知难，愿得公诗为不朽。",
      "公因索笔作长谣，落落寓言诚十九。",
      "我惭竹管厕宫悬，纵合律度应非偶。",
      "太守西行已不贫，忽获明珠盈大斗。",
      "归立螭头未是迟，暂向棠阴问遗叟。"
    ]
  },
  {
    "id": "2e89e42025f58f670436dfad73a6873e",
    "title": "送施縡秀才下第",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君尝老于敌，轻彼群儿嬉。",
      "坚锐不可恃，屡北还自疲。",
      "胸中多奇秘，既衄何所为。",
      "东走沧海上，夏果采荔枝。",
      "奉亲乐无涯，岂愧禄仕迟。"
    ]
  },
  {
    "id": "2e89e42025f58f6778cb6203f2fd09bb",
    "title": "送张山甫武功簿",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "洛阳旧交有七人，五人已为泉下尘。",
      "各家生儿为门户，唯子弟兄先立身。",
      "我与信都侯独在，喜见及禄知天仁。",
      "昨日闻补武功吏，气调欲与南山亲。",
      "少年勉力向职事，莫学老贪文字新。"
    ]
  },
  {
    "id": "2e89e42025f58f67dae9a4f68978406b",
    "title": "送李信臣尉节县先归湖州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "梁王吹台侧，五月多荷花。",
      "荷开对翘鹭，吴客还思家。",
      "家在水中城，四面如铺霞。",
      "焉能长相守，千里独起嗟。",
      "补官东海上，物景莫言赊。"
    ]
  },
  {
    "id": "2e89e42025f58f67f89dca7d1ca83674",
    "title": "送王巡检之定海",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "休淬鸊鹈剑，休调鹊血弓。",
      "平时自壮大，何所立战功。",
      "得兵不满百，防寇沧海东。",
      "驾船如飞鹘，出入巨浪中。",
      "苟能勇于此，遇敌无废忠。"
    ]
  },
  {
    "id": "2e89e42025f58f6743d48d620b82bf62",
    "title": "谨赋",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "避暑就高台，不如就贤人。",
      "贤人若冰雪，论道通鬼神。",
      "自言信手书，字字事有因。",
      "往往得遗逸，烜赫见名臣。",
      "是日刘夫子，拍手气益振。",
      "重睹太史公，吾徒幸来亲。",
      "大笑举玉杯，陶然任天真。",
      "内乐不复热，岂以身为身。"
    ]
  },
  {
    "id": "2e89e42025f58f67996c8c30b9e2dd10",
    "title": "来上人归宣城兼柬太守孙学士",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "李白不厌昭亭山，看尽飞鸟云独闲。",
      "我今相送一怀想，想在谢公窗户间。"
    ]
  },
  {
    "id": "2e89e42025f58f6745ef3cc33b6e06ab",
    "title": "送侯孝杰殿丞签判潞州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "同在洛阳时，交游尽豪杰。",
      "倏忽三十年，浮沉渐磨灭。",
      "惟馀一二人，或位冠夔禼。",
      "我今存若亡，似竹空有节。",
      "人皆欲吹置，老硬不可截。",
      "君自缑山来，别我不畏热。",
      "言作潞从事，家贫禄仕切。",
      "六月上太行，辛勤非计拙。",
      "天当气候凉，清风自骚屑。",
      "虽云数日劳，斗与炎蒸绝。",
      "君本公王孙，才行实修洁。",
      "锵锵发英声，莹莹如佩玦。",
      "是为君子器，终见不渝涅。",
      "相逢未易期，梦寐归鼓枻。"
    ]
  },
  {
    "id": "2e89e42025f58f67dba19280cd005a7b",
    "title": "送张子野知虢州先归湖州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "未赴虢太守，暂归吴兴家。",
      "吴兴近洞庭，橘林正吹花。",
      "君当橘柚时，摘包带霜华。",
      "清甘不楚齿，若酒倾残霞。",
      "溪山小女儿，姹姹两发丫。",
      "袅袅上氍毹，嘈嘈弄琵琶。",
      "是时与之醉，何似走尘沙。"
    ]
  },
  {
    "id": "2e89e42025f58f6748325e15267d8e98",
    "title": "送尹瞻驾部监灵仙观",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "天地如转磨，屑屑今古人。",
      "一落大化手，团品惟其新。",
      "不幸积不用，衮衮同埃尘。",
      "日月行何穷，过尽千万春。",
      "人生占几许，百岁犹比晨。",
      "君求灊山潜，舍去两朱轮。",
      "愿效陶渊明，剪纱为破巾。",
      "山前溪多鳞，山下酒甚醇。",
      "看云举大杓，杓造舒州民。",
      "李白尝爱之，死生曾与均。",
      "此志我亦有，更将猿鸟亲。"
    ]
  },
  {
    "id": "2e89e42025f58f673f7eb873e3ec6710",
    "title": "送朱玠户曹之广德军",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "南方小儿才读书，往往得官呵路衢。",
      "君今五十始作掾，手板青袍非壮图。",
      "况来桐汭水上城，折腰强颜休叹吁。",
      "城西古祠能致雨，岁不有旱民无逋。",
      "民乐未央君可娱，旧俗不与吾乡殊。"
    ]
  },
  {
    "id": "2e89e42025f58f67100374a90dccf3a8",
    "title": "送王司徒定海监酒税",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "悠悠信风帆，杳杳向沧岛。",
      "商通远国多，酿过东夷少。",
      "怀乡寄书迟，见日知晨早。",
      "应闻有海花，何必树萱草。"
    ]
  },
  {
    "id": "2e89e42025f58f67cf4573c49be27b94",
    "title": "次韵和永叔夜闻风声有感",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "月落夜正黑，风起庭槐端。",
      "窗间星动摇，枕上人寤叹。",
      "所叹吹阴云，苦热弥不欢。",
      "当其气莫出，曷若无衣寒。",
      "虚堂卧竹簟，汗体如露漙。",
      "驱蚊爇蒿艾，宁复袭芝兰。",
      "煎灼一如此，衰枯谁可完。",
      "消磨任寒暑，安有不死丹。",
      "三伏已过二，炎赫应渐残。",
      "试看蜣螂虫，辛勤方转丸。",
      "焉得从钓舟，逆上严子湍。",
      "此事人所易，谢荣为独难。",
      "谁顾万古名，黑石持镌刊。",
      "风声不用撼，床头闲素纨。"
    ]
  },
  {
    "id": "2e89e42025f58f67ce035665175e2aac",
    "title": "次韵和永叔石枕与笛竹簟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "溪上枕部龙卵石，蕲匠簟制蛇皮纹。",
      "客从东方一持赠，竹色蒸青石抱云。",
      "磨沙斫骨自含润，饱霜吊节无留尘。",
      "京师贵豪空有力，六月耐此炎蒸剧。",
      "旱风赤日吹热来，大厦高檐任雕饰。",
      "头颅汗匝无富贫，虽有颁冰论官职。",
      "官高职重冰则多，日永冰消难更得。",
      "唯公扫室施枕簟，迎凉自感东方客。",
      "东方客应非俗昏，能使贤人心体适。",
      "贤人何以偏伏人，天下才名方赫赫。",
      "我吟困穷不可听，昼夜蚊蚋苍蝇声。",
      "蝇如远鸡耳初感，蚊若隐雷空际鸣。",
      "葛厨顶绽屋蝎堕，菅席中裂麻经横。",
      "平生赋分只煎炒，安有禄玉琉璃清。",
      "犹胜昔年杜子美，老走耒阳牛炙死。",
      "因思杨恽废时言，但愿人生行乐尔。",
      "公今事业在朝廷，去就尤当慎终始。",
      "待公睡足秋风来，去奉高谈挥麈尾。"
    ]
  },
  {
    "id": "2e89e42025f58f677f51751f1aa179b6",
    "title": "寄题朱表臣职方真州新园",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "青葱江上树，杳蔼宫前道。",
      "道侧有新园，园中无恶草。",
      "松陇方在望，茅屋闻已考。",
      "朝廷正急才，何得言归老。"
    ]
  },
  {
    "id": "2e89e42025f58f67215cc337f2bcbe6b",
    "title": "三十二弟寺丞归宣城因寄太守孙学士",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "谢公下车日，郡内一登望。",
      "昭亭山苍苍，寒溪水瀁瀁。",
      "句清宛微浑，三洲分细浪。",
      "小艇下滩来，群鸥舞潭上。",
      "借问鸥何若，水深鱼莫向。",
      "鸥馁犹识机，鱼乐不忘饷。",
      "子去见太守，于我必有访。",
      "但寄此薄言，樽前为之唱。"
    ]
  },
  {
    "id": "2e89e42025f58f67bc3dd744da57b5f3",
    "title": "送刁景纯学士赴越州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "会稽迎太守，舟屋画粉雘。",
      "前舟载图书，后舟载女乐。",
      "月出镜湖心，长笛使孤作。",
      "还见渔者来，曾令李谟愕。",
      "吹裂比竹管，士果不可度。",
      "二分学宫装，艳色斗京洛。",
      "尝闻有西子，菡萏不相若。",
      "得郡考故迹，精绝古所怍。",
      "慎莫为俗牵，乘闲数斟酌。"
    ]
  },
  {
    "id": "2e89e42025f58f673af61e868e3f9b1f",
    "title": "送宋郎中知商州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "商于六百里，太守二千石。",
      "地广任亦重，车建旗仍赤。",
      "尝闻四老人，采芝留旧迹。",
      "古庙藏空山，曾无汉羽翼。",
      "其事有图画，家传多典籍。",
      "愿君为政闲，案览知畴昔。"
    ]
  },
  {
    "id": "2e89e42025f58f67252f4fcd318ba180",
    "title": "六月晦日定力院同原父赋送伯镇景纯枢言三学士",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "清秋三黄鹄，举翼东来飞。",
      "鸣声既相呼，烟水亦相依。",
      "蓬池不暂止，太液未言归。",
      "酌酒望沧海，飘飖思菊衣。"
    ]
  },
  {
    "id": "2e89e42025f58f670d6a484d8643d834",
    "title": "和景彝西阁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "池头凤皇寒，井上梧桐老。",
      "凤寒浴已晚，桐老脱亦早。",
      "是时有词臣，独直正视稿。",
      "严严代王言，落落奋清藻。",
      "演成五色丝，世作非常宝。",
      "贬如市朝挞，褒若华衮好。",
      "四方号令施，万耳昏聋扫。",
      "此职唯其才，用居宁草草。"
    ]
  },
  {
    "id": "2e89e42025f58f672d861c645d1b6bb0",
    "title": "次韵和景彝秋兴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "日月机上梭，年华东注波。",
      "未惊凉叶坠，已见白发多。",
      "牧马归方健，调弓力渐和。",
      "篱边剩晓菊，陶令奈贫何。"
    ]
  },
  {
    "id": "2e89e42025f58f67aacf8341634cbcb6",
    "title": "司徒陈公挽词二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "位至三公有，恩加赐谥无。",
      "再调金铉鼎，屡剖玉麟符。",
      "已叹鸾同穴，还嗟凤欠雏。",
      "拥途看卤部，谁为毕三虞。"
    ]
  },
  {
    "id": "2e89e42025f58f67aacf834114e9d6d2",
    "title": "司徒陈公挽词二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "公在中书日，朝廷百事崇。",
      "王官多不喜，天子以为忠。",
      "富贵人间少，恩荣殁更隆。",
      "若非笳鼓咽，寂寞奈秋风。"
    ]
  },
  {
    "id": "2e89e42025f58f67212eb1ac51cee8ce",
    "title": "秋思",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "梧桐在井上，蟋蟀在床下。",
      "物情有与无，节候不相假。",
      "寥寥风动叶，飒飒雨堕瓦。",
      "耳听心自静，谁是忘怀者。"
    ]
  },
  {
    "id": "2e89e42025f58f679d3ef0c97717fb36",
    "title": "次韵答吴长文内翰遗石器八十八件",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山工日斫器，殊匪事樵牧。",
      "掘地取云根，剖坚如剖玉。",
      "食具与果具，待宾良有勖。",
      "亦将茶具并，饱啜时出俗。",
      "公何都赠予，金多不入目。",
      "我家固宜之，瓦碗居漏屋。",
      "得此尤称穷，客来无不足。",
      "唯应赤脚婢，收拾怨常酷。",
      "夏席堆青齑，冬盘饤旨蓄。",
      "竟无粱肉馔，甚愧萧家录。"
    ]
  },
  {
    "id": "2e89e42025f58f678678574a995351c3",
    "title": "送张君仪太祝签判奉宁军",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "社雨燕巢空，古陂菱叶老。",
      "燕去春当还，菱枯秋不早。",
      "莫以西风高，于焉乱怀抱。",
      "指途无几里，驶马一秣草。",
      "彼美贤主公，文章为世宝。",
      "笑谈樽俎间，勿负风月好。"
    ]
  },
  {
    "id": "2e89e42025f58f67ed0fd00d81d31352",
    "title": "寄题阳武宰王安之庆丰亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "官为人父母，身自奉其亲。",
      "结宇后园中，散步以怡神。",
      "寒温适所适，朝夕馈尔珍。",
      "诸孙同在傍，嬉戏情各均。",
      "庭下香草秀，梁中乳鸟驯。",
      "乳鸟名曰乌，反哺岂不仁。",
      "香茶名曰兰，相袭使之纫。",
      "二物已可知，百里风俗淳。"
    ]
  },
  {
    "id": "2e89e42025f58f676c36c385714d9ed8",
    "title": "北州人有致达头鱼于永叔者素未闻其名盖海鱼也分以为遗聊知异物耳因感而成咏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "孰云北海鱼，乃与东溟异。",
      "适闻达头乾，偶得书尾寄。",
      "枯鳞冒轻雪，登俎为厚味。",
      "向来昧知名，渔官疑窃位。",
      "有如臧文仲，不与柳下惠。",
      "从兹入杯盘，应莫惭鲍肆。"
    ]
  },
  {
    "id": "2e89e42025f58f67d9ba603869af1e16",
    "title": "送柳秘丞大名知录",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "言今魏都去，听我愿少休。",
      "地息戎马牧，民苦黄河流。",
      "浑浑发西极，奋奋入九州。",
      "自古患决溢，于今为疮疣。",
      "禹力顺而东，汉防筑其陬。",
      "完坏非一日，利害经千秋。",
      "主印无切责，治水莫轻谋。",
      "府公山西种，贵已为通侯。",
      "樽酒与歌舞，上客共优游。"
    ]
  },
  {
    "id": "2e89e42025f58f6729ccec6c73c516b0",
    "title": "秋雷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春雷不发蛰，秋雷不收声。",
      "向无一日雨，今无一日晴。",
      "昨夕玉女笑，闪闪扬目睛。",
      "雷公与雨师，自取号令明。",
      "舒惨由上天，诞妄推五行。",
      "日月不粒食，安问下土耕。",
      "虽然屋瓦烂，还有地菌生。",
      "损彼以益此，谁能较人情。",
      "尧时不无水，用禹水乃平。",
      "黎民思尧仁，往往见于羹。",
      "犹吾大君意，星火立水衡。",
      "水衡虽努力，岂将雷雨争。"
    ]
  },
  {
    "id": "2e89e42025f58f676524f35d6195a746",
    "title": "送刘定贤良下第赴广陵令",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "刘蕡不登科，众口诵其策。",
      "得者为之羞，闻者为之惜。",
      "摧藏一时屈，论议千古白。",
      "至今简篇中，一字不敢易。",
      "其言究时病，舂刺若戈戟。",
      "引经见大法，非蹈春秋僻。",
      "我朝屡得人，无不升显赫。",
      "乃知所中否，实命系通厄。",
      "中则首公相，人情作冠帻。",
      "否则走仕涂，人情作履舄。",
      "秋风广陵城，千里夷门客。",
      "壮心虽暂失，美宝有时获。",
      "怊怅以送君，致龙翻点额。"
    ]
  },
  {
    "id": "2e89e42025f58f676c7b84289428fa8c",
    "title": "九日永叔长文原甫景仁邻几持国过饮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋堂雨更静，佳菊粲粲芳。",
      "置酒延群公，掇英浮新黄。",
      "心犹慕渊明，归来醉柴桑。",
      "莫问车马之，去迹乱康庄。"
    ]
  },
  {
    "id": "2e89e42025f58f67ec02edd71c43510a",
    "title": "送鲍都官钱塘通判",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "文鳐游西海，夕飞向吴洲。",
      "朱鳖生明月，渊潜未可求。",
      "由来有变化，何能计沉浮。",
      "君子蹈出处，谁能等隅陬。",
      "临水赋二者，相送无离忧。"
    ]
  },
  {
    "id": "2e89e42025f58f6703ea519b209e0d90",
    "title": "送通州通判刁国博",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古郡见郎山，海云遮一半。",
      "阳乌出沧波，光彩临砚桉。",
      "小吏抱牍来，磨墨为点窜。",
      "岂以岛屿人，百事皆漫漫。",
      "朝廷通守任，不使守专断。",
      "是恐缪其才，民劳乃生乱。",
      "辛勤虽然多，鱼蟹莫知算。",
      "夜月上蓬瀛，偷闲举杯看。",
      "因行计较足，少别休兴叹。"
    ]
  },
  {
    "id": "2e89e42025f58f676505d46f92aebc0d",
    "title": "九月二十四日大风",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋飙无踪迹，空中声奔驰。",
      "枯桑因已验，老病仍先知。",
      "惊沙入破隙，危叶堕绿枝。",
      "幽怀聒不寐，山岳将恐移。"
    ]
  },
  {
    "id": "2e89e42025f58f675da1b4dcb3641e27",
    "title": "二十五日雪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋露未为霜，秋空已飞雪。",
      "著树增叶危，压丛忧菊折。",
      "平明开户看，斗觉颓檐洁。",
      "天时莫苍猝，谁预衣裘设。"
    ]
  },
  {
    "id": "2e89e42025f58f672416e20e152865e1",
    "title": "送韩持正寺丞知馀姚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君家二仲父，连为吴越宰。",
      "钱唐与萧山，治迹应无改。",
      "鱼虾莫厌腥，网罟从人采。",
      "天晴姚江深，县鼓朝翻海。"
    ]
  },
  {
    "id": "2e89e42025f58f67666451e9e4baab48",
    "title": "送周介之学士通判定州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "相公秉文武，视卒如婴儿。",
      "今往佐其军，岂不重抚绥。",
      "我有愚者虑，赠君临路岐。",
      "相公居并州，拓土曾不疑。",
      "羌戎起潜变，一旦覆我师。",
      "我师无不勇，将吏实易之。",
      "常抱雪耻志，此旨君所知。",
      "兵家尤戒贪，持重养以威。",
      "正当土门路，自昔屯虎貔。",
      "朔朝及旬望，大校饫酒卮。",
      "未若投单醪，共饮河水湄。",
      "古人维其均，今人意参差。",
      "临事欲之死，身往心已移。",
      "上能同甘苦，下必同安危。",
      "愿君因议论，兹语何难为。"
    ]
  },
  {
    "id": "2e89e42025f58f67e6d1acca815de1e3",
    "title": "还柳瑾秘丞诗编",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吾友苏子美，闻昔许君诗。",
      "子美今下世，令人重嗟咨。",
      "当其不得志，泥水蟠蛟螭。",
      "未激西海流，安可气吐霓。",
      "吴洲逢朱鳖，腹有百碧遗。",
      "他时使我观，我观颜忸怩。",
      "便欲焚笔砚，奈何难争驰。"
    ]
  },
  {
    "id": "2e89e42025f58f67bb5cea10e3b3f36f",
    "title": "张斯立遂州司理",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "自身买马棰，为妇置幂䍦。",
      "将出咸阳门，同涉蜀道危。",
      "畴昔未禄仕，日夕讲书诗。",
      "不能青云高，乃作黄绶卑。",
      "前人未遇时，往往甘栖迟。",
      "如筑九层台，始起一板基。",
      "虽然用功深，岁久终莫隳。",
      "我今惜君行，无力可致之。",
      "去勿藉芳草，世俗多夸毗。"
    ]
  },
  {
    "id": "2e89e42025f58f670d81edda5a06e305",
    "title": "寄题哀贤亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "苍苍墓门树，亦有黄鸟哀。",
      "贤者不在世，常恨埋蒿莱。",
      "山根入溪泉，流响出夜台。",
      "东方见子胥，助涛高崔嵬。"
    ]
  },
  {
    "id": "2e89e42025f58f6733fbd482851482d0",
    "title": "答建州沈屯田寄新茶",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春芽研白膏，夜火焙紫饼。",
      "价与黄金齐，包开青蒻整。",
      "碾为玉色尘，远及芦底井。",
      "一啜同醉翁，思君聊引领。"
    ]
  },
  {
    "id": "2e89e42025f58f6733d316666fcaa53a",
    "title": "送曹测崇班驻泊相州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "知君邺城去，历览古时迹。",
      "峨峨铜雀台，其下遗瓦砾。",
      "不化鸳鸯飞，多近蟾蜍滴。",
      "哀哉魏武帝，雄智图九锡。",
      "俄闻望西陵，作妓向朝夕。",
      "曾何百年间，事往如霹雳。",
      "空馀几仞土，阴峭古藓碧。",
      "下有牧羊人，上有牂与䍽。",
      "寒风吹枯草，草短声剌剌。",
      "珠翠为埃尘，冠剑埋百尺。",
      "颜回饮一瓢，仲尼不暖席。",
      "拥徒食人肝，生莫如盗蹠。",
      "令名今犹存，焉在刻金石。",
      "我辈当太平，白首如战敌。",
      "又知为善乐，尚愧苟仕籍。",
      "行行勤抚兵，竖威酬德泽。"
    ]
  },
  {
    "id": "2e89e42025f58f673ca996e013598c8f",
    "title": "十一月二十三日欧阳永叔刘原甫范景仁何圣徒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夷门魏公子，来过抱关人。",
      "车马立市中，贵义不耻贫。",
      "市人无不惊，此老面黧皴。",
      "岂将流俗眼，能辨玉与珉。",
      "尔后几千载，此贤埋埃尘。",
      "谁谓四君子，蹈古犹比辰。",
      "上马后苑门，访我东城闉。",
      "为公开蓬户，沽酒焚紫鳞。",
      "银杯青石盘，共饮不计巡。",
      "薄暮各已醉，欢笑颓冠巾。",
      "来既无猜嫌，去亦无疏亲。",
      "曷若世上士，惟顾势力均。"
    ]
  },
  {
    "id": "2e89e42025f58f676585b5a4637e6152",
    "title": "次韵和原甫陪永叔景仁圣徒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "九月车马过，我庭黄菊鲜。",
      "重来逾七旬，枯萼无复妍。",
      "自非凌霜操，枝叶徒相连。",
      "衰败未忍去，根荄尚翘然。",
      "不意憔悴丛，犹为君子怜。",
      "固值时节晚，岂恨地势偏。",
      "直如木上萝，缘蔓欲到天。",
      "一朝风雪厉，零落向暮年。",
      "至此事乃等，高低复何言。",
      "公休夸松柏，彭祖与颜渊。",
      "各不相健羡，焉能论柔坚。",
      "愿公时饮酒，周孔今下泉。"
    ]
  },
  {
    "id": "2e89e42025f58f674373193b1bf1b509",
    "title": "次韵和永叔饮余家咏枯菊",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "今年重阳公欲来，旋种中庭已开菊。",
      "黄金碎剪千万层，小树婆娑嘉趣足。",
      "鬓头插蕊惜光辉，酒面浮英爱芬馥。",
      "旋种旋摘趁时候，相笑相寻不拘束。",
      "各看华发已垂颠，岂更少年苔色绿。",
      "自兹七十有三日，公又连镳入余屋。",
      "阶傍犹见旧枯丛，根底青芽欢催促。",
      "但能置酒与公酌，独欠琵琶弹啄木。",
      "所叹坐客尽豪英，槐上冻鸱偷侧目。",
      "盘中有肉鸱伺之，乌鸟不知啼觜曲。",
      "诸公醉思索笔吟，吾儿暗写千毫秃。",
      "明日持诗小吏忙，未解宿酲聊和属。"
    ]
  },
  {
    "id": "2e89e42025f58f67e50bfac7a77e4c53",
    "title": "寄题刘仲叟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "城临太行谷，谷暖宜草木。",
      "既移洛阳花，又种阮家竹。",
      "五色杂黄红，一林常翠绿。",
      "其间广亭开，亦欲危榭筑。",
      "春归百禽嚎，抟黍及布谷。",
      "桑上啄椹食，林下窥果熟。",
      "果收椹已尽，飞去不须逐。",
      "婆娑黄杨树，谁谓逢闰缩。",
      "物犹有进退，此理何用告。",
      "余心当郊君，未有地可卜。",
      "缀书岂贪乐，且以苟微禄。"
    ]
  },
  {
    "id": "2e89e42025f58f6752467ab47d7c821b",
    "title": "送李灏秀才南归",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "乘驴雪中来，别我千里归。",
      "江南梅花发，身与越乌飞。",
      "几年客大梁，著尽箧中衣。",
      "空馀一束书，去恨识者稀。"
    ]
  },
  {
    "id": "2e89e42025f58f67e26de4681b6ea3f0",
    "title": "送刁经臣归润州兼寄昙师",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古来山林士，一往不复返。",
      "区区世上名，岂毕车自挽。",
      "前有高山危，后有落日晚。",
      "未知所止息，已慕田家饭。",
      "爱君京口归，万事不着眼。",
      "乘马饰鞍辔，乘舟画屋版。",
      "长途与白浪，健驶固莫限。",
      "力殚风定时，各各系岸栈。",
      "寄语老空人，青崖勿锄刬。"
    ]
  },
  {
    "id": "2e89e42025f58f67b36755a2cdf580e4",
    "title": "赠狄梁公十二代孙国宾",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "雄雉飞上天，牝雉白日鸣。",
      "驱逐凤皇雏，百鸟不出声。",
      "岂无雕与鹗，至死莫得争。",
      "孤鹤独不惧，使风羽翼成。",
      "鹤性本君子，嘹唳通太清。",
      "至今有其孙，踉跄田中行。",
      "明时与稻粱，重节亦贵名。",
      "尔无冲天力，且与鹙鸧并。",
      "慎勿啄泥秽，坐使白鹭轻。"
    ]
  },
  {
    "id": "2e89e42025f58f67237038aa755e66ea",
    "title": "寄金山昙颖师呈永叔内翰",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "江中峨峨山，上有道人住。",
      "风涛响殿阁，云雾生席屦。",
      "道人如不闻，道人如不顾。",
      "谁能识此心，来往只鸥鹭。",
      "京洛三十年，尘埃一相遇。",
      "我与信都公，已落衣冠故。",
      "平生守仁义，齿发忽衰暮。",
      "世事不我拘，自有浩然趣。",
      "未由逢故人，坐石语平素。"
    ]
  },
  {
    "id": "2e89e42025f58f679c37a2b3acba8be1",
    "title": "次韵和永叔夜坐鼓琴有感二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夜坐弹玉琴，琴韵与指随。",
      "不辞再三弹，但恨世少知。",
      "知公爱陶潜，全身衰弊时。",
      "有琴不安弦，与俗异所为。",
      "寂然得真趣，乃至无言期。"
    ]
  },
  {
    "id": "2e89e42025f58f679c37a2b330434a11",
    "title": "次韵和永叔夜坐鼓琴有感二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "舜琴曰朕有，语舜郁陶乎。",
      "孝悌怨则否，傲狠愧岂无。",
      "我尝抚卷叹，叹此孟氏书。",
      "此书有深意，仁义世久虚。",
      "公今乃有感，其不在兹欤。",
      "鱼跃与鹤舞，物情曾未殊。",
      "无情则无应，何必问鸟鱼。"
    ]
  },
  {
    "id": "2e89e42025f58f67a7053c59191bb8d1",
    "title": "送朱司封知登州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "驾言发夷门，东方守牟城。",
      "城临沧海上，不厌风涛声。",
      "海市有时望，闾屋空虚生。",
      "车马或隐见，人物亦纵横。",
      "变怪其若此，安知无蓬瀛。",
      "昨日闻公说，今日闻公行。",
      "行将劝农耕，用之卜阴晴。"
    ]
  },
  {
    "id": "2e89e42025f58f67fc22c9a80d3167dc",
    "title": "送代州钱防御",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "堂堂雁门行，赫赫符节分。",
      "紫塞千里障，红旗十万军。",
      "世家王爵贵，祖庙将臣勋。",
      "钟鼓陈牛酒，衣裘论典坟。",
      "呼鹰下青汉，牧马出黄云。",
      "窦宪何为者，燕然解勒文。"
    ]
  },
  {
    "id": "2e89e42025f58f679afa2d9240910b13",
    "title": "寄题庐陵董氏桂林书斋",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山东桑柘多，江南松桂茂。",
      "种桑事春蚕，栽桂事华构。",
      "尝闻云盖下，聚书为大富。",
      "往往见子孙，缘天掇星宿。",
      "掇星星若珠，光彩出屋漏。",
      "秋收万种田，作酒日为寿。",
      "亦有千里归，锦衣行白昼。"
    ]
  },
  {
    "id": "2e89e42025f58f67f24175c664466a51",
    "title": "次韵永叔乞药有感",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "子厚论钟乳，要若鹅翎筒。",
      "安取啖枣栗，谓相出山东。",
      "所产有所美，慎勿凭村僮。",
      "公问我饵药，石臼将使砻。",
      "我饵乃藤根，得方非仓公。",
      "曾闻李习之，其品今颇同。",
      "此物俗为贱，不入贵品中。",
      "吾妻希孟光，自舂供梁鸿。",
      "荏苒岁月久，颜丹听益聪。",
      "虽能气血盛，不疗贫病攻。",
      "何如面黧黑，腰金明光宫。",
      "亦莫如学钓，缗钩悬香藭。",
      "但知烟水乐，宁计身瘠丰。",
      "我生无快意，岂异抱笃癃。",
      "公乎忽我求，略辨雌与雄。",
      "雄赤而雌白，由来不同功。",
      "沙合固切似，朋好殊未穷。",
      "长年苟不遇，笑杀渭上翁。"
    ]
  },
  {
    "id": "2e89e42025f58f67218743d935704c58",
    "title": "送雷太简知虢州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "牛车读古书，少作游秦客。",
      "一朝起为郎，华省何赫赫。",
      "若有南山云，时时生枕席。",
      "云润不益老，呼吸乘间隙。",
      "抱疴初骇闻，既愈赖药石。",
      "遂请虢太守，虢事简且适。",
      "况有三堂存，韩诗犹可觌。",
      "永歌复饮酒，东平希阮籍。"
    ]
  },
  {
    "id": "2e89e42025f58f6712c9350adc8c55d0",
    "title": "早春书局即事",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蔷薇结旧蔓，夭桃种新红。",
      "伤根桃不死，著架蔓依丛。",
      "要以玩芳物，亦宁负春风。",
      "谁念太行下，移谷学愚公。"
    ]
  },
  {
    "id": "2e89e42025f58f67fe6353060c2303e7",
    "title": "古意",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "林中即鹿人，常为虎所即。",
      "虎岂援鹿者，亦各求其食。",
      "趋利不顾害，祸患安可息。",
      "古来遁世士，轻彼用智力。"
    ]
  },
  {
    "id": "2e89e42025f58f67511903ab84a46ce4",
    "title": "郭园梅花",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "未逢柳条青，独见梅蕊好。",
      "犹怯春风寒，不比江南早。",
      "清香拂酒杯，素色欺蓬葆。",
      "佳人金缕衣，唱彻嗟身老。"
    ]
  },
  {
    "id": "2e89e42025f58f67fd2a8cabcd78982c",
    "title": "送襄陵李令彦辅",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "公相为近亲，翰林为故人。",
      "亲旧各贵显，青袍未离身。",
      "六十去作令，岂慕要路津。",
      "又思汉东归，便置漉酒巾。",
      "深希陶渊明，澹然意已真。",
      "食枣齿宜黄，晋俗诚自淳。",
      "尚不顾隋珠，安肯与此邻。",
      "送君识君心，扫迹向世尘。"
    ]
  },
  {
    "id": "2e89e42025f58f6792f4bfd5921ed97c",
    "title": "咏刘仲更泽州园中丑石",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君家太湖石，何从太湖得。",
      "太湖天东南，太行天西北。",
      "相去三千里，虽有何致力。",
      "古人烦舟车，顽质无羽翼。",
      "窍引木莲根，木莲依以植。",
      "秋蛇出其中，舌吐虹霓色。",
      "君尝夸于我，怪怪亦特特。",
      "以丑世为恶，兹以丑为德。",
      "事固无丑好，丑好贵不惑。"
    ]
  },
  {
    "id": "2e89e42025f58f67563e9cfc9787380c",
    "title": "寄题杨敏叔虢州吏隐亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "贤哉虢略君，守虢事颇简。",
      "有亭后园中，登览早至晚。",
      "了了松柏关，气象入醉眼。",
      "花草发琐细，禽鸟啼睍睆。",
      "竟日人不来，亦莫去杯盏。"
    ]
  },
  {
    "id": "2e89e42025f58f67b033c4f38d79934e",
    "title": "次韵永叔二月雪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春雪损萌芽，未必摧杞菊。我心无爱憎，随分乐自足。",
      "桃李红间白，岂不悦我目。杞菊嫩且甘，岂不饱我腹。",
      "看花食蔬仍举杯，趁取衰迟鬓犹绿。"
    ]
  },
  {
    "id": "2e89e42025f58f67fb6e28860a9d3969",
    "title": "毛君宝秘校将出京示予诗因以答之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古城踏成谷，不见人马踪。",
      "古人岂不行，旧迹岂不重。",
      "从何求故步，往返自憧憧。",
      "观君百篇诗，善画人形容。",
      "毫发无不似，落笔任横纵。",
      "曷如握明镜，物物目所逢。",
      "赠以东南归，掷去手中筇。"
    ]
  },
  {
    "id": "2e89e42025f58f67bc1d0ac59f0d25b8",
    "title": "刘仲更于唐书局中种郁李",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "冷局少风景，买花栽作春。",
      "前时樱桃过，今日雀李新。",
      "搦条红蓓蕾，婀娜含雨匀。",
      "旧来蔷薇丛，饶借与近邻。",
      "始移棣萼密，不惭车下榛。",
      "日暮缀书罢，暂赏举杯踆。"
    ]
  },
  {
    "id": "2e89e42025f58f67b071c5ce1d29cff3",
    "title": "送正仲都官知睦州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "每嗟相逢少，常苦离别多。",
      "行行复壮壮，往往起悲歌。",
      "古来易水上，义士有荆轲。",
      "捐躯思报恩，饮恨歌奈何。",
      "况彼儿女怀，牵缠如蔓萝。",
      "是以世间人，鬓发易番番。",
      "喜君得郡章，东归随春波。",
      "滩上严子祠，系船聊经过。",
      "其人当汉兴，富贵不可罗。",
      "足加天子腹，傲去钓于河。",
      "冬披破羊裘，夏披破草蓑。",
      "心中小宇宙，尤哂献玉和。",
      "我惭贱丈夫，岂异戴面傩。",
      "未免为鬼笑，谁知惧挥诃。",
      "安得如君行，收迹已蹉跎。",
      "空将闲岁月，尘埃浪销磨。",
      "正同三峡贾，尽力向盘涡。"
    ]
  },
  {
    "id": "2e89e42025f58f67355a6a08b51b8ad9",
    "title": "续永叔归田乐秋冬二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋风忽来鸣蟪蛄，豆叶半黄陂水枯。",
      "织妇夜作露欲冷，社酒已熟人相呼。",
      "坎坎击鼓坐林下，醉去自有儿童扶。",
      "壮男独猎南山虎，中子已扱荒径狐。",
      "田家此乐乐有馀，食肉缉皮裘岂无。",
      "我虽爱之乏寸土，待买短艇归江湖。"
    ]
  },
  {
    "id": "2e89e42025f58f67355a6a08112f64f9",
    "title": "续永叔归田乐秋冬二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "北风如刀割寒骨，谷已成囷不仓猝。",
      "任从密雪落交加，旋采乾薪烧榾柮。",
      "锄犁满屋牛在牢，鹅鸭乱鸣鸡乱发。",
      "割烹炊黍待邻叟，饱向茅檐闲兀兀。",
      "田家此乐乐无涯，谁道一生空汨没。",
      "公希平子定何如，我效梁鸿终适越。"
    ]
  },
  {
    "id": "2e89e42025f58f67e4c50c4acca5e86a",
    "title": "和介甫明妃曲",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "明妃命薄汉计拙，凭仗丹青死误人。",
      "一别汉宫空掩泪，便随胡马向胡尘。",
      "马上山川难记忆，明明夜月如相识。",
      "月下琵琶旋制声，手弹心苦谁知得。",
      "辞家只欲奉君王，岂意蛾眉入虎狼。",
      "男儿返覆尚不保，女子轻微何可望。",
      "青冢犹存塞路远，长安不见旧陵荒。"
    ]
  },
  {
    "id": "2e89e42025f58f67fd2aef6ddd8d7bd6",
    "title": "送罗职方知秀州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "陆云尝夸千里莼，便轻羊酪同埃尘。",
      "君今得郡正千里，已患无羊厌此珍。",
      "乃知南北各所乐，乘舟不如乘马恶。",
      "水边不见秦罗敷，纵有西施肌肉薄。",
      "使君事事未称意，绿水芙蓉定何若。"
    ]
  },
  {
    "id": "2e89e42025f58f6759fbf45fc66b7795",
    "title": "寄怀刘使君",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔我从仲父，三年在河内。",
      "春游丹水上，花木弄粉黛。",
      "人夸走马来，尽眼看没背。",
      "薄暮半醉归，插花红簇队。",
      "使君今少年，时往劝耕耒。",
      "安行过树下，野杏正破颣。",
      "何不学山公，酩酊还倒载。",
      "令人知使君，心胆不琐碎。",
      "切莫惩妇翁，慷慨临并代。",
      "一朝由谤谪，虽去民苦爱。",
      "实计幸不幸，岂较进与退。",
      "因书寄此怀，绳墨老且悔。"
    ]
  },
  {
    "id": "2e89e42025f58f67b8c39aabbf8681e8",
    "title": "送胥平叔太博通判湖州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "依依堤边柳，泛泛水中舟。",
      "舟行无远近，柳影不随流。",
      "东风欲粉絮，相逐江上头。",
      "正见鲚鱼来，贯条尾修修。",
      "使斫横刀脍，便销千里愁。",
      "樯端燕暂语，即飞入高楼。",
      "楼上饶客饮，共候风色柔。",
      "明朝同挂帆，直过南徐州。",
      "吴地多平湖，缆柂明镜秋。",
      "芙蕖拂雨舷，女艇花底讴。",
      "不羡乘五马，却逢罗敷羞。",
      "此官当此时，莫忆尘中游。"
    ]
  },
  {
    "id": "2e89e42025f58f67273dcba3eeabfd8d",
    "title": "寄题张令阳翟希隐堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "每读陶潜诗，令人忘世虑。",
      "潜本太尉孙，心远迹亦去。",
      "不希五斗粟，自种五株树。",
      "旷然箕山情，复起濠上趣。",
      "今时有若此，我岂不怀慕。"
    ]
  },
  {
    "id": "2e89e42025f58f676ec4366d5c1eb0b6",
    "title": "李士",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "临邛传瑞物，太守在郡时。",
      "既多九穟谷，复有三秀芝。",
      "芝以保万寿，谷以丰东菑。",
      "更看芙容叶，并蒂照清池。"
    ]
  },
  {
    "id": "2e89e42025f58f67d9b09b1a1af2aadc",
    "title": "叔治遗草虫枕屏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "世传毗陵画，妙绝僧居宁。",
      "不为权贵逼，所与乃忘形。",
      "英机三尺素，落笔酒未醒。",
      "忽为双飞蜂，忽就一蜻蜓。",
      "螳螂相拒立，促织如可听。",
      "蚣蝑与蝼蝈，行跃势未停。",
      "竹蝉及鬼蝶，飘飘翻翅翎。",
      "蚊虻亦具体，纤悉皆可名。",
      "广宗潘叔治，持作枕间屏。",
      "我行因以赠，益见双眉清。"
    ]
  },
  {
    "id": "2e89e42025f58f67412660d1886e88ed",
    "title": "闻曼叔腹疾走笔为戏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "方闻病下利，曾不药物止。",
      "区区溷匽间，其往宁得已。",
      "每为青蝇喧，似与紫姑喜。",
      "倾肠倒腹后，乃是胸中美。"
    ]
  },
  {
    "id": "2e89e42025f58f67d6261f50c55d6632",
    "title": "答鹅湖长老绍元示太玄图",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "鹅湖有鹅吾不问，鹅湖无鹅吾不疑。道士须换黄庭经，释子自名太虚辞。",
      "噫嘻兮，此意迥与山阴别，我亦曾非逸少为。"
    ]
  },
  {
    "id": "2e89e42025f58f671aea89a0beba2715",
    "title": "祫礼颂圣德诗",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "溥哉孝享，将事于宁。",
      "文武卿士，冠剑在庭。",
      "爰俟帝斋，风霰其零。",
      "风霰不已，钩陈豹尾。",
      "龙旗太常，立列比比。",
      "帝居路寝，百辟就次。",
      "至于谷旦，漫漫翳翳。",
      "帝入灵宫，左撞黄钟。",
      "升阶置玉，日气曈鸿。",
      "鸿鸿杲杲，氛驳阴扫。",
      "宿于太宫，月星皓皓。",
      "侍祠之臣，鹄举鹭振。",
      "或捧其匜，或进其巾。",
      "辅相夹导，俯偻鳞鳞。",
      "圭瓒以陈，登歌以均。",
      "东向虚位，发爵亲亲。",
      "平明帝还，紫宸序班。",
      "望帝之颜，穆穆闲闲。",
      "檐步廊廊，雪浮阳光。",
      "大楹烂烂，朱陛煌煌。",
      "称祝万寿，万寿无疆。",
      "却登宝舆，以御端门。",
      "揭鸡肆赦，雷动乾坤。",
      "于时都人，于时妇女。",
      "于时蛮夷，异口同语。",
      "天子万年，仁圣之主。",
      "臣时执册，与物咸睹。",
      "敢播于诗，庶闻九土。"
    ]
  },
  {
    "id": "2e89e42025f58f671192fc11bbb24075",
    "title": "来梦",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "忽来梦我，于水之左，不语而坐。",
      "忽来梦余，于山之隅，不语而居。",
      "水果水乎，不见其逝。",
      "山果山乎，不见其途。",
      "尔果尔乎，不见其徂。",
      "觉而无物，泣涕涟如，是欤非欤。"
    ]
  },
  {
    "id": "2e89e42025f58f67cc191aff9a1c9df6",
    "title": "丞相二章",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "丞相之拜，冠弁旅至。",
      "乘马载驱，如彼钜潴。",
      "有雁有鹜，有龟有鱼。",
      "烝然来萃，翔泳啸呼。",
      "丞相之去，乃还印绶。",
      "乃饬车轮，如彼涸津。",
      "时靡翔羽，时靡游鳞。",
      "寂兮寂兮，岂有嘉宾。"
    ]
  },
  {
    "id": "2e89e42025f58f67378a97d356ea5ca7",
    "title": "力漕篇呈发运王司封宝臣",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "兵外肢强，兵内体壮。",
      "敛之尽归，岁以多饷。",
      "东南舳舻，衔尾而上。",
      "浮江浮淮，溯汴之湍。",
      "汴湍不常，水衡不官。",
      "惟虞溢毁，靡虞舟盘。",
      "舟盘粮覆，粮孰为足。",
      "大计之数，万百惟六。",
      "帛币错货，三倍其谷。",
      "曰主厥漕，王之荩臣。",
      "日忧河涸，运智烦神。",
      "以舫实土，约流束津。",
      "百步之间，若牙与龈。",
      "朝涨夕降，滞舸次鳞。",
      "亟乞于朝，朝不即报。",
      "下上经营，风并日曝。",
      "其躬其勤，秉心有操。",
      "士岂无禄，视此则冒。",
      "彼以荣佚，此以劬耗。",
      "愿答其劬，锡命锡诰。"
    ]
  },
  {
    "id": "2e89e42025f58f67867af4daaaeee5d1",
    "title": "见胥平叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "历君门兮九重，云黕黕兮欲雨。",
      "隐翠幕兮观予，心眷眷兮不语。"
    ]
  },
  {
    "id": "2e89e42025f58f67f0ca8bc73dcb63ea",
    "title": "雨还",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "雨蒙蒙兮欲暮，路险绝兮深泥。",
      "嗟予仆兮甚馁，畏予马兮颠蹄。",
      "关已度兮心缓，家将至兮涉溪。",
      "喜膝前兮童稚，饷灯下兮女妻。"
    ]
  },
  {
    "id": "2e89e42025f58f67ddb7490173ab521e",
    "title": "过雁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "船从雁洲北去，雁背春风亦归。",
      "但见平沙绿水，䕡蒿荻笋方肥。"
    ]
  },
  {
    "id": "2e89e42025f58f676b8d71619db24998",
    "title": "妾薄命",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔是波底沙，今为陌上尘。曾闻清泠混金屑，谁谓飘扬逐路人。",
      "悠悠万物难自保，朝看秾华暮衰老。须知铅黛不足论，何必芳心竞春草。",
      "草有再三荣，颜无一定好。曩恩宁重持，徒能乱怀抱。"
    ]
  },
  {
    "id": "2e89e42025f58f67883e19169006b356",
    "title": "猛虎行",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山木暮苍苍，风凄茆叶黄。",
      "有虎始离穴，熊罴安敢当。",
      "掉尾为旗纛，磨牙为剑铓。",
      "猛气吞赤豹，雄威蹑封狼。",
      "不贪犬与豕，不窥藩与墙。",
      "当途食人肉，所获乃堂堂。",
      "食人既我分，安得为不祥。",
      "麋鹿岂非命，其类宁不伤。",
      "满野设罝网，竞以充圆方。",
      "而欲我无杀，奈何饥馁肠。"
    ]
  },
  {
    "id": "2e89e42025f58f672481d7c4d983dda0",
    "title": "行路难",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "途路无不通，行贫足如缚。",
      "轻裘谁家子，百金负六博。",
      "蜀道不为难，太行不为恶。",
      "平地乏一钱，寸步邻沟壑。"
    ]
  },
  {
    "id": "2e89e42025f58f676b8d716127076b37",
    "title": "妾薄命",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "妾命似春冰，不受杲日照。",
      "有分定随流，绿波应解笑。",
      "不是郎情薄，自是郎年少。",
      "待郎欢厌足，妾发如蓬藋。"
    ]
  },
  {
    "id": "2e89e42025f58f67273ecf2433a45899",
    "title": "考试毕登铨楼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春云浓淡日微光，双阙重门耸建章。",
      "不上楼来知几日，满城无算柳梢黄。"
    ]
  },
  {
    "id": "2e89e42025f58f67581b177910495e0e",
    "title": "河南张应之东斋",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔我居此时，凿池通竹圃。",
      "池清少游鱼，林浅无栖羽。",
      "至今寒窗风，静送枯荷雨。",
      "雨歇吏人稀，知君独吟苦。"
    ]
  },
  {
    "id": "2e89e420261419320744f7abc7865f76",
    "title": "榴皮题壁",
    "authorName": "任郑",
    "authorId": "2e89e42026141932d1457b72d1457b72",
    "dynasty": "宋",
    "content": [
      "榴皮不见烟火语，隽咏坡仙三和馀。",
      "从此留芳应未歇，斓斑藓壁可无书。"
    ]
  },
  {
    "id": "2e89e420261656e9b7e42a696f569c45",
    "title": "舟中梦觉",
    "authorName": "黄载",
    "authorId": "2e89e420261656e9d1457b72d1457b72",
    "dynasty": "宋",
    "content": [
      "梦觉三通鼓，连樯闻欠呵。",
      "世间半夜后，枕上醒人多。",
      "思想从天落，悲欢奈晓何。",
      "南柯莫轻笑，未易到南柯。"
    ]
  },
  {
    "id": "2e89e420261656e9f3bc4a5956e6ec41",
    "title": "椒屯墟",
    "authorName": "黄载",
    "authorId": "2e89e420261656e9d1457b72d1457b72",
    "dynasty": "宋",
    "content": [
      "乔水村墟十里秋，渔盐微利竞蝇头。",
      "平坡浅草眠黄犊，小渚轻波泛白鸥。",
      "竹外客喧山市散，柳阴人醉酒旗收。",
      "清幽仿佛西湖上，惆怅归来独倚楼。"
    ]
  },
  {
    "id": "2e89e420261656e9af15620512e8645a",
    "title": "题大洪山",
    "authorName": "黄载",
    "authorId": "2e89e420261656e9d1457b72d1457b72",
    "dynasty": "宋",
    "content": [
      "地当平旷易为山，故得崔嵬汉沔间。",
      "云雾涌来无下界，楼台浮起在中天。",
      "开窗时见雷霆出，隐几闲看日月还。",
      "更有钟声最堪恨，南风时到八陵边。"
    ]
  },
  {
    "id": "2e89e420261656e9eb0b0598331e0f8d",
    "title": "随州沙溪",
    "authorName": "黄载",
    "authorId": "2e89e420261656e9d1457b72d1457b72",
    "dynasty": "宋",
    "content": [
      "石路崎岖石濑鸣，峰峦回合小原平。",
      "桑麻积雨肥春垄，鸡犬一村喧昼晴。",
      "田妇共携中饭去，樵童相唤上山声。",
      "边头今有江南景，十数年来不用兵。"
    ]
  },
  {
    "id": "2e89e420261656e954cbfda1fc39ed36",
    "title": "题岘山",
    "authorName": "黄载",
    "authorId": "2e89e420261656e9d1457b72d1457b72",
    "dynasty": "宋",
    "content": [
      "向来陵谷尚休然，放眼高台万象还。",
      "南国一池襄汉水，中原千古邓唐山。",
      "斜阳淡淡飞鸿没，芳草萋萋戎马闲。",
      "前代英雄亦何许，棹歌日日过沧湾。"
    ]
  },
  {
    "id": "2e89e420261656e9d2086f44679a3a93",
    "title": "读旧稿蛙吹集一绝",
    "authorName": "黄载",
    "authorId": "2e89e420261656e9d1457b72d1457b72",
    "dynasty": "宋",
    "content": [
      "蛙吹儿童事，重开已汗颜。",
      "更须留近作，待过十年看。"
    ]
  },
  {
    "id": "2e89e420261656e909e7720b4bca6712",
    "title": "晚泊",
    "authorName": "黄载",
    "authorId": "2e89e420261656e9d1457b72d1457b72",
    "dynasty": "宋",
    "content": [
      "片帆寂寞绕孤村，茅店惊寒半掩门。",
      "行草不成风断雁，一江烟雨正黄昏。"
    ]
  },
  {
    "id": "2e89e420261656e9d85b1f7399739135",
    "title": "过长安渡",
    "authorName": "黄载",
    "authorId": "2e89e420261656e9d1457b72d1457b72",
    "dynasty": "宋",
    "content": [
      "重来已过十番秋，更十番秋欲白头。",
      "无限旧时心里事，青山残照水东流。"
    ]
  },
  {
    "id": "2e89e420261656e9440b8ac5ad0a8fd3",
    "title": "赣州道上见上坟者",
    "authorName": "黄载",
    "authorId": "2e89e420261656e9d1457b72d1457b72",
    "dynasty": "宋",
    "content": [
      "翠树青烟笑语稠，家家领客醉松楸。",
      "老翁哭子气欲绝，行到前村更转头。"
    ]
  },
  {
    "id": "2e89e420261656e9440b8ac5e6050fdc",
    "title": "赣州道上见上坟者",
    "authorName": "黄载",
    "authorId": "2e89e420261656e9d1457b72d1457b72",
    "dynasty": "宋",
    "content": [
      "攫祭乌鸦噪晚田，草芽新染绿如烟。",
      "墓头寂寂虫鸣急，惟有春风舞纸钱。"
    ]
  },
  {
    "id": "2e89e420261656e91376e5869dfe76cb",
    "title": "绝句",
    "authorName": "黄载",
    "authorId": "2e89e420261656e9d1457b72d1457b72",
    "dynasty": "宋",
    "content": [
      "社寒比腊更清严，花蕊萧疏半欲缄。",
      "过手重裘犹得力，莫将晴暖信春衫。"
    ]
  },
  {
    "id": "2e89e420261656e984b7c784fdb53939",
    "title": "陪侍丞相安晚先生宿觉际寺夜遇大风可畏遂赋大篇",
    "authorName": "黄载",
    "authorId": "2e89e420261656e9d1457b72d1457b72",
    "dynasty": "宋",
    "content": [
      "船头落日如血红，客言今夕当有风。",
      "空山梦回刺骨冷，纩被无力身如弓。",
      "但闻纸窗响僁窣，初意空厨饥鼠出。",
      "忽然扉户竞开阖，犹谓偷儿入吾室。",
      "须臾歘作号怒声，鼙鼓百万渔阳鸣。",
      "室庐动摇地欲转，林木震吼山如崩。",
      "噫嘻异哉那有此，攲枕恍惚疑梦寐。",
      "应是钱塘醉未醒，翻海胥涛骋游戏。",
      "或者客寓紫塞旁，铁骑赴敌古战场。",
      "不然此处安乐国，何遽隉阢犹乘航。",
      "起来穴牖目如割，平湖已卷十堆雪。",
      "乃知跋扈是飞廉，似妒晚来客饶舌。",
      "因思前年到黄冈，朔风摇江惊断肠。",
      "骁将忍冻骨比铁，壮士力斗身如汤。",
      "此身仿佛临皋上，一感还生百惆怅。",
      "长安贵人正酣眠，日高尚恋销金帐。",
      "东窗未白鸡未啼，相公自起烧松枝。"
    ]
  },
  {
    "id": "2e89e420261656e9f961277735da237c",
    "title": "钟馗观鬼斗蟆图",
    "authorName": "黄载",
    "authorId": "2e89e420261656e9d1457b72d1457b72",
    "dynasty": "宋",
    "content": [
      "谁推酆都扃，逸此魔十二。相群斗蟆供戏剧，绡墨何从拂其迹。",
      "两雄斗于前，四鬼相视欣欣然。小蟆对睨摊双膝，筠笼一蟆跳欲出。",
      "前者差壮一力肩，后者引索擎于拳。髯翁磬折目胜负，突眼老妪探头觑。",
      "就中黄叟如蹲鸱，破帽长袍吾老馗。只眼直下看不匝，诸鬼乐与吾翁狎。",
      "四丁更与蟆之魁，疾驰不能压欲颓。蟆肥于豚怒于虎，张颐缩项夸相顾。",
      "昔时唐宋失天经，妖蟆曾搳天眼精。今魔视蟆细于蚁，魔若跳梁那可指。",
      "群阴胶凝互掀翻，六鳌顶戴愁颠连。但能伐魔既厥类，芟夷妖蟆谈笑耳。",
      "僇妖之事馗所司，何独反与为儿戏。不惟失职纵奸宄，鬼祸如蟆将及尔。",
      "参军参军其然乎，或者好事丹青图。谅应馗笑玉川子，诛蟆未诛骨先苦。",
      "风悲雨凄天地愁，蟆鬼正是相雄秋。仅馀一目不可搳，我曷不可相娱说。",
      "会闻隔帘歌斗蛙，山鬼性命摧红牙。"
    ]
  },
  {
    "id": "2e89e420262ea2ee000070a618bde582",
    "title": "和严侍御楠木诗",
    "authorName": "杨虞仲",
    "authorId": "2e89e420262ea2eed1457b72d1457b72",
    "dynasty": "宋",
    "content": [
      "两苍崖屹相应对，上面虬龙插崖背。青铜为柯石为根，上有虫书篆籀破藓痕。",
      "诘屈盘根少态度，深锁穷山烟雨暮。不愿作材厄万牛，惊世之文那肯露。",
      "人不满百雪满头，一生忧患几许愁。湛辈去逐翁仲游，此树森森春复秋。",
      "杜陵笔墨光万丈，当时憾不同清赏。独寄黄花九日诗，云间声作琳琅响。"
    ]
  },
  {
    "id": "2e89e42026320dc300ce77310a5267cb",
    "title": "碧沼寺",
    "authorName": "杨良臣",
    "authorId": "2e89e42026320dc3d1457b72d1457b72",
    "dynasty": "宋",
    "content": [
      "薄踪飘梗寄禅扃，偶到山间万虑清。",
      "方愧轩裳奔走役，忍闻猿鹤怨啼声。",
      "世情肯顾青衫老，公道惟均白发生。",
      "事业不须频览镜，幻身堪比羽毛轻。"
    ]
  },
  {
    "id": "2e89e420263c68f8c225f2aeb2508f17",
    "title": "访王官谷休休亭二首",
    "authorName": "仇伯玉",
    "authorId": "2e89e420263c68f8d1457b72d1457b72",
    "dynasty": "宋",
    "content": [
      "飘香山径踏残花，来访仙乡隐处家。",
      "当日庙堂延至计，未应怀璧老烟霞。"
    ]
  },
  {
    "id": "2e89e420263c68f8c225f2ae325915fe",
    "title": "访王官谷休休亭二首",
    "authorName": "仇伯玉",
    "authorId": "2e89e420263c68f8d1457b72d1457b72",
    "dynasty": "宋",
    "content": [
      "山鸦营巢欲哺儿，晴杏拆早先离披。",
      "盘回一径穿碧筱，谷口数家耕水湄。"
    ]
  },
  {
    "id": "2e89e420263e0c968c6c3feba2f98e97",
    "title": "赠林子山",
    "authorName": "毕渐",
    "authorId": "2e89e420263e0c96d1457b72d1457b72",
    "dynasty": "宋",
    "content": [
      "儿童闻说子山名，将谓先生是古人。",
      "海上偶经仙洞府，岩前犹见玉精神。",
      "南华久彻逍遥梦，兜率重来自在身。",
      "携得新诗天上去，不教辜负到全闽。"
    ]
  },
  {
    "id": "2e89e420265386d22695a2d82aa08b1c",
    "title": "题涌月亭二首",
    "authorName": "黄子善",
    "authorId": "2e89e420265386d2d1457b72d1457b72",
    "dynasty": "宋",
    "content": [
      "沧波空碧接青天，潮满江平月正圆。",
      "风飐浪花来不尽，水涵轮影去无边。",
      "舟中赏客方酣寝，窗下书生犹未眠。",
      "我欲携琴频访戴，越吟应许夜深传。"
    ]
  },
  {
    "id": "2e89e420265386d22695a2d86475a541",
    "title": "题涌月亭二首",
    "authorName": "黄子善",
    "authorId": "2e89e420265386d2d1457b72d1457b72",
    "dynasty": "宋",
    "content": [
      "星河耿耿障云披，剑气峥嵘彻紫微。",
      "轮辗碧空凌象纬，波翻清影射窗扉。",
      "寒光照夜潜蛟动，皓色穿林宿鸟飞。",
      "草树无烟衣有露，夜深吟赏欲忘归。"
    ]
  },
  {
    "id": "2e89e420265cacae6641fa57cac36abd",
    "title": "送茅山刘书记游南岳",
    "authorName": "杨至质",
    "authorId": "2e89e420265cacaed1457b72d1457b72",
    "dynasty": "宋",
    "content": [
      "忆共住华阳，晴蓝紫术香。",
      "空山今诣阙，吾子亦游方。",
      "草露双芒屦，丹经一布囊。",
      "好登祝融顶，红橘迸扶桑。"
    ]
  },
  {
    "id": "2e89e420265cacae622c84a505fa2a54",
    "title": "茅山",
    "authorName": "杨至质",
    "authorId": "2e89e420265cacaed1457b72d1457b72",
    "dynasty": "宋",
    "content": [
      "玉肺空浮巳字山，五门不锁洞天宽。",
      "紫花可饵秋寻术，红焰难埋夜见丹。",
      "画出一牛方水草，飞来三鹄各峰峦。",
      "仙踪寂寞高风远，谁为先生指额瘢。"
    ]
  },
  {
    "id": "2e89e4202661316daf4b584f9c5b1ac2",
    "title": "慈井",
    "authorName": "方山京",
    "authorId": "2e89e4202661316dd1457b72d1457b72",
    "dynasty": "宋",
    "content": [
      "古井千年尚著名，只缘慈孝不胜情。",
      "碧烟自好浓霜白，何必溪流擅独清。"
    ]
  },
  {
    "id": "2e89e4202664ca08a79f05b3d6e20e43",
    "title": "题常山店壁",
    "authorName": "张惠卿",
    "authorId": "2e89e4202664ca08d1457b72d1457b72",
    "dynasty": "宋",
    "content": [
      "迢递投前店，飕飗守破窗。",
      "一灯明复暗，顾影不成双。"
    ]
  },
  {
    "id": "2e89e420266983523688cb38e102e23b",
    "title": "师川赋梅花",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "梅花端月繁，梅蕊终冬破。",
      "正色俨当窗，低枝斜应座。",
      "分将霜雪侵，不受脂粉涴。",
      "莫遣朔风吹，飘零成玉唾。"
    ]
  },
  {
    "id": "2e89e42026698352a28e0c0d4bb9a706",
    "title": "大母生日",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "九日明朝是，初筵此地张。",
      "杯添竹叶酒，瓶贮桂枝香。",
      "晚吹阶除净，高云户牖凉。",
      "彩衣称寿处，欢乐未渠央。"
    ]
  },
  {
    "id": "2e89e4202669835203434ff68c3a4400",
    "title": "示鸿父",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "隐几岁遒尽，钩帘夜未分。",
      "北风虚地籁，南斗粲天文。",
      "愁破倾春酿，心清炷夕薰。",
      "更怜小陆在，无故莫离群。"
    ]
  },
  {
    "id": "2e89e42026698352518093d9da39913d",
    "title": "和答驹父见寄二首",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "匡说诗今见，开函一解颜。",
      "平安问五柳，意气到三山。",
      "种秫不妨醉，鸣琴定复闲。",
      "岁寒傥客授，早买钓舟还。"
    ]
  },
  {
    "id": "2e89e42026698352518093d9581d028e",
    "title": "和答驹父见寄二首",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "校官丰暇豫，陋巷小经过。",
      "竹落护松菊，疏村上薜萝。",
      "江山入眼界，日月自头陀。",
      "忽忆陶彭泽，新诗不废哦。"
    ]
  },
  {
    "id": "2e89e4202669835288e398ad22a108cc",
    "title": "代简答师川",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "不觉日还至，方惊岁已残。",
      "吾徒知寂寞，尺素问平安。",
      "颠眴复如此，诗成讵可观。",
      "寻常邈胡越，只觉怕风寒。"
    ]
  },
  {
    "id": "2e89e420266983527360296eee6a2a7f",
    "title": "题大梵院小轩",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "小轩含法界，万物眼中齐。",
      "江拥龙沙起，天笼鹤岭低。",
      "地偏人益少，林迥鸟能啼。",
      "败叶随风尽，登临思却迷。"
    ]
  },
  {
    "id": "2e89e42026698352017653d0c783c51c",
    "title": "次韵元乐登南楼",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "诗翁骑马去，城观对清氛。",
      "胜地依依在，真人往往闻。",
      "天高梅岭见，水落蓼洲分。",
      "知有荷锄者，只今麋鹿群。"
    ]
  },
  {
    "id": "2e89e4202669835296dfeaa8bc2a4ff2",
    "title": "宿范氏水阁",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "枕水凿疏棂，云扉夜不扃。",
      "滩声连地籁，林影乱天星。",
      "人净鱼频跃，秋高露欲零。",
      "何妨呼我友，乘月与扬舲。"
    ]
  },
  {
    "id": "2e89e42026698352680dca18cf4624da",
    "title": "报国寺藏经院小阁同师川驹父作二首",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "吾庐通古寺，宝藏此禅房。",
      "薜荔封寒井，檀栾度短墙。",
      "蝉声秋寂寂，山气夜苍苍。",
      "却怪沙边雁，归飞有底忙。"
    ]
  },
  {
    "id": "2e89e42026698352680dca183f29d665",
    "title": "报国寺藏经院小阁同师川驹父作二首",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "徙倚只阿阁，周遭见此邦。",
      "莫鸦翻古木，候雁造秋江。",
      "风日双蓬鬓，乾坤一琐窗。",
      "真成近僧住，若个寸心降。"
    ]
  },
  {
    "id": "2e89e42026698352fde5db2605416c06",
    "title": "上巳南池作",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "坞中元巳日，小雨浥芳菲。",
      "祓禊岁时共，招寻吾土非。",
      "竹光迷野径，花气袭人衣。",
      "赖有盈川遇，还同池上归。"
    ]
  },
  {
    "id": "2e89e420266983523ca1b0210aa420d3",
    "title": "立秋日诸公过敝庐得秋字",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "是月季朱夏，今辰立素秋。",
      "风生庭柏净，雨过井梧幽。",
      "南想高鸿度，西看大火流。",
      "数能文字集，如许岁时遒。"
    ]
  },
  {
    "id": "2e89e420266983525338c034e3bea27d",
    "title": "大梵寺前对月",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "仙桂月团团，支提独夜寒。",
      "星稀更云敛，露下觉衣单。",
      "须信天宫迥，谁言世界宽。",
      "三生旧游衍，一见一盘桓。"
    ]
  },
  {
    "id": "2e89e42026698352f4e3aff1ea0f6525",
    "title": "八月十六夜对月",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "中秋云物惨，既望月华鲜。",
      "欻照三千界，应勤八万仙。",
      "种榆稀近应，飞镜俨高悬。",
      "多病妨杯杓，清愁似去年。"
    ]
  },
  {
    "id": "2e89e4202669835235c3a13a83e2680a",
    "title": "次韵徐使君观刈禾宴集二首",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "闻道秋成好，家家足釜钟。",
      "玉山禾已刈，石臼粟还舂。",
      "问俗宁同乐，行厨得屡供。",
      "使君楼百尺，未许对元龙。"
    ]
  },
  {
    "id": "2e89e4202669835235c3a13a0c32df2b",
    "title": "次韵徐使君观刈禾宴集二首",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "丰年观五马，乐饮耐千钟。",
      "稻割黄云尽，粱添白露舂。",
      "藜羹不但糁，玉馔有馀供。",
      "堪笑他方旱，纷纷拜土龙。"
    ]
  },
  {
    "id": "2e89e42026698352d556b6f6f9010cc4",
    "title": "早发新吴",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "行路柳枝弱，池塘草色齐。",
      "石萝人共远，洲蕊意兼迷。",
      "宿雾笼城郭，春飔入鼓鼙。",
      "黄鹂花叶底，何事向人啼。"
    ]
  },
  {
    "id": "2e89e420266983524561ae01b5e16b48",
    "title": "将晓",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "虚斋愁梦断，寂寞夜将阑。",
      "树与高风乱，窗馀白月寒。",
      "岁华还向晚，世事只长叹。",
      "千古功名外，致身良独难。"
    ]
  },
  {
    "id": "2e89e42026698352f756321773d47db3",
    "title": "送谭生",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "谭子家何处，传闻在海东。",
      "得朋方款款，取别太匆匆。",
      "晓缆廉纤雨，春帆料峭风。",
      "明年曲江上，应许故人同。"
    ]
  },
  {
    "id": "2e89e42026698352540d75dbad2946d4",
    "title": "卧疾",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "卧疾滕王阁，扶藜汉将城。",
      "九秋天共老，独夜月长明。",
      "遣兴诗还赋，禁愁酒细倾。",
      "如闻斗上柄，未见晏眠兵。"
    ]
  },
  {
    "id": "2e89e42026698352ef25eff9a3086b79",
    "title": "漫游二首",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "缭绕荒蹊密，枝撑古屋横。",
      "云飞宾雁急，水泛浴凫轻。",
      "地迥无人迹，山空伐木声。",
      "庞公禅窟内，拄杖日闲行。"
    ]
  },
  {
    "id": "2e89e42026698352ef25eff9fadd6a8e",
    "title": "漫游二首",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "欲界浩无穷，天王部落雄。",
      "谁知贝叶地，即是水精宫。",
      "乌塔秋声里，鸾冈晚照中。",
      "先贤多妙句，栏楯入西风。"
    ]
  },
  {
    "id": "2e89e4202669835220cdeffb616c3c42",
    "title": "挽杜议郎二首",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "家世唐公子，风流汉议郎。",
      "左轓空老大，南纪竟凄凉。",
      "畴昔数相见，音容耿未忘。",
      "如何欻窀穸，浩叹使神伤。"
    ]
  },
  {
    "id": "2e89e4202669835220cdeffb5aa19fee",
    "title": "挽杜议郎二首",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "酝藉乡评旧，循良士论俱。",
      "中年摧白玉，改岁陨明珠。",
      "夜雨荒村寺，秋风古路隅。",
      "诸郎皆有道，谁复奠生刍。"
    ]
  },
  {
    "id": "2e89e42026698352284b650fe352038a",
    "title": "别桃源山人",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "句履圜冠不乏贤，桃源深处隐癯仙。",
      "风流未泯刘全一，意气端如员半千。",
      "秋浪龙沙陪软语，云山鹤岭访高眠。",
      "明朝歌竟乘流去，别后还能忆浩然。"
    ]
  },
  {
    "id": "2e89e4202669835262a7fd4bfb6f46cb",
    "title": "陪许令宴集不胜杯杓诗谢不敏兼美祝赵两红颜",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "南郭招提逢许令，行厨潇洒办逡巡。",
      "蟠桃已结千年实，琼树元无一点尘。",
      "酒后颠狂不知夜，灯前笑语自生春。",
      "不胜杯杓空归去，肠断冰肌与绛唇。"
    ]
  },
  {
    "id": "2e89e42026698352a216c7ca8cca2a6e",
    "title": "得黔州消息",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "夜郎西上万里道，闻说解装四月时。",
      "摩围峰前何所作，谷鹿洲外不胜悲。",
      "岂有高明为鬼瞰，真成憔悴被人欺。",
      "陛下宽仁过文帝，归来前席亦何迟。"
    ]
  },
  {
    "id": "2e89e420266983528467998bea35e8a1",
    "title": "次韵叙别和答",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "顾曲周郎不姓庞，也寻马祖到禅窗。",
      "谈功不见令人瘦，句法重来受我降。",
      "今日茶香聊对榻，异时酒泛满盈缸。",
      "相期直到无心处，仿佛还须似帝江。"
    ]
  },
  {
    "id": "2e89e42026698352c8bba41ed8f96fe5",
    "title": "次韵答陈孚先见赠",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "陈子陆沉丘壑底，乘槎几欲问明河。",
      "何人倾盖能如故，无事高轩许数过。",
      "吟畏舌端多楚调，醉怜耳热颇秦歌。",
      "顾予贫病难料理，政使禅斋学按摩。"
    ]
  },
  {
    "id": "2e89e42026698352b2fbec79b4de8706",
    "title": "次韵徐十见招",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "徐郎春晚意何如，相见萧然水竹居。",
      "近得柏梁七字句，俱来茧纸数行书。",
      "赏心不减远公社，到眼全胜正俗庐。",
      "首夏清和吾定往，勿令弹铗食无鱼。"
    ]
  },
  {
    "id": "2e89e4202669835267f3ad66cfb56802",
    "title": "谢李洪州莅学",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "海内声名四十年，豫章太守得才贤。",
      "鸣鸾哕哕采芹地，出日迟迟祭韭天。",
      "可但文翁能教化，须知常衮与周旋。",
      "却惭不及南州士，合使尘埃一榻悬。"
    ]
  },
  {
    "id": "2e89e4202669835262abe596372fbe55",
    "title": "大母诞日赋岩桂",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "饱闻岩桂馨香旧，珍重园翁采折来。",
      "天上分丛千丈老，人间擢本一枝开。",
      "西风白酒何劳劝，明日黄花不用催。",
      "更把玉壶贮秋色，影斜端为寿觥回。"
    ]
  },
  {
    "id": "2e89e420266983529f1726c4b7b0665f",
    "title": "挽潘端州",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "岭南底处是端州，使君苦向个中游。",
      "黄茅千里烟岚晚，皂盖三年鬓发秋。",
      "欻见崩松万壑底，遂闻埋玉九原头。",
      "不能执引远郊去，薤露蒿里令人愁。"
    ]
  },
  {
    "id": "2e89e420266983525ae593af10e66547",
    "title": "挽刘六咸临",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "碧梧翠竹闻家子，琼树瑶林物外人。",
      "千古文章随逝水，一生气义属飘尘。",
      "匡生左里人何在，南浦东湖迹已陈。",
      "想见九原托体处，白杨荒草不能春。"
    ]
  },
  {
    "id": "2e89e42026698352bf2615579918d2ac",
    "title": "题藏春谷壁",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "林外鸟声欢，江南尚小寒。",
      "回头又春色，早晚谷中看。"
    ]
  },
  {
    "id": "2e89e4202669835209cad7e3cb4de345",
    "title": "排闷",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "冻雨涨中庭，微风沦止水。",
      "泛泛藕花飘，眇眇仙茅靡。"
    ]
  },
  {
    "id": "2e89e42026698352ec624767ceec4114",
    "title": "跋徐白鱼虾",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "江湖各相忘，鱼虾同一波。",
      "谁能写此妙，徐白名不磨。"
    ]
  },
  {
    "id": "2e89e420266983523626ce0e14cd63b6",
    "title": "漫兴",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "莫愁愁不至，排闷闷还来。",
      "谁会登临意，东风莫见猜。"
    ]
  },
  {
    "id": "2e89e4202669835286ff5ed938711d79",
    "title": "归自潘氏园途中遇雨有感",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "渐愧日晖晖，依人好鸟飞。",
      "归来湖上路，小雨却沾衣。"
    ]
  },
  {
    "id": "2e89e42026698352925625f9b4f76e49",
    "title": "戏效吴语",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "风絮鹅毛乱，春畴鲜血肥。",
      "恼侬故乡梦，鸟劝不如归。"
    ]
  },
  {
    "id": "2e89e42026698352d4aaffd01ca3cf0d",
    "title": "戏赠弹筝小妓",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "小鬟弹啄木，写出林间曲。",
      "空闻剥啄声，虚堂耿华烛。"
    ]
  },
  {
    "id": "2e89e4202669835210b1e4e3bda14ff7",
    "title": "偶咏",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "黄鸟馀秋声，红菊作秋艳。",
      "一室得自娱，四时本无念。"
    ]
  },
  {
    "id": "2e89e42026698352bcf8e70baaeee0aa",
    "title": "题胡潜风雨山水图",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "胡生好山水，烟雨山更好。",
      "鸿雁书远空，马牛风塞草。"
    ]
  },
  {
    "id": "2e89e42026698352d6fc44e1c3ab2476",
    "title": "庐山",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "山瀑两道泻，木叶四时春。",
      "日暝不知去，鱼鸟会留人。"
    ]
  },
  {
    "id": "2e89e42026698352af35dafaf0cb5f48",
    "title": "西山",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "云中听鸡犬，不见有人家。",
      "野水侵官道，山云惹客衣。"
    ]
  },
  {
    "id": "2e89e420266983525d087d3d57fabd8f",
    "title": "云溪院",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "水竹依山在，烟霞并舍分。",
      "秋添中夜雨，冷浸一溪云。"
    ]
  },
  {
    "id": "2e89e42026698352707ffab40c2a649b",
    "title": "荐福院",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "曲径因山转，精庐到地成。",
      "楼从云表出，人在日边行。"
    ]
  },
  {
    "id": "2e89e4202669835270cd6508d7850485",
    "title": "与吴迪吉刘夷季饶次守同集酒酣题壁先归",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "再为城南游，百花已狂飞。",
      "更堪逢恶客，骑马风中归。"
    ]
  },
  {
    "id": "2e89e42026698352b28491670ed1cebc",
    "title": "绝句五首",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "支径雨浓草色，短墙风动筠梢。",
      "黄鹂犹啭夏木，紫燕才出春巢。"
    ]
  },
  {
    "id": "2e89e42026698352b284916793f3d0eb",
    "title": "绝句五首",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "千里烟波渺渺，四时啼鸟匆匆。",
      "堤柳日浓旧色，庭花月换新红。"
    ]
  },
  {
    "id": "2e89e42026698352b28491679462195c",
    "title": "绝句五首",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "江柳风吹袅袅，池荷雨洗田田。",
      "吟鸟千声夏啭，薰炉万宇晨烟。"
    ]
  },
  {
    "id": "2e89e42026698352b2849167df45a307",
    "title": "绝句五首",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "南窗棐几净隐，北园藤杖闲携。",
      "在野秋风蟋蟀，界天暮雨虹蜺。"
    ]
  },
  {
    "id": "2e89e42026698352b2849167baef9730",
    "title": "绝句五首",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "窣堵坡临南户，给孤园映北窗。",
      "未能掌擎千界，会须口吸西江。"
    ]
  },
  {
    "id": "2e89e4202669835237f34ecb1d364bfd",
    "title": "正月十八日登报国寺小阁绝句",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "夕阳端解知人意，故照僧房阁倍明。",
      "雨雪一番今净尽，候禽无数唤春声。"
    ]
  },
  {
    "id": "2e89e420266983527b796ec9f359491a",
    "title": "游太宁院林英预焉",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "松行尽处是招提，殿阁参差柏树齐。",
      "更与阿戎过净院，剧谈一座日还西。"
    ]
  },
  {
    "id": "2e89e420266983526828625e148e2d39",
    "title": "题总持院",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "后土祠边柏造天，雷公堂下锁婵娟。",
      "韦郎去后无消息，空复秋风入管弦。"
    ]
  },
  {
    "id": "2e89e420266983529015afac499b419d",
    "title": "题清凉寺",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "万古清凉一掬泉，十分随量得轻安。",
      "要知彻底无尘滓，照破天魔骨尚寒。"
    ]
  },
  {
    "id": "2e89e42026698352f5309d4201ecb207",
    "title": "题冯川驿壁",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "细草一方团野色，游丝百尺上晴空。",
      "预愁柳絮鹅毛白，即见桃花人面红。"
    ]
  },
  {
    "id": "2e89e420266983528fd2c7e0138802f1",
    "title": "怀黄太史",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "诗家今独步，舅氏大名稀。",
      "屈宋堪奴仆，曹刘在指挥。",
      "禅心元诣绝，世事更忘机。",
      "最喜熊儿去，遥怜雁羽飞。",
      "九秋悲偃月，万里寄摩围。",
      "昭代新周典，明年归未归。"
    ]
  },
  {
    "id": "2e89e42026698352fe6236d69f43f7cf",
    "title": "题刘真君祠",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "冠挂谢埃雾，云乘上杳冥。",
      "棠阴空五马，榆彩杂繁星。",
      "圜叶馀神界，华林隐翠屏。",
      "锦帏渺经纬，宝舄绝仪形。",
      "旧井金丹閟，层坛玉露零。",
      "千秋想灵气，何许仰天庭。"
    ]
  },
  {
    "id": "2e89e42026698352f87f364c4a81402f",
    "title": "送李元中",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "夙闻龙眠山，绿萝隐净啸。",
      "中有三李君，若人年独妙。",
      "心赏怅若遗，风期可同调。",
      "如何古豫章，邂逅共一笑。",
      "佛海穿溟涬，理窟刮奥窔。",
      "茗碗对涛江，床跗视云峤。",
      "足明青葱树，合在红尘表。",
      "追随杖屦遨，浩荡城郭眺。",
      "观乎大宁作，颇复近道要。",
      "凉飙陨疏叶，行子动归棹。",
      "愿君崇明德，慰我记末照。"
    ]
  },
  {
    "id": "2e89e42026698352ed9bf69471c0f4ec",
    "title": "送谢无逸还临川",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "东山谢安石，事业照星斗。",
      "佳人临川秀，自言乃其后。",
      "昔我未知子，籍甚大江右。",
      "迩来识君面，风流故自有。",
      "早岁翰墨场，挥洒不停手。",
      "河发昆仑丘，风怒土囊口。",
      "春来入诗垒，窥杜逮户牖。",
      "笔力挟雷霆，句法佩琼玖。",
      "起予虞帝韶，和汝秦人缶。",
      "少年厉锋气，鄙夫成老丑。",
      "人才古所难，吾子定不朽。",
      "清和四月夏，销黯一樽酒。",
      "悠悠西峰云，闇闇南浦柳。",
      "平生六艺耕，勿遣生稂莠。",
      "鼓枻黄花秋，慰此长回首。"
    ]
  },
  {
    "id": "2e89e420266983525402a597788b9bf6",
    "title": "送潘四十五",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "风边药气浓，烟畔柳枝弱。",
      "惜许两春事，潘郎行色作。",
      "维南有岑岭，底处端州郭。",
      "客子何当归，莫待蕉花落。"
    ]
  },
  {
    "id": "2e89e42026698352821e3eec307486a8",
    "title": "奉诸同人饯潘氏兄弟赋凤凰鸣矣于彼高冈为韵得凰字",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "维南斗日月，川岳上景光。",
      "何人赤壁下，种此双截肪。",
      "故知汝南士，蚤经许子将。",
      "识君陟釐间，想见颀而长。",
      "僧夏滕叔国，故床对清扬。",
      "膜外齐鹏鴳，胸次明冰霜。",
      "佛界狮子尾，妙处亦难忘。",
      "西江渺波澜，索去有底忙。",
      "挽衣不得留，晨风动馀皇。",
      "顷投胶在漆，今为参与商。",
      "能事镜中像，此道何足臧。",
      "古来归根地，相期未渠央。"
    ]
  },
  {
    "id": "2e89e42026698352cff28b672bbabe43",
    "title": "游南汰寺",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "南汰舟楫远，北城阡陌长。",
      "莲界划然开，珍木荫宽凉。",
      "暝投上方宿，蝙蝠绕屋梁。",
      "天风激远林，秋气生寒螀。",
      "唤起曲肱梦，佛寺宣道场。",
      "像设俨古殿，四角金琅珰。",
      "夙闻阿罗汉，光怪发清扬。",
      "有相乃虚妄，此妙不易量。",
      "胜概令弟俱，茗碗对胡床。",
      "商略终宇宙，已矣言可忘。"
    ]
  },
  {
    "id": "2e89e42026698352286aeaf3859d4ac9",
    "title": "赋双剑峰",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "梅公小斋内，度越幽人占。",
      "何年孤山下，得此双石剑。",
      "纯钩鱼肠姿，拔地势匪渐。",
      "柙藏不忍窥，往往发光燄。",
      "丈人夙好奇，领略无一欠。",
      "晚得此嶙峋，顾盼未云厌。",
      "此公活国胸，正直天所鉴。",
      "高堂挂斯图，令人动深念。"
    ]
  },
  {
    "id": "2e89e42026698352de78642bab2cbb42",
    "title": "雪霁陪诸公登滕王阁分韵得阁字",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "醉乘笋舆归，馀兴陟层阁。",
      "其前俯长江，其下压城郭。",
      "入眼迭辉映，积雪未销铄。",
      "祲氛兹荡涤，山川一恢廓。",
      "琼田认洲渚，璇树花丛薄。",
      "明明飞丹霞，往往翔皓鹤。",
      "俯仰一神界，今我胡不乐。",
      "滕王已尘埃，大屋旧丹雘。",
      "人生何自苦，兹游行已昨。",
      "吾闻水西峰，中有洞宫脚。",
      "洪崖升天去，仙圣时间作。",
      "伊予千载裔，未鍊八琼药。",
      "孰能相与游，更议入庐霍。"
    ]
  },
  {
    "id": "2e89e42026698352a65f9700dfc189d4",
    "title": "游天宫寺上方瑜道人出漫题",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "摄衣禅界中，高步上方外。",
      "乾坤更空阔，川岳谢埃块。",
      "行人杖屦底，地与烟霞会。",
      "道人游四衢，行止各无碍。",
      "竹日弄清影，松风听寒籁。",
      "心将万化冥，始觉斯游最。"
    ]
  },
  {
    "id": "2e89e42026698352ce6cca4becfc9d68",
    "title": "天宫寺",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "昨日头岑卧，何曾越门限。",
      "徐侯遣行李，邀我伊蒲馔。",
      "天宫布金地，长者何代建。",
      "柴门实咫尺，佛事亦俨焕。",
      "道人呈家风，秋蔬更香饭。",
      "玉麈对胡床，凉飙飒河汉。",
      "晚来上方上，千里人纵观。",
      "平生蓬蒿底，所适鱼鸟愿。",
      "佳人赠我诗，烂若锦绣段。",
      "圣哲期暮年，抚事一长叹。"
    ]
  },
  {
    "id": "2e89e420266983520399221376bb064e",
    "title": "晚同师川驹父玉父游大梵院小轩",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "山气夕巃嵷，川光暮澄凝。",
      "棂轩俯川岳，拄杖相与登。",
      "脱屦就闲旷，秉羽居高明。",
      "盘礴飞鸢上，挥斥蜿虹横。",
      "令弟各英妙，舌本淮湖倾。",
      "朋也老无能，前身云水僧。",
      "萧萧缘坡竹，凉飙为我兴。",
      "执热快一濯，何必踏层冰。"
    ]
  },
  {
    "id": "2e89e420266983527b62a17be9617b64",
    "title": "陪师川纳凉大宁寺得绿字",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "六月维长夏，炎热不可触。",
      "车马断经过，卧疴适所欲。",
      "欻作城北游，佛界映空谷。",
      "方塘荷气清，层轩竹阴绿。",
      "徐侯辨食事，意豁忘羁束。",
      "鸣蜩韵高寒，凉飔荡烦促。",
      "坐隐者谁子，飞雹下棋局。",
      "胜负吾不知，静啸荫乔木。",
      "徙倚失日车，旋归想雨足。",
      "可令夜气清，更使年谷熟。"
    ]
  },
  {
    "id": "2e89e42026698352acc6225c35f6f17b",
    "title": "城上",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "杖策城上头，初日破冥晦。",
      "颇知春意还，早觉寒事退。",
      "风前识西岑，烟处认东汇。",
      "人如旋磨蚁，舟似覆杯芥。",
      "鹳鹤掠水涯，箫鼓杂天籁。",
      "便当杭清浅，底事返阛阓。"
    ]
  },
  {
    "id": "2e89e420266983523400bd22ccc32ab5",
    "title": "陪诸公步城北分韵得亦字",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "去月霜雪交，咫尺涩如棘。",
      "今朝云雾散，春气恍如昔。",
      "九衢慰眼新，百草随意出。",
      "俯仰亮有观，兹辰底空掷。",
      "陶谢何许遨，发兴在郭北。",
      "净界集两楹，层阁倚百尺。",
      "风日已可人，江山亦德色。",
      "四睇感终古，五字办即席。",
      "想见盘礴地，鲜飙生两亦。",
      "良游不相待，发函三叹息。"
    ]
  },
  {
    "id": "2e89e42026698352d860f3163116d546",
    "title": "寄题蔡州鲁公祠堂",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "鲁公岩壑姿，劲气不可及。",
      "岁寒万物尽，松柏当霜立。",
      "由来邪正间，厥势不相入。",
      "公当肃代后，窜斥复相袭。",
      "呜呼蔡州殒，义激壮士泣。",
      "周曾计不浅，希烈竟见执。",
      "从古皆有殁，忠烈泰山岌。",
      "使君拊遗迹，丹青辨呼吸。",
      "壮公临大节，生气何当挹。",
      "高咏两贤篇，临风黯于邑。"
    ]
  },
  {
    "id": "2e89e420266983521358161fab4e59a9",
    "title": "寄题阳居士高节轩",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "中条阳亢宗，高义照千古。",
      "婵嫣不无人，闻风吾已许。",
      "平生知味处，潇洒送寒暑。",
      "敏树印此心，柯叶傲风雨。",
      "岑夜入天籁，韵作太上语。",
      "一切得入律，真成众香树。",
      "贤者早求仁，行李遍八宇。",
      "归来林丘下，岁寒色如故。"
    ]
  },
  {
    "id": "2e89e420266983522b4a9fcf8ddbf587",
    "title": "寄题刘山人战胜轩",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "桃源一臞儒，意气郁何壮。",
      "削迹红尘中，筑亭白云上。",
      "溪声听逸响，山色阅殊状。",
      "谅是永幽栖，岂伊暂清旷。",
      "若人有灵气，战胜神更王。",
      "乃知先圣裔，风流标素尚。",
      "嗟予晚闻道，兹事夙所向。",
      "得兴雪月交，理棹会一访。"
    ]
  },
  {
    "id": "2e89e420266983523d1f5efd51913951",
    "title": "和元乐教授南轩",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "南纪瘴疠剧，风土异中州。",
      "炎凉倏忽变，仲夏飒如秋。",
      "丈人东海来，税驾此迟留。",
      "气候感若此，何用写我忧。",
      "泮水多时暇，南轩景物幽。",
      "方塘绿萍乱，佳树蝉声稠。",
      "曲肱梧阴美，玩此日月流。",
      "觞至聊共倾，此外亦焉求。",
      "丈夫功名志，天机不我谋。",
      "愿言快心意，身世真悠悠。"
    ]
  },
  {
    "id": "2e89e42026698352b0f9f13ba3c36f5d",
    "title": "寄题揽结亭",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "杜子数相见，求我揽结诗。",
      "揽结在何处，云在彭蠡湄。",
      "彭蠡夙所庐，今犹梦见之。",
      "一星水中央，众流浩渺弥。",
      "雨瀑下日夜，五老上云霓。",
      "佛事俨相望，往往幽人期。",
      "君今构其下，敞亭览翠微。",
      "水声枕簟俱，山容杖屦随。",
      "胜事君所独，世人那得知。",
      "为我谢五老，客子行亦归。"
    ]
  },
  {
    "id": "2e89e420266983528340e5f9502f1c27",
    "title": "邃清阁分韵得洪字",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "曜灵速天机，四序如转蓬。",
      "行行早求道，咄咄就秃公。",
      "南纪卧徐稚，丹沙愧葛洪。",
      "婆娑一宇宙，万物阅雌雄。",
      "得兴颇赋诗，诗成亦何工。",
      "跫然张公子，玉山映寒葱。",
      "软语启皓齿，掷麈生清风。",
      "谪仙为酒事，瓠壶清若空。",
      "相视一笑粲，圣处此乐同。",
      "敞榭细履惬，别墅幽径通。",
      "微漪媚清池，轻飔泛寒丛。",
      "悠然物外赏，未觉人间穷。",
      "何有于我哉，请馆季孟中。"
    ]
  },
  {
    "id": "2e89e42026698352b85f3251aa91ba9b",
    "title": "玉父赋倦壳轩韵得壳字",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "今弟岩壑姿，问道困南朔。",
      "归来敞蜗牛，真成倦龟壳。",
      "曲肱梧桐影，日夜洞庭乐。",
      "谁何艺根本，岁久栖鸑鷟。",
      "静言人间世，变化如风雹。",
      "笑语尊俎同，兹理要商榷。",
      "时不与人游，安燕正当学。"
    ]
  },
  {
    "id": "2e89e420266983523e4848481e0b8688",
    "title": "又示海会老子",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "七峰玉立相排荡，宝阁翚飞云雨上。",
      "雪馀璀璨映寒空，雨霁参差入晴望。",
      "阁中禅老更壁立，下视群山丈人行。",
      "蛟龙头角碧潭寒，江南赤地空惆怅。"
    ]
  },
  {
    "id": "2e89e4202669835293d8f526bea15cee",
    "title": "同鸿父游南寺",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "薄寒中人晖景晚，江头兰若同游衍。",
      "蛛丝垂户像设深，蜃气成楼钟韵远。",
      "机发于踵宝藏俱，神物护持胜事殊。",
      "更向僧房捉麈尾，令人欻忆聘君湖。"
    ]
  },
  {
    "id": "2e89e42026698352957017a0492c057a",
    "title": "同诸人西寺避暑",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "连廊四注塔中起，五月殿阴作商气。",
      "竹床午枕耐睡魔，宝铎天风吹佛事。",
      "小冠捧腹绕檀栾，坐隐应迷日下山。",
      "骑马归来还执热，蚊雷虺虺满人间。"
    ]
  },
  {
    "id": "2e89e42026698352f369bae174fd3ee1",
    "title": "同徐师川登秋屏阁观雪",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "积雪未亏日还没，云气黯惨愁不释。",
      "徐郎揖我上棂轩，眼界物物有正色。",
      "万株琼树为谁妍，千亩瑶草底空掷。",
      "可怜雨打或飘零，不分风吹玉攒积。",
      "向来已拨宜城醅，末至何妨杜陵客。",
      "鄙夫中圣殊未醒，向人江山恍如昔。",
      "台边好在龙沙黄，台前俄失鸾冈碧。",
      "只今雪思未渠央，准拟作花大如席。",
      "大江之南喜气多，旧瘴悬知扫无迹。"
    ]
  },
  {
    "id": "2e89e4202669835250d6a5207a54e6bd",
    "title": "奉陪李安上主簿游秋屏阁",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "春风忽然满天地，篮舆便作城北行。",
      "招提古台极洒落，况乃万物皆欣荣。",
      "梅花万点真可惜，柳条弄色如含情。",
      "初筵便饱李侯德，挥犀河汉倒空碧。",
      "连山向晚更妩媚，落日澄江青黛色。",
      "嫦娥冰镜挂天阙，共照清樽情屡极。",
      "诸公推毂钟王间，醉墨淋漓满僧壁。",
      "归与不知所如往，但觉清风生两腋。"
    ]
  },
  {
    "id": "2e89e420266983528196f5e59134588d",
    "title": "南渡邹大舟中作",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "谷鹿洲前秋风起，渌波亭下小舟里。",
      "邹子揖我狮子尾，谈天舌本倾我耳。",
      "散发船篷玩秋水，茗碗荡胸无泥滓。",
      "牛羊下山催客子，挂席明朝即千里。"
    ]
  },
  {
    "id": "2e89e4202669835268db1c9f6cd31a72",
    "title": "幽寻",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "华鲸唤起曲肱梦，竹蹊幽寻小雨干。",
      "风吹龙沙江流断，日下乌塔松阴寒。",
      "冰雪照人徐孺子，手捉玉麈对西山。",
      "安得洪崖八琼药，令我飞出六合间。"
    ]
  },
  {
    "id": "2e89e42026698352ba3559f7fbd8d43f",
    "title": "寄题胡公祠堂",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "胡公祠堂旧闻处，鲁公岭下草树深。",
      "堂后寿宫閟日月，堂前荒草横古今。",
      "收拾胸中书万卷，邂逅眼底梧十寻。",
      "我思古人不可见，于公可见古人心。"
    ]
  },
  {
    "id": "2e89e420266983523e3a01ad9f38a224",
    "title": "樊上丈人歌",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "广文诸生如乱麻，十有八九或起家。幅巾藜杖最困者，樊上丈人须鬓华。",
      "丈人闻道羲皇上，屈原庄周丈人行。声名籍甚徒为耳，四海八荒莽跌宕。",
      "扁舟布帆下赤壁，扬澜左蠡随所历。颠风狂雨向昏黑，怒涛掀天奇兀硉，馋蛟驳兽纷腾突。",
      "一苇无处所，数口仅生活。行路难如此，一一为我说。",
      "匡山野老坎壈人，读书空山三十春。下泽款段何逡巡，丈夫穷达付造物，委琐龌龊不足论。",
      "臭味略相似，邂逅即情亲。江头一樽前，执手鼻酸辛。",
      "秋风吹君唾珠玉，发函伸纸三过读，惜哉意气何刺促。",
      "丈人行李何当来，得意江山醉金罍，富贵峥嵘亦悠哉。",
      "君不见博陵马周新丰客，时无贞观老死无人识。"
    ]
  },
  {
    "id": "2e89e420266983522f93537a8806fe2a",
    "title": "读吴天章诗集歌",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "豫章丈人天章公，夙昔待诏蕊珠宫。",
      "谪来黄陂对秋水，归来白社今春风。",
      "晚窗许我数相见，高文似我开生面。",
      "故知沈谢少未工，不觉曹刘名独擅。",
      "丈人意气薄云霓，细故蒂芥不足疑。",
      "只今陛下调玉烛，异时事业他人稀。"
    ]
  },
  {
    "id": "2e89e4202669835207e76ac51e92eb4f",
    "title": "蓬莱仙人歌",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "吾闻三山在海底，贝阙珠宫照天地。",
      "谁其尸之玉鍊颜，耕耘五德长不死。",
      "我欲遐登不惮遥，隔以弱水三万里。",
      "向来名字落人间，传道蓬莱第一仙。",
      "吐凤雕龙乃馀事，惊蛇走兔不作难。",
      "浪凭徐福通消息，宝唾傥与春风还。"
    ]
  },
  {
    "id": "2e89e42026698352d2c46170f8ffa716",
    "title": "相从歌呈次元子真师川",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "郁郁窈窈城北方，祇园神界遥相望。",
      "春晖澹荡诗思长，愁丝挽春百尺强。",
      "薰人著处风花香，亦有相从天上郎。",
      "森然玉树临青阳，蒹葭无乃倚苍苍。",
      "且置是事敷僧床，剧谈一坐故难忘。",
      "却来倚杖北天王，壁间诗翁五字章。",
      "句法端在人则亡，人生遇值不合常。",
      "反路日入下牛羊，愿君连骑未渠央。"
    ]
  },
  {
    "id": "2e89e420266983521e7a28354fdeccf7",
    "title": "戏作公子歌送宣明府",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "人间天上张公子，宰邑弹琴艺桃李。",
      "门前五柳卧桁杨，刃无全牛有如此。",
      "三年墨绶何必迟，万里青云从此始。",
      "壁阴多暇清昼同，生尘罗袜醉春风。",
      "东飞伯劳西飞燕，南飞乌鹊北飞鸿。",
      "红妆倚楫君青骢，但愿主人黑头公。"
    ]
  },
  {
    "id": "2e89e42026698352ee18fc50469b602b",
    "title": "醉中作桐乡歌别王明府",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "故城叠巘临高台，古木到天猿鸟哀。",
      "桐乡官寺山水里，泉声常疑骤雨来。",
      "吾祖政成朱邑后，文采风流今未朽。",
      "王郎游刃无全牛，籍甚能名传众口。",
      "弦歌之声得故人，车殆马烦开芳樽。",
      "明朝更指南斗去，相思目断江湖春。"
    ]
  },
  {
    "id": "2e89e42026698352cbf67b699b3dac1d",
    "title": "小麦青青歌",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "小麦青青大麦枯，新妇城边守茅蒲。",
      "不妨执热饷妇姑，奄观铚艾相喧呼。",
      "黄云好在玄云起，雨如车轮未渠已。",
      "绣衣使者问麦秋，今年麦秋又如此。"
    ]
  },
  {
    "id": "2e89e42026698352c67766620ec39536",
    "title": "潘氏园引",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "君不见豫章城南门，中有潘氏之名园。台基乃是孺子旧，地势直与东湖连。",
      "百常之观上造天，曲琼四面珠箔悬。春拍绿波南浦外，朝隮爽气西山巅。",
      "方塘曲径洞天远，万草千花未曾见。春风向暖一披拂，薄人花气江城遍。",
      "潘郎吟诗春风里，拄杖穿花还复倚。大名今代庞德公，采药鹿门终不起。",
      "潘郎事亲爱客同，平生百味樽不空。我来休驾啸竹风，主人闭门语雍容。",
      "掉头长歌子潘子，愿言三径相终始。或云丈夫不如此，但恐亦复不免耳。"
    ]
  },
  {
    "id": "2e89e42026698352540898171b167807",
    "title": "答李广心见赠",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "龙山四面何蜿蜒，下有黄云二顷田。",
      "朝来爽气入吟思，外家吾叔真才贤。",
      "十年不见令人瘦，一日相逢开口笑。",
      "已呼小吏办酒樽，更遣官奴歌水调。",
      "烧镫软语为情亲，竹叶榴花俱可人。",
      "客无庸归此道意，一曲骊驹何足云。",
      "银钩玉唾粲侧理，笔端逍遥有能事。",
      "鼎来富贵更妙年，枳棘栖鸾聊复尔。"
    ]
  },
  {
    "id": "2e89e42026698352e83c88c956647830",
    "title": "和答师川",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "假道群舒渡江水，解衣盘礴聊复尔。",
      "三月已破未云迈，政为故人今在此。",
      "故人佳句数能来，招我清樽想未开。",
      "病夫潦倒非多才，如渑之酒胡为哉。"
    ]
  },
  {
    "id": "2e89e420266983529c60a2bd64ca1abc",
    "title": "和郭子骏见寄",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "西山南浦郁相望，中有万里之长江。",
      "篮舆何许访有道，江亭垂柳复垂杨。",
      "道家诸天屹高阁，井冽寒泉亦不恶。",
      "胡携苍璧澡雪我，为我托乘上寥廓。",
      "晚吟萧寺揽层轩，龙蛇参天清昼寒。",
      "炎官火伞吁可畏，清风枕簟不知还。",
      "归来惠我唾珠玉，明窗棐几颇三复。",
      "小人尘埃故无奇，拜命一辱聊报之。"
    ]
  },
  {
    "id": "2e89e42026698352aa1ffa0a1bd4e5b6",
    "title": "和驹父大雨雹",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "绍圣二年端月尾，南州雨雹如雁子。",
      "今朝霹雳清泠里，杂然而下势未已。",
      "狡狯变化何壮哉，欬唾珠玉天际来。",
      "销毁金石不足道，梢杀林莽今可哀。",
      "圣人在上调玉烛，纵有此物宁为灾。",
      "邂逅丰年亦如此，长老相传又堪记。",
      "吾今一饱良不易，摩挲枵腹聊自慰。"
    ]
  },
  {
    "id": "2e89e42026698352b7d43358e48a365a",
    "title": "春雨戏赵立之",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "花枝欲动濡须坞，无赖春风吹小雨。",
      "如随蝴蝶梦中翻，愁向垂杨堤上度。",
      "闻道君家种逸香，婆娑紫艳占年芳。",
      "何当丽日浓花气，乱插佳人翡翠梁。"
    ]
  },
  {
    "id": "2e89e42026698352056889bf9fbed874",
    "title": "戏汪汲",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "汪童躯小胆良大，读书气欲吞渤澥。",
      "银钩玉唾不作难，已向笔端风雨快。",
      "昔过重湖喙欲鸣，还来南浦羽犹铩。",
      "坐窗软语戒寒秋，阴壑收声虚万籁。",
      "可怜脱身疟疠馀，槁项黄馘一何惫。",
      "石脆山中足条草，谁能折来已君疥。"
    ]
  },
  {
    "id": "2e89e42026698352b2dd9ccc404c3920",
    "title": "燕子虚赠李清墨乞予诗试墨作七言谢之",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "黟川诸李今寂寞，潞州残圭大不恶。",
      "燕侯固穷亦好事，探囊持赠意不薄。",
      "眼明见此陈家玄，径呼毛颖作七言。",
      "故知身外俱长物，子墨客卿聊忘年。"
    ]
  },
  {
    "id": "2e89e42026698352199853bdc38bf3c9",
    "title": "岁莫",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "岁云莫矣百草枯，楚天欲雪云模糊。",
      "后山入夜风转急，薄寒中人灯更孤。",
      "寂寞三更勘文字，销沈万籁一跏趺。",
      "白发潜生忽不觉，自笑愚夫如许愚。"
    ]
  },
  {
    "id": "2e89e42026698352da249e1f96cc8a76",
    "title": "记梦",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "畴昔之梦非想因，倏欻游遨出无垠。",
      "旁日挟月超昆仑，虚无上下列宿分。",
      "绛气郁霭玄都门，万灵呵护静不喧。",
      "中有蕊珠玉宸君，再拜问道受七言。",
      "故知要妙可不烦，离宫阁道多往还。",
      "众真差池玉鍊颜，云衣霞裙绛纛幡。",
      "顾我如旧笑轩轩，问我不归何由缘。"
    ]
  },
  {
    "id": "2e89e420266983523236bc609ab9e479",
    "title": "得戎州书",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "万窍怒号天籁作，灯照无眠夜寂寞。",
      "发函伸纸数行空，永怀渭阳涕横落。",
      "书奉万里马胡蛮，人在四禅怖魔阁。",
      "荔枝滩头栏楯深，千峰剑攒上寥廓。",
      "松根更有道人俱，想见庞眉无住著。",
      "未应老懒废书眠，许我新诗大不恶。",
      "何日金鸡放赦回，拭泪论文恍如昨。"
    ]
  },
  {
    "id": "2e89e42026698352c7d4a6399e8805a2",
    "title": "感兴",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "十顷琉瓈下赤日，旦日飙台排云出。",
      "金宫银阙远杳冥，琼树瑶林近蒙密。",
      "右拍洪崖左浮丘，况复绮疏可淹留。",
      "未能作意驾仙骥，会须得兴泛虚舟。"
    ]
  },
  {
    "id": "2e89e42026698352c478b81caec70a9b",
    "title": "杜十归自海堧别业说夜行一段事令予与徐十长短调书之",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "建宁禅界清如水，杜陵独夜荒村绕。刹幡寂寂走前溪，素沙白水相荡照。",
      "只今欲渡叫渔舠，但闻春丛野狐嘷。野狐鸣呼不足道，行路难行豺虎骄。",
      "邂逅舟横却无楫，向来藜杖撑白月。可羡渊鱼两两游，随意溪毛短短出。",
      "呜呼此时胜事故不恶，杜陵归来为予说。"
    ]
  },
  {
    "id": "2e89e420266983529ea6de8cc4d2753f",
    "title": "李夫人偃竹歌",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "袖中欻忽生丝竹，眼底鲜飙起寒绿。把笔谁能写此真，偃蹇一枝生气足。",
      "夫人故有林下风，岁寒落落此君同。映窗得意偶挥洒，写出筼筜谷里千秋之卧龙。",
      "夜来风雨吹倒屋，但恐踊跃变化入水渺无踪。"
    ]
  },
  {
    "id": "2e89e4202669835221755c59f9878fed",
    "title": "山矾",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "黄龙山中春事晚，山谷道人上山坂。",
      "鼻端山矾花气浓，怪底经行众芳苑。",
      "一种风姿极可人，幽姿正色相鲜新。",
      "素馨籍甚不足意，黄淡羞涩终非真。"
    ]
  },
  {
    "id": "2e89e4202669835235cab2281fdc8ada",
    "title": "杂诗",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "陆沉翰墨场，春事忽云莫。",
      "文字森在眼，回首不长顾。",
      "弃置在北门，以写忧思虑。",
      "春水泱莽浮，上有桃李树。",
      "安得酒如江，毕竟醉烟雾。"
    ]
  },
  {
    "id": "2e89e4202669835289db27c20df72c18",
    "title": "奉陪方从教泛东湖",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "可人一宇宙，十顷降魔镜。",
      "彼美撰清明，令我赏兹胜。",
      "荷芰相因依，投壶入鱼艇。",
      "龙蛇上峥嵘，两浒静相映。",
      "木末隐兰若，风中度钟磬。",
      "夏虫语交加，此中有真静。",
      "对此亦何言，妙处心已领。",
      "聊复归去来，日入西峰暝。"
    ]
  },
  {
    "id": "2e89e42026698352c9d37f8fe20dbd0d",
    "title": "梅仙观",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "炎灵失其御，四海无安税。",
      "呜乎梅南昌，脱屣元始岁。",
      "小臣披肝胆，宫掖事严秘。",
      "上书竟渺茫，弃掷江湖外。",
      "一朝厌蜗角，万里骑鹏背。",
      "向来杀青士，此事美无对。",
      "到今瑶池地，风露翔孔翠。",
      "仰瞻神界游，千载想生气。",
      "愿为龙鳞婴，勿学蝉骨蜕。"
    ]
  },
  {
    "id": "2e89e420266983522a8642f1d49ef158",
    "title": "跋山谷帖用其韵",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "学书右军尽善，下笔少陵有神。",
      "无复向来金马，可惜埋此玉人。"
    ]
  },
  {
    "id": "2e89e420266983522a8642f19669d009",
    "title": "跋山谷帖用其韵",
    "authorName": "洪朋",
    "authorId": "2e89e42026698352d1457b72d1457b72",
    "dynasty": "宋",
    "content": [
      "压倒诗中宰相，鼓行文苑宗公。",
      "毒雾瘴氛作祟，英姿爽气成空。"
    ]
  },
  {
    "id": "2e89e42026707c6910416b10fd2ce436",
    "title": "凉轩",
    "authorName": "李古",
    "authorId": "2e89e42026707c69d1457b72d1457b72",
    "dynasty": "宋",
    "content": [
      "古国遮雷首，幽轩拥县堂。",
      "何须犀避暑，不待草迎凉。",
      "潇洒松筠地，清虚水石乡。",
      "牛刀无所用，高枕傲羲皇。"
    ]
  },
  {
    "id": "2e89e42026726e518fbf7844d176b3c0",
    "title": "寄外",
    "authorName": "丘氏",
    "authorId": "2e89e42026726e51d1457b72d1457b72",
    "dynasty": "宋",
    "content": [
      "帘里孤灯觉晓迟，独眠留得宿妆眉。",
      "珊瑚枕上惊残梦，认得萧郎马过时。"
    ]
  },
  {
    "id": "2e89e4202675d40e093fbd7df414d8e5",
    "title": "食米仓",
    "authorName": "宋沆",
    "authorId": "2e89e4202675d40ed1457b72d1457b72",
    "dynasty": "宋",
    "content": [
      "陋巷颜回独屡空，生涯惟在一瓢中。",
      "太仓腐粟虽山积，非义宁甘君子穷。"
    ]
  },
  {
    "id": "2e89e4202675d40efa276fa43eb316c1",
    "title": "养蚕",
    "authorName": "宋沆",
    "authorId": "2e89e4202675d40ed1457b72d1457b72",
    "dynasty": "宋",
    "content": [
      "男必耕耘女必蚕，古人尚尔我何贪。",
      "浴沂时候成春服，歌咏来归道味甘。"
    ]
  },
  {
    "id": "2e89e42026829e752d78338a481c02b1",
    "title": "保应庙",
    "authorName": "陈东之",
    "authorId": "2e89e42026829e75d1457b72d1457b72",
    "dynasty": "宋",
    "content": [
      "投迹空山计已非，江都消息乱来稀。",
      "庙前几种春香草，错怪王孙去不归。"
    ]
  },
  {
    "id": "2e89e42026829e7549777c37457a44e2",
    "title": "游沃洲山",
    "authorName": "陈东之",
    "authorId": "2e89e42026829e75d1457b72d1457b72",
    "dynasty": "宋",
    "content": [
      "我本名山人，屡作名山兴。天台一住三十年，尽日扪萝陟云磴。",
      "上揽四万八千丈之高秋，参差明河两肩并。下瞰三百六十度之朝暾，灭没飞烟八荒净。",
      "或随仙气得丹床，双阙夜深看斗柄。今年积雨天地晴，一策快作西南征。",
      "沃洲最佳天姥胜，连山直下秋峥嵘。竹萌修纤会稽箭，芝茎菌蠢商山英。",
      "秋阳不碎空翠影，绝壑倒泻银河声。山腰细路如丝直，三两渔樵行落日。",
      "炊烟暝色小茅屋，松子秋声断崖石。溪流饭屑胡麻香，土软春膏霜术白。",
      "送书松际有猿公，问酒涧阴多木客。青冥楼阁仙人家，郁蓝流光泻晴碧。",
      "霓旌队下鹤万群，绛节朝回云五色。人间但有桃花源，桃花春香流水浑。",
      "三生凡骨不得到，两耳夜半空听猿。李白寻真不得返，支遁卜筑远费钱。",
      "至今山灵护光怪，石萝山薜馀秋妍。陈郎故宅更深閟，鸡犬林塘隔尘世。",
      "清秋著屐一登之，路僻夕阴门半个。盘陀石在长楠阴，脱略尘缨换秋意。",
      "晴窗示我两山图，老眼摩挲观一二。便挥健笔写我诗，惜哉赏音今绝稀。",
      "谪仙一去五百载，人间山水无清辉。旧时仙人白云唱，怪我白首归何时。",
      "我生白首历浩劫，眼中亿万虫沙春梦非。陈郎挽我十日住，掉头不顾自有南山期。",
      "餐霞绝粒鍊精魄，长生之学非荒嬉。三千年前有宿约，来已不早归不迟。",
      "长揖群仙谢儿辈，倒挟万里冥鸿飞。"
    ]
  },
  {
    "id": "2e89e420268da1be9864d114c379f1d1",
    "title": "磊石",
    "authorName": "郑良臣",
    "authorId": "2e89e420268da1bed1457b72d1457b72",
    "dynasty": "宋",
    "content": [
      "轩辕奏乐洞庭滨，乐罢齐呼万岁声。",
      "留得伶伦钟一个，山僧日夜祝皇明。"
    ]
  },
  {
    "id": "2e89e420269aa136a9254fe6061a0e43",
    "title": "蜀中作",
    "authorName": "曲端",
    "authorId": "2e89e420269aa136754dda4bfe709c65",
    "dynasty": "宋",
    "content": [
      "破碎江山不足论，何时重到渭南村。",
      "一声长啸东风里，多少未归人断魂。"
    ]
  },
  {
    "id": "2e89e420269aa1369e392ad3e8a482d2",
    "title": "温泉寺",
    "authorName": "曲端",
    "authorId": "2e89e420269aa136754dda4bfe709c65",
    "dynasty": "宋",
    "content": [
      "曾统山西十万兵，腰间宝剑血犹腥。",
      "山僧不识英雄客，俣必叨叨问姓名。"
    ]
  },
  {
    "id": "2e89e420269aa136ff70ec6963bbf812",
    "title": "清凉院",
    "authorName": "曲端",
    "authorId": "2e89e420269aa136754dda4bfe709c65",
    "dynasty": "宋",
    "content": [
      "日脚烧空意欲燃，山行六月道闻蝉。",
      "自怜不及高枝上，饱汲清风不费钱。"
    ]
  },
  {
    "id": "2e89e420269edc6d1a2adf8acdf5f1f8",
    "title": "书端州郡斋壁",
    "authorName": "包拯",
    "authorId": "2e89e420269edc6db706835dcd89fef7",
    "dynasty": "宋",
    "content": [
      "清心为治本，直道是身谋。",
      "秀干终成栋，精钢不作钩。",
      "仓充鼠雀喜，草尽兔狐愁。",
      "史册有遗训，毋贻来者羞。"
    ],
    "translation": "端正思想是吏治的根本，刚直的品性是修身的原则。\n优质的大树终成栋梁之材，柔韧的好钢也不愿枉道而行。\n仓廪丰实那些鼠雀兔狐之辈可高兴了，如果没什么好处那些贪官污吏就发愁。\n在这方面历史上留下了许多的教训，不要做出使后人蒙羞的事情吧！",
    "intro": "这首五言律诗是包拯流传下来的唯一一首诗，可谓吉光片羽，却成为包拯一生为官做人的光辉写照。这首诗是写在广东端州（今广东肇庆）郡守府第的墙壁上的。包拯曾在端州任知州（即太守），“郡斋”就是“郡守的府第”。可以说，此诗就是宋诗“以文为诗”的一个例子了，包拯就官德问题直接发表了自己的议论，但他还是注意了写诗的要求，通过一些比喻使自己的思想形象化，文字、格律上也都下了工夫。当然，从艺术上来看，这首诗的立意还显得比较一般化，手法上也没有什么创新的地方，但不管怎么说，它在思想内容方面还是使我们肃然起敬的。\n据《宋史》记载，端州因出产“端砚”而闻名天下，常要向宫中进贡。包拯就任以前的郡守，都借此机会额外索取，以赠权贵，数量有时超过进贡的数十倍。包拯到任后，便命工匠严格按进贡数制作，自己不持一砚归。"
  },
  {
    "id": "2e89e42026b0cf6f96b9e78add7f4f97",
    "title": "吴民女",
    "authorName": "陈润道",
    "authorId": "2e89e42026b0cf6fd1457b72d1457b72",
    "dynasty": "宋",
    "content": [
      "吴民嗜钱如嗜饴，天属之爱亦可移。",
      "养女日夜望成长，长成未必为民妻。",
      "百金求师教歌舞，便望将身赡门户。",
      "一家饱暖不自怜，傍人视之方垂涎。",
      "朱门列屋争妍丽，百计逢迎主人意。",
      "常时疏弃自悲啼，一旦承恩多妒忌。",
      "古人怕为荡子妇，夜夜孤眠泪如雨。",
      "今人甘为贵人妾，得意失意花上月。",
      "荡子不归宁空房，主人喜怒多不常。"
    ]
  },
  {
    "id": "2e89e42026b661f0f5a48a3c3c09fa55",
    "title": "烂柯山",
    "authorName": "赵师圣",
    "authorId": "2e89e42026b661f0d1457b72d1457b72",
    "dynasty": "宋",
    "content": [
      "姑蔑城南问烂柯，篮舆踏翠晚来过。",
      "岩前云拥杉松老，席上棋敲日月多。",
      "四序秋光浮澹荡，半空钟韵绕嵯峨。",
      "仙人去后馀残局，风雨山深长薜萝。"
    ]
  },
  {
    "id": "2e89e42026baa3620f47d3766e79d65e",
    "title": "游灵岩寺",
    "authorName": "宋居卿",
    "authorId": "2e89e42026baa362d1457b72d1457b72",
    "dynasty": "宋",
    "content": [
      "乔木森森结绿阴，翠峰深处隐禅林。",
      "高僧见鹤坐泉眼，群丑闻鸡息盗心。",
      "春去野花开异品，晓来山鸟弄新音。",
      "胜游休便生归计，到此蓬瀛路好寻。"
    ]
  },
  {
    "id": "2e89e42026bf992114c495b1217dcdbc",
    "title": "上方",
    "authorName": "陈省华",
    "authorId": "2e89e42026bf99213df1d4b99246444d",
    "dynasty": "宋",
    "content": [
      "四望平川独一峰，峰前潇洒是莲宫。",
      "松声竹韵千年冷，水色山光万古同。",
      "客到每怜楼阁异，僧言因得鬼神功。",
      "悬民遥喜行春至，鼓腹闲歌夕照中。"
    ]
  },
  {
    "id": "2e89e42026d4d81ee586a8c69ebceeff",
    "title": "小桃源",
    "authorName": "詹复",
    "authorId": "2e89e42026d4d81ed1457b72d1457b72",
    "dynasty": "宋",
    "content": [
      "远寻瑶草到仙家，冲破云间一片霞。",
      "道士不知兴废事，又来溪上种桃花。"
    ]
  },
  {
    "id": "2e89e42026deebdef0adfa5c822f2032",
    "title": "石塘寺",
    "authorName": "阮之武",
    "authorId": "2e89e42026deebded1457b72d1457b72",
    "dynasty": "宋",
    "content": [
      "洗开无用木，放出自然屏。",
      "一簇冈峦势，多般人物形。",
      "金坚性难坏，玉润色常青。",
      "得地生禅刹，休嗟在大坰。"
    ]
  },
  {
    "id": "2e89e42026deebdec650137b5885e3a1",
    "title": "汉遗爱庙碑",
    "authorName": "阮之武",
    "authorId": "2e89e42026deebded1457b72d1457b72",
    "dynasty": "宋",
    "content": [
      "楚续光辉存简策，汉碑突兀锁期思。",
      "风云会合当年事，箫鼓喧阗此日祠。",
      "弱嗣负薪廉节著，怪蛇膏剑德名垂。",
      "庙封又见标遗爱，子产英灵想已知。"
    ]
  },
  {
    "id": "2e89e42026deebdedcf4b0b8b2676014",
    "title": "九仙岩",
    "authorName": "阮之武",
    "authorId": "2e89e42026deebded1457b72d1457b72",
    "dynasty": "宋",
    "content": [
      "野老相传有九仙，尝游此地忽升天。",
      "霓旌鹤驭今何在，千古空岩锁暮烟。"
    ]
  },
  {
    "id": "2e89e42026deebdefe1c7c176f23ffcf",
    "title": "愚溪",
    "authorName": "阮之武",
    "authorId": "2e89e42026deebded1457b72d1457b72",
    "dynasty": "宋",
    "content": [
      "亭溪山号悉从吾，占得声光万古无。",
      "不似零陵柳司马，贬他好景乱名愚。"
    ]
  },
  {
    "id": "2e89e42026deebde42a3d71e19e83c5e",
    "title": "夕阳岩",
    "authorName": "阮之武",
    "authorId": "2e89e42026deebded1457b72d1457b72",
    "dynasty": "宋",
    "content": [
      "晋人仙去莫知春，依旧空岩锁暮云。",
      "西照满前无限景，有谁能此忆瞿君。"
    ]
  },
  {
    "id": "2e89e42026deebdee28132189a97a81b",
    "title": "紫云岩",
    "authorName": "阮之武",
    "authorId": "2e89e42026deebded1457b72d1457b72",
    "dynasty": "宋",
    "content": [
      "石磴萝梯隐翠微，坐间时有紫云飞。",
      "纷纷郁郁来还去，难问瞿仙几日归。"
    ]
  },
  {
    "id": "2e89e42026e917fbddc96d9468f8a77a",
    "title": "鹤鸣古洞",
    "authorName": "赵瞻",
    "authorId": "2e89e42026e917fb03e0704b8b406655",
    "dynasty": "宋",
    "content": [
      "山势嵯峨接远峰，九皋鹤唳彻长空。",
      "清音仿佛苍松外，疏影依稀皓月中。",
      "石洞云封仙去后，桑田世换水流同。",
      "登临厌听黄鹂语，弄巧绵蛮噪碧丛。"
    ]
  },
  {
    "id": "2e89e42026e917fbc630eeb3511ec832",
    "title": "文湖渔唱",
    "authorName": "赵瞻",
    "authorId": "2e89e42026e917fb03e0704b8b406655",
    "dynasty": "宋",
    "content": [
      "湖光潋滟泛莲荷，欸乃渔郎惯此过。",
      "笛韵吹残红蓼岸，橹声摇出锦鳞窝。",
      "狂歌明月闲愁少，放浪扁舟适兴多。",
      "莼菜鲈鱼供一醉，掉头归去卧烟蓑。"
    ]
  },
  {
    "id": "2e89e42026e917fba00e8eb59c6c5171",
    "title": "子夏山",
    "authorName": "赵瞻",
    "authorId": "2e89e42026e917fb03e0704b8b406655",
    "dynasty": "宋",
    "content": [
      "山因先师成令名，人心仰止悬青冥。",
      "文侯北面款山扃，石室至今犹南倾。",
      "直松万林天籁声，长材大栋资连甍。",
      "溪泉四出照骨清，润物功溥民罔争。",
      "朝兮新云泽根茎，暮兮和风发勾萌。",
      "山川气禀天地英，民何知为夫子灵。",
      "魏最称治由师经，晋俗自是多诸生。",
      "时尚辞华取未精，皓首学行徒修明。",
      "非无神降弼王庭，国朝当议平文衡。",
      "斯文未丧吾道亨，商之传授今可行。"
    ]
  },
  {
    "id": "2e89e42026e917fb7450451632c00186",
    "title": "比干台",
    "authorName": "赵瞻",
    "authorId": "2e89e42026e917fb03e0704b8b406655",
    "dynasty": "宋",
    "content": [
      "九阍大坏一木支，势知不可诚不欺。",
      "商之三仁异所归，死谏不欲狂囚为。",
      "贤哉万世忠臣师，比干而已前其谁。",
      "諌不当显何所持，忠必爱君无拂辞。",
      "帝舜载赓歌康隳，风雅比兴陈盛衰。",
      "君贤臣圣流书诗，光华荣辉同葳蕤。",
      "扶起不欲忧颠危，剖心血颈鼎镬糜。",
      "此意不独在一时，死者一传星日垂。",
      "犹有佞人乘其机，顺正逢恶称讽规。",
      "甘言好语解人颐，如鼷食角寝不觜。",
      "聪明蔽密蔀莫知，微干之节世亦疑。",
      "章华非不穷峨巍，姑苏一同宗社移。",
      "名与土灭扫无遗，但为世鉴那足讥。",
      "兹台巍巍存遗基，尚觉清风洒肝脾。",
      "妖狐狡兔不敢依，飞沙落日予心悲。"
    ]
  },
  {
    "id": "2e89e42026e917fbf478fd6a5b51838e",
    "title": "魏文侯城",
    "authorName": "赵瞻",
    "authorId": "2e89e42026e917fb03e0704b8b406655",
    "dynasty": "宋",
    "content": [
      "曰自战国争雄来，何城不荒为垒培。",
      "治乱兴废讵足哀，矧无名号寒于灰。",
      "晋壤剖裂分家陪，魏至文侯功业恢。",
      "三师经术王迹开，五臣御侮强敌摧。",
      "况有成子相君才，吴起将兵亦伟哉。",
      "内咨礼乐古典该，外强师旅腾风雷。",
      "足尊天子朝灵台，乌用此城高崔嵬。",
      "城之峻矣维其颓，宫之广矣今蒿莱。",
      "黍离兴难悲邅回，如侯万国徒尘埃。",
      "一时火炽俄烬煨，惟有陋俗知营财。"
    ]
  },
  {
    "id": "2e89e42026f151de4da035e50d978d57",
    "title": "留题赠灵岩鉴公禅师",
    "authorName": "张会宗",
    "authorId": "2e89e42026f151ded1457b72d1457b72",
    "dynasty": "宋",
    "content": [
      "人中令德居高地，天下精蓝占好山。",
      "四绝名标清世上，十方僧聚白云间。",
      "二龙珠照看经静，双鹤泉供洗钵闲。",
      "早晚利荣缰锁脱，性通三教叩禅关。"
    ]
  },
  {
    "id": "2e89e4202702bac213f00cc60b809f38",
    "title": "和赵阅道游海云山",
    "authorName": "霍交",
    "authorId": "2e89e4202702bac2d1457b72d1457b72",
    "dynasty": "宋",
    "content": [
      "山深藏古寺，旁枕旧方池。",
      "鼓响揭云外，石探从水涯。",
      "使旌游不倦，瑞麦献相随。",
      "事简民同乐，归心莫竞驰。"
    ]
  },
  {
    "id": "2e89e420270f9e11bb8f74d3092f3ab9",
    "title": "等法院",
    "authorName": "江白",
    "authorId": "2e89e420270f9e11d1457b72d1457b72",
    "dynasty": "宋",
    "content": [
      "满路烟花画不成，栖桐佳致古流名。",
      "院邻翠障千寻碧，门抗寒溪一带清。",
      "昼影乱云遮暑气，晚凉疏雨送秋声。",
      "我来到此慵回首，倚槛吟看海月生。"
    ]
  },
  {
    "id": "2e89e4202712b2e87d309f2f4e41d047",
    "title": "梅岩",
    "authorName": "赵崇乱",
    "authorId": "2e89e4202712b2e8d1457b72d1457b72",
    "dynasty": "宋",
    "content": [
      "嵌空天影落元间，更着梅花迥莫攀。",
      "休说横斜欠清浅，此岩正不减孤山。"
    ]
  },
  {
    "id": "2e89e4202712b2e87d309f2f69c34a82",
    "title": "梅岩",
    "authorName": "赵崇乱",
    "authorId": "2e89e4202712b2e8d1457b72d1457b72",
    "dynasty": "宋",
    "content": [
      "梅花应只在岩间，无奈官身不可攀。",
      "几度句中寻夜佛，钜灵安得为移山。"
    ]
  },
  {
    "id": "2e89e420271523a6bbdfbdb387e32ffb",
    "title": "绝命偈",
    "authorName": "张宗旦",
    "authorId": "2e89e420271523a6d1457b729f36407e",
    "dynasty": "宋",
    "content": [
      "法本心生，心因法昧。",
      "有觉于此，是名自在。",
      "自在真空，顿然明彻。",
      "去住寻常，晓然春雪。"
    ]
  },
  {
    "id": "2e89e42027174381c321bce883339550",
    "title": "和陈子华武夷筑精舍",
    "authorName": "叶明",
    "authorId": "2e89e42027174381d1457b72d1457b72",
    "dynasty": "宋",
    "content": [
      "衮衮诸公台省居，可怜无地著吾庐。",
      "前因本是四禅派，今日相追九老图。",
      "忧顾全闽曾倚重，诛锄遗孽岂容逋。",
      "兔葵燕麦玄都满，休忆桃霞映绿湖。"
    ]
  },
  {
    "id": "2e89e42027174381d466dd09290ca883",
    "title": "题冯唐庙",
    "authorName": "叶明",
    "authorId": "2e89e42027174381d1457b72d1457b72",
    "dynasty": "宋",
    "content": [
      "千百年来汉老郎，晓来灯火晚来香。",
      "庭前不用寻碑记，已载班书数十行。"
    ]
  },
  {
    "id": "2e89e420271b976633258574f8ae090a",
    "title": "潢河",
    "authorName": "赵彦珖",
    "authorId": "2e89e420271b9766d1457b72d1457b72",
    "dynasty": "宋",
    "content": [
      "潢河绕出郡城楼，楼枕潢南城上头。",
      "天阔星连翼轸分，地长川带汉江流。"
    ]
  },
  {
    "id": "2e89e420271fbf0c23bc90b875d9a9db",
    "title": "山居春兴",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "林雪消寒滴，春风入草庐。",
      "好山分客看，闲地课童锄。",
      "竹瘦偏宜鹤，泉清直见鱼。",
      "迩来因苦咏，零乱一床书。"
    ]
  },
  {
    "id": "2e89e420271fbf0c1c1f3c93a8fbf943",
    "title": "上曾赞府三首",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "自肯名为懒，何曾与众同。",
      "闲情长向道，妙语半谈空。",
      "平日身多病，今年药有功。",
      "门前栽五柳，春亦在其中。"
    ]
  },
  {
    "id": "2e89e420271fbf0c1c1f3c93be9787e4",
    "title": "上曾赞府三首",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "只向廛中隐，幽居地更偏。",
      "竹风吹夜月，梅雪堕寒烟。",
      "心定欺云石，神清照野泉。",
      "一峰擎坏塔，终日在吟边。"
    ]
  },
  {
    "id": "2e89e420271fbf0c1c1f3c9322e07a19",
    "title": "上曾赞府三首",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "四岁传家子，心明语未真。",
      "也知初受命，似觉便成人。",
      "举动须呼仆，端身学拜亲。",
      "若教楼上去，定道摘星辰。"
    ]
  },
  {
    "id": "2e89e420271fbf0cc30fe8a8afdd8f29",
    "title": "怀僧兄古庵",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "竟日看荆树，深情惨弗舒。",
      "已经三载别，祇得一封书。",
      "故国长同梦，穷途久异居。",
      "遥思禅定处，松月满庭除。"
    ]
  },
  {
    "id": "2e89e420271fbf0c893aaced240e5e9a",
    "title": "赠广淳破衣其一",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "禅教不能收，辞山谒贵流。",
      "雨花闲定石，烟柳暗诗楼。",
      "借得房逃暑，沽来酒制愁。",
      "狂豪疑贾阆，长发未梳头。"
    ]
  },
  {
    "id": "2e89e420271fbf0cd939cf4dc515306f",
    "title": "赠洪汤夫道士",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "住遍长安店，何曾说到穷。",
      "孤吟多夜雨，一醉自春风。",
      "魂梦云山远，狂豪天地空。",
      "仙家抛业久，何日返辽东。"
    ]
  },
  {
    "id": "2e89e420271fbf0c9cc6dcb6879b4f89",
    "title": "赠毛时可",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "久向长安住，多于陋巷中。",
      "固穷全事节，传道与童蒙。",
      "自喜精诗律，家曾立战功。",
      "所言皆合理，心共古人同。"
    ]
  },
  {
    "id": "2e89e420271fbf0cffea2e52bedd2734",
    "title": "赠范仲约",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "本是烟萝客，如何却混尘。",
      "中年百事懒，上国一家贫。",
      "屋老铺黄叶，楼空映水蘋。",
      "诗成多自和，赏识恐无人。"
    ]
  },
  {
    "id": "2e89e420271fbf0cde9679f0c66f8580",
    "title": "赠俞进可",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "已得诗名久，君犹闭户吟。",
      "百篇皆有意，一事不关心。",
      "故国谁相问，高流自远寻。",
      "江梅花落去，休更立墙阴。"
    ]
  },
  {
    "id": "2e89e420271fbf0cde9679f037febc68",
    "title": "赠俞进可",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "贫为耽诗得，诗高贫未除。",
      "身从乡井隐，名待御屏书。",
      "寡合人为傲，回观世自疏。",
      "寥寥诸葛志，宁久在茅庐。"
    ]
  },
  {
    "id": "2e89e420271fbf0cecbb7c54ce94460f",
    "title": "赠韩时斋",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "道向时中悟，高斋直寄名。",
      "句清人不到，心死自无营。",
      "帘卷秋花影，墙翻雨箨声。",
      "慈湖碑字古，历历见平生。"
    ]
  },
  {
    "id": "2e89e420271fbf0c8a26aad5103b1de8",
    "title": "赠妙书记",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "已自到家乡，清阴坐竹房。",
      "事亲专一念，对客说诸方。",
      "断简藏充栋，新诗写过墙。",
      "近来因院计，添得镜中霜。"
    ]
  },
  {
    "id": "2e89e420271fbf0c1a9635d8dd405c7a",
    "title": "赠天台项方城",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "天台山下住，萧散过平生。",
      "魂梦江湖阔，吟哦笔砚清。",
      "客心云自在，人品玉分明。",
      "又向长安道，相逢话别情。"
    ]
  },
  {
    "id": "2e89e420271fbf0c6ea8812f4baa9163",
    "title": "寄戴舍人",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "名在登科记，人间尽得知。",
      "文高多法古，官冷不趋时。",
      "减食因添鹤，收书为教儿。",
      "近来闻注易，新集苦无诗。"
    ]
  },
  {
    "id": "2e89e420271fbf0c86cbbfcce162b93b",
    "title": "寄桐庐戴讲书",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "人间无好友，思忆到君深。",
      "湖上行春酒，山中坐月心。",
      "飘流贫未去，老大病相侵。",
      "乍见又轻别，东风恨一襟。"
    ]
  },
  {
    "id": "2e89e420271fbf0cb4dc433b90616e45",
    "title": "寄天竺山人",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "白云天竺寺，谁似尔清闲。",
      "诗可名身后，人传到世间。",
      "梅花香雪涧，树色锁春山。",
      "空有相寻约，高风岂易攀。"
    ]
  },
  {
    "id": "2e89e420271fbf0c1c76f9a292aaa3bf",
    "title": "寄徐□",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "白雪满头颅，何堪涉畏途。",
      "不知乡信去，曾达故人无。",
      "日落鸦声急，天空雁影孤。",
      "定应吟望处，思忆到江湖。"
    ]
  },
  {
    "id": "2e89e420271fbf0c9eb9bda14d6af769",
    "title": "寄何洪",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "久贫朋友断，子独喜吾贫。",
      "不是三生得，如何一似亲。",
      "和诗书纸尽，招饮典衣频。",
      "未遂功名志，空林且寄身。"
    ]
  },
  {
    "id": "2e89e420271fbf0c8bc43c63ceca340c",
    "title": "寄范文子",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "身老心无事，何曾恋故乡。",
      "风烟拟画卷，冰雪满诗囊。",
      "魂梦江湖阔，语言兰蕙香。",
      "城中虽久住，多只到僧房。"
    ]
  },
  {
    "id": "2e89e420271fbf0c20abb0711252cc11",
    "title": "寄沈子寿",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "年年桃板上，数字见闲情。",
      "重佛非求福，为儒不望荣。",
      "回澜知有道，卧雪可无名。",
      "一院梅花月，多应鹤共行。"
    ]
  },
  {
    "id": "2e89e420271fbf0c34e10930632315ca",
    "title": "寄闻季实",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "君虽龟邑住，笔下自烟霞。",
      "仁不违三月，心长在五车。",
      "雄豪轻俗辈，名字落诗家。",
      "无计论文醉，溪桥酒独赊。"
    ]
  },
  {
    "id": "2e89e420271fbf0c2a9581a0d802dae6",
    "title": "寄倪",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "寻常曾见说，家远欲归难。",
      "身暂投莲社，心犹在杏坛。",
      "摊书灯下读，磨剑月中看。",
      "近日无消息，相思雨雪寒。"
    ]
  },
  {
    "id": "2e89e420271fbf0cc165f7f088e7f4dd",
    "title": "古寺",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "古院无人至，闲门晓亦开。",
      "山獐攲定石，野蚁集生台。",
      "春动烟浮树，阴庭雪缀苔。",
      "午窗幽梦断，万籁发清哀。"
    ]
  },
  {
    "id": "2e89e420271fbf0cc165f7f0db0bd39b",
    "title": "古寺",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "山烟藏古寺，鸱殿与云齐。",
      "松鼠下阶走，竹鸡当户啼。",
      "泉寒飞瀑远，僧老诵经低。",
      "细读苔碑了，东风起杖藜。"
    ]
  },
  {
    "id": "2e89e420271fbf0c1e1899b9b60535b6",
    "title": "废寺",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "山烟寒似暝，鸱殿与云齐。",
      "栗鼠下阶走，竹鸡当户啼。",
      "碑荒文字古，僧老语言低。",
      "欲住嗟无计，斜阳映杖藜。"
    ]
  },
  {
    "id": "2e89e420271fbf0cf26fb7f905b4f4e2",
    "title": "次僧兄山居韵",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "僧兄肥遁地，正在太湖头。",
      "新句老而健，一钱贫不留。",
      "寡交山自看，多病药相投。",
      "终日书堂坐，风筠冷似秋。"
    ]
  },
  {
    "id": "2e89e420271fbf0cf26fb7f96e84a8cd",
    "title": "次僧兄山居韵",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "素抱居山志，今番始有涯。",
      "琴床临砌竹，棋局近庭花。",
      "诗兴常便酒，蔬肠渐畏茶。",
      "清闲兄自乐，世事绝无些。"
    ]
  },
  {
    "id": "2e89e420271fbf0c81aaf895c9834b04",
    "title": "闲居即事书僧舍壁",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "自说居山好，多年静掩扉。",
      "松阴围坐石，苔色上禅衣。",
      "鹤瘦迎风舞，云闲带雨归。",
      "地幽人事断，客至亦忘机。"
    ]
  },
  {
    "id": "2e89e420271fbf0cb88611973ce65c2c",
    "title": "宿馀晖庵",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "庵在村烟底，除非到者知。",
      "因投今夜宿，记得去年诗。",
      "窗外雨犹滴，佛前灯未吹。",
      "无人同淡话，看杀菊花枝。"
    ]
  },
  {
    "id": "2e89e420271fbf0cf6ec44005913e44b",
    "title": "登下竺塔",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "浮图灵鹫上，迢递入晴氛。",
      "绝顶我忽到，下方钟屡闻。",
      "林深馀腊雪，谷暖涨春云。",
      "更待溪梅发，相期一访君。"
    ]
  },
  {
    "id": "2e89e420271fbf0c34d815b45c4e2502",
    "title": "送人之姑苏",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "鹤唳空山晓，凝情畏别离。",
      "且知君返日，正是我行时。",
      "花月吴城梦，松风竺寺时。",
      "暮云空自隔，初不隔相思。"
    ]
  },
  {
    "id": "2e89e420271fbf0c40454597be330c0e",
    "title": "送友上边",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "壮年游远塞，失意去从军。",
      "剑在犹凝血，家空未策勋。",
      "乡心悬夜月，杀气暗秋云。",
      "近日方知命，兵书欲尽焚。"
    ]
  },
  {
    "id": "2e89e420271fbf0c256a6fcca0132ad9",
    "title": "送冯中可讷上边",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "兵法通儒用，观光上玉京。",
      "一言旋造化，万古立功名。",
      "剑入边云静，船开江月明。",
      "深知有志者，不肯负平生。"
    ]
  },
  {
    "id": "2e89e420271fbf0c7d4208fdaf1dd771",
    "title": "送陆居士归天台",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "道貌尘中见，何时下翠萝。",
      "闲情秋水淡，归梦白云多。",
      "缨过龙湫濯，诗当雁荡歌。",
      "清豪不易得，一别又如何。"
    ]
  },
  {
    "id": "2e89e420271fbf0c9667102c47728e26",
    "title": "送楼致和归四明",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "长安尘土处，数日又随君。",
      "颇讶归何速，犹胜信不闻。",
      "寒霜杀岸柳，晓艇入江云。",
      "无语各回首，离愁落叶分。"
    ]
  },
  {
    "id": "2e89e420271fbf0c2b40012769977a25",
    "title": "呈蒙斋",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "出处真麟凤，诗书得正传。",
      "仁心全造化，风骨半神仙。",
      "门柳摇春雨，庭花锁暮烟。",
      "云台非隐地，即日帝王宣。"
    ]
  },
  {
    "id": "2e89e420271fbf0c9165968fac8f6193",
    "title": "寄大使赵清臣",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "擒吴才了合封侯，何止区区古蔡州。",
      "一着高时全国体，十年危处与心谋。",
      "山川恢拓春风远，天地清明王气浮。",
      "白雪满头勋业大，不应忘却赤松游。"
    ]
  },
  {
    "id": "2e89e420271fbf0cf2813e07a46527c7",
    "title": "寄蒋重珍秘书",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "焚香诵易与天游，君命相催不肯休。",
      "时节固知来则是，功名却以得为忧。",
      "翠蓬云气生衣袂，金殿阳光动冕旒。",
      "此际一言能悟主，始堪回首旧林丘。"
    ]
  },
  {
    "id": "2e89e420271fbf0cce52097ef6dd97bf",
    "title": "寄越上高疏寮",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "便教烟雨画成图，争似归来有贺湖。",
      "镜里精神西晋有，诗家标准晚唐无。",
      "惜花春尽莺吟苦，敲竹风清鹤梦孤。",
      "世事正多心早懒，著书赢得静工夫。"
    ]
  },
  {
    "id": "2e89e420271fbf0c1d9fd328dea61581",
    "title": "立春日即事",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "检残玉历又春来，造化无私命转乖。",
      "照水莫嫌穷面目，看山长有好情怀。",
      "生期惠远眠云过，死问林逋借地埋。",
      "诗到夜寒吟更苦，一枝梅雪映书斋。"
    ]
  },
  {
    "id": "2e89e420271fbf0c81ee2111e6feaa9b",
    "title": "送伯氏秋潭谋居",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "朝吴暮楚几时休，未必江湖有白鸥。",
      "万事莫如归去好，一椽当为老来谋。",
      "春天吟思行花径，夜月琴声坐竹楼。",
      "但得馀龄无俯仰，曾公食粥亦风流。"
    ]
  },
  {
    "id": "2e89e420271fbf0c872a264420598f68",
    "title": "送王梦升入道",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "不肯轻迷固有天，星冠霞氅竟翩然。",
      "人能变体方超俗，丹到成功即是仙。",
      "伏洞黑龙听夜咒，傍花白鹿伴春眠。",
      "哦诗更欲全清致，当以弥明作正传。"
    ]
  },
  {
    "id": "2e89e420271fbf0cccd22299414d3acf",
    "title": "赠史泳",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "烽火穷边几度愁，亦曾将死博封侯。",
      "谤兴在彼情谁恕，事过知君痛自休。",
      "跨马甲衣春雪白，射雕弓箭晓星流。",
      "救时正属英雄者，更着工夫必到头。"
    ]
  },
  {
    "id": "2e89e420271fbf0cd0f0e56626f9ac57",
    "title": "移居即事",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "山移无复昔人贤，随分长安办一椽。",
      "扫室敢言天下志，闭门尽可雪中眠。",
      "携瓶与客同沽酒，接绠过邻自汲泉。",
      "到此始知闲是福，居山未必似居廛。"
    ]
  },
  {
    "id": "2e89e420271fbf0cb303c39d9c281f18",
    "title": "呈云麓史侍郎",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "若教尽尽说漂沉，却恐无憀老不禁。",
      "百拙难随今日巧，一贫方识古人心。",
      "牛羊归尽荒郊阔，猿鹤愁多故国深。",
      "亦欲以诗为活计，世间何许觅知音。"
    ]
  },
  {
    "id": "2e89e420271fbf0c63b8502776a4ba78",
    "title": "谋生",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "谋生一事到成功，消得湖边地几弓。",
      "韦曲有花留杜老，洛阳无客问卢仝。",
      "春风燕子虚檐外，夜雨蛩声小径中。",
      "所立规模虽冷淡，绝胜弹铗旧漂蓬。"
    ]
  },
  {
    "id": "2e89e420271fbf0c0749b50c5524de6a",
    "title": "赠越僧意书记",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "一衲冰霜二十年，不知妙用自谁传。",
      "心能转物方为佛，诗到名家亦是仙。",
      "喜客稍宽沽酒禁，爱闲多结住山缘。",
      "今冬约我西湖上，同看梅花坐钓船。"
    ]
  },
  {
    "id": "2e89e420271fbf0c78bdf5e6c0eaa383",
    "title": "自序",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "一剑辞家竟陆沉，梦思空向故庐深。",
      "槎迷河汉千年恨，树隔关山万里心。",
      "衣垢正怜贫未去，镜明忽有老相寻。",
      "春归不与人为约，青草催诗亦懒吟。"
    ]
  },
  {
    "id": "2e89e420271fbf0cd9effe2e8271089c",
    "title": "送薛沂叔过西湖",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "数亩松筠种不成，荒坛祭别酒频倾。",
      "老天辜负归乡志，冷地寻思到世情。",
      "日落关河孤鹤远，夜凉灯火小虫鸣。",
      "应须趁取黄金在，买宅西湖住一程。"
    ]
  },
  {
    "id": "2e89e420271fbf0cc97942bef5e1f264",
    "title": "晚过西湖",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "鹭鸶立处无秋暑，舴艋行时正晚凉。",
      "诗兴似山来衮衮，归心如水去洋洋。",
      "经风杨柳高偏折，隔浦芙蓉远更香。",
      "俯仰之间易陈迹，不知醉了几千场。"
    ]
  },
  {
    "id": "2e89e420271fbf0c07daece53a75dea2",
    "title": "送祝五戒赴陆宰馆",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "屈指交游十载馀，见君归墨又归儒。",
      "卢能解道元无物，颜子谁知也不愚。",
      "既向风幡明表里，何须雪几费工夫。",
      "他年名上登科记，一半清芬在祖图。"
    ]
  },
  {
    "id": "2e89e420271fbf0c9c25fe5383578e7b",
    "title": "赠任处士",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "故园不恋恋西湖，赁得民居作隐居。",
      "开口不离仁义字，闭门惟读圣贤书。",
      "老无子息偏怜鹤，闲有工夫尽钓鱼。",
      "酒熟自斟诗自和，功名一念已消除。"
    ]
  },
  {
    "id": "2e89e420271fbf0cb4562d2a83a28875",
    "title": "怀二兄",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "十年兄弟恨离群，书雁南来得所闻。",
      "惠远栽莲归结社，班超投笔去从军。",
      "伤心异路悲春草，泪眼同时湿暮云。",
      "惟有母亡无返日，自添抔土上孤坟。"
    ]
  },
  {
    "id": "2e89e420271fbf0c952826386ef0fb12",
    "title": "怀上竺宛上人",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "鹫峰可是不清幽，却望云峰忆旧游。",
      "松径露寒芳草暗，竹桥烟暝落梅愁。",
      "高斋闲课诗吟讽，小店赊沽酒献酬。",
      "今日凄凉何许见，满庭红叶自伤秋。"
    ]
  },
  {
    "id": "2e89e420271fbf0cc451747639372a1b",
    "title": "赠老僧",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "风骨棱棱雪满头，帽尘慵拂涕慵收。",
      "天晴放鹤方开户，雨后看山不下楼。",
      "树底持经阴径远，竹边洗钵小池幽。",
      "自惭犹有尘缘在，安得相从老一丘。"
    ]
  },
  {
    "id": "2e89e420271fbf0c2cc43398a25f18ec",
    "title": "赠广淳破衣",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "蒲团坐得心成佛，却便随流似不曾。",
      "对客清谈皆有理，求他妙用独无凭。",
      "穷通数外三春定，智慧光中万古镫。",
      "俗眼安知真实行，空于画壁看高僧。"
    ]
  },
  {
    "id": "2e89e420271fbf0c2cc433986402cda2",
    "title": "赠广淳破衣",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "悟彻心宗即是禅，老来风骨尚依然。",
      "自云林下浑无事，不到人间亦有年。",
      "秋磬声清敲落月，晓瓶手冷汲寒泉。",
      "我来问道空归去，寂寞云山薄暮天。"
    ]
  },
  {
    "id": "2e89e420271fbf0c25d092e5d8703bef",
    "title": "赠宛上人",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "宝书梵律自分科，黄卷青灯更琢磨。",
      "花落闲庭春定久，尘生虚榻夜吟多。",
      "琴长弹后声偏韵，丹未烧前气已和。",
      "我所重君清苦处，可曾一日离烟萝。"
    ]
  },
  {
    "id": "2e89e420271fbf0c381fcb9d738f1cd5",
    "title": "赠唐道士",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "自从入道戴星冠，名利何曾着眼看。",
      "地尽种蔬因茹素，瓶长储水为浇丹。",
      "风生晓槛占天久，霜滴秋坛拜斗寒。",
      "几度相寻寻不见，但闻金磬响云端。"
    ]
  },
  {
    "id": "2e89e420271fbf0c9f36ad8f09df620a",
    "title": "赠隐者",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "湖上居家住最幽，檐牙倒影落沧洲。",
      "诗成梅坞三更月，酒醒莲塘半夜秋。",
      "移石为添烧药灶，卖□因起读书楼。",
      "经年不入烟城去，长倚栏干看白鸥。"
    ]
  },
  {
    "id": "2e89e420271fbf0c06ac0c5108998700",
    "title": "赠隐士",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "晦迹雪岩日久长，唐人冠帽道衣裳。",
      "草堂夜月琴声细，花坞春风杖策香。",
      "饮酒旋寻瓢作盏，架书高沓石为床。",
      "客来总是诗朋友，一笑人间万事忘。"
    ]
  },
  {
    "id": "2e89e420271fbf0c30a6b0423acadd24",
    "title": "赠永嘉张德载",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "文星变化成人品，指点虚空不住吟。",
      "渐向镜中知白发，何曾醉里惜黄金。",
      "孤灯夜雨长安梦，落叶秋风故国心。",
      "莫谓飘沉消锐气，皇天自是一知音。"
    ]
  },
  {
    "id": "2e89e420271fbf0cb8e0a2692cb21b15",
    "title": "赠刘致高",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "自古骚人心自别，过从不是俗交朋。",
      "谈诗海内逃名客，学道山中出定僧。",
      "小艇春游时载酒，高楼雨坐夜悬灯。",
      "深知大隐工夫到，只恐明时有诏徵。"
    ]
  },
  {
    "id": "2e89e420271fbf0ccc4f4c4b7d3dbe52",
    "title": "赠沈复斋",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "抛却萤囊读罢书，甘心奉道乐清虚。",
      "氅逢拜斗身方服，巾待过庭手未除。",
      "无事遍求仙术学，有邪只用鬼兵驱。",
      "莫将鸡犬云中去，且占人间福地居。"
    ]
  },
  {
    "id": "2e89e420271fbf0ce29542f2a671f679",
    "title": "寄金陵楼制参监丞",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "不以一闲为至乐，拟将短铗向谁弹。",
      "事于错处知天理，心到灰时始岁寒。",
      "梁燕语分春寂寞，海棠愁入雨阑干。",
      "故人散尽江湖远，虽有新诗寄亦难。"
    ]
  },
  {
    "id": "2e89e420271fbf0ceadd62784fb8479b",
    "title": "寄嘉兴黄尉府",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "双井传家法最严，仙翁未学子真潜。",
      "固知岂弟为民福，却恐清廉博众嫌。",
      "去草旋开观射圃，傍花深下读书帘。",
      "心闲万事皆归理，何必蒙庄悟养恬。"
    ]
  },
  {
    "id": "2e89e420271fbf0c88faf1296fa8cf2a",
    "title": "寄诗友",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "丹井清泠夜向分，露庭吟苦更谁闻。",
      "松凉鹤立千峰月，草湿龙归一洞云。",
      "回首江湖尘漠漠，伤心天地气纷纷。",
      "何当共作诛茅计，免向秋风怨失群。"
    ]
  },
  {
    "id": "2e89e420271fbf0c79bb209d7ea22241",
    "title": "寄巴上人",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "相思不但是黄昏，才到凄凉便忆君。",
      "明月当天人寂寂，西风卷地叶纷纷。",
      "归心随水流千里，别恨因秋凑十分。",
      "灯火何时共良夜，一杯香茗细论文。"
    ]
  },
  {
    "id": "2e89e420271fbf0ced1c6e18b455b917",
    "title": "寄沈二山人",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "休说边埃扫不清，如君出处极分明。",
      "西湖旧有骚人分，南岳新添散吏名。",
      "吟苦只因听雨久，心闲直待买山成。",
      "堂堂京国谁知己，百尺楼空一剑横。"
    ]
  },
  {
    "id": "2e89e420271fbf0c93d45c43b028159a",
    "title": "师兄庵住香山寄",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "主持兰若太湖傍，愈觉清高不比常。",
      "窗下围棋松日薄，径中行药竹风凉。",
      "诗成封去邻僧和，茶嫩惟同野客尝。",
      "见说近时勤行业，朝朝亲炷佛前香。"
    ]
  },
  {
    "id": "2e89e420271fbf0c93d45c43d5be6bcf",
    "title": "师兄庵住香山寄",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "身陷清贫乐有馀，风流人物称山居。",
      "虚堂扫地犹持课，隐几看云罢读书。",
      "破碎衣裳多自补，髼松头发少曾梳。",
      "有时行向湖边去，闲对渔翁话古初。"
    ]
  },
  {
    "id": "2e89e420271fbf0c1636e272c041acb1",
    "title": "寄赵寒泉",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "全家移入山中住，见说经年不到城。",
      "闲雅足知空世念，讥弹未必损诗名。",
      "高楼听雨开书坐，幽涧寻春采药行。",
      "寺近只容僧问字，松风满屋笑谈清。"
    ]
  },
  {
    "id": "2e89e420271fbf0c5333dbf0f02e55a7",
    "title": "寄邵判司隐君",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "隐君住处枕湖滨，正与逋仙是密邻。",
      "踏雪访梅千嶂晓，带烟看柳满楼春。",
      "发因累少茎茎绿，诗为工多字字新。",
      "闻说近来浑懒出，竹光花影锁闲身。"
    ]
  },
  {
    "id": "2e89e420271fbf0c188a290d44f4d862",
    "title": "寄沈云卿",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "津亭记得话分离，别后愁多只自知。",
      "梅坞雪消春到处，草堂灯暗夜深时。",
      "纵然频有相思梦，争似同吟一首诗。",
      "几欲裁书凭雁寄，碧天无际雁来迟。"
    ]
  },
  {
    "id": "2e89e420271fbf0c79866d31d4cdd25f",
    "title": "寄毛时可",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "可怜未露囊中颖，一味清贫骨也清。",
      "陋巷孰知颜氏乐，京师空有子真名。",
      "命书平日穷幽眇，诗社多年说老成。",
      "风雪满天灯晕冷，梅花纸帐各关情。"
    ]
  },
  {
    "id": "2e89e420271fbf0c8776e8e2b23f2f25",
    "title": "寄葛司理",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "井冷丹沉事迹存，仙翁秘诀授云孙。",
      "不同白鹿眠花径，却跨青鸾出洞门。",
      "调尉明知逃吏隐，详刑阴布活人恩。",
      "归来日日出堂醉，春草池边着梦魂。"
    ]
  },
  {
    "id": "2e89e420271fbf0c8776e8e2cdfaac21",
    "title": "寄葛司理",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "幽居直恐世间无，叠石为山展画图。",
      "亭馆看花春思远，楼台倚月夜吟孤。",
      "不论胜负收棋局，欲辩醇漓蘸酒壶。",
      "东阁开延天下士，昂头相对说江湖。"
    ]
  },
  {
    "id": "2e89e420271fbf0ca31f5aa9ccb2c02a",
    "title": "寄赵芸窗",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "一住湖边更不移，晚年幽趣只心知。",
      "竹楼夜月供琴索，莎岸春风扬钓丝。",
      "朝客委评新买画，骚人听说旧吟诗。",
      "神仙秘术参求遍，间泄天机向醉时。"
    ]
  },
  {
    "id": "2e89e420271fbf0cbfc37a5725947d05",
    "title": "寄何宜斋其二",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "官廨相邻古寺基，幽闲全似旧家时。",
      "惜花言语春风得，对酒心情夜月知。",
      "谈道偶留僧坐久，借书惟恐仆归迟。",
      "平生物理难齐处，读彻牺经更不疑。"
    ]
  },
  {
    "id": "2e89e420271fbf0cbfc37a577809693c",
    "title": "寄何宜斋其二",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "争期风翮上亨衢，果见移家入帝都。",
      "瓮下不能留吏部，湖边正可着林逋。",
      "高楼诗思春云远，深院琴声夜月孤。",
      "半点红尘应不到，晴梅影里醉谁扶。"
    ]
  },
  {
    "id": "2e89e420271fbf0c0cd31e9873390f2f",
    "title": "寄意书记",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "名不昭时迹晦沉，读书辜负雪窗深。",
      "贫参万事方知命，人到中年始识心。",
      "柳得烟多莺尚恋，花随雨尽蝶空寻。",
      "江湖身老春风晚，谁肯相从说苦吟。"
    ]
  },
  {
    "id": "2e89e420271fbf0cc06e60eaa392aded",
    "title": "寄石越翁",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "异时交义比金兰，守着龛灯话岁寒。",
      "相去虽无千里远，别来欲寄一书难。",
      "酒杯慵向花前举，琴索空移月下弹。",
      "却忆湖山行乐地，越翁近日共谁看。"
    ]
  },
  {
    "id": "2e89e420271fbf0c3122bec8319a65bc",
    "title": "曾懒翁复寄俞进可",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "银台花落夜将阑，天亦那知客思单。",
      "鹤帐不知云外梦，燕堂空锁雨中寒。",
      "千年风雅教谁主，一卷离骚合自看。",
      "又恐孤山梅渐老，明朝问路过长安。"
    ]
  },
  {
    "id": "2e89e420271fbf0c3122bec8f233e2f6",
    "title": "曾懒翁复寄俞进可",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "望望春来一解颜，春多风雨怯衣单。",
      "柳烟漠漠山堂晓，梅雪纷纷水国寒。",
      "贫里诗囊当自佩，醉中匣剑共君看。",
      "交游肯作云翻覆，凿齿东来喜道安。"
    ]
  },
  {
    "id": "2e89e420271fbf0cca3f82e62d6787e5",
    "title": "寄合淝兄",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "弟兄惆怅各分飞，说着何曾不泪垂。",
      "且道十年无一信，是谁千里最相思。",
      "采薇犹记相思处，煮豆浑忘共泣时。",
      "莫把诗名沉塞北，归来故国看梅枝。"
    ]
  },
  {
    "id": "2e89e420271fbf0cd478c343b7cf0336",
    "title": "酬别意上人",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "尘中孤影镜中丝，往事星星不忍思。",
      "回首便成千里梦，寻盟当以几时期。",
      "秋江浩荡鸥翻浪，月树萧疏鹊绕枝。",
      "倘有一书相问讯，只消多写暮云诗。"
    ]
  },
  {
    "id": "2e89e420271fbf0c05d7bdde025fddd9",
    "title": "谢平江吴守送万寿安泊",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "万间垂芘一夫穷，应念空成白首翁。",
      "且喜有僧同夜话，不愁无路借春风。",
      "江湖气吐诗坛下，星斗光生剑匣中。",
      "从此自知当变化，梦魂先别灞桥东。"
    ]
  },
  {
    "id": "2e89e420271fbf0c224a09b85a1ccaa0",
    "title": "柳",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "灞桥烟水碧沉沉，万缕低垂结翠阴。",
      "学舞腰肢风外细，凝愁颜色雨中深。",
      "絮漫天地凄凉泪，萍满池塘造化心。",
      "记得赠行曾折处，短长亭畔听莺吟。"
    ]
  },
  {
    "id": "2e89e420271fbf0c4c4fb32ee30a42e2",
    "title": "梅花",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "长是开初恨岁阑，南枝不管北枝寒。",
      "锄云犹记当时种，步月宁辞永夜看。",
      "香借好风闻却易，影粘残雪画应难。",
      "逋仙骨冷吟声绝，惆怅无人共倚栏。"
    ]
  },
  {
    "id": "2e89e420271fbf0c4c4fb32e7ce624c6",
    "title": "梅花",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "客枕谁惊蝶梦阑，角声吹动五更寒。",
      "断桥流水无人处，淡月疏星只自看。",
      "勾引闲情何日了，形容幽韵入诗难。",
      "冷香深恐轻狼藉，叮嘱林神护石栏。"
    ]
  },
  {
    "id": "2e89e420271fbf0c303f7d3c53e01d84",
    "title": "竹其二",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "耐久相看是此君，眼前才有便无尘。",
      "尽多转好延留客，虽少犹能爽快人。",
      "清影疏疏垂地面，高标直直上云津。",
      "忍饥食肉俱休学，一击从今认所真。"
    ]
  },
  {
    "id": "2e89e420271fbf0c48c4fe95e0d78038",
    "title": "掀蓬梅",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "断桥日老水弥茫，谁托丹扉夜望长。",
      "零雪正埋和靖骨，淡烟微见寿阳妆。",
      "一时韵巧传清思，几度凝愁忆暗香。",
      "举世可无题品手，擅场到底属何郎。"
    ]
  },
  {
    "id": "2e89e420271fbf0c4fa628d6fefdb9f7",
    "title": "雨中对梅寄何户曹",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "颇爱连山雪映溪，南枝休笑北枝低。",
      "扬州有客同吟咏，湖上何人更品题。",
      "云未商量春后雪，花先零落雨中泥。",
      "清愁一点无归着，回首东风起杖藜。"
    ]
  },
  {
    "id": "2e89e420271fbf0c4fa628d60303ea30",
    "title": "雨中对梅寄何户曹",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "休说登山与绕溪，林间曾见入檐低。",
      "尽开花去浑如雪，忽有香来即是题。",
      "九客不容同气味，六宫回首隔云泥。",
      "策勋商鼎何愁晚，幽意分明在短藜。"
    ]
  },
  {
    "id": "2e89e420271fbf0c996424e232f9380a",
    "title": "孤雁其一",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "成行远远别衡阳，岂道如今却断行。",
      "声咽为啼千嶂月，翅低因负五更霜。",
      "虽云传信元无托，纵不遭烹亦可伤。",
      "遥相倦飞沙上去，芦花吹雪水茫茫。"
    ]
  },
  {
    "id": "2e89e420271fbf0c8a3a9689318f1876",
    "title": "山庵即事",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "阴阴定是过残年，积雪才晴又满天。",
      "山寺寻梅谁怕冷，地炉烧竹自无烟。",
      "斋蔬清洁朝朝食，诗草纵横日日编。",
      "更有身心空寂处，夜禅多在佛灯前。"
    ]
  },
  {
    "id": "2e89e420271fbf0c6392383a41cacc32",
    "title": "题冰壶隐居",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "平生以笔代耕耘，老矣营居志亦勤。",
      "送子谁为盘谷序，招贤亲草北山文。",
      "湖鸥近屋拳秋雨，野鹤分松宿暮云。",
      "从此只寻闲处去，红尘一语自纷纷。"
    ]
  },
  {
    "id": "2e89e420271fbf0c9fe4bcd2664cc6d7",
    "title": "题刘同卿九里松熙游园",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "胜概未教容易见，必须委曲一登跻。",
      "到天不觉乘槎远，出洞方知采药迷。",
      "柳舞莺啼春雨过，花香人醉夕阳低。",
      "规模尽可垂千古，却恐无诗为品题。"
    ]
  },
  {
    "id": "2e89e420271fbf0c37588405b26a3af9",
    "title": "幽居遣怀",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "百年身已任浮沉，但得幽居不厌深。",
      "鹤立庭阶花寂寂，莺声池馆柳阴阴。",
      "看书消豁三竿日，琢句驱驰一寸心。",
      "莫为无才人所弃，携壶野逸自相寻。"
    ]
  },
  {
    "id": "2e89e420271fbf0c772e5e714f80db0b",
    "title": "寄题月窗",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "中宵浩彩泼苍冥，人静棂空物象清。",
      "若以升沉为得失，求之见识却分明。",
      "烟迷野草牛先喘，露滴檐枝鹊自惊。",
      "此地琢磨功业就，昌黎合弃短长檠。"
    ]
  },
  {
    "id": "2e89e420271fbf0c297bab4d48761299",
    "title": "题僧兄山居",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "白发萧萧万事忘，安闲过似老渔郎。",
      "半窗残日敲棋响，一院秋风捣药香。",
      "浇菊旋分苔涧水，开松新架草堂凉。",
      "过从皆是诗朋友，开口何曾论短长。"
    ]
  },
  {
    "id": "2e89e420271fbf0c67a3f5256aee4e36",
    "title": "送北涧常州住院",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "一生玉雪照人间，古意因君唤得还。",
      "丹凤未应栖恶木，白云又见出空山。",
      "吟分柳色春风暖，船载梅花月夜闲。",
      "从此共谁歌大雅，羁孤寒影欲追攀。"
    ]
  },
  {
    "id": "2e89e420271fbf0c3aa744a41d196442",
    "title": "下竺后塔",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "僧持咒语下层峦，远客无言自倚栏。",
      "龙带雨归阴洞暗，鹤冲烟入暮松寒。",
      "奔腾瀑布穿云落，断裂碑文刮藓看。",
      "未有因缘来此住，三生石上指空弹。"
    ]
  },
  {
    "id": "2e89e420271fbf0c1126fd4657d4ccf7",
    "title": "上卜君寿省元",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "沉香亭北何时去，饭颗山前瘦一生。",
      "已悟本心元有道，可能浮世便无名。",
      "江梅索笑何郎句，秋菊餐英楚客情。",
      "天意未教头白尽，合应留取短长檠。"
    ]
  },
  {
    "id": "2e89e420271fbf0ccb77a13c5d5c162a",
    "title": "寿吴平江",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "宽闲中立大规模，民亦相随入正途。",
      "爱物只凭心造化，养生无出定工夫。",
      "山移别圃新花木，鹤立闲厅古画图。",
      "印匣不开公事少，一帘春雨梦江湖。"
    ]
  },
  {
    "id": "2e89e420271fbf0cad1f4e74e6069eae",
    "title": "上湖守赵希苍",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "方今选牧匪为轻，果见名邦付老成。",
      "白发益坚忧国念，丹心常蕴爱君诚。",
      "月迁花影尨无吠，风舞棠阴鹤自行。",
      "看著碧澜堂下水，与君政事一般清。"
    ]
  },
  {
    "id": "2e89e420271fbf0cad1f4e749a614b3b",
    "title": "上湖守赵希苍",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "德大才优世所宗，汉唐诸老莫如公。",
      "高明正直行王事，耿介清廉继父风。",
      "六邑人居条教内，万家春出笑谈中。",
      "即看诏促归清禁，手把梅花马首东。"
    ]
  },
  {
    "id": "2e89e420271fbf0cd15607ba2bc930e0",
    "title": "上高疏寮处州守",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "神仙来守神仙地，铭石庭空画戟森。",
      "道接圣贤韩愈学，诗关风教杜陵心。",
      "二年鼓角传清调，万古溪山得赏音。",
      "即有诏书催入觐，金莲夜草玉堂深。"
    ]
  },
  {
    "id": "2e89e420271fbf0c2738929f3e6b2225",
    "title": "寄何宜斋其一",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "野笛雨中吹，楼高客梦危。",
      "春风在何许，披拂好花枝。"
    ]
  },
  {
    "id": "2e89e420271fbf0cc88bbd85d11a921a",
    "title": "春闺怨",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "细柳轻烟锁画楼，楼中人去水长流。",
      "琵琶声断梅花落，别是春风一种愁。"
    ]
  },
  {
    "id": "2e89e420271fbf0cbf81127c51fe1410",
    "title": "苏堤清明即事",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "梨花风起正清明，游子寻春半出城。",
      "日暮笙歌收拾去，万株杨柳属流莺。"
    ],
    "intro": "这首诗对大好春光和游春乐境并未作具体渲染，衹是用「梨花」、「笙歌」等稍作点染，此诗的构思之绝，就体现在作者不由正面入手，而是藉游人的纵情、黄莺的恣意，从侧面措意，促人去展开联想。游子寻春，不但「半出城」，而且「朝而往，暮而归」，痛玩了整整一天，足见西湖胜景令人目不暇接，节日气氛使人流连忘返，春光对人的吸引。再看「流莺」，当人们「笙歌鼎沸，鼓吹喧天」之时，它的世界被人类「强占」。现在，「游人去而禽鸟乐也」，被压抑了一天的黄莺，又受了游人情绪的感染，当它重成了绿林的主人，怎能不欣喜若狂？不难想象，黄莺匿迹，是因人喧场面的热烈；而它的再现，正说明宜人秀色的魅力。这樣，诗人叙节日情景，状清明景色，不是直接绘描，而是就有情之人和无情之莺的快乐，由侧面实现自己的创作目的。\n前两句写西湖春景和游春的热闹场面。后两句说日暮人散以后，景色更加幽美，那些爱赶热闹的人既然不知道欣赏，衹好让给飞回来的黄莺享受去了。运用侧面描写， 反映了清明时节郊游踏青的乐趣：「梨花风起正清明，游子寻春半出城。日暮笙歌收拾去，万株杨柳属流莺。」江南三月正是「梨花万朵白如雪」的季节，青年人结伴出城，踏青寻春，笙笛呜咽，歌声袅袅，微风拂面，杨柳依依，真是「心旷神怡，把酒临风，其喜洋洋者矣」，写出了西湖风景的优美宜人。",
    "annotation": [
      "苏堤：元佑间苏东坡守杭州时建於西湖。",
      "清明：古人极重清明节，有「朝朝清明，夜夜元宵」之说。该诗意境与周草窗《曲游春》词「沸十里、乱絃丛笛。看画船，尽入西泠，闲却半湖春色」相似。",
      "即事：歌咏眼前景物。",
      "梨花风：古代认为从小寒至穀雨有二十四番应花期而来的风。梨花风为第十七番花信风。梨花风後不久即是清明。",
      "笙歌：乐声、歌声。",
      "属：归於。"
    ]
  },
  {
    "id": "2e89e420271fbf0c26ca5c061c94e00a",
    "title": "湖上雨吟",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "湿了荷花雨便休，晚风归柳澹于秋。",
      "一生不作机心事，合转船头向白鸥。"
    ]
  },
  {
    "id": "2e89e420271fbf0c12418d6fac10a271",
    "title": "雨后",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "雨后轻云学水流，惜春人瘦怕春休。",
      "梨花却恐难寻梦，燕子何曾细说愁。"
    ]
  },
  {
    "id": "2e89e420271fbf0ce5cb862a267be8d8",
    "title": "贺史守凤雏满月",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "玉手歌姬托凤雏，堂前画额旋调朱。",
      "春风吴会宜男草，试问他人种得无。"
    ]
  },
  {
    "id": "2e89e420271fbf0cafb1298429a7e239",
    "title": "寄东畎曹侍郎",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "结网求鱼事已迟，却非春草不归诗。",
      "斜阳一片山如画，更把心期付与谁。"
    ]
  },
  {
    "id": "2e89e420271fbf0ca5b63174e97b015e",
    "title": "题秋江晚照图",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "水光只肯净涵虚，分浦通村路却无。",
      "风日向低鸿雁落，钓竿一半出菰蒲。"
    ]
  },
  {
    "id": "2e89e420271fbf0c62002e451bee087d",
    "title": "晓吟",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "翠帐香消卷碧纱，风捎残雨湿栏牙。",
      "蜻蜓亦被凉勾引，清晓低飞入水花。"
    ]
  },
  {
    "id": "2e89e420271fbf0cb70b47e8f1fd7f58",
    "title": "春咏",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "草堂燕子未归时，香鼎灰飞入砚池。",
      "看彻唐人诗一卷，夕阳犹在杏花枝。"
    ]
  },
  {
    "id": "2e89e420271fbf0ceb6feff684d4da2e",
    "title": "赠别上官良史",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "不惜黄金一醉君，唤歌催舞语纷纷。",
      "天涯明月空相忆，寒雁无声入断云。"
    ]
  },
  {
    "id": "2e89e420271fbf0c5c4f0c55dc7316c6",
    "title": "秋夕",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "西风吹露下秋空，乌鹊无声占碧桐。",
      "天气微凉人好睡，阑干闲在月明中。"
    ]
  },
  {
    "id": "2e89e420271fbf0c768576276854ce1f",
    "title": "野望",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "闲与芦花立水边，归心客思两茫然。",
      "夕阳收尽天风急，一树寒鸦落野田。"
    ]
  },
  {
    "id": "2e89e420271fbf0cc5738dc7765047a6",
    "title": "辞史侍郎",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "事到依人易策勋，合归收拾北山云。",
      "春风入手非闲用，种得梅花却寄君。"
    ]
  },
  {
    "id": "2e89e420271fbf0c80aadcff6490a3da",
    "title": "春梦谣",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "销金帐掩水沉烟，髻滑金钗落枕边。",
      "魂梦不知春已去，误随蝴蝶过秋千。"
    ]
  },
  {
    "id": "2e89e420271fbf0c84406cf9a33accb2",
    "title": "拜和靖墓",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "坟草年年一度青，梅花无主自飘零。",
      "定知魂在梅花上，唯有春风唤得醒。"
    ]
  },
  {
    "id": "2e89e420271fbf0ccfbcd233245f1228",
    "title": "重拜和靖墓",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "片玉沉山草亦珍，断碑残石当麒麟。",
      "君王别为开门户，不欲梅花见路人。"
    ]
  },
  {
    "id": "2e89e420271fbf0c6f1be7e596f2620e",
    "title": "闺怨",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "病起伤春独倚门，唤人鹦鹉隔帘闻。",
      "无情最是东风恶，瘦却梨花一片云。"
    ]
  },
  {
    "id": "2e89e420271fbf0cad156637688fcbcd",
    "title": "仙兴",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "宫殿高高在五云，鹤摇松露滴行人。",
      "洞门不放东风过，留得桃花一院春。"
    ]
  },
  {
    "id": "2e89e420271fbf0c5c4f0c556cd79390",
    "title": "秋夕",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "雨声云气暮萧萧，罗扇恩疏井树凋。",
      "心事暗随归梦去，壁灯留与可怜宵。"
    ]
  },
  {
    "id": "2e89e420271fbf0cceeaa81fed13ead4",
    "title": "雪后孤山",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "断碑孤冢树苍苍，鹤自飞归道士房。",
      "春在梅花寻不见，满山残雪只闻香。"
    ]
  },
  {
    "id": "2e89e420271fbf0c0fa47000daf10537",
    "title": "秋日道中",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "水边篱落总斜曛，策策西风卷白云。",
      "万里秋光人不管，蓼花桐叶自平分。"
    ]
  },
  {
    "id": "2e89e420271fbf0c9c8cc44ceca49423",
    "title": "初春湖上",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "薄薄晴烟锁六桥，酒旗无力任西飘。",
      "眼前春意知多少，尽属梅梢与柳条。"
    ]
  },
  {
    "id": "2e89e420271fbf0c49a416a2b7b3cd96",
    "title": "春日湖上",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "傍水秋千柳影遮，衔泥双燕入谁家。",
      "空山雨过晚风急，吹落墙阴红杏花。"
    ]
  },
  {
    "id": "2e89e420271fbf0c49a416a2671b2785",
    "title": "春日湖上",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "柳絮漫空雪样轻，梨花风起近清明。",
      "山南山北游人闹，屋后屋前春鸟鸣。"
    ]
  },
  {
    "id": "2e89e420271fbf0c250e45c07bf8bd3d",
    "title": "新竹",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "绿玉初抽粉尚深，清风便伴此君吟。",
      "虽然未见凌霜操，已是先虚应物心。"
    ]
  },
  {
    "id": "2e89e420271fbf0ca0609be403715372",
    "title": "山梅",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "寒锁孤山见所长，断桥水冷月如霜。",
      "自将一点春风恨，散作黄昏万斛香。"
    ]
  },
  {
    "id": "2e89e420271fbf0c306aab822091455d",
    "title": "瓶中落梅",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "□英雪粲去难招，遗粉馀香亦暗消。",
      "休说惜春人未老，小窗明月梦无憀。"
    ]
  },
  {
    "id": "2e89e420271fbf0ce8adaa953feda9e2",
    "title": "和友人玉簪花韵",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "一撒轻云埋晓凉，等闲曾入汉宫庄。",
      "千年抛掷瑶池远，化作云阶月地香。"
    ]
  },
  {
    "id": "2e89e420271fbf0cc24f5533e2cd3f94",
    "title": "寻梅",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "春山合碧映春泉，今日寻梅忆去年。",
      "阴径谁知藏造化，晴花一树锁寒烟。"
    ]
  },
  {
    "id": "2e89e420271fbf0c8435a6e3835a81ad",
    "title": "野步寻梅",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "夕阳一半落群峰，寒叶零霜野望空。",
      "阴谷忽然逢造化，小梅枝上见春风。"
    ]
  },
  {
    "id": "2e89e420271fbf0cd4f42d7c0d0a666f",
    "title": "饯梅",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "半逐清流半委尘，残花枝上又纷纷。",
      "晚来犹自东风恶，吹得幽香满涧云。"
    ]
  },
  {
    "id": "2e89e420271fbf0c46d2838508c1ece2",
    "title": "杜鹃",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "锦江宫苑已成尘，啼血千年恨益深。",
      "月满空山花满地，一声愁杀未归人。"
    ]
  },
  {
    "id": "2e89e420271fbf0c84217c0762d1649a",
    "title": "孤雁其二",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "饮啄堪怜久弗齐，念群零落楚云西。",
      "羽翰纵有飞高势，月满芦花又独栖。"
    ]
  },
  {
    "id": "2e89e420271fbf0c0b5bb9fd51de5613",
    "title": "雨夜闻猿",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "山风吹满石床云，花落红缸夜欲分。",
      "唤起十年乡国恨，一声猿向雨中闻。"
    ]
  },
  {
    "id": "2e89e420271fbf0c51cce50fc48ec9cb",
    "title": "空斋",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "空斋日日清吟过，溪上梅开也不知。",
      "坐久正愁炉火冷，北风吹折蠹杉枝。"
    ]
  },
  {
    "id": "2e89e420271fbf0ca50b05a144887259",
    "title": "书山家",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "山家元住石桥西，篱落周遭尽药畦。",
      "剥啄柴门人未应，鹧鸪飞上野棠梨。"
    ]
  },
  {
    "id": "2e89e420271fbf0ce7b9e142798820d7",
    "title": "春日书壁",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "开尽桃花落尽梅，衡门寂寂掩苍苔。",
      "多情惟有双飞燕，不道人贫便不来。"
    ]
  },
  {
    "id": "2e89e420271fbf0c6f7b061e8867079c",
    "title": "凤凰台怀古",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "凭高北望旧神州，江绕秦淮万古流。",
      "塞草寒沙埋战血，更无林叶共伤秋。"
    ]
  },
  {
    "id": "2e89e420271fbf0c2ae21d69cd8c389a",
    "title": "隐居",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "床有诗书壁有琴，翠筠佳木午窗阴。",
      "只因知得清闲贵，是事从今不动心。"
    ]
  },
  {
    "id": "2e89e420271fbf0c2ae21d69d7af5bf8",
    "title": "隐居",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "身居修竹茂林间，婆饼声中白昼闲。",
      "此地遁潜无不可，何须更买沃洲山。"
    ]
  },
  {
    "id": "2e89e420271fbf0ce924d889608fc9ca",
    "title": "过朴翁故居",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "电露荣华一梦休，琴书多是越僧收。",
      "年年柳下游人过，指点春风认竹楼。"
    ]
  },
  {
    "id": "2e89e420271fbf0c02432ff5e1956af1",
    "title": "书酒楼壁",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "春光知我上高楼，楼外飞花逐水流。",
      "蜀魄一声云尽碧，淡烟芳草夕阳收。"
    ]
  },
  {
    "id": "2e89e420271fbf0cd36378adb5516962",
    "title": "春日书僧舍壁",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "一宿山中万虑忘，石泉声细鸟声长。",
      "落花满地游人去，寂寞棋窗又夕阳。"
    ]
  },
  {
    "id": "2e89e420271fbf0cd36378ada683daef",
    "title": "春日书僧舍壁",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "松风声里草堂幽，欲问归津又小留。",
      "人自看诗春自老，毋烦海燕说闲愁。"
    ]
  },
  {
    "id": "2e89e420271fbf0c7aba9fc5a015625f",
    "title": "呈岳总卿",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "黄尘漠漠路漫漫，旧钓空思水国寒。",
      "乡信不来云树远，斜阳无语下栏干。"
    ]
  },
  {
    "id": "2e89e420271fbf0c2974760e571e5b3f",
    "title": "伤春",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "白发伤春又一年，闲将心事卜金钱。",
      "梨花瘦尽东风软，商略平生到杜鹃。"
    ]
  },
  {
    "id": "2e89e420271fbf0cdfb47eb1b293e50c",
    "title": "菖蒲",
    "authorName": "吴惟信",
    "authorId": "2e89e420271fbf0cd1457b72d1457b72",
    "dynasty": "宋",
    "content": [
      "一掬寒泉块石头，两三茎叶弄轻柔。",
      "梦回一霎龙湫雨，五月轩窗也带秋。"
    ]
  },
  {
    "id": "2e89e4202734b88bf287d625361a6287",
    "title": "咏钓台",
    "authorName": "潘畤",
    "authorId": "2e89e4202734b88bffeed84c82c25591",
    "dynasty": "宋",
    "content": [
      "不到危台久，重来恰十年。",
      "壮怀今扫尽，遗象只依然。",
      "老我从疏拙，微官合弃捐。",
      "归来营钓艇，长此卧风烟。"
    ]
  },
  {
    "id": "2e89e4202734b88bf287d625eed3edcf",
    "title": "咏钓台",
    "authorName": "潘畤",
    "authorId": "2e89e4202734b88bffeed84c82c25591",
    "dynasty": "宋",
    "content": [
      "古屋颠岩上，荒祠落叶中。",
      "乞灵无俗驾，垂世有高风。",
      "鸟语谷相答，鱼游溪若空。",
      "徘徊欲忘去，船背夕阳红。"
    ]
  },
  {
    "id": "2e89e420274a056705128e748efb1d78",
    "title": "淮安园",
    "authorName": "王直方",
    "authorId": "2e89e420274a0567fc2c7c478f1d4362",
    "dynasty": "宋",
    "content": [
      "贤王经别墅，深窈近严城。",
      "花竹四时好，宾朋一座倾。",
      "阖奁争弈罢，击钵记诗成。",
      "明日朝天去，门扃鸟雀惊。"
    ]
  },
  {
    "id": "2e89e420274a056716d6885368927b88",
    "title": "上巳游金明池",
    "authorName": "王直方",
    "authorId": "2e89e420274a0567fc2c7c478f1d4362",
    "dynasty": "宋",
    "content": [
      "游丝堕絮惹行人，酒肆歌楼驻画轮。",
      "凤管遏回云冉冉，龙舟冲破浪粼粼。",
      "日斜黄伞归驰道，风约青帘认别津。",
      "朝野欢娱真有象，壶中要看四时春。"
    ]
  },
  {
    "id": "2e89e420274a05673a192c18889fa1ea",
    "title": "蜡梅",
    "authorName": "王直方",
    "authorId": "2e89e420274a0567fc2c7c478f1d4362",
    "dynasty": "宋",
    "content": [
      "纷纷红紫虽无韵，映带园林却要渠。",
      "谁遗一枝香最胜，故应有客问何如。"
    ]
  },
  {
    "id": "2e89e420274a0567dd44e76b6874c188",
    "title": "玉蕊花",
    "authorName": "王直方",
    "authorId": "2e89e420274a0567fc2c7c478f1d4362",
    "dynasty": "宋",
    "content": [
      "阆苑瑶林春晚芳，仙妃舞困卸霓裳。",
      "蠙珠委地隳云佩，尚带天边风露香。"
    ]
  },
  {
    "id": "2e89e420274a05676308ae12e5fab809",
    "title": "题清芬阁",
    "authorName": "王直方",
    "authorId": "2e89e420274a0567fc2c7c478f1d4362",
    "dynasty": "宋",
    "content": [
      "人以诗自业，在唐如蜂房。",
      "香英众采撷，论功归其王。",
      "恭维少陵老，实提六义纲。",
      "人能分一体，犹足生辉光。",
      "元英萧散人，亦以诗道昌。",
      "馀隽独不吮，嘉殽常自将。",
      "沧江下千寻，便足知流长。",
      "元英不可见，看取尚书郎。"
    ]
  },
  {
    "id": "2e89e420275adfeff33391fc767a09fb",
    "title": "游大涤",
    "authorName": "王溉",
    "authorId": "2e89e420275adfefd1457b72d1457b72",
    "dynasty": "宋",
    "content": [
      "山合群峰路屈盘，溪行九折势蜿蜒。",
      "云根长伴仙人迹，元盖潜通大涤天。",
      "玉殿香消人寂寂，石坛花落草芊芊。",
      "黄冠解识寻幽兴，为洗寒铛煮碧泉。"
    ]
  },
  {
    "id": "2e89e420275adfef2230374cb716c962",
    "title": "老人村",
    "authorName": "王溉",
    "authorId": "2e89e420275adfefd1457b72d1457b72",
    "dynasty": "宋",
    "content": [
      "山前老泽经行路，百岁翁翁犹健步。",
      "非仙非佛非鬼神，不识人间盐与醋。",
      "嗜欲既浅亦机深，窟宅宜与仙家邻。"
    ]
  },
  {
    "id": "2e89e42027696d656e3e55291cb3fc84",
    "title": "题环锦亭",
    "authorName": "赵善卞",
    "authorId": "2e89e42027696d65d1457b72d1457b72",
    "dynasty": "宋",
    "content": [
      "百世垂芳在一经，茂林修竹读书声。",
      "园池日涉皆成趣，景物天然分外清。",
      "聊复垂纶藏渭钓，等闲释耒起莘耕。",
      "知君自有真良贵，岂羡斯亭锦得名。"
    ]
  },
  {
    "id": "2e89e4202773a4b65bfbf8b170113e40",
    "title": "送周知丞之官桐庐",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "潮满桐江上，秋风洗印时。",
      "字民知最近，占位莫嫌卑。",
      "纸尾书名大，松边得句迟。",
      "定怀东阁老，无复寄来诗。"
    ]
  },
  {
    "id": "2e89e4202773a4b64edc8d498826280c",
    "title": "梅",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "欲问孤山讯，蹇驴行晓晴。",
      "一枝篱外见，数点雪中明。",
      "太洁难为友，群芳让作兄。",
      "何如伴高隐，岂必尽调羹。"
    ]
  },
  {
    "id": "2e89e4202773a4b64b0eb36e67a4db84",
    "title": "送周子馀赴松阳簿",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "长松虽剧县，主簿却优闲。",
      "溪浅清见石，斋空静对山。",
      "吏嚚嫌讼省，乡狭觉民艰。",
      "独称诗人意，行吟苔竹间。"
    ]
  },
  {
    "id": "2e89e4202773a4b6c2a09057afd44705",
    "title": "琵琶亭下问舟",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "西亭问津处，白傅此曾游。",
      "无复锦弦曲，空停估客舟。",
      "抛江春浪静，传柝夜烽收。",
      "最爱庐峰峭，相随过别州。"
    ]
  },
  {
    "id": "2e89e4202773a4b69edb90a2d91f5611",
    "title": "重游仙岩观瀑",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "四山云雾重，况复值梅天。",
      "瀑注玉函碧，派从银汉连。",
      "飞来三百尺，流润几千年。",
      "仙者路安在，翠萝青霭边。"
    ]
  },
  {
    "id": "2e89e4202773a4b61f1471551f00acc4",
    "title": "送西外赵知宗",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "三山蓬阆近，贺白是仙才。",
      "去领宗盟事，知从韦素来。",
      "几人留北阙，独棹向南台。",
      "踏雨江头别，西陵潮已回。"
    ]
  },
  {
    "id": "2e89e4202773a4b6f2a016239774bf63",
    "title": "题王宪使沧浪阁",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "城池浸空碧，鉴影复观心。",
      "孺子去何在，此歌传至今。",
      "一奁凉月白，万井市声沉。",
      "坎止宁劳问，凭栏意独深。"
    ]
  },
  {
    "id": "2e89e4202773a4b62f4a236b0b736cbc",
    "title": "过彭泽",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "井邑已非旧，柴桑里尚存。",
      "春风三亩宅，落日数家村。",
      "隔树闻鸡犬，编氓半子孙。",
      "颓然孤垄在，寒菊绕松根。"
    ]
  },
  {
    "id": "2e89e4202773a4b64611e1543a9b79d5",
    "title": "渔父",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "生不事农耕，悠然一舸轻。",
      "沅湘依旧绿，秦汉几回更。",
      "晚脍杂香茝，夜醺歌濯缨。",
      "岂同驰骛者，只欲钓虚名。"
    ]
  },
  {
    "id": "2e89e4202773a4b60707199cb3760874",
    "title": "种玉亭为黄元信赋",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "锄遍苍苔色，梅花近地移。",
      "山深藏美璞，春到长新枝。",
      "草木初分润，冰霜久结知。",
      "百年封殖在，终与鼎鬵期。"
    ]
  },
  {
    "id": "2e89e4202773a4b6cbd5329c90a84b0e",
    "title": "赋鲥鱼得真字",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "寒碧湛无尘，前溪得细鳞。",
      "香堪配杞菊，味不数菰莼。",
      "玉露双酘熟，秋风一箸新。",
      "钓缗吾自有，何用觅玄真。"
    ]
  },
  {
    "id": "2e89e4202773a4b6c9177c8e2b4292dc",
    "title": "丙午普觉看梅",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "寂寂西岩寺，何人访静来。",
      "重寻旧游地，惟有道师梅。",
      "树蠹应留雪，香清不受埃。",
      "可堪玄鬓改，春已隔年催。"
    ]
  },
  {
    "id": "2e89e4202773a4b67140518dbb1e1f8c",
    "title": "呈叶先生侍郎",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "位虽奎阁贵，独处一斋空。",
      "还以经纶事，全归著述中。",
      "闲心同野水，煦物尽春风。",
      "掩面将何向，西楹奠已终。"
    ]
  },
  {
    "id": "2e89e4202773a4b61d083fe2a3942cd4",
    "title": "喜曹东畎迁大理寺簿",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "九衢多雨后，庭下草痕新。",
      "终拟持平手，来为折槛人。",
      "印开桐荫午，吟久烛花春。",
      "却恨无来客，分题寄所亲。"
    ]
  },
  {
    "id": "2e89e4202773a4b60b54bbb7b439be5e",
    "title": "嘉禾兴圣院",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "禅关自幽阒，竹亦号真如。",
      "况是龙潜地，曾经凤食馀。",
      "土深抱节密，林净著行疏。",
      "谁谓乾淳达，清阴只似初。"
    ]
  },
  {
    "id": "2e89e4202773a4b6bf32b2da444f732a",
    "title": "重游法空寺",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "寺在方山顶，山深不厌登。",
      "瀑飞明月峡，桥渡夕阳僧。",
      "万法元皆妄，馀生了未能。",
      "累累塔边冢，几见谷为陵。"
    ]
  },
  {
    "id": "2e89e4202773a4b661d1423b0f59c9fb",
    "title": "悼卢次元",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "屈贾幽沉地，单车去不归。",
      "湘江清见底，吟魄远何依。",
      "行旐冲残雨，新楸掩落晖。",
      "谁收遗箧稿，有子未胜衣。"
    ]
  },
  {
    "id": "2e89e4202773a4b626c225644914ebc0",
    "title": "失题",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "此是夕郎宅，曾经左纬吟。",
      "数联渔父曲，万顷碧波心。",
      "月上白蘋渚，秋生古树阴。",
      "当年濯缨处，清彻到如今。"
    ]
  },
  {
    "id": "2e89e4202773a4b6a766e085dcfa5f5b",
    "title": "凤凰台",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "昔年禅诵地，荒草夕阳台。",
      "仪凤有谁识，游人独上来。",
      "古桐阴覆井，丛竹笋穿苔。",
      "千古几兴废，北风吹雁回。"
    ]
  },
  {
    "id": "2e89e4202773a4b6db90e8d0c87bff56",
    "title": "答东阁",
    "authorName": "刘植",
    "authorId": "2e89e4202773a4b6d1457b72d1457b72",
    "dynasty": "宋",
    "content": [
      "盎乏储空谩自豪，掬泉当酒味尤高。",
      "卖文近觉马卿倦，脱赠今无范叔袍。",
      "松下耕樵相尔汝，人间膏火自煎熬。",
      "荆山山里山如壁，壁罅犹堪种碧桃。"
    ]
  },
  {
    "id": "2e89e420277bab2f4d13347765016b47",
    "title": "游黄山留题",
    "authorName": "赵日岩",
    "authorId": "2e89e420277bab2fd1457b72d1457b72",
    "dynasty": "宋",
    "content": [
      "半空岚翠滴楼台，物象冥搜入剪裁。",
      "云散峭峰殊华岳，仙留灵迹胜天台。",
      "丹砂水暖岩前涌，紫术花香洞口开。",
      "为问神仙住何处，寄诗还许到蓬莱。"
    ]
  },
  {
    "id": "2e89e4202785e4c7289ce48cf860aaca",
    "title": "高塘桥",
    "authorName": "高衡孙",
    "authorId": "2e89e4202785e4c7d1457b72d1457b72",
    "dynasty": "宋",
    "content": [
      "碧荷色犹懒，紫花香渐多。",
      "过桥通故里，分界入新河。",
      "土润何劳治，沙平不用磨。",
      "衣冠今已矣，从此想鸣珂。"
    ]
  },
  {
    "id": "2e89e420278ab586c648e0ed6fdf78b7",
    "title": "留宿灵岩",
    "authorName": "高景山",
    "authorId": "2e89e420278ab586d1457b72d1457b72",
    "dynasty": "宋",
    "content": [
      "雪霁寒威峻，山空晚色新。",
      "我来何所羡，一夕暂闲身。",
      "法鼓震虚空，灵岩绍祖风。",
      "老僧禅定后，龙虎自相逢。"
    ]
  },
  {
    "id": "2e89e42027a67cb97fa7414a1d2c0e49",
    "title": "万杉寺",
    "authorName": "史文卿",
    "authorId": "2e89e42027a67cb9d1457b72d1457b72",
    "dynasty": "宋",
    "content": [
      "君恩报答果何如，手植松杉一万株。",
      "溪足断边横略彴，峰头好处见浮屠。",
      "凤书御墨藏飞白，龙吐山泉散作珠。",
      "包帚祝尧同此类，刻崖大庆拟嵩呼。"
    ]
  },
  {
    "id": "2e89e42027a67cb9bb43fac186a4054b",
    "title": "种梅",
    "authorName": "史文卿",
    "authorId": "2e89e42027a67cb9d1457b72d1457b72",
    "dynasty": "宋",
    "content": [
      "呼僮耕云种瑶树，斗挂青冥下风露。",
      "隔林野鹤不知寒，为我飞来复飞去。"
    ]
  },
  {
    "id": "2e89e42027a67cb9bb43fac109d4d247",
    "title": "种梅",
    "authorName": "史文卿",
    "authorId": "2e89e42027a67cb9d1457b72d1457b72",
    "dynasty": "宋",
    "content": [
      "素与梅花自有缘，又移几本种庭前。",
      "镜中一半闲风月，不属王郎载雪船。"
    ]
  },
  {
    "id": "2e89e42027a67cb93b5f26a1d6fe6d4e",
    "title": "惜春",
    "authorName": "史文卿",
    "authorId": "2e89e42027a67cb9d1457b72d1457b72",
    "dynasty": "宋",
    "content": [
      "秀麦条桑剪剪寒，锦屏残梦怯衣单。",
      "惜春只怕春归去，多插瓶花在处安。"
    ]
  },
  {
    "id": "2e89e42027a67cb91c028bc9b133656c",
    "title": "秋词",
    "authorName": "史文卿",
    "authorId": "2e89e42027a67cb9d1457b72d1457b72",
    "dynasty": "宋",
    "content": [
      "写就秋词雁影稀，背灯无语独眠迟。",
      "画栏点滴芭蕉雨，一夜将愁向阿谁。"
    ]
  },
  {
    "id": "2e89e42027a67cb91c028bc98816a900",
    "title": "秋词",
    "authorName": "史文卿",
    "authorId": "2e89e42027a67cb9d1457b72d1457b72",
    "dynasty": "宋",
    "content": [
      "桂枝风动小山幽，雨过陂池水漫流。",
      "拟作楚骚吟未了，一行新雁数声秋。"
    ]
  },
  {
    "id": "2e89e42027a67cb904bb3068c361d450",
    "title": "枯梅",
    "authorName": "史文卿",
    "authorId": "2e89e42027a67cb9d1457b72d1457b72",
    "dynasty": "宋",
    "content": [
      "樛枝半著古苔痕，万斛寒香一点春。",
      "总为古今吟不尽，十分清瘦似诗人。"
    ]
  },
  {
    "id": "2e89e42027a67cb972e138d754059b4b",
    "title": "偶成",
    "authorName": "史文卿",
    "authorId": "2e89e42027a67cb9d1457b72d1457b72",
    "dynasty": "宋",
    "content": [
      "一生富贵皆空梦，千古英雄只断碑。",
      "几欲含毫作天问，西风吹恨入江篱。"
    ]
  },
  {
    "id": "2e89e42027bb16366b3ebb93192562b3",
    "title": "九日登屏山",
    "authorName": "谢尧仁",
    "authorId": "2e89e42027bb1636d1457b72d1457b72",
    "dynasty": "宋",
    "content": [
      "有约携壶九日游，扶筇选胜豁双眸。",
      "天空晴送群峰翠，野旷寒生落木愁。",
      "浊酒故饶狂士态，黄花羞插老人头。",
      "凭高不管风吹帽，坐破屏山一色秋。"
    ]
  },
  {
    "id": "2e89e42027bb1636a68fb3d75ee5aed3",
    "title": "咏芍药",
    "authorName": "谢尧仁",
    "authorId": "2e89e42027bb1636d1457b72d1457b72",
    "dynasty": "宋",
    "content": [
      "花蓓大如拳，花面或径尺。",
      "紫者栖紫鸾，黄者浴黄鹄。",
      "或似扶桑枝，推上一轮赤。",
      "或似玻璃盆，稍久擎无力。",
      "又有似平叔，爱矜素粉白。",
      "又有似蜀人，喜染天水碧。",
      "或似包绿锦，未放丹砂折。",
      "或似浴青囊，未放沉麝发。",
      "应须和露剪，莫使见日色。",
      "广陵精神全，免笑花无骨。"
    ]
  },
  {
    "id": "2e89e42027bb16369775c753d4877d46",
    "title": "荷花",
    "authorName": "谢尧仁",
    "authorId": "2e89e42027bb1636d1457b72d1457b72",
    "dynasty": "宋",
    "content": [
      "奇奇水上花，湛湛花下水。",
      "花得水扶持，水因花富贵。",
      "当中既植藕，四畔还种苇。",
      "自然秋风生，便有江湖意。"
    ]
  },
  {
    "id": "2e89e42027bb16369ef2b3a7f99ec2f6",
    "title": "酴醾",
    "authorName": "谢尧仁",
    "authorId": "2e89e42027bb1636d1457b72d1457b72",
    "dynasty": "宋",
    "content": [
      "下腾赤蛟身，上抽碧龙头。",
      "千枝蟠一盖，一盖簪万毬。",
      "花要带月看，香要和露收。",
      "一点落衣袂，经月气未休。",
      "一点入酿瓮，经岁味尚留。"
    ]
  },
  {
    "id": "2e89e42027cb269c0295b83c35ff7a8a",
    "title": "杨柳",
    "authorName": "陆壑",
    "authorId": "2e89e42027cb269cd1457b728e2cfdc2",
    "dynasty": "宋",
    "content": [
      "破箧犹存旧赐香，轻将魂梦别昭阳。",
      "只知镜里春难驻，谁道人间夜更长。",
      "父母家贫容不得，君王恩重死难忘。",
      "东风二月垂杨柳，犹解飞花入禁墙。"
    ]
  },
  {
    "id": "2e89e42027cb269cfe101b06dc1841d7",
    "title": "天台道中",
    "authorName": "陆壑",
    "authorId": "2e89e42027cb269cd1457b728e2cfdc2",
    "dynasty": "宋",
    "content": [
      "萧飒西风吹帽纱，征途近晚欲停车。",
      "峰回路转六七里，犬吠鸡鸣三四家。",
      "采药人归闻术气，寻仙路远梦桃花。",
      "买来山酿全如水，亦解昏昏到日斜。"
    ]
  },
  {
    "id": "2e89e42027cb269ca47b807d633641b7",
    "title": "朱槿花",
    "authorName": "陆壑",
    "authorId": "2e89e42027cb269cd1457b728e2cfdc2",
    "dynasty": "宋",
    "content": [
      "壁槿扶疏当缚篱，山深不用掩山扉。",
      "客来踏破松梢月，鹤向主人头上飞。"
    ]
  },
  {
    "id": "2e89e42027cb269ca175c06a395a8b84",
    "title": "享神辞",
    "authorName": "陆壑",
    "authorId": "2e89e42027cb269cd1457b728e2cfdc2",
    "dynasty": "宋",
    "content": [
      "山兮如慕，水兮如诉，问故宫兮莽何许。有翼其宇，有百其堵，中冕旒兮冠佩以序。",
      "邦伯维主，酒醴维醹，我民兮曰毋沴我土。"
    ]
  },
  {
    "id": "2e89e42027e01cb5367835483183f599",
    "title": "望洞阳",
    "authorName": "蔡宰",
    "authorId": "2e89e42027e01cb5d1457b72d1457b72",
    "dynasty": "宋",
    "content": [
      "岁事今无几，清霜苦见侵。",
      "寒深落雁渚，风急捣衣砧。",
      "翠縠纹秋水，斑绡缬雾林。",
      "洞阳栖隐地，楼观白云深。"
    ]
  },
  {
    "id": "2e89e42027e7a5694cc4febc08a999f5",
    "title": "赠医士",
    "authorName": "严嘉谋",
    "authorId": "2e89e42027e7a569d1457b72d1457b72",
    "dynasty": "宋",
    "content": [
      "脉差死活悬三指，灸误风挛废四肢。",
      "宁饵生金餐野葛，有身不可试庸医。"
    ]
  },
  {
    "id": "2e89e42027edf996adbbac11baf62c72",
    "title": "中隐堂二首",
    "authorName": "鲍同",
    "authorId": "2e89e42027edf996d1457b72d1457b72",
    "dynasty": "宋",
    "content": [
      "当年早有菟裘意，岁晚尘埃尚困予。",
      "闻说龙江真可隐，欲将馀日寄仙居。"
    ]
  },
  {
    "id": "2e89e42027edf996adbbac117174ff66",
    "title": "中隐堂二首",
    "authorName": "鲍同",
    "authorId": "2e89e42027edf996d1457b72d1457b72",
    "dynasty": "宋",
    "content": [
      "问舍知君困欲还，才高那得卧南山。",
      "由来甘井人争汲，却恐心闲身未闲。"
    ]
  },
  {
    "id": "2e89e42027f4fec35a4c8484a356644f",
    "title": "和吴顾道暑雪轩",
    "authorName": "王澧",
    "authorId": "2e89e42027f4fec3d1457b72d1457b72",
    "dynasty": "宋",
    "content": [
      "望处疑蓬岛，天长碧海闲。",
      "云霞收玉宇，烟浪涌银山。",
      "茶人清谈里，风生两腋间。",
      "诗成似西岭，高崄不容攀。"
    ]
  },
  {
    "id": "2e89e42027f4fec3b7543eb64fafefd7",
    "title": "和田望再赋暑雪轩",
    "authorName": "王澧",
    "authorId": "2e89e42027f4fec3d1457b72d1457b72",
    "dynasty": "宋",
    "content": [
      "层轩高栋与云侵，照眼嵯峨雪满岑。",
      "寒入栏干欺畏日，烟横图画失遥林。",
      "雍容樽俎开金地，模写风光要玉音。",
      "万里岷峨今更重，太平藩翰作喉襟。"
    ]
  },
  {
    "id": "2e89e42027f4fec34847589f93b326b4",
    "title": "和周通老合江亭",
    "authorName": "王澧",
    "authorId": "2e89e42027f4fec3d1457b72d1457b72",
    "dynasty": "宋",
    "content": [
      "肤使中心若饮冰，合江宴集更思清。",
      "凉风轻拂来幽户，暑雨乍收新霁晴。",
      "萧洒虚亭迎野色，玲珑远水漱溪声。",
      "公馀自得高吟赏，还辔雍容带月行。"
    ]
  },
  {
    "id": "2e89e420280ad332ef114d24c5acdfed",
    "title": "东湖",
    "authorName": "李泽民",
    "authorId": "2e89e420280ad332d1457b72d1457b72",
    "dynasty": "宋",
    "content": [
      "四围图画簇鲜妍，为托湖天汇众川。",
      "蚁运笕泥千嶂满，虹牵堤势两山连。",
      "旌旗耀日鼓鼙壮，冠盖如云罗绮鲜。",
      "才谫冒然兴大役，幸而集事谢群贤。"
    ]
  },
  {
    "id": "2e89e420282c9fa6cda04ffd5f26bfe7",
    "title": "政和壬辰留题石鱼",
    "authorName": "王蕃",
    "authorId": "2e89e420282c9fa6d1457b72d1457b72",
    "dynasty": "宋",
    "content": [
      "冬旱江成渚，维鱼记石棱。",
      "滋濡春遂足，狼戾岁将□。"
    ]
  },
  {
    "id": "2e89e420282c9fa6d9348651c31d0498",
    "title": "凤巢山",
    "authorName": "王蕃",
    "authorId": "2e89e420282c9fa6d1457b72d1457b72",
    "dynasty": "宋",
    "content": [
      "古邑荒凉瞰小溪，青山高与白云齐。",
      "凤凰飞去巢阿阁，未肯重来觅故栖。"
    ]
  },
  {
    "id": "2e89e420282c9fa6d93486514e2ba990",
    "title": "凤巢山",
    "authorName": "王蕃",
    "authorId": "2e89e420282c9fa6d1457b72d1457b72",
    "dynasty": "宋",
    "content": [
      "凤凰飞去听箫韶，燕雀群飞想见嘲。",
      "记取旧时栖止处，莫教鹰隼误来巢。"
    ]
  },
  {
    "id": "2e89e4202834bf0301c14f83dac5e6b7",
    "title": "磨崖碑",
    "authorName": "翟天翼",
    "authorId": "2e89e4202834bf03d1457b72d1457b72",
    "dynasty": "宋",
    "content": [
      "元公具述鲁公书，文象相参翼轸区。",
      "语气一时扬盛德，词锋千古挫凶徒。"
    ]
  },
  {
    "id": "2e89e4202834d9ce3ea5b5eb94de449a",
    "title": "观石鱼",
    "authorName": "赵汝廪",
    "authorId": "2e89e4202834d9ced1457b72d1457b72",
    "dynasty": "宋",
    "content": [
      "预喜金穰验石鳞，□能免俗且怡神。",
      "晓行鲸背占前梦，瑞绝龟陵知几春。",
      "拂石已无题字处，观鱼皆是愿丰人。",
      "片云不为催诗黑，欲雨知予志在民。"
    ]
  },
  {
    "id": "2e89e420284d919d822ad2dc2960d95d",
    "title": "晚晴",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "轻云朝作雨，丽日晚开晴。",
      "岸草葱葱碧，溪流泯泯清。",
      "沙汀眠白鹭，烟树啭黄莺。",
      "涉世心无竞，支颐眼暂明。"
    ]
  },
  {
    "id": "2e89e420284d919dcaa623ea1e5054aa",
    "title": "寄李彬",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "昔日陶彭泽，何尝见督邮。",
      "江淮宽运漕，幕府得优游。",
      "故旧谁青眼，功名要黑头。",
      "相思怀抱恶，注目倚南楼。"
    ]
  },
  {
    "id": "2e89e420284d919daea76d6419dcbd4b",
    "title": "客至",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "曲肱秋梦觉，剥啄打门声。",
      "鹊噪柳阴乱，鸡喧藤架倾。",
      "写诗无阿买，联句有弥明。",
      "饮罢各分袂，月凉风露清。"
    ]
  },
  {
    "id": "2e89e420284d919d84b181c508c06497",
    "title": "秋日书怀",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "骤雨池塘涨，飘风枕簟凉。",
      "野田肥雁鹜，官柳噪蜩螗。",
      "岁月书千古，功名酒一觞。",
      "尘缨如可濯，携女泛沧浪。"
    ]
  },
  {
    "id": "2e89e420284d919df77f4aa248a73bc5",
    "title": "黄通理邀游南湖",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "不踏南湖路，端居两见春。",
      "浮花空过眼，浊酒漫濡唇。",
      "曳杖惟今日，开樽有故人。",
      "何须推物理，行乐及佳辰。"
    ]
  },
  {
    "id": "2e89e420284d919d68f2b82e808fee5c",
    "title": "汪信民载酒令表弟吴迪吉邀予同游南湖",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "古人多龃龉，吾党故徘徊。",
      "表弟邀予出，参军载酒来。",
      "南湖未新柳，东巷且残梅。",
      "但恐辟书至，将军幕府开。"
    ]
  },
  {
    "id": "2e89e420284d919d68f2b82e2a9ade70",
    "title": "汪信民载酒令表弟吴迪吉邀予同游南湖",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "东府文虽下，西津艇未横。",
      "莫愁官长骂，且伴老夫行。",
      "饮酒旧无敌，能诗新有声。",
      "此樽谁可使，待倩许飞琼。"
    ]
  },
  {
    "id": "2e89e420284d919d10fb05d18e66f046",
    "title": "睡起",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "地僻市声远，林深荒径迷。",
      "家贫惟饭豆，肉贵但羹藜。",
      "假贷烦邻里，经营愧老妻。",
      "曲肱聊自乐，午梦破鸣鸡。"
    ]
  },
  {
    "id": "2e89e420284d919ddbb2001a70349b25",
    "title": "月夜与儿曹露坐庭中",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "夜凉云幕卷，人静荜门扃。",
      "扫叶风生砌，钩帘月可庭。",
      "秋怀因酒壮，老眼对儿青。",
      "远愧荀陈氏，应无聚德星。"
    ]
  },
  {
    "id": "2e89e420284d919d05f8b50ee862b61a",
    "title": "社日",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "雨柳垂垂叶，风溪澹澹纹。",
      "清欢唯煮茗，美味祇羹芹。",
      "饮不遭田父，归无遗细君。",
      "东皋农事作，举趾待耕耘。"
    ]
  },
  {
    "id": "2e89e420284d919d28c48600296561ce",
    "title": "南归渡江去家稍近喜而有作",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "晚渡江南岸，村村水竹居。",
      "归心先倦鸟，乐事羡游鱼。",
      "去国清明后，还家谷雨初。",
      "悬知农务急，弛担把犁锄。"
    ]
  },
  {
    "id": "2e89e420284d919ddc485c603c2dd0da",
    "title": "八月十六日夜玩月南湖用老杜韵",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "月减一分魄，风生万壑秋。",
      "山烟连野白，湖水接天流。",
      "妙语怀支遁，清歌欠莫愁。",
      "洼樽聊共酌，无羡玉为舟。"
    ]
  },
  {
    "id": "2e89e420284d919ddb4c133f08b740c5",
    "title": "与宗野宗朴二稚子观蔬圃",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "干禄心无竞，谋生计已疏。",
      "老催吾学圃，贫减汝观书。",
      "细雨同移果，清霜共挽蔬。",
      "何时江海去，蓑笠伴舂锄。"
    ]
  },
  {
    "id": "2e89e420284d919ddb4c133ff3d847b8",
    "title": "与宗野宗朴二稚子观蔬圃",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "闭户无宾客，忘忧赖玉鱼。",
      "迂疏皆识我，贫贱不关渠。",
      "散步惟荒圃，端居且敝庐。",
      "但知师羯末，未可笑宣舒。"
    ]
  },
  {
    "id": "2e89e420284d919dcd15eb84f43a427c",
    "title": "潜心堂",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "潜心便是觅安心，立雪何烦问少林。",
      "羽扇纶巾延客晚，蒲团禅板坐更深。",
      "要先舟壑藏时悟，莫向风幡动处寻。",
      "试抉孤峰云一寸，与民三日作春霖。"
    ]
  },
  {
    "id": "2e89e420284d919d7afd7a558e684c8d",
    "title": "和陈仲邦野步城西",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "寺近仙坛西复西，醉中信足路应迷。",
      "鸣条风劲凋蒲柳，掠岸云低乱鹄鹥。",
      "檐外檀栾森翠巘，门前略彴跨清溪。",
      "葛巾藜杖真潇散，何必狨鞍鞚月题。"
    ]
  },
  {
    "id": "2e89e420284d919d2a16ff47eab5de9f",
    "title": "寄幼盘弟",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "北阙弓旌未见招，茅亭高卧对山椒。",
      "诗成稚子应能诵，酒熟邻翁渐可邀。",
      "宁似杜陵长蹭蹬，不依严武更逍遥。",
      "细思洗马池边路，便是成都万里桥。"
    ]
  },
  {
    "id": "2e89e420284d919d912aed3e117c82ea",
    "title": "寄徐师川",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "司业端能乞酒钱，谁忧坐客冷无毡。",
      "相望建业只千里，不见徐侯今七年。",
      "江水江花同臭味，海南海北各山川。",
      "试问烟波何处好，老夫欲理钓鱼船。"
    ]
  },
  {
    "id": "2e89e420284d919d789af7b6094739d5",
    "title": "暮春感怀",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "雨退飞廉决怒云，百花净尽扫埃尘。",
      "大千沙界乾坤阔，一段江山日月新。",
      "浩荡烟波鲸海晚，漰腾雪浪锦城春。",
      "谁人独采南山蕨，窗外休呼祁孔宾。"
    ]
  },
  {
    "id": "2e89e420284d919d301f7c5b258ab7a9",
    "title": "送朱世英",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "妙净光云覆八荒，经行聚落得清凉。",
      "阎浮檀水心无染，优钵罗花体自香。",
      "赤舄未容趋北阙，绿槐先已兆东墙。",
      "应真外见中和色，岂在眉间一点黄。"
    ]
  },
  {
    "id": "2e89e420284d919d301f7c5b89d3bd13",
    "title": "送朱世英",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "漠漠薰风锦旆翻，彩衣聊复殿名藩。",
      "行藏有道朱弦直，表里无瑕白玉温。",
      "燕寝妙香凝碧缕，夜谈孤月落金盆。",
      "试将执拂拈槌手，行秉玄圭侍至尊。"
    ]
  },
  {
    "id": "2e89e420284d919d301f7c5bc422b1e5",
    "title": "送朱世英",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "短褐登门每自惭，仅同太史滞周南。",
      "沈迷晚学三无漏，懒慢长疑七不堪。",
      "平日漫悬高士榻，此行应共德公谈。",
      "他年解组归来日，尚许南荣见老聃。"
    ]
  },
  {
    "id": "2e89e420284d919dea08ca2ba77cc82b",
    "title": "怀吴迪吉",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "朔风吹鬓幅巾斜，饭了呼童碾露芽。",
      "竹影萧萧围我舍，溪流渺渺对君家。",
      "古心莫为世情改，老眼聊凭文字遮。",
      "安得一蓑烟雨里，小船载酒卧芦花。"
    ]
  },
  {
    "id": "2e89e420284d919da7592c84fab70253",
    "title": "送汪叔野水芝法酝",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "屏居不到日边久，安得黄封印赤泥。",
      "折遍溪堂红菡萏，酿成湘酎碧玻璃。",
      "洞庭春色名应减，道院丹泉价益低。",
      "聊挹小樽供寿母，烦君自注玉东西。"
    ]
  },
  {
    "id": "2e89e420284d919db9a230f93e7cb3ee",
    "title": "次董之南韵",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "门外远山肤寸碧，堂前溪水半篙深。",
      "仰看老鹤有清兴，静听幽琴无俗音。",
      "三釜及亲君养志，一瓢在巷我甘心。",
      "向平婚嫁何年毕，杖策长随支道林。"
    ]
  },
  {
    "id": "2e89e420284d919dd4de4a62bde9d320",
    "title": "次季智伯韵",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "薄有田园百不忧，诗书自乐更无求。",
      "形容风月三千首，笑傲林泉四十秋。",
      "岂意骑鲸寻李白，真成梦蝶化庄周。",
      "谁能倒激西江水，洗我胸中万斛愁。"
    ]
  },
  {
    "id": "2e89e420284d919d294c2f140e97c41f",
    "title": "寄饶葆光",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "先生骨相不封侯，卜居但得林塘幽。",
      "家藏蠹简几千卷，手校韦编三十秋。",
      "相知四海孰青眼，高卧一庵今白头。",
      "襄阳耆旧节独苦，只有庞公不入州。"
    ]
  },
  {
    "id": "2e89e420284d919de7869ae40c20b9be",
    "title": "和饶正叔梅花",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "疏影横斜月色新，肌肤清瘦不禁春。",
      "侵凌腊雪寒先觉，漏泄东风信最真。",
      "光滉妆台人未起，香迷野径蝶难亲。",
      "飘零点破苍苔地，安得灵犀为辟尘。"
    ]
  },
  {
    "id": "2e89e420284d919de41b5a7f78ef8831",
    "title": "与诸人集陈公美书堂观雪以朔雪洗尽烟岚昏为韵探得烟字",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "踏雪敲门愧履穿，孟公饮我酒盈船。",
      "卷帘光动山人帐，入户寒侵坐客毡。",
      "急洒江村迷静练，深藏茅舍认孤烟。",
      "明年策马长安去，谁念清吟孟浩然。"
    ]
  },
  {
    "id": "2e89e420284d919d4084a3f17f931954",
    "title": "王立之寄书言其子阿宜渐学作诗及问余稚子梦玉安否作诗奉戏",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "求田问舍是何时，随分生涯可乐饥。",
      "梦玉今年初学语，阿宜他日定能诗。",
      "两家子弟俱无恙，一体文章是有师。",
      "但得耕桑了门户，吾人不用宁馨儿。"
    ]
  },
  {
    "id": "2e89e420284d919d182672307a3253ac",
    "title": "复用前韵寄李声之子阿大",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "东都曾见汝生时，客舍孤吟夜忍饥。",
      "忆昨能为鸐鹆舞，只今应诵脊令诗。",
      "傥无气节如元礼，便有功名似药师。",
      "问道若知真理窟，且分馀论及吾儿。"
    ]
  },
  {
    "id": "2e89e420284d919dbde383b7623e25b7",
    "title": "琴",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "风撼丝桐带月明，羽人乘醉截秋声。",
      "七弦妙制饶仙品，二尺良材称道情。",
      "池小未开春浪泛，岳低犹欠暮云生。",
      "何妨乞与元中术，临化无妨膝上横。"
    ]
  },
  {
    "id": "2e89e420284d919dfdf31ff3938f92ff",
    "title": "秋",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "异乡寒觉早，故国信来稀。",
      "秋风江上望，一雁正南飞。"
    ]
  },
  {
    "id": "2e89e420284d919dd23dd987a1485cb3",
    "title": "墨梅其一",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "朝见一枝吐，暮吟疏影寒。",
      "亭亭不解语，助我青毫端。"
    ]
  },
  {
    "id": "2e89e420284d919df5fa810f026d56e5",
    "title": "题叠翠轩",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "星落江东化梵宫，楼台金碧骇鱼龙。",
      "此轩端有南康趣，只欠匡庐五老峰。"
    ]
  },
  {
    "id": "2e89e420284d919d53212faa9a94d956",
    "title": "闻幼盘弟归喜而有作",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "门前杨柳未藏鸦，溪上樱桃已着花。",
      "午梦觉来闻好语，阿连有信欲还家。"
    ]
  },
  {
    "id": "2e89e420284d919d53212faa57c6abd8",
    "title": "闻幼盘弟归喜而有作",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "风雨多年不对床，便当携被过溪堂。",
      "曲肱但作吉祥卧，浇舌惟无般若汤。"
    ]
  },
  {
    "id": "2e89e420284d919d379039b186eb6275",
    "title": "春雪",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "未放温风破柳条，先教庭树雪花飘。",
      "初疑乾雨从空堕，不觉香酥著地消。"
    ]
  },
  {
    "id": "2e89e420284d919d379039b18c2e4162",
    "title": "春雪",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "天公不愤小桃开，故剪瑶花伴落梅。",
      "后夜月明风更恶，有人无语独登台。"
    ]
  },
  {
    "id": "2e89e420284d919d191993cbd1c202bc",
    "title": "梅六首",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "罗浮山下月纷纷，曾共苏仙醉一樽。",
      "不是玉妃来堕世，梦中底事见冰魂。"
    ]
  },
  {
    "id": "2e89e420284d919d191993cb77e485f9",
    "title": "梅六首",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "城中桃李休相笑，林下清风汝未知。",
      "本是前村深处物，竹篱茅舍却相宜。"
    ]
  },
  {
    "id": "2e89e420284d919d191993cb91dd4ec5",
    "title": "梅六首",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "镂冰叠雪斗清盈，莫笑肌肤太瘦生。",
      "底事狂风催结子，要当煮酒趁清明。"
    ]
  },
  {
    "id": "2e89e420284d919d191993cb8415fe0d",
    "title": "梅六首",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "暗香疏影浑无赖，雨打风吹更可怜。",
      "嚼蕊但能供我醉，点妆应是为君妍。"
    ]
  },
  {
    "id": "2e89e420284d919d191993cb0072f8d6",
    "title": "梅六首",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "杨花榆荚风流浅，秾李夭桃气味凡。",
      "只有寒香无俗韵，不烦吹笛恼掺掺。"
    ]
  },
  {
    "id": "2e89e420284d919d191993cb1e78da09",
    "title": "梅六首",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "老大无人伴我闲，忆梅幽意颇相关。",
      "不如移植溪堂后，免使凡夫俗手攀。"
    ]
  },
  {
    "id": "2e89e420284d919d57d141b0bab3b74f",
    "title": "戏题百叶梅花",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "细朵斜枝恼意香，月明疏影媚横塘。",
      "悬知不结青青子，故作无情淡淡妆。"
    ]
  },
  {
    "id": "2e89e420284d919da7c5214cce97c526",
    "title": "春词",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "蒲芽荇带绕清池，锦缆牵船水拍堤。",
      "好是淡烟疏雨里，远峰青处子规啼。"
    ]
  },
  {
    "id": "2e89e420284d919da7c5214c7ec950f3",
    "title": "春词",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "午睡醒来炷晚香，麝煤冉冉袭衣裳。",
      "垂杨莫道无才思，故遣飞花入洞房。"
    ]
  },
  {
    "id": "2e89e420284d919da7c5214c4ceaf426",
    "title": "春词",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "曲栏干外柳垂垂，罗幕风轻燕子飞。",
      "独倚危楼思往事，落红撩乱点春衣。"
    ]
  },
  {
    "id": "2e89e420284d919da7c5214c587364d8",
    "title": "春词",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "豆蔻梢头春事休，风飘万点只供愁。",
      "杜鹃啼破三更月，梦绕云间百尺楼。"
    ]
  },
  {
    "id": "2e89e420284d919da7c5214c9ec1d0ce",
    "title": "春词",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "院落帘垂春日长，嫩晴天气牡丹香。",
      "细看玉面天然白，不及姚家宫样黄。"
    ]
  },
  {
    "id": "2e89e420284d919da7c5214c9fe54635",
    "title": "春词",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "门前杨柳暗沙汀，雨湿东风未放晴。",
      "点点落花春事晚，青青芳草暮愁生。"
    ]
  },
  {
    "id": "2e89e420284d919dda63f1c25fafe55e",
    "title": "城南",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "院落轻寒犹侧侧，园林黄鸟未交交。",
      "韶光幸自无人觉，谁遣东风染柳梢。"
    ]
  },
  {
    "id": "2e89e420284d919dda63f1c2a3988e22",
    "title": "城南",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "长恐归时已闭关，西坛虽好敢盘桓。",
      "可怜月夜杉松影，输与沙鸥野鹤看。"
    ]
  },
  {
    "id": "2e89e420284d919d8d64009b7e2c1a5c",
    "title": "和饶正叔碧桃绝句",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "未折香枝插鬓鸦，月和疏影上檐牙。",
      "诗人莫作夭桃看，不是玄都观里花。"
    ]
  },
  {
    "id": "2e89e420284d919d37739a355bba0f36",
    "title": "梨花已谢戏作二诗伤之",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "冷香消尽晚风吹，脉脉无言对落晖。",
      "旧日郭西千树雪，今随蝴蝶作团飞。"
    ]
  },
  {
    "id": "2e89e420284d919d37739a358b8519e7",
    "title": "梨花已谢戏作二诗伤之",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "剪剪轻风漠漠寒，玉肌萧瑟粉香残。",
      "一枝带雨墙头出，不用行人着眼看。"
    ]
  },
  {
    "id": "2e89e420284d919d95e5ffa8a7ff93ec",
    "title": "寄查多闻",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "谁能货马即求船，分袂都门又一年。",
      "翳翳夏槐联骑语，萧萧秋雨对床眠。"
    ]
  },
  {
    "id": "2e89e420284d919d95e5ffa811017b8e",
    "title": "寄查多闻",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "大梁客舍虽无事，博塞欢娱未称情。",
      "不若夷门搔首坐，倘逢黄发识侯嬴。"
    ]
  },
  {
    "id": "2e89e420284d919dfcd836b97a74a476",
    "title": "醉中排闷",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "白发逢春老更狂，衰颜得酒脸生光。",
      "旋张裙幄林中醉，不管槐花开后忙。"
    ]
  },
  {
    "id": "2e89e420284d919dfcd836b9c7f93179",
    "title": "醉中排闷",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "春来莫学虎头痴，趁取风光二月时。",
      "剩觅吴笺呼阿买，醉中准拟写新诗。"
    ]
  },
  {
    "id": "2e89e420284d919dfcd836b97b363932",
    "title": "醉中排闷",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "溪堂日日春光好，问柳中丞殊未来。",
      "暂辍老妻棋局手，白头相对酌新醅。"
    ]
  },
  {
    "id": "2e89e420284d919dfcd836b995aa2e84",
    "title": "醉中排闷",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "武昌门外柳如烟，想见潘侯枕曲眠。",
      "欲借一帆春水去，江边皆是楚州船。"
    ]
  },
  {
    "id": "2e89e420284d919d57fc5dfb89dca441",
    "title": "送曹圣延刘济道归宜春",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "曹刘翰墨有家风，不学随时语更雄。",
      "莫似溪堂老居士，十年林下坐诗穷。"
    ]
  },
  {
    "id": "2e89e420284d919d57fc5dfb774afd7c",
    "title": "送曹圣延刘济道归宜春",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "家在集云峰下居，门前翠竹尽真如。",
      "道人若许通消息，邀我须凭雁足书。"
    ]
  },
  {
    "id": "2e89e420284d919d4c8e794bc5d55f43",
    "title": "端午绝句二首",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "白发无端种种生，每逢佳节只心惊。",
      "老妻稚子知人意，但把菖蒲酒细倾。"
    ]
  },
  {
    "id": "2e89e420284d919d4c8e794ba485a17c",
    "title": "端午绝句二首",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "病臂懒缠长命缕，破衣羞带赤灵符。",
      "樽中有酒不得醉，忆著三闾屈大夫。"
    ]
  },
  {
    "id": "2e89e420284d919df7f9886706b6f661",
    "title": "南湖绝句戏高彦应司理",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "平湖奁镜净无尘，地接西坛共一云。",
      "安得御风如列子，更邀明月访元君。"
    ]
  },
  {
    "id": "2e89e420284d919df7f98867a938d394",
    "title": "南湖绝句戏高彦应司理",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "野情萧散不便书，老大无心赋子虚。",
      "待借南湖双艓子，绿荷阴里看游鱼。"
    ]
  },
  {
    "id": "2e89e420284d919df7f988676838b6b1",
    "title": "南湖绝句戏高彦应司理",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "芰荷香里文章静，蘋藻汀边职事清。",
      "若使渊明知此味，折腰五斗可忘情。"
    ]
  },
  {
    "id": "2e89e420284d919df7f98867b8e8883e",
    "title": "南湖绝句戏高彦应司理",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "山色波光入座中，笑谈不觉酒杯空。",
      "掾曹莫作刑官看，兼有江湖隐者风。"
    ]
  },
  {
    "id": "2e89e420284d919df7f98867d6b6e546",
    "title": "南湖绝句戏高彦应司理",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "碧瓦朱甍午影凉，软风翻袂送清香。",
      "荷花也似知秋近，故敛羞容避夕阳。"
    ]
  },
  {
    "id": "2e89e420284d919de0ff17faa0b589a2",
    "title": "文美约游南湖戏作绝句",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "疏疏小雨阁春云，步屧轻便不涴尘。",
      "湖上沙鸥莫惊顾，吾曹岂是觅鱼人。"
    ]
  },
  {
    "id": "2e89e420284d919de0ff17fa9708f6d9",
    "title": "文美约游南湖戏作绝句",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "沙井泉甘自试茶，匆匆一饭野僧家。",
      "翛然放棹各归去，不踏城西晚鼓衙。"
    ]
  },
  {
    "id": "2e89e420284d919d773a186a6e9151f7",
    "title": "送王禹锡",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "江南山水只供愁，征雁来时正倚楼。",
      "十里珠帘皆可意，西风吹梦到扬州。"
    ]
  },
  {
    "id": "2e89e420284d919d773a186a050498ef",
    "title": "送王禹锡",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "西风撩竹作秋声，勾引诗人太瘦生。",
      "安得昭华吹玉笛，满船明月送君行。"
    ]
  },
  {
    "id": "2e89e420284d919d5797560df1464837",
    "title": "哭胡民望",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "才闻歌板情难忍，支枕呻吟二竖婴。",
      "天上楼成邀李贺，山中石老失初平。"
    ]
  },
  {
    "id": "2e89e420284d919d5797560dc5d69f84",
    "title": "哭胡民望",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "翻手成文同舍惊，长安日饭五侯鲭。",
      "只因太史多饶舌，曼倩方知是岁星。"
    ]
  },
  {
    "id": "2e89e420284d919d0e954eb4b883daa8",
    "title": "金石台",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "江边怪石老嶙峋，雨洗斑斑翠藓纹。",
      "本是人间无用物，岂应丞相等闲分。"
    ]
  },
  {
    "id": "2e89e420284d919d666abdfa8f16340d",
    "title": "送吴秀才赴辟廱",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "吾家阿连诗，美如青精饭。",
      "君尝从之游，剩馥润青简。",
      "我老世所憎，百推无一挽。",
      "君独频叩门，问我句中眼。",
      "此行赴功名，旧习暂锄铲。",
      "霜清山驿寒，酒醒夜闻雁。",
      "挑灯诵我诗，聊供一笑莞。"
    ]
  },
  {
    "id": "2e89e420284d919dbf0d0c79e087cd69",
    "title": "豫章行",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "豫章栋梁材，托身南山阿。",
      "王者建大厦，匠氏施斧柯。",
      "万夫挽不行，留滞在河浒。",
      "自非浪滔天，何由至王所。",
      "根虽埋土中，叶已随风飞。",
      "惟馀爨下柯，那得复相依。",
      "风吹兼雨打，日居复月诸。",
      "誓朽泥涂间，不及栎与樗。",
      "匠氏慎无悔，豫章当自宽。",
      "人生类如此，才难圣所叹。"
    ]
  },
  {
    "id": "2e89e420284d919d77724fca442b067a",
    "title": "读陶渊明集",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "渊明从远公，了此一大事。",
      "下视区中贤，略不可人意。",
      "不如归田园，万事付一醉。",
      "挥觞赋新诗，诗成聊自慰。",
      "初不求世售，世亦不我贵。",
      "意到语自工，心真理亦邃。",
      "何必闻虞韶，读此可忘味。",
      "我欲追其韵，恨无三尺喙。",
      "嗟叹之不足，作诗示同志。"
    ]
  },
  {
    "id": "2e89e420284d919db10ea155efbffa04",
    "title": "和王立之见赠四首",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "王子遗我诗，五言若长城。",
      "谁谓永嘉末，复闻正始声。",
      "咄嗟千人废，雍容一坐倾。",
      "端能励节义，何必五鼎烹。"
    ]
  },
  {
    "id": "2e89e420284d919db10ea1559a2e667d",
    "title": "和王立之见赠四首",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "蛙蛤没泥涂，鲵鳅游畎浍。",
      "岂知北溟鲲，翱翔九霄外。",
      "长安夸奢子，奔走逐冠盖。",
      "古寺有佳人，幽吟发清籁。"
    ]
  },
  {
    "id": "2e89e420284d919db10ea1558b6e5e8c",
    "title": "和王立之见赠四首",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "按剑毛先生，睨柱蔺相如。",
      "欲市万世名，非由十斛珠。",
      "善养浩然气，外泽心不臞。",
      "桃花自春风，何用赋玄都。"
    ]
  },
  {
    "id": "2e89e420284d919db10ea155554627d5",
    "title": "和王立之见赠四首",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "钟鸣戒夜行，途远畏日暮。",
      "王良鞭骥子，一跃仅十步。",
      "怪事书咄咄，白发生故故。",
      "未暇陈九事，亟归读四库。"
    ]
  },
  {
    "id": "2e89e420284d919d604e3fa5b79c0622",
    "title": "和徐教授与董元达",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "徐稚卧不起，青衫老柴门。",
      "仲舒著繁露，要明王道尊。",
      "相逢非竟日，此怀谁与论。",
      "朗咏鄱阳篇，江南烟雨昏。"
    ]
  },
  {
    "id": "2e89e420284d919dd0a734c6ff746683",
    "title": "吴迪吉载酒永安寺会者十一分韵赋诗以字为韵予用逸字",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "延陵多贤孙，杰然者迪吉。",
      "上书因自讼，宾客禁私觌。",
      "瞑目数归期，闭口防罚直。",
      "谒告呼朋侪，笑谈洗忧戚。",
      "开樽青莲界，逍遥以永日。",
      "翩翩客鼎来，草草筵初秩。",
      "子珍乐易人，开谈见胸臆。",
      "宗鲁与人交，坦然无畛域。",
      "君泽学古谈，论议简而质。",
      "伯更廊庙具，绿发居师席。",
      "泽民泮水英，每试辄中的。",
      "叔野饱书史，胸中万卷积。",
      "文美秉天机，温如苍玉璧。",
      "文康气雄豪，目睨天宇窄。",
      "中邦最清修，操履有绳尺。",
      "乐之似长康，痴绝故无匹。",
      "坐客皆奇才，椎钝莫如逸。",
      "诸人或见赏，颇爱性真率。",
      "不求身后名，但喜杯中物。",
      "世故了不知，一醉吾事毕。"
    ]
  },
  {
    "id": "2e89e420284d919d299d03a8a1fb41cf",
    "title": "谢吴迪吉以麻源桃实法制黄精见遗",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "平生刚直心，真率类狂绞。",
      "居首富儿门，肉食亦不饱。",
      "北堂老发垂，喜惧我心搅。",
      "瘦妻首飞蓬，敢谓美而佼。",
      "妇姑宵不寐，清饿常至卯。",
      "幸赖亲友人，馈送亦稍稍。",
      "崔嵬华子冈，秀岭横参昴。",
      "木桃芘菟竹，岁永樛枝挠。",
      "千年采掇馀，曾近麻姑爪。",
      "喧喧声利区，献酬呈狯狡。",
      "分甘及衡门，古心君独拗。",
      "作诗报嘉惠，质野言非巧。"
    ]
  },
  {
    "id": "2e89e420284d919d994d5b0c41f8aa6b",
    "title": "游逍遥寺以野寺江天豁山扉花木幽为韵探得山字",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "进不骄富贵，立朝如在山。",
      "退若羞贫贱，林泉作阓阛。",
      "喧静本无相，了在一念间。",
      "人皆谙此理，何事可作难。",
      "每月一会面，十客九不闲。",
      "良时况易失，逝者不复还。",
      "老境不汝贷，毛发半已斑。",
      "游从皆胜事，栖息况禅关。",
      "兹会若不勉，对客恐厚颜。",
      "诸人胸旷达，高韵不可攀。",
      "此意固同晓，作诗勉我顽。"
    ]
  },
  {
    "id": "2e89e420284d919dfc80a3986becefb2",
    "title": "游文美清旷亭各以字为韵",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "人生一月间，开口笑几日。",
      "况复岁云暮，在堂悲蟋蟀。",
      "胡不为强欢，唧唧复唧唧。",
      "吾徒尘外姿，开怀见真率。",
      "达如商山皓，清若竹林逸。",
      "相逢各拊掌，一笑万事失。",
      "主人清旷士，作堂记其实。",
      "愿无负此堂，不为势利怵。",
      "时时叙离阔，中散志意毕。"
    ]
  },
  {
    "id": "2e89e420284d919d570c47475fae28c2",
    "title": "怀李希声",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "木落野空旷，天迥江湖深。",
      "登楼眺遐荒，朔风吹壮襟。",
      "望望不能去，勤我思贤心。",
      "此心何所思，思我逍遥子。",
      "挂冠卧秋斋，阅世齐愠喜。",
      "念昔造其室，微言契名理。",
      "击考天玉球，四坐清音起。",
      "别来越三祀，洋洋犹在耳。",
      "宵长梦寐勤，月明渡淮水。"
    ]
  },
  {
    "id": "2e89e420284d919d66f0f0eecc8dc1e9",
    "title": "送临川教授叶端仁赴阙",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "丸丸松柏林，结根临古道。",
      "未逢匠石徒，岁久空合抱。",
      "圣人建明堂，良材日登造。",
      "左右乏先容，地遥安可到。",
      "愿言励岁寒，不改雪霜操。"
    ]
  },
  {
    "id": "2e89e420284d919d66f0f0ee8fd7042c",
    "title": "送临川教授叶端仁赴阙",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "嘉林有石龟，视尾知千龄。",
      "支床气愈老，巢莲身始轻。",
      "钻灼占休咎，胸中疑惑明。",
      "纳锡藏太卜，决策安朝廷。",
      "吾徒昧倚伏，祸福何由徵。"
    ]
  },
  {
    "id": "2e89e420284d919d03afbde6c19b4cc0",
    "title": "同吴迪吉汪信民游西塔寺分韵赋诗以荷花日落酣为韵探得荷花字",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "曲肱清梦残，晓鼓喧鸣鼍。",
      "披衣步庭除，白露倾圆荷。",
      "俄闻剥啄声，佳客来相过。",
      "为言城市喧，邀我游山阿。",
      "步入青莲界，诸峰郁嵯峨。",
      "清香郁软语，竟日同婆娑。",
      "吾人嗜好僻，与世殊臼窠。",
      "兹游慎勿广，恐为俗客呵。"
    ]
  },
  {
    "id": "2e89e420284d919d03afbde603aeaf80",
    "title": "同吴迪吉汪信民游西塔寺分韵赋诗以荷花日落酣为韵探得荷花字",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "林间露警鹤，城头日翻鸦。",
      "荷香晓逾清，山色秋更佳。",
      "寺有老比丘，视世如虚花。",
      "茶香语有味，境静思无邪。",
      "夕阳动归兴，天末散馀霞。",
      "徘徊不忍去，南楼吹晓笳。",
      "更约秋夜来，小船卧蒹葭。"
    ]
  },
  {
    "id": "2e89e420284d919d1f7c53d6a65b8441",
    "title": "游西塔寺分韵得异字",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "天刑不可解，何以补我劓。",
      "同访老比丘，步至城南寺。",
      "脱冠饭其腹，咀嚼风雨驶。",
      "四壁吼怒雷，稍稍众客睡。",
      "而余与汪侯，敬咨第一义。",
      "山僧笑不答，饮食自知味。",
      "岂无一樽酒，把盏得竟醉。",
      "不知虚静中，自有无穷意。",
      "赋诗非不工，聊以助游戏。",
      "莫学玉川子，弄笔嘲同异。"
    ]
  },
  {
    "id": "2e89e420284d919dbc3bbf02a0c36369",
    "title": "游西塔寺分韵得溪字",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "绿筱蒙修涂，圆荷媚清溪。",
      "步屧便清风，欻见古招提。",
      "入门眼界净，端如刮金篦。",
      "升堂各趺坐，野语无町畦。",
      "吾徒性真率，可追阮与嵇。",
      "安能触世网，瓮底藏醯鸡。",
      "爱此清旷境，不知夕阳西。",
      "归骑去联翩，城头乌夜啼。"
    ]
  },
  {
    "id": "2e89e420284d919d71aeb51425fdfd66",
    "title": "与诸友游南湖分韵得红字",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "不通泮宫籍，端居常屡空。",
      "贫知俗益薄，老觉书有功。",
      "寂无裹饭客，门前翳蒿蓬。",
      "平生眼底人，粗知吾困穷。",
      "招呼城南游，饭我枵肠空。",
      "亭午得一饱，哦诗和秋虫。",
      "扪腹步南湖，缓带披凉风。",
      "渐见波心莲，颇忆新妆红。",
      "徐酌穆生醴，宛如和露浓。",
      "三咽不知味，百盏无醉容。",
      "但可胜茶汤，留饷东坡翁。",
      "儒生本酸寒，独处罹百凶。",
      "不谒魏元君，粗免恶少攻。"
    ]
  },
  {
    "id": "2e89e420284d919dae44d1fcc721f492",
    "title": "送鹿好古",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "邑小民事简，琴樽有馀欢。",
      "才高气虽雄，心夷神自闲。",
      "吐辞如春风，万象生笔端。",
      "向识杏坛老，不应叹才难。",
      "山近雪云密，风动梅香寒。",
      "铜龙晓鼓鸣，画舸扬漪澜。",
      "丈夫重离别，感慨伤朱颜。",
      "努力事明主，慎勿轻挂冠。"
    ]
  },
  {
    "id": "2e89e420284d919defadbd5e5290ba62",
    "title": "送李明道",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "我老不闻道，抱疴卧蓬室。",
      "有客晨叩门，竦若秋山直。",
      "借问为谁何，吾祖乃太白。",
      "倾怀露底蕴，始恨晚相得。",
      "时时出诗语，词源极湍激。",
      "格律竟不凡，窥祖见窗壁。",
      "飘然别我去，此道谁知识。",
      "世岂乏金龟，恐无贺宾客。"
    ]
  },
  {
    "id": "2e89e420284d919dd199f327fb92a05c",
    "title": "金溪董秀彦",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "太白列仙人，名缀云房籍。",
      "天上官长严，宁为世间客。",
      "醉揖巢父辈，相从竹溪逸。",
      "朝衫不上船，拜舞堕巾帻。",
      "气吞高力士，傲睨天地窄。",
      "董侯慕斯人，作堂榜其壁。",
      "流俗嗜声利，如舐刀上蜜。",
      "慎勿徇流俗，与侯并为七。"
    ]
  },
  {
    "id": "2e89e420284d919d50173c7b5c397271",
    "title": "和王闲叟见赠兼简李商老",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "绿发工词章，白头困州县。",
      "老气吞儿曹，胸中书万卷。",
      "遗我盈把珠，璀璨辉组练。",
      "何时游匡庐，登堂识君面。",
      "更邀谪仙人，共醉山间院。",
      "愿君出樊素，可供一笑倩。"
    ]
  },
  {
    "id": "2e89e420284d919dd57bd170565587bb",
    "title": "和洪老赠寂大师",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "道人居笑庵，游戏大海寂。",
      "钩深无近用，镜古有精识。",
      "运筹不减良，任侠颇如剧。",
      "未传东土衣，不通左阶籍。",
      "归自丹霞山，闭门不浪出。",
      "室中拂未秉，户外屦已积。",
      "非关一念致，要是三昧力。",
      "叠衾洗钵外，何以度永日。",
      "孤坐老此生，恐为世情测。",
      "谈笑作佛事，岂不胜占毕。",
      "垂手试入廛，贪夫愿投璧。",
      "大木倒百围，山灵不敢惜。",
      "壮观佛宇丽，鬼工莫俦匹。",
      "众生嗜欲利，如儿舐刀蜜。",
      "睹此大庄严，一瞬万缘失。",
      "何时却闭门，养此幻化质。",
      "老大百不知，面带黄瓜色。"
    ]
  },
  {
    "id": "2e89e420284d919d2252fad37b0b340f",
    "title": "观蔡规画山水图",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "蔡生老江南，山水涵眼界。",
      "挥洒若无心，笔端生万怪。",
      "树杪耸烟鬟，云端悬缟带。",
      "系舟枯柳根，茅屋临清派。",
      "扫壁挂高堂，肃肃起清籁。",
      "君名定不朽，第恐缣素败。"
    ]
  },
  {
    "id": "2e89e420284d919d17fa89b2a93f419d",
    "title": "寄洪驹父戏效其体",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "令尹吴楚豪，奇胸开八窗。",
      "人物秀春柳，诗句妙澄江。",
      "筑室名壁阴，凿牖延朱光。",
      "呻吟六艺学，心醉倚胡床。",
      "毛锥摘秋颖，茧纸截水苍。",
      "浑洒有能事，著勋翰墨场。",
      "翼翼鲁泮宫，国士徵无双。",
      "行且职教事，儒风成一邦。"
    ]
  },
  {
    "id": "2e89e420284d919d46c73baeafc8f48e",
    "title": "寄徐师川戏效其体",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "不见徐侯久，梦绕西山阳。",
      "斯人天下士，秀拔无等双。",
      "捉麈望青天，意气吞八荒。",
      "平生学古功，胸次罗典章。",
      "商略造理窟，清论排风霜。",
      "弄笔有佳思，哦诗怀漫郎。",
      "恐非江湖客，黑头侍明光。",
      "不忘温处士，群书亦可将。"
    ]
  },
  {
    "id": "2e89e420284d919ddec199f09388899b",
    "title": "怀吕聘君",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "彼美丘园秀，风韵何洒落。",
      "考槃盱水湄，贫贱不陨穫。",
      "冰碗荐溪毛，缟衣佩兰若。",
      "和峤松森森，王恭柳濯濯。",
      "文采南山豹，野逸青田鹤。",
      "独振大雅音，黄钟在牛铎。",
      "绿萝结春阴，修篁解夏箨。",
      "登山挹飞溜，自得仁智乐。",
      "赖有好事人，携酒慰寂寞。",
      "王路今坦夷，胡为束高阁。",
      "堆盘烂生光，累累照巾幂。",
      "香雾欲噀人，未食先流液。",
      "何当见四老，授我隐居术。"
    ]
  },
  {
    "id": "2e89e420284d919d4479ee76d5ce6124",
    "title": "伤徐文学",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "鶢鶋止鲁郊，岂乐太牢具。",
      "冥冥万里鸿，弋人何敢慕。",
      "东海儒林秀，落笔妙词赋。",
      "蹭蹬江湖秋，低徊老韦布。",
      "晚从使者举，奉檄喜而惧。",
      "白发照青衫，奄忽死中路。",
      "功名安在哉，竟以儒冠误。",
      "去就各有时，寿夭亦无据。",
      "伫立倚江楼，注目烟村暮。"
    ]
  },
  {
    "id": "2e89e420284d919d7ff4f906e8ee6b71",
    "title": "怀汪信民",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "长沙隔重湖，苍莽无四壁。",
      "骚魂驾鬼车，月黑阴火赤。",
      "念彼泮宫老，官居寄禅寂。",
      "虽绾参军绶，尚带山林色。",
      "萧然列仙癯，粹气润圭璧。",
      "坐见屈在墙，作诗吊沈溺。",
      "鄙夫不解事，勇退如六鹢。",
      "安得快哉风，吹我垂天翼。",
      "不假蜚霞佩，置身在君侧。"
    ]
  },
  {
    "id": "2e89e420284d919d989cb3f069c7bbb3",
    "title": "怀汪信民村居",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "金风吐商管，秀色浮山椒。",
      "苔乾石骨瘦，水落溪毛凋。",
      "埃尘暗箯舆，风霜缁客貂。",
      "藜羹浥野饭，松醪酌村瓢。",
      "会当对榻语，竹坞风萧萧。",
      "浣肠去旧学，词源涌春潮。"
    ]
  },
  {
    "id": "2e89e420284d919de08baf0e7fce8f84",
    "title": "送胡民望入京",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "龟以气而寿，龙以仁而灵。",
      "蛇以无足行，蚓以无肠鸣。",
      "大哉天地间，百怪不可名。",
      "洋洋西津水，念子行西征。",
      "与道如有闻，雁来当寄声。"
    ]
  },
  {
    "id": "2e89e420284d919d4b0460e2f1fd6e2a",
    "title": "寄洪龟父戏效其体",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "落落匡山老，晴江莹眉宇。",
      "问道崆峒墟，枯槎泛江浒。",
      "归欤谢远游，曲肱卧环堵。",
      "磅礴万物表，动植见吞吐。",
      "曜灵旋磨蚁，四气遽如许。",
      "咄咄千载事，俯仰变今古。",
      "安得仙人杖，颓龄为君拄。"
    ]
  },
  {
    "id": "2e89e420284d919d4b0460e2efca9187",
    "title": "寄洪龟父戏效其体",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "幡然起东皋，曳裾入西洛。",
      "且捧毛义檄，莫蹑虞卿屩。",
      "智囊发新縢，经笥启尘钥。",
      "治国端有计，何惜万金药。",
      "回睨黄公垆，夐尔河山邈。"
    ]
  },
  {
    "id": "2e89e420284d919d643290d1052d0fba",
    "title": "八月十五夜与诸友游南湖玩月",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "黄昏出东门，月在房心间。",
      "步绕古柳堤，疏影迷清湾。",
      "趺坐湖上亭，物肃景自闲。",
      "桂影摇浊醪，波光照酡颜。",
      "高怀浩无际，妙语险莫攀。",
      "夜深风露冷，投宿敲禅关。",
      "时闻桥下泉，决决鸣佩环。",
      "兹游寻旧约，正朔已七颁。",
      "缅想泮宫老，邈在淮南山。"
    ]
  },
  {
    "id": "2e89e420284d919d602ce0210d223a6b",
    "title": "中秋与二三子赏月分韵得中字",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "雨洗天宇净，微云卷凉风。",
      "今夕定何夕，月圆秋气中。",
      "惊雁掠沙水，寒鸦绕梧桐。",
      "嘉我二三子，笑语春冰融。",
      "酒酣吐秀句，醉笔翩征鸿。",
      "夜阑灯光乱，清影栖房栊。",
      "似闻霓裳曲，笛声吟老龙。"
    ]
  },
  {
    "id": "2e89e420284d919dc6cc51a20407eecd",
    "title": "游西塔寺分韵得处字",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "西风脱木叶，感时煎百虑。",
      "痴坐北窗底，哦诗不能句。",
      "同舍二三子，邀我城南去。",
      "风于湖上亭，临流坐箕踞。",
      "菡萏晚红垂，冷香袭巾屦。",
      "湖西青莲界，竹阴有微路。",
      "老僧迎我笑，洗钵供匕箸。",
      "斋厨野饭香，园蔬摘朝露。",
      "清言洗心胸，幸免杯酒污。",
      "人生会合难，驶若风中雾。",
      "明晨想兹游，凄凉在何处。"
    ]
  },
  {
    "id": "2e89e420284d919dd5b64892edd40271",
    "title": "怀季智伯以洪龟父赠智伯诗气盖关中季子心为韵探得盖字",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "初闻季子贤，词源涨万派。",
      "未倒蔡邕屣，先倾程本盖。",
      "自从得斯人，议论颇宏大。",
      "迩来卧苫块，病骨剧疲瘵。",
      "兹游独不预，颇觉气宇隘。",
      "平生憎俗物，每见意即败。",
      "后会君强起，免食三年艾。"
    ]
  },
  {
    "id": "2e89e420284d919d6ecd18c28732ea0d",
    "title": "集西塔寺怀亡友汪信民以言念君子温其如玉为韵探得念字",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "祸福初无门，吉凶本不僭。",
      "蹠寿颜夭折，此理竟谁验。",
      "贵不啬谗邪，富独饶聚敛。",
      "施施骄妻妾，百索无一欠。",
      "贞士抱清真，藜藿常不餍。",
      "人生鬼揶揄，奄忽就窀窆。",
      "吾友汪夫子，才力百夫赡。",
      "独立流俗中，如山不可堑。",
      "青衫困冷官，半世守寒俭。",
      "自从斯人亡，吾生良可厌。",
      "弦绝伯牙琴，墓挂徐卿剑。",
      "但馀清溪编，万丈垂光焰。",
      "朝来雨新霁，湖波清潋滟。",
      "禅堂净巾屦，僧榻凉枕簟。",
      "追寻旧游踪，历历皆可念。",
      "矢诗寓一哀，苦泪渍铅椠。"
    ]
  },
  {
    "id": "2e89e420284d919d8326352c70557ad6",
    "title": "和陈倅宜黄书事",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "鄙夫拙生事，日晚儿号冬。",
      "白驹穿瓮牖，曲肱起犹慵。",
      "懒惰百无营，有酒时复中。",
      "孰知廊庙具，征骖犯寒风。",
      "行役岂不苦，王事不我容。",
      "劳佚虽有命，造物似不公。",
      "仰羡冲天鹤，孤飞邈难从。",
      "赖有云外山，所至如迎逢。",
      "是中有深意，高怀可默通。",
      "何当浮大白，一醉百念空。"
    ]
  },
  {
    "id": "2e89e420284d919d12f95d3f207536f5",
    "title": "冬至日陈倅席上分赋一阳来复探得复字",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "阳进君子升，阴退小人伏。",
      "此理洞然明，不疑更何卜。",
      "微和回根荄，馀光借草木。",
      "但看堂前梅，南枝已芬馥。",
      "东斋况虚明，樽有荔枝绿。",
      "灯花不予欺，玉虫间金粟。",
      "吾道行将伸，斯言可三复。"
    ]
  },
  {
    "id": "2e89e420284d919d638f9c3703b67348",
    "title": "嘲潘邠老未娶",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "潘侯平生心，初不喜婚宦。",
      "中年又丧妻，二子尚幼丱。",
      "孤灯秋梦寒，颇思美目盼。",
      "初时似不堪，既久亦习惯。",
      "斯人天机深，坚壁却忧患。",
      "浊醪只独斟，布衣谁补绽。",
      "岂不溉釜鬵，无人煮藜苋。",
      "买婢供使令，颇遭俗子讪。",
      "北风吹枯桑，天寒岁云晏。",
      "人生不百年，一世如梦幻。",
      "勿谓渊泉深，巨鱼亦可汕。",
      "何当呼蹇修，便可买羔雁。",
      "中馈端有人，嫁娶岂难办。",
      "为君乞樊素，伴我老山涧。"
    ]
  },
  {
    "id": "2e89e420284d919dbfa31ca5691fb3d9",
    "title": "陈倅席上分韵得我字",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "竹林墙外梢，梅蕊檐前朵。",
      "万籁寂无声，夜阑耿灯火。",
      "通守尘外姿，体道忘人我。",
      "邀客文字饮，麈风清四座。",
      "酒酣诵新诗，老气激衰惰。",
      "公诗如天骥，逸韵谢缰锁。",
      "小人窘驽足，十步常九跛。",
      "愿公勤鞭策，他年逢饭颗。"
    ]
  },
  {
    "id": "2e89e420284d919d9bb1325488d48bf4",
    "title": "夜过朱仲观饮明日雪作",
    "authorName": "谢逸",
    "authorId": "2e89e420284d919d53adaf499c3b1830",
    "dynasty": "宋",
    "content": [
      "夜饮锦瑟傍，歌吹盈耳根。",
      "归闻窗外竹，摵摵风叶喧。",
      "梦觉室生白，晓起欲填门。",
      "平地委璀璨，虚亭舞翩翻。",
      "洒树轻复扬，触幔急且掀。",
      "望远恐连云，积厚疑压坤。",
      "光动浮屋椽，影乱纷池盆。",
      "散漫迷大江，依稀认前村。",
      "雀噤咮自束，鸦湿翅不鶱。",
      "把玩手欲龟，咀嚼舌必扪。",
      "风党怒未解，火媒寒不温。",
      "檐有冰柱悬，门无屐齿痕。",
      "游倦不访戴，愁多惟卧袁。",
      "何时天宇霁，炙背负晴暄。",
      "王门若可拟，持以献至尊。"
    ]
  }
]