[
  {
    "id": "2e89e420c7e05a344cbabf9d025213c8",
    "title": "答俞履道见赠",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "黄尘车马日纷嚣，万事春冰过眼消。",
      "赖有诸公扶正气，犹令千载见英标。",
      "多君吐论心奇壮，顾我凋年齿动摇。",
      "好待明堂采梁栋，勿夸翘楚向薪樵。"
    ]
  },
  {
    "id": "2e89e420c7e05a343ad1e6de591577ce",
    "title": "答成都虞子韶钤干寄书信兼示近作",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "珍重西来双鲤鱼，更传佳句起愁予。",
      "相思已是五年别，多愧先无一字书。",
      "欲话锦城疑是梦，谁怜霜鬓不禁梳。",
      "青毡黄閤君侯事，早拟相逢倘下车。"
    ]
  },
  {
    "id": "2e89e420c7e05a34006a9ea90abd6bbc",
    "title": "和答赵生师白见寄",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "休论吾昔与吾今，窗下婆娑有学林。",
      "会意书非求甚解，无弦琴岂要知音。",
      "是中截断谈天口，何处寻来立雪心。",
      "永日春风莺百啭，幽人踵息正深深。"
    ]
  },
  {
    "id": "2e89e420c7e05a34006a9ea90f9c08fb",
    "title": "和答赵生师白见寄",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "田可躬耕溪可渔，此身属我不关渠。",
      "养生谁学嵇中散，避谤吾非陆敬舆。",
      "风月满怀高士传，江山到眼故人书。",
      "相思千里无多恨，珍重清诗玉不如。"
    ]
  },
  {
    "id": "2e89e420c7e05a3456f811b3ee816483",
    "title": "和胡仲方抚干白瑞香及黄橼韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "翠锦熏笼白玉花，几年庐阜饱烟霞。",
      "定知姑射同肌骨，何必离骚借齿牙。",
      "心事早陪三友约，国香今压五侯家。",
      "主人封植无多费，剩乞卢仝七碗茶。"
    ]
  },
  {
    "id": "2e89e420c7e05a34e3afed0aa00b01c2",
    "title": "闻南轩张先生下世感惋有作",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "玉山已失旧端明，何事令人骨屡惊。",
      "拆石有声传建业，陨星无处吊南荆。",
      "春风未作山川暖，江水何心日夜倾。",
      "泪落中宵肠万结，眇然湖海寄吾生。"
    ]
  },
  {
    "id": "2e89e420c7e05a34e3afed0a7c6c65e9",
    "title": "闻南轩张先生下世感惋有作",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "中原天意定何如，岂谓人才不素储。",
      "前辈老成今殄瘁，丁年豪隽重萧疏。",
      "武侯岁晚出师表，贾谊平生流涕书。",
      "社稷无疆恩泽厚，小臣何敢议盈虚。"
    ]
  },
  {
    "id": "2e89e420c7e05a34be72b1591e583778",
    "title": "偶题",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "困虽有舌吾安用，贫到无锥乐更深。",
      "百岁难逃少壮老，多思何益去来今。",
      "弈秋岂必长先手，画史谁知独苦心。",
      "一枕春宵方化蝶，三竿朝日又鸣禽。"
    ]
  },
  {
    "id": "2e89e420c7e05a3472e138d7b80f0464",
    "title": "偶成",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "小斋随分有琴书，此外萧然一物无。",
      "地僻最饶闲意味，日长还得睡工夫。",
      "四时风月吾心友，千里云山古画图。",
      "天赐彩衣娱鹤发，箪瓢足矣更何须。"
    ]
  },
  {
    "id": "2e89e420c7e05a34196522d0536c93b5",
    "title": "山庵感旧",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "短桥横涧有精庐，俨立苍髯六丈夫。",
      "长忆儿时弄泉石，谁令学宦走江湖。",
      "泠风试作琴三叠，凉月还须酒一壶。",
      "杖屡无忘数来往，不妨樵路小崎岖。"
    ]
  },
  {
    "id": "2e89e420c7e05a343bc82551e0c39027",
    "title": "侄孙诗",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "寿母重孙始见渠，天教四世保同居。",
      "精神已是千金子，事业应须万卷书。",
      "亲戚满前非落寞，杯盘随分不萧疏。",
      "晬盘先揽文房宝，他日无忧入异闾。"
    ]
  },
  {
    "id": "2e89e420c7e05a34ed38730243cac57f",
    "title": "妻兄张伯高来访横河感旧与拜先君墓下有作次韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "衰年回首少年事，尚喜初心炯自如。",
      "俗态可怜人厚薄，交情那问势亲疏。",
      "懒陪康乐登山屐，且醉渊明采菊庐。",
      "一笑相寻非易得，河渠执手更踟蹰。"
    ]
  },
  {
    "id": "2e89e420c7e05a34ed3873025dd93119",
    "title": "妻兄张伯高来访横河感旧与拜先君墓下有作次韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "荜门生计只初年，乔岳终难起一拳。",
      "小槛清风黄卷里，扁舟碧水白鸥前。",
      "同寻杖屦曾行处，肯谒松楸独泫然。",
      "人事无穷今几变，空山落日自孤烟。"
    ]
  },
  {
    "id": "2e89e420c7e05a34be010bba9e550227",
    "title": "母氏生日",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "两年万里望飞云，惭愧慈亲费倚门。",
      "好在兰陔扶白发，依然梅蕊照清樽。",
      "斑衣愿保长称寿，石窌仍看叠拜恩。",
      "更问何时足怀抱，诜诜玉雪弄重孙。"
    ]
  },
  {
    "id": "2e89e420c7e05a342d7f3fecb9a20d25",
    "title": "腊月初七日夜梦游山林间清甚赋诗半就觉而忘之追成八句",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "杜门终岁少过从，一室萧然百念空。",
      "纸上陈言皆妙用，胸中馀味有新功。",
      "支筇饱看千山月，攲枕闲听万窍风。",
      "粗饭浊醪能送日，苍颜白发任成翁。"
    ]
  },
  {
    "id": "2e89e420c7e05a346a8b7c98c8e09f68",
    "title": "梦蜀中一山寺曰龙塘有龙祠余似尝屡游也题诗别之未足两句而寤因足成之",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "客游几度到龙塘，沙路萦纡草木香。",
      "雪后江山馀壮观，秋来楼阁记新凉。",
      "百年此役何时再，万里东归托兴长。",
      "风景留人重回首，犹须好句与平章。"
    ]
  },
  {
    "id": "2e89e420c7e05a34a8813e837d0d2dc0",
    "title": "余生日具杯酒为母寿思壬子岁在荆州癸丑岁在成都诸公为余作盛集而余意不适也",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "两年荆益度兹晨，罗绮传觞苦劝人。",
      "多谢诸公怜远客，岂如一笑奉吾亲。",
      "莼鲈此日无馀恨，菽水从前得讳贫。",
      "快倒村醪供寿斝，也分汤饼及比邻。"
    ]
  },
  {
    "id": "2e89e420c7e05a34f95be6851f2561ae",
    "title": "母氏生日阴晴晏温夜后虽小雨或作或止而帖然不风诸老人皆不须设火若前一夕则甚雨次夕则雨且风寒真若有相之者感愧有作",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "草草称觞寿我亲，每惭天意俯从人。",
      "连宵又似去年雨，淑景偏回此日春。",
      "富贵何如长得健，诗书元自不羞贫。",
      "秫田五亩犹堪酿，愿作尧天百岁民。"
    ]
  },
  {
    "id": "2e89e420c7e05a347edb25a121b42c19",
    "title": "母氏生朝会同官",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "乐回和气作春温，香袅祥云映酒尊。",
      "盛事同官皆有母，可人今岁喜生孙。",
      "一杯首奉吾亲寿，百拜心知造物恩。",
      "看取朱颜长不老，年年宾客醉盈门。"
    ]
  },
  {
    "id": "2e89e420c7e05a34f223a160b7ed037d",
    "title": "泛东湖风浪作复止",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "万顷重湖东复东，意行得怕打头风。",
      "故畦遗穗粼粼在，野水寒林处处通。",
      "鸿雁汀洲渺葭苇，牛羊篱落见儿童。",
      "衣冠尘土空头白，惭愧扁舟把钓翁。"
    ]
  },
  {
    "id": "2e89e420c7e05a346d959de14cf50c8e",
    "title": "五月末如鄞舟中戏作",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "七年不听丈亭潮，梦觉依然枕动摇。",
      "趁得晨钟上西渡，不妨野饭向高桥。",
      "今年天故饶梅雨，是处人言好稻苗。",
      "惭愧鄞山最青眼，回环翠色总相招。"
    ]
  },
  {
    "id": "2e89e420c7e05a34879adf82136a91d6",
    "title": "闰十月十日自鄞城同史子应如东湖宿月波寺",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "不到东湖便十年，短篷还得泛霜天。",
      "千林脱叶风如剪，万里无云月满弦。",
      "照影婆娑吾老矣，可人潇洒故依然。",
      "敲门款语僧窗夜，挑尽寒灯久不眠。"
    ]
  },
  {
    "id": "2e89e420c7e05a34125117486c3b3d78",
    "title": "杭都旅舍腊日感事",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "三年腊日常为客，愁绝梅花独自看。",
      "万里尘沙走西蜀，九衢风雪卧长安。",
      "生来可是儒冠误，老去偏知世路难。",
      "安得长闲伴溪叟，醉歌时掣钓鱼竿。"
    ]
  },
  {
    "id": "2e89e420c7e05a344b9a47ade81db632",
    "title": "西湖",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "十年身不到西湖，把酒临风省故吾。",
      "万里山川发天巧，三朝宫苑富皇都。",
      "溪桥无处寻君复，诗帐令人忆大苏。",
      "尚许萧然尘外客，小舟终日卧冰壶。"
    ]
  },
  {
    "id": "2e89e420c7e05a34917e97e1b3102952",
    "title": "舟自震泽道吴兴城外有感",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "忆向苕溪泊酒船，宁知绿发便华颠。",
      "只今行脚一万里，重此惊心二十年。",
      "箬笠蓑衣真我事，清风明月苦论钱。",
      "晚凉急棹城南去，更复题诗作后缘。"
    ]
  },
  {
    "id": "2e89e420c7e05a346376784a4e6ff50a",
    "title": "随凫岩瀑布",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "高山流水去沉沉，迸落长屏百仞深。",
      "暗有冲风起崖腹，散成飞雨到潭心。",
      "梯空直下知无计，攀木旁窥战不禁。",
      "好著孤亭巧相对，重来应得慰登临。"
    ]
  },
  {
    "id": "2e89e420c7e05a3413925f0093430798",
    "title": "昆山龚立道作栖闲堂取李太白题龚处士别墅诗曰龚子栖闲地都无人世喧故以为名尝托范叔刚求诗于予予许之闰八月十九日立道复自以书来为成八句",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "一丘一壑尘埃外，三沐三薰清净身。",
      "别墅只今唐处士，高风当日汉君宾。",
      "打门未肯容惊梦，载酒谁能径卜邻。",
      "千里题诗寄心赏，多惭不是谪仙人。"
    ]
  },
  {
    "id": "2e89e420c7e05a34a57105a20195d2ce",
    "title": "和答黄时举贡士献黄草布",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "九陌尘中一笑看，肯随风月到遥山。",
      "应知枕石先秋冷，何羡盘冰及夏颁。",
      "古意纻衣仍缟带，襟期华发更苍颜。",
      "多君志力犹强健，不道人生行路难。"
    ]
  },
  {
    "id": "2e89e420c7e05a34438f54d1f39fbea5",
    "title": "挽徐季节先生",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "语言平谈骨清癯，谁似黄山一老徐。",
      "眼底不知人富贵，腹中惟有古诗书。",
      "平生义薄云天上，日暮家无儋石储。",
      "试问台人君识否，此翁元不事名誉。"
    ]
  },
  {
    "id": "2e89e420c7e05a34438f54d10364b8fe",
    "title": "挽徐季节先生",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "年过八十更精神，佚我房中自在身。",
      "检点欺心无一发，薰涵和气似三春。",
      "莫疑见识惊流俗，自是渊源到古人。",
      "前辈雕零公又往，哀哀令我涕沾巾。"
    ]
  },
  {
    "id": "2e89e420c7e05a34466f440d0b9f8b6c",
    "title": "闽宪克庄以故旧托文公五世孙明仲远徵鄙文老退遗弃散逸荷伯宗用昭止善浩渊子勖至善及余表侄孙陈谊予兄子丰仲弟之婿贾熙用昭之从子大年等十馀人寒冬连旬日夜录之得五十卷亦已劳矣赋此为谢",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "老去斯文付寂寥，寒枝枯甲一遗蜩。",
      "虚言自叹真何补，好友相求不惮遥。",
      "败箧尘埃烦数子，破窗风雨每连宵。",
      "诗成明日寻梅去，共看春风转斗杓。"
    ]
  },
  {
    "id": "2e89e420c7e05a34582a3092f364294e",
    "title": "和李季章校书西湖即事三首",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "风日都门外，楼台十万家。",
      "西湖春事足，不话洛阳花。"
    ]
  },
  {
    "id": "2e89e420c7e05a34582a30922e6094e3",
    "title": "和李季章校书西湖即事三首",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "舴艋填芳渚，秋千闹粉墙。",
      "人争桃李节，吾忆藕花凉。"
    ]
  },
  {
    "id": "2e89e420c7e05a34582a309250450bce",
    "title": "和李季章校书西湖即事三首",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "匆匆清明了，能馀几许春。",
      "花开更风雨，肠断惜春人。"
    ]
  },
  {
    "id": "2e89e420c7e05a344bbafd716f456b4c",
    "title": "雪夜叹",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "折竹声相闻，想见雪深尺。",
      "愁杀小臣心，桥山葬明日。"
    ]
  },
  {
    "id": "2e89e420c7e05a344e15733584983845",
    "title": "铁笛亭",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "铁笛空山巅，悲裂苍崖破。",
      "惊起山中人，指点飞仙过。"
    ]
  },
  {
    "id": "2e89e420c7e05a34df98fb581cf61348",
    "title": "石灶",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "石灶沧潭上，烹茶定几回。",
      "舟人因记得，俗客未经来。"
    ]
  },
  {
    "id": "2e89e420c7e05a348dcf18dc8565d37a",
    "title": "别越中诸生",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "三年一榻占清闲，门外苍然是种山。",
      "步月迎风行乐地，从今应入梦魂间。"
    ]
  },
  {
    "id": "2e89e420c7e05a348dcf18dc8ddbb361",
    "title": "别越中诸生",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "切磋长恨我空疏，甚喜同门各起予。",
      "赠别懒为名利语，洗心深读圣贤书。"
    ]
  },
  {
    "id": "2e89e420c7e05a341d4fa14dc0b2cc4f",
    "title": "范氏致爽园用石湖韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "可人花木四时足，随意园池百亩馀。",
      "但续岷山高士传，不谈天上故人书。"
    ]
  },
  {
    "id": "2e89e420c7e05a341d4fa14db26da73a",
    "title": "范氏致爽园用石湖韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "山光突兀初寒外，竹色连娟细雨馀。",
      "一段清奇彻肌骨，锦囊碎句懒能书。"
    ]
  },
  {
    "id": "2e89e420c7e05a34bf9cb8c8c786f7c8",
    "title": "黄岩新安镇舟中和王主簿春霁遣兴",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "天惜花时雨易晴，鸟知人意唤春醒。",
      "归舟兀兀新安路，溪北溪南水正生。"
    ]
  },
  {
    "id": "2e89e420c7e05a34059bc2882891e282",
    "title": "春郊偶作",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "春泥过雨屐声悭，野水危桥欲度难。",
      "世路迷人肠断处，黄昏天气麦秋寒。"
    ]
  },
  {
    "id": "2e89e420c7e05a34b12697fa638436e5",
    "title": "阅书库",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "寒儒事业趁三馀，细字篝灯手自书。",
      "眼底牙签富连屋，妙年公子意何如。"
    ]
  },
  {
    "id": "2e89e420c7e05a3488d1abac570b6551",
    "title": "秋日遣兴",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "门前白水映青山，草满荒庭昼掩关。",
      "莫恨穷居穷到骨，平生未有此情闲。"
    ]
  },
  {
    "id": "2e89e420c7e05a3488d1abac3f4ee97f",
    "title": "秋日遣兴",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "今年炎毒异他年，及此秋风意洒然。",
      "身世还须几寒暑，吾生何事不随缘。"
    ]
  },
  {
    "id": "2e89e420c7e05a3488d1abac36b9a943",
    "title": "秋日遣兴",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "清秋佳月不寻常，何限歌楼醉夜长。",
      "要是超然尘外客，一杯差不负孤光。"
    ]
  },
  {
    "id": "2e89e420c7e05a3488d1abac36111bd7",
    "title": "秋日遣兴",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "故人强半随流水，世事新来似弈棋。",
      "老我壮心消折尽，镜中唯有鬓如丝。"
    ]
  },
  {
    "id": "2e89e420c7e05a3488d1abac45988390",
    "title": "秋日遣兴",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "学书成癖故童心，颇复欣然得趣深。",
      "一字千金亦安用，等闲容我度光阴。"
    ]
  },
  {
    "id": "2e89e420c7e05a3488d1abac0c9250e9",
    "title": "秋日遣兴",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "虚斋独寝意偏清，梦断秋窗月正明。",
      "匡坐偶然成导引，未须痴绝慕长生。"
    ]
  },
  {
    "id": "2e89e420c7e05a348a3a96893acf48eb",
    "title": "山庵即事",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "田田荷叶作老色，楚楚菊丛生细香。",
      "落日空山归鸟尽，扶筇独自到池塘。"
    ]
  },
  {
    "id": "2e89e420c7e05a34493e5f623d040d9f",
    "title": "胡元迈集句作宫词二百首求题跋为书两章",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "五侯鲭具人间味，百衲衣裒天下工。",
      "宫体故宜供帖子，玉堂何日唤诗翁。"
    ]
  },
  {
    "id": "2e89e420c7e05a34493e5f6283ef0299",
    "title": "胡元迈集句作宫词二百首求题跋为书两章",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "不讥飞燕在昭阳，但托流莺满建章。",
      "狗监若逢杨得意，何妨持此奉君王。"
    ]
  },
  {
    "id": "2e89e420c7e05a34f419de3ace6a2ed7",
    "title": "书西溪僧壁",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "问讯前贤沧海边，遥堤烟草故依然。",
      "谁言筦库功名薄，已活淮民二百年。"
    ]
  },
  {
    "id": "2e89e420c7e05a34f419de3ae427707f",
    "title": "书西溪僧壁",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "碧天如水水明霞，雁字横风一一斜。",
      "袖手行吟不知晚，满川霜月浸芦花。"
    ]
  },
  {
    "id": "2e89e420c7e05a34f419de3a451bf6d2",
    "title": "书西溪僧壁",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "悠悠身世客心惊，十宿西溪梦未曾。",
      "笑把新诗留日月，碧纱黄垩听山僧。"
    ]
  },
  {
    "id": "2e89e420c7e05a348072b65cf46d0228",
    "title": "咏史",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "绛帐何人拜马融，已应羞面见儿童。",
      "早知自照头颅丑，枉用文章杀李公。"
    ]
  },
  {
    "id": "2e89e420c7e05a348072b65c6f410602",
    "title": "咏史",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "咄咄归来技已穷，函书翻欲媚桓公。",
      "佳儿似此何须数，空使诸人恕乃翁。"
    ]
  },
  {
    "id": "2e89e420c7e05a348072b65c81846d6e",
    "title": "咏史",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "拊髀平生志八区，暮年家国付夷吾。",
      "谁言子女能相豢，可笑周郎浅丈夫。"
    ]
  },
  {
    "id": "2e89e420c7e05a344d300fd3588f5ca1",
    "title": "西溪僧舍昼卧",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "燕子风微春昼长，独携书卷卧禅房。",
      "悠然一笑无人领，只有蔷薇满院香。"
    ]
  },
  {
    "id": "2e89e420c7e05a34076b74ca837b873a",
    "title": "奉和家大人将赴官舍留示及门之作",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "师训勤诚数十年，此心端不愧高天。",
      "诸君体我家严意，学殖毋为卤莽田。"
    ]
  },
  {
    "id": "2e89e420c7e05a34076b74ca715e2b7c",
    "title": "奉和家大人将赴官舍留示及门之作",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "大学成功在九年，根牢干长到参天。",
      "斯须废弃终身困，稂莠从来易满田。"
    ]
  },
  {
    "id": "2e89e420c7e05a34c4b2a93449083bde",
    "title": "黄岩溪",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "杜鹃声里谷幽幽，绿水平溪日夜流。",
      "花落空山人不到，一川烟雨起春愁。"
    ]
  },
  {
    "id": "2e89e420c7e05a34c4b2a93414c7a44d",
    "title": "黄岩溪",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "苍山万叠锁荒烟，百道清溪思悄然。",
      "只有东风偏识路，马蹄花发自年年。"
    ]
  },
  {
    "id": "2e89e420c7e05a34dedcddc0c3feaf73",
    "title": "入福昌寺",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "风日萧萧林翠开，支筇古寺独徘徊。",
      "山中不怪无人识，十五年前一度来。"
    ]
  },
  {
    "id": "2e89e420c7e05a3412a8b6699cfb7c1e",
    "title": "次仲氏韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "曲生真得圣之清，风味超然一座倾。",
      "肯向春寒慰牢落，令人心事转和平。"
    ]
  },
  {
    "id": "2e89e420c7e05a3412a8b66905f88d46",
    "title": "次仲氏韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "枵腹贪书颇自强，年来得失正相当。",
      "须知耳目尘埃尽，始见山林日月长。"
    ]
  },
  {
    "id": "2e89e420c7e05a3412a8b66967579596",
    "title": "次仲氏韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "故人惊我鬓丝多，一叹相逢可若何。",
      "勋业向来无此梦，菱花何必遣重磨。"
    ]
  },
  {
    "id": "2e89e420c7e05a34505cd698ab49bff8",
    "title": "山行",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "中年意与山林会，胜日身兼杖屦轻。",
      "正有百钱堪独往，不将一赏负秋晴。"
    ]
  },
  {
    "id": "2e89e420c7e05a346251c1a12192d1d8",
    "title": "上皇八十庆寿赦书至海陵敬成三十二韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "禹迹乾坤旧，尧天日月新。",
      "龙躔临丙午，凤历首庚辰。",
      "卦直三阳泰，时通万物屯。",
      "暖音鸣嶰律，淑气鼓鸿钧。",
      "奕叶炎精旺，重光帝位真。",
      "昌期周一纪，正统接千春。",
      "盛事当今最，闳休受命申。",
      "慈皇跻八秩，天子寿双亲。",
      "宝册尊名衍，璇霄庆典陈。",
      "昕朝移警跸，法仗翼簪绅。",
      "晴日明黄道，和风度紫宸。",
      "欢声拥都市，喜色动君臣。",
      "陛戟三呼迥，箫韶九奏均。",
      "玉卮前肃穆，天语听温淳。",
      "拜舞班行退，邮传诏令谆。",
      "丰章加等列，旷泽浃兵民。",
      "三殿承颜邃，重孙奉酒频。",
      "欢娱留晷景，跪起用家人。",
      "礼乐清都表，辉华率土滨。",
      "仪刑知子职，命赐侈君仁。",
      "即事论今昔，储祥轶混沦。",
      "陶姚非与子，文武尚臣辛。",
      "笑乐徒夸汉，规为陋袭秦。",
      "大安惭养志，西内益伤神。",
      "孰与深慈孝，昭哉绝配邻。",
      "内朝兼燕喜，视膳极常珍。",
      "家法长忠厚，渊衷愈畏寅。",
      "庙郊歆悦豫，宗社巩持循。",
      "世已歌天保，皇应感召旻。",
      "百年馀蛊弊，一日待经纶。",
      "雠敌终禽馘，神州复广轮。",
      "莫留毫发恨，作颂勒坚珉。"
    ]
  },
  {
    "id": "2e89e420c7e05a34144ea7d4c05651b7",
    "title": "送朱仲微使君赴阙",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "声迹周行旧，人门汉相延。",
      "谢宗康乐在，阮侄仲容贤。",
      "文献群公侧，风流晚辈先。",
      "天资超瑑玉，心量极澄渊。",
      "世故虽游刃，荣途独缓鞭。",
      "风霜饱经历，岁月起联翩。",
      "奏牍留天听，鸣镳拜日边。",
      "一麾纡郡组，两地冠淮壖。",
      "巢坞江湖会，吴陵海泽偏。",
      "阳公优抚字，山甫重蕃宣。",
      "秋月沧浪底，春风草木前。",
      "近名辞赫赫，直道守平平。",
      "襦裤歌千里，丝纶锡九天。",
      "别帆催入觐，祖席叹登仙。",
      "详试谙冯翊，深褒属颍川。",
      "径须持紫橐，应不坠青毡。",
      "世道千龄远，人情百虑牵。",
      "关心眷河雒，努力补陶甄。",
      "窭迹来蓬筚，微芳托蕙荃。",
      "一枝容吏隐，三釜慰亲年。",
      "借寇知难请，依刘敢自怜。",
      "炉锤思旧物，倘问及林泉。"
    ]
  },
  {
    "id": "2e89e420c7e05a3481a01f37ef1d4fce",
    "title": "挽汪克之给事母程夫人",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "黟水衣冠盛，汪程甲一州。",
      "世贤钟上寿，家范袭芳休。",
      "右府尊章重，嫔闺法度修。",
      "蘋蘩祗祀事，枌堇媚肴羞。",
      "勤约饶经理，慈祥遍抚柔。",
      "齐眉友琴瑟，断织戒箕裘。",
      "郗桂遇辉赫，潘舆饱宦游。",
      "金章严侍膝，彩服称遨头。",
      "叠嶂双溪晓，千岩万壑秋。",
      "平反间笑语，燕喜溢歌讴。",
      "九秩童颜在，三朝宠渥稠。",
      "一毫宁复憾，五福更谁俦。",
      "鸾影合尘鉴，龙藏乐故丘。",
      "高门馀善庆，衮衮正公侯。"
    ]
  },
  {
    "id": "2e89e420c7e05a343e5e3630c39874ec",
    "title": "赵仲礼示达庵唱酬次韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "旭旦群阴豁，春阳万壑融。",
      "八荒双眼界，千圣一家风。",
      "不必寻玄妙，宁须泥苦空。",
      "本来无见解，何处觅神通。",
      "谷粟饥为药，雷霆听或聋。",
      "鸢鱼均自适，虎鼠竟谁雄。",
      "轩冕因时贵，箪瓢有命穷。",
      "诗书休发冢，谈笑任关弓。",
      "陶令琴三弄，徐公酒一中。",
      "浮云容易改，明月古今同。",
      "上达真无累，纤瑕早自攻。",
      "论心逢益友，刮目庆新功。",
      "台阁须公子，山林付老翁。",
      "岁寒寻此话，一笑烛湖东。"
    ]
  },
  {
    "id": "2e89e420c7e05a3440d864fcdae4849d",
    "title": "陪戎州范守阎倅饮涪翁溪纪事",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "元祐人何负，黄郎昔此居。",
      "江山愁思里，风景醉吟馀。",
      "问俗夸遗事，开荒想旧庐。",
      "岩姿自奇怪，谷响故清虚。",
      "鸟语传沽酒，猿吟忆荷锄。",
      "文章喧宇宙，谈笑狎樵渔。",
      "小德长携杖，元明阙寄书。",
      "生涯竟流落，谤誉久乘除。",
      "士固难逃世，天宁独困渠。",
      "朝廷重日月，河雒痛丘墟。",
      "事往真云已，神游信所于。",
      "溪名虽发越，林影尚萧疏。",
      "佳致归商略，成规易补苴。",
      "春堤要杨柳，夏渚待芙蕖。",
      "名胜新开府，风流得贰车。",
      "追游方自此，雅尚不愁予。",
      "天际归舟远，江干掺袂初。",
      "明年记狂客，万里报何如。"
    ]
  },
  {
    "id": "2e89e420c7e05a347742284e20e487a5",
    "title": "祐侄初赴乡举吾家读书三世至此侄才七人作十八韵诲之",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "家学今三世，儒流甫七人。",
      "生涯元窭悴，存没几酸辛。",
      "父干真吾责，孙枝见汝新。",
      "提携从总丱，成长及冠巾。",
      "幸有源流正，应先器质醇。",
      "绪馀虽耳染，缘饰匪天真。",
      "黄卷心怀古，青灯坐达晨。",
      "定无钱使鬼，当见笔如神。",
      "科目诚沿袭，朝家重选抡。",
      "桂分清夜月，花趁曲江春。",
      "此日云霄路，他年柱石臣。",
      "成功期济世，私喜固荣亲。",
      "俗薄堪长笑，才轻不自珍。",
      "膀肛夸小技，屑窣较微尘。",
      "努力初濡翰，驰心谨问津。",
      "利名卑汲汲，教诲实谆谆。",
      "莫滥齐庭吹，空惭越里颦。",
      "裁诗不尽意，持付合书绅。"
    ]
  },
  {
    "id": "2e89e420c7e05a348912e17ab38935be",
    "title": "送赵清臣善湘明府民谣六韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "秘图山上古姚州，山色江光簇画楼。",
      "更鼓分明庭少事，桁杨闲冷狱无囚。",
      "民言总信清如水，天赐常教大有秋。",
      "人物襟怀何洒落，词章翰墨更风流。",
      "朝廷久合登刘向，父老知难挽邓侯。",
      "翠窦新泉探静乐，公名长与此泉流。"
    ]
  },
  {
    "id": "2e89e420c7e05a344b417df55c81cc3e",
    "title": "送赵简叔满秩归闽",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "四海从游总弟昆，年来谁复似王孙。",
      "真情每向急难见，高义殊非薄俗论。",
      "入眼云烟归翰墨，满怀风月寄琴樽。",
      "三年丛枳劳栖凤，万里天池合化鹍。",
      "官达于君何足道，心期令我已忘言。",
      "相思驿路梅花发，应倩清诗写梦魂。"
    ]
  },
  {
    "id": "2e89e420c7e05a34a558efa3c85e1af5",
    "title": "简叔自临安之官鄂渚专书问讯多寄近作以诗谢之用前岁赠别韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "与君异姓似诸昆，文采风流帝子孙。",
      "珍重征途犹问讯，殷勤诗卷遣重论。",
      "光寒牛斗韬龙剑，兴逸江湖著瓠樽。",
      "混混人间谁虎鼠，冥冥物外独鹏鲲。",
      "闲中日月无追恨，圣处工夫岂浪言。",
      "万里此心长对面，莫寻别赋苦消魂。"
    ]
  },
  {
    "id": "2e89e420c7e05a3456ea12dc0a25363c",
    "title": "四明山记游八十韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "平生抱遐尚，抚剑远行游。",
      "迹谢声利牵，心与岩壑谋。",
      "东征泛沧海，南骛逾丹丘。",
      "西登岷峨啸，北望关陇愁。",
      "匡庐挽归辔，巫峡纡行舟。",
      "剑阁最险壮，龙门更奇幽。",
      "历览虽未饱，胜概略以收。",
      "尔来卧烛湖，清梦长夷犹。",
      "家山维四明，名字横九州。",
      "出门宛在眼，欲往辄不酬。",
      "人事真好乖，山灵岂吾仇。",
      "忽近益可笑，投老空自尤。",
      "兹辰正芳春，会心得良俦。",
      "赢粮幸易足，决策遂所求。",
      "中宵雨声断，逗晓霁色浮。",
      "天容极莹净，风气正和柔。",
      "瘦筇挟篮舆，野服兼轻裘。",
      "遥遥指林麓，欣欣听溪流。",
      "试屐请贤岭，弭盖白水湫。",
      "飞湍响淙潺，怪松韵萧飕。",
      "艰然小羊额，喘若料虎头。",
      "甓石访岁期，负樵歌道周。",
      "百折快一眺，千里森双眸。",
      "峰峦何绵联，脉络相缠缪。",
      "化钧妙融结，神工巧雕锼。",
      "长风动溟渤，洪涛簸瀛洲。",
      "巨鳌出赑屃，游龙绕蚴蟉。",
      "鲸鹏恣摩荡，虫鱼纷叠稠。",
      "万怪各起伏，千帆递行留。",
      "或坦若几席，或峨若冠旒。",
      "或排若剑戟，或剡若戈矛。",
      "或舞若鸾凤，或骤若骅骝。",
      "或若戏狻猊，或若斗貔貅。",
      "俨然开明堂，玉帛朝诸侯。",
      "赫然会岐阳，长围方大蒐。",
      "鏖战临长平，坚壁持鸿沟。",
      "广野列车骑，中军严旆斿。",
      "开辟洪茫茫，变化久悠悠。",
      "愕眙不得语，形容那可侔。",
      "仙树四十围，蟠根几千秋。",
      "老干枯不死，新荣翠相樛。",
      "飙驭定来止，桑田行验不。",
      "遗迹信所闻，轻举当何由。",
      "东南径崇冈，左右罗平畴。",
      "人家散鸡犬，村坞来羊牛。",
      "官征毕薪炭，春事动耝耰。",
      "土腻少沙石，气寒无麦麰。",
      "荒蹊夹桃李，密荫间梧楸。",
      "是中可避世，何劳更乘桴。",
      "骈岩下苍峭，别岫争崒崷。",
      "熟知二刹胜，逝肯中道休。",
      "杖锡既巉绝，雪窦仍阻修。",
      "停云朝漠漠，刚风昼飂飂。",
      "盘磴度方桥，广宇连飞楼。",
      "珠玑错藻绣，金碧照雕髹。",
      "撞钟食千指，鸣板灯百篝。",
      "真成天上居，不涉人间忧。",
      "周遭富佳致，徜徉得穷搜。",
      "妙峰远色凑，锦镜波光浏。",
      "两溪来活活，千丈落瀌瀌。",
      "深瀑摽随凫，空潭隐灵虬。",
      "倒窥凛欲眩，俯掬清敢漱。",
      "涧草高下积，岩花零乱抽。",
      "挂壁见猱捷，食芩闻鹿呦。",
      "日长转睍睆，雾暗啼钩辀。",
      "修竹奏琴瑟，细溜锵琳璆。",
      "占晴喜哢鹊，畏雨愁呼鸠。",
      "何妨共斋钵，且复荐茶瓯。",
      "老僧颇好事，幅画肯见投。",
      "随意宿山房，无眠听更筹。",
      "念昔身万里，及此天一陬。",
      "登临世界阔，俯仰岁月遒。",
      "荣辱两蜗角，聚散一海沤。",
      "尘鞅自束缚，名场相敌雠。",
      "不念猿鹤怨，坐令泉石羞。",
      "心期晚乃惬，俗驾我尚优。",
      "胜具学支许，奇踪非阮刘。",
      "时哉山梁雉，乐矣濠上鯈。",
      "聊追兴公赋，不叹柳子囚。",
      "招招知音子，为我商声讴。"
    ]
  },
  {
    "id": "2e89e420c7e05a341ff81101a752ac65",
    "title": "送张敬夫栻以追送不作远为韵赋诗五章藉手言别不胜惓惓爱助之诚情见乎辞惟高明幸教",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "平生赋褰裳，亲意许从师。",
      "四海非不广，独仰大雅姿。",
      "逡巡一再见，惨憺已复辞。",
      "霜风送旌节，远目不可追。",
      "挟经问疑义，倘许结后期。"
    ]
  },
  {
    "id": "2e89e420c7e05a341ff81101c7020251",
    "title": "送张敬夫栻以追送不作远为韵赋诗五章藉手言别不胜惓惓爱助之诚情见乎辞惟高明幸教",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "斯文肯空言，经世资实用。",
      "纷纷谅奚为，义取辄宾送。",
      "诚能正其本，谈笑了群动。",
      "公身绍前烈，时论倚隆栋。",
      "持兹竟安归，引灯相与共。"
    ]
  },
  {
    "id": "2e89e420c7e05a341ff8110177d8922e",
    "title": "送张敬夫栻以追送不作远为韵赋诗五章藉手言别不胜惓惓爱助之诚情见乎辞惟高明幸教",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "轩冕付傥来，良贵应自有。",
      "若人出处间，与世揭山斗。",
      "雅宜践高门，断国极可不。",
      "临风耿予思，雾雨深稂莠。",
      "凛然严冬柏，特立终耐久。"
    ]
  },
  {
    "id": "2e89e420c7e05a341ff8110197024950",
    "title": "送张敬夫栻以追送不作远为韵赋诗五章藉手言别不胜惓惓爱助之诚情见乎辞惟高明幸教",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "荆州形胜地，控引吁广莫。",
      "英雄昔用武，跬步图宛洛。",
      "至仁先内治，岂曾废远略。",
      "公来手摩抚，士气端可作。",
      "载歌江汉诗，奋袂空爵跃。"
    ]
  },
  {
    "id": "2e89e420c7e05a341ff81101337d710a",
    "title": "送张敬夫栻以追送不作远为韵赋诗五章藉手言别不胜惓惓爱助之诚情见乎辞惟高明幸教",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "力行希孟韩，波荡斥嵇阮。",
      "圣门有佳处，谁为发关键。",
      "归依得其人，心岂间近远。",
      "悄悄客路长，肃肃岁华晚。",
      "祝公黄发期，永好情缱绻。"
    ]
  },
  {
    "id": "2e89e420c7e05a348c575a1b91ebb3f3",
    "title": "送友人杨仲能东下以一蹴自造青云分韵得一字",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "君王急搜罗，九土规混一。",
      "蜀山甚疏远，去者今稍密。",
      "夫君伟才具，文字尤炳蔚。",
      "陆沈簿领中，尘雾昏玉质。",
      "正应著台省，邂逅破回遹。",
      "轻舟下三峡，春浪平如席。",
      "揽观山川奇，感叹日月疾。",
      "便好作谏书，胸愤吐堙郁。",
      "薰风御炉香，天陛踏文石。",
      "此时恨见晚，端不负畴昔。",
      "或求西南州，为国抚贫瘠。",
      "因以寿老亲，绣幰围画戟。",
      "日边岂无心，迟子付异日。",
      "离樽聊共持，愁思黯难释。",
      "勇去仍趣归，修途护眠食。"
    ]
  },
  {
    "id": "2e89e420c7e05a349da764a8e486fb1a",
    "title": "读晦翁遗文悽怆有作",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "先生千载人，浩气隘穹壤。",
      "早薄声利交，超然傲尘鞅。",
      "饮酒读离骚，追游必豪爽。",
      "风月饱高吟，云泉擅奇赏。",
      "切骨痛国雠，嚼齿愤奸党。",
      "纵谈天下事，一一如指掌。",
      "敛意师圣贤，精心玩图象。",
      "全体极浑涵，灵根妙充养。",
      "昭昭陈轨辙，坦坦辟榛莽。",
      "陶镕就醇粹，鞭策收勉强。",
      "瞿聃息遁辞，关雒大遗响。",
      "师道屹尊严，人材兴倜傥。",
      "宸纶叹廉靖，朝迹惎忠谠。",
      "康庐委符竹，越绝畀英簜。",
      "刍牧活饥茕，天日快幽枉。",
      "命义信行藏，风标何肮脏。",
      "晚来侍细旃，时益异畴曩。",
      "孤踪反山林，百怪幻夔魍。",
      "先生一澹然，几微宁怏怏。",
      "冬曦暖袍屦，秋风飒几杖。",
      "尚可淑后来，何言遂长往。",
      "暌离思远道，殷勤愧殊奖。",
      "常怀订群疑，忍独拜遗像。",
      "感旧日萧瑟，出门增惝恍。",
      "一致无古今，万世均俯仰。",
      "微言在遗墨，没齿抱遐想。",
      "末路诚刺促，中扃故弘敞。",
      "惟善不可诬，惟恶不可长。",
      "百年非所知，常如侍函丈。",
      "题诗自激昂，山川悲莽苍。"
    ]
  },
  {
    "id": "2e89e420c7e05a34edec772983367f1e",
    "title": "立夏日泛舟游青山憩杨氏庵示诸生",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "岁序忽云夏，青春去安归。",
      "天清风气朗，游子怀芳菲。",
      "碧湖泛我舟，轻云湛晴晖。",
      "入谷山寂寂，缘溪水围围。",
      "翛然得幽憩，丹葩耀岩扉。",
      "鸟声自歌呼，竹色相因依。",
      "举觞伫遥念，日月如梭飞。",
      "平生静中愿，岁晚无相违。"
    ]
  },
  {
    "id": "2e89e420c7e05a342d3d3d1c4aea2741",
    "title": "和魏公再用韵勉子孙学",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "儒家乃何事，驾言圣门归。",
      "万古江河流，三春卉木菲。",
      "忍将少年意，负此白日晖。",
      "拱把得封植，要看四十围。",
      "东山公别墅，明湖照檐扉。",
      "尘嚣澹一洗，六籍真可依。",
      "城南拜新作，妙墨龙蛇飞。",
      "著鞭继家声，临岐莫依违。"
    ]
  },
  {
    "id": "2e89e420c7e05a340998eddc7736b84a",
    "title": "和陈亮功张次夔二同年唱酬廉字诚字之作",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "早韭到晚菘，紫蓼仍绿葵。",
      "古为志节士，此味良自知。",
      "银鞍黄金络，绮户芙蓉闺。",
      "丈夫各自适，物理那能齐。"
    ]
  },
  {
    "id": "2e89e420c7e05a340998eddc456a2143",
    "title": "和陈亮功张次夔二同年唱酬廉字诚字之作",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "虚中答远响，不与律吕乖。",
      "惟诚贯万物，此岂欺我哉。",
      "九仞忧弃井，累土期层台。",
      "汝州春风中，试坐一月来。"
    ]
  },
  {
    "id": "2e89e420c7e05a34f9bf83a13910984a",
    "title": "用前韵感事",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "驹去不食藿，马佚能伤葵。",
      "烈士多慷慨，耿耿谁当知。",
      "起吟清夜阑，边月明春闺。",
      "寸心杜陵老，澒洞终南齐。"
    ]
  },
  {
    "id": "2e89e420c7e05a34f9bf83a196425810",
    "title": "用前韵感事",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "竽门抱瑶瑟，雅与时好乖。",
      "闭门守长饥，毅然丈夫哉。",
      "南楚卧龙士，北燕黄金台。",
      "但使本根在，功名真傥来。"
    ]
  },
  {
    "id": "2e89e420c7e05a345baca37d57444c27",
    "title": "李允蹈以诗见诒走笔和之李号能诗诸贵人客也",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "四海夥人物，百年各驰驱。",
      "持身付埃尘，扰扰竟何须。",
      "临邛家四壁，洛北饭一孟。",
      "白首颇光荣，不愧初心无。",
      "男儿胸中奇，玉虹自呵嘘。",
      "沧浪振幽洁，沆瀣餐云腴。",
      "养性一无累，经世乃其馀。",
      "芙蓉为裳衣，秋兰为佩琚。",
      "西游略昆仑，东征拂玄菟。",
      "乘风羾天门，九阙请三呼。",
      "太息治安策，中流资一壶。",
      "河山洗祲氛，日月行天衢。",
      "凌烟千载容，丹青为君铺。",
      "请君办此事，勿待馀子俱。",
      "我懒复无用，藜羹守故书。",
      "敢云骊龙睡，妄意渊中珠。"
    ]
  },
  {
    "id": "2e89e420c7e05a34ea913a0289467776",
    "title": "李允蹈再诗言别次韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "仙人骑长鲸，醉与月相追。",
      "落笔千万篇，要与风雅期。",
      "里耳习巴唱，未省白雪词。",
      "欲当莫邪锋，断毛真一吹。",
      "文章游戏耳，功名须鼎彝。",
      "推毂天下士，岂无郑当时。",
      "我愚敢望君，君胡首肯之。",
      "酒酣激清啸，八极隘指麾。",
      "丈夫叹岁晚，不恨一别离。",
      "行行爱体素，江湖劳梦思。"
    ]
  },
  {
    "id": "2e89e420c7e05a34eae743ab68ed9264",
    "title": "吴文伯用李允蹈追字韵见赠亦次答之",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "鸡鸣市声起，冠盖日相追。",
      "终然寡同调，千里怀风期。",
      "忆从十年前，识君黄绢词。",
      "安知淮海来，得此埙篪吹。",
      "武库森器宝，清庙陈尊彝。",
      "持君胸中富，自足夸一时。",
      "况今亨衢开，秣马随所之。",
      "功名何足道，谈笑观指麾。",
      "交情无远近，人事有合离。",
      "他年一尊酒，长恐劳相思。"
    ]
  },
  {
    "id": "2e89e420c7e05a34829600fb19c9c74d",
    "title": "和答司马宜春溯",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "纷纷市道交，势利争攫取。",
      "煌煌鼎食家，声色自缠纠。",
      "畸人固寂寞，蓬藋侵瓮牖。",
      "有时步虚曲，植杖话农亩。",
      "清秋动幽兴，有月欠肴酒。",
      "高轩肯相过，贤哉百乘友。",
      "空寻奕秋诲，不与欢伯偶。",
      "别来雁欲宾，晴喜鸠还妇。",
      "村酤聊可载，草具亦何有。",
      "饤饾止鱼虾，扶擎杂梨藕。",
      "君侯反觞客，欲起辄被肘。",
      "意重黄金百，气豁云梦九。",
      "长篇继踵来，子建才八斗。",
      "勉和若登山，吾诗真培塿。"
    ]
  },
  {
    "id": "2e89e420c7e05a34e5c158bd86bec0ea",
    "title": "答潘文叔见寄予十月尝访文叔文叔许来而犹未也",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "别离一何久，迢递阻音形。",
      "重上君子堂，相见眼终青。",
      "君颜尚冰玉，我鬓已星星。",
      "借问十载间，风波两蓬萍。",
      "岭剑各万里，心目多所经。",
      "归来且强健，恍然真梦醒。",
      "可怜万修竹，清音玉珑玲。",
      "萧条媚寒日，约略环翠屏。",
      "相携复一笑，芝兰有馀馨。",
      "孤云自舒卷，野鹤来青冥。",
      "平生阅群彦，十八九雕零。",
      "吾徒亦何愿，毕景依林坰。",
      "种秫令可酿，储粟常满瓶。",
      "琴书奉娱玩，足以陶性灵。",
      "千载伐木篇，此意神所听。",
      "往来亦奚惮，江浦堪扬舲。"
    ]
  },
  {
    "id": "2e89e420c7e05a34dbea6b46dad8f83f",
    "title": "毗陵龚君以崇见投古风思致不凡依韵答之",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "驱车适古道，道古世已今。",
      "翳翳逃空虚，幸有跫然音。",
      "欢言指万里，握手再沉吟。",
      "得无霜露繁，恐复江汉深。",
      "我闻道渴者，朵颐望梅林。",
      "至味难诳口，达士多远心。",
      "天渊本旷荡，鸢鱼各飞沈。",
      "相期昆仑颠，弄月鸣瑶瑟。"
    ]
  },
  {
    "id": "2e89e420c7e05a34dbea6b4636f335d4",
    "title": "毗陵龚君以崇见投古风思致不凡依韵答之",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "松柏有佳色，矫矫涧谷涯。",
      "要经鸾凤栖，岂怨人迹遐。",
      "匠石初未逢，千岁甘枯槎。",
      "万牛送明堂，亦不以自夸。",
      "奇物固落落，念此毋叹嗟。",
      "君看蒿蓬茂，正足供鸣蛙。",
      "深根忍霜雪，生意日已嘉。",
      "终然拔青云，勿虑岁月赊。"
    ]
  },
  {
    "id": "2e89e420c7e05a34811024898acda39c",
    "title": "赵唐卿邀游西湖即席赋十二韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "春风客皇州，积雨不得晴。",
      "倚楼望西湖，想见烟水平。",
      "芳时谅难负，胜侣欣来并。",
      "杖藜一萧散，唤船弄空明。",
      "浮云为我开，好鸟为我鸣。",
      "青山次第出，桃李正鲜荣。",
      "华屋何煌煌，缥缈连重城。",
      "都人竞时节，酒舫各斜横。",
      "而我得舒眺，缅然起深情。",
      "风景自千古，扰扰何所营。",
      "大钧实爱物，无使可怜生。",
      "尧民保同乐，吾其获归耕。"
    ]
  },
  {
    "id": "2e89e420c7e05a342d1b760297231f96",
    "title": "游灵岩观瀑布",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "一雨天气清，暑事亮未酷。",
      "烦嚣念萧散，兹晨正休沐。",
      "篮舆试经行，胜概入遐瞩。",
      "纡馀缘清溪，窈窕得幽谷。",
      "一岩四壁净，千仞落飞瀑。",
      "雷霆鞭蛰户，风雨撼林麓。",
      "光寒白虹下，势剧天河覆。",
      "缤纷曜冰雪，激射碎珠玉。",
      "危亭著佳处，尽日看不足。",
      "澒洞开心胸，眩晃新耳目。",
      "龙脐更奇事，滴滴挂崖腹。",
      "人言七年旱，不减此一掬。",
      "天壤富瑰怪，名字有显伏。",
      "冉溪逢子厚，酿泉须永叔。",
      "摩挲苍苔碑，徒倚古寺竹。",
      "微吟忽忘归，俗驾不可宿。"
    ]
  },
  {
    "id": "2e89e420c7e05a34fb392bee3cb42515",
    "title": "郑倅是岁七月同游和余韵复和酬之",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "高人遗世纷，山水好常酷。",
      "监州当暑来，风露劳栉沐。",
      "千里生清凉，万象入睐瞩。",
      "公馀事幽讨，驾言访空谷。",
      "岂知丛尔县，有此壮哉瀑。",
      "飞盖缭崇阿，响屐穿翠麓。",
      "林声疑雨鸣，石怪若釜覆。",
      "辉辉倚天剑，凛凛寒水玉。",
      "画图见所稀，瑶琴写难足。",
      "馀霏湿巾袂，莹色照眉目。",
      "平生此会心，一笑欲捧腹。",
      "酒间出新篇，明珠粲盈掬。",
      "留作岩壑光，长令鬼神伏。",
      "东山怀太傅，濂溪想茂叔。",
      "逸兴渺乾坤，真赏谢丝竹。",
      "何由频执鞭，云峰恣游宿。"
    ]
  },
  {
    "id": "2e89e420c7e05a346beef4e5ae8cb95e",
    "title": "孙生康祖从予海陵予荐之滁守赵叔明之门送以古诗",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "洙泗诸公游，参实少且鲁。",
      "谁知一贯学，其进乃甚武。",
      "儒生多山野，此事亦已古。",
      "儇儇细儿黠，往往车上舞。",
      "后生识取舍，百不能四五。",
      "子兮何为者，独行事踽踽。",
      "嗟我离师友，岁月渐莽卤。",
      "子辱从之游，未必免聋瞽。",
      "淮丞少官事，吏散日亭午。",
      "藜羹共脱粟，本不计客主。",
      "亲年当喜惧，药裹属覼缕。",
      "劳子辞我去，天寒无乃苦。",
      "滁阳贤太守，岂弟民父母。",
      "青山照城郭，广厦庇风雨。",
      "子往事占毕，可但费樽俎。",
      "窗明棐几净，坚坐勿窥户。",
      "交情贵胆肝，师道在规矩。",
      "何妨坐椎钝，未可习媚妩。",
      "万里须坚车，百步要彊弩。",
      "书来说新功，吾其俟飞羽。"
    ]
  },
  {
    "id": "2e89e420c7e05a349fbfcacb173c524d",
    "title": "和刘过夏虫五咏蛛",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "么虫夜飞飞，遭汝巧见缚。",
      "汝网非坚牢，岂无风雨恶。",
      "蟹怒横戈矛，蜃喜吐楼阁。",
      "物生黠复痴，悟此一笑乐。"
    ]
  },
  {
    "id": "2e89e420c7e05a349fbfcacbdca33747",
    "title": "和刘过夏虫五咏蛛",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "太阳不敢近，宵行聊自娱。",
      "过水乱繁星，随风散平芜。",
      "车公晚差乐，几案不汝须。",
      "方谋买娉婷，斛贮明月珠。"
    ]
  },
  {
    "id": "2e89e420c7e05a349fbfcacbf213dae0",
    "title": "和刘过夏虫五咏蛛",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "高人百尺楼，万里对天宇。",
      "白水渺江湖，清明到窗户。",
      "跏趺作禅定，不闻雷破柱。",
      "从渠蚯蚓歌，自趁商羊舞。"
    ]
  },
  {
    "id": "2e89e420c7e05a349fbfcacb43e4b524",
    "title": "和刘过夏虫五咏蛛",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "利觜死一饱，何劳更喧哗。",
      "肉薄来如云，举扇谁能遮。",
      "诸君幸小忍，秋风期不赊。",
      "披襟约凉夜，明月钓寒沙。"
    ]
  },
  {
    "id": "2e89e420c7e05a349fbfcacb0f429a11",
    "title": "和刘过夏虫五咏蛛",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "将军鼓吹来，处士非所喜。",
      "夸汝风月夕，天籁鸣不已。",
      "汝姑勿自夸，坎井不可恃。",
      "当知马伏波，笑杀公孙子。"
    ]
  },
  {
    "id": "2e89e420c7e05a34c2796aea4b504d8e",
    "title": "用范叔刚韵送陈亮功同年",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "人物相后先，筦库故多士。",
      "若人海邦来，清渭照泾水。",
      "风尘不自惮，远业正在此。",
      "林深兰荃芳，波动金石止。",
      "三年亦何事，一笑聊复尔。",
      "天风今扶摇，势作九万里。",
      "未令游蓬山，亦合佐槐市。",
      "富贵善移人，须公直如矢。",
      "平生十年书，喜见习凿齿。",
      "少留更舂容，春醪荐鲂鲤。"
    ]
  },
  {
    "id": "2e89e420c7e05a3418019dbf7329c983",
    "title": "答王甫抚干和荆江亭韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "剑郁气冲斗，珠潜光媚川。",
      "丈夫自有在，时俗难为妍。",
      "钟期苟未逢，我琴不须弦。",
      "别路渺湖海，相思心炯然。"
    ]
  },
  {
    "id": "2e89e420c7e05a3418019dbf9b297123",
    "title": "答王甫抚干和荆江亭韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "清诗报我来，琼玖羞木李。",
      "感我万古心，迢迢如江水。",
      "楚宫歌舞地，春农耕废址。",
      "变化日相寻，荣华何用喜。"
    ]
  },
  {
    "id": "2e89e420c7e05a3418019dbfd017f8ec",
    "title": "答王甫抚干和荆江亭韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "乐哉新相知，开怀接谈宴。",
      "插花醉不辞，风光惜流转。",
      "酒阑欲上马，握手增眷眷。",
      "平生我辈人，定非儿女恋。"
    ]
  },
  {
    "id": "2e89e420c7e05a3418019dbf9466d3ea",
    "title": "答王甫抚干和荆江亭韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "别时记抚掌，醉剧语无伦。",
      "君如齐辕固，独不类平津。",
      "交游半白头，心迹谁为陈。",
      "由来松柏干，不争桃李春。"
    ]
  },
  {
    "id": "2e89e420c7e05a34c63b56f574958029",
    "title": "涧壁梁公主祠云武帝女也据高冢上林木郁然形势开敞盖公主所葬欤无碑志未及考诸记载士大夫留诗未见有起人意者余守风四日为十二韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "萧翁本胜士，诸郎多艺文。",
      "伤哉晚大谬，家国成丝棼。",
      "主昔食何邑，桃李争秾芬。",
      "禁脔必王谢，风流映青云。",
      "岂其独天幸，不见台城军。",
      "曲阿故近甸，茂林有高坟。",
      "玉鱼既无恙，庙食仍蒿焄。",
      "此事乃可书，所恨荒前闻。",
      "千舟集浦溆，吉卜叩灵氛。",
      "我亦肃襟屦，一瓣崇炉薰。",
      "徘徊慨千载，江波日沄沄。",
      "谁当著奇语，歌之拟湘君。"
    ]
  },
  {
    "id": "2e89e420c7e05a34db2e90ae17ba422a",
    "title": "涧壁阻风登小山四望书怀",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "崇阿岸长江，荒蹊得徐步。",
      "徘徊一舒眺，邂逅豁心素。",
      "天壤故宏廓，川涂渺回互。",
      "苍烟极东溟，落日临北固。",
      "波光荡汀渚，碧色明草树。",
      "淮南平如砥，万象入指顾。",
      "低迷江都宫，隐辚瓜洲戍。",
      "依依眷昔游，恻恻起遐慕。",
      "向来犹喜事，所历有奇趣。",
      "摧颓八九年，日已不如故。",
      "两脚厌行李，万里谙长路。",
      "乃穷岷山源，重到入海处。",
      "结交岂不广，览古亦云富。",
      "所抱忧国心，知非济时具。",
      "晨昏耿重闱，裘葛窘童孺。",
      "脱然决东耕，孤舟久东骛。",
      "寖近真自喜，凌险有馀惧。",
      "可怜兹丛薄，政尔淹杖屦。",
      "云容尚飞扬，风意何郁怒。",
      "人事谅难必，江神非所忤。",
      "庶蒙皇天慈，稳借一帆度。",
      "致意孙兴公，寻君遂初赋。"
    ]
  },
  {
    "id": "2e89e420c7e05a3486a715bd46e92eb6",
    "title": "子宝东归以嘤其鸣矣求友声为韵作古诗七章宽予旅怀次其韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "一年三送君，到家能几程。",
      "白云耿我怀，更想啼孩婴。",
      "过门道无恙，忧端幸少平。",
      "因之慰猿鹤，无为长怨声。"
    ]
  },
  {
    "id": "2e89e420c7e05a3486a715bd49461227",
    "title": "子宝东归以嘤其鸣矣求友声为韵作古诗七章宽予旅怀次其韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "宇宙归一概，时势相重轻。",
      "人心太行山，我道如砥平。",
      "沉吟百年事，俯仰万古情。",
      "五穷未可送，鬼语方嚘嘤。"
    ]
  },
  {
    "id": "2e89e420c7e05a3486a715bdd1128c99",
    "title": "子宝东归以嘤其鸣矣求友声为韵作古诗七章宽予旅怀次其韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "倾城事行乐，春台日熙熙。",
      "掩关独愁思，谁能赴幽期。",
      "故山隔湖海，浮云翳晴曦。",
      "由来武安客，岂复知魏其。"
    ]
  },
  {
    "id": "2e89e420c7e05a3486a715bdeef73db3",
    "title": "子宝东归以嘤其鸣矣求友声为韵作古诗七章宽予旅怀次其韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "哲人重出处，外物非所荣。",
      "凤饥不啄粟，鸿冥安可矰。",
      "早知屠羊肆，无所用三牲。",
      "傥来亦傥去，不平何足鸣。"
    ]
  },
  {
    "id": "2e89e420c7e05a3486a715bd2e4970e5",
    "title": "子宝东归以嘤其鸣矣求友声为韵作古诗七章宽予旅怀次其韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "岁寒松柏苍，波动金石止。",
      "物生不自别，有时正须此。",
      "真源在极致，空谈非实理。",
      "玉汝其或成，造物恩大矣。"
    ]
  },
  {
    "id": "2e89e420c7e05a3486a715bdc2f63b1f",
    "title": "子宝东归以嘤其鸣矣求友声为韵作古诗七章宽予旅怀次其韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "弱龄抱微尚，实耻为身谋。",
      "颇依夷惠闲，不择赵魏优。",
      "意行忘坎阱，失脚复何尤。",
      "但存斗升养，过此今无求。"
    ]
  },
  {
    "id": "2e89e420c7e05a3486a715bd70533c38",
    "title": "子宝东归以嘤其鸣矣求友声为韵作古诗七章宽予旅怀次其韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "教不贵多言，小知非大受。",
      "力久有天得，海涵而地负。",
      "少年今白发，谁与鞭其后。",
      "诗来读百过，君真吾畏友。"
    ]
  },
  {
    "id": "2e89e420c7e05a3443ac626ca2177052",
    "title": "秋日程伯玉携诗见过次韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "秋声入梧桐，落叶惊瓮牖。",
      "菊丛生细香，安排作重九。",
      "幽子曳杖吟，蓬门独搔首。",
      "故人惠然来，新诗出琼玖。",
      "欢言扫吾室，饾饤随所有。",
      "高谈杂古今，疑义相可否。",
      "当年醉翁意，固不在杯酒。",
      "人生等一梦，谅无金石寿。",
      "从渠豢钟鼎，未可薄藜糗。",
      "斯须较荣枯，千载判妍丑。",
      "君侯文章家，世胄衣冠后。",
      "何伤回宪贫，正是裘牧友。",
      "俗子揶揄人，古道陵迟久。",
      "无劳问董龙，定是何鸡狗。"
    ]
  },
  {
    "id": "2e89e420c7e05a34b6a8b44b0b890563",
    "title": "和刘师文饮城西见怀",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "刘侯元祐家，高标振流俗。",
      "益州西门外，胜日事幽瞩。",
      "襟期得佳士，命驾不待促。",
      "壶觞傍水石，谈笑满林屋。",
      "经行旧台苑，芜没长禾菽。",
      "长吟何激烈，远思脱羁束。",
      "遥追七贤社，不负千钟渌。",
      "诗囊寄同幕，足音到空谷。",
      "明月散昏埃，清风濯炎溽。",
      "壮游忆子美，感遇悲伯玉。",
      "功名垂耳骥，岁月长饥鹄。",
      "此事置勿言，时情斗蛮触。"
    ]
  },
  {
    "id": "2e89e420c7e05a347397f623de86e01a",
    "title": "重答",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "万古同山川，八方异风俗。",
      "男儿事弧矢，心目快一瞩。",
      "结交必名胜，旷怀无狭促。",
      "昂昂千丈松，朗朗百间屋。",
      "彼富自钟鼎，我贫甘芋菽。",
      "谁能工俯仰，未许相缚束。",
      "读书头欲白，对客樽无渌。",
      "由来多此士，皎皎驹在谷。",
      "瞿唐候水齐，秋风祛暑溽。",
      "归欤奉亲欢，羹丝鲙江玉。",
      "青衫虽霜叶，已胜袍立鹄。",
      "进退吾何疑，肯事羝羊触。"
    ]
  },
  {
    "id": "2e89e420c7e05a3439cdc65e025b5b97",
    "title": "入剑门和少陵韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "客还入剑门，纵览形势壮。",
      "两崖摩青天，石城岌相向。",
      "风云郁惨澹，神鬼见情状。",
      "重关一何危，哀壑不可傍。",
      "岩蹲虎豹怒，水落龙蛇放。",
      "英雄意飞扬，行路色沮丧。",
      "杀人古如麻，俯仰有馀怆。",
      "我游亦何事，哦诗神颇王。",
      "杜陵千年句，角逐不得让。",
      "过关一雨凉，浓绿出千嶂。",
      "独酌无与歌，怀人复怊怅。"
    ]
  },
  {
    "id": "2e89e420c7e05a344cb3be8a7b8a584e",
    "title": "石匮阁和少陵韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "榴花开正红，杏子熟已赤。",
      "谽谺倚天嶂，戌削出水石。",
      "小驿有幽意，江风满青壁。",
      "悠然一杯酒，劳汝万里客。",
      "长安此北去，古人多遗迹。",
      "萧条干戈后，俯仰关塞迫。",
      "宿师苦馈饷，诸将饱恩泽。",
      "三叹复出门，危梯欲何适。"
    ]
  },
  {
    "id": "2e89e420c7e05a3434f195e3d776d0fc",
    "title": "读士元传",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "老贼狐鬼啸，汉鼎不复支。",
      "再世益州牧，忍视宗国危。",
      "烈烈左将军，四海闻英姿。",
      "东北久荡析，西南天启之。",
      "建旗入涪城，有蜀非公谁。",
      "檄璋送州印，我欲举义师。",
      "鼠辈坐敛手，豪杰趋指麾。",
      "正尔岂不济，安用谲取为。",
      "孝直反覆士，献计乃所宜。",
      "雏凤独何心，亦复喜出寄。",
      "造次杯酒间，而欲生崄巘。",
      "平生大耳公，岂堪此瑕疵。",
      "向来隆中语，荆益实素期。",
      "惜不同兹役，次第观所施。",
      "士元早捐世，未必为汉悲。",
      "我诗订千古，当有神明知。"
    ]
  },
  {
    "id": "2e89e420c7e05a34b9260cd872efb46c",
    "title": "定军山叹",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "仲达受巾帼，佐治来闭营。",
      "君看此情事，岂办吾孔明。",
      "八阵有天威，千里无留行。",
      "但度渭水去，贼势能不争。",
      "便当截狼头，三辅即日平。",
      "连年计兹役，独坐粮运萦。",
      "所以五丈原，驻军方杂耕。",
      "俶载维首夏，望望秋谷升。",
      "云何西风至，忽已落大星。",
      "痛哉万世功，于此丧垂成。",
      "炎精遂沦谢，王路终榛荆。",
      "三马肆蹄啮，群雄迄纵横。",
      "公乎少徐死，此祸何由生。",
      "天机定谁执，变化纷可惊。",
      "乔木定军山，空有身后名。",
      "世论复卤莽，呜咽志士情。",
      "朗咏少陵诗，何诛陈寿评。"
    ]
  },
  {
    "id": "2e89e420c7e05a3499695e04259d1809",
    "title": "胜果僧舍与叶养源论武侯出处作数韵记之",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "隆中躬耕归，抱膝咏梁父。",
      "谁称此卧龙，名字震东土。",
      "平生惟老庞，忘言各心许。",
      "相从亦何为，誓不入州府。",
      "敲门刘豫州，见我欲安语。",
      "三来信勤恳，定非曹袁侣。",
      "社稷高帝孙，此公更儒苦。",
      "不辞为君起，死生不相负。",
      "呜呼豪杰士，所重在出处。",
      "人言汉丞相，阿衡师尚父。",
      "纶巾拜遗像，英气凛千古。",
      "当时实少年，才二十四五。",
      "风云有时会，人物难浪与。",
      "诸贤诚慷慨，毋劳自夸诩。"
    ]
  },
  {
    "id": "2e89e420c7e05a3447c2cb4f0183106a",
    "title": "玉虚洞",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "驾言玉虚游，奇绝慰心赏。",
      "馀雪明层阴，初旭上清朗。",
      "寒溪玻瓈色，远壑风雨响。",
      "刺船度石濑，散策步林莽。",
      "洞门划褰开，瑶室下深广。",
      "分明堂九筵，帢匝旗五丈。",
      "壁纹妙雕刻，石骨工刬磢。",
      "云霞夹日月，麾幢导龙象。",
      "异哉非人境，俨然故仙仗。",
      "犬鹿访前闻，笙鹤寄真想。",
      "天宝本衰运，灵扃为谁敞。",
      "峥嵘昔祠殿，萧瑟今废壤。",
      "谢公诗绚丽，黄郎笔豪爽。",
      "断碑亦可怜，英标复何往。",
      "把酒酹孤亭，回头叹尘鞅。",
      "幽讨方自兹，当费屐几两。"
    ]
  },
  {
    "id": "2e89e420c7e05a34652348fdac02cda4",
    "title": "东归留别幕中同舍",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "参谋蜀耆英，棠阴满三郡。",
      "开怀接儿辈，色不见喜愠。",
      "清朝贵老成，故家多典训。",
      "佳气引春帆，长安天日近。"
    ]
  },
  {
    "id": "2e89e420c7e05a34652348fd7ba5250a",
    "title": "东归留别幕中同舍",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "梅溪千载人，我得交其子。",
      "霜天行白日，了不受尘滓。",
      "明朝把一麾，阔步方自此。",
      "海内观典刑，岂惟吾党喜。"
    ]
  },
  {
    "id": "2e89e420c7e05a34652348fd927eeb58",
    "title": "东归留别幕中同舍",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "元祐贤子孙，忠肃家第一。",
      "岂惟富文雅，清苦用一律。",
      "君看我同年，践履极真实。",
      "不待问蓍龟，公侯卦可必。"
    ]
  },
  {
    "id": "2e89e420c7e05a34652348fdf08a79d0",
    "title": "东归留别幕中同舍",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "大蓬有奇气，人物见李侯。",
      "迥然谢凡质，霜鹘摩清秋。",
      "诏书相续来，去去蹑瀛洲。",
      "汲直在汉庭，可寝淮南谋。"
    ]
  },
  {
    "id": "2e89e420c7e05a34652348fd3deff5f9",
    "title": "东归留别幕中同舍",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "陈侯七闽秀，六年客西州。",
      "兰荃自芳洁，应世良优游。",
      "平生耐久朋，政复未易求。",
      "相期故不浅，抗节追前修。"
    ]
  },
  {
    "id": "2e89e420c7e05a34652348fd1c78293d",
    "title": "东归留别幕中同舍",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "我家客星里，少小钓寂寞。",
      "推迁堕尘网，世味终然薄。",
      "万里携一身，俯仰叹今昨。",
      "抖擞莱子衣，归欤老林壑。"
    ]
  },
  {
    "id": "2e89e420c7e05a34652348fd6e13e0af",
    "title": "东归留别幕中同舍",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "相从乐复乐，别离良独难。",
      "传觞秉明烛，起舞清夜阑。",
      "一醉何足辞，百年能几欢。",
      "后会渺何许，相思江月寒。"
    ]
  },
  {
    "id": "2e89e420c7e05a3411423c887f49a774",
    "title": "答季章和寄同舍韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "论交万里外，意气薄云天。",
      "孤舟日已远，拥书夜无眠。",
      "骊珠从何来，光景明一川。",
      "椟藏怀永好，欲报心茫然。"
    ]
  },
  {
    "id": "2e89e420c7e05a3411423c8838451f6e",
    "title": "答季章和寄同舍韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "仙风自洒落，古气更清深。",
      "雕几荐六瑚，定无尘土侵。",
      "儒生传旧法，君子爱初心。",
      "愿令百世下，重听云韶音。"
    ]
  },
  {
    "id": "2e89e420c7e05a34699e0d5916bf0324",
    "title": "元日自警",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "王春肇嘉气，天命未敢知。",
      "四十六年非，今日正一之。",
      "昭昭汝初心，敬戒以自持。",
      "神明监屋漏，此语不可欺。"
    ]
  },
  {
    "id": "2e89e420c7e05a3497819db833554fd2",
    "title": "自警",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "忿燥肝或裂，惧剧胆能破。",
      "吾身幸无苦，及兹无乃过。",
      "虚中阅万物，谷响聊应和。",
      "可令蟆蚀月，竟作蚁随磨。",
      "根危实易感，骤咽忽已唾。",
      "何当安如山，持用警昏惰。"
    ]
  },
  {
    "id": "2e89e420c7e05a34bdf23fb89205c161",
    "title": "宁庵即事",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "飕飕松风鸣，翳翳山景暮。",
      "蝉声清有馀，荷香美无度。",
      "幽人曳杖吟，事胜心独悟。",
      "平生寡世念，正是惬襟素。",
      "坐看北斗移，竹叶明月露。",
      "夜久寂无人，佳眠不知曙。"
    ]
  },
  {
    "id": "2e89e420c7e05a3483be9b7a43505293",
    "title": "道傍水行可爱",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "寒风鸣岁阴，芸物已归静。",
      "郊原何萧瑟，松竹自清整。",
      "道傍足幽意，林屋甚井井。",
      "鸡犬在篱落，沙水暮光映。",
      "古来奇逸士，往往托兹境。",
      "吾行将安得，怅望沧水永。"
    ]
  },
  {
    "id": "2e89e420c7e05a3408af4e363b810d32",
    "title": "灯下学书偶成",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "学书乃一乐，人或罕知趣。",
      "而我欲成癖，矻矻了朝暮。",
      "天资苦凡弱，师法非早悟。",
      "目力又已衰，恍若在烟雾。",
      "虽然日数纸，就视辄自恶。",
      "旁人谬怂恿，定未识佳处。",
      "右军固神品，大令亦体具。",
      "嫡传张与颜，尚未肯怀素。",
      "颇怪近世评，似为米老误。",
      "雄奇在风骨，隐括须法度。",
      "安得再少年，令我进一步。",
      "人高书乃高，此语俗子怒。"
    ]
  },
  {
    "id": "2e89e420c7e05a34091892e64db82c6e",
    "title": "碧云即事",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "唧唧秋蛩鸣，耿耿秋夜长。",
      "简篇负初心，枕簟怯新凉。",
      "朝曦入疏牖，宿云散前冈。",
      "归欤一叶舟，浩歌听沧浪。"
    ]
  },
  {
    "id": "2e89e420c7e05a34f0baa5308d8a19ab",
    "title": "和楼尚书赋赵大资重楼柏梁体",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "浙中岩壑天下雄，越绝宛委吴穹窿。",
      "钟奇角秀劳神工，复有四明冠南东。",
      "云南云北森横纵，仙圣所宅光𤧚珑。",
      "公楼极览面面同，江霏海日开冥蒙。",
      "翠屏列立千万峰，胜画孔雀绣芙蓉。",
      "春晴百花度香风，秋原下瞰禾黍芃。",
      "城郭游人纷蝶蜂，笙歌间发罗绮丛。",
      "我公心镜百鍊铜，眼底万物归陶镕。",
      "姬公胡留曲阜封，东平骠骑合侍中。",
      "小出勋业垂无穷，手扶日毂驾六龙。",
      "丹心正色羞容容，飘然谢出明光宫。",
      "坐收全名擅高踪，锦衣故里还过逢。",
      "筑室百堵声隆隆，雅素不穷丹雘功。",
      "移花种竹亲圃农，直嫌看山隔崇墉。",
      "层楼开豁星斗胸，晨登坐达夕鼓鼕。",
      "有书满架酒不空，眼明脚健颜颊红。",
      "身佩安危唐晋公，何妨绿野对洛嵩。",
      "文昌更似香山翁，与公胜日长相从。",
      "一谈一笑如春浓，清欢不奏淫乐蒙。",
      "高山流水操递钟，新篇络绎疲奴僮。",
      "寒生感公恩义重，草根窃亦吟秋虫。",
      "扁舟登门频宿舂，敢逐炎凉如燕鸿。"
    ]
  },
  {
    "id": "2e89e420c7e05a34f6e9b54f6695f02d",
    "title": "遂安县兴学和詹本仁见赠诗",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "万物野马相追奔，百年梦境更起仆。",
      "是中诸妄要扫刮，努力良心自成就。",
      "舞雩春风沂水侧，当日群公切磋究。",
      "大途九轨自可识，广居安宅宁当僦。",
      "少年恐不保壮老，夜气还能亡旦昼。",
      "诗书礼乐在庠序，乡射弦歌列笾豆。",
      "共惟百圣贻后来，岂使一科图急售。",
      "如何道术坐陆沉，独指利名纷辐辏。",
      "斯文未丧天所赐，接踵诸贤出哀救。",
      "圣门榛棘得刬除，俗学膏肓有砭灸。",
      "晚出颛蒙格调卑，平生师友追从旧。",
      "敢言割鸡慕牛刀，直恐狐裘杂羔袖。",
      "是邦山水故潇洒，满眼衣冠多整秀。",
      "向来张吕相逢地，遗韵馀风洗凡陋。",
      "眷然乡校肯来游，勉矣英材起相副。",
      "名门政假扶持力，阖境似惊闻见骤。",
      "儒林丈人真好事，大笔新诗警昏瞀。",
      "寄言同社相知心，不怪狂歌续貂后。"
    ]
  },
  {
    "id": "2e89e420c7e05a3401c4f82d89cb77da",
    "title": "答杨霖用前韵见赠",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "沧沧万里无时盈，太山四维不可仆。",
      "蛙井跳梁徒自喜，蚁垤崔嵬欲何就。",
      "物情小大乃尔悬，人心是非当自究。",
      "荣名乍满妻孥笑，权利偏供宾客僦。",
      "纷纷逐臭坐穷年，往往攫金忘正昼。",
      "谈夸亦或轻万钟，蹴呼忍能甘一豆。",
      "人怜世网苦易缚，我悲古道迂难售。",
      "文章小技本游戏，功业有时真际辏。",
      "六经坠地谁羽翼，众说滔天谁拯救。",
      "独行不畏迹随削，危言便恐眉遭灸。",
      "舞雩鼓瑟洙泗远，弄月吟风伊洛旧。",
      "晨霞翠柏足糇粮，秋兰芳芷堪怀袖。",
      "此身今愧五斗役，归心日绕千岩秀。",
      "平生未饱书册愿，老大自知人物陋。",
      "意存当世力不能，名忝儒生实难副。",
      "杨侯杨侯豪杰士，霜鹘横空天马骤。",
      "叵堪高谊谬推挽，喜见雄词豁昏瞀。",
      "端能有意千载前，执鞭请试从公后。"
    ]
  },
  {
    "id": "2e89e420c7e05a34dc70ba33cf60db78",
    "title": "鄞川道中呈友人",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "青山不断烟苍苍，梅花如雪东风香。",
      "春来天地恰十日，眼见草木生辉光。",
      "清溪行舟暮鸣橹，并船开樽共君语。",
      "人生邂逅自可怜，明日江东听江雨。"
    ]
  },
  {
    "id": "2e89e420c7e05a340f2fc1d47326e2b9",
    "title": "斗南竹林祠歌",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "君不见唐河诸将兵马回，河朔百城门不开。边烽夜举天子怒，六龙晓发鸣春雷。",
      "金陵玉垒中道惑，澶渊一掷吁难哉。当时事势在国史，莱公之功不其伟。",
      "幽燕可还敌可臣，西顾宁论夏州李。用公不尽天所惜，天不生公更谁恃。",
      "嗟公雄豪从少年，如虎在山龙在渊。淮阴指掌楚归汉，望诸叱咤齐为燕。",
      "两朝五起岂不遇，胶漆摆撼难为坚。瘿相谗巧亦云极，鹤相恶谋何卒卒。",
      "青衫到骭吾一咍，羊酒迎道尔堪恤。可怜夷獠护装橐，想见神明扶正直。",
      "公安插竹南迁时，手回造化理不疑。云车风驭今来否，迎神送神姑尔为。",
      "萧萧寒绿泣江雨，长似襄阳堕泪碑。"
    ]
  },
  {
    "id": "2e89e420c7e05a346fa8c01c4798b0d2",
    "title": "沌中即事",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "武昌西南云梦泽，水平不动玻璃碧。",
      "葭芦莽苍生暮烟，杨柳萧条带秋色。",
      "北接沧浪南洞庭，八九百里荒荒白。",
      "一渠纡萦十日行，巧避江涛如过席。",
      "平生闻说沌鱼美，满篮不受百钱直。",
      "我来涨潦渔者稀，罾网高悬钓竿掷。",
      "苇屋人家绝可怜，欲没未没三四尺。",
      "倚树为巢葑作床，剥菱炊菰自朝夕。",
      "青裙皂髻长儿女，城市繁华岂曾识。",
      "屋头一艇是生涯，丁算未必逃官籍。",
      "迢迢客路几叹息，茫茫宇宙何终极。",
      "有酒无鱼莫浪愁，独醉月明听吹笛。"
    ]
  },
  {
    "id": "2e89e420c7e05a34d537212f5cbfa30b",
    "title": "巫山歌",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "平生想巫山，奇绝冠三峡。及兹饱双眸，无乃天下甲。",
      "远看插天碧丛丛，近看玲珑金玉峰。垠崖光彩相映发，交络紫翠疏蒙茸。",
      "云华夫人瑶池女，何物才至得奇遇。我来初日明轻霞，更胜朝云暮行雨。",
      "水转峰回无定姿，地灵天巧奇复奇。少陵山谷不著语，浪作推敲君定痴。"
    ]
  },
  {
    "id": "2e89e420c7e05a34de7f59073d9a8a1d",
    "title": "峡中歌",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "峡中翠壁何峥嵘，排空百雉如层城。重楼复道明丹青，神剜鬼刻斧凿精。",
      "呀然裂入兀不崩，飞流罅出悬珠璎。旌旆夹道缤逢迎，霜锋雪锷立万兵。",
      "奇峰十二剑削成，真赝等好不可评。天柱拔立千仞擎，团团石骨莹玉冰。",
      "傍有岩穴半开扃，飞仙之宅凝神清。虾蟆下饮腹不盈，背负阴壑深窈冥。",
      "金碧满洞层云生，泓泉泠泠琴筑鸣。林端黄牛老不耕，滩回白日随人行。",
      "石马只耳梦偶灵，神祠箫鼓何铿铿。江流万古郁不平，四时雷霆风雹声。",
      "天垂匹练相回萦，日月避隐韬光明，朝云暮雨犬吠晴。",
      "山腹人家真画屏，亦有竹阁连松亭。褰裳可登呼可应，但愁蛮语无由听。",
      "我来溯峡才几程，所见如许心骨惊。阳台滟滪次第经，磨砺笔锋吾敌勍。"
    ]
  },
  {
    "id": "2e89e420c7e05a34d913204d981846b8",
    "title": "剑门行",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "两崖夹道立削铁，涧水悲鸣浅飞雪。",
      "上有石城连天横，剑戟相磨气明灭。",
      "出门下瞰山盘纡，石磴斗落十丈馀。",
      "敌来仰首不得上，百万渠能当一夫。",
      "井蛙未识河山广，分明到此生狂想。",
      "岂知天险乃误人，祸首子阳终衍昶。",
      "渭水秦川指顾中，剑门空复老英雄。",
      "传檄将军真得意，落星愁杀卧龙翁。"
    ]
  },
  {
    "id": "2e89e420c7e05a34d5d7ff82bc61d07d",
    "title": "三泉龙门",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "苍山石骨高棱层，缭断谷口如坚城。",
      "何年穴作瓮门入，豁然天地中开明。",
      "门深十丈碧铁色，错落鳞甲潜光晶。",
      "溪声泻出骇风雨，岩泉乱滴纷珠璎。",
      "老藤翠木蔚回合，幽花好鸟相逢迎。",
      "异哉人世有此境，顾盼萧爽心骨惊。",
      "想见伏龙擘山出，澒洞冰雹轰雷霆。",
      "不然避秦客仙去，中有桃花门不扃。",
      "谷深路窈望不极，有泉可濯田可耕。",
      "何当颛此一丘壑，家在东吴空复情。"
    ]
  },
  {
    "id": "2e89e420c7e05a34d5d77b7d719d8940",
    "title": "梁山刘制参园亭",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "刘侯家有相业堂，东都旧第城中央。",
      "剑南参谋今白发，官班且复尚书郎。",
      "买田筑室蟠龙下，闺门孝友师一乡。",
      "好园十亩当道入，绿竹万个搀天长。",
      "池亭面势各有趣，花木手种新成行。",
      "客来呼酒径留饮，小鬟妙舞工持觞。",
      "人生适意但如此，何用尘土纷劻勷。",
      "我来度峡五十日，山深路恶神惨伤。",
      "眼明此邦万石坝，况逢好事容徜徉。",
      "野鹤寮中最清绝，蜡梅水仙方弄香。",
      "为公一醉出门去，祝公眉寿长康彊。"
    ]
  },
  {
    "id": "2e89e420c7e05a340950535436720333",
    "title": "同邱直长和欧公三游洞韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "维舟下牢关，散策上西岭。天风吹我裳，恍惚非人境。",
      "丹崖翠壁明空山，呀然洞府葱茏间。珊瑚为门玉为里，石骨千年凝绿髓。",
      "伏龙奇鬼相回环，窗户玲珑五云起。风马霓旌去不留，棋床丹灶岩之幽。",
      "流水潺潺山寂寂，时有野鹤飞迎客。提携琴酒聊一欢，呼取渔樵任争席。",
      "日暮欲归归路迷，襟期浩荡谁当知。好种桃花便终老，更寻何处武陵溪。"
    ]
  },
  {
    "id": "2e89e420c7e05a34e03eb5eaca51f6f7",
    "title": "送别宋金州",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "安康使君发成都，群公祖送车塞途。秋风关山二千里，王命不得辞崎岖。",
      "使君世族楚彭城，家今会稽之上虞。我居咫尺不早识，万里相逢天一隅。",
      "眼中豪杰未易得，使君人物当代无。连年三取太守印，赫然帅钺兼兵符。",
      "不忧无地起勋业，所要许国存规模。贵人例急歌舞娱，使君善爱千金躯。",
      "国耻未雪长荷殳，一念勿忘先大夫。呜呼，一念勿忘先大夫。"
    ]
  },
  {
    "id": "2e89e420c7e05a34d4990a16c4652527",
    "title": "傅惟肖赞府假西游集作长篇送还奇甚次其韵",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "醉乡不游游睡乡，眼花对案如迷藏。",
      "梦踏秋草悲蛩螀，风松露菊三径荒。",
      "忽然欠伸日在廊，悟此身世何荒唐。",
      "故书弃掷尘满箱，鲁堂不复闻丝簧。",
      "镜中容颜老不扬，浪求斗升助糟糠。",
      "江湖兰佩芙蓉裳，踟蹰不归愁断肠。",
      "伟君威凤鸣朝阳，文章五色照我傍。",
      "艳如屈宋班马香，千载作者蔚相望。",
      "对床泮水月满堂，追游山椒款宝坊。",
      "剧谈发我平生狂，划如乘风上翱翔。",
      "苍苍云海一苇航，周流四方来故乡。",
      "群儿醉饱死不偿，我独与君酌天浆。",
      "纷纷爝火明寒窗，何如光芒万丈长。",
      "空吟平子四愁章，欲报英琼无可将。",
      "明朝痴儿公事忙，从今谢君当括囊。"
    ]
  },
  {
    "id": "2e89e420c7e05a34a844b9be42af6de9",
    "title": "和答陆华父",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "幽兰怀春风，葭蓬亦芽茁。同时不同调，物物自生活。",
      "士穷不自食，苦学代耕猎。文如六经非小伎，馀事不足置牙齿。",
      "人言掷卢胜掷雉，我言函人不为矢。"
    ]
  },
  {
    "id": "2e89e420c7e05a34a844b9bef7fbb9a6",
    "title": "和答陆华父",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "雒都有佳人，高卧雪塞户。千载尚可期，一寒那足顾。",
      "功名诚傥来，贫贱有难去。食竹岂非凤，食虫岂非鸡。",
      "驺虞世不识，羔豚日刳刲。且须拊掌共一笑，坐上鸱夷能滑稽。"
    ]
  },
  {
    "id": "2e89e420c7e05a3491d629cdc47f4d68",
    "title": "和答潘端叔见寄",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "发白念少年，万事风雨过。倦游得来归，一切付懒惰。",
      "独抱杞天忧，彷徨意无奈。濠鱼定何乐，幕燕渠敢贺。",
      "叹君阳春词，激我巴里和。古来奇特事，信是英雄作。",
      "东山有晚遇，西山有终饿。拭目须君早著鞭，乞与高人北窗卧。"
    ]
  },
  {
    "id": "2e89e420c7e05a342098d78cfadc9b05",
    "title": "顷过周叔和见故人石应之诗及诸贤和篇大轴邀余继韵久不暇遣因通五夫诸李丈书划然有怀走笔寄之",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "别君二十年，往事飞鸟过。相逢歌慷慨，颇复起衰惰。",
      "朱颜各华发，此已无可奈。结庐擅青山，吾独为君贺。",
      "示我诸贤诗，三叹不忍和。功名付千载，袖出莫轻作。",
      "老去会有死，嗟来不如饿。烛湖旁舍酒可沽，胜日相从同醉卧。"
    ]
  },
  {
    "id": "2e89e420c7e05a34dffff79a38d88b30",
    "title": "和共父游青羊宫二首",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "野兴偶所惬，胜游聊一寻。",
      "双台隐空曲，万竹护清深。",
      "岚翠明巾屡，风香度笑吟。",
      "端能重载酒，尽日听鸣琴。"
    ]
  },
  {
    "id": "2e89e420c7e05a34dffff79ad4886db6",
    "title": "和共父游青羊宫二首",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "访古未云已，会心良独多。",
      "犹应趁风月，从此遍岷峨。",
      "万里澹秋色，一江明暮波。",
      "他年问鱼鸟，能复记相过。"
    ]
  },
  {
    "id": "2e89e420c7e05a348fd24e50690b65e6",
    "title": "上史魏公寿三首",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "清都绛阙拱慈皇，鹤驾鸡鸣起未央。",
      "父子至情如一日，国家庆事冠前王。",
      "公功实作风云旧，帝学于今日月光。",
      "天寿两宫千万岁，端留元老赞明昌。"
    ]
  },
  {
    "id": "2e89e420c7e05a348fd24e5017cb4fb2",
    "title": "上史魏公寿三首",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "中兴大业要规模，公有初言久未孚。",
      "已喜乾坤深佑德，况逢岁月正悬弧。",
      "明时礼数尊三事，大老精神压万夫。",
      "军国平章天下望，鹰扬年德正相符。"
    ]
  },
  {
    "id": "2e89e420c7e05a348fd24e507e81e6de",
    "title": "上史魏公寿三首",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "中书考已敌汾阳，神气清明骨更强。",
      "客倒壶觞弄风月，酒阑灯火事文章。",
      "传家正有书千卷，积庆真成笏一床。",
      "看取西湖共长久，年年菊会答秋光。"
    ]
  },
  {
    "id": "2e89e420c7e05a34160d52893a3bad02",
    "title": "唐侯仲友之守台为浮梁于江象山令蒋鹗考叔赋江有济三章以献余时官于台见而陋之作江有梁",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "江有梁，昔所无兮。",
      "台之民，维艰虞兮。",
      "我南之耕，其出于于。",
      "我北之趋，维薪维刍。",
      "匪伊薪刍，行旅载途。",
      "风雨晦冥，海波愁予。",
      "岂无舟人，徼利以呼。",
      "偪仄沦胥，云谁之辜。",
      "江有梁，维今始兮。",
      "台之民，维天启兮。",
      "邦有父母，视民如子。",
      "民号于溺，侯曰由己。",
      "乃相乃谋，乃筑乃峙。",
      "其桴联联，其舟齿齿。",
      "民不知江，有道如砥。",
      "我醉我奔，云胡不喜。",
      "江有梁，孰使然兮。",
      "台之民，曰侯贤兮。",
      "孰使侯贤，有命自天。",
      "天子圣仁，侯乃来宣。",
      "自我侯来，有麦有年。",
      "天姥之南，东溟之壖。",
      "涛澜不惊，歌舞后先。",
      "汝不我信，视此一川。",
      "我梁既成，我民既平。",
      "侯智不矜，侯心载宁。",
      "帝曰汝归，其车宵征。",
      "予欲济川，邦国是经。",
      "民留我侯，敢与帝争。",
      "我帝我侯，眉寿无疆。"
    ]
  },
  {
    "id": "2e89e420c7e05a346bfbf705bf38e600",
    "title": "题光福刘伯祥所藏东坡枯木及渔村落照图",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "洒落胸中丘壑，峥嵘海外风霜。",
      "幻出小山枯木，教成千载甘棠。"
    ]
  },
  {
    "id": "2e89e420c7e05a346bfbf705302bbb3c",
    "title": "题光福刘伯祥所藏东坡枯木及渔村落照图",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "夕阳雁影江天，明月芦花醉眠。",
      "乞我烟波一叶，伴君西塞山边。"
    ]
  },
  {
    "id": "2e89e420c7e05a344ec36aa5c9b5d0c9",
    "title": "十一月二十六夜梦与范石湖各赋梅花六言觉仅记其大意足成二绝",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "小斋遥夜孤坐，何处香来可人。",
      "起看一窗寒月，更怜瘦影相亲。"
    ]
  },
  {
    "id": "2e89e420c7e05a344ec36aa5e370489a",
    "title": "十一月二十六夜梦与范石湖各赋梅花六言觉仅记其大意足成二绝",
    "authorName": "孙应时",
    "authorId": "2e89e420c7e05a34e8b1cbd0144a3f71",
    "dynasty": "宋",
    "content": [
      "江路月斜霜重，野桥风峭波寒。",
      "知负天公何事，十他冷淡相看。"
    ]
  },
  {
    "id": "2e89e420c7ed8e1e2b4ce063b7dd075c",
    "title": "濯泉亭",
    "authorName": "朱蒙正",
    "authorId": "2e89e420c7ed8e1e53c04118c60d060b",
    "dynasty": "宋",
    "content": [
      "风浪江头正激湍，小亭溪上水平宽。",
      "濯缨不做弹冠想，一曲沧浪钓雪寒。"
    ]
  },
  {
    "id": "2e89e420c7f10bfe8be93c5a5ee2e112",
    "title": "流花亭",
    "authorName": "俞纯父",
    "authorId": "2e89e420c7f10bfed1457b72d1457b72",
    "dynasty": "宋",
    "content": [
      "山溪穷洞府，江岸绕楼闉。",
      "晓艳尝迷客，飞香尚袭人。",
      "凭高能赋远，祖别重伤春。",
      "莫惜离歌醉，曾闻上玉津。"
    ]
  },
  {
    "id": "2e89e420c7f1363e330e79df6739b105",
    "title": "寄沈菊山",
    "authorName": "张伯垓",
    "authorId": "2e89e420c7f1363ed1457b72d1457b72",
    "dynasty": "宋",
    "content": [
      "八十乾淳老，生涯半子虚。",
      "久无朝士馈，空有故人书。",
      "诗道穷方进，尘缘老尽除。",
      "茫茫天壤阔，谁复是知予。"
    ]
  },
  {
    "id": "2e89e420c7f1363eed9fd03ddc4dfabf",
    "title": "寿昌寺",
    "authorName": "张伯垓",
    "authorId": "2e89e420c7f1363ed1457b72d1457b72",
    "dynasty": "宋",
    "content": [
      "尘埃终日事无穷，不得探真问远公。",
      "莫讶殷勤题粉壁，重来应见碧纱笼。"
    ]
  },
  {
    "id": "2e89e420c7f1363e8ad1432dcae5c342",
    "title": "题椿桂堂",
    "authorName": "张伯垓",
    "authorId": "2e89e420c7f1363ed1457b72d1457b72",
    "dynasty": "宋",
    "content": [
      "进士从来荣一第，至比梯云仰攀桂。",
      "弟兄罕见五枝芳，昔说窦郎今莫氏。",
      "莫氏一门真可荣，二难三秀众美并。",
      "见闻叹羡不易及，往往笞儿亲短檠。",
      "堂下荷衣戏成伍，堂上椿龄奉慈母。",
      "母夫人是月中娥，种得森森桂如许。",
      "飞腾从此上天衢，岂但森森月桂如。",
      "更看勋名相照耀，连珠光彩夺星榆。"
    ]
  },
  {
    "id": "2e89e420c7f6183d4a55468e81a64f69",
    "title": "剑阁",
    "authorName": "慕容佰才",
    "authorId": "2e89e420c7f6183dd1457b72d1457b72",
    "dynasty": "宋",
    "content": [
      "剑岭排峰鸟过迟，蜀贪秦诈事堪悲。",
      "若为社稷思长计，肯把干将自倒持。"
    ]
  },
  {
    "id": "2e89e420c7f6183df911602b4fbd628c",
    "title": "大剑山",
    "authorName": "慕容佰才",
    "authorId": "2e89e420c7f6183dd1457b72d1457b72",
    "dynasty": "宋",
    "content": [
      "李势非嵎虎，公孙是井蛙。",
      "圣朝无外户，夷壤尽为家。",
      "叠嶂宁须铲，停鼖久废挝。",
      "原鳞生骆谷，钓驷入彭衙。",
      "关失千年壮，方来万里遐。",
      "商渊宁澒洞，使节偏谽谺。",
      "岑蔚谁惊鸟，丰茭自乐䴥。",
      "烽屯开雨雪，樵爨老烟霞。",
      "帝德朝宗地，仙游上汉槎。",
      "赏奇酬酒兴，摛藻谢诗葩。",
      "阶走枫林叶，窗催桕烛花。",
      "山亭无刻漏，隐几待鸣鸦。"
    ]
  },
  {
    "id": "2e89e420c7f6d2caa160dfe0c03275a5",
    "title": "和四兄",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "掩卷忽不乐，扪心空浩叹。",
      "家声畏沦坠，世态属艰难。",
      "月倒迎门屣，风弹挂壁冠。",
      "萧然对孤竹，一笑共衰残。"
    ]
  },
  {
    "id": "2e89e420c7f6d2cace3addf10e09f473",
    "title": "复次韵",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "出门吾所懒，无客亦何叹。",
      "举世遽如许，孤风良独难。",
      "荒芜蒋诩径，破敝晏婴冠。",
      "兴发看山去，书签记读残。"
    ]
  },
  {
    "id": "2e89e420c7f6d2ca848b52935a0221d3",
    "title": "寄江子之",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "平生江季子，疏懒近忘吾。",
      "不啻三年别，如何一字无。",
      "烧丹岣嵝令，酿酒步兵厨。",
      "二者将安择，功名莫浪图。"
    ]
  },
  {
    "id": "2e89e420c7f6d2cae77e4fdced707dab",
    "title": "寄江子我",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "契阔三秋日，情亲四海兄。",
      "只应常折柳，何必更班荆。",
      "老把诗为活，遥将月伴行。",
      "功名君莫懒，吾病负平生。"
    ]
  },
  {
    "id": "2e89e420c7f6d2ca89d770d40e672c0d",
    "title": "怀苏门山",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "昔在新中日，苏门岁一游。",
      "石连沙凿凿，水绕竹悠悠。",
      "丘壑从兹得，江山及此不。",
      "吾衰思卜筑，城阙恨淹留。"
    ]
  },
  {
    "id": "2e89e420c7f6d2cadd628e8f18413136",
    "title": "夜坐",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "入夜暑气薄，辉辉星满空。",
      "钩帘倚新月，却扇受微风。",
      "痟混几时愈，浮楂何处通。",
      "轻生一快意，波浪五湖中。"
    ]
  },
  {
    "id": "2e89e420c7f6d2ca80a4a3ea7d89a6af",
    "title": "送僧",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "无端伏枕日，不见放舟时。",
      "晚得平安报，初成送别诗。",
      "山深归履急，江阔度杯迟。",
      "定许同香火，终参惠远师。"
    ]
  },
  {
    "id": "2e89e420c7f6d2cad97b2478853d9106",
    "title": "亭成",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "故里佗年隐，新亭此日成。",
      "江山俱有助，草木尽知名。",
      "圃菊黄浮酒，汀莼紫泛羹。",
      "松风如与便，愿许从诸生。"
    ]
  },
  {
    "id": "2e89e420c7f6d2cab0a6a4526f594213",
    "title": "至日",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "短晷催长至，新晴改故阴。",
      "风霜游子鬓，节序异乡心。",
      "合坐呼卢转，分曹举白深。",
      "百年家魏阙，存没一沾襟。"
    ]
  },
  {
    "id": "2e89e420c7f6d2ca84b2ed68599b8634",
    "title": "避暑普净院",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "夭矫柏如龙，清幽閟一宫。",
      "庭无御史雨，门有大王风。",
      "今日名天下，群公坐此中。",
      "阿戎相就语，历历见元丰。"
    ]
  },
  {
    "id": "2e89e420c7f6d2ca225d2b66f5abdc42",
    "title": "行泌水上",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "肃肃郊原静，牛羊草树间。",
      "石矶寒不扫，水阁静常关。",
      "故里无消息，孤城绝往还。",
      "多愁独来此，犹得见河山。"
    ]
  },
  {
    "id": "2e89e420c7f6d2caf18e94ff30eec7fe",
    "title": "荥泽驿阻雪",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "去年冬不雪，今雪太匆匆。",
      "轻薄愁兼雨，攲斜怯受风。",
      "雁依寒浦静，鸦噪暮林空。",
      "憔悴西征客，惟应白发同。"
    ]
  },
  {
    "id": "2e89e420c7f6d2ca4cf340e00a53ae66",
    "title": "秋雨感事",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "苦雨荒秋宅，寒生木叶悲。",
      "半垂藤护壁，中缺蔓穿篱。",
      "书校时开帙，壶提日系丝。",
      "儒冠吾已误，何责五男儿。"
    ]
  },
  {
    "id": "2e89e420c7f6d2ca1f021ad9b66e151c",
    "title": "次二十一兄",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "清秋九日至，晚菊两三开。",
      "愁把他乡酒，思登故国台。",
      "赐怀朝士宠，诗想从臣才。",
      "向晚能无泪，飘飘雁影来。"
    ]
  },
  {
    "id": "2e89e420c7f6d2ca4f7527deb182512c",
    "title": "问讯次九日韵",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "问讯西南戍，提封莫远开。",
      "休传通蜀道，端可弃轮台。",
      "拟上平戎策，惭无属国才。",
      "何须千里马，远自渥洼来。"
    ]
  },
  {
    "id": "2e89e420c7f6d2cad5d69ecb0af0eaaa",
    "title": "别饰道二十弟",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "少傅三朝老，文章壮九州。",
      "赋诗资政殿，赐字太清楼。",
      "拔烛辞轩陛，簪花近冕旒。",
      "庆门吾老矣，华国汝能不。"
    ]
  },
  {
    "id": "2e89e420c7f6d2ca527cf403554fb4ad",
    "title": "别息道士二十弟",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "中令有清德，风流二百年。",
      "举家惟食粥，绝口不言钱。",
      "里闬容吾老，庭闱赖汝贤。",
      "陶丘过范蠡，莫泛五湖船。"
    ]
  },
  {
    "id": "2e89e420c7f6d2ca9a4ec1da3dc4099b",
    "title": "行武涉田中",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "惯习儿童喜，从容父老欢。",
      "桔槔看俯仰，稼穑愧艰难。",
      "荷叶生池岸，蒲萄落井干。",
      "求田如得此，当为驻征鞍。"
    ]
  },
  {
    "id": "2e89e420c7f6d2ca5e560d134952be01",
    "title": "挽十六叔父朝散其二",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "翰墨传名教，公深有世风。",
      "斯文今乃丧，吾道亦何穷。",
      "埋玉嗟何及，挥金乐未终。",
      "子孙知心盛，断狱有阴功。"
    ]
  },
  {
    "id": "2e89e420c7f6d2caf71fab10e7e3d6b8",
    "title": "和虞道二十三弟",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "向别已复久，此怀谁与明。",
      "书来慰吾意，诗重识君情。",
      "放鹤惜未到，飞鸿今尚横。",
      "何由一随汝，端为薄浮名。"
    ]
  },
  {
    "id": "2e89e420c7f6d2ca41efe64557739497",
    "title": "二十一兄",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "金盘满贮华清水，看浴兰芽玉雪容。",
      "自是乃翁怀直道，还为健妇有家风。",
      "树从此日栽成后，酒到他年酿熟中。",
      "剩买嫁资挥百万，不悉婚与贵人通。"
    ]
  },
  {
    "id": "2e89e420c7f6d2ca738b76bfd3f6f33d",
    "title": "和人游李文和园",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "北李园池推甲第，西冈人物复诸生。",
      "乘鸾此地回缑岭，走马何人出大明。",
      "六月火云无复暑，百年水木有馀清。",
      "敢陪宾客追前辈，知子能诗近得声。"
    ]
  },
  {
    "id": "2e89e420c7f6d2ca8fa28f95311c0815",
    "title": "伤心",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "沙路朱轓想驭轩，伤心岁月似星奔。",
      "平泉有墅空流水，绿野无人但绕垣。",
      "九老画图传盛事，四朝书史载殊恩。",
      "如何圬者持镘过，已向比邻问子孙。"
    ]
  },
  {
    "id": "2e89e420c7f6d2ca2a9f03d5d445171e",
    "title": "怡怡轩赠王次翁",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "先生骨老劲如松，柴米辛勤只自供。",
      "每笑燃萁何太急，应怜舂粟不相容。",
      "虽能有弟同斯乐，忍使在儿继此踪。",
      "已约伯兄同卜筑，连墙投老愿相从。"
    ]
  },
  {
    "id": "2e89e420c7f6d2ca85fd29fbeeb3768f",
    "title": "赠山人沈广汉",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "禅房白几静无尘，野服黄冠意甚真。",
      "避世全生深得策，闭门谢客亦高人。",
      "忍情断酒非关病，随意收书不计贫。",
      "近约嵩阳陈叔易，趁移丹灶过残春。"
    ]
  },
  {
    "id": "2e89e420c7f6d2ca0564b3d3a2299c98",
    "title": "敦素有以书局处之者作诗迎之",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "君王侧席访词臣，万里江湖贺季真。",
      "翰苑向来非此老，道山何处得斯人。",
      "朝回金马门前晓，宴罢铜驼陌上春。",
      "底事年年最如意，春风还试彩衣新。"
    ]
  },
  {
    "id": "2e89e420c7f6d2caab56413be3cfde27",
    "title": "客有驽马不肯借诗诮之",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "胡儿少欲立奇功，贵买西宛玉面骢。",
      "金躞蹀微鸣蹑影，锦连钱不动追风。",
      "庭槐洗立清阴下，沙路调行返照中。",
      "出郭借人乘岂肯，自夸骑入大明宫。"
    ]
  },
  {
    "id": "2e89e420c7f6d2ca9e0d2abf2673947f",
    "title": "自然诗",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "先生手不废经营，白屋凭虚结此亭。",
      "燕夌兔丝侵密坐，南箕北斗挂疏棂。",
      "青松夹日交倾盖，翠柏分风倚列屏。",
      "莫道君家无长物，案头灯火有流萤。"
    ]
  },
  {
    "id": "2e89e420c7f6d2ca35802b729d0bf9a8",
    "title": "送惠纯上人游闽",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "蚤听闽人说土风，此身尝欲到闽中。",
      "春沟水动茶花白，夏谷云生荔子红。",
      "襟带九江山不断，梯航百粤海相通。",
      "北窗夜展图经看，手自题书寄远公。"
    ]
  },
  {
    "id": "2e89e420c7f6d2caaa07b34fda8549e2",
    "title": "次韵集津兄怀嵩少示王立之",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "早闻三十六峰前，愿寄茅茨一涧边。",
      "谷转马蹄山缭绕，嵓开虎口树婵娟。",
      "阳坡日暖宜瓜地，阴岭天寒熟芋田。",
      "便好与公相隐去，不宜相对尚茫然。"
    ]
  },
  {
    "id": "2e89e420c7f6d2ca1f021ad9a09734ec",
    "title": "次二十一兄",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "忆在长安最少年，酒酣到处一欣然。",
      "猎回汉苑秋高夜，饮罢秦台雪作天。",
      "不拟伊优陪殿下，相随于蔿过楼前。",
      "如今白发山城里，宴坐观空习断缘。"
    ]
  },
  {
    "id": "2e89e420c7f6d2ca0b82d4a6a58e0f9e",
    "title": "和江子我竹夫人",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "黄藤白簟倦呼卢，高卧南窗示楷模。",
      "郭芍药情元最密，郑樱桃迹近相疏。",
      "下帷度日甘同梦，隐几终年得异书。",
      "晚向禅房陪杖屦，清秋霜霰意何如。"
    ]
  },
  {
    "id": "2e89e420c7f6d2cad4e20de1e0244853",
    "title": "别昭德弟怆然伤怀",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "吾庐去汝到何期，四十年间此别离。",
      "合抱树元从旧种，几丛菊始自新移。",
      "老无兄弟飘零日，远有公卿旷绝时。",
      "努力不思勤负米，欲求三径可从谁。"
    ]
  },
  {
    "id": "2e89e420c7f6d2cad5d69ecb7f4fca3e",
    "title": "别饰道二十弟",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "飘零南北一衰门，知是澶渊五世孙。",
      "嗟我独无兄弟在，怜君尚有典型存。",
      "老身素苦贫常瘦，病目仍缘哭转昏。",
      "他日汝归驰驷马，访吾肯过浣花村。"
    ]
  },
  {
    "id": "2e89e420c7f6d2ca9711a5e64458c75d",
    "title": "和叶甥少蕴内翰重开西湖见寄二首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "使君重凿西湖罢，也复封诗寄我来。",
      "洲上新题花岛处，苑中旧体柏梁台。",
      "风烟直觉钟山近，鱼鸟浑疑涧水开。",
      "挥翰玉堂还有日，行春停骑且留杯。"
    ]
  },
  {
    "id": "2e89e420c7f6d2ca9711a5e6e7ad2b81",
    "title": "和叶甥少蕴内翰重开西湖见寄二首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "一麾偃蹇江湖去，五马侵寻观阙来。",
      "就日金波通汉苑，望云玉涧断苏台。",
      "自迎楫立看时渡，手种花行到处开。",
      "笑语风流韩别驾，莫令鹦鹉诉馀杯。"
    ]
  },
  {
    "id": "2e89e420c7f6d2caaf6d691e0698ab35",
    "title": "和寄叶甥少蕴内翰见招",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "翰林赫奕今如此，莫道人惟旧雨来。",
      "庞老终身远州府，刘郎何面向春台。",
      "园宜杏子非时结，溪阔梅花过日开。",
      "两地声闻无百里，相望一覆手中杯。"
    ]
  },
  {
    "id": "2e89e420c7f6d2ca3602cc044808a8e6",
    "title": "次韵再答少蕴知府甥和四兄",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "锦袍昔是诗成得，别墅今非棋赌来。",
      "山蔚蓝光交抱舍，水桃花色合围台。",
      "通人竹坞深深入，谢客松扉远远开。",
      "定与西湖争胜负，只应惟欠使君杯。"
    ]
  },
  {
    "id": "2e89e420c7f6d2ca3602cc0430c7df3a",
    "title": "次韵再答少蕴知府甥和四兄",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "尘埃自与青云断，岁月谁令白发来。",
      "数口无归关外客，一春多病几登台。",
      "常闲水上鸥从远，只老笼中鹤任开。",
      "日日避愁无处脱，直须到手不停杯。"
    ]
  },
  {
    "id": "2e89e420c7f6d2ca13e30e4953f81ae5",
    "title": "复和少蕴内翰甥兼谢伯蕴通判兄再赠",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "西湖波浪还佳色，风物悲人老可惊。",
      "游接竹林公对叔，梦迷春色我思兄。",
      "酒沽鹦鹉杯行尽，诗傍蟾蜍研立成。",
      "壮思不逢韩吏部，高名谁伴谢宣城。"
    ]
  },
  {
    "id": "2e89e420c7f6d2ca15d2476172124d25",
    "title": "复用韵",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "史奏德星今复聚，乡评月旦昔何惊。",
      "颍川人望须公守，荀氏家声付此兄。",
      "湖影龟鱼同聚散，棠阴燕雀半生成。",
      "若为修禊无丝竹，古调新诗唱渭城。"
    ]
  },
  {
    "id": "2e89e420c7f6d2caf6946da4e8dd705d",
    "title": "留别江子之",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "尽室飘零去上都，试于溱洧卜幽居。",
      "不从刺史求彭泽，敢向君王乞镜湖。",
      "平日甚豪今潦倒，少年最乐晚崎岖。",
      "故人鼎贵甘相绝，别后君须寄一书。"
    ]
  },
  {
    "id": "2e89e420c7f6d2ca8714c7b36f4b7e95",
    "title": "都下追感往昔因成二首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "少年使酒走京华，纵步曾游小小家。",
      "看舞霓裳羽衣曲，听歌玉树后庭花。",
      "门侵杨柳垂珠箔，窗对樱桃卷碧纱。",
      "坐客半惊随逝水，主人星散落天涯。"
    ]
  },
  {
    "id": "2e89e420c7f6d2ca8714c7b3cdde033f",
    "title": "都下追感往昔因成二首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "春风踏月过章华，青鸟双邀阿母家。",
      "系马柳低当户叶，迎人桃出隔墙花。",
      "鬓深钗暖云侵脸，臂薄衫寒玉映纱。",
      "莫作一生惆怅事，邻州不在海西涯。"
    ]
  },
  {
    "id": "2e89e420c7f6d2cad1a378a938a38fe0",
    "title": "答韩君表",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "百年鄠杜家相近，人物凋零我独惊。",
      "但见少陵能继祖，不闻小陆可优兄。",
      "终朝诗赋遒仍郁，老去文章健更成。",
      "敢拟济河轻一战，隐然望已怯长城。"
    ]
  },
  {
    "id": "2e89e420c7f6d2cad555c4840c361667",
    "title": "次君表韵答叶少蕴甥",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "老去幽栖谁比数，传君诗一邑人惊。",
      "敢叨礼亦推甥舅，借问年犹愧弟兄。",
      "今日蓍龟真有望，终身木雁两无成。",
      "凡才那可供□去，目送飞霞向赤城。"
    ]
  },
  {
    "id": "2e89e420c7f6d2caf45814ca45e398ea",
    "title": "范元章惠然相过见问奇章公服钟乳三千两事因为长句戏之",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "君家文物冠先朝，破甑生尘久寂寥。",
      "借有三千两钟乳，定无八百石胡椒。",
      "湘妃暗鼓卦边瑟，秦女高吹月下箫。",
      "不待青春行乐了，直持玉检上宸宵。"
    ]
  },
  {
    "id": "2e89e420c7f6d2ca1133be387c75f9cf",
    "title": "送僧归建州",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "清秋颍汝归时晚，不及群公送惠休。",
      "曲几数行题字别，扁舟几日为诗留。",
      "东吴杨柳云中渚，南越梅花雪外洲。",
      "万里故乡聊一到，江山风物往来游。"
    ]
  },
  {
    "id": "2e89e420c7f6d2ca854eb48188e309b4",
    "title": "再至徐州示诸弟",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "去年客徐得范子，今年客徐不得人。",
      "断无草木与同味，宛有鱼鸟来相亲。",
      "南寻白门傍山麓，西望黄楼行水滨。",
      "还家作诗示群从，早晚一游携二陈。"
    ]
  },
  {
    "id": "2e89e420c7f6d2ca36b1b22f4ea8c810",
    "title": "次韵四兄芦",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "公如柳柳州，柳桥如柳浪。",
      "恼杀涉溱人，望望不可上。"
    ]
  },
  {
    "id": "2e89e420c7f6d2ca36b1b22feff5a5ed",
    "title": "次韵四兄芦",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "碧芦自愁绝，黄芦正枯折。",
      "宵征雁影孤，堕此桥下月。"
    ]
  },
  {
    "id": "2e89e420c7f6d2ca908352de854f15b8",
    "title": "与秦少章题汉江远帆五首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "楚山全控蜀，汉水半吞吴。",
      "老眼知佳处，曾看八景图。"
    ]
  },
  {
    "id": "2e89e420c7f6d2ca908352de2bb48084",
    "title": "与秦少章题汉江远帆五首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "江山起暮色，草木敛馀昏。",
      "谁感离骚赋，丹青吊屈原。"
    ]
  },
  {
    "id": "2e89e420c7f6d2ca908352de8938da8f",
    "title": "与秦少章题汉江远帆五首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "雪埋凤林寺，浪打鹿门山。",
      "今日江风恶，郎船劝不还。"
    ]
  },
  {
    "id": "2e89e420c7f6d2ca908352deadfbd988",
    "title": "与秦少章题汉江远帆五首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "江阔雁不到，山深猿自迷。",
      "传闻杜陵老，只在瀼东西。"
    ]
  },
  {
    "id": "2e89e420c7f6d2ca908352de2d9d1830",
    "title": "与秦少章题汉江远帆五首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "石似浣沙石，江如濯锦江。",
      "征帆向何处，云雾晦蓬窗。"
    ]
  },
  {
    "id": "2e89e420c7f6d2ca1f8522ab9142dc3e",
    "title": "送韩温父",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "东风未晓放船行，卧唱阳关发渭城。",
      "老去与人浑惜别，不知何处可忘情。"
    ]
  },
  {
    "id": "2e89e420c7f6d2ca14c1057e368a1b20",
    "title": "戏成",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "长夏轩窗倚碧岑，人间尘土莫相侵。",
      "榴花不得春风力，颜色何如桃杏深。"
    ]
  },
  {
    "id": "2e89e420c7f6d2ca476e5026af4ea623",
    "title": "和子我晚归",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "七里湾头宿发飞，六家店上行人稀。",
      "渡口有船招不得，归来稚子候柴扉。"
    ]
  },
  {
    "id": "2e89e420c7f6d2ca68880e71af3a8106",
    "title": "立春",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "巧胜金花真乐事，堆盘细菜亦宜人。",
      "自惭白发嘲吾老，不上谯门看打春。"
    ]
  },
  {
    "id": "2e89e420c7f6d2ca8cdfd2c50f9d3c7f",
    "title": "和集津兄谢王立之红丝花",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "故园桃李秋摇落，扫地无花可恼公。",
      "近说城南王子妓，亦持红拂剧西风。"
    ]
  },
  {
    "id": "2e89e420c7f6d2ca1fa0972e0a9fee1f",
    "title": "又次韵谢王立之惠红丝花",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "老来嗜酒无宾主，我醉应眠不遣卿。",
      "如许此花同九日，为君采掇笑渊明。"
    ]
  },
  {
    "id": "2e89e420c7f6d2cac0023bd97f461d0b",
    "title": "道中",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "北风吹雨不能晴，羸病人骑瘦马行。",
      "须发向来浑白尽，半缘忧患半多情。"
    ]
  },
  {
    "id": "2e89e420c7f6d2cade6f81f075a1a18f",
    "title": "次韵江子我蜡梅二首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "步屧穿花醉晓风，翻枝摘叶兴何穷。",
      "他年上苑求佳种，越白江红扫地空。"
    ]
  },
  {
    "id": "2e89e420c7f6d2cade6f81f022e00300",
    "title": "次韵江子我蜡梅二首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "江城仍似锦城无，半额轻黄笑越姝。",
      "我亦少花如杜老，舍南为乞两三株。"
    ]
  },
  {
    "id": "2e89e420c7f6d2ca00f9d92fbdcc8477",
    "title": "和王立之蜡梅二首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "茅檐竹坞两幽奇，岸帻寻花醉亦知。",
      "崖蜜已成蜂去尽，夜寒惟有露房垂。"
    ]
  },
  {
    "id": "2e89e420c7f6d2ca00f9d92f5419f92c",
    "title": "和王立之蜡梅二首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "老去攀翻兴益奇，招携风月作新知。",
      "但令春酿皆如此，百罚深杯亦倒垂。"
    ]
  },
  {
    "id": "2e89e420c7f6d2ca6386fa6c765832f0",
    "title": "春日二首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "男儿更老气如虹，知鬓何嫌似断蓬。",
      "欲问桃花借颜色，未甘着笑向春风。"
    ]
  },
  {
    "id": "2e89e420c7f6d2cacd244662c9347e56",
    "title": "春日二首（其二）",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "阴阴溪曲绿交加，小雨翻萍上浅沙。",
      "鹅鸭不知春去尽，争随流水趁桃花。"
    ],
    "translation": "在草木阴阴的映照下，弯曲的小溪显得格外碧绿，细雨敲打在绿萍上，绿萍轻轻地翻动。鹅鸭不知道春天已过，还争相随着流水去追赶桃花。",
    "intro": "这是一首寓情于景的惜春诗。全诗四句四景，小溪明净，细雨翻萍，鹅鸭嬉戏，桃花逐水，画面十分鲜明，历历如在目，令人悠然神往。诗人以鹅鸭“趁桃花”的景象寄自身的感慨，春已去尽，鹅鸭不知，故欢叫追逐，无忧无虑，而人却不同，既知春来，又知春去，落花虽可追，光阴不可回，诗人的惜春之情，溢于言表。",
    "annotation": [
      "阴阴：草木阴阴。",
      "趁：追逐。"
    ]
  },
  {
    "id": "2e89e420c7f6d2cad8a5c1bb1b0d8215",
    "title": "暮春",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "溅溅流水曲穿沙，林叶深深不过鸦。",
      "自恨春来浑不识，殷勤着地拾残花。"
    ]
  },
  {
    "id": "2e89e420c7f6d2ca30d34d5513b1644b",
    "title": "戏留次褒三十三弟",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "白下春泥尚未干，汴流更待小潺湲。",
      "不知汝定成行不，寒食今无数日间。"
    ]
  },
  {
    "id": "2e89e420c7f6d2cab7eaa0acb1325531",
    "title": "王敦素许纸不至戏简促之",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "摩娑垢面戏陶泓，拂拭苍髯笑管城。",
      "已与陈玄俱绝倒，从君更召楮先生。"
    ]
  },
  {
    "id": "2e89e420c7f6d2caf71fab10d390cfe6",
    "title": "和虞道二十三弟",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "千载风流贺秘书，也知今有此人无。",
      "吾家父子真相似，不愧朝廷乞鉴湖。"
    ]
  },
  {
    "id": "2e89e420c7f6d2ca3fe6b9e362df9764",
    "title": "和二十二弟二首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "静处偷看肘后书，幽栖古有此人无。",
      "绿蓑青箬非吾事，白浪狂风满太湖。"
    ]
  },
  {
    "id": "2e89e420c7f6d2ca3fe6b9e3bf5d6cd9",
    "title": "和二十二弟二首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "襟抱恢疏老更宽，笑谈终夕尽君欢。",
      "主人更有桃花面，病眼其如隔雾看。"
    ]
  },
  {
    "id": "2e89e420c7f6d2ca75482698351049a0",
    "title": "题超化寺壁",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "曲池风定碧澜平，小白鱼如镜里行。",
      "水竹再来应试我，壁间不用更题名。"
    ]
  },
  {
    "id": "2e89e420c7f6d2ca95f0ad209bab6cc6",
    "title": "夜行",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "老去功名意转疏，独骑瘦马取长途。",
      "孤村到晓犹灯火，知有人家夜读书。"
    ]
  },
  {
    "id": "2e89e420c7f6d2ca047c5f89eaf7c6dc",
    "title": "读陈平传",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "刘郎白首尚多疑，百战功臣迹转危。",
      "致使文成谢封邑，未如还荐魏无知。"
    ]
  },
  {
    "id": "2e89e420c7f6d2ca8a97474270bf7aaa",
    "title": "积善堂诗",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "星次朝当赦，龙符夜改元。",
      "忽传优老诏，周及庶臣门。",
      "细札颁殊礼，陪封锡异恩。",
      "大酺堪一笑，束帛不须论。",
      "缅想吾宗盛，恭惟母德尊。",
      "孝忠兼仲子，辞翰竞诸孙。",
      "掖诰金鸾润，宫衣翠翟温。",
      "万钱宾客贺，五色帝王言。",
      "谖草开新夏，蟠桃属旧樽。",
      "曲迎团扇度，舞接彩衣翻。",
      "冰下看鱼尾，霜边见笋根。",
      "英声彤管在，绘事画屏存。",
      "有客依同姓，逢人问故园。",
      "淹留惊伏腊，俯仰愧晨昏。",
      "西望浮云合，巾车拟载奔。"
    ]
  },
  {
    "id": "2e89e420c7f6d2ca973d6f28c810663a",
    "title": "雪效柳子厚",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "月落鸡声寒，晓色静茅屋。",
      "开门惊不知，夜雪压修竹。",
      "槎牙生新冰，鳞甲刻溪谷。",
      "皛皛洲渚明，冽冽川原肃。",
      "孤蹲雀不动，沉酣客犹宿。",
      "呼童晨汲归，独漱寒泉玉。"
    ]
  },
  {
    "id": "2e89e420c7f6d2ca901aabc700c6df29",
    "title": "拟一上人怀山之什",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "中夜雪打窗，灯暗火照屋。",
      "袖手地炉火，瓶声起丝竹。",
      "忆我故山房，松风韵崖谷。",
      "山空牛斗寒，寺静鱼鼓肃。",
      "西寨鹿不归，东岭鹤独宿。",
      "更想醉翁亭，两峰高并玉。"
    ]
  },
  {
    "id": "2e89e420c7f6d2ca66933cb0cc49ce4e",
    "title": "题鲁山温泉",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "平生耳熟闻骊山，梦寐不到临潼关。当年太液金井碧，温泉宛在关山间。",
      "忆昔君来必十月，骑玉花骢带风雪。太真独侍沐浴边，鲸甲龙鳞影清绝。",
      "五十年升平一迷，却驱万骑出关西。自为前朝同祸水，翻令后代异廉溪。",
      "君不见汝海之南鲁山左，亦有此泉名不播。征夫问路说汤头，可怜是亦陈惊坐。"
    ]
  },
  {
    "id": "2e89e420c7f6d2ca31e6009adc4e4352",
    "title": "香山示孔处厚",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "我来南经几山过，马行似冲山色破。",
      "风烟席卷嵓穴开，涧花萦回水流左。",
      "悬崖仿佛闻松声，下瞰幽深鸟飞堕。",
      "老夫他年有所归，定结白茅依紫逻。",
      "日高下马古寺门，鱼鼓欣闻脱清饿。",
      "道人碧眼照川谷，云起盘陀藉高坐。",
      "殷勤劝我更莫归，泪鹤啼猿亦相和。",
      "窗前笑唤祁孔宾，世间安用招魂些。"
    ]
  },
  {
    "id": "2e89e420c7f6d2ca48f891d2644a0963",
    "title": "田中行",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "落叶如流人，迁徙不可收。",
      "严霜枯百草，清此山下沟。",
      "我行将涉之，脱屦笑复休。",
      "怃然顾篮舆，崎岖反经丘。",
      "天风吹我裳，彼亦难久留。",
      "晚过柳下门，鸟声上嘲啾。",
      "父老四五辈，向我如有求。",
      "邀我酌白酒，酒酣语和柔。",
      "指云此屋南，颇有良田畴。",
      "劝我耕其中，庶结同社游。",
      "吾母性慈险，此事诚易谋。",
      "伯也久吏隐，可以吾无忧。",
      "请归召家室，卖衣买肥牛。",
      "所望上帝喜，祈谷常有秋。"
    ]
  },
  {
    "id": "2e89e420c7f6d2caec9c4ef39c058b3e",
    "title": "同鲁山韩丞观女灵庙前险石",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "君不见鲁阳之西两山麓，十里连冈写平陆。青林白昼暗古祠，雀啅虚檐蛛网屋。",
      "屋边怪石何瑰奇，凤筋虎骨连肌肉。巉岩欲下落涧渚，澒洞千钧一毫属。",
      "天匠惟知刻画功，鬼力深忧护持哭。前峰高蹇下如揖，馀峰危剽皆俯伏。",
      "披寻宿莽得佳趣，洼为溪壑呀为谷。香炉佛迹不在外，仙掌蛾眉此其足。",
      "秀润潜涵夏木清，空蒙映带春江绿。我知此必蕴灵异，何止怀藏易城玉。",
      "阒寂嗟来麋鹿游，孤峻幸免牛羊触。自经千载禹刊凿，不逢万里秦驱逐。",
      "踟蹰三绕回高冈，却立下视云苍苍。古今谁为好事者，后有韩子前奇章。",
      "君不见玉川先生洛阳宅，修竹萧萧独为客。他年如与鹤乘轩，可来相见铜驼陌。"
    ]
  },
  {
    "id": "2e89e420c7f6d2ca9a80878a556dc8df",
    "title": "陆元钧",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "我昔不知风雅颂，草木独以茶比讽。",
      "陋哉徐铉说茶苦，欲与淇园竹同种。",
      "又疑禹漏税九州，橘柚当年错包贡。",
      "腐儒妄测圣人意，远物劳民亦安用。",
      "含桃熟荐当在盘，荔子生来枉飞鞚。",
      "羊俎异好亦何有，蚶菜殊珍要非奉。",
      "君家季疵真祸首，毁论徒劳世仍重。",
      "争新斗试夸击拂，风俗移人可深痛。",
      "老夫病渴手自煎，嗜好悠悠亦从众。",
      "更烦小陆分日注，密封细字蛮奴送。",
      "枪旗却忆采撷初，雪花似是云溪动。",
      "更期遗我但敲门，玉川无复周公梦。"
    ]
  },
  {
    "id": "2e89e420c7f6d2ca9181d5202bc47b09",
    "title": "送王敦素",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "先君有六女，所托皆高门。",
      "季也久择婿，晚得与子婚。",
      "子家望海内，实惟谪仙孙。",
      "笔也有家法，势作风雷奔。",
      "结交多英豪，坐致名誉喧。",
      "忆昔识子初，河流出昆仑。",
      "中间一再见，骐骥始伏辕。",
      "去年接同居，底里见所存。",
      "磊落忠义人，爱国忧黎元。",
      "使当元祐时，密勿与讨论。",
      "上可参廊庙，下可禆谏垣。",
      "惜哉不遇知，白发早已繁。",
      "卑官不可说，感激有主恩。",
      "烂漫有归期，系舟古槐根。",
      "祖饯无酒食，赠遗请以言。",
      "子家钟山下，随事有田园。",
      "竹径背古寺，草堂面江村。",
      "高轩纳翠微，修筒引潺湲。",
      "林影散疏帙，山色摇酒樽。",
      "日饮建康水，时登谢公墩。",
      "沈酣左氏学，浩荡极辞源。",
      "客至勿多语，欲吐且复吞。",
      "书来无匆匆，慰我别后魂。"
    ]
  },
  {
    "id": "2e89e420c7f6d2cac7b829c9d156bf2b",
    "title": "次四兄",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "群雄将风骚，敌若攻守墨。",
      "公将百万兵，如一剧孟足。",
      "间楚或挥金，伐虞还取玉。",
      "使我备偏裨，授书防败辱。",
      "安敢凯旋歌，直可向师哭。",
      "短兵不须接，长城已完筑。",
      "畏强我但守，用奇公自出。",
      "入垒畏膝行，免冠谢头秃。",
      "论功毂可丹，锡命绶当绿。",
      "顾我老更痴，猛虎空手触。"
    ]
  },
  {
    "id": "2e89e420c7f6d2cabfa049a5b0caa727",
    "title": "赠僧法一墨",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "黄山之巅百尺松，虬枝偃盖连群峰。山神守护魑魅避，道人剪伐天为容。",
      "扪崖踸踔篝火远，绝壁晻霭凝烟浓。玄霜霏霏玉杵下，捕麋煮角当严冬。",
      "阴房风日不可到，律琯吹尽灰无踪。小书细字著名姓，黄金照耀图双龙。",
      "守臣再拜选进日，九关有诏开重重。老儒偶得实天幸，千金更买无由逢。",
      "上人澹泊何所好，工书草隶如飞蓬。苦来求我惜不得，一酬十载相过从。",
      "君不见玉堂词人紫垣客，拜赐舞蹈黄罗封。长安纸价犹未贵，江南江北山皆童。"
    ]
  },
  {
    "id": "2e89e420c7f6d2caa1e0dd2c6de14c31",
    "title": "法一以余所赠墨为不佳",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "上人好事世莫当，罗列四宝如文房。广交往往得奇物，有墨尺度如圭长。",
      "秋麋折角胶与力，春麝入脐煤生香。已将雪覆轻罗帕，更令花映红纱囊。",
      "草堂老人不自料，亦藏一饼夸精妙。自言和璧持赠君，反为燕石遭讥诮。",
      "呜呼万事孰不然，古今工拙那同调。君不见当年诸李数不到廷宽，只今赐墨无老潘。"
    ]
  },
  {
    "id": "2e89e420c7f6d2caab9cea38234b4703",
    "title": "复以承晏墨赠之",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "我闻江南墨官有诸奚，老超尚不如庭圭。后来承晏复秀出，喧然父子名相齐。",
      "百年相传文断碎，仿佛尚见蛟龙背。电光属天星斗昏，雨痕倒海风云晦。",
      "却忆当年清暑殿，黄门侍立才人见。银钩洒落金花笺，牙床磨试红丝研。",
      "同时书画三万轴，大徐小篆徐熙竹。御题四绝海内传，秘府毫芒惜如玉。",
      "君不见建隆天子开国初，曹公受诏行扫除。王侯旧物人今得，更写西天贝叶书。"
    ]
  },
  {
    "id": "2e89e420c7f6d2ca1beb2e27dc5ceb20",
    "title": "纪愁",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "北风吹我裳，夏潦漂我屋。",
      "牛羊践我稼，雀鼠耗我谷。",
      "雪寒堕我指，雨淫疾我腹。",
      "朝行桑榆间，秋序伤远目。",
      "莫涉水之涯，含沙中两足。",
      "揽辔马病黄，伏轼舆脱輹。",
      "陟山既见虎，还舍乃对鵩。",
      "一沐三握发，十饭九不肉。",
      "先生昔离垢，居士今耐辱。",
      "饱闻戒畏涂，那知有沈陆。"
    ]
  },
  {
    "id": "2e89e420c7f6d2ca82c1539105e0ad37",
    "title": "四兄诸人皆用屋字诗送一上人余独留之",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "狺狺犬护门，喔喔鸡登屋。",
      "不疑故人来，但谓风敲竹。",
      "孤僧雪中归，白马度堑谷。",
      "坐久饭食讫，尚说毛发肃。",
      "吹灯燃湿薪，我起子就宿。",
      "明日且复留，长安米如玉。"
    ]
  },
  {
    "id": "2e89e420c7f6d2cad34ae7532c8ae9ad",
    "title": "送一上人还滁州琅琊山",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "上人法一朝过我，问我作诗三昧门。",
      "我闻大士入词海，不起宴坐澄心源。",
      "禅波洞彻百渊底，法水荡涤诸尘根。",
      "迅流速度超鬼国，到岸舍筏登昆仑。",
      "无边草木悉妙药，一切禽鸟皆能言。",
      "化身八万四千臂，神通转物如乾坤。",
      "山河大地悉自说，是身口意初不喧。",
      "世间何事在妙理，悟处不独非风幡。",
      "群鹅转颈感王子，佳人舞剑惊公孙。",
      "风飘素练有飞势，雨注破屋空留痕。",
      "惜哉数子枉玄解，但令笔画空腾骞。",
      "君看琅琊酿泉上，醉翁妙语今犹存。",
      "向来溪壑不改色，青嶂尚属僧家园。",
      "君行到此知此意，辨才第二文中尊。",
      "西江一口尽可吸，云梦八九何劳吞。",
      "他年一瓣炉中香，此老与有法乳恩。"
    ]
  },
  {
    "id": "2e89e420c7f6d2ca111354b04a2c5692",
    "title": "和十二兄五首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "渊明诗百篇，无一不说酒。",
      "四顾宇宙间，独与此物厚。",
      "子云苦家贫，日给或亡有。",
      "艰难识奇字，草玄至白首。",
      "时时载酒来，尚乃好事友。",
      "吾兄斯人徒，性亦嗜醇酎。",
      "宁知俗士嫌，益觉儿女丑。",
      "孰云醉无度，婉婉春月柳。",
      "区区布肉论，迟速同一朽。",
      "但看古圣贤，得如饮者不。"
    ]
  },
  {
    "id": "2e89e420c7f6d2ca111354b08bb76ce0",
    "title": "和十二兄五首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "伯也今代豪，嗜诗如嗜酒。",
      "赋多转遒劲，语老愈深厚。",
      "尘言删不存，妙句元自有。",
      "白华忽补亡，关睢不为首。",
      "埙篪起兄弟，珠玉到朋友。",
      "吟咏九日菊，沉酣八月酎。",
      "搜剔发清新，联翩杂奇丑。",
      "详味吁谟章，用意过杨柳。",
      "但使身愈穷，未信名可朽。",
      "不知造物意，令作清庙不。"
    ]
  },
  {
    "id": "2e89e420c7f6d2ca111354b06a4af5e8",
    "title": "和十二兄五首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "崎岖谪仙人，豪放一寓酒。",
      "平生韩荆州，未识意已厚。",
      "幕府强辟召，此例未见有。",
      "书币入吾庐，鞍马望陇首。",
      "出处计已熟，不复讯交友。",
      "南山别何时，气尚若酣酎。",
      "筹策屈大才，谈笑诛小丑。",
      "戍角断落梅，羌笛起折柳。",
      "将军意未快，战士骨已朽。",
      "请公入参谋，可用和戎不。"
    ]
  },
  {
    "id": "2e89e420c7f6d2ca111354b06b56885d",
    "title": "和十二兄五首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "先生翰墨英，挥洒每被酒。",
      "气凌苍柱穹，势压坤轴厚。",
      "俊拔今固无，妙绝古未有。",
      "惊鸾忽矫翼，奔马时骧首。",
      "高步禇薛流，下视钟王友。",
      "好事随取之，所至具名酎。",
      "简疏秦隶奇，谲怪夏篆丑。",
      "么么张芝草，妩媚元和柳。",
      "载观碑籍存，尚恐金石朽。",
      "未知太极成，有请于公不。"
    ]
  },
  {
    "id": "2e89e420c7f6d2ca111354b0f90a0d01",
    "title": "和十二兄五首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "我家溱洧间，春水色如酒。",
      "嵩少在吾旁，日夕意亦厚。",
      "田园虽不广，幽兴随事有。",
      "药畦灌陈根，芋区采骈首。",
      "春郊饷耕徒，秋社接酒友。",
      "饱诵传家书，促酿供客酎。",
      "益知简易真，未愧疏拙丑。",
      "迩来居东都，物色不见柳。",
      "造次遇摧折，荏苒及衰朽。",
      "欲归便可尔，未知公果不。"
    ]
  },
  {
    "id": "2e89e420c7f6d2caa3287df532787af7",
    "title": "夷门行赠秦夷仲",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "君不见夷门客有侯嬴风，杀人白昼红尘中。京兆知名不敢捕，倚天长剑著崆峒。",
      "同时结交三数公，联翩走马几马骢。",
      "仰天一笑万事空，入门宾客不复通。起家簪笏明光宫。",
      "呜呼男儿名重太山身如叶，手犯龙鳞心莫慑。一生好色马相如，慷慨直辞犹谏猎。"
    ]
  },
  {
    "id": "2e89e420c7f6d2ca88b90eec6d08a40e",
    "title": "次四兄雪夜韵",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "夏虫不知冰，越犬不识雪。",
      "我独冰雪间，肘见冠缨绝。",
      "青灯挂长檠，文字夜涉猎。",
      "问米米已无，问酒酒已竭。",
      "当时陶渊明，同日无此阙。",
      "置书忽不乐，面壁卧呕噎。",
      "虫犬两不如，悲歌聊一发。"
    ]
  },
  {
    "id": "2e89e420c7f6d2ca614960785c2bd763",
    "title": "书怀寄李相如",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "秋风吹畦蔬，农事亦已阑。",
      "黄黄杞下菊，佳色尸冢间。",
      "我生复何如，憔悴尝照颜。",
      "清晨戴星出，薄暮及目还。",
      "肮脏二十载，老发羞儒冠。",
      "天未有佳人，秀擢如芝兰。",
      "怃然念夙昔，风流得馀欢。",
      "缅想蒲柳姿，与君同岁寒。",
      "一别事瓦裂，令人气如山。"
    ]
  },
  {
    "id": "2e89e420c7f6d2ca6f8dba3a8dd7fcb4",
    "title": "次韵集津兄会群从王敦素宿王立之园明日西征马上寄示诸人",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "秋高访幽居，风急桑未落。",
      "天寒鸡犬静，地僻门巷阔。",
      "主人避世贤，自说久栖泊。",
      "呼儿出樽罍，梨栗亦不恶。",
      "宾客四五人，谈笑动林薄。",
      "夜阑惨无欢，离忧倏中作。",
      "伯也天下士，千金轻一诺。",
      "挥斥杨墨徒，正是邹鲁学。",
      "如何但银鱼，生事了无托。",
      "惜哉桃李姿，见笑葵与藿。",
      "鸡鸣驱车行，令人意参错。"
    ]
  },
  {
    "id": "2e89e420c7f6d2ca9bc6002e7be90b6a",
    "title": "古乐府",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "大星何历历，小星烂如石。掖垣崔嵬横紫微，十二羽林森北极。",
      "今夕何夕月欲没，虎抱空关龙厌直。峥嵘北斗著地垂，手去瓠瓜不盈尺。",
      "严陵醉卧光武傍，浮楂正值天孙织。王良挟策飞上天，傅说空骑箕尾立。",
      "君不见茂陵弃子欲登仙，自将壮士终南边。忽然遭窘出玺绶，归来下诏除民田。",
      "阿瞒急示乘舆物，鲜卑仍弃珊瑚鞭。又不见古来垂堂戒华屋，敌国挟辀戎接毂。",
      "白龙鱼服误网罗，孔雀金花被牛触。"
    ]
  },
  {
    "id": "2e89e420c7f6d2caea6444e21a518d59",
    "title": "乐府二首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "病来饮不敌群豪，笑岸纱巾卸锦袍。",
      "一座空烦春笋手，玉杯乳酪贮樱桃。"
    ]
  },
  {
    "id": "2e89e420c7f6d2caea6444e25be2435d",
    "title": "乐府二首",
    "authorName": "晁冲之",
    "authorId": "2e89e420c7f6d2cad1457b72d1457b72",
    "dynasty": "宋",
    "content": [
      "自摘酴醾满架空，拟将豪气敌春风。",
      "欲知盏面玻瓈阔，看照红颜在酒中。"
    ]
  },
  {
    "id": "2e89e420c802d7a518486af9a2d7f4e7",
    "title": "王文孺臞庵",
    "authorName": "程敦厚",
    "authorId": "2e89e420c802d7a5d1457b72d1457b72",
    "dynasty": "宋",
    "content": [
      "待月凝云关，垂竿钓雪滩。",
      "虚窗摇冷翠，杰阁耸高寒。",
      "笼养千龄鹤，炉烧九转丹。",
      "不须论许事，心目自清安。"
    ]
  },
  {
    "id": "2e89e420c802d7a518486af9c810c4ee",
    "title": "王文孺臞庵",
    "authorName": "程敦厚",
    "authorId": "2e89e420c802d7a5d1457b72d1457b72",
    "dynasty": "宋",
    "content": [
      "壁上烟萝子，窗前鸿素书。",
      "短篱开窈窕，嫩竹转扶疏。",
      "世事霜前叶，声名涧底樗。",
      "柴桑陶靖节，日暮荷归锄。"
    ]
  },
  {
    "id": "2e89e420c802d7a59213c6fcb8073b2f",
    "title": "梨",
    "authorName": "程敦厚",
    "authorId": "2e89e420c802d7a5d1457b72d1457b72",
    "dynasty": "宋",
    "content": [
      "远意来佳惠，秋筠启翠篮。",
      "清香殊未散，奇品至相参。",
      "凤卵辞丹穴，龙珠出古潭。",
      "剖轻刀匕快，嚼易齿牙甘。"
    ]
  },
  {
    "id": "2e89e420c802d7a5e2fe103fd393c59e",
    "title": "海棠",
    "authorName": "程敦厚",
    "authorId": "2e89e420c802d7a5d1457b72d1457b72",
    "dynasty": "宋",
    "content": [
      "柔条还自立，绝色所不斗。",
      "昂然气格高，下视群卉陋。"
    ]
  },
  {
    "id": "2e89e420c802d7a519c9b734b390b4c4",
    "title": "题陈宏画明皇太真联镳图",
    "authorName": "程敦厚",
    "authorId": "2e89e420c802d7a5d1457b72d1457b72",
    "dynasty": "宋",
    "content": [
      "并辔春风禁籞游，外间底事上心头。",
      "骑驴后日嘉陵道，料得君王始欲愁。"
    ]
  },
  {
    "id": "2e89e420c802d7a5add1e39d32c6ed67",
    "title": "题陈宏画太真上马图",
    "authorName": "程敦厚",
    "authorId": "2e89e420c802d7a5d1457b72d1457b72",
    "dynasty": "宋",
    "content": [
      "阿环百巧专恩宠，自是三郎騃不知。",
      "上马未应乏无力，要回一顾特迟迟。"
    ]
  },
  {
    "id": "2e89e420c802d7a5878f071e36421e4f",
    "title": "今朝秋气萧瑟不意海棠再开因书二绝期好事者和",
    "authorName": "程敦厚",
    "authorId": "2e89e420c802d7a5d1457b72d1457b72",
    "dynasty": "宋",
    "content": [
      "曾逐狂飙取意飞，一时春色便依稀。",
      "旧丛还有香心在，却被西风管领归。"
    ]
  },
  {
    "id": "2e89e420c802d7a5878f071e06a5b228",
    "title": "今朝秋气萧瑟不意海棠再开因书二绝期好事者和",
    "authorName": "程敦厚",
    "authorId": "2e89e420c802d7a5d1457b72d1457b72",
    "dynasty": "宋",
    "content": [
      "露湿燕脂泪脸寒，独将幽恨倚阑干。",
      "精神不比篱边菊，莫把寻常醉眼看。"
    ]
  },
  {
    "id": "2e89e420c802d7a55d43f931b3498242",
    "title": "雨中海棠",
    "authorName": "程敦厚",
    "authorId": "2e89e420c802d7a5d1457b72d1457b72",
    "dynasty": "宋",
    "content": [
      "玉脆红轻不耐寒，无端风雨苦相干。",
      "晓来试卷珠帘看，蔌蔌飞香满画栏。"
    ]
  },
  {
    "id": "2e89e420c802d7a5b3a9d3eb712094d1",
    "title": "擢秀峰",
    "authorName": "程敦厚",
    "authorId": "2e89e420c802d7a5d1457b72d1457b72",
    "dynasty": "宋",
    "content": [
      "化境何年斫取还，崭然擢秀瘴茅间。",
      "我来授记开潜阅，从此佳名溢世寰。"
    ]
  },
  {
    "id": "2e89e420c802d7a59ef2b3a7a7d93794",
    "title": "酴醾",
    "authorName": "程敦厚",
    "authorId": "2e89e420c802d7a5d1457b72d1457b72",
    "dynasty": "宋",
    "content": [
      "独怜朱脸花容俗，全学瑶台玉女妆。",
      "素月共成中夜色，好风分散四邻香。"
    ]
  },
  {
    "id": "2e89e420c802d7a5903f29939c1446e9",
    "title": "馀甘子",
    "authorName": "程敦厚",
    "authorId": "2e89e420c802d7a5d1457b72d1457b72",
    "dynasty": "宋",
    "content": [
      "愁苦人意未相谙，率以初尝废后甘。",
      "王氏有诗旌橄榄，可怜遗咏在巴南。"
    ]
  },
  {
    "id": "2e89e420c802d7a5f8f6bd321129026d",
    "title": "和冬曦海棠",
    "authorName": "程敦厚",
    "authorId": "2e89e420c802d7a5d1457b72d1457b72",
    "dynasty": "宋",
    "content": [
      "花中名品异，人重比甘棠。",
      "苞嫩相思密，红深琥珀光。",
      "好风传馥郁，凡卉愧芬芳。",
      "烂漫云成瑞，葳蕤女有嫱。",
      "生来先蜀国，开处始朝阳。",
      "赏即笙歌地，题称翰墨场。",
      "烟霞容易散，蜂蝶等闲忙。",
      "谁是多情侣，栏边重举觞。"
    ]
  },
  {
    "id": "2e89e420c802d7a59fb5f53c28145593",
    "title": "牡丹",
    "authorName": "程敦厚",
    "authorId": "2e89e420c802d7a5d1457b72d1457b72",
    "dynasty": "宋",
    "content": [
      "芳丛列翠幰，新苞吐香麝。",
      "满地方争妍，何花肯相下。",
      "牡丹持晚节，群芳甘共亚。"
    ]
  },
  {
    "id": "2e89e420c80599899ec5bb9dcebb3a0f",
    "title": "麻源灵丰祠",
    "authorName": "蔡若水",
    "authorId": "2e89e420c8059989d1457b72d1457b72",
    "dynasty": "宋",
    "content": [
      "偶因乞雨到麻源，碧涧萦纡乱石间。",
      "未省谢公吟赏后，更谁乘月弄潺湲。"
    ]
  },
  {
    "id": "2e89e420c8081d7e573bb08f8dacf9b2",
    "title": "题黄山送别图",
    "authorName": "焦焕炎",
    "authorId": "2e89e420c8081d7ed1457b72d1457b72",
    "dynasty": "宋",
    "content": [
      "我家黄山隅，不识黄山面。不自到黄山，见图如不见。",
      "如何黄山客，又别黄山去。落日晚烟昏，黄山在何处。",
      "黄山有汤泉，可以洗涤尘世缘。黄山有瑶草，可以饵之长不老。",
      "黄山有神丹，得之可以超尘寰。胡为别却黄山去，只把生绡写空翠。"
    ]
  },
  {
    "id": "2e89e420c80982043db2f4b3614a7c26",
    "title": "鹅湖示同志",
    "authorName": "陆九龄",
    "authorId": "2e89e420c8098204571e0f7e6eb6e75f",
    "dynasty": "宋",
    "content": [
      "孩提知爱长知钦，古圣相传只此心。",
      "大抵有基方筑室，未闻无址可成岑。",
      "留情传注翻榛塞，着意精微转陆沉。",
      "珍重友朋勤切琢，须知至乐在于今。"
    ]
  },
  {
    "id": "2e89e420c8098204b87379bd333d2b2d",
    "title": "早过何郎",
    "authorName": "陆九龄",
    "authorId": "2e89e420c8098204571e0f7e6eb6e75f",
    "dynasty": "宋",
    "content": [
      "萧萧风雨晓篮舆，没胫泥深我仆痡。",
      "却忆去年苗欲槁，任从行李且虚徐。"
    ]
  },
  {
    "id": "2e89e420c80982042b08a4c8d3d59b26",
    "title": "道间示德甫德称",
    "authorName": "陆九龄",
    "authorId": "2e89e420c8098204571e0f7e6eb6e75f",
    "dynasty": "宋",
    "content": [
      "天地中间本自宽，何须特地起无端。",
      "更宜顿扫从前事，相与携筇一笑欢。"
    ]
  },
  {
    "id": "2e89e420c81c18f78c5a4940c06f89c5",
    "title": "留题浯溪",
    "authorName": "王伸",
    "authorId": "2e89e420c81c18f7d1457b72d1457b72",
    "dynasty": "宋",
    "content": [
      "湘川佳致有浯溪，元结雄文向此题。",
      "想得后人难以继，高名常与白云齐。"
    ]
  },
  {
    "id": "2e89e420c81ce0318e104c6d21d0effa",
    "title": "大涤洞",
    "authorName": "洪师中",
    "authorId": "2e89e420c81ce031d1457b72d1457b72",
    "dynasty": "宋",
    "content": [
      "捣药禽啼雨后山，千岩万谷锁苍寒。",
      "一溪春水高三尺，书画船中更好看。"
    ]
  },
  {
    "id": "2e89e420c81ce0318e104c6df07b2b70",
    "title": "大涤洞",
    "authorName": "洪师中",
    "authorId": "2e89e420c81ce031d1457b72d1457b72",
    "dynasty": "宋",
    "content": [
      "九曲青山一曲溪，仙人住处自春迟。",
      "笋舆切莫匆匆返，要作春行卷里诗。"
    ]
  },
  {
    "id": "2e89e420c81d579a996ac757e077d063",
    "title": "竹马",
    "authorName": "刁麟游",
    "authorId": "2e89e420c81d579ad1457b72d1457b72",
    "dynasty": "宋",
    "content": [
      "小儿骑竹作骅骝，犹是东西意未休。",
      "我已童心无一在，十年浑付水东流。"
    ]
  },
  {
    "id": "2e89e420c828f85c9628d8e9896b5801",
    "title": "洗心泉",
    "authorName": "胡侃",
    "authorId": "2e89e420c828f85cd1457b72d1457b72",
    "dynasty": "宋",
    "content": [
      "岩根石溜自涓涓，一见尘劳顿洒然。",
      "惟有开山老尊宿，无心可洗亦无泉。"
    ]
  },
  {
    "id": "2e89e420c829fe7cf95a9e274da2983b",
    "title": "严子陵钓台",
    "authorName": "史吉卿",
    "authorId": "2e89e420c829fe7cd1457b72d1457b72",
    "dynasty": "宋",
    "content": [
      "功名束缚几英豪，无怪先生抵死逃。",
      "坐钓桐江一派水，清风千古与台高。"
    ]
  },
  {
    "id": "2e89e420c82c513c9775c753b505d673",
    "title": "荷花",
    "authorName": "丰稷",
    "authorId": "2e89e420c82c513ce17184bce58cc5ca",
    "dynasty": "宋",
    "content": [
      "桃杏二三月，此花泥滓中。",
      "人心正畏暑，水面独摇风。",
      "净刹如金涌，嘉宾照幕红。",
      "谁歌采菱曲，舟在晓霞东。"
    ]
  },
  {
    "id": "2e89e420c82c513c513e8c20d8dbaa41",
    "title": "幸太学",
    "authorName": "丰稷",
    "authorId": "2e89e420c82c513ce17184bce58cc5ca",
    "dynasty": "宋",
    "content": [
      "凤幄云开日月章，九霄呜跸下虞庠。",
      "朝元俊士鸿成列，拱极名臣玉照行。",
      "问道贾生称五学，乞言戴圣美三王。",
      "上心夙悟周公戒，天下安危自一堂。"
    ]
  },
  {
    "id": "2e89e420c82c513c2d42d56115e81424",
    "title": "和运司园亭西园",
    "authorName": "丰稷",
    "authorId": "2e89e420c82c513ce17184bce58cc5ca",
    "dynasty": "宋",
    "content": [
      "仙化二十四，境远难遍探。",
      "锦城使君园，雅与云洞参。",
      "回光试一览，紫翠绝西南。",
      "池映金波静，花沾玉露甘。"
    ]
  },
  {
    "id": "2e89e420c82c513c2d42d561882882ad",
    "title": "和运司园亭西园",
    "authorName": "丰稷",
    "authorId": "2e89e420c82c513ce17184bce58cc5ca",
    "dynasty": "宋",
    "content": [
      "一水从何来，应是昆山顶。",
      "酾成渌玉池，虚堂逗清影。",
      "公退泠然赏，了非心外境。",
      "鱼泳阳光动，鸟啼春昼永。"
    ]
  },
  {
    "id": "2e89e420c82c513c2d42d5611ea9ef2f",
    "title": "和运司园亭西园",
    "authorName": "丰稷",
    "authorId": "2e89e420c82c513ce17184bce58cc5ca",
    "dynasty": "宋",
    "content": [
      "雪峰在何许，楼倚青霄端。",
      "每来注心目，不觉生羽翰。",
      "终藉好风力，云散银阙攒。",
      "只履西归客，应笑空倚栏。"
    ]
  },
  {
    "id": "2e89e420c82c513c2d42d5617cc4a2e7",
    "title": "和运司园亭西园",
    "authorName": "丰稷",
    "authorId": "2e89e420c82c513ce17184bce58cc5ca",
    "dynasty": "宋",
    "content": [
      "文锦初动机，晨霞欲敷照。",
      "香传雪楼浓，影落玉溪倒。",
      "子美不能赋，春工一何妙。",
      "惟有赏心人，相逢只微笑。"
    ]
  },
  {
    "id": "2e89e420c82c513c2d42d561ee760c0f",
    "title": "和运司园亭西园",
    "authorName": "丰稷",
    "authorId": "2e89e420c82c513ce17184bce58cc5ca",
    "dynasty": "宋",
    "content": [
      "石印鱼在屏，犀透星入角。",
      "乃知明月光，日用心不觉。",
      "陟此百尺台，馀念坐消剥。",
      "洞晓弦望机，仙丹兹可学。"
    ]
  },
  {
    "id": "2e89e420c82c513c2d42d5616632e01a",
    "title": "和运司园亭西园",
    "authorName": "丰稷",
    "authorId": "2e89e420c82c513ce17184bce58cc5ca",
    "dynasty": "宋",
    "content": [
      "檐外列修木，凛凛正人气。",
      "有德必有文，烂兮五色备。",
      "岂同夭韶花，弄春张绣被。",
      "须信轮囷材，堪为万乘器。"
    ]
  },
  {
    "id": "2e89e420c82c513c2d42d5614b1fff01",
    "title": "和运司园亭西园",
    "authorName": "丰稷",
    "authorId": "2e89e420c82c513ce17184bce58cc5ca",
    "dynasty": "宋",
    "content": [
      "养源在西山，如玉抱精白。",
      "引之落锦渠，历耳不可择。",
      "风雨杂鸣球，珠玑写云液。",
      "恰似偃溪声，醒悟迷途客。"
    ]
  },
  {
    "id": "2e89e420c82c513c2d42d5618a4418d7",
    "title": "和运司园亭西园",
    "authorName": "丰稷",
    "authorId": "2e89e420c82c513ce17184bce58cc5ca",
    "dynasty": "宋",
    "content": [
      "覆以洁白茅，环以琅玕竹。",
      "天籁旁鼓笙，月沼对铺玉。",
      "借问清坐翁，此外更何欲。",
      "笑指博山炉，香飞柏子绿。"
    ]
  },
  {
    "id": "2e89e420c82c513c2d42d561b4e6a576",
    "title": "和运司园亭西园",
    "authorName": "丰稷",
    "authorId": "2e89e420c82c513ce17184bce58cc5ca",
    "dynasty": "宋",
    "content": [
      "长虹卧松江，一苇航大河。",
      "岂如此安稳，无复畏风波。",
      "幽香萃花岛，鱼藻旨且多。",
      "徙倚小栏曲，月色透薜萝。"
    ]
  },
  {
    "id": "2e89e420c82c513c2d42d5613ce09daf",
    "title": "和运司园亭西园",
    "authorName": "丰稷",
    "authorId": "2e89e420c82c513ce17184bce58cc5ca",
    "dynasty": "宋",
    "content": [
      "东西对孤骞，杖屦可幽歇。",
      "容光日月来，矧此明四彻。",
      "鳞木张幄翠，蜃泉飞玉洁。",
      "往往得意时，宛在广寒阙。"
    ]
  },
  {
    "id": "2e89e420c8360ecab93e193bd5aa260e",
    "title": "和傅子云见赠",
    "authorName": "桂闻诗",
    "authorId": "2e89e420c8360ecad1457b72d1457b72",
    "dynasty": "宋",
    "content": [
      "客袖冲寒至，飘飘不受羁。",
      "笑呵双兔筦，亟写锦囊诗。",
      "虽我斑毛薄，多君青眼垂。",
      "别怀无处著，随梦到春池。"
    ]
  },
  {
    "id": "2e89e420c838a1aef33391fc295c9055",
    "title": "游大涤",
    "authorName": "张濡",
    "authorId": "2e89e420c838a1aed1457b7225a6ccb5",
    "dynasty": "宋",
    "content": [
      "危楼拱翠出层空，画栋朱栏缥缈中。",
      "客散月明风露下，一奁天棘伴丝桐。"
    ]
  },
  {
    "id": "2e89e420c838a1aee8b0184479c664b6",
    "title": "和回山人榴皮题壁旧韵",
    "authorName": "张濡",
    "authorId": "2e89e420c838a1aed1457b7225a6ccb5",
    "dynasty": "宋",
    "content": [
      "芒鞋记踏青犹软，野径萦纡雪尚馀。",
      "走笔锓珉增愧色，可无换谷一篇书。"
    ]
  },
  {
    "id": "2e89e420c838a1aeb8ee962288ffa969",
    "title": "湖上别墅",
    "authorName": "张濡",
    "authorId": "2e89e420c838a1aed1457b7225a6ccb5",
    "dynasty": "宋",
    "content": [
      "弱柳舒眉学远山，四山斜亸绿云鬟。",
      "平湖如鉴一回照，西子明妆浓淡间。"
    ]
  },
  {
    "id": "2e89e420c85b2bae311b080aa7a72620",
    "title": "天台陈石居出示乃祖梅隐先生遗稿其序中所载与友人冯使君入蜀之事可伤因赋四十字",
    "authorName": "吕胜之",
    "authorId": "2e89e420c85b2baed1457b72d1457b72",
    "dynasty": "宋",
    "content": [
      "临文增太息，复见此人不。",
      "义重午金诺，身轻万里游。",
      "好诗今寡和，壮志古难酬。",
      "一盏梅花露，年年荐陇头。"
    ]
  },
  {
    "id": "2e89e420c85b2bae3fafee2341788d22",
    "title": "题周草窗江村小景扇面",
    "authorName": "吕胜之",
    "authorId": "2e89e420c85b2baed1457b72d1457b72",
    "dynasty": "宋",
    "content": [
      "飞鹭落凫渚，山花灿如绣。",
      "爱闲人不来，柴门掩春昼。"
    ]
  },
  {
    "id": "2e89e420c863e8002b5310bf5c85762d",
    "title": "奉化宝化石岩花凤",
    "authorName": "樊圃",
    "authorId": "2e89e420c863e800d1457b72d1457b72",
    "dynasty": "宋",
    "content": [
      "山僧取巧蟠珍丛，九苞占尽千葩红。",
      "倚阑精彩欲飞动，百鸟不敢啼春风。"
    ]
  },
  {
    "id": "2e89e420c86e26c9e9e452132cc0729e",
    "title": "宣妙院上方",
    "authorName": "刘正夫",
    "authorId": "2e89e420c86e26c9cd89fef70eec27c4",
    "dynasty": "宋",
    "content": [
      "水定浮春岫，鸦盘落远林。",
      "上方钟送夕，隐几兴何深。"
    ]
  },
  {
    "id": "2e89e420c87a58d59b8a3b3bc6cd432a",
    "title": "大田山居",
    "authorName": "史诏",
    "authorId": "2e89e420c87a58d5d1457b72d1457b72",
    "dynasty": "宋",
    "content": [
      "斗酒藏春瓮，开轩有客迎。",
      "烹鲜供母箸，督仆佐春耕。",
      "园果霜前熟，山禽雨后鸣。",
      "市朝风味好，输我一般清。"
    ]
  },
  {
    "id": "2e89e420c87a58d5eaa36492ee6e7c8c",
    "title": "立春书怀",
    "authorName": "史诏",
    "authorId": "2e89e420c87a58d5d1457b72d1457b72",
    "dynasty": "宋",
    "content": [
      "寂寞荒村景，凄其今日春。",
      "趁时三盏酒，转眼一年人。",
      "发短胜添白，身闲亦耐贫。",
      "韶光容易老，何事逐风尘。"
    ]
  },
  {
    "id": "2e89e420c881311d47b1956075f38936",
    "title": "小仰山",
    "authorName": "萧炳",
    "authorId": "2e89e420c881311dd1457b72d1457b72",
    "dynasty": "宋",
    "content": [
      "万丈青山插碧天，真人炼药石依然。",
      "功成自此飞升去，屈指人间八百年。"
    ]
  },
  {
    "id": "2e89e420c88ab710f5c0346facdd97cc",
    "title": "题浯溪",
    "authorName": "黄社庵",
    "authorId": "2e89e420c88ab710d1457b72d1457b72",
    "dynasty": "宋",
    "content": [
      "蜀道于今似弈棋，要令一著□安危。",
      "朝廷独选李曾伯，勋业当如郭子仪。"
    ]
  },
  {
    "id": "2e89e420c88ab710f5c0346fee94d317",
    "title": "题浯溪",
    "authorName": "黄社庵",
    "authorId": "2e89e420c88ab710d1457b72d1457b72",
    "dynasty": "宋",
    "content": [
      "虽扼咽喉□□间，犹□□脉得良医。",
      "□□□□平成报，重读磨崖□字碑。"
    ]
  },
  {
    "id": "2e89e420c8973cc1ef520f92bc239732",
    "title": "题传舍",
    "authorName": "张唐英",
    "authorId": "2e89e420c8973cc184d2004b1b0114c5",
    "dynasty": "宋",
    "content": [
      "先帝昭陵土未干，又闻永厚葬衣冠。",
      "小臣有泪皆成血，忍向东风看牡丹。"
    ]
  },
  {
    "id": "2e89e420c8973cc18186c435d0c16952",
    "title": "偈一首",
    "authorName": "张唐英",
    "authorId": "2e89e420c8973cc184d2004b1b0114c5",
    "dynasty": "宋",
    "content": [
      "言生本不生，言灭本不灭。",
      "觉路自分明，勿与迷者说。"
    ]
  },
  {
    "id": "2e89e420c8a2cf187742b26006e37ee5",
    "title": "冰井",
    "authorName": "任诏",
    "authorId": "2e89e420c8a2cf18d1457b72bac65269",
    "dynasty": "宋",
    "content": [
      "驱车出东门，弭节访冰井。",
      "寺古栋宇倾，碑折苔藓屏。",
      "源泉池中生，莹净可鉴影。",
      "命僧旋汲之，入口胜霜冷。",
      "试烹白云茶，碗面雪花映。",
      "清冷涤烦襟，润泽劳瓶绠。",
      "可以濯我缨，悠然脱尘境。"
    ]
  },
  {
    "id": "2e89e420c8c6e1d67f4dbb3c2071017c",
    "title": "秦皇庙",
    "authorName": "常棠",
    "authorId": "2e89e420c8c6e1d6d1457b72d1457b72",
    "dynasty": "宋",
    "content": [
      "古庙三间矮棘丛，帝魂枉自气凌空。",
      "早知今日容身窄，前此阿房不作宫。"
    ]
  },
  {
    "id": "2e89e420c8c6e1d6f561e1b378e5df70",
    "title": "花婆井",
    "authorName": "常棠",
    "authorId": "2e89e420c8c6e1d6d1457b72d1457b72",
    "dynasty": "宋",
    "content": [
      "一湾秋月浸香痕，涤尽山前万古尘。",
      "犹记当时老梳洗，淡妆明镜照眉颦。"
    ]
  },
  {
    "id": "2e89e420c8ce8fe54163ed993fee15f8",
    "title": "秋径",
    "authorName": "释保暹",
    "authorId": "2e89e420c8ce8fe5d1457b72d1457b72",
    "dynasty": "宋",
    "content": [
      "杉竹青阴合，闲行意有凭。",
      "凉生初过雨，静极忽归僧。",
      "虫迹穿幽穴，苔痕接断棱。",
      "翻思深隐处，峰顶下层层。"
    ]
  },
  {
    "id": "2e89e420c8d0ffe03ca1a6fd5f892d3c",
    "title": "刘阮洞",
    "authorName": "郑至道",
    "authorId": "2e89e420c8d0ffe0d1457b72d1457b72",
    "dynasty": "宋",
    "content": [
      "采药归来世代赊，洞门方此扫烟霞。",
      "碧潭清泚弄明月，翠巘高低飘落花。",
      "芳草已迷当日路，白云空想旧人家。",
      "自惭不是浮觞侣，谩向山前醉帽斜。"
    ]
  },
  {
    "id": "2e89e420c8e4c67dd53bb26db20a2b7a",
    "title": "过万泉县",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "邑屋连山麓，萧条去路斜。",
      "卤田无美井，旱港足飞沙。",
      "逃室多攲栋，残林有断槎。",
      "荒墟人不见，墙角自开花。"
    ]
  },
  {
    "id": "2e89e420c8e4c67d78d9a6659065b79b",
    "title": "自寿安之长水",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "夜宿锦屏下，晓行伊水长。",
      "露寒荷叶紫，秋晚稻花香。",
      "女几仙风断，连昌辇路荒。",
      "二年浑作客，山驿过重阳。"
    ]
  },
  {
    "id": "2e89e420c8e4c67d458d7ab2f1ae19f5",
    "title": "白沙驿",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "转侧下层巅，江流出断壖。",
      "寒云生古戍，野店引山泉。",
      "雨暗疏茅湿，堂危倒石悬。",
      "去程无限险，心落渭城边。"
    ]
  },
  {
    "id": "2e89e420c8e4c67df0f735f91da39a3d",
    "title": "再过方山驿",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "春过方山驿，依然柳色新。",
      "昔游尝弭节，旧记已埋尘。",
      "往岁雠书客，新恩守土臣。",
      "南来心不竞，时羡北归人。"
    ]
  },
  {
    "id": "2e89e420c8e4c67d591013a0c10a075f",
    "title": "自吴岳归",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "鸣凤冈边路，秋风动夕岚。",
      "闲云依绝壁，独鸟下空潭。",
      "畴昔经行惯，重来委曲谙。",
      "试寻遗墨在，投策访僧龛。"
    ]
  },
  {
    "id": "2e89e420c8e4c67da2ce9d0e6e1f6717",
    "title": "圣容寺",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "应感虽无地，栖真自有缘。",
      "宝坊开泗水，香露散秦川。",
      "草乱遗庵废，珠明旧相圆。",
      "丰碑传异事，细字刻诚悬。"
    ]
  },
  {
    "id": "2e89e420c8e4c67ddce2c9c8097607b8",
    "title": "游宝雨寺",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "信步出江𦪽，庭松立两龙。",
      "晨僧自汲水，高阁忽鸣钟。",
      "净饭多山蜜，新羹供野葑。",
      "传闻初祖锡，犹挂最西峰。"
    ]
  },
  {
    "id": "2e89e420c8e4c67d69df0c96e4df8658",
    "title": "重游宝雨寺",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "题墨暗颓垣，峥嵘岁序迁。",
      "旧僧霜发满，老柏瘦根穿。",
      "客少庭多草，村饥供乏钱。",
      "重来犹晚暑，清盥挹寒泉。"
    ]
  },
  {
    "id": "2e89e420c8e4c67d9d365cf5d1a5b20c",
    "title": "兴慈寺观君俞旧题",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "松院前年到，同君共五人。",
      "今来观旧迹，君已是前身。",
      "遽掩千秋夜，空伤两岁春。",
      "向风无可语，泪洒壁间尘。"
    ]
  },
  {
    "id": "2e89e420c8e4c67d24877ca5e7e7dc4a",
    "title": "峡州渡江入寺",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "雪暗离秦地，春归入楚邦。",
      "平生怜匹马，将老渡长江。",
      "解缆辞亭树，中流见寺窗。",
      "舟人喜风色，略得寸心降。"
    ]
  },
  {
    "id": "2e89e420c8e4c67d24877ca51602193d",
    "title": "峡州渡江入寺",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "江上招提古，萧疏对郡城。",
      "延宾竹榻静，过雨石堂清。",
      "斋接荆州供，题多蜀士名。",
      "老僧飞锡倦，归坐听江声。"
    ]
  },
  {
    "id": "2e89e420c8e4c67d5c75e36f5ade7777",
    "title": "兴德寺逢张居士",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "扫叶开新径，携瓶汲晓泉。",
      "偶逢岩下客，来问室中禅。",
      "鸟去空还寂，薪穷火自传。",
      "四方行已遍，归老旧林边。"
    ]
  },
  {
    "id": "2e89e420c8e4c67d0b35b38a4b903343",
    "title": "登青龙寺",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "疏爽岩边寺，秋登更晚晴。",
      "连冈横野断，远水隔林明。",
      "废井馀荒甃，残碑有旧名。",
      "几经兵火劫，禾黍遍新耕。"
    ]
  },
  {
    "id": "2e89e420c8e4c67dd97f227f708bb691",
    "title": "游观音院",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "秋林晴簇簇，野竹静娟娟。",
      "台殿横高绝，山河满大千。",
      "莫论金屑贵，且契布毛缘。",
      "试问庭前柏，干戈动几年。"
    ]
  },
  {
    "id": "2e89e420c8e4c67deb6469987e309a3b",
    "title": "慜禅师",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "湘南衡岳水，分得一支来。",
      "宴坐秋峰静，澄心夜月开。",
      "清风生虎锡，惊电护龙杯。",
      "昨夜飞香动，山神礼宝台。"
    ]
  },
  {
    "id": "2e89e420c8e4c67d5da4a302969e84ec",
    "title": "新罗寺唐有新罗僧咒草愈疾卵塔今在闲来因题",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "断石传遗事，唐年刻永徽。",
      "庭荒灵草尽，塔坏礼僧稀。",
      "古殿含凉气，空堂照夕晖。",
      "独来人不问，行听暮钟归。"
    ]
  },
  {
    "id": "2e89e420c8e4c67d74939f7529256d71",
    "title": "甘罗庙",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "纵横争擅势，之子独尊秦。",
      "弱齿能专国，奇谋不借人。",
      "拳峰凌九仞，勺粒动千钧。",
      "过客瞻遗构，临溪野草春。"
    ]
  },
  {
    "id": "2e89e420c8e4c67de7cb223a0f57bb4a",
    "title": "九日过介之推庙",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "荒祠久零落，秋日故山阿。",
      "椒菊持新奠，龙蛇忆旧歌。",
      "论功嗟晋粟，流怨动汾波。",
      "千岁遗灵在，乡民禁火多。"
    ]
  },
  {
    "id": "2e89e420c8e4c67d8b13bd9756270094",
    "title": "清明日北园亭作",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "锦乱筠遗箨，青浮水结衣。",
      "乳鸠呼却逐，斗雀堕还飞。",
      "客过残樽在，年侵冷食稀。",
      "去年今日意，渡峡雨霏霏。"
    ]
  },
  {
    "id": "2e89e420c8e4c67d7290c36c596e1896",
    "title": "春日北园早起",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "雨断云犹在，风回气已明。",
      "林花含宿润，露沼散馀清。",
      "喜静心常澹，居闲意寡营。",
      "流光随转盼，所向达吾生。"
    ]
  },
  {
    "id": "2e89e420c8e4c67d6bde76559e986f69",
    "title": "秋晚北园",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "野兴乘俄顷，扶行锦竹长。",
      "碎蔬残宿圃，乱叶散寒塘。",
      "地僻柴门静，人稀草径荒。",
      "晓霜今几见，犹有菊花黄。"
    ]
  },
  {
    "id": "2e89e420c8e4c67d8c0634cb0ca2519f",
    "title": "舟行出峡先寄峡州太守荣子邕同年",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "几日方离峡，舟浮任所之。",
      "江开平岸阔，天远去云迟。",
      "心折襟分后，身存痛定时。",
      "晚亭登至喜，归信半年期。"
    ]
  },
  {
    "id": "2e89e420c8e4c67d811e2bc42bf9da4c",
    "title": "依韵酬赵令之",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "相逢三十载，少耻事骁雄。",
      "封植思嘉树，交游叹谷风。",
      "云山轮迹少，葵藿岁时充。",
      "冉冉秋还暮，霜寒泣候虫。"
    ]
  },
  {
    "id": "2e89e420c8e4c67d49d7deb6c1d7668d",
    "title": "吕子固置会有诗张芸叟邀予席上依韵和",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "故国归来晚，相逢共老年。",
      "聊从浮白饮，莫拟畔牢篇。",
      "花近红侵坐，槐新绿媚天。",
      "还丹消息断，无惜放杯传。"
    ]
  },
  {
    "id": "2e89e420c8e4c67da523125b0bbb7ee3",
    "title": "还王天倪诗卷",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "素尚跻遐旷，平生厌浅浮。",
      "锦囊刀尺古，江渚蕙荃幽。",
      "翘首孤云远，疏林暮叶秋。",
      "十年人不问，寂默老荒丘。"
    ]
  },
  {
    "id": "2e89e420c8e4c67d44118eba00a8d36b",
    "title": "酬乔世材推官",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "地僻人来少，公庭吏散时。",
      "乱蝉号晚日，凉叶下高枝。",
      "仰羡知归鸟，先书寄远诗。",
      "只应今夜月，偏解照相思。"
    ]
  },
  {
    "id": "2e89e420c8e4c67d5edb3beee3937fda",
    "title": "答推官李圭",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "吾族柯条茂，人称孝子贤。",
      "新游思我共，旧学欲谁传。",
      "每爱鸾鸿志，徒嗟犬马年。",
      "青云如得路，骧首看扬鞭。"
    ]
  },
  {
    "id": "2e89e420c8e4c67d6dd16d25896f6f89",
    "title": "和张裁推官游湖",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "闲弄香兰楫，斜开紫绮襟。",
      "回风收雨脚，静月到湖心。",
      "高柳留疏翠，前山动夕阴。",
      "兴来行处惬，乐罢感还深。"
    ]
  },
  {
    "id": "2e89e420c8e4c67ddc0b80e97777f805",
    "title": "寄延帅赵龙图卨",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "瘴岭有毒雾，鸣沙无美田。",
      "乾坤滋孕毓，山海限腥膻。",
      "干舞旄星落，弓櫜译舌传。",
      "但能思上策，何必勒燕然。"
    ]
  },
  {
    "id": "2e89e420c8e4c67db5efae03fe6b65d2",
    "title": "戏答山人赵颖忆山居",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "绿发年来改，相看忆去频。",
      "青山不厌客，黄屦自迷尘。",
      "耳冷泉声淡，松残药灶贫。",
      "白云他日见，应问世间春。"
    ]
  },
  {
    "id": "2e89e420c8e4c67d068f42b150a480bc",
    "title": "新蝉",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "病耳不堪听，仍愁露下时。",
      "才能升木杪，便解入云吹。",
      "漫有真仙契，犹多风树悲。",
      "美阴如可托，后患亦须知。"
    ]
  },
  {
    "id": "2e89e420c8e4c67d1034cad1da36dcfa",
    "title": "下铁礓岭望秦川晚宿九谷",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "六月登垄如登天，腾夷铁礓须判年。",
      "过险欲涉渭水渡，快眼喜见秦州川。",
      "溪塍青秧下白鹭，驿亭秀木含疏烟。",
      "投鞭清盥且展簟，明日去酌北流泉。"
    ]
  },
  {
    "id": "2e89e420c8e4c67d2dba772b41ab6c7b",
    "title": "与任鲲同按沙苑",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "寒空暗澹风满衣，萦回林薄相追随。",
      "野花班班隐乱草，暮叶翩翩辞高枝。",
      "渭水无烟但闻哭，延州筑城犹出师。",
      "四顾乾坤莽回互，溅溅洛水东南驰。"
    ]
  },
  {
    "id": "2e89e420c8e4c67d21831ba286911b33",
    "title": "垂拱殿赐对蒙恩入省",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "黼座亲瞻咫尺威，恭承天语慰衰迟。",
      "锦书殿陛初传赐，白发郎潜且漫为。",
      "九日重分番直夜，六参便赴早朝时。",
      "自知麋鹿难驯习，深愧鹓鸾接羽仪。"
    ]
  },
  {
    "id": "2e89e420c8e4c67d17b2fafad8714d9a",
    "title": "雪中早朝",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "正衙冠剑拱星齐，清晓天花舞御墀。",
      "玉殿影深分扇早，金炉烟湿散香迟。",
      "云低含润侵珠络，风乱飞花拂羽旗。",
      "班退便疑凡骨变，自惊身得到瑶池。"
    ]
  },
  {
    "id": "2e89e420c8e4c67dd0eeae7e5f58fef1",
    "title": "会圣宫朝谒",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "七叶丹成不可攀，蕊珠宫殿翠微间。",
      "千年空怨龙髯断，亿世曾闻宝筴还。",
      "宫女祠归朝路静，岳神綦退晓风闲。",
      "五云高宴蟠桃罢，鹤驭时应会此山。"
    ]
  },
  {
    "id": "2e89e420c8e4c67d24330a616dc09396",
    "title": "省中寓直次刘巨济职方韵兼示祠部张台卿",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "锒铛司钥禁门重，寓直高秋此夜同。",
      "楼外归云迎霁月，宫中传漏带疏风。",
      "衰迂岂合参新论，俊少何堪接野翁。",
      "华省分曹占列宿，经时饱食愧无功。"
    ]
  },
  {
    "id": "2e89e420c8e4c67de1845bf0d1382d55",
    "title": "再任提点云台观",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "天光垂碧抱琼台，蕊殿珠宫对岳开。",
      "峡口巴猿初别去，海东辽鹤又飞来。",
      "三生难转灵源静，六岁空惊迅景催。",
      "欲挹莲花峰顶水，普将甘冽净浮埃。"
    ]
  },
  {
    "id": "2e89e420c8e4c67dab24791cecddd097",
    "title": "守郑易陈方及境改信都过大名书呈吕太尉",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "淮阳闭閤欲偷闲，新捧除书墨未干。",
      "五日御风方假翼，两河试郡别移官。",
      "生缘有定随流易，世事无端用力难。",
      "今日得陪门下客，一枝容息便心安。"
    ]
  },
  {
    "id": "2e89e420c8e4c67d522674d543094fe8",
    "title": "京西初归作",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "少年轻喜欲凭虚，误落尘中二纪馀。",
      "生事萧条寒叶散，故人寥落晓星疏。",
      "残骸已脱风波晚，清枕方回醉梦初。",
      "却觅渔蓑寻旧钓，一溪烟雨伴春锄。"
    ]
  },
  {
    "id": "2e89e420c8e4c67df671fd47626d3a6d",
    "title": "乞罢未报承延晋秦庆皆惠书",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "东西南北阅光阴，边意萧条老境侵。",
      "四府飞书惭过誉，数畴废壤愧初心。",
      "倾怀敢望时情合，论事须思后计深。",
      "髀肉久消筋力倦，但能操笔谢知音。"
    ]
  },
  {
    "id": "2e89e420c8e4c67d99937a5666ef199b",
    "title": "九月十三日夜偶书",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "林叶纷纷已半凋，阴云不放眼周遭。",
      "稍知风逐青娥动，更觉天腾北海高。",
      "万里无心思假翼，百年多事喜持螯。",
      "山前沙井通幽圃，待得春深弄桔槔。"
    ]
  },
  {
    "id": "2e89e420c8e4c67d05bc4b31f8ee1900",
    "title": "熙州再乞罢",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "末途潦倒愧知音，幕府重来岁月侵。",
      "狂见请缨憎往策，礼容著帽感虚襟。",
      "白头久厌戎衣窄，黧面空嗟寒色深。",
      "东望故山今有约，清秋应得访云林。"
    ]
  },
  {
    "id": "2e89e420c8e4c67d8ec50083677bd704",
    "title": "乙卯七月十六日忽报罢任",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "掩关忽报被刑书，自笑无堪涉世疏。",
      "白昼曾闻惊市虎，残灰今见祸池鱼。",
      "莫嗟静影逢沙矢，犹恐馀猜及鼠蔬。",
      "逆境自观还自喜，片心无碍一舟虚。"
    ]
  },
  {
    "id": "2e89e420c8e4c67db809e954bbd86334",
    "title": "上延帅沈内翰",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "昔年图史守岩幽，每仰高文动斗牛。",
      "千里来登徐孺榻，一时如上李膺舟。",
      "激昂囊颖思先出，慰藉泥涂欲晚收。",
      "曾笑王筠无事业，但题草木作风流。"
    ]
  },
  {
    "id": "2e89e420c8e4c67db809e954f9113f3a",
    "title": "上延帅沈内翰",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "荣路回翔简帝衷，坐烦谈笑静西戎。",
      "金銮学士承新诏，乌垒将军有古风。",
      "关塞星烽葱岭远，尘沙毳幕贺兰空。",
      "平时未便知颇牧，今日亲逢出禁中。"
    ]
  },
  {
    "id": "2e89e420c8e4c67dd5d03a1e4ab65fc9",
    "title": "答夔州旧僚被召见寄",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "圣恩优厚得西还，又向云台作地仙。",
      "顾我全生如苦李，喜君频酌似甘泉。",
      "一篙已占南溪水，二顷初无负郭田。",
      "他日题诗如欲寄，为寻茅屋白云边。"
    ]
  },
  {
    "id": "2e89e420c8e4c67d86ae7aa67291c194",
    "title": "捣药岩世传昔人炼丹得道今隐于此山下土中时得丹粒服之愈疾",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "超世犹存救世心，深山相遇不知名。",
      "岩前时得丹砂粒，云里尝闻玉杵声。",
      "汩汩流光愁易促，冥冥浊劫苦难清。",
      "如何为我开灵鼎，遍使苍生病骨轻。"
    ]
  },
  {
    "id": "2e89e420c8e4c67d1d54e862da6e3aa7",
    "title": "登北原望京城有作",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "五季兵销帝业新，霏烟双阙照夷门。",
      "地盘王气千龄会，势据中天万国尊。",
      "剑佩辉光新日月，风雷鼓舞变寒温。",
      "开先神发随人意，轳轴于今转海垠。"
    ]
  },
  {
    "id": "2e89e420c8e4c67d71f1f8dbf4c0eeaf",
    "title": "登美原县楼",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "三月春光入眼稀，试寻高处看芳菲。",
      "影行平野孤云过，点破青山白鸟飞。",
      "秦甸气回惊绿满，渭川势稳竞东归。",
      "凭虚便欲乘凌去，清吹飘飘已拂衣。"
    ]
  },
  {
    "id": "2e89e420c8e4c67d92f5c5d2906642b9",
    "title": "登夔州城楼",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "夔州城高楼崔嵬，浮空绕槛云徘徊。",
      "百川东会大江出，群山中断三峡开。",
      "关塞最与荆楚近，舟帆远自吴越来。",
      "雄心乘险争割据，功业俯仰归尘埃。"
    ]
  },
  {
    "id": "2e89e420c8e4c67d2e3d17ad0d8ddb93",
    "title": "夔州制胜楼",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "野蜑荒獠南北群，西接庸蜀东荆门。",
      "高城独控江山险，胜算争先日月昏。",
      "散火烧畬连近岸，归云带雨过孤村。",
      "二仪开辟虽重阻，须引流波及后昆。"
    ]
  },
  {
    "id": "2e89e420c8e4c67d74b56efdfa6c0509",
    "title": "自京之楚州",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "隋柳桥边一问津，便将行止付舟人。",
      "土风入眼乡闾异，客路关心童仆亲。",
      "淮水烟开渔市晓，龟山云动佛香春。",
      "共传米价年来贱，取次东游不畏贫。"
    ]
  },
  {
    "id": "2e89e420c8e4c67de74329e16d1ec046",
    "title": "过黄牛峡",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "转首黄牛百里西，便风不断满归旗。",
      "青山随客岂辞远，白浪催船常恐迟。",
      "多米渐闻荆渚近，故宫欲问楚人知。",
      "今朝共话平安喜，更得长鱼伴晚炊。"
    ]
  },
  {
    "id": "2e89e420c8e4c67d16f1bee4f5430df2",
    "title": "荆门军蒙泉",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "远山分脉发岩陬，六月虚堂客意秋。",
      "无限寒云喷不去，有多鸣玉碎无休。",
      "清涵锦石斑斑丽，秀吐金莲熠熠幽。",
      "美润散分周下泽，馀波还入楚江流。"
    ]
  },
  {
    "id": "2e89e420c8e4c67d69226a45d9ce20da",
    "title": "过叶县",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "南对黄山百里峰，双溪夹路碧溶溶。",
      "难追旧事飞仙舄，但有馀风喜画龙。",
      "柳际秋晴分䆉稏，亭阴晚色见芙蓉。",
      "襄城已远方城近，图志分疆入楚封。"
    ]
  },
  {
    "id": "2e89e420c8e4c67d27f9072dd7e09621",
    "title": "移官庆阳过定平县",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "春郊二月浴蚕时，傍岸溪流可染衣。",
      "谷转城深惊柳暗，地寒春早见花稀。",
      "三年厌应西烽急，千里重随北鸟飞。",
      "若问前筹惭潦倒，欲辞虎帐访渔矶。"
    ]
  },
  {
    "id": "2e89e420c8e4c67d3642b643536cfd1a",
    "title": "过天门关",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "龙钟双袖马骎骎，来往榆关日向深。",
      "多病出门愁远道，早寒平野苦层阴。",
      "泉流危栈新冰滑，风入长林暮叶吟。",
      "触目凄然何所补，高枝巢稳感归禽。"
    ]
  },
  {
    "id": "2e89e420c8e4c67ddd9c7c7593d236dd",
    "title": "峡山阻风",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "黄牛白马渡惊滩，两目盲飙更险艰。",
      "天地容身惟一榻，江湖骇浪动千山。",
      "豪商竞利能争捷，阴鬼多私故作悭。",
      "叹息邻家田舍稳，柴门深掩日高闲。"
    ]
  },
  {
    "id": "2e89e420c8e4c67d741b97618652515e",
    "title": "定昆池",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "风烟当日竞豪华，故里犹传贵主家。",
      "何处可寻楼下水，平南不见面前花。",
      "阴机鬼伏天沉海，危祸波翻骨委沙。",
      "游客乘秋兴永叹，高林不觉见栖鸦。"
    ]
  },
  {
    "id": "2e89e420c8e4c67d0c27993f13654f12",
    "title": "分按洛西诸邑登山出永宁西望晚宿韶山寺",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "双旌明灭转委蛇，行遍秋山意若何。",
      "暗谷路穷平野阔，回峦石断乱泉多。",
      "崤陵东尽开周邑，熊耳中分放洛河。",
      "欲举因缘寻只履，夜深随雨到岩阿。"
    ]
  },
  {
    "id": "2e89e420c8e4c67d194a2b750a526f9f",
    "title": "胡义修推官再招彦桓与予同游龙泉寺",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "江曲花开恼醉翁，经旬出饮独床空。",
      "芳羹间箸溪毛碧，异果堆盘海药红。",
      "尽晚莫辞千日酒，馀春已怨几番风。",
      "主人清韵家声在，伯始源流到眼中。"
    ]
  },
  {
    "id": "2e89e420c8e4c67db34a5e2515c9d276",
    "title": "彦桓奉檄将行同饭素于龙泉寺",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "西江吸水试庞翁，再访祇园问色空。",
      "古殿香寒消宿篆，晴林叶暗退残红。",
      "衰年再乞千家饭，逸驭初乘五日风。",
      "晓去清明边檄急，前旌高下乱山中。"
    ]
  },
  {
    "id": "2e89e420c8e4c67d234b044eaedc04aa",
    "title": "过香积寺",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "迂辙来寻昔岁题，恍然前世意犹迷。",
      "荒庭老树半空腹，坏塔野禽争暮栖。",
      "晚学尽惊新使节，残僧时认旧沙弥。",
      "松房自出成何事，二十馀年东复西。"
    ]
  },
  {
    "id": "2e89e420c8e4c67d17caa60ba900ca45",
    "title": "游山寺",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "山后山前绀宇开，闲携藜杖结青鞋。",
      "霜欺泉涩群流浅，风劲林雕万壑哀。",
      "到处每逢清众出，有时偶伴野人来。",
      "裴公看尽因缘在，百塔龛前首重回。"
    ]
  },
  {
    "id": "2e89e420c8e4c67da2336de8a2d22f75",
    "title": "寒泉亭",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "孤亭结架开岩扃，山深气偏冬常侵。",
      "惊浪一溪喷飞雪，阴檐五月垂坚冰。",
      "长风不断响空峡，崩石欲落缠巨藤。",
      "三伏火云愁病暍，投鞭知有几人登。"
    ]
  },
  {
    "id": "2e89e420c8e4c67d25382c1a6f9299c1",
    "title": "题大圆庵",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "星郎步履在清禅，雅结新庵赋大圆。",
      "譬喻河沙终未尽，含弘法界外无边。",
      "浑成独转离诸相，不立中间绝两偏。",
      "闻说毗耶在方丈，众人欲问却茫然。"
    ]
  },
  {
    "id": "2e89e420c8e4c67d25382c1a41419a74",
    "title": "题大圆庵",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "焚香置榻拂氍毹，困倚蒲团坐结趺。",
      "丈室曾瞻一居士，台山岂有两文殊。",
      "信心自得超三界，明眼何尝滞四隅。",
      "伯雪相逢能目击，电机已笑涉泥涂。"
    ]
  },
  {
    "id": "2e89e420c8e4c67d1e31492e6f8c0550",
    "title": "题武侯庙",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "梁甫高吟一幅巾，联翩众盗肯同群。",
      "久蟠丘壑虽龙卧，默计江山已鼎分。",
      "庸蜀欲开来日月，隆中先见会风云。",
      "杂耕初动明星落，千古英雄泣渭滨。"
    ]
  },
  {
    "id": "2e89e420c8e4c67d1e31492e583d2637",
    "title": "题武侯庙",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "天厌炎灵暗不开，欲吹馀烬发寒灰。",
      "强因徐庶南阳起，能枉周瑜赤壁来。",
      "常见英风吹草木，尚存精魄动云雷。",
      "西南遗爱无时歇，不逐长江去不回。"
    ]
  },
  {
    "id": "2e89e420c8e4c67da74a32d449be7a92",
    "title": "女几山女仙庙",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "绛节高翔不可攀，尚留遗几在空山。",
      "月明曾有芳箫过，松老时看旧鹤还。",
      "岩下春归花寂寂，壁间云暗藓斑斑。",
      "开元已远霓裳绝，野草青青辇路闲。"
    ]
  },
  {
    "id": "2e89e420c8e4c67dba02dbf34e8a2e63",
    "title": "和林次中秘阁题五龙庙",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "头角蟠潜岁月沉，腥风不散古祠深。",
      "曾闻惊电开岩壁，常见屯云宿殿阴。",
      "苍蜴吐冰藏暗穴，彩虹收雨出长林。",
      "荒碑磨灭无遗事，犹冠龟跗压翠岑。"
    ]
  },
  {
    "id": "2e89e420c8e4c67df0ec72f386b2110d",
    "title": "屈原庙",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "古庙荒山暗水云，岁时歌舞感乡民。",
      "几伤谗口方离国，欲悟君心岂爱身。",
      "惨惨飞魂号帝阙，冥冥赍志托江神。",
      "千年自有遗文在，光焰长如日月新。"
    ]
  },
  {
    "id": "2e89e420c8e4c67db2a88851c63614af",
    "title": "题解梁驿舍",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "三年去国苦飘零，满面风沙漫度春。",
      "白日驱车无住客，青山当路亦为尘。",
      "东经卤泽初迎雪，西出蒲关欲问津。",
      "何日投鞭寻旧隐，云间深访牧牛人。"
    ]
  },
  {
    "id": "2e89e420c8e4c67df68ac7b8b1ba1fd4",
    "title": "过沔池驿",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "崤陵皋墓几摧轮，秋暮重过白发新。",
      "小雨廉纤能滑径，乱山回互欲迷人。",
      "客心苦厌孤程晚，驿舍频来旧吏亲。",
      "明日问途知更远，又须呼仆待初晨。"
    ]
  },
  {
    "id": "2e89e420c8e4c67d210b2e9bfc554573",
    "title": "过襄阳",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "表里山川旧楚畿，筑关乘险事皆非。",
      "槎头鱼尽无新语，岘首人亡失隐扉。",
      "云外煮茶僧室静，江边酤酒客帆归。",
      "我来驻节无言久，为爱春流可染衣。"
    ]
  },
  {
    "id": "2e89e420c8e4c67d39e055d7eb873f09",
    "title": "初至郑州",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "二年青海困征鞍，归望天威咫尺间。",
      "雨露忽颁西辅印，鸳鸾阻缀紫宸班。",
      "往来扰扰无虚日，应接纷纷祗强颜。",
      "吏责无穷人事拙，梦魂时到旧家山。"
    ]
  },
  {
    "id": "2e89e420c8e4c67d2127ad41ed390b67",
    "title": "过临晋县适调发",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "半夜惊呼府有符，河堧荒邑应军须。",
      "冰生垂血辞乡泪，风涨飞尘出塞车。",
      "千里馈粮人未返，百丁团甲户无馀。",
      "天边旁午流星使，更见河桥急羽书。"
    ]
  },
  {
    "id": "2e89e420c8e4c67d4d5ad1ea5dd769f0",
    "title": "韩退之旧业",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "城南旧业访韩符，门掩荒榛老木疏。",
      "阴洞尚寒难驻客，短茅初葺未成居。",
      "崩崖乱竹从攲倒，糁径飞花不扫除。",
      "旧集远年今散逸，苍碑但刻马鸣书。"
    ]
  },
  {
    "id": "2e89e420c8e4c67d0cfa5c1d606244ea",
    "title": "八月十六日后池上",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "竹户深扃满径苔，芙蓉落尽晓池开。",
      "数番雨势随风去，一片秋光入座来。",
      "已老林蝉馀韵断，将归檐燕强飞回。",
      "沙鸥时下知人意，近岸相亲眼不猜。"
    ]
  },
  {
    "id": "2e89e420c8e4c67dfdc61444445c48bc",
    "title": "种说山居",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "隐君奕叶为清门，诛茅卜筑岁已深。",
      "池影青苍山堕地，松枝夭矫龙出林。",
      "六月取冰自凿谷，百壶进酒不论金。",
      "阮生熟醉无臧否，今爱遗风杜曲阴。"
    ]
  },
  {
    "id": "2e89e420c8e4c67dfdc61444c95dc107",
    "title": "种说山居",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "客来稚子出应门，洁洒虚庭屡汲深。",
      "西泽千塍连别岸，南山一带是家林。",
      "泉清野果浮苍玉，灯散灵峰见紫金。",
      "晚日已收凉气动，客归相送步松阴。"
    ]
  },
  {
    "id": "2e89e420c8e4c67d5bfd359724109b93",
    "title": "抱瓮轩",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "扰扰谁知巧丧生，惟君智巧不关心。",
      "为能悬解如庄叟，会识真风在汉阴。",
      "闲笑重轻争俯仰，静忘身世任浮沉。",
      "堪嗟混沌亡来久，今独怜君踵息深。"
    ]
  },
  {
    "id": "2e89e420c8e4c67de7f8abbafa701ef7",
    "title": "郊居",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "闲原渺渺散疏襟，风舞渊潜自乐生。",
      "春到云山惟杖履，日长天地独柴荆。",
      "百年虽健犹亲药，一饭无多懒问耕。",
      "常羡子乔仙驭远，笑悲沧海世人情。"
    ]
  },
  {
    "id": "2e89e420c8e4c67d86e141d734c9f079",
    "title": "三月二十八日园中作",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "决决清溪漱绕堂，兴来随意转藜床。",
      "畏人野鸟疑花动，收蜜山蜂误酒香。",
      "杏子带须红半抱，药苗退甲绿新长。",
      "风光须是闲时见，身世今欣已两忘。"
    ]
  },
  {
    "id": "2e89e420c8e4c67df2a43ce67fada015",
    "title": "和夏日园中即事",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "雨过深园暑气清，拂云松竹映重阍。",
      "预期节物移承露，自验方书采合昏。",
      "片影有缘聊暂寄，寸心无事得闲论。",
      "风光未信随流转，犹见飞花落酒尊。"
    ]
  },
  {
    "id": "2e89e420c8e4c67dbe755168989fb8c5",
    "title": "园中独坐",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "高树风轻叶影齐，新荷破卷绿犹低。",
      "日长松下少人到，坐久竹间闻鸟啼。",
      "万里惊波逢宝筏，百年病膜快金篦。",
      "虽知赤水遗珠在，问路襄城举世迷。"
    ]
  },
  {
    "id": "2e89e420c8e4c67d36b0a73c0328385a",
    "title": "李氏园",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "城近斜临南郭路，地宽分得奉诚园。",
      "垂竿引水穿回径，种竹成阴补坏垣。",
      "晓露不收荷已败，新霜将落柿初繁。",
      "天晴野旷秋风厉，借榻虚堂负午暄。"
    ]
  },
  {
    "id": "2e89e420c8e4c67d1e9559a089e2052a",
    "title": "过李氏园",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "伊川北首始知春，问路停骖仆候门。",
      "垂柳万颦梅一笑，苍松四出石双蹲。",
      "高人旧隐家风远，祥兆开先国邑尊。",
      "昔岁往来曾驻跸，从臣遗刻在云根。"
    ]
  },
  {
    "id": "2e89e420c8e4c67d673c2767a188f00b",
    "title": "陆浑王秀才园",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "两岁伊川拥传行，往来屡喜访云扃。",
      "四时溪水喧岩石，六月山阴满户庭。",
      "每到似开双眼翳，久居应涤百骸醒。",
      "露香浮座供宾饷，凉叶生风野草青。"
    ]
  },
  {
    "id": "2e89e420c8e4c67d86a8ebd2e05f5bd0",
    "title": "和题屈氏园",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "密树烟深绿映门，入门清绝隔嚣尘。",
      "须知泽畔行吟客，便是林间散发人。",
      "山色满楼何处尽，花香过酒逐番新。",
      "东风时引闲云到，留作轻阴欲驻春。"
    ]
  },
  {
    "id": "2e89e420c8e4c67d5e552db76dd35665",
    "title": "杜城陈文惠公园",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "杜曲西游访物华，门前潏水渌涵沙。",
      "南城天近无双誉，北斗魁前第一家。",
      "当日不知龙卧久，今朝空羡桂交花。",
      "高文遗墨皆漫灭，林下祠堂春日斜。"
    ]
  },
  {
    "id": "2e89e420c8e4c67d2c9f047b6e9c5205",
    "title": "和范君武出郊",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "九月天高客喜晴，篮舆因兴度溪行。",
      "身逢乐岁留漳浦，心逐秋风入渭京。",
      "日暖登场多稼熟，桑阴具饷野盘盈。",
      "丰年社后多馀酒，处处神林箫鼓声。"
    ]
  },
  {
    "id": "2e89e420c8e4c67d00bf03fd7fde4af9",
    "title": "和人游千金公主园池",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "溪流古堞带林高，林下行通小水桥。",
      "但有春风催载酒，更无仙凤伴吹箫。",
      "花间鸟散惊藜杖，沼际波回转桂舠。",
      "尘迹寻馀思一吊，楚魂飞尽不能招。"
    ]
  },
  {
    "id": "2e89e420c8e4c67d68afbb2ccd21ceef",
    "title": "后园小池",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "凿地开方断石根，润通草树亦欣欣。",
      "筑基偏傍孤亭阔，引水初从曲径分。",
      "风约落花回近岸，露垂攲竹滴圆纹。",
      "春晴山鸟常来浴，浅处喧喧故作群。"
    ]
  },
  {
    "id": "2e89e420c8e4c67d68afbb2c066945a8",
    "title": "后园小池",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "城陬荒僻自开锄，野性难忘水竹居。",
      "岸侧星机支锦石，波心仙仗立红蕖。",
      "闲中有客唯来鹤，静去无竿不钓鱼。",
      "八卦神灵今可问，玄夫时出御辎车。"
    ]
  },
  {
    "id": "2e89e420c8e4c67d9405461fc13dfc8c",
    "title": "和韩丞相玉汝登见山阁",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "丹青岌嶪冠鳌丘，地辟天开洗百忧。",
      "万窍倚空号一噫，八川盘野会千流。",
      "浮云晚日悲馀翠，废苑荒陵怨暮秋。",
      "自昔登临思善赋，高吟岂向世间求。"
    ]
  },
  {
    "id": "2e89e420c8e4c67d9774384c7b4a80a9",
    "title": "游柏谷寺寄范君武",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "绝塞初归喜浣休，东城送客偶成游。",
      "山前欲访青兰若，林下初闻黄鷅鹠。",
      "双屦高穷溪水出，一身轻共野云浮。",
      "寄声德操还能否，炊黍吾过为少留。"
    ]
  },
  {
    "id": "2e89e420c8e4c67d34a40f00d3402fdf",
    "title": "赋杜子美刘梦得遗事",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "壁间石刻图经在，瀼外祠堂绘像真。",
      "秋去书怀传北客，归时遗曲祠蛮神。",
      "十年口语投荒谪，千里兵戈下峡身。",
      "嗟我南来心迹似，临风把酒寄情亲。"
    ]
  },
  {
    "id": "2e89e420c8e4c67dfe53b2d82dfc239a",
    "title": "王谷节推画草虫花竹求诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "细羽争飞翠蔓长，窗间留影点绡光。",
      "宁知臂朽专蜩翼，但见心精妙楮芒。",
      "诗学虫鱼增旧谱，药图草木验仙方。",
      "请君放笔开高臆，纵意云龙五色章。"
    ]
  },
  {
    "id": "2e89e420c8e4c67d42fbd8978ad14c04",
    "title": "王氏园置烛观梅",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "堂前梅树花初遍，露坐看花对夕风。",
      "苦恨夜收春色去，故移灯入素光中。",
      "乱争短发愁边白，清映衰颜酒后红。",
      "醉眼却来寻不见，只疑林月碎玲珑。"
    ]
  },
  {
    "id": "2e89e420c8e4c67d6a56b068f1f5e759",
    "title": "依韵和秦倅陈无逸观梅",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "渭水冰消意始回，肌肤玉雪本仙材。",
      "江南气暖常先见，陇坻山寒不易开。",
      "二月莫伤春色晚，一枝岂待岭边来。",
      "风光切莫轻流转，未放悲云画角哀。"
    ]
  },
  {
    "id": "2e89e420c8e4c67d4a32e375f9d6d14e",
    "title": "观梅",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "轥藉霜威欲断肌，傲霜挺挺发南枝。",
      "微风披拂香来去，皎月勾添光陆离。",
      "已入鸾台弄妆手，犹存谷口出尘姿。",
      "苦无疏影横斜句，深愧林逋处士诗。"
    ]
  },
  {
    "id": "2e89e420c8e4c67d35ad4f2aea6bb4e5",
    "title": "陈再有诗诮梅开晚戏酬",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "漠漠飞香散不收，无言对客似含羞。",
      "虽非雪里孤根暖，却免黄时细雨愁。",
      "争意竞先多浅俗，高情持重自风流。",
      "一株又见垂垂发，肯学江边取次休。"
    ]
  },
  {
    "id": "2e89e420c8e4c67d4b0da01af642e9d1",
    "title": "和林次中五鬣松",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "仙人五色鼎中丹，丹养松根叶不添。",
      "云散细风梳碧缕，龙离远峤奋苍髯。",
      "雨衣铁涩封霜甲，露点珠明滴翠纤。",
      "采酿春醪能愈疾，欲求方法检书签。"
    ]
  },
  {
    "id": "2e89e420c8e4c67de13e7d3a10c8071c",
    "title": "咏槐",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "当年夹路绿参差，曾拥金舆拂羽旗。",
      "得地偶逃斤斧幸，闻风非与雪霜期。",
      "犹残腊火燔空腹，时有惊雷起蠹枝。",
      "想见妖灵占上象，龟山猎罢旧都移。"
    ]
  },
  {
    "id": "2e89e420c8e4c67de13e7d3a80cd15e1",
    "title": "咏槐",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "古槐疏惨倚颓墙，病叶先秋已半黄。",
      "封植不知何岁月，雕零今困几风霜。",
      "老根傍出人供爨，蠹腹多穿马系缰。",
      "叹惜他年承爱赏，清阴曾借暑天凉。"
    ]
  },
  {
    "id": "2e89e420c8e4c67d9f4ae069249b2d24",
    "title": "和进樱桃上宣谕近臣洛中今年进樱桃甚大当日分赐",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "四月樱桃始烂红，拜章驰驿岁常同。",
      "留都旧事修邦贡，荐庙清朝广孝风。",
      "翠笼摘从西后苑，彩奁进入大明宫。",
      "近臣曾见天颜喜，清晓分颁到省中。"
    ]
  },
  {
    "id": "2e89e420c8e4c67db0d52511d3d3838b",
    "title": "和人汰竹",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "与世论交独厌数，此君多冗岂无烦。",
      "欲期虚静延清影，莫懒芟除去恶根。",
      "渐见远山开晻霭，更无繁鸟乱黄昏。",
      "直须放手留闲地，别待春雷见子孙。"
    ]
  },
  {
    "id": "2e89e420c8e4c67d07f748d954ab0c04",
    "title": "和人笋诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "葛陂龙去已千年，每见遗孙出是间。",
      "未遇严霜怀节久，因生平地立身难。",
      "长崖气润云藏角，暗谷丛深雾养斑。",
      "春晚向空重箨尽，却惊高意不能攀。"
    ]
  },
  {
    "id": "2e89e420c8e4c67dd44df311d2c5903c",
    "title": "和周湜雪",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "云表争飞镂玉花，冲烟照水弄光华。",
      "遍妆庭树能多巧，乱入风帘不奈斜。",
      "漠漠杨花迷客径，纷纷蝴蝶满人家。",
      "寒檐向晚凝清滴，乳洞春硝长马牙。"
    ]
  },
  {
    "id": "2e89e420c8e4c67dd44df311eabf5ec5",
    "title": "和周湜雪",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "六合天人竞散花，坐惊门地亦清华。",
      "川原霁后龙鳞出，岛屿平时鸟篆斜。",
      "秀发园林春万里，寒生楼观月千家。",
      "待看阳律还暄早，破润乘凌见翠牙。"
    ]
  },
  {
    "id": "2e89e420c8e4c67dd44df3111ddb4d80",
    "title": "和周湜雪",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "暮飙作气动长林，渴意经时恨未深。",
      "乱学飞花穿竹户，散摇清影落池心。",
      "生憎拂面轻难改，更觉冲风薄未任。",
      "狡兔但从开几穴，韩卢会逐晓踪寻。"
    ]
  },
  {
    "id": "2e89e420c8e4c67dd44df3116cf3c500",
    "title": "和周湜雪",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "毰毸乱舞出烟林，落久临阶试浅深。",
      "平尽高低宽眼界，放开虚白见天心。",
      "狂倾月窟愁将竭，厚压坤舆恐未任。",
      "润泽功成本无迹，便回春意欲同寻。"
    ]
  },
  {
    "id": "2e89e420c8e4c67d2580de508decd689",
    "title": "和朱给事上元早雪",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "玉花清晓作馀寒，云暗重城晻霭间。",
      "初逐细风飞寂寂，旋随小雨润斑斑。",
      "万家灯火方行乐，九陌轮蹄肯放闲。",
      "向晚霁开斜照在，门前柳色未藏山。"
    ]
  },
  {
    "id": "2e89e420c8e4c67dbaf66858aa451125",
    "title": "和孙俣朝奉立春",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "闰馀随腊报迎春，便觉勾芒令有神。",
      "流转光阴频著物，峥嵘岁序苦惊人。",
      "花装宝蜡馀枝弱，菜点雕盘小绿匀。",
      "从此试听枝上鸟，渐传芳信语言新。"
    ]
  },
  {
    "id": "2e89e420c8e4c67d0999bd1626acfdce",
    "title": "梁元彬招池上府会辞之以诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "东郊日日唤春催，得意晴天浩荡来。",
      "病客强因寒食起，新花不为老人开。",
      "尘埃边叟抛书卧，鼓吹山翁倒载回。",
      "欲问湖光几时净，试容扶杖独徘徊。"
    ]
  },
  {
    "id": "2e89e420c8e4c67dbbd15b3d7b939ad6",
    "title": "和郭户部中秋月",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "重云宿霭风收尽，千丈银毫吐海涯。",
      "露气洗开青玉阙，龙宫浮出白莲华。",
      "寒惊栖鹊翻庭树，阴引灵珠耀浦沙。",
      "我是襆巾修月手，玉皇应许上仙槎。"
    ]
  },
  {
    "id": "2e89e420c8e4c67dc93b67a1b2ea2d58",
    "title": "潞守欧阳叔弼召登鼎轩暑饮",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "崇轩写物体模分，爽拔风携颢气升。",
      "王粲消忧思眺听，本初持饮涤烦蒸。",
      "金乌不转铜壶箭，碧碗时分玉井冰。",
      "每见喜公如玉雪，更因执热服吾膺。"
    ]
  },
  {
    "id": "2e89e420c8e4c67d4a20fea3c65e0fad",
    "title": "再和叔弼暑饮",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "古制虽存事一新，奇峰时作火云升。",
      "凭风高栋能虚爽，欲雨炎天故郁蒸。",
      "适意浮沉多野果，热中咀嚼喜清冰。",
      "别裁伪体亲风雅，若比阴铿岂敢膺。"
    ]
  },
  {
    "id": "2e89e420c8e4c67d8ad74bcdf33ff062",
    "title": "答晦叔求饮",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "墨客高吟动碧云，蒉桴轻笑鼓雷阍。",
      "千寻自分遗樗散，百和何堪借枣昏。",
      "按剑夜光惊暗掷，挥弦流水喜新论。",
      "久闻逸兴须酣发，愿看长虹出渌尊。"
    ]
  },
  {
    "id": "2e89e420c8e4c67de5a07df3f9c1e5d8",
    "title": "和江晦叔喜雨",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "千里人怀闵旱心，轻将岁事叩天阍。",
      "骤倾江海繁声合，尽涤山川沴气昏。",
      "官责时丰聊共喜，归休兴动欲谁论。",
      "更思田父相邀乐，步屧春风倒社尊。"
    ]
  },
  {
    "id": "2e89e420c8e4c67db04ae1d1d61fb8ac",
    "title": "和朱公掞给事喜雨",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "喜雨高吟夜不眠，飘飘秀句选青钱。",
      "已推覆斗占穰岁，谁事操豚祝下田。",
      "满泽新秧初放溜，连云高树欲生烟。",
      "未知美价堪多少，洗尽人间苦暍天。"
    ]
  },
  {
    "id": "2e89e420c8e4c67d0016ddcac549512d",
    "title": "中秋客至不赴郡会次范君武韵",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "经岁相期尽赏心，虚堂有客阻趋尘。",
      "登楼君似庾老子，挟策我为臧丈人。",
      "清据胡床兴不浅，来寻奇字夜相亲。",
      "莫言糟粕无佳味，未许桓公愧斫轮。"
    ]
  },
  {
    "id": "2e89e420c8e4c67d7579a5d85bb1ae8a",
    "title": "和李献甫守岁",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "枯虾乾栗排野盘，拥炉酌酒儿女筵。",
      "却愁诘朝祗明日，便数今宵为去年。",
      "瞻星惟恐斗柄落，续膏更愿灯花燃。",
      "小痴老怯坐自笑，无补漫废通夕眠。"
    ]
  },
  {
    "id": "2e89e420c8e4c67dbaf355c8957e993f",
    "title": "次韵鲜于之武游南谷",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "山光娱客古城东，云散春阴望处空。",
      "畏影戏鱼依藻绿，避人飞鸟动岩红。",
      "林间野坐分溪石，岸曲晴行喜水风。",
      "旧事共高文字饮，新游尽寄语言中。"
    ]
  },
  {
    "id": "2e89e420c8e4c67de86b1250bb7a4abd",
    "title": "芸叟召杜城晚饮",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "第五桥东潏水滨，山红漫漫绿纷纷。",
      "溪边童子风雩舞，林外先生植杖耘。",
      "高论但谈双树法，胜游将步五峰云。",
      "东轩夜久清无寐，山雨初从叶上闻。"
    ]
  },
  {
    "id": "2e89e420c8e4c67db2bf9af1927b56cf",
    "title": "次马承议韵",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "浮云飘忽竟多姿，苍狗须臾化白衣。",
      "对客莫思扪虱语，乘风且共跨鲸归。",
      "岩岩清壁三千仞，郁郁寒松四十围。",
      "君看时光易流转，新霜高叶又朝稀。"
    ]
  },
  {
    "id": "2e89e420c8e4c67dbcfc02d1d2248339",
    "title": "依韵答俞承议",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "南北相望已十年，白头相见喜留连。",
      "风埃异国君多感，朱墨劳心我自怜。",
      "事可寸心能有几，生无百岁漫忧千。",
      "一闻新赋思归去，韦杜溪边访旧田。"
    ]
  },
  {
    "id": "2e89e420c8e4c67de57d1f53a8d1e94d",
    "title": "次韵李忱承议所惠诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "人生飘荡若浮云，邂逅乘风忽聚群。",
      "嗟我淹留今倦宦，喜君倾倒细论文。",
      "扬舲觉海宗提印，授钺诗坛勇冠军。",
      "荒学漫劳无所得，鼻端聊假一挥斤。"
    ]
  },
  {
    "id": "2e89e420c8e4c67d1b68a45278713b72",
    "title": "和胡漕斗茶分药",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "万里飞香入晋山，高真秘箓露谈端。",
      "春雷发地岩惊绿，夜鹤飞坛鼎转丹。",
      "仙桂清风生两腋，玉壶五色抱神丸。",
      "虚谈论罢无尘事，林外娟娟月半残。"
    ]
  },
  {
    "id": "2e89e420c8e4c67ddb7f6ad9e55b4a82",
    "title": "和成季",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "芸阁磨铅勘旧经，昔闻同舍此同升。",
      "九楹置榻从颓偃，百尺浮空远湿蒸。",
      "玉鲙堆盘鱼胜雪，绿荷倾饮酒凝冰。",
      "家风牢落承推奖，深愧龙门昔有膺。"
    ]
  },
  {
    "id": "2e89e420c8e4c67d01726d86f80059c0",
    "title": "依韵和南子强",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "云路天门白日开，岂无松桂出蒿莱。",
      "于斯未信诚可矣，如或知尔何以哉。",
      "铿然舍瑟有异撰，岂必读书无取裁。",
      "业广惟勤今汝画，覆篑不止须崔嵬。"
    ]
  },
  {
    "id": "2e89e420c8e4c67df4dd8a8030f558a1",
    "title": "和刘丈招与康集同游韦杜",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "潏水桥边纵客车，去天尺五访寻初。",
      "按图韦杜风烟在，遗址隋唐锦绣馀。",
      "雨后晚花寒寂历，霜前老树半雕疏。",
      "松间有酒来招我，远约相依造隐庐。"
    ]
  },
  {
    "id": "2e89e420c8e4c67da8ea593c90e3e52f",
    "title": "和尹宗闵书记四月二日候客溪上潞守李献甫具饭有诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "溪园经岁不曾开，逸兴何妨候客回。",
      "春色堂堂辞我去，暑风咄咄逼人来。",
      "追凉故绕池边树，分坐时侵石上苔。",
      "皂盖归城鱼鸟乐，更延虚静独徘徊。"
    ]
  },
  {
    "id": "2e89e420c8e4c67d1fc5c28edea3b33b",
    "title": "酬汾守郑大夫",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "郑公赋政鬓如丝，符竹新分晋水湄。",
      "招客远郊常置驿，论文古训旧笺诗。",
      "汉庭行曳尚书履，泾谷曾刊隐士碑。",
      "今日湖亭共游泛，追怀子美昔同时。"
    ]
  },
  {
    "id": "2e89e420c8e4c67ddb8d8e5f26b70ea4",
    "title": "暑中即事",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "挂壁清羸金粟像，映窗性相净名经。",
      "门前野水流绕舍，雨后绿槐阴满庭。",
      "凉簟醒心须稍健，好风吹鬓欲重青。",
      "此间真境谁宜到，更有珍茶一种灵。"
    ]
  },
  {
    "id": "2e89e420c8e4c67d8226c223bff56172",
    "title": "静坐",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "一室萧然不受尘，帘垂疏竹映深门。",
      "拥衾调气烦呼吸，据案翻书费讨论。",
      "南郭子綦初丧我，毗耶摩诘已忘言。",
      "尽传息虑何须息，窍凿无伤混沌存。"
    ]
  },
  {
    "id": "2e89e420c8e4c67d4f84f6cf7fe86148",
    "title": "和刘君俞游华严寺谒文禅师",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "华严法界出诸天，帝网重重绝世缘。",
      "昔有高僧开宝刹，今留飞阁耸琼田。",
      "身游色相无穷境，心悟虚空不住禅。",
      "碧眼胡人香一炷，分来今欲对师燃。"
    ]
  },
  {
    "id": "2e89e420c8e4c67d4f84f6cfc2604f8b",
    "title": "和刘君俞游华严寺谒文禅师",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "灵山胜致古今同，下种开花一线通。",
      "岘首道安酬凿齿，江西马祖对庞翁。",
      "圆珠迥耀千渊黑，滴乳微倾六斛空。",
      "我有宿缘香火念，闲来相与论幡风。"
    ]
  },
  {
    "id": "2e89e420c8e4c67d0fe3b7359829bf13",
    "title": "暑退病起沐罢倦卧得芸叟诗招为草堂紫阁之游酬以来韵",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "八月秋高肺病苏，深居吾亦爱吾庐。",
      "晚风剡剡初衣裌，白发萧萧不满梳。",
      "困著藜床眠北牖，远飞蝶梦访清都。",
      "觉来闻有云山兴，亲写新诗欲起予。"
    ]
  },
  {
    "id": "2e89e420c8e4c67df122dcd45eac1e63",
    "title": "酬晋倅徐发承议",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "默默穷年逐众行，杯坳浮芥竟何成。",
      "交游似梦逢还去，世事如尘扫更生。",
      "未访故溪舟一叶，空嗟短发雪千茎。",
      "病衰易感伤摇落，一夜西风枕上惊。"
    ]
  },
  {
    "id": "2e89e420c8e4c67d03111a287df78aef",
    "title": "天辅归休再用前韵并其弟恪子勉所和诗见寄再酬之",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "西北秋风动碧云，经年忽忽惨离群。",
      "去辞北阙投新绶，归老东山缀旧文。",
      "诗遇惠连须长价，书从阿买可张军。",
      "平生胜理思悬解，糟粕徒观愧运斤。"
    ]
  },
  {
    "id": "2e89e420c8e4c67dba6bbb81ca003b5a",
    "title": "同君俞自牛头寺至兴教院又会文师",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "杜曲樊川旧化城，东西相峙两牛鸣。",
      "岩前宝塔藏遗烬，殿里长灯续旧明。",
      "万法分流皆有相，一心息妄自无生。",
      "丛林是处经行遍，会向东山记姓名。"
    ]
  },
  {
    "id": "2e89e420c8e4c67d1363192d4fc66238",
    "title": "赠楷长老",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "灵源独耀脱根尘，岂论空身与色身。",
      "若论有无宁见法，须知开悟不因人。",
      "病喑得味难形语，走饿还家忽忘贫。",
      "薪火相交多少险，烦师与众指迷津。"
    ]
  },
  {
    "id": "2e89e420c8e4c67d413acca07f50eafb",
    "title": "天竺僧金总持",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "金轮风火转无涯，震旦观光渡海沙。",
      "八万言诠归贝叶，三千世界聚莲花。",
      "有缘禽鸟来波第，随喜天人尽木叉。",
      "今古少林风月在，闭门常御白牛车。"
    ]
  },
  {
    "id": "2e89e420c8e4c67de280e0d9482c3d1f",
    "title": "蔡元度话其子能言前世事江晦叔有诗次韵",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "应感随缘各有因，一源真寂自无尘。",
      "须知此物非他物，能悟前身是后身。",
      "叔子探环乔木在，房公发石旧书新。",
      "区中谁是王文度，证印曾逢竺上人。"
    ]
  },
  {
    "id": "2e89e420c8e4c67de280e0d9d83fab59",
    "title": "蔡元度话其子能言前世事江晦叔有诗次韵",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "往来积习几生身，石上精魂世共闻。",
      "北涧水通南涧水，南山云绕北山云。",
      "光含众色珠常静，影入千溪月不分。",
      "试向道人谈实相，神奇腐臭但纷纷。"
    ]
  },
  {
    "id": "2e89e420c8e4c67df951f9cc9893fcae",
    "title": "次韵钱穆父内翰题刘掾诗集",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "朱弦曾闻三叹曲，青松自长千岁枝。",
      "意来是有我辈语，佳处只应能者知。",
      "旧心洗尽万斛水，新愁谁争半额眉。",
      "清兴飘飘仙奕奕，欲游天外戏云螭。"
    ]
  },
  {
    "id": "2e89e420c8e4c67d3704f4df7c13726d",
    "title": "依韵酬张公燮",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "城下清溪照病容，溪边开席豆笾丰。",
      "故应举酒殷勤处，欲慰疏花索莫中。",
      "短发萧萧羞帽侧，强颜咄咄学书空。",
      "青山行卜他年乐，深结茅庐访德公。"
    ]
  },
  {
    "id": "2e89e420c8e4c67daf60d7b4c8a44fee",
    "title": "次韵李信叔",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "不见吟翁近十年，驿亭相遇两欣然。",
      "旋临野岸烹河鲤，剩向邻家送酒钱。",
      "对雨张灯留夜榻，傍篱系柳泊归船。",
      "此生自断君休问，早晚须芸杜曲田。"
    ]
  },
  {
    "id": "2e89e420c8e4c67d68ae07535037c16c",
    "title": "和徐发承议怀归",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "骎骎长路倦羸骖，搔首飞尘苦战酣。",
      "猿过故山惊晓帐，苔生旧钓暗秋潭。",
      "土风膏润田耕熟，物意清幽井汲甘。",
      "一别几年劳客梦，会携藜杖破晴岚。"
    ]
  },
  {
    "id": "2e89e420c8e4c67da1d62e431be1de6b",
    "title": "和胡吏部醇夫",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "妙语飘飘慰旅穷，自怜饥味得甘丰。",
      "朱弦恨废高山久，明月惊投按剑中。",
      "垂翅为逢勍敌勇，倾囊但愧鄙夫空。",
      "相从知便忘形迹，一鹗先曾玷至公。"
    ]
  },
  {
    "id": "2e89e420c8e4c67d32708dc843132a5e",
    "title": "依韵酬蔡阳叔赴永倅留别",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "朱绂翩翩别乘行，候人楚语喜秋晴。",
      "君山木落洞庭阔，帝子魂归湘水清。",
      "曾叹选官称一字，旧闻世誉重三明。",
      "啜醨若访垂纶客，苇岸夷犹鼓枻声。"
    ]
  },
  {
    "id": "2e89e420c8e4c67d0d9450c9064d3008",
    "title": "次韵吕元钧给事嘉川驿来诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "相逢莫厌重留连，邂逅浮云只偶然。",
      "前日一樽穷乐事，今朝千里感流年。",
      "尘侵遗迹留漳水，风入高吟动蜀鞭。",
      "锦鲤往来出江浦，应传秀句满嘉川。"
    ]
  },
  {
    "id": "2e89e420c8e4c67dd69722d23ee811b1",
    "title": "送客至西湖",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "湖亭独往客初归，春去春来尽不知。",
      "新竹出梢才放箨，断蒲经雨别生枝。",
      "山寒藏雪生云湿，风送飞鸥过水迟。",
      "却笑偷闲得忙事，自寻邻叟问钩丝。"
    ]
  },
  {
    "id": "2e89e420c8e4c67d17450ac866fd25f1",
    "title": "吴安老罢制举赴安吉任",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "南北飞鸿迹影孤，青衫相见十年馀。",
      "中铨简士归绳墨，小邑沉才谨簿书。",
      "游刃屠龙传世学，飞章荐鹗待公车。",
      "太平藻绘须文彩，今日何人诵子虚。"
    ]
  },
  {
    "id": "2e89e420c8e4c67d4d6b4108dad66928",
    "title": "送卫奕之西河任",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "蔼蔼长空春已归，东风犹在绿杨枝。",
      "故人错莫送行处，流水苍茫无住时。",
      "汾上先生能理曲，河滨退老喜论诗。",
      "闻君此去追高躅，应忘青衫簿领卑。"
    ]
  },
  {
    "id": "2e89e420c8e4c67da8834acf1c55e202",
    "title": "送孙甥",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "瘦马骎骎渡洛行，东风莫著褐衣轻。",
      "为嫌愁梦能催老，故懒题封去问程。",
      "千仞会游悬水急，五浆须信客心惊。",
      "明朝我向壶关路，待约归缨共濯清。"
    ]
  },
  {
    "id": "2e89e420c8e4c67d107387fb8d5e771b",
    "title": "送张景纯",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "我居杜陵君淮东，平生南北马牛风。",
      "云山一日邂逅见，草木千里臭味同。",
      "今朝归心逐社燕，他日付书随春鸿。",
      "不堪立马向日暮，索莫酒散秋堂空。"
    ]
  },
  {
    "id": "2e89e420c8e4c67d158ae2d3f70241ff",
    "title": "送赵侗承议致仕归",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "聊为五斗陶元亮，却爱三龙邴曼容。",
      "蕙帐晓空惊怨鹤，客衣夜薄感寒蛩。",
      "江边朝露半红叶，天际晚晴多碧峰。",
      "漠漠长空何处尽，双凫飞去晓云重。"
    ]
  },
  {
    "id": "2e89e420c8e4c67d8e45f26fc8469810",
    "title": "送董亿朝奉",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "北游汗漫遗玄珠，烟愁雾泣啼芙蕖。",
      "兴来便脱上方屐，归去重修繁露书。",
      "一梦百年依幻宅，五湖千里御风舆。",
      "家山芋栗应常熟，坐看朝三戏众狙。"
    ]
  },
  {
    "id": "2e89e420c8e4c67d20f785af928acc9c",
    "title": "送阳孝章户曹",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "前生问学仰前修，亲发星星禄始谋。",
      "千里束书来北阙，一朝怀牒走南州。",
      "荷衣未改斑衣戏，斗米聊宽负米求。",
      "想见江神能世态，开帆风满送归舟。"
    ]
  },
  {
    "id": "2e89e420c8e4c67da805baa7cc408358",
    "title": "送人从辟",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "秋风萧索塞云黄，白发青衫应辟章。",
      "曾说穰侯常畏客，今观毛遂欲投囊。",
      "雁门旧障云松尽，离石新城垄谷荒。",
      "想有高谈开玉帐，尊前妍论洒珠光。"
    ]
  },
  {
    "id": "2e89e420c8e4c67d7856e3e9c7ec755e",
    "title": "李无玷自左正言出守永州召为吏曹外郎尚阻叙旧先贻此诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "初伏青蒲拜皂囊，忽驱五马下潇湘。",
      "入承上閤尚书牒，分掌中铨吏部郎。",
      "焚稿旧垣犹寂寞，拱枢列宿顿辉光。",
      "闻归未便能倾倒，五日朝班得缀行。"
    ]
  },
  {
    "id": "2e89e420c8e4c67db61046e6a1cb2658",
    "title": "用周作韵送范忱夫举归",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "白日高悬照九垓，天门欲上却飞回。",
      "虽闻西蜀题桥去，未放东都走马来。",
      "丰剑有神须会合，荆珉蕴璞且徘徊。",
      "明年八翮乘风起，一振鹏程九万开。"
    ]
  },
  {
    "id": "2e89e420c8e4c67d0292929bd94f9324",
    "title": "赠张万户征闽凯还",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "瘴雨蛮烟远蔽空，只将谈笑荡群凶。",
      "旌旗夜卷妖星殒，鼓角秋高杀气雄。",
      "已喜张良还灞上，更须龚遂守闽中。",
      "凯歌声动天颜喜，金虎三珠拟报功。"
    ]
  },
  {
    "id": "2e89e420c8e4c67dc4185082870be6ca",
    "title": "寄吏部王侍郎",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "国门一别四经秋，新命恭承自冕旒。",
      "碧落神仙来禁闼，青天云雾隔皇州。",
      "孔鸾笔下鶱光翠，泾渭胸中有品流。",
      "闻说丝纶推世誉，佩声好听上鳌头。"
    ]
  },
  {
    "id": "2e89e420c8e4c67d23fbe24a3dfd5da3",
    "title": "答董天隐推官",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "日月沄沄不可追，神奇腐臭略无遗。",
      "一丘一壑能谁过，相煦相濡莫我知。",
      "强聒睢盱何所补，雄夸凌厉亦奚为。",
      "秋来春去寻常事，安得乾坤独尔私。"
    ]
  },
  {
    "id": "2e89e420c8e4c67d8ba5dc269ff1e30e",
    "title": "答潞城令谷大同",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "萧条寒邑古风深，应叹光阴恨陆沉。",
      "莫厌荒山轻廪粟，须思美政慰民心。",
      "门连露草常封印，吏散秋堂静试琴。",
      "欲约仙凫终未得，东城何日听车音。"
    ]
  },
  {
    "id": "2e89e420c8e4c67db7f7e5623b47394f",
    "title": "酬张法掾翼求侍养归",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "少轻纨绮袭箕裘，力学从容与我谋。",
      "择友卜商能胜赐，舞风曾点自殊由。",
      "去乘汴水春舟疾，行过龟山楚客留。",
      "千里有声如寄我，须寻临潏旧林丘。"
    ]
  },
  {
    "id": "2e89e420c8e4c67dd1dfaf5e07dcf699",
    "title": "谒冷朝奉路逢王才元舍人同往",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "晓路髯翁已我先，清时有味独君偏。",
      "柳深门掩径未扫，花落鸟啼人尚眠。",
      "颠倒着衣惊应客，咄嗟解榻遽张筵。",
      "云开日影斜阊阖，怅望归程急马鞭。"
    ]
  },
  {
    "id": "2e89e420c8e4c67d87556c2a47300127",
    "title": "答李成季贺授直秘阁",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "绝域经秋自乞还，粉闱春得缀星班。",
      "诏趋龙幄登文陛，恩捧芝函入道山。",
      "曲学岂知新说美，苍颜难伴后生闲。",
      "闻君此地淹徊久，怅望当年未及攀。"
    ]
  },
  {
    "id": "2e89e420c8e4c67da9f8205d908a2cd4",
    "title": "酬李公寅留别",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "归风何急动征车，几夕相逢意有馀。",
      "绿暗河桥冰泮后，云藏山径雪晴初。",
      "登门曾上千重峻，游刃将惊万窾虚。",
      "他日再来宁可约，北鸿时付一行书。"
    ]
  },
  {
    "id": "2e89e420c8e4c67dfb6802660b29b124",
    "title": "别夔州众官",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "半年渔浦巴城守，两任云台太华宫。",
      "岂欲背时聊免俗，但能省事略成风。",
      "玉泉古刹须留客，峡水安流好向东。",
      "祖帐联翩催棹急，临溪洒泪落丹枫。"
    ]
  },
  {
    "id": "2e89e420c8e4c67d09d8d44ba9703fe9",
    "title": "卫奕其兄被劾得雪惠书及诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "去岁书传叹鹡鸰，新诗甚喜字纵横。",
      "龟虽有智犹罹网，雁为能鸣得免烹。",
      "须信箧中多谤语，莫矜堂上有奇兵。",
      "滔滔天下常如此，无慕功名取次行。"
    ]
  },
  {
    "id": "2e89e420c8e4c67ddb45105d0b58eecc",
    "title": "寄朱约之",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "子墨文章不自珍，连编大轴弃如尘。",
      "久收幽履安岩谷，但见高名出搢绅。",
      "欲寄远书寻素舸，今逢佳士得朱轮。",
      "放谈可讲平生学，新传行观尽获麟。"
    ]
  },
  {
    "id": "2e89e420c8e4c67d2f661db6cef4da65",
    "title": "寄旧同游",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "去乡甲子四十二，归路山川九百三。",
      "长河无鲤来东北，远梦随月转西南。",
      "檐花雨落春独酌，窗竹灯寒夜对谈。",
      "石上精魂能阅世，欲寻前事兴方酣。"
    ]
  },
  {
    "id": "2e89e420c8e4c67deb20f616fd7da0bc",
    "title": "吕司空寿",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "飘飘仙驭出蓬莱，时节新阳动琯灰。",
      "庆阀拱魁三象近，祥源引派九天回。",
      "磻溪龙虎家璜在，申国风云旧岳开。",
      "闻说清台占异事，弧南星步入中台。"
    ]
  },
  {
    "id": "2e89e420c8e4c67d07c969f51aac7f2f",
    "title": "赠吴德秀隐士用来韵",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "不计无成与有成，但能偿足百年心。",
      "喜营美酿多栽秫，广蓄奇书尽散金。",
      "三代遗文钟鼎古，五湖秋意画图深。",
      "超然真趣谁能识，目送孤鸿抚素琴。"
    ]
  },
  {
    "id": "2e89e420c8e4c67df04570dd7a11b61f",
    "title": "答人见赠",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "形影何尝问主宾，真风满户养颓龄。",
      "不从田父迷回驾，但有渔人笑独醒。",
      "闲摄高云游沆瀣，静收浮气借光灵。",
      "出门无事谁相喜，只对秋山满眼青。"
    ]
  },
  {
    "id": "2e89e420c8e4c67de81d48bc9a6655b4",
    "title": "答范轲",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "绥城古语刻兜鞬，何事求犀近水燃。",
      "乡里后生轻宿学，朝廷新诏急遗贤。",
      "风回夜月开重晕，骊睡神珠出九渊。",
      "今日秋皋闻鹤唳，茂先方议斸龙泉。"
    ]
  },
  {
    "id": "2e89e420c8e4c67d1c8bcd7077e328e6",
    "title": "答李成季",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "山川错莫不逢春，京洛空多满马尘。",
      "李渤请归聊见志，鲁褒著论久知神。",
      "怀沙曾愧垂纶客，击磬兴嗟荷蒉人。",
      "向老愈怜筋力弱，空伤涸辙泣穷鳞。"
    ]
  },
  {
    "id": "2e89e420c8e4c67d2fb99cae98842daf",
    "title": "答李公蕴",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "腊前曾约走新春，春到无端绝塞行。",
      "戍卒催完灯下甲，急烽连入雪中城。",
      "万夫扰扰争分饷，一饭匆匆岂暇羹。",
      "自叹东西求斗禄，兵戈已过十年生。"
    ]
  },
  {
    "id": "2e89e420c8e4c67d7ba09f3e97f4f507",
    "title": "答彭同年劝应贤科",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "早岁逢予叹陆沉，东风还更枉华音。",
      "五蹄一角必殊相，八跪二螯多躁心。",
      "众惜伏辕伤骏骨，自惭跃冶匪祥金。",
      "抟风敢效垂天翼，但乐孤巢寄旧林。"
    ]
  },
  {
    "id": "2e89e420c8e4c67d5e246c64f4fa6845",
    "title": "答李昼宣德示诗卷",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "志学长年患小成，五言今喜继家声。",
      "因君笔墨多新语，满路云山得美名。",
      "才业未堪高卧显，篇章自欲以文鸣。",
      "归时正是春风好，拥辔应教取次行。"
    ]
  },
  {
    "id": "2e89e420c8e4c67d819ed73131f41949",
    "title": "哀秦金部",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "少年书卷是生涯，白屋清朝自起家。",
      "数上封章思有补，一生悃愊静无华。",
      "初瞻玉节星轺下，俄见铭旌粉篆斜。",
      "天理冥冥谁可度，但伤零落掩淮沙。"
    ]
  },
  {
    "id": "2e89e420c8e4c67d287473159021043e",
    "title": "王夫人挽词",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "家声昔冠秦中望，妇学今传颍上风。",
      "百岁流光方过半，新春逝水忽驰东。",
      "丹山凤泣归巢冷，寒月乌啼反哺空。",
      "他日拂弦悲旧曲，应将哀恨寄孤桐。"
    ]
  },
  {
    "id": "2e89e420c8e4c67d28747315983e7b80",
    "title": "王夫人挽词",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "郁郁佳城颍水涯，素旌今见出重扉。",
      "不逢玉鼎仙丹转，忍见春风画翣归。",
      "马鬣起封占鹤表，锦书赐邑得乌衣。",
      "须知千古芳魂在，漠漠孤云岭上飞。"
    ]
  },
  {
    "id": "2e89e420c8e4c67df78eeb567c40c288",
    "title": "吊朱给事",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "筮仕西州佐邑时，高才不厌簿书卑。",
      "清修与众初难合，真节当朝晚始知。",
      "谏苑尘埃多旧稿，佛宫粉绘有生祠。",
      "与君家世重重契，祖奠灵车涕满颐。"
    ]
  },
  {
    "id": "2e89e420c8e4c67d4305bf14722a5580",
    "title": "棣华斋",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "真长世誉贤兄弟，棠棣名斋为学诗。",
      "华厦何妨因旧址，春风不老是仙枝。",
      "攀条渐见传芳远，和气先从近本知。",
      "顾我雕零长吊影，感今徒益鬓如丝。"
    ]
  },
  {
    "id": "2e89e420c8e4c67d04e585a5c0c082c9",
    "title": "托人求田",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "绿绕随城潏水流，百年那免问菟裘。",
      "泉甘易汲能蠲疾，土沃翻耕每报秋。",
      "欲托高人论地券，共期他日老渔舟。",
      "归身未到心先到，得此馀无一事求。"
    ]
  },
  {
    "id": "2e89e420c8e4c67d93ca4ac889b1c55e",
    "title": "残编",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "残编断简事寥寥，购辑成书匪一朝。",
      "韦述投山藏旧史，肩吾去国失宫谣。",
      "须知孔壁遗文在，岂逐秦燔烈焰销。",
      "博学多闻予所仰，喜君携笈过衡茅。"
    ]
  },
  {
    "id": "2e89e420c8e4c67d5fbdac052abce9df",
    "title": "青布道人",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "逸意闲云野鹤孤，药苗山叶缀衣裾。",
      "新蒸石卵将留饭，戏酌铜盘便得鱼。",
      "疗疾但分庵畔草，吐言不出世间书。",
      "五年密密求真诀，始露三元御气车。"
    ]
  },
  {
    "id": "2e89e420c8e4c67d199dadc506f18ffe",
    "title": "道士李得柔行太乙法曾传御容",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "处世能求出世心，石坛深夜礼星辰。",
      "遍游五岳求真诀，独向三清有主人。",
      "妙笔曾开天日晓，悬壶常锁洞山春。",
      "不知何事飞符动，又见荒林聚鬼神。"
    ]
  },
  {
    "id": "2e89e420c8e4c67de7f8af774c9633f5",
    "title": "予昔为河东漕属吏部郎中吕得和出总漕计与予情均兄弟后开府荆渚惠书有人生难得相知之语予后官守镇京兆闻吕之讣因发箧得旧诗感而作此",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "三年发箧墨犹新，踪迹虽疏意更亲。",
      "云雾渚宫迷远梦，兵戈青海困飞尘。",
      "飘零剑外参谋客，怆恻山阳感旧人。",
      "今古交情如覆水，为君涕泪洒新春。"
    ]
  },
  {
    "id": "2e89e420c8e4c67d458fa280cdf2a225",
    "title": "宿兴德寺",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "东峰霁月出，林丛寒露明。",
      "夜久风渐息，深院无人声。"
    ]
  },
  {
    "id": "2e89e420c8e4c67dfba57b16b9bae88e",
    "title": "登后峡寨北山",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "薄落山前菊未开，郁孤水畔独登台。",
      "明朝匹马冲霜去，直到鸣沙北始回。"
    ]
  },
  {
    "id": "2e89e420c8e4c67d2c13435729634b6b",
    "title": "予幼侍先人作邑夏阳元丰五年来摄是邑过瀵泉题其亭壁",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "井邑依然旧物华，行穿溪树踏溪沙。",
      "路傍故老遥惊认，十七年前县令家。"
    ]
  },
  {
    "id": "2e89e420c8e4c67d9ba76c59db097840",
    "title": "再授云台观过华阴题此",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "脱身西去度函关，踏雪重过阿对泉。",
      "又作莲花峰上客，祥飙高御紫虚天。"
    ]
  },
  {
    "id": "2e89e420c8e4c67d4b1692c6f08fe076",
    "title": "过方山驿",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "惊尘拂面三千里，走马东西不识春。",
      "忽见长堤新柳色，一时聊慰倦行人。"
    ]
  },
  {
    "id": "2e89e420c8e4c67d0884e77a36f1aa59",
    "title": "飞泉",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "银河一道下天来，苍壁冲云万仞开。",
      "白浪驾风千石转，四时不断响惊雷。"
    ]
  },
  {
    "id": "2e89e420c8e4c67d3dd268cc444cc91d",
    "title": "卧龙院",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "杲日珠光照旧都，试从鸡足蹑莲趺。",
      "横身何用论明暗，果是能挥宝剑无。"
    ]
  },
  {
    "id": "2e89e420c8e4c67d71e4e7269635094f",
    "title": "留题北禅院",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "偶到丛林访可休，南山依旧满晴楼。",
      "垂钩漫有深潭兴，遍满乾坤是即收。"
    ]
  },
  {
    "id": "2e89e420c8e4c67d9d66506012130bb3",
    "title": "陇州神泉铺后池",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "山腰绿映女郎祠，祠下泉通竹下池。",
      "时有游鯈自来去，只应曾见理钩丝。"
    ]
  },
  {
    "id": "2e89e420c8e4c67d21803374c0a24171",
    "title": "题甘茂祠",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "奋身孤旅相秦王，欲去忧谗论乐羊。",
      "不有私金助公赏，可能明日拔宜阳。"
    ]
  },
  {
    "id": "2e89e420c8e4c67d8ac113210603ddf0",
    "title": "王导",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "邹人羞比管夷吾，可复中原尽羯胡。",
      "郊垒连云困衣食，纵高练布得充无。"
    ]
  },
  {
    "id": "2e89e420c8e4c67d7d0ddf1264c405f0",
    "title": "曹参庙",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "百战皆收第一功，几回旁叹泣良弓。",
      "白头始识人间事，归向东州问盖公。"
    ]
  },
  {
    "id": "2e89e420c8e4c67d677a5168a39c7d41",
    "title": "王剪",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "少李轻兵去不回，荆人胜气鼓如雷。",
      "将军料敌元非怯，能使君王促驾来。"
    ]
  },
  {
    "id": "2e89e420c8e4c67d7f091c74602a2b4b",
    "title": "孟嘉",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "不将得失供谈笑，此语宜为盛德人。",
      "千里同风皆默契，褚裒故识坐中身。"
    ]
  },
  {
    "id": "2e89e420c8e4c67dc9e5c06494e49f0d",
    "title": "陶渊明",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "接舆歌凤溺沮耕，独往何堪与世亲。",
      "投绂归来眠北牖，高风自是葛天民。"
    ]
  },
  {
    "id": "2e89e420c8e4c67d7d7438b80e60d0ec",
    "title": "二月五日柳溪遇风",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "狂风摆撼未肯休，直须枯蘖生新柔。",
      "老松倚云不关意，开落曾阅几春秋。"
    ]
  },
  {
    "id": "2e89e420c8e4c67deaabba7e79953a68",
    "title": "秋庭夜闲步",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "高秋夜气声惊竹，寒月徘徊影趁人。",
      "此境静观如啖蔗，后来细嚼味尤真。"
    ]
  },
  {
    "id": "2e89e420c8e4c67d2db18547ccf1a65e",
    "title": "答安阳叔两绝",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "春风吹园杂花开，渐老逢春能几回。",
      "不嫌野外无供给，一杯一杯复一杯。"
    ]
  },
  {
    "id": "2e89e420c8e4c67d2db185475b8a036b",
    "title": "答安阳叔两绝",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "两人对酌山花开，青天露坐始此回。",
      "嗟我与君皆老矣，且尽尊前有限杯。"
    ]
  },
  {
    "id": "2e89e420c8e4c67d445602f928d21608",
    "title": "谒诗僧慧益不遇",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "昼公昔在云门寺，曾笑陈丘久不归。",
      "草坐麻衣今不见，独来林下钓寒矶。"
    ]
  },
  {
    "id": "2e89e420c8e4c67da98229ad79fd0d14",
    "title": "和崔珙望子岭观梅",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "高枝疏淡小花头，开向残春破客愁。",
      "点墨空山慰寒晚，却如何逊在扬州。"
    ]
  },
  {
    "id": "2e89e420c8e4c67d57ff40c325307cb1",
    "title": "太学试驾幸后苑观谷",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "禁籞开清晓，宸心喜豫游。",
      "鸣鸾迎霁日，嘉谷茂高秋。",
      "秀颖晴光烂，雕舆睿鉴留。",
      "晨光照金粟，喜色动珠旒。",
      "绿野勤农力，青编蔼帝猷。",
      "周人豳颂在，王业起耕畴。"
    ]
  },
  {
    "id": "2e89e420c8e4c67d60911681df9fc4a5",
    "title": "依韵酬沈仍长官惠葡萄",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "异果乘秋熟，分来道路长。",
      "缄封湘箧重，题咏剡藤光。",
      "气蓄西河润，山围大谷凉。",
      "龙须初引水，马乳晚经霜。",
      "衣薄轻铅粉，包圆小紫囊。",
      "膏腴凝绀液，甘酢溢云浆。",
      "蔗浥含馀润，醅浮带旧香。",
      "药经难仿佛，画笔漫形相。",
      "泾洛宜秦土，汾岚利晋乡。",
      "鳞差分万叶，珠实缀千房。",
      "楚瑞惭萍实，江奴笑橘黄。",
      "破酲生静爽，涤热慰新尝。",
      "契阔初心在，提携远意将。",
      "茂陵遗客老，痟病证仙方。"
    ]
  },
  {
    "id": "2e89e420c8e4c67ddc87421907eee8fd",
    "title": "李毅师载出塞归熟食日邀客湖上有诗求和遂用其韵",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "新知剑外朱兼阮，旧侣江边白与张。",
      "去国杜翁为客久，传诗韩老遇春忙。",
      "一年喜竞清明日，千里归从战伐场。",
      "山寺雪消云已暖，湖亭冰尽水生光。",
      "半生几见逢三雅，此举无辞略百觞。",
      "莫负高名兴苦叹，静中阅尽喜难忘。"
    ]
  },
  {
    "id": "2e89e420c8e4c67d35cab2284fae40b1",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "猗兰生幽林，秀叶凝绿滋。",
      "含芬静不发，默与清风期。",
      "美人闲婉娈，遗世从云螭。",
      "袖中双珠明，照人冰玉姿。",
      "群动溺忧患，閟光无同嘻。",
      "寂寥岁将晚，独往歌紫芝。"
    ]
  },
  {
    "id": "2e89e420c8e4c67d35cab228161d2b77",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "应龙出重渊，矫矫升天行。",
      "奋迅弥宇宙，雨施品物形。",
      "收藏入无间，吻合元气冥。",
      "神变不可测，乃知至阳精。",
      "圣人鍊阴魄，调御元功成。",
      "乘时万类睹，廓然日月明。",
      "体用符龙变，潜跃惟时亨。",
      "颜伏德方求，舜见位已升。"
    ]
  },
  {
    "id": "2e89e420c8e4c67d35cab228bc181b5b",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "霜叶下高枝，纷纷拥寒根。",
      "惊风度虚庭，槭槭愁飞翻。",
      "草木虽无知，养本亦足论。",
      "人生感元化，道贵穷性原。",
      "滋口芬膻乱，悦耳声音繁。",
      "众攻日外战，目暗天地昏。",
      "不问昆仑清，但爱长波浑。",
      "神驰正气溃，白日鬼瞰门。"
    ]
  },
  {
    "id": "2e89e420c8e4c67d35cab228e71ee55e",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "春鸠啄晴屋，露蝉吟高枝。",
      "群物感气动，飞鸣不自知。",
      "冥心观物化，浩劫密推移。",
      "欲从扶桑翁，云间玩阳曦。"
    ]
  },
  {
    "id": "2e89e420c8e4c67d35cab2285397532a",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "珍图出荣河，八卦开奥秘。",
      "圣人重因袭，已极露隐细。",
      "大衍四十九，周流通一气。",
      "阴阳穷必变，往反无终始。",
      "元化密推移，消长先默契。",
      "鬼神无遁情，垂诏亿万世。",
      "如何扬子云，求名夸谲诡。",
      "藻绘太初历，设画随启闭。",
      "盈缩无常运，踦赢谩拟议。",
      "安得宇宙间，别更有天地。",
      "文字但艰苦，白首困心志。",
      "侯芭何所知，枝指徒为赘。"
    ]
  },
  {
    "id": "2e89e420c8e4c67d35cab228ca38c11d",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "阳刚形发辉，阴凝体受照。",
      "金魄溯火乌，进退见朒朓。",
      "气引潮海壮，象推介虫小。",
      "南北应坎离，东西正昏晓。"
    ]
  },
  {
    "id": "2e89e420c8e4c67d35cab228b21dc843",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "万物忘我难，圣人出同忧。",
      "女娲断鳌足，轩辕殛蚩尤。",
      "禹命洪水乂，稷播百谷修。",
      "元德与天通，珍符告帝休。",
      "起皆不得已，本非功业谋。",
      "应龙潜深渊，睢盱寒水秋。",
      "乘时御风雷，雨施化形流。",
      "体异灵气同，默契神变求。"
    ]
  },
  {
    "id": "2e89e420c8e4c67d35cab228e59fac99",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "阴阳体合气，氛氲极无际。",
      "卦气交孕毓，旁滋六爻备。",
      "圣人系爻辞，钩赜推母子。",
      "观应以知来，随方推象类。",
      "灵龟通火志，黄牛革得地。",
      "复应乾龙潜，兑乘履虎尾。",
      "周流纷参错，往来精妙义。",
      "懵懵妄穿凿，执一千百废。",
      "孰能访太极，与游两仪外。"
    ]
  },
  {
    "id": "2e89e420c8e4c67d35cab22824efc24a",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "众辐共一毂，利用本在无。",
      "制法应世变，欲返民心愚。",
      "巧智起颓波，但逐末流趋。",
      "鸟乱毕弋多，真风日更疏。"
    ]
  },
  {
    "id": "2e89e420c8e4c67d35cab228f47a8c0f",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "一气偶暂聚，灵府含虚明。",
      "至人遗世氛，妙静无将迎。",
      "索珠迷罔象，鼓琴有亏成。",
      "淼淼千海波，全潮浮沤轻。"
    ]
  },
  {
    "id": "2e89e420c8e4c67d35cab228ab9fb9b4",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "杯水入沧溟，浩浩通无际。",
      "原心方寸间，混合周天地。",
      "后稷勤稼穑，颜渊甘箪食。",
      "行己在一时，流芳播万世。",
      "至道不远人，安行近且易。"
    ]
  },
  {
    "id": "2e89e420c8e4c67d35cab2286822aa0d",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "高松怀正气，挺特入空碧。",
      "短棘无直枝，千钩未成尺。",
      "松生倚云冈，棘散傍道侧。",
      "道侧侵行人，牵衣去不得。",
      "丝蔓乱附托，狐狸喜偃息。",
      "美恶类相感，庸讵分知识。",
      "秋风叶落时，碍眼如矛戟。",
      "斤斧不得施，怅然空叹息。"
    ]
  },
  {
    "id": "2e89e420c8e4c67d35cab2280b9f1d9c",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "翩翩云间鸟，翠羽光葳蕤。",
      "结巢占远林，意与深静期。",
      "盲飙忽号怒，万木无停枝。",
      "攲摇不容息，簸荡孤巢危。",
      "遐睇昆仑冈，玉树蔚仙姿。",
      "溟海皆震荡，秀立影不移。",
      "空怀高举心，感叹鼓翼迟。"
    ]
  },
  {
    "id": "2e89e420c8e4c67d35cab2286d551707",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "晨炊未登盘，饥肠已戚戚。",
      "欲问堂上人，先闻发叹息。",
      "苟念一饷饥，况艰终岁食。",
      "茫茫九州间，几人悲罄室。",
      "吾欲呼天工，驱雷驾云龙。",
      "十日一风雨，五谷年常丰。",
      "佩刀化为农，孙哺百岁翁。",
      "完助阴阳功，不顾吾盘空。"
    ]
  },
  {
    "id": "2e89e420c8e4c67d35cab228d4899889",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "沙虚路傍泉，江通石上井。",
      "泉挹浅沙黄，井汲深江冷。",
      "六月火云生，旱乌炎午影。",
      "烦心欲清涤，呼儿问修绠。"
    ]
  },
  {
    "id": "2e89e420c8e4c67d35cab2287ea6356b",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "黄河走东溟，不知几万里。",
      "奔腾鼓风雷，势欲卷厚地。",
      "百川随呼吸，浑浑失气类。",
      "正德不可乱，横绝见清济。",
      "诡士富纵横，机辩回天地。",
      "观其投说时，揣摩探人意。",
      "高论未能窥，茫然何所试。",
      "仿佛一隙开，汹涌惊涛起。",
      "阴阖拒其恶，阳开示其喜。",
      "危冠揖时君，担簦擅国势。",
      "六印黄金多，双璧连城贵。",
      "岁晚客子来，倾变心若死。"
    ]
  },
  {
    "id": "2e89e420c8e4c67d35cab2286cf54082",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "权利为祸根，苟合非纯士。",
      "嗟哉凭轼生，行见烹齐市。",
      "晴鸠不逐妇，猛虎不食子。",
      "魏国将乐羊，齐人疑吴起。",
      "凶险甚鸟兽，妻子自烹死。",
      "呜呼天壤间，亲无骨肉比。",
      "残毒就功名，于君安可恃。",
      "中山昔置相，尝取放麑翁。",
      "异类犹有恩，事君必致忠。"
    ]
  },
  {
    "id": "2e89e420c8e4c67d35cab228d3201ce1",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "经界废已久，王者无尺土。",
      "强力喜饕吞，含血不肯吐。",
      "孱弱困道傍，性命轻毫缕。",
      "为政须务本，析薪何匪斧。"
    ]
  },
  {
    "id": "2e89e420c8e4c67d35cab2289dcfc9bd",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "浚泉少汲水，汲多泉水污。",
      "力穑莫揠苗，揠苗苗必枯。",
      "心清事自简，气和体必舒。",
      "古人有至言，治民如烹鱼。"
    ]
  },
  {
    "id": "2e89e420c8e4c67d35cab22851813ca6",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "先王急民事，分吏察垄亩。",
      "田荒宅无毛，置法责粟布。",
      "壤壤一岁勤，暴暴三年聚。",
      "农政久不修，几家有禾黍。"
    ]
  },
  {
    "id": "2e89e420c8e4c67d35cab228533a8ed3",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "当路莫张机，张机不可行。",
      "潜深巢高杪，鱼鸟知爱生。",
      "立义禁为非，意欲求无刑。",
      "刻核苟太至，视死心亦轻。"
    ]
  },
  {
    "id": "2e89e420c8e4c67d35cab2289f0460c0",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "善学必探本，知本贵善养。",
      "种木既得地，柯叶日滋长。",
      "纷纷绮语工，汩汩良心丧。",
      "多闻竟无益，不如鸡犬放。"
    ]
  },
  {
    "id": "2e89e420c8e4c67d35cab228c80725a0",
    "title": "杂诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "姬旦相孺子，不为召公知。",
      "洛阳贾年少，岂免绛灌疑。",
      "论远必为迂，举高遂有危。",
      "更无反禾风，但起吊湘悲。"
    ]
  },
  {
    "id": "2e89e420c8e4c67dff75d626508f2a03",
    "title": "读陶渊明诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "渊明才力高，诗语最萧散。",
      "矫首捐末事，阔步探幽远。",
      "初若不相属，再味意方见。",
      "旷然闲寂中，奇趣高蹇嵼。",
      "众辞肆滂葩，奸怪露舒惨。",
      "雕刻虽云工，真风在平澹。",
      "距今几百年，有作皆愧赧。",
      "予尝跂清尘，忽忽气相感。",
      "安得起从游，绝顶与同览。"
    ]
  },
  {
    "id": "2e89e420c8e4c67d9dc86e190e620ac7",
    "title": "明月入我牖",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "明月入我牖，娟娟满衣裳。",
      "惊风飘疏竹，凌乱舞清光。",
      "静坐不能眠，稍知秋夜长。",
      "却思古人书，探编开缥囊。",
      "一读三四反，人远心茫茫。",
      "投编出庭宇，回步影徜徉。",
      "长空散白露，暗落点青黄。",
      "肃肃晨气动，满地自为霜。"
    ]
  },
  {
    "id": "2e89e420c8e4c67d686cf711987a1726",
    "title": "山中有桂树",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "山中有桂树，樛虬散岩曲。",
      "高枝动秋风，霜凝不改绿。",
      "美人与世远，啸歌乐幽独。",
      "挥手弄浮云，寒光满空谷。",
      "忽忽自搔首，神驰逐清躅。",
      "何时山下泉，一濯飞尘足。"
    ]
  },
  {
    "id": "2e89e420c8e4c67df4f4e2200cfa4bbd",
    "title": "和人子夜四时歌",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "井上梧桐树，花黄落点衣。",
      "夜深花里鸟，相并不相离。",
      "美人朝汲水，惊起却双飞。"
    ]
  },
  {
    "id": "2e89e420c8e4c67df4f4e2207e6dabb4",
    "title": "和人子夜四时歌",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "缫丝丝缕长，当窗织流黄。",
      "纤纤弄龙杼，不作舞衣裳。",
      "裁缝付边使，岂待见秋霜。"
    ]
  },
  {
    "id": "2e89e420c8e4c67df4f4e2204e7a85e7",
    "title": "和人子夜四时歌",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "萧萧庭下柳，曾学舞腰支。",
      "秋风吹暮夜，半落小蛾眉。",
      "人生自无定，空叹叶辞枝。"
    ]
  },
  {
    "id": "2e89e420c8e4c67df4f4e2208f6c2d37",
    "title": "和人子夜四时歌",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "窈窕月华来，对月理瑶筝。",
      "将心托弦语，几弄未成声。",
      "非关霜气涩，不忍苦分明。"
    ]
  },
  {
    "id": "2e89e420c8e4c67d5ac32726c9679544",
    "title": "有客山中来",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "有客山中来，遗我双云松。",
      "身虽咫尺长，势有百丈容。",
      "空庭土花碧，不种夭桃红。",
      "春悲香魄尽，秋怨绿枝空。",
      "喜见石上根，移从最高峰。",
      "爱植朝暮勤，待看凌霜风。",
      "何时旧山云，出随渊中龙。",
      "沛然洒好雨，助我栽培功。"
    ]
  },
  {
    "id": "2e89e420c8e4c67d46e59e38cc263428",
    "title": "翠碧",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "翠碧曳长啼，翩然上庭树。",
      "花枝摇未定，惊顾却飞去。",
      "岂不爱芳阴，自怜好毛羽。",
      "苦为艳妆求，刻镂点金素。",
      "五陵游侠儿，挟弹驰长路。",
      "华狨毛垂金，丰豹文濯雾。",
      "怀珠蚌必剖，戴角犀多忤。",
      "志士无怀璧，怀璧出逢怒。"
    ]
  },
  {
    "id": "2e89e420c8e4c67df98b708977d94f00",
    "title": "病目",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "昔年勤细书，广博求多益。",
      "谓经手一抄，可胜读数百。",
      "矻矻三十年，尝废寝与食。",
      "磨墨见砚穿，败笔如丘积。",
      "高编连大轴，不知几万亿。",
      "当时气血盛，未觉损目力。",
      "今年四十六，百病乘其隙。",
      "双瞳旧劳甚，凝血聚成脉。",
      "虚炎更上攻，常若包芒棘。",
      "远视但䨥䨥，浮空乱花黑。",
      "少功跂前修，钻仰极窥测。",
      "志欲继绝学，九万希鹏翼。",
      "求于形器外，脱然有所得。",
      "上友千古魂，神遇展良觌。",
      "年来老且病，筋骸当少息。",
      "六物已熬成，昏气须清涤。"
    ]
  },
  {
    "id": "2e89e420c8e4c67df8d90e17fcc07eef",
    "title": "物我",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "万物生芸芸，与我本同气。",
      "氤氲随所感，形体偶然异。",
      "丘岳孰为高，尘粒孰为细。",
      "忘物亦忘我，优游何所觊。"
    ]
  },
  {
    "id": "2e89e420c8e4c67d030a148b201de699",
    "title": "自省",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "理容本求妍，造次遽成丑。",
      "兢兢早夜思，犹或失于偶。",
      "放而不知察，美种杂稂莠。",
      "吾居日三省，参也吾所友。"
    ]
  },
  {
    "id": "2e89e420c8e4c67dbe9d12036d3b3f9f",
    "title": "自讼",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "前善后随非，失于任私意。",
      "短长莫可欺，明者未免蔽。",
      "改过心每惮，责人夫何易。",
      "芸苗舍己田，无获亦蹈厉。"
    ]
  },
  {
    "id": "2e89e420c8e4c67db30638df0fde4bbf",
    "title": "自暴",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "交际知其心，莫良占辞气。",
      "声音施施然，已拒弗肯至。",
      "忿戾无少容，安能喻美意。",
      "人惧有失言，恝尔绝于世。"
    ]
  },
  {
    "id": "2e89e420c8e4c67d0b5308353ae8b764",
    "title": "白日",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "白日悬虚空，春秋变寒暄。",
      "但流地上影，不照地下魂。",
      "惨惨暗陋巷，炎炎曜荜门。",
      "浮生荡无根，万古悲黄昏。"
    ]
  },
  {
    "id": "2e89e420c8e4c67da3b612d799d1cb0c",
    "title": "感春",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "新槐未成阴，藤花如紫云。",
      "蒙幂出高杪，花叶不可分。",
      "双鸠接翼飞，摇荡花纷纷。",
      "曦车不肯留，感叹愁夕曛。"
    ]
  },
  {
    "id": "2e89e420c8e4c67da3b612d77e9bf970",
    "title": "感春",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "三月无馀旬，此日足可惜。",
      "桃李不自由，相期偶相失。",
      "黄黄芜菁花，青青陵陂麦。",
      "林间晚蝶飞，翩翩竟何益。",
      "前晨游百花，夭艳斗颜色。",
      "柳枝弱而细，闲垂亦自得。",
      "今日偶再来，群枝空寂寂。"
    ]
  },
  {
    "id": "2e89e420c8e4c67da3b612d78d50ed1e",
    "title": "感春",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "桐花开最晚，香泛已幂幂。",
      "高榆散枯钱，狼藉走荒陌。",
      "闻歌情亦倦，对酒意不怿。",
      "非伤春遽回，第觉老相逼。",
      "愿诉东皇君，抚辔留归迹。",
      "百年虽无多，亦稍缓偪侧。"
    ]
  },
  {
    "id": "2e89e420c8e4c67d8f344df8744efe3c",
    "title": "早起",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "群鸠啄屋鸣，乱雀翻檐噪。",
      "喜呼怒争逐，往来竞酣闹。",
      "阳气动飞潜，得意相陵暴。",
      "晓枕不能眠，开门适情好。",
      "酌泉供清盥，短发巾野帽。",
      "中心旷无事，焚香诵真诰。",
      "人生袭元精，含和百神抱。",
      "失足落阴界，久困群邪耗。",
      "漂溺孰能回，浩劫沉波潦。",
      "玉镜动悲云，慈航引清棹。",
      "惟予久冥寞，区区谢初少。",
      "三叠舞胎仙，八景驻霞翿。",
      "稽首蹑祖风，中天延羲照。"
    ]
  },
  {
    "id": "2e89e420c8e4c67d71e55491c84ae577",
    "title": "登上党郡楼",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "群山合沓来，回抱东林缺。",
      "紫翠不可解，环城如玉玦。",
      "龙飞晋水清，天转旄头灭。",
      "萧萧古战场，春耕拥残雪。"
    ]
  },
  {
    "id": "2e89e420c8e4c67dbdc7cd827e6251ee",
    "title": "正月五日游曲江",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "今日意何适，出游曲江湄。",
      "野晴天澄穆，风柔物闲熙。",
      "浅岸冰已尽，长原麦含滋。",
      "跃鳞向日光，浴羽侵水嬉。",
      "悠悠南山云，浮空久不移。",
      "斓斑垄东雉，鸣呼声喔咿。",
      "春序兹方交，春物已若斯。",
      "眷予同来者，酌酒衣淋漓。",
      "莫学少陵翁，泪点吞声垂。",
      "且效陶渊明，为题斜川诗。"
    ]
  },
  {
    "id": "2e89e420c8e4c67dc6112f2c02ec672a",
    "title": "乐游原",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "重冈带南山，起伏波涛惊。",
      "古原枕隑洲，森爽东西横。",
      "阴宿忽自开，秦川一半明。",
      "莫动兴废悲，惟喜禾黍晴。"
    ]
  },
  {
    "id": "2e89e420c8e4c67dc2892476c31600d2",
    "title": "过弹筝峡",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "悠悠薄洛水，东出弹筝峡。",
      "昔人感秋声，舞跃中音节。",
      "我来跨官马，屡渡随曲折。",
      "水寒石齿涩，鸣调苦悲咽。",
      "应有征人泪，泠然洒清血。",
      "含恨变旧音，冷照关山月。",
      "衮衮东入海，馀情流未歇。",
      "掩耳不能听，挥鞭急超越。",
      "穿云望前垒，晚路山雨滑。",
      "去远犹自闻，回肠危欲绝。"
    ]
  },
  {
    "id": "2e89e420c8e4c67dd8bcb259647293e0",
    "title": "曲江",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "唐址莽荆榛，安知秦宫殿。",
      "常因秋雨多，时有微泉泫。",
      "菰蒲春自生，凫鹜秋犹恋。",
      "千古蔽一言，物极理必变。"
    ]
  },
  {
    "id": "2e89e420c8e4c67dd2923d1dcc030133",
    "title": "和石苍舒喜雨",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "元祐丁卯春，旱日透地赤。",
      "三农失岁事，嗷嗷嗟艰食。",
      "宸心动恻怛，祠祷驰星驿。",
      "张图绘玄龟，探穴求苍蜴。",
      "荒潭几挈瓶，方坛徒舞觋。",
      "神龙忽应求，飞洒自前夕。",
      "荡涤六合清，万物湔蒸疫。",
      "阴阳有沴气，备御须多术。",
      "圣人不罪岁，能助天地力。",
      "风流仍叔诗，宣王中兴日。"
    ]
  },
  {
    "id": "2e89e420c8e4c67dd290acb0c6f2acf7",
    "title": "东斋独坐",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "飞雨日萧萧，秋风收晚暑。",
      "掩关兀然坐，默与玄相遇。",
      "坐久忽相忘，玄我无宾主。",
      "神游出八纮，鸿蒙见气母。"
    ]
  },
  {
    "id": "2e89e420c8e4c67dedafd703d0715fce",
    "title": "和人伏日",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "太极剖元气，五行均四时。",
      "代谢密循环，母子相挈维。",
      "土散无定位，金德乘火驰。",
      "天刑发杀机，闭藏不敢施。",
      "胚胎势力弱，炽赫畏炎离。",
      "圣人御阴阳，恐侵西极亏。",
      "遇庚防畏祸，用晦将待时。",
      "旷然达生理，燕息潜深思。",
      "马迁纪秦事，德公初置祠。",
      "后世著令典，赐告休百司。",
      "曲学虽拘忌，消长自可推。",
      "岁星东方出，隐迹游天墀。",
      "诙谐动汉帝，割肉蒙酒卮。"
    ]
  },
  {
    "id": "2e89e420c8e4c67da4522c281b95c016",
    "title": "负暄",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "朝坐前庑西，晚坐前庑东。",
      "日当正午时，置榻两楹中。",
      "予生本多羸，忧患百箭攻。",
      "三十已白发，岁常苦严冬。",
      "凝阴昼墐户，拥火裘蒙茸。",
      "寒气深刺骨，有如婴利锋。",
      "晨曦忽入牖，心喜旧疹空。",
      "开门曝晴暖，暄酣春意融。",
      "温温百骸舒，渐发两颊红。",
      "乃知万物生，阳德有全功。",
      "天轮浩无际，冥冥转洪蒙。",
      "卢敖游八极，妄欲求初终。",
      "卒然至蒙谷，见呵鸢肩翁。",
      "阳乌出扶桑，振辔驰六龙。",
      "转盼亿万里，夸父走追踪。",
      "遗策化邓林，狂奔如捕风。",
      "我今观天运，四序周无穷。",
      "东西逐日车，不出环堵宫。",
      "上古有至人，御风登璇穹。",
      "手挈日月行，返景回高舂。",
      "阴阳在掌握，默坐与天通。",
      "固知二子愚，可叹如蠰虫。"
    ]
  },
  {
    "id": "2e89e420c8e4c67d0108db5611027886",
    "title": "冬日",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "日出东南隅，转侧下西陆。",
      "不经中天行，但惊六龙速。",
      "愁寒馀月阴，云重欲压屋。",
      "霰雪飞不断，凝冰介万木。",
      "怒风中夜起，呼号鬼神哭。",
      "鼓荡溟渤倾，势欲翻坤轴。",
      "十日未肯回，冻埋蛟龙缩。",
      "城市百贾闭，衾裯换斗粟。",
      "萧条触事艰，更觉生意促。",
      "安得青帝回，爱景变邹谷。",
      "气温筋骸舒，负暄一饭足。",
      "岂愿北邻富，甲第厌粱肉。"
    ]
  },
  {
    "id": "2e89e420c8e4c67ddcf5c3e6ffa65c48",
    "title": "题朱老壁",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "居无百亩田，廪有三年粟。",
      "舍北几株桑，晚蚕食亦足。",
      "近水理蔬畦，面山结茅屋。",
      "夏风苇簟凉，冬烟土床燠。",
      "堂前蒲萄架，新实初垂绿。",
      "清净语不烦，事任鞅掌仆。",
      "邻里通有无，泉甘草无毒。",
      "谁知庚桑子，今此居南麓。",
      "予非市朝人，受性本幽独。",
      "愿就谋一廛，馀外百无欲。"
    ]
  },
  {
    "id": "2e89e420c8e4c67d84098764a48f92ea",
    "title": "谒隐士段庭",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "人生何多谋，常苦饥寒侵。",
      "裘完甑有炊，于世澹无心。",
      "筑室清涧曲，窈窕幽径深。",
      "闭门长松下，岁无车马音。",
      "古书束高阁，兀然遗屦簪。",
      "悠悠不记年，日月徒光阴。",
      "儿童城市还，得酒或自斟。",
      "隐几望南山，闲云起孤岑。"
    ]
  },
  {
    "id": "2e89e420c8e4c67d39f98be6a0e7f35e",
    "title": "秉文荐对报罢赴任有诗示予遂和",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "广文予所知，京国十年旧。",
      "出背锦囊归，人嘲饭山瘦。",
      "去岁近臣荐，三接期在昼。",
      "孤鸿铩翮久，高举或可就。",
      "惨淡辞都门，颠顿不可救。",
      "荡荡万斛舟，失在一孔漏。",
      "相见嗟塌翼，谁与格困兽。",
      "危根逐轻流，蹇步难远骤。",
      "予庭有疏松，风声响泉溜。",
      "墙阴多杂花，晴日渐妍秀。",
      "都城帝子家，碧香寄新酎。",
      "期君一来过，猎猎直飞袖。"
    ]
  },
  {
    "id": "2e89e420c8e4c67d40822445369732b2",
    "title": "秋晚谒秉文有诗遂用其韵",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "庭木叶萧萧，广文官舍冷。",
      "闭门过客稀，读书秋夜永。",
      "病起絮帽额，闻风挈裘领。",
      "一堂东西横，乍若登虚艇。",
      "相对两无言，孤灯吊形影。",
      "云翼未鶱翥，光阴惜俄顷。",
      "双璧君羡虞，三龙吾与邴。",
      "世异泣伤麟，意激轼怒黾。",
      "万事非偶然，屈伸难可并。",
      "无逐颓波流，自觉嚣尘静。",
      "丹台有珠宫，眺听极疏迥。",
      "君能喜清游，登览见殊景。"
    ]
  },
  {
    "id": "2e89e420c8e4c67d1f592503de0ad46e",
    "title": "出承天院候客",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "晓动人语喧，门开探骑发。",
      "冠盖相后先，烟尘互明灭。",
      "出城寒寺静，苍松带馀雪。",
      "驱马傍前庑，投鞭坐僧榻。",
      "畏风依蒲团，拥裘学趺结。",
      "曈眬晓日升，逶迤旆成列。",
      "到官今年五，踽踽几持谒。",
      "执板手有痕，脱冠顶无发。",
      "将迎迹愈多，应接面常热。",
      "野性素旷荡，人事苦羁绁。",
      "久愿整归驾，渡汾寻旧辙。",
      "躬耕望云岑，筑室俯清潏。"
    ]
  },
  {
    "id": "2e89e420c8e4c67d3fe5c8eeb1db61f5",
    "title": "泛舟潏水君俞用韩泛南溪韵作诗三首遂和",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "出城泛南溪，朝暮可往返。",
      "东西韦杜间，尺五天不远。",
      "舟转皇陂曲，岸带青龙坂。",
      "夷犹一篙足，不待双縆挽。",
      "回临市桥舣，走就僧居饭。",
      "面山高阁重，入门苍松偃。",
      "黯黯雨意来，苍苍野色晚。",
      "更欲穷上方，理履惭尚蹇。"
    ]
  },
  {
    "id": "2e89e420c8e4c67d3fe5c8ee909c4ba3",
    "title": "泛舟潏水君俞用韩泛南溪韵作诗三首遂和",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "溪水秋更清，天晴好行舟。",
      "叩舷发吴歌，荡漾无时休。",
      "朝戏朱坡下，暮宿青岭头。",
      "胜事或有得，随意终日留。",
      "往年思此乐，屡叹来无由。",
      "今我方求田，意欲营东畴。",
      "兹计傥能就，遂免卒岁忧。",
      "身随鸥泛泛，心逐鱼悠悠。",
      "南舍与北邻，杖策步可投。",
      "更祈旸雨时，禾稌常有秋。"
    ]
  },
  {
    "id": "2e89e420c8e4c67d3fe5c8eef648657f",
    "title": "泛舟潏水君俞用韩泛南溪韵作诗三首遂和",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "山亏一篑功，泉废九仞迹。",
      "精神去不回，虚牝黄金掷。",
      "溯舟望南麓，近岸多巨石。",
      "溪流曲折多，波喧奔湍激。",
      "野竹拥杂树，纷纷两参列。",
      "古松气不群，苍然数百尺。",
      "晚花发幽丛，浮云动遥壁。",
      "优游可忘年，去此皆妄役。"
    ]
  },
  {
    "id": "2e89e420c8e4c67de4a05919752908ee",
    "title": "侯书记二子席上乞诗遂赠",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "植蒿不为栋，豢豚不成虎。",
      "本非英特姿，虽长何足数。",
      "男儿生堕地，便要立门户。",
      "谢凤炳有毛，羊豹兆于乳。",
      "探根咀其芽，已足知甘苦。",
      "吾党有侯生，高门映东鲁。",
      "翘然出二子，发祥自其祖。",
      "小儿肌骨明，珠光照合浦。",
      "大儿神宇深，崇鼎气象古。",
      "学作四韵诗，已无近俗语。",
      "燃灯夜读书，义颇识其觕。",
      "来客见尽倾，喜叹立如堵。",
      "积庆固有获，力穑刈麰稌。",
      "人知须有成，青云张步武。",
      "惜吾已老矣，异日众必睹。"
    ]
  },
  {
    "id": "2e89e420c8e4c67d6a57ba56e88d79df",
    "title": "送章发运楶",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "乡农不寓兵，经费半非古。",
      "天下虽无事，禁暴必备武。",
      "浚郊开王畿，屹然根本固。",
      "钩陈拥帝居，百万环貔虎。",
      "军声潮海惊，牙帐屯云聚。",
      "临难责死力，温饱当有素。",
      "投身占尺籍，张口坐待哺。",
      "梁野川渎交，掘泉不见土。",
      "种沙禾穟短，官租阁王府。",
      "国用取东南，舳舻引吴楚。",
      "浩浩九十州，连樯输太庾。",
      "秋风满汴渠，栉比不可数。",
      "登陛献岁额，供亿足赢数。",
      "储偫如丘山，司农视新腐。",
      "老幼无馁腹，谁复问旸雨。",
      "天子念大计，置官忧败蛊。",
      "苟非简帝衷，未肯轻付与。",
      "诏书忽西下，秦台更使斧。",
      "精忠感帝聪，异宠褒圣语。",
      "实资经济术，尽委浩剧务。",
      "狼荒极海壖，蜀江出荆渚。",
      "提封半禹迹，综错均周赋。",
      "际天耸风威，列城归刺举。",
      "西北敌骑飞，今犹急宸顾。",
      "百姓疮未平，何处易星驭。",
      "国事有重轻，先后存渊宁。",
      "本根势有重，暂辍营调度。",
      "大庭访众议，舍公孰可去。",
      "惟公德宇深，完养无惊惧。",
      "砉刀发新硎，音中桑林舞。",
      "远画垂后世，耻为目前虑。",
      "冰雪净聪明，泾渭包肺腑。",
      "纵横富万术，一一廊庙具。",
      "出入未尽展，舆论嗟龃龉。",
      "岧峣云间阙，晓曦媚金羽。",
      "双旌过对扬，当契君臣遇。",
      "拜赐亲天光，高议愿一吐。",
      "从容动凝旒，必叹相见暮。",
      "庶几慰美俗，丹衢翔阔步。",
      "萧条耕岩客，窃食惭无补。",
      "蹒跚世揶揄，拳曲逃规矩。",
      "旧学谩屠龙，巧伎羞刻楮。",
      "芘赖托商阴，濩落容魏瓠。",
      "附骥仰后尘，荐鹗玷过誉。",
      "宴坐接乌九，妙谭奉犀麈。",
      "重借鹩枝栖，不责马曹误。",
      "摧颓已半生，踊跃临晚路。",
      "今朝对行色，悲风激林莽。",
      "乱山雨报秋，荒野阴多雾。",
      "孤禽失侣鸣，回飞气如缕。"
    ]
  },
  {
    "id": "2e89e420c8e4c67d336979c283b9436d",
    "title": "送吕思道",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "东平贵公子，意气区中窄。",
      "手撚金仆姑，青丝飞赭白。",
      "欲系单于颈，封侯取鼎食。",
      "四十心未展，垂翅渭川侧。",
      "前日来坐上，天庭见黄色。",
      "今朝报恩书，戎幕进新职。",
      "崆峒古用武，高旌出锋镝。",
      "君当谐素期，洗剑秋泉碧。",
      "嗟予病摧颓，对别还悽恻。",
      "待君载旆归，我作山中客。"
    ]
  },
  {
    "id": "2e89e420c8e4c67dd096c7a2a66f003f",
    "title": "送僧惠本",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "山僧青芒屩，厌踏城中土。",
      "水风寒萧萧，片影过沙渡。",
      "晚云迎归锡，低飞暗石路。",
      "暮钟落前峰，去冲后山雨。"
    ]
  },
  {
    "id": "2e89e420c8e4c67d43374e839fc08550",
    "title": "送人之邓城",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "哀弄发危弦，苦调出促管。",
      "伤别骨欲销，坐失重纩暖。",
      "仙鹄顾徘徊，千里襄江潬。",
      "此去衮衮情，江水流不断。"
    ]
  },
  {
    "id": "2e89e420c8e4c67df8e3ec87b34491d7",
    "title": "送解敞",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "昔惜结欢浅，今嗟伤别促。",
      "离怀动秋云，清霜落群木。",
      "穷山行路难，岁晚自驱毂。",
      "飞魂不可关，昨夜先到蜀。"
    ]
  },
  {
    "id": "2e89e420c8e4c67dec4749202aa38204",
    "title": "答刘君俞",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "悠悠东武云，来抱南山岑。",
      "南山有寒泉，云影落泉心。",
      "泉古湛不流，云静闲不飞。",
      "相与待明月，千载发光辉。"
    ]
  },
  {
    "id": "2e89e420c8e4c67dae9f39d4819586fd",
    "title": "答严隐之",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "美树多来巢，确土无报耕。",
      "不问彼如何，但责己所营。",
      "闻昔荆有鸮，荆人恶其声。",
      "自荆将迁吴，鸤鸠止其行。",
      "尔欲人不恶，无若革尔鸣。",
      "鸣声尚犹尔，荆吴无异情。",
      "晋子父母邦，乡闾皆弟兄。",
      "踽踽异嗜好，遽云居齐城。",
      "齐虽山川殊，是非如晋明。",
      "己私不自胜，齐人安肯平。",
      "子行求吾诗，吾诗岂妄成。",
      "赠子当发药，期子沉疴轻。"
    ]
  },
  {
    "id": "2e89e420c8e4c67dfa2160297d05df6c",
    "title": "答屈爽",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "至人喜旷达，所遇无形迹。",
      "非乐重其放，中心本纯一。",
      "东晋尚书令，简文用王述。",
      "论事匪卓越，动意皆真率。",
      "以此能过人，谢安亦降挹。",
      "微物器褊浅，举趣半出匿。",
      "静坐本无事，城府强扃鐍。",
      "终日如寒虫，啾啾复唧唧。",
      "计校不满毫，血尽死犹泣。",
      "疾趋赴冥嚣，但如水就湿。",
      "竟老何能为，纷然众恶集。",
      "古先有至言，小人长戚戚。"
    ]
  },
  {
    "id": "2e89e420c8e4c67d0a7a218eec837697",
    "title": "答公孙及",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "辗转卧不周，遥夜何漫漫。",
      "娟娟竹间月，照我影零乱。",
      "繁虫哀阴壁，轻风泛帏幔。",
      "节物自感人，寤言兴永叹。",
      "颓坐易销沉，去甚春冰泮。",
      "万事随俯仰，飘忽浮云散。",
      "芳槿曜朱华，荣好常在旦。",
      "百年无期度，白日岁已晏。",
      "馀生能几何，可进投忧患。",
      "驾矣追欢好，东方明星烂。"
    ]
  },
  {
    "id": "2e89e420c8e4c67d1a3e9d0d20222082",
    "title": "答吴与几二首",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "人心如惊飙，飘忽无定时。",
      "默与身为雠，昼夜万里驰。",
      "兀兀形未雕，茫茫神先疲。",
      "所丧甚丘山，所得微稗稊。",
      "日月不相饶，矧可自伤夷。",
      "志憯剧镘锄，欲问孰能知。",
      "种苗须善本，本善苗必滋。",
      "养生须养心，心怡气不衰。",
      "学问自可求，予言岂汝欺。"
    ]
  },
  {
    "id": "2e89e420c8e4c67d1a3e9d0d8c9e1b39",
    "title": "答吴与几二首",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "旧庐邻通衢，先畴接近郊。",
      "居无风雨忧，岁免粒食劳。",
      "生理亦已愉，胸中胡郁陶。",
      "楹桷思丹刻，久厌处衡茅。",
      "服味喜鲜甘，每羞视锄薅。",
      "德业倦时修，凭虚事华豪。",
      "郑真耕岩石，张蔚隐蓬蒿。",
      "内省重千钧，外物轻一毛。",
      "当时笑寂寞，清节后世高。",
      "原思贫非病，赐也气徒骄。",
      "尔视季子金，何如颜氏瓢。"
    ]
  },
  {
    "id": "2e89e420c8e4c67d0ba427dcfae9e575",
    "title": "和苏内翰赵伯坚大卿清池诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "清池有华光，深夜闇不发。",
      "繁星虽灿烂，含光待明月。",
      "荧荧孤萤飞，来助明月辉。",
      "明月出东屋，萤向故林归。"
    ]
  },
  {
    "id": "2e89e420c8e4c67dcec961b64f30967e",
    "title": "平阳民杜裕民因买薪得紫石于薪中石有黝理自然成观音像相好端具观察",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "至心不可求，虚明旷无迹。",
      "应物乃现形，遗影留兹石。",
      "若以色见我，洋海尘三尺。",
      "诸像皆非相，于兹何所得。"
    ]
  },
  {
    "id": "2e89e420c8e4c67d8b165dec3f261f6a",
    "title": "辛顺忠唐得道之士真身今在河州寺",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "少年游嵩丘，登高吾独见。",
      "西游渡陇坂，脱屣古河县。",
      "削发俗网裂，绝味诸漏断。",
      "卧胁三十年，凝尘满羌簟。",
      "六月大地燋，炉中结冰霰。",
      "牛头实栴檀，降出九重殿。",
      "正就寂灭时，泉竭悲禽散。",
      "直从开元初，到今色不变。",
      "破屋闭真相，野鼠嗅香篆。",
      "时有碧眼人，酌乳供新献。"
    ]
  },
  {
    "id": "2e89e420c8e4c67d220b22d6a997c93b",
    "title": "观梅次豫章公饮润甫家韵",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "江梅犯晨霜，喷薄弄晴景。",
      "坐遣塞菹胸，化作陂万顷。",
      "论交贵皓首，枯澹味方永。",
      "戏探茱萸水，饱食云门饼。",
      "日下烟渚寒，长歌敲柳瘿。"
    ]
  },
  {
    "id": "2e89e420c8e4c67dfa89ed5bdd021aa2",
    "title": "后园双松",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "群木喜春妍，雕落寒霜苦。",
      "昂藏两大夫，森然须鬣古。",
      "坚姿不可回，正色少媚妩。",
      "清风发好音，和气琴中语。"
    ]
  },
  {
    "id": "2e89e420c8e4c67db55a75003fa90c8a",
    "title": "庭下牡丹",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "春晚午景迟，气暄困妍姿。",
      "乘酣意纵放，霞裾半纷披。",
      "晨起露风清，肃肃争自持。",
      "相对默无语，含羞畏人知。"
    ]
  },
  {
    "id": "2e89e420c8e4c67dadd88f1ca8b44a60",
    "title": "雨中观池荷",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "急雨过池荷，飞洒来纵横。",
      "光圆走青盘，的皪寒珠明。",
      "炫转势不定，积多忽自倾。",
      "浩然江湖思，蓬窗听秋声。"
    ]
  },
  {
    "id": "2e89e420c8e4c67de5fd871d6c3e9052",
    "title": "梧桐",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "猗猗梧桐树，前日繁花馥。",
      "西风不相饶，影疏不可暴。",
      "坐看一叶落，馀怀念群木。",
      "漫有千岁忧，流光如急毂。"
    ]
  },
  {
    "id": "2e89e420c8e4c67d249762a7b95b1b2f",
    "title": "种罂粟",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "前年阳亢骄，旱日赤如血。",
      "万里随羽书，挥鞭无留辙。",
      "炎毒乘我虚，两岁苦病暍。",
      "遇夏火气高，烦蒸不可活。",
      "饱闻食罂粟，能涤胃中热。",
      "问邻乞嘉种，欲往愧屑屑。",
      "适蒙故人惠，筠箧裹山叶。",
      "堂下开新畦，布艺自区别。",
      "经春甲未坼，边冷伤晚雪。",
      "清和气忽动，地面龟兆裂。",
      "含滋竞出土，新绿如短发。",
      "常虑蒿莠生，锄薙不敢阙。",
      "时雨近沾足，乘凌争秀发。",
      "开花如芙蕖，红白两妍洁。",
      "纷纷金蕊落，稍稍青莲结。",
      "玉粒渐满房，露下期采折。",
      "攻疾虽未知，适愿已自悦。",
      "呼童问山鼎，芳乳将可设。"
    ]
  },
  {
    "id": "2e89e420c8e4c67d9213c6fca649a584",
    "title": "梨",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "柿垂黄尚微，枣熟赤可剥。",
      "新梨接亦成，实大何磊落。",
      "累累如碧罂，器宇极恢廓。",
      "悬枝细恐折，植竹仰撑托。",
      "露下色渐变，逼霜味不酢。",
      "采摘置中筵，气压百果弱。",
      "忆昔壮少时，酒酣病痟作。",
      "取食不论数，甘寒胜发药。",
      "今嗟老且病，滋味意雕索。",
      "对之未能忘，欲探引复却。",
      "晴檐午景暄，尚或思咀嚼。",
      "齿朽啮亦难，把玩时自噱。"
    ]
  },
  {
    "id": "2e89e420c8e4c67d18883c589d87f406",
    "title": "慈恩寺枸杞",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "枸杞始甚微，短枝如棘生。",
      "今兹七十年，巨干何忻荣。",
      "偶以遗樵薪，遂有嘉树名。",
      "雨露养秋实，错落丹乳明。",
      "细蔓如牵牛，半枯犹络萦。",
      "晚叶已老硬，不堪芼吾羹。",
      "根大多灵异，岁久精气成。",
      "为取入刀圭，颓颠扫霜茎。"
    ]
  },
  {
    "id": "2e89e420c8e4c67d2210e001e4fa30a5",
    "title": "薙草",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "众草费薙锄，回首已荒翳。",
      "随处竞茀冗，苟生无远意。",
      "时亦吐柔蔓，牵引强附离。",
      "端居叹力寡，门庭愧芜秽。"
    ]
  },
  {
    "id": "2e89e420c8e4c67d5406a8b38e7e2e7d",
    "title": "放鱼",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "有客持巨鱼，造门前自陈。",
      "敢致子产馈，可待姜侯宾。",
      "野人不知薄，但愧心美芹。",
      "横盘五尺馀，飞光生目轮。",
      "高鬣丹砂尾，长须黄金鳞。",
      "倔强忽起立，意气如有神。",
      "口颊虽噞喁，哀诉何能伸。",
      "嗟哉自潜泳，胡遘网罟屯。",
      "使居江湖间，藏器养其身。",
      "得时感灵变，呼吸乘风云。",
      "奋迅弥宇宙，洗涤万物新。",
      "胡忍事一饭，遽使刀俎亲。",
      "无罪就死地，恻然伤吾仁。",
      "解之谢来客，放尔归通津。",
      "不期明珠报，相忘乃吾真。",
      "此去戒前祸，芳饵为祸因。",
      "送尔吾自往，世有郑校人。"
    ]
  },
  {
    "id": "2e89e420c8e4c67d7575d4f60bdfb1e8",
    "title": "种菜",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "同墙茅屋东，有地十亩馀。",
      "蒿蓬杂毒草，壅闇恶木俱。",
      "岁久人迹绝，乱穴狐虺居。",
      "今晨杖藜出，顾步良踌躇。",
      "默嗟咫尺间，荒秽侵吾庐。",
      "散米饭群仆，操具亟剪锄。",
      "攘剔先丛棘，斩伐多高樗。",
      "乘湿束故急，积供爨我厨。",
      "耕土如蒸面，治畦将种蔬。",
      "时雨近沾洽，膏脉涵如酥。",
      "问邻地所宜，嘉种愿乞诸。",
      "异有出戎夷，远或传蜀吴。",
      "根移甘或辛，色剖玄或朱。",
      "芜菁饭之半，布艺广数区。",
      "牙甲助芬味，琐细不可无。",
      "霜降百物肃，御冬必此须。",
      "居贫寡营办，亲宾间招呼。",
      "盘飧多造次，粗粝鲜毳腴。",
      "收藏资举箸，率野真腐儒。",
      "澹薄味可久，万钱非我图。",
      "樊迟请学圃，予今老为模。",
      "但愧公仪休，拔葵谢园夫。"
    ]
  },
  {
    "id": "2e89e420c8e4c67d099045f3966bb1fb",
    "title": "松明",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "亢龙泄流津，津融身自化。",
      "苍鳞困摧剥，古鬣渐雕谢。",
      "无地逃斧斤，岂愿耀深夜。",
      "万牛空回首，踌躇叹广厦。"
    ]
  },
  {
    "id": "2e89e420c8e4c67da833b4da88440d26",
    "title": "昼坐东轩忽十三蝴蝶颜色鲜碧飞舞近人移时方去纪之以诗",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "天上宝玉琴，星徽点瑟瑟。",
      "仙人手摩拂，变化通灵术。",
      "忽随琴声起，委蜕如蝉质。",
      "飞翔下绿云，风翅含寒碧。",
      "人间清昼长，游览喜自得。",
      "见我瓶中花，群游过帘额。",
      "高戏乱疏幌，低舞侵堕帻。",
      "却疑午梦酣，身是濠梁客。",
      "栩栩出虚庭，兴阑有归色。",
      "应闻调弦声，惊去欻无迹。"
    ]
  },
  {
    "id": "2e89e420c8e4c67da502714fe7865ad5",
    "title": "登蚕",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "林间叶半空，腹中丝欲生。",
      "已老意更急，食如风雨声。",
      "纬萧外周防，条枝中交萦。",
      "鼠雀尔无来，共愿十日晴。"
    ]
  },
  {
    "id": "2e89e420c8e4c67da502714f87679a85",
    "title": "登蚕",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "细细玄蚁浮，蠕蠕寸蠖伸。",
      "抱叶食嗫嗫，负彩斑彬彬。",
      "假息方委蜕，吐棼非谋身。",
      "万生尔甚微，趋死成其仁。"
    ]
  },
  {
    "id": "2e89e420c8e4c67d5278a5eeb2fb14f8",
    "title": "浴蚕",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "柳暖柔可结，川晴流放光。",
      "系柳浴晴川，簇簇古渡傍。",
      "春阳涵馀润，斓斑色青苍。",
      "衣被天壤周，卵化初微芒。"
    ]
  },
  {
    "id": "2e89e420c8e4c67d21ccaa9b46daedb8",
    "title": "原蚕",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "蚕马巨细殊，异物同精气。",
      "物生不两大，此衰彼所致。",
      "周人礼有禁，蚕为马之祟。",
      "织女天上明，多蚕今为利。"
    ]
  },
  {
    "id": "2e89e420c8e4c67d4e3359661ae34113",
    "title": "咏蝉",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "委蜕疏竹根，舒翼高梧枝。",
      "攀缘择阴翳，意求物弗知。",
      "清晓喜零露，晴昼弄凉飔。",
      "长吟不能休，自喜方得时。"
    ]
  },
  {
    "id": "2e89e420c8e4c67d4e33596683858237",
    "title": "咏蝉",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "转丸能升高，藏丸必穴深。",
      "么形感气变，默得幽憩心。",
      "遇冬潜厚地，应暑登高林。",
      "仙术尔何知，动静役阳阴。"
    ]
  },
  {
    "id": "2e89e420c8e4c67d4e335966a6bbe2ba",
    "title": "咏蝉",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "地僻小园静，群木阴交浮。",
      "蝉声忽入耳，物意飒惊秋。",
      "嘒嘒促徂暑，西风动萧飕。",
      "满林青青叶，渐有摇落愁。"
    ]
  },
  {
    "id": "2e89e420c8e4c67df2d34a3907039e7d",
    "title": "题载记",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "河鱼出龙门，云雷走平地。",
      "飞腾不上天，临流夜生子。",
      "生子子有神，怒风翻海水。",
      "长爪探阳乌，中原苦腥气。",
      "钳奴不耕作，扬鞭断其尾。",
      "黄犊养成斑，奔登邺城址。",
      "豹来抱虎儿，新棘多钩刺。",
      "洛阳金凤凰，飞入漳河底。",
      "东南寒日短，满地边尘起。"
    ]
  },
  {
    "id": "2e89e420c8e4c67d3cb69a7689d94d80",
    "title": "种松",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "移松自南山，昔种十三株。",
      "连岁苦久旱，十一已雕枯。",
      "两株偶得生，喻年未自如。",
      "近觉稍得地，翠柯渐扶疏。",
      "乘春抽芳心，岁长二尺馀。",
      "渐有干云势，轩昂出楸梧。",
      "对立耸奇姿，秀发动吾庐。",
      "纷纷视众木，雀鷇望凤雏。",
      "清风为我来，飘爽洒我裾。",
      "足为送老资，日待偃盖舒。",
      "予今亦已老，顾步良踌躇。",
      "想当千载后，黛色凌天衢。"
    ]
  },
  {
    "id": "2e89e420c8e4c67dcd263d0b2478acba",
    "title": "秋夜曲",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "玉刻麒麟烟缕直，生色屏风龟甲碧。",
      "青娥无声满空白，兔影西流转斜隙。",
      "仙人莲花殷叶开，当心吐光照愁魄。",
      "缦缨短后易水客，气动燕山骄子泣。",
      "挽下天河倚渴倾，昆仑流断无五色。",
      "铜匣新开北斗高，电光惊飞走空壁。",
      "鲸鱼斗死海水红，欃枪西出屯云黑。",
      "酒酣挥舞七星寒，金精圯下留素策。"
    ]
  },
  {
    "id": "2e89e420c8e4c67d8f662e84d9282d3e",
    "title": "出城",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "今日何日我心伤，出门下马走东冈。东冈路高人迹断，独立矫首望八荒。",
      "长空澹澹地莽莽，停云黯淡山凄苍。回薄浩劫何渺茫，冥默销沉寂无光。",
      "矜雄挟诈争强梁，百年在世如风狂。变化俯仰旋销亡，一丘已有万骨僵。",
      "旧骨未朽新骨藏，丘垄累累争相望。万事意欲一概量，赍志愤死世更长。",
      "九月穷秋天欲霜，悲风烈烈吹我裳。哀鸿求群鸣且翔，原野具腓草木黄。",
      "百川东驰但汤汤，安得曦车挂扶桑。高持北斗𣂏酒浆，美人对坐举瑶觞，与我笑歌忧弭忘。"
    ]
  },
  {
    "id": "2e89e420c8e4c67d9efa64490232aa20",
    "title": "流泉引",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "泉涓涓兮出重山，回抱山麓兮入于苍渊。流来孔多兮自溢于林间，出始一勺兮下合成川。",
      "塍有稻兮垄有黍，聚以时兮令以鼓。削高增卑兮酾渠络缕，人不爱力兮挥锸如雨。",
      "川流浚兮来无穷，泥五斗兮水一钟。旱暵则引兮淫潦则通，自今以往兮乐我良农。",
      "礼有经兮岁有蜡，羊豕盈牢兮农舞于社。椒香桂绿兮云车满野，敬谢有功兮宜奠于泉下。",
      "吾之将归兮星律回秋，告邦人兮导畎浍之常流。",
      "欲泉利之专兮先耘耨之不偷，无忘吾语兮若吾岁之来游。"
    ]
  },
  {
    "id": "2e89e420c8e4c67d4a9c1ab33bc76aff",
    "title": "惜花谣",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "摇摇墙头花，浅深争灼灼。容冶不自持，飘扬成轻薄。",
      "只知朝为春风开，不知暮为春风落。人心爱春见花喜，看花却嫌花结子。",
      "别愁常乱空中絮，年光付与东流水。今朝还是见花开，明日清阴满绿苔。",
      "寂寞流莺归去后，忍看落日上高台。"
    ]
  },
  {
    "id": "2e89e420c8e4c67daf24fdaab277882e",
    "title": "别鹤曲",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "碧海漫漫烟雾低，三山风惊别鹤飞。",
      "千年华表会能归，不及双乌乘夜栖。",
      "乌来相喜哑哑啼，寒月影移庭树枝。",
      "枝上营巢庭下食，追随应笑尘中客。",
      "人生聚散羡双乌，乌若别离头已白。",
      "光阴百岁共有几，空有相思泪如水。",
      "因君试写别鹤吟，拂弦欲动悲风起。"
    ]
  },
  {
    "id": "2e89e420c8e4c67de56c3e6031a7a5ba",
    "title": "湖水叹",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "岷山中断洮水来，分入西湖浸城址。",
      "一落城阴不复回，馀波日转皋兰尾。",
      "阴风凄冽寒气早，愁雾惨澹边思起。",
      "谁言秋水澹无情，默观意亦有悲喜。",
      "天轩地辟沧溟开，百川东奔如激矢。",
      "龟龙受职日夜趋，万折必东效臣子。",
      "发源本愿盈科进，筑防岂期因坎止。",
      "日升不及浴云龙，泥润空能养萑苇。",
      "停波寂寞虽无语，物情得失应如此。",
      "淮阴野外乞馀食，留侯圯下收堕履。",
      "当年或失龙准翁，冷落功名千古耻。",
      "我欲鸠工聚长锸，齐平决堤如决纸。",
      "直看惊湍万里潮，免嗟穷涸千山底。"
    ]
  },
  {
    "id": "2e89e420c8e4c67dee2e57a94d08e8a5",
    "title": "夔州旱",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "夔人耕山灰作土，散火满山龟卜雨。春日不知秋有饥，下种计粒手中数。",
      "七月八月旱天红，日脚散血龙似鼠。污邪瓯窭高下荒，草根木皮何甘苦。",
      "蛮商奸利乘人急，缘江转米贸儿女。己身死重别离轻，归州州南神有灵。",
      "归人刲羊求山神，驱风洒润应香火，飞点不到巫山村。",
      "巫山县南也伐鼓，不告归神告神女。江心黑气卷江流，雷车载鬼云中语。",
      "太守身作劝农官，子粒今朝多贷汝。春种须作三年计，上满隆原下水浒。",
      "他时更勉后来人，老去子孙无莽卤。"
    ]
  },
  {
    "id": "2e89e420c8e4c67d4c99e92109c5037e",
    "title": "兵馈行",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "调丁团甲差民兵，一路一十五万人。",
      "鸣金伐鼓别旗帜，持刀带甲如官军。",
      "儿妻牵衣父抱哭，泪出流泉血满身。",
      "前去不知路远近，刻日要渡黄河津。",
      "人负六斗兼蓑笠，米供两兵更自食。",
      "高卑日概给二升，六斗才可供十日。",
      "大军夜泊须择地，地非安行有程驿。",
      "更远不过三十里，或有攻围或鏖击。",
      "十日未便行十程，所负一空无可索。",
      "丁夫南运军北行，相去愈远不接迹。",
      "敌闻兵侵退散隐，狡算极深不可测。",
      "师老冻饿无斗心，精锐方出来战敌。",
      "古师远行不裹粮，因粮于敌吾必得。",
      "不知何人画此计，徒困生灵甚非策。",
      "但愿身在得还家，死生向前须努力。",
      "征人白骨浸河水，水声呜咽伤人耳。",
      "来时一十五万人，雕没经时存者几。",
      "运粮惧恐乏军兴，再符差点催馈军。",
      "比户追索丁口绝，县官不敢言无人。",
      "尽将妇妻作男子，数少更及羸老身。",
      "尪残病疾不堪役，室中长女将问亲。",
      "暴吏入门便驱去，脱尔恐为官怒嗔。",
      "纽麻缠腰袍印字，两胫束布头裹巾。",
      "冥冥东西不能辨，被驱不异犬豕群。",
      "到官未定已催发，哭声不出心酸辛。",
      "负米出门时相语，妻求见夫女见父。",
      "在家孤苦恨竛竮，军前死生或同处。",
      "冰雪皲瘃遍两脚，悬泪寻亲望沙漠。",
      "将军帐下鼓无声，妇人在军军气弱。",
      "星使奔问来几时，下令仓黄皆遣归。",
      "闻归南欲奔汉界，中途又为西贼窥。",
      "悽恻自叹生意促，不见父夫不得哭。",
      "一身去住两茫然，欲向南归却望北。"
    ]
  },
  {
    "id": "2e89e420c8e4c67d1529022ce794f91d",
    "title": "唐秘书省书目石刻",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "蓬莱高阁凌浮云，天上图书奎壁明。荣河温洛龟龙呈，鲁壁汲冢科斗行。",
      "森罗万目分纬经，大官供烹集群英。鲁鱼亥豕校雠精，垂签甲乙刻坚珉。",
      "怀素无量元崇名，唐兴百年人文成。大盗一炬甚秦坑，碑落人间如碎星，埋没草莽荆棘平。",
      "刊刻欲传千万龄，毁灭今与粪壤并。牧童敲击看火生，铿然清圆犹磬声。"
    ]
  },
  {
    "id": "2e89e420c8e4c67d31f78cefeb6a6565",
    "title": "玉泉寺",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "道人东立海上山，锡飞西落大江北。",
      "双屦还乘海云起，西过当阳驻山曲。",
      "倚岩引锡神泉涌，一道明虹出幽谷。",
      "兀然孤冥踞盘石，清夜鬼神礼白足。",
      "化城自化非人谋，七日焕然一何速。",
      "雄楼杰阁郁相望，拥路十里长松绿。",
      "鸣钟击鼓四百年，法席巍巍倾楚蜀。",
      "堂上提印云门孙，闻我足音下山麓。",
      "门衔大路久惯入，客馆萧萧荫寒竹。",
      "春茶自造始开尝，色味甘新气芬馥。",
      "更穷上方纵登览，峰嶂四环森万木。",
      "投老经过得少留，明发飞尘暗征毂。"
    ]
  },
  {
    "id": "2e89e420c8e4c67d68e11723b6038b14",
    "title": "过兴德寺",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "行雨忽过渐细微，冉冉傍马残云飞。",
      "乱溪争流经屡渡，近水短畦菘叶肥。",
      "跻攲到寺石磴滑，红叶拥门人迹稀。",
      "升堂坐定闻鱼鼓，亦传斋钵慰我饥。",
      "久阴忽开日色薄，初见竹影摇窗扉。",
      "开山宝塔真相在，瞻拜入炉香霏霏。",
      "塔前苍松尽手植，到今百尺森相围。",
      "登览未尽夜气冷，拂榻置枕舒寝衣。",
      "明星耿耿东方白，仆夫结束马已鞿。",
      "老僧送客有勤意，静境幸到何遽归。"
    ]
  },
  {
    "id": "2e89e420c8e4c67db54cdee2fd0b91c4",
    "title": "下元日朝谒回与李秉文冒雪过承天寺因题二诗于僧壁",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "北风吹空天欲破，急雪如筛塞空堕。",
      "焚香初自蕊宫归，投鞭来就僧庐坐。",
      "乾坤一色飞鸟绝，市井无声百贾饿。",
      "贫粟未给贫民啼，空屋漏穿不可过。"
    ]
  },
  {
    "id": "2e89e420c8e4c67db54cdee29070c0d7",
    "title": "下元日朝谒回与李秉文冒雪过承天寺因题二诗于僧壁",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "僧炉有令禁触火，袖手指直冻欲堕。",
      "瓶暖微闻蚯蚓鸣，客寒对作橐驼坐。",
      "叩钟击鱼呼众起，持钵分糜救晨饿。",
      "一参木佛古因缘，试举丹霞有何过。"
    ]
  },
  {
    "id": "2e89e420c8e4c67d8b04062420c1faa7",
    "title": "督运宿明堂川",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "督运晚宿明堂川，凿冰饮马沙冈窟。",
      "风沙正面立不得，骁骑轻兵忽驰突。",
      "密雪拥渡无定河，河带血流浸人骨。",
      "帐中令下星骑来，半夜促行更仓猝。"
    ]
  },
  {
    "id": "2e89e420c8e4c67d473a008b9f70da57",
    "title": "鲧庙",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "治水弗绩鲧当殛，逃入羽渊为黄能。",
      "韩山东北有荒庙，豕象冕服吁怪哉。",
      "乡社养牲禁畜豕，恐触神怒风雷灾。",
      "秦汉以来不读礼，祝尸鼎俎如优俳。",
      "魂魄久与魑魅杂，野妖阴怪凭草莱。",
      "高山南北二千里，谽豁凿断龙门开。",
      "昆仑长河走出海，神禹功大不可偕。",
      "后王书称嗣天子，永为万世严祠斋。",
      "为崇王像备冠舄，寝庑敞侈完倾摧。",
      "明饬有司正祀典，春秋致祭吾自来。"
    ]
  },
  {
    "id": "2e89e420c8e4c67de7157062da426921",
    "title": "过高平县",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "蚩尤食昴乘鬼车，韩国为窟秦为蛇。",
      "韩人畏蛇渡河走，杀气吹断邯山斜。",
      "秦鼓一击赵括死，四十万人坑黄沙。",
      "白日忽落天地黑，鸮衔碧火来人家。",
      "至今野土尽血色，古镞渍血生铜花。",
      "髑髅衔恨骨不朽，千岁开口生齿牙。",
      "秦怒垂涎急饥腹，孱赵轻搏婴其毒。",
      "折戟沉枪铁半消，洗磨赤璺曾封肉。",
      "冤气不绝起凄风，满眼山川无草木。",
      "昼阴夜惨少行人，愁雨荒烟闻鬼哭。",
      "秦兵扫荡六国尘，兵祸弗戢须焚身。",
      "博浪金椎击不死，亡秦终是韩国人。"
    ]
  },
  {
    "id": "2e89e420c8e4c67dad5d0e7d8909c77f",
    "title": "过澶州感事",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "孙村黄河决北流，北使年年过澶州。",
      "澶州两城战格尽，七十馀年废不修。",
      "昔岁契丹倾国起，欲投马棰渡河水。",
      "烽火夜夜照前殿，殿前群臣色如死。",
      "心忧社稷输至忠，殿上只有寇相公。",
      "默使敌计堕吾计，独屈黄屋亲临戎。",
      "敌惊溃奔虎北门，从此愿讲兄弟亲。",
      "平时危冠尽肉食，一旦仓猝方见人。"
    ]
  },
  {
    "id": "2e89e420c8e4c67dff14317cd80612c2",
    "title": "和游赵韩王园",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "剥剥啄啄初叩扃，主人立门双眼青。",
      "篮舆遽下屏徒御，脱帽解带风泠泠。",
      "倦思经时一日纵，乍离涸辙游沧溟。",
      "靓深曲折任吾向，度桥绕径足不停。",
      "芍药晚花犹泫露，樱桃满树垂繁星。",
      "万竹森严拥幢盖，苍松夭矫呼风霆。",
      "空叹春时不得到，枯香落蒂今飘零。",
      "徙倚历览意稍满，自具野饭追渌醽。",
      "却呼主人坐对酌，脯醢间错鱼虾腥。",
      "共叹羁缰鲜休暇，一饷聊尔消沉冥。",
      "病馀量隘不禁醉，骑马归舍犹未醒。",
      "解衣拂榻欲假寐，传呼有客来造庭。"
    ]
  },
  {
    "id": "2e89e420c8e4c67d6d782150a50f6915",
    "title": "蒲城道中",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "群虎锁颈鸡连群，弓刀后先路暗尘。",
      "劫钱杀人弃尸去，近山白昼无行人。",
      "格捕死斗血狼藉，解衣黄金犹在身。",
      "傍云纵恶坏官法，自来赴愬官中嗔。"
    ]
  },
  {
    "id": "2e89e420c8e4c67da87e823e67d9f1fd",
    "title": "伊川道中",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "溪流冰尽摇日光，夹岸弱柳千缕长。",
      "野鸟深藏但闻语，山花半开初有香。",
      "今朝伊川首西路，昔年潏水过南塘。",
      "安得春风生两腋，从教吹到故山傍。"
    ]
  },
  {
    "id": "2e89e420c8e4c67d95f1ca2801a5cf6f",
    "title": "过平泉铺",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "去家十日九有雨，林间怒鸠犹逐妇。",
      "村店泥深昼闭门，系马临河自炊黍。",
      "生桑烟重不供爨，粗粝如沙聊把箸。",
      "推盘急起却问程，黄昏更望山颠戍。"
    ]
  },
  {
    "id": "2e89e420c8e4c67d25be4ced1e25d007",
    "title": "题步生所居",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "君今移居涧水东，涧水暴涨侵近路。",
      "尽取涧石成垣墙，生凿岸柳作桥柱。",
      "结茅构屋十数间，取次面势分几处。",
      "看山看水督耕耨，随意自在不计步。",
      "到处或坐或偃息，尽有室庐庇风雨。",
      "土床竹簟虽草草，已足自适奉寒暑。",
      "窗下瓦榼漆生光，贳酒提携老无数。",
      "客来安更问谁何，漉鱼拾蟹共烹煮。",
      "青黄错杂出木盘，野蔌山蔬四时具。",
      "久厌轻动踏市尘，未尝开口论世故。",
      "究竟得意此最多，向老尤要知其趣。",
      "一生遇事皆任真，仰首高风继巢许。"
    ]
  },
  {
    "id": "2e89e420c8e4c67df0cf9463aff3fd61",
    "title": "和沈潜诚崔氏园九尾龟",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "天生神物非偶然，此龟不知今几年。",
      "世传一尾直百岁，计应生在晋魏前。",
      "长江不挂豫且网，得来佳处游林泉。",
      "穹然苍甲大如屋，欲负三山翔群仙。",
      "奇宫偶卦天地位，爻画夐出大易先。",
      "惟昔宁王重为宝，閟藏欲永万世传。",
      "今兹此宝世莫识，但爱金字毛绿鲜。",
      "仰视朝阳俯引气，一闭千息常绵绵。",
      "默然无言观物化，寿比彭篯犹更贤。",
      "阴阳灵变固莫测，时或轻举来巢莲。"
    ]
  },
  {
    "id": "2e89e420c8e4c67d4bee146d0a1ad190",
    "title": "督粮宿盐州东",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "怒风吹雪急鞭马，匪兕匪虎率旷野。",
      "护粮将军夜不来，敦然独宿在车下。",
      "夏人骄狃敢予侮，王师问罪在一举。",
      "半岁力尽竟无功，哀哀生人命如土。"
    ]
  },
  {
    "id": "2e89e420c8e4c67d982bb8d3555d7006",
    "title": "西洨晚归",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "今日雨晴云出溪，疏林荒僻色愀悽。",
      "杖藜出步洨水曲，白沙细草净无泥。",
      "渔人截流张巨网，击水惊鱼鱼更迷。",
      "儿童喜见鱼网重，得鱼贯柳毕提携。",
      "林竹翛翛久不到，夏笋迸篱生不齐。",
      "或蓑或笠荷尺棰，牛羊群过乔木西。",
      "野旷衣润露已下，回寻归径登故畦。",
      "吾茅遥见隐暝霭，到门邻舍鸡亦栖。"
    ]
  },
  {
    "id": "2e89e420c8e4c67d0c2f16c0a7495035",
    "title": "村步",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "东阡南陌常经过，腊破已觉春气和。",
      "出门仰视天宇静，暄暖自闻人语多。",
      "青青短麦遍原隰，耿耿残雪明陵阿。",
      "身闲心适欲追酒，惜无佳客来当歌。"
    ]
  },
  {
    "id": "2e89e420c8e4c67d1384efe0b9452f79",
    "title": "和李夷行游西溪醉归",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "轻舆共登大堤路，左手持螯不问数。",
      "风回惊怨落红飞，把酒临溪倚花树。",
      "杯中神物换凡骨，直欲呼云上天去。",
      "茂陵刘郎老更痴，夜守铜盘饮寒露。"
    ]
  },
  {
    "id": "2e89e420c8e4c67d0aaedae76ddd5d81",
    "title": "雪中观梅花",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "破萼江梅争初吐，汉宫妙香闻百步。",
      "耐寒蛱蝶何自来，绕花翩翩那忍去。",
      "幽芳不载蔚宗谱，绝俗韵高吾最许。",
      "直疑滕王百幅图，淡墨濡毫添老树。",
      "冷蕊疏枝整复斜，倚杖时时暗香度。",
      "惜无璧月悬中天，令渠交光映当户。",
      "莫作桓伊一笛风，要看冰姿娇挟曙。"
    ]
  },
  {
    "id": "2e89e420c8e4c67deab0b5c09288f9f0",
    "title": "种桃",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "西郊移桃园散植，东风一吹高数尺。",
      "开花满树乱蔫绵，结实压枝杂红碧。",
      "初年采摘不知几，三年花稀实少得。",
      "阴虫食根胶自流，今岁春馀愁寂历。",
      "须知花多必易朽，人间颜色安能久。",
      "寒松森严少媚妩，回视众木尔何有。",
      "不作群花十日红，欲献主人千岁寿。"
    ]
  },
  {
    "id": "2e89e420c8e4c67ddf40c074181abf80",
    "title": "李花",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "桃花争红色空深，李花浅白开自好。",
      "前日含青意涩缩，今晨碎玉乱高杪。",
      "暖风借助开更多，馀阴郁芘花还少。",
      "天晴不愁不烂漫，后花开时先已老。"
    ]
  },
  {
    "id": "2e89e420c8e4c67df6c6d1217713b6d7",
    "title": "牧童曲",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "牧童喜晴卧溪曲，群牛互斗残我竹。",
      "惊起旁行不肯来，闻呼却走如生鹿。",
      "园夫奋詈辱其翁，老翁操棰自驱逐。",
      "牛奔冲狂乱坏篱，补篱更剪溪边木。"
    ]
  },
  {
    "id": "2e89e420c8e4c67deb29ef5327b973d1",
    "title": "书饮客言",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "御史在前执法后，先生饮酒不濡口。脱巾露顶两脚赤，先生饮酒不论石。",
      "试问先生饮何如，举手指腹此谁测。东家闭门强偪仄，刻骨胶筋束形迹。",
      "一生寂寞养声光，谁肯回头顾枯魄。南邻矜夸尚驰骛，平明跨马朝天去。",
      "车从导骑如云屯，谤辱丘山盈后路。赐铜铸钱终饿死，深居巷内还逢虎。",
      "高天苍苍地茫茫，与君举首望八荒。人生优游本无事，自置冰炭毒肺肠。",
      "鹏飞鴳跃何高卑，菌短椿寿何彭殇。百年倏忽不再得，争夺纷纷世界仄。",
      "浑沌不凿人不死，但知饮酒志愿毕。东方明星高，西山江水流。",
      "明星却回江不断，与君常醉消白头。"
    ]
  },
  {
    "id": "2e89e420c8e4c67d5b98351f142aa7d1",
    "title": "温泉行",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "骊山鸿蒙凝白烟，山根阴火煮玉泉。",
      "阴灵炎炎燃礜石，石焰不灭何千年。",
      "珠阁缥缈飞凤来，素衣仙人坐高台。",
      "台前香引流水出，白玉莲花九叶开。",
      "泓渟分去浮轻碧，中有纯阳无限力。",
      "四时独不放春归，散向人间消百疾。",
      "琼树他年日月新，霓裳舞动蜀山尘。",
      "寒云怨锁遗宫冷，林叶岩花秋复春。",
      "灵泉有灵天降福，山神严呵不可触。",
      "祖龙心秽慢神天，毛发流腥身被毒。"
    ]
  },
  {
    "id": "2e89e420c8e4c67dd51873cffc8ac686",
    "title": "孤鹜",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "孤鹜何时失旧群，空郊迥立如长人。",
      "疾风拂地忽惊顾，欲起不起低昂频。",
      "辽东八月霜气早，万里旅飞来南宾。",
      "云间翩翩羽相接，沙上雍雍情更亲。",
      "空江误骇虚弦响，飘乱哀惊争爱身。",
      "仓皇离散意奔翥，形迹漂零心苦辛。",
      "拳曲悲鸣求遗穗，稻粱收尽原野贫。",
      "暮天萧条侣影过，侧头仰望空伤神。",
      "想能高鶱投别伴，思故未忍重求新。",
      "会向北归却相见，当看刷翮向前春。"
    ]
  },
  {
    "id": "2e89e420c8e4c67d30b0910d044e74b2",
    "title": "襄州大悲像",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "宝伽如来出海山，隐身自画如来像。",
      "三日开门孤鹤飞，满壁晬容现殊相。",
      "一首千臂眼在手，一一手执各异状。",
      "日月山岳星宿明，钟鼓磬铎琴筑响。",
      "矛戟戈剑利兵锋，瓶钵螺巾宝锡杖。",
      "左右上下满大千，应机妙用不可量。",
      "金光宛转遍沙界，亿万人天尽回向。",
      "昔闻如来发洪誓，慧目无边破诸妄。",
      "我今祝愿果初心，销灭含生多劫障。"
    ]
  },
  {
    "id": "2e89e420c8e4c67d8896c24a6bf8a37c",
    "title": "论交",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "市井苟喜毫厘亲，节义动以肝胆许。",
      "馀耳兆乱在交初，管鲍论财偶多与。",
      "情伪安能尽一言，是非必欲期千古。",
      "尼父已远不得复，梦寐恍惚与神遇。"
    ]
  },
  {
    "id": "2e89e420c8e4c67d27be7b7063e0b714",
    "title": "元日",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "元日拥户如盘蜗，门前轣辘多行车。",
      "拥门喧呼客投刺，惊风舞雪翻飞沙。",
      "幽室置火引就坐，持杯暖腹客气华。",
      "三杯油然众客去，庭树瑟缩蹲山鸦。"
    ]
  },
  {
    "id": "2e89e420c8e4c67dac9ff9e7d08759ca",
    "title": "上巳成季召会于西溪会上赋诗须多韵仍用故事或旧诗十事已上未终席而成违者浮以三大白罚者四人予与成季免焉",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "华林园中千金堤，铜龙吐水天泉池。",
      "八公山下刘安台，城郭周围杂花开。",
      "流金宝剑为秦出，彩鹢羽觞浮洛来。",
      "著处祓除务是日，西关千人万人出。",
      "修修美竹带林高，激湍远照崇山碧。",
      "主人济南旧词伯，芸阁铅丹事书册。",
      "载酒展席俯长流，一饭未尝留俗客。",
      "拂地低回舞袖翻，箫管哀吟动魂魄。",
      "天晴初暖云自娇，风柔徐动花无力。",
      "气酣倾倒不自惜，屡顾空尊有愁色。",
      "岂学飞蚊一饷乐，论文清心听鸣镝。",
      "诗坛誓众军令严，立表下漏不容刻。",
      "神意惨淡諠谑寂，叠简摇毫辞举白。",
      "欲徵故事入新语，挚虞追叹惭束皙。",
      "山阴衣冠交履舄，千载风流传不息。",
      "茧纸墨妙龙凤飞，远近家鸡皆敛翼。",
      "明年此会恐难得，俯仰之间已陈迹。",
      "来者兴叹感斯文，后之视今今视昔。"
    ]
  },
  {
    "id": "2e89e420c8e4c67d6314fe46939457ca",
    "title": "夏旱",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "浮云蔽空旱日炽，日酷烧云云散裂。",
      "云怒漏穿未肯去，日光迸射千道血。",
      "蔽天顽狠斗不歇，天工默默无与决。",
      "乘时争胜更苦热，鱼龙戢戢愁海竭。"
    ]
  },
  {
    "id": "2e89e420c8e4c67d19525fe52a9a1a5f",
    "title": "七夕和韵",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "东方牵牛西织女，饮犊弄机隔河渚。",
      "西风忽起怨夜长，相望盈盈不得语。",
      "走投上帝贷金钱，五云飞来结香軿。",
      "曳裾拂露天榆冷，照影回身桂叶偏。",
      "银潢七月秋浪高，黄昏欲渡未成桥。",
      "却向人间借乌鹊，衔石欲半河已落。",
      "碧雾为帐霞为裳，绛节欲尽两旗张。",
      "灿然一星中耀芒，前瞻汉曲喜色长。",
      "飙轮俨雅灵龙翔，相迎交赠双明珰。",
      "临席举袖开雕扇，故人有似新相见。",
      "共持深愿祝天工，海底乌沉参不转。",
      "世间共传牛女喜，绮楼百尺排空起。",
      "垂绥插竹动云阴，玉豆珠盘罗餈饵。",
      "壶开绿酒净于空，秋满虚庭气如水。",
      "儿童不眠看星会，白光奕奕摇飞旆。",
      "整衣低首祝深心，未祝焚香先再拜。",
      "曈眬晓动斗车移，小雨班班怨别离。",
      "天上还应分凤轸，人间又喜见蛛丝。",
      "空堂野老头如雪，不解祈巧但祈拙。"
    ]
  },
  {
    "id": "2e89e420c8e4c67de531fce040b65a41",
    "title": "重阳日独居洨水君俞出游杜曲惠诗酬以来韵",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "众人有钱竞沽酒，嗟我独醒坐搔首。",
      "荒径蓬蒿深映门，茅舍三间傍疏柳。",
      "南山奔腾呼欲来，云散山容一笑开。",
      "何似齐山江上客，菊花须插满头回。"
    ]
  },
  {
    "id": "2e89e420c8e4c67d1ac2206e87e02c68",
    "title": "和李教授摅游溪阻风",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "去年春尽送春归，溪边曾与春风期。",
      "共期今岁春风到，却话去年相别时。",
      "二月天回斗杓转，沙际春风犹未知。",
      "咄咄向空但书怪，常有孤愁来两眉。",
      "南巷佳人佩兰客，去年把叶同题诗。",
      "能传芳信慰枯槁，问我溪边来何迟。",
      "明发招邀出城去，欲傍垂杨举酒卮。",
      "盲飙东来忽作恶，掀簸地轴摇天维。",
      "坐客隔手不相见，缩颈尽如藏壳龟。",
      "昏沙欲定日更黑，浩浩崩奔阴云垂。",
      "苍茫催人雨势急，促辔竞路争先驰。",
      "归途邂逅过萧寺，投鞭思弈云房棋。",
      "道人呼童拂广榻，笑我尘土两目眵。",
      "漫展纹楸第袖手，瞑依团蒲神意疲。",
      "朝来共寻一饷乐，龃龉似为神物欺。",
      "况乎人生百年间，世事万里多崄巇。",
      "纷纷智巧日夜斗，一身浪苦宁非痴。",
      "试向道人问实相，指我自求无言师。"
    ]
  },
  {
    "id": "2e89e420c8e4c67dd40e1563aa8172ef",
    "title": "和朱公掞祷雨五龙庙",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "太师占岁验律管，气来姑洗声犹短。",
      "野人告病三月馀，公堂严斋五日满。",
      "相招祷雨陟南山，出城鞭马追飞伞。",
      "林鸠怒鸣竞逐妇，穴蚁移居自衔卵。",
      "迎路商羊舞若飞，随车少女风不断。",
      "阴升阳交兆已见，神意感通知悯旱。",
      "焚香沥酒洒枯地，草根清流忽盈碗。",
      "兹事旧传或未信，诚祷灵答知非诞。",
      "祠亭丰碑高突兀，岁纪神䴥魏所纂。",
      "道武开国始南征，矫首据鞍思胜算。",
      "云间仰见黑龙来，翔戏下山五为伴。",
      "考卜推为受命符，将拜帝休先沐浣。",
      "前瞻雷电塞空山，筑宫岧峣敢辞懒。",
      "鬼神填委焕丹青，草木森严无冗散。",
      "登山层级绕岩峦，趣门一径极平坦。",
      "箫鼓于今几百年，旸雨无愆雩禜罕。",
      "今朝霢霂千里苏，太守忧民罄诚款。",
      "四郊宿麦远青青，土膏脉润天已暖。",
      "明朝牲币躬修报，岂惮陟降步巘窾。",
      "鲁无禾麦书春秋，须知民事不可缓。"
    ]
  },
  {
    "id": "2e89e420c8e4c67d040ae8345f73a17f",
    "title": "依韵酬朱公掞给事",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "沧溟酌蠡天窥管，龟兆何长筮何短。",
      "什百倍蓰情不齐，斛龠釜钟难概满。",
      "东西地缺如断玦，西北天倾犹倚伞。",
      "山䍽何由蔚豹班，荆鸡岂解伏鹄卵。",
      "虽许驽骀可累驰，所贵镆铘能立断。",
      "东陵瓜地久已荒，南山豆苗岁常旱。",
      "日随群影尘满衣，愧窃太仓米盈碗。",
      "默嗟世事意难期，却怪古书语多诞。",
      "往来迅景急川流，怅惘无闻归鬼纂。",
      "今年短发飒惊秋，馀日骎骎岂容算。",
      "逸骥空勤足未舒，寒灯静吊影为伴。",
      "数朝忽喜挹高风，烦心执热逢清浣。",
      "仰观眉睫意可见，巳许交臂心无懒。",
      "飘零铩翮感鸾悲，绳墨呈材愧樗散。",
      "须思汲古得修绠，却步归愚识夷坦。",
      "惟君早岁叹淹回，白雪调高和宜罕。",
      "谏垣密疏稿常焚，琐闼旧风笔不款。",
      "云间遽与鸳鹭分，邑里新歌襦裤暖。",
      "与我晤语若合契，锄去陵谷无隙窾。",
      "因君相见慰蹉跎，再激平生嗟已缓。"
    ]
  },
  {
    "id": "2e89e420c8e4c67d50ed1a4a944c8ccd",
    "title": "酬邢先生叠前韵",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "道人海南游五管，野服褷缡鹤羽短。",
      "飞符分药济炎州，阴功早约三千满。",
      "细葺柔蔓作重茵，密缀圆荷为翠伞。",
      "丹回七返已成珠，宝养三田如抱卵。",
      "一身天畔若云浮，万事世间皆刃断。",
      "行山书篆虎逃穴，临水呼风龙救旱。",
      "弄琴得趣或忘弦，遇酒无辞任倾碗。",
      "试持旧说叩真诠，深笑浮言多诡诞。",
      "须知至道甚无烦，岂若俗书务集纂。",
      "向走天下四十年，利口妄谈何可算。",
      "引枝逐叶尽无根，神与形离不相伴。",
      "超然自得方自知，天下一新如澡浣。",
      "生平闻风已默契，今者相从敢纵懒。",
      "事来酬酢外须应，心不将迎意自散。",
      "喜予双眼烂荧荧，知予灵台常坦坦。",
      "宝身好事求虽多，诚言出口识还罕。",
      "赤水遗珠若为求，五云瑶阙何时款。",
      "凌空未便御风行，跨马先觉双镫暖。",
      "轮扁运斤弃绳墨，庖丁解牛游綮窾。",
      "太清吾祖遗真风，欲逐青牛愧驽缓。"
    ]
  },
  {
    "id": "2e89e420c8e4c67da095b7b5b4221b2f",
    "title": "按视沙苑",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "南濒清渭北洛水，寒沙东西横百里。",
      "中条太华塞秦关，众川无归皆潴此。",
      "地维忽断两山高，帝罚罔功五丁死。",
      "波飞浪激走东溟，积雪回汀拥都鄙。",
      "坡陀起伏接城门，荐草甘泉国马屯。",
      "云昏雾暗天驷下，星宫夜失房宿尊。",
      "骅骝骐骥种各有，一一六印官字存。",
      "开元籍马七十万，监苑旧政宜讨论。",
      "过都历块汗流血，朝刷幽并暮楚越。",
      "天边不从銮辂行，岁久空老狐貆窟。",
      "去年驹生风雨腥，戴角肉鬣自有鳞。",
      "厩人见怪弃于野，腾入渭水方知神。"
    ]
  },
  {
    "id": "2e89e420c8e4c67de8bf172bef19b0b4",
    "title": "送人赴雅州任",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "去年送君走边州，今年送君入蜀道。",
      "上官南北不自知，风卷孤云离海峤。",
      "场屋争飞二十年，垂翼空归叹潦倒。",
      "绿衣晚出外家来，一命初忻慰枯槁。",
      "忆昨当途数论荐，谓君逸足须腾趠。",
      "故为羁絷尚淹蟠，区区课额量登耗。",
      "辞尊有义不辞卑，屈身斗禄贫亲老。",
      "蒙峰正在岷山西，新月残时行始到。",
      "连江地暖春无雪，天际春来气常早。",
      "君今此去春已尽，江山绿满花枝少。",
      "人生离别难为情，莫恋异乡风景好。",
      "杜鹃忽傍耳边啼，回首秦川泪斑草。"
    ]
  },
  {
    "id": "2e89e420c8e4c67d5f7c3a7208836e2a",
    "title": "晋州会上送卫伯绍休官南归",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "叔宝风流喜高简，非意相干以理遣。",
      "胜日一言能造微，众许冲情去人远。",
      "斑斑气韵见诸孙，秋水神清惊俗眼。",
      "追风逸骥自龙来，照夜灵珠须海产。",
      "结发读书弃人事，南上衡庐宿云巘。",
      "穷源欲探昆仑深，导河犹恨积石浅。",
      "十年业白出石壁，错落青钱宜万选。",
      "长衢骧首向云嘶，千里霜蹄思一展。",
      "辛勤久未脱羁衔，蹀足蚁封嗟踠踠。",
      "去冬怀绶到并州，投鞭三月春风满。",
      "溪边行听踏踏歌，草露忽惊人世短。",
      "地下枯骨不沽名，便弃华簪独恨晚。",
      "寻山高顶白纶巾，寄食但乞青精饭。",
      "醮坛龙虎夜星寒，海峤云霞春洞暖。",
      "忆昔相逢洛水桥，偶来促坐襄陵宴。",
      "半生契阔一日逢，互叹参差不相见。",
      "新鬓早惊蒲柳衰，旧事重论风雨散。",
      "我今渐叹暮骎骎，长卿多病嵇康懒。",
      "肯强尘沙立暝途，逆流理楫厌牵挽。",
      "待君植杖武夷山，南去寻君任双趼。"
    ]
  },
  {
    "id": "2e89e420c8e4c67db262e4f353cad724",
    "title": "赵㠓惠二诗酬以来韵",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "广汉诸孙用心苦，亹亹妍谭殊可数。",
      "江南春意满芳洲，长袭幽香佩兰杜。",
      "世缘嚼蜡久无情，喜闻叔起有新声。",
      "著书半百悬罄久，蹑屩一日双璧明。",
      "顾予画脂已心朽，看君著鞭方力生。",
      "他时负云纵六翮，上抟扶摇游太清。"
    ]
  },
  {
    "id": "2e89e420c8e4c67decdde3583dfa186c",
    "title": "戏酬杨次公",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "法云说法元非法，六月洪炉舞飞雪。",
      "宝香一瓣下天来，须弥座上金光发。",
      "三界风雨动雷音，八部人天归象设。",
      "昔年关西旧夫子，今日淮南大檀越。",
      "扬眉师利倾千偈，隐几维摩无一说。",
      "试开门户立家风，顿超初地无生灭。",
      "百川万折必朝宗，东南到海无分别。",
      "紫陌红尘拂面来，铁壁不容通水泄。",
      "众形毕现明镜静，浮云飞盖秋空澈。",
      "眼见亿万归弹指，境落毫厘差永劫。",
      "野犴不是师子儿，磨了觜头三尺铁。",
      "全湖巨浸一浮沤，结果开花今几叶。",
      "昔人卷帘仰天笑，得道固应由慧业。",
      "一言可尽千语迷，不如静看水中月。"
    ]
  },
  {
    "id": "2e89e420c8e4c67da44618385f917124",
    "title": "答郎涣",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "萧生陆沉自信笃，白首抱关羞碌碌。",
      "尔期速售耻干时，行为徒涉惭濡足。",
      "鸿飞冥冥凌高秋，南来亦有稻粱谋。",
      "无言尽恋江湖乐，未肯相随腐鼠求。"
    ]
  },
  {
    "id": "2e89e420c8e4c67d5c5d91ee864ef6c3",
    "title": "依韵戏答胡沙汲",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "去年闻君到漳浦，庭树鹊鸣帘燕舞。",
      "今年闻君入战场，眉间黄气如蒸雾。",
      "风霜往回太行道，空解寄声托飞鸟。",
      "南城百里不著鞭，轻逐归云高缥缈。",
      "知君苦吟尚如旧，他日相逢更惊瘦。",
      "明年射策对明光，曾听人歌扊扅否。"
    ]
  },
  {
    "id": "2e89e420c8e4c67d3267367e7ba924f4",
    "title": "依韵答胡直孺",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "东蒙野老工何拙，刻楮三年不成叶。",
      "迂途独往自名愚，举足常嫌投险捷。",
      "忽然开口向时人，机士笑惊多脱颊。",
      "半生长饿首慵回，厌见糟醨能腐胁。",
      "惟与孤云静往还，胎仙戏舞琴三叠。",
      "江南墨客貌虽癯，战胜当前轻勇侠。",
      "润身不贮世间珍，别有骊珠光满箧。",
      "北游一见潜魄动，双目烂烂岩光晔。",
      "新诗几幅起秋风，使我静观但嚅嗫。",
      "相逢便欲苦死留，恐跨飞鲸动归鬣。"
    ]
  },
  {
    "id": "2e89e420c8e4c67d00e50b8cfb978055",
    "title": "答李师载",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "早岁贤关初闯首，五色长虹出君手。",
      "孤坐傲兀若老罴，满场输伏甘居后。",
      "巨榜清晓揭宫墙，名姓喧传天下口。",
      "天子未见已先知，云路风生看驰骤。",
      "一官才得坠惊波，颠顿冲风嗟莫救。",
      "冥冥阴祸鬼发机，罗网恢恢疏不漏。",
      "幽囚束缚落空山，蝉腹龟肠饿荒薮。",
      "黄雏乳鷇飞刺天，病翼伤垂自看丑。",
      "男儿性命绝可怜，万事填臆难出口。",
      "天高地远无消息，日月回环岁闰九。",
      "情之所钟正在我，几度寄音藏客袖。",
      "辟书抆拭召从军，寒出绨袍怜范叟。",
      "孤童匹马渡盟津，白发青衫亦何有。",
      "相逢握手话契阔，怀昔感今嗟叹久。",
      "巨干坚姿老不衰，霜雪苍松性依旧。",
      "骐骥不合驾鼓车，镆铘郁郁犹冲斗。",
      "惟君与我同襟期，为君扫榻开东牖。",
      "相对惆怅怀抱恶，聊且拨置共尊酒。",
      "天地氤氲何事无，白云须臾变苍狗。",
      "冥心委顺观我生，任有垂杨生左肘。"
    ]
  },
  {
    "id": "2e89e420c8e4c67d3f62663ec013727e",
    "title": "依来韵答谢教授敞还鄙稿语",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "老便收气自暖腹，厌见先浆动人目。",
      "乘间萦思似秋虫，终日牵丝不成幅。",
      "广文嗜好背时利，妙律开云发孤竹。",
      "已惊垂蚓得鲸归，更愧并貂持狗续。",
      "可嗟按剑夜投珠，何异剖岩朝泣玉。",
      "昨宵月暗风凄凄，灯阴神物来听读。"
    ]
  },
  {
    "id": "2e89e420c8e4c67de54c2597f7219111",
    "title": "调李教授",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "君不见屈平放逐南辞楚，憔悴行吟群江浦。一闻鼓枻笑独醒，搔首低回愧渔父。",
      "又不见渊明彭泽投簪缨，退隐衡门依五柳。凝尘满匣不鸣弦，头上接䍦亲漉酒。",
      "尔后寥寥几百年，醉乡途路隔云烟。空看青鉴悲毛发，不向芳尊问圣贤。",
      "天边酒星叹寂寞，太白相逢发嘲谑。悲风苦雾动星愁，欲恼寒蟾对杯酌。",
      "舞袖低回双鹢退，曾忆婆娑拂仙桂。云间月下两茫然，牢落江山无胜气。",
      "星星今古梦中身，巧力争求身后名。卫鹤莫矜轩冕贵，鲁鶋曾见鼓钟惊。",
      "园林昨夜春风满，待得花开春已半。流莺才怨晓红飞，布谷已催秋种晚。",
      "藻间养子碧鱼肥，石上拳牙紫蕨齐。柳下惊逢金騕袅，花深闻唱白铜鞮。",
      "须知向眼光阴好，忍困饥肠守枯槁。明年虽见旧花开，却恐花枝笑人老。",
      "终南紫翠倚天高，渭水东流入海潮。水去不回山不改，茫茫曾历几昏朝。",
      "君看旷达是刘伶，宠辱冥心过一生。枕曲漱醪方自得，任从耳畔发雷霆。"
    ]
  },
  {
    "id": "2e89e420c8e4c67d0e40c588d5a8b366",
    "title": "戏谢漕食豆粥",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "石泉清甘出山麓，瓦釜贮泉烹豆粥。太行苦雾朝塞门，相与持杯暖寒腹。",
      "集仙学士著绣衣，瑞节前驱光照玉。入境风生三十州，高廪临边溢红粟。",
      "公台深静兵卫严，部吏趋承冠履肃。剪毛胡羊小耳肥，列瓮酿香浮蚁绿。",
      "尽嫌豪侈彻丰俎，坐刻黳煤温冻足。拥炉招客学僧禅，争听敲鱼醒睡目。",
      "太师论诗歌蟋蟀，千载遗音流晋曲。何曾方丈裂饼多，武子琉璃蒸乳熟。",
      "只知齿颊快芳膻，岂料年龄愁嗜欲。但能举钵厌饥肠，便觉古风亲土俗。",
      "君不见锦帐匝地石季伦，又不见冰澌渡河刘文叔。",
      "灶间燎湿困滹沱，席上争先出金谷。岂惟暂饱济艰难，犹贵速成胜珠玉。",
      "昔人不愿五侯鲭，今我何知九鼎肉。杜陵春晚把锄归，常喜朝盘堆苜蓿。",
      "莫嗟粗粝百年飧，且免祸盈鬼瞰屋。"
    ]
  },
  {
    "id": "2e89e420c8e4c67dfa3d6ba8d7e92ef4",
    "title": "题谢子高易义",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "东风吹园未曾出，隐几潜心读大易。",
      "低头不知客入门，但见开编时点笔。",
      "天开地辟日月明，四时变化万物成。",
      "伏羲画卦混沌死，纷纷智巧雕元精。"
    ]
  },
  {
    "id": "2e89e420c8e4c67d0be571132be450f7",
    "title": "梁山",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "梁山苍苍寒日低，武皇昔年留羽旗。",
      "层宫突兀天上出，举手欲引仙人衣。",
      "仙人不来怨空老，索莫时从东海归。",
      "铜盘千里渡漳水，茂陵草荒秋萤飞。"
    ]
  },
  {
    "id": "2e89e420c8e4c67d9d184b9ce220e629",
    "title": "野蚕",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "野蚕缘桑自成茧，群儿采茧残桑枝。",
      "明年家蚕黑蚁出，田中桑死蚕忍饥。",
      "野茧更采不满筥，家蚁岁生无尽时。",
      "翁乎驱儿无残桑，叶长蚕成长有丝。"
    ]
  },
  {
    "id": "2e89e420c8e4c67d776fb3d968f09930",
    "title": "酬悯长老退院作",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "掣电机锋不容拟，已逐惊飙落千里。",
      "人生万事孰为大，世上百年能有几。",
      "馀蔬残肉岂能饱，包束乾坤归一指。",
      "今朝斋钵挂空墙，山前山后松风起。"
    ]
  },
  {
    "id": "2e89e420c8e4c67dc052afebc442be50",
    "title": "山寺禅者",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "败屋数间丛万笴，虎豹到庭门下锁。",
      "自种石田一饭足，与语略能言璨可。",
      "天昏霏霏小雪堕，拾薪吹炉劝亲火。",
      "叶藏巨栗大如拳，拨灰炮栗来馈我。"
    ]
  },
  {
    "id": "2e89e420c8e4c67d7309457850e42231",
    "title": "大江",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "西南水会大江出，万里奔激瞿塘开。",
      "神宫龙府云雾暗，涡转峡盘天地回。",
      "岷山发源四渎长，庐峰白浪九道来。",
      "刳舟济涉万世赖，积金覆舟吁可哀。"
    ]
  },
  {
    "id": "2e89e420c8e4c67dc2e65178f6ed0e22",
    "title": "乐章五曲",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "南山深，云冥冥。苍松长，寒枫阴。紫檀椒堂白玉庭，千年桂树落子青。",
      "吉日矣辰良，浴兰兮佩芳。穆将愉兮神君，沛荃旗而来翔。",
      "青霓叩额通绿章，鸿龙开门宫中香。望君御兮前渚，再拜兮起舞。",
      "时不可兮再得，聊徜徉而容与。"
    ]
  },
  {
    "id": "2e89e420c8e4c67dc2e651784493bc8b",
    "title": "乐章五曲",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "海日上天破苦雾，散香酾酒巫进舞，神在琵琶弦上语。",
      "载鸾旗，伐鼍鼓，驱丰隆，笑玉女，小雨班班点飞土。",
      "驾文螭兮张翠羽，兰为旌兮桂为斧。神车出兮青山空，留应龙兮守山宫。",
      "古烟苍苍封寒松，流水溅溅山重重。促前导兮走轻雷，驻清驭兮云低回。",
      "石坛漠漠风帏开，乡人奠拜神君来。"
    ]
  },
  {
    "id": "2e89e420c8e4c67dc2e65178f7bb9fc9",
    "title": "乐章五曲",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "雾光散兮曈曈，蘪芜青兮椒红。石上菖蒲生紫茸，曲屿蘋长丝影重。",
      "雉鷕鷕兮鹿伎伎，圆鳞金光出寒水。碧鼎收香养云子，三脊白茅断为委。",
      "平壶玉酒清于空，开壶芳新破晓风。罍前洗爵奠当中，海南沉水烟蒙蒙。",
      "人有诚，神有灵，幽明通，荐芳馨。"
    ]
  },
  {
    "id": "2e89e420c8e4c67dc2e651784d571992",
    "title": "乐章五曲",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "刻花圆楹青玉趺，高堂䡾䡾云锦舒。两阶纳陛先登巫，近前神喜巫歌呼。",
      "扬桴兮拊鼓，金鸣兮竹语。长丝哀怨雁移步，堂上声歌堂下舞。",
      "工祝濯柳洒庭户，神君功多人有主。风清气微散时雨，上无螟蛉下无鼠。",
      "川满粳兮陆满黍，少妇窗间弄机杼。乡人相劝醉场圃，敬拜神君芘吾土。"
    ]
  },
  {
    "id": "2e89e420c8e4c67dc2e6517825dbbf9d",
    "title": "乐章五曲",
    "authorName": "李复",
    "authorId": "2e89e420c8e4c67dd1457b72d1457b72",
    "dynasty": "宋",
    "content": [
      "鼓急兮收舞影，火销兮膏烬冷。乡人出门女巫醉，日下西山起阴暝。",
      "荇叶光，青幡长。坛前旗影动回风，飞电忽转雷隆隆。",
      "玉剑莲花碧珠佩，喜云低来有酒气。浮空皓皓从归辔，千骑无声去如水。",
      "龙车兽鬼不踏尘，迅霆一击开山门。神兮神兮爱吾人，千年置社乐神君。"
    ]
  },
  {
    "id": "2e89e420c8e523348241367f2a1071f4",
    "title": "澹山岩其一",
    "authorName": "张昭远",
    "authorId": "2e89e420c8e52334d1457b72d1457b72",
    "dynasty": "宋",
    "content": [
      "试将□恳种青霄，遂话田畴万里焦。",
      "不是湫龙解兴雨，元来滴滴是心苗。"
    ]
  },
  {
    "id": "2e89e420c8e52334b1cf18c7f901c702",
    "title": "喜雨诗",
    "authorName": "张昭远",
    "authorId": "2e89e420c8e52334d1457b72d1457b72",
    "dynasty": "宋",
    "content": [
      "试将丹恳□青霄，还话田畴万里焦。",
      "不是湫龙解兴雨，元来滴滴自心苗。"
    ]
  },
  {
    "id": "2e89e420c8e52334b1cf18c752229fbf",
    "title": "喜雨诗",
    "authorName": "张昭远",
    "authorId": "2e89e420c8e52334d1457b72d1457b72",
    "dynasty": "宋",
    "content": [
      "祷旱何妨抵死求，分明在处有神湫。",
      "只消一念精诚格，立使风雷布九州。"
    ]
  },
  {
    "id": "2e89e420c8e52334b1cf18c7718429fc",
    "title": "喜雨诗",
    "authorName": "张昭远",
    "authorId": "2e89e420c8e52334d1457b72d1457b72",
    "dynasty": "宋",
    "content": [
      "幽谷从来分外清，那堪雨过月华新。",
      "行将高谢浮名事，卜筑岩旁效子真。"
    ]
  },
  {
    "id": "2e89e420c8f1a237007ade04b0b69cfb",
    "title": "喜晴放海棠",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "春日海棠早，媚云开远岚。",
      "醉容犹未足，睡态已微酣。",
      "嫩绿千枝衬，殷红一点含。",
      "东君真有助，落笔为渠谈。"
    ]
  },
  {
    "id": "2e89e420c8f1a2377112d9ed484d396d",
    "title": "常通判惠虞美人花亦名双鱼儿花",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "好景无穷巷，名园有异姿。",
      "春今十分好，花又一番奇。",
      "比目红绡结，双鱼碧玉枝。",
      "孤窗还遣伴，空忆美人词。"
    ]
  },
  {
    "id": "2e89e420c8f1a237b063f31c214897a3",
    "title": "盆池荷花",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "根向盆池束，华敷菡萏丛。",
      "细擎深院宇，低袅半窗风。",
      "蘸水凝绡翠，当轩试脸红。",
      "化工虽力浅，犹折小莲蓬。"
    ]
  },
  {
    "id": "2e89e420c8f1a2371ad9d1335a0eac22",
    "title": "石上玉簪花",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "根啮棱棱石，香衔寸寸心。",
      "误人猜落蕊，眩眼拾遗簪。",
      "掬水滋繁种，柔枝倚短岑。",
      "清姿浮玉润，不受暗尘侵。"
    ]
  },
  {
    "id": "2e89e420c8f1a237986ade7e9f2a603a",
    "title": "植花于假山",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "岩石棱棱巧，盆池浅浅开。",
      "空山初幻化，方丈小飞来。",
      "屈曲清泉溜，参差细草栽。",
      "只今山在眼，着眼便徘徊。"
    ]
  },
  {
    "id": "2e89e420c8f1a237a9cf71a9eb0bd8c1",
    "title": "石上水蕉",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "傍石根斜缀，澄波叶半舒。",
      "气涵流水润，冷彻内心虚。",
      "带月轩窗外，凝蓝雨露馀。",
      "凭将摩诘画，雪里细寻渠。"
    ]
  },
  {
    "id": "2e89e420c8f1a2377172d8f503863c95",
    "title": "和林子长种菰韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "城郭千林静，菰蒲二顷宜。",
      "移根元不费，殖利已先知。",
      "仅脱黄泥贱，相从白玉炊。",
      "平生惯藜藿，于此羡耘耔。"
    ]
  },
  {
    "id": "2e89e420c8f1a237f9504c8c9593b507",
    "title": "屋后植竹",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "稳袖三年手，新锄十丈园。",
      "傍山移早筀，扫径斸孤根。",
      "琐碎梢头影，凄凉竹外村。",
      "可人风月地，头角见龙孙。"
    ]
  },
  {
    "id": "2e89e420c8f1a23717b5c855ce8d42c6",
    "title": "丹桂",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "月窟分仙种，人间识此花。",
      "十分晴殢酒，一抹晚呈霞。",
      "晓镜匀丹脸，香肌挹绛纱。",
      "相看秋色净，独映夕阳斜。"
    ]
  },
  {
    "id": "2e89e420c8f1a237bf99ebbee379485f",
    "title": "水竹",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "拳石环清泚，龙须细屈蟠。",
      "两峰低峍崒，一簇小琅玕。",
      "密叶风前影，疏枝水底寒。",
      "相从此君尔，着意问平安。"
    ]
  },
  {
    "id": "2e89e420c8f1a237be4b46919c89f320",
    "title": "杨梅",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "酒著圆腮重，珠联细叶芳。",
      "绛纱笼蜜颗，朱粉皱新妆。",
      "色渍桑间椹，甘传荔子浆。",
      "轻酸认梅种，草木有他杨。"
    ]
  },
  {
    "id": "2e89e420c8f1a237a93038814db960ac",
    "title": "莫子章惠蒲萄",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "惯病宜秋早，分甘荷岁寒。",
      "骊珠初压架，马乳又堆盘。",
      "酒美夸重醒，书成欠百端。",
      "不须烦广利，移种眩长安。"
    ]
  },
  {
    "id": "2e89e420c8f1a23724a061ae6ca7a4a7",
    "title": "谢周唐卿分惠宣梨二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "啄木门初扣，分甘味占高。",
      "风标夸饤坐，津润忆流膏。",
      "剩受千梨户，宁辞五藏刀。",
      "一杯须领意，老欲为渠饕。"
    ]
  },
  {
    "id": "2e89e420c8f1a23724a061ae7cb630a5",
    "title": "谢周唐卿分惠宣梨二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "澹澹夕阳远，行秋塞雁高。",
      "卷舒连夜烛，长短几檠膏。",
      "贫岂嗟悬磬，家犹及卖刀。",
      "藜肠惯羞涩，更觉近来饕。"
    ]
  },
  {
    "id": "2e89e420c8f1a2377f7fc26f09ce3e5c",
    "title": "周可大惠昆仑桃",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "秋雨成萧瑟，缃桃辱记存。",
      "品高来禁籞，地远想昆仑。",
      "幸有千年实，愁无五石樽。",
      "欲修琼玖报，素手愧空言。"
    ]
  },
  {
    "id": "2e89e420c8f1a23786d5fa83d1af169d",
    "title": "谢侃老惠乳糕",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "多病柘浆酒，闲愁梅雨天。",
      "婆娑清梦断，剥啄好音传。",
      "怜我齑盐薄，从渠乳酪鲜。",
      "莫嗟闻道晚，着意问师禅。"
    ]
  },
  {
    "id": "2e89e420c8f1a2376598d6d2bc4f6f3b",
    "title": "尝顾渚新茶",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "碧玉团枝种，青山撷草人。",
      "先春迎晓至，未雨得芽新。",
      "云叠枪旗细，风生齿颊频。",
      "何人修故事，香味彻枫宸。"
    ]
  },
  {
    "id": "2e89e420c8f1a237a4b3844bf436d28a",
    "title": "惠相之惠顾渚芽答以建茗",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "一室环三径，诸郎读五车。",
      "山高空锁翠，涧阔自流花。",
      "辍我闽山焙，酬君顾渚芽。",
      "书来惊岁晚，老去各天涯。"
    ]
  },
  {
    "id": "2e89e420c8f1a237a10934a7983b4421",
    "title": "斗茶",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "截玉夸私斗，烹泉测嫩汤。",
      "稍堪肤寸舌，一洗苋藜肠。",
      "千枕消魔障，春芽敌剑铓。",
      "年年较新品，身老玉瓯尝。"
    ]
  },
  {
    "id": "2e89e420c8f1a237c21b926e7e4c67fa",
    "title": "遗建茶于惠老",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "东入吴中晚，团龙第一奁。",
      "政须香齿颊，莫惯下姜盐。",
      "笑我便搜搅，从君辨苦甜。",
      "更烦挥妙手，银粟看纤纤。"
    ]
  },
  {
    "id": "2e89e420c8f1a2372b331063c86aec88",
    "title": "沈无隐国正惠殿庐所赐香茶",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "公论归吾党，平生只故人。",
      "近书时遣况，旧雨日相亲。",
      "茶辍闽山贡，香分御府珍。",
      "须公文石陛，回首霅溪滨。"
    ]
  },
  {
    "id": "2e89e420c8f1a2378e09637c967aff1c",
    "title": "俞氏园",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "好景环深院，名园得故家。",
      "楼高春带月，池曲晓催花。",
      "亭著城头稳，溪浮眼界赊。",
      "成阴虽岁月，老树看槎牙。"
    ]
  },
  {
    "id": "2e89e420c8f1a23766b50db3d54d31de",
    "title": "王氏山居",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "豆粥通幽径，松杉蔽野门。",
      "眼空楼外碧，身落洞前村。",
      "荷静风岩晓，梅开雪月昏。",
      "环山书未卷，林薄鸟声喧。"
    ]
  },
  {
    "id": "2e89e420c8f1a237af9080d17241a01a",
    "title": "六客堂",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "山水吴兴窟，风流一代雄。",
      "满城溪月里，六客笑谈中。",
      "玉骨埋黄陌，云书挂碧空。",
      "声名百年旧，无复二三公。"
    ]
  },
  {
    "id": "2e89e420c8f1a2372948c1f1a99e9efa",
    "title": "碧澜堂",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "照影澜飞碧，临深雨过凉。",
      "夜横千棹月，冷浸一溪堂。",
      "鱼跃翻寒藻，鸥闲戏夕阳。",
      "百年数行客，几度落危樯。"
    ]
  },
  {
    "id": "2e89e420c8f1a2375677c3fc03f3d57e",
    "title": "题颜鲁公怀忠堂",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "羽化仙家久，祠严霅水东。",
      "一身终许国，千载独怀忠。",
      "徙倚丰碑旧，瞻依古像雄。",
      "堂堂祭如在，从祀有坡公。"
    ]
  },
  {
    "id": "2e89e420c8f1a2377ac122e624bcff6d",
    "title": "慈感寺",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "门近沧浪水，堂深泰华莲。",
      "光芒珠一粟，相貌佛诸天。",
      "树老半无叶，僧闲谁问禅。",
      "雨旸须大士，泽国屡丰年。"
    ]
  },
  {
    "id": "2e89e420c8f1a23782e1751247338b33",
    "title": "游慈感寺用壁间赵安石韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "薄俗冷还暖，馀年春复秋。",
      "诗穷无限意，身老半生愁。",
      "饱睡书慵展，居闲客强留。",
      "功名羞镜里，白发奈盈头。"
    ]
  },
  {
    "id": "2e89e420c8f1a23705605fe42c7469e8",
    "title": "慈感寺放生",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "生灭成宗劫，慈悲种善因。",
      "纷纷嗟蠢动，一一付波臣。",
      "物我形声异，人禽爱恶均。",
      "不堪明月夜，小艇掷丝纶。"
    ]
  },
  {
    "id": "2e89e420c8f1a237a9f789f328fc6f6a",
    "title": "慈感寺四月八日浴佛会",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "一刹传经地，诸天诞佛辰。",
      "犹将清净水，更浴涅槃身。",
      "居士应无垢，菩提各有因。",
      "要须凭苦海，万里涤情尘。"
    ]
  },
  {
    "id": "2e89e420c8f1a237f297e4407ccbe1cc",
    "title": "同周可大莫子章同游证通寺",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "好友频相过，闲愁一笑忘。",
      "逶迤萧寺径，淡薄老僧房。",
      "饱饭溪山足，空门日月长。",
      "归来怀妙语，心地转清凉。"
    ]
  },
  {
    "id": "2e89e420c8f1a237061b8ba88483d084",
    "title": "天宁寺有白石曰卞山脚石上多名公题识",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "隐隐来岗续，沈沈土脉萦。",
      "一峰庭下立，十里地中行。",
      "石脚犹依佛，山腰恰近城。",
      "摩挲嗟岁月，风雨几题名。"
    ]
  },
  {
    "id": "2e89e420c8f1a237f488c95c195461bc",
    "title": "侃老舍天宁寺往游何道二山二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "拍手笑无语，挑包去不还。",
      "行行馀一钵，历历上诸山。",
      "明月随方照，孤云任意闲。",
      "猊床待师处，猿鸟撤松关。"
    ]
  },
  {
    "id": "2e89e420c8f1a237f488c95c510694f6",
    "title": "侃老舍天宁寺往游何道二山二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "飞锡真游戏，论诗解往还。",
      "一声狮子吼，十里道场山。",
      "绿竹静无语，白云长自闲。",
      "赵州应路滑，无复叹间关。"
    ]
  },
  {
    "id": "2e89e420c8f1a237cde4aacde79516c2",
    "title": "游清凉寺逢说命者傅会云帅垣星照西方",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "奔走才千里，辛勤说五行。",
      "星躔初下照，君命趣东征。",
      "万壑乾坤注，千艘日夜横。",
      "江山看不暇，此役快平生。"
    ]
  },
  {
    "id": "2e89e420c8f1a237e9df4243ea3b713f",
    "title": "岘山塔院",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "野寺埋荒草，浮屠出近郊。",
      "松声来葆乐，竹影乱旗梢。",
      "地僻钟鱼响，庭空燕雀巢。",
      "断崖流涧远，隐隐下山坳。"
    ]
  },
  {
    "id": "2e89e420c8f1a237f1dd68357f5e3e83",
    "title": "送惠老往住上方",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "又作西山去，潮音鼓一通。",
      "丛林推此老，诗社得诸公。",
      "着眼浮生外，冲风逆水中。",
      "殷勤三请已，此意不雷同。"
    ]
  },
  {
    "id": "2e89e420c8f1a237051d1eea17d80a98",
    "title": "过富池庙",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "祀典名称重，神灵远近闻。",
      "陈牲共豕一，裹饭集乌群。",
      "水旱忧民切，江山护国勤。",
      "丹诚祷祠下，不敢事虚文。"
    ]
  },
  {
    "id": "2e89e420c8f1a237671418ad42ee31f7",
    "title": "霸王庙",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "志大无遗策，天亡有愧心。",
      "威棱空炯炯，祠殿独阴阴。",
      "木秀千年古，溪流万折深。",
      "江东父老意，羯鼓奏新音。"
    ]
  },
  {
    "id": "2e89e420c8f1a237e87f5f440f71eb2a",
    "title": "过三山矶有庙祀李氏女尝以诗托之过客梦中江神曰游奕将尝求经于陈惠公得冥司迁职",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "矶到三山峻，涛奔乱石滨。",
      "吟哦灵女庙，游奕护江神。",
      "古往人何在，幽冥事已深。",
      "平生仗忠信，持此问天津。"
    ]
  },
  {
    "id": "2e89e420c8f1a237e5acd7ec14e12e4f",
    "title": "访赵王北园荷池",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "小熟乌程酿，重游习氏园。",
      "乱蝉依柳噪，疏雨趁荷喧。",
      "短棹双溪静，轻鸥一羽翻。",
      "青山满归路，新月送黄昏。"
    ]
  },
  {
    "id": "2e89e420c8f1a237c2402a7faf202183",
    "title": "过邻水县横碧川",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "一水横空翠，群山送远阴。",
      "临流新柳媚，隔岸小楼深。",
      "五斗渊明米，期年子贱琴。",
      "可人山水县，莫倦读书音。"
    ]
  },
  {
    "id": "2e89e420c8f1a237c59527fd6d2ae4a7",
    "title": "出东城观水",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "浩荡东城外，微茫病眼开。",
      "烟帆一鸟过，云插乱峰堆。",
      "绿水漫漫去，青山衮衮来。",
      "飞边双鹭没，天末晚风回。"
    ]
  },
  {
    "id": "2e89e420c8f1a23789f78cb3fbbdd867",
    "title": "骆驼桥",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "家住水云窟，路分苕霅溪。",
      "天高横螮蝀，水阔跨鲸鲵。",
      "卷浪去还却，行人东望西。",
      "帆樯惊岁月，桥柱几人题。"
    ]
  },
  {
    "id": "2e89e420c8f1a237c87cbf4126b92376",
    "title": "甘棠桥",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "波入南溪绿，荷薰夹岸香。",
      "一川虹倒影，百步带横塘。",
      "舟榜桥边柳，鱼惊月下榔。",
      "人亡遗爱远，谁复赋甘棠。"
    ]
  },
  {
    "id": "2e89e420c8f1a2370a7bded8cf9d28f7",
    "title": "舟行夜过甘棠桥",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "远鼓三更急，长虹十丈低。",
      "影浮冰鉴月，身渡玉壶溪。",
      "画烛人应醉，桃源路肯迷。",
      "疏星与残月，点点下玻璃。"
    ]
  },
  {
    "id": "2e89e420c8f1a2371848a9ba849dcc3d",
    "title": "舟泊竹筱港夜坐诵后山诗",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "沙岸人归后，船窗月上时。",
      "霜风竹筱港，灯火后山诗。",
      "岁晚羁怀恶，江空熟路迟。",
      "邻舟一樽酒，不使老夫知。"
    ]
  },
  {
    "id": "2e89e420c8f1a237681e816ef4e7a009",
    "title": "舟发黄州连日遇逆风泊赤壁",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "赤壁矶方到，黄州路未遥。",
      "辛勤四十里，跋涉两三朝。",
      "戢戢牛羊下，闲闲鸥鹭骄。",
      "忍将今岁月，容易客中销。"
    ]
  },
  {
    "id": "2e89e420c8f1a237009f77ac82beb64b",
    "title": "舟遇逆风有叶舟坐二小儿以一竿挂二笠代帆而来",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "小艇浮孤苇，垂髫识二童。",
      "巧将双箬笠，快夺一帆风。",
      "去去渔歌里，翩翩麦浪中。",
      "吴儿惯浮浪，早已逐飘蓬。"
    ]
  },
  {
    "id": "2e89e420c8f1a2379d035926520fb1aa",
    "title": "舟行邂逅别吴子明郎中",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "杜宇催归急，青山送客忙。",
      "去帆辞断港，过眼接危樯。",
      "亲戚五年别，尊罍一笑长。",
      "山西堕残照，不忍酹离觞。"
    ]
  },
  {
    "id": "2e89e420c8f1a23759089770981539ea",
    "title": "庖人舟以风殿后早饭不继",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "帆席搀前去，炊烟落后陈。",
      "一杯羹已饫，方丈食何因。",
      "自分贫兼客，休嗟愁杀人。",
      "江风吹送稳，晚酌待频频。"
    ]
  },
  {
    "id": "2e89e420c8f1a2371632d9d5af62ab5b",
    "title": "舟中怀稚子",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "远浦三更月，春风一夜程。",
      "平生惯安静，多病怯征行。",
      "急橹夸先后，连山护送迎。",
      "关心小儿女，幽梦落东城。"
    ]
  },
  {
    "id": "2e89e420c8f1a237226516cb2afb4ee1",
    "title": "观渔舟得巨鱼",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "猛作修鳞想，观渔忆故濠。",
      "横舟排雪浪，敏手夺银刀。",
      "过熟偏宜酒，馀鲜更带糟。",
      "忍穷须忍口，老矣为渠饕。"
    ]
  },
  {
    "id": "2e89e420c8f1a237755d7bffbf4e4ec9",
    "title": "舟过七里店迓客",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "涨水一篙足，环山七里长。",
      "维舟横略彴，惊鹭入菰蒋。",
      "话旧人俱老，相嗟鬓各霜。",
      "年来慵不出，犹未免迎将。"
    ]
  },
  {
    "id": "2e89e420c8f1a2371ed280a0e57ddd6d",
    "title": "舟中酒味酸许深父漕使以家酿来亦不欲受",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "樽酒称台馈，牢辞以例陈。",
      "独醒心已醉，不饮意如春。",
      "凝望嗟陶令，夸醒笑伯伦。",
      "兼金有前训，寄谢白衣人。"
    ]
  },
  {
    "id": "2e89e420c8f1a237abbcf6120b51c4f0",
    "title": "月河",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "路转双溪曲，河湾一径通。",
      "清秋杨柳月，落日芰荷风。",
      "直抵濯缨水，当前文笔峰。",
      "满城佳气聚，擢秀美群公。"
    ]
  },
  {
    "id": "2e89e420c8f1a23748e1e01435e7b0a7",
    "title": "练湖",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "练湖四十里，往往半徐州。",
      "巨浸膏千亩，馀波济万艘。",
      "回旋迷宿鸟，浩荡狎飞鸥。",
      "父老相迎问，犹怀旱暵忧。"
    ]
  },
  {
    "id": "2e89e420c8f1a237265c98d1d324ac87",
    "title": "入淮",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "桐柏分源远，清流接泗滨。",
      "于何号边境，不忍问淮民。",
      "北顾关山在，西风草木新。",
      "天河如可挽，吾欲洗边尘。"
    ]
  },
  {
    "id": "2e89e420c8f1a237d544ee2d11fd452b",
    "title": "上官桀诈令人为燕王旦上书言光疑有非常臣愿归符玺宿卫察变上曰朕知是书诈也后桀燕王等谋废立事觉尽诛",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "燕国归符玺，将军有谤书。",
      "君王嗟诡诈，党与悉趑趄。",
      "白日中天照，浮云扫地除。",
      "狂谋身一败，邪骨满丘墟。"
    ]
  },
  {
    "id": "2e89e420c8f1a2374ced6482bd2dcf2c",
    "title": "高庙灾董仲舒推说其意稿未上主父偃候仲舒私见嫉之窃其书而奏焉上召视诸儒吕步舒以为大愚下仲舒吏当死诏赦之",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "老学推占后，奸人娼嫉初。",
      "怀私真诡计，候见窃成书。",
      "猛欲挤贤辙，宁思戒覆车。",
      "那知一回首，身已毙诛锄。"
    ]
  },
  {
    "id": "2e89e420c8f1a2371fadfa73cf98604d",
    "title": "文帝登虎圈问尉禽兽簿不能对虎圈啬夫对甚悉上拜啬夫为上林令张释之曰今以口辨超迁恐天下争口辨无实遂不拜",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "辨舌机锋锐，言簧巧意倾。",
      "一闻贤者议，众鄙啬夫名。",
      "利口宜深戒，违颜愿力争。",
      "须知玄默化，帝已久躬行。"
    ]
  },
  {
    "id": "2e89e420c8f1a237ac404f85b53780c5",
    "title": "文帝议以贾谊任公卿绛灌冯敬等害之乃毁谊曰洛阳年少擅权于是天子疏之以谊为长沙王太傅",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "诸老谗言入，长沙远地留。",
      "一闻天子议，众嫉少年谋。",
      "自堕奸谀术，谁宽痛哭忧。",
      "至今言绛灌，犹为孔门羞。"
    ]
  },
  {
    "id": "2e89e420c8f1a237cdd36ff79e375f32",
    "title": "张汤治狱皆穷根本上欲释严助伍被汤曰弗诛后不可治巧排大臣益见尊任后以怀诈面欺上使使簿责汤汤为书谢遂自杀",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "最是慈祥日，为臣惨刻闻。",
      "弯弓屠善类，刺骨见深文。",
      "流毒嗟苛吏，伤恩负此君。",
      "不知惭簿责，一死尚何云。"
    ]
  },
  {
    "id": "2e89e420c8f1a237708bf5eb9ea6bb99",
    "title": "遇张玉叔荆漕自潼州易节来言蜀人两载前以制帅相期矣",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "上愧三朝老，深惭四蜀民。",
      "君恩无语报，世事有前因。",
      "叱驭宁论远，扪参敢爱身。",
      "但思强健日，归计莫因循。"
    ]
  },
  {
    "id": "2e89e420c8f1a2370ec1c9a273999b81",
    "title": "孟子开宰馀杭二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "畿邑三年令，先声百里春。",
      "公朝勤恤隐，吾道足亲民。",
      "不作劳人想，犹堪发刃新。",
      "从渠清俗论，峨豸已知津。"
    ]
  },
  {
    "id": "2e89e420c8f1a2370ec1c9a22da8c149",
    "title": "孟子开宰馀杭二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "得友宁论少，登门不愧迟。",
      "交游今有几，襟抱独相期。",
      "笑我方椎钝，如公政骤驰。",
      "我今怀旧意，不敢爱于诗。"
    ]
  },
  {
    "id": "2e89e420c8f1a237dc940dbbdff27299",
    "title": "武康县治松桂林二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "松桂论交久，诗书造道深。",
      "犹于官事日，不忘岁寒心。",
      "此地赓酬句，他年蔽芾阴。",
      "男邦有佳政，应促诏纶音。"
    ]
  },
  {
    "id": "2e89e420c8f1a237dc940dbb6e37729c",
    "title": "武康县治松桂林二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "诗竞山川秀，亭随草木新。",
      "弦歌鲁言偃，吏隐汉梅真。",
      "淇苑雪霜操，广寒宫殿春。",
      "相望不百里，一苇要身亲。"
    ]
  },
  {
    "id": "2e89e420c8f1a23781f804c82d5a94a0",
    "title": "遗云液新醇花胯正焙于制幕",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "彦聚有英伦，公馀无杂宾。",
      "一樽云送液，寸玉雪先春。",
      "浮蚁酒中圣，团龙天上珍。",
      "遣之陪幕府，聊以款车巾。"
    ]
  },
  {
    "id": "2e89e420c8f1a2379270fbb16a7ccc2b",
    "title": "曾同年南仲至自德清二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "岁月飞梭疾，交游旧雨疏。",
      "故人欣戾止，之子最相于。",
      "话旧须樽酒，奔忙缺饭蔬。",
      "不酬千种意，空寄一行书。"
    ]
  },
  {
    "id": "2e89e420c8f1a2379270fbb1d1d088a4",
    "title": "曾同年南仲至自德清二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "老去慵驰骛，诗来慰阔疏。",
      "吾庐聊复尔，仁里盍依于。",
      "乞米惭书帖，呼儿笑撷蔬。",
      "强吟须撚句，博得玉钩书。"
    ]
  },
  {
    "id": "2e89e420c8f1a23770029302af0fd753",
    "title": "和同年张唐英怀弟晋英韵二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "旧学知何补，丹心早已平。",
      "过从欣故侣，慨慕熟英声。",
      "笑洽愁肠释，诗来俗眼清。",
      "君家好兄弟，何愧洛中程。"
    ]
  },
  {
    "id": "2e89e420c8f1a237700293025b087e73",
    "title": "和同年张唐英怀弟晋英韵二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "嗜利终羞涩，论交愧懒昏。",
      "日高忺闭户，客至倦迎门。",
      "多谢铿金语，来如挟纩温。",
      "穷年得佳友，花柳乐村村。"
    ]
  },
  {
    "id": "2e89e420c8f1a237a3afc0f8da7d1e88",
    "title": "和唐英韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "客久催归驭，愁牢爱大杯。",
      "骊驹勤咏叹，行李尚淹回。",
      "皇甫有书至，盖公何日来。",
      "巾车莫濡滞，只此趣盐梅。"
    ]
  },
  {
    "id": "2e89e420c8f1a2371e47add9f3424bd6",
    "title": "和丁端叔九日韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "风雨重阳候，旌旗五客游。",
      "清樽烦卜夜，归鬓但惊秋。",
      "薄暮霭云散，倾城终日留。",
      "晚楼东望际，萸菊故园丘。"
    ]
  },
  {
    "id": "2e89e420c8f1a2379418086131509d96",
    "title": "和人怀归",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "宦海风波恶，穷途故旧新。",
      "匹夫犹按剑，夜璧莫投人。",
      "狎水舟沈羽，防城口累身。",
      "归来老丘壑，一笑乐吾真。"
    ]
  },
  {
    "id": "2e89e420c8f1a237fbce879d9a9c746e",
    "title": "和林子长家庭韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "诸郎方竞秀，兰玉谢庭家。",
      "国士无双誉，蟾宫第一花。",
      "侍嫔歌采苢，笄鬓绾堆鸦。",
      "已办如椽笔，绵绵赋瓞瓜。"
    ]
  },
  {
    "id": "2e89e420c8f1a237f0e0817490607204",
    "title": "和惠老自上方来住广福寺",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "岁晚逢三友，身闲爱一丘。",
      "喜闻孤锡至，又向白蘋留。",
      "失笑拈花手，无人野渡舟。",
      "个中须具眼，著语待公酬。"
    ]
  },
  {
    "id": "2e89e420c8f1a23792986ad3a91d9cb5",
    "title": "乡人徐辩道见过自云有升平遗策当挟之西游乞诗祖行聊作一首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "乡翁初识面，独往定何如。",
      "客舍风霜急，权门韦布疏。",
      "北书应有犬，南食尚无鱼。",
      "身外只遗策，苍苔空故庐。"
    ]
  },
  {
    "id": "2e89e420c8f1a2374548e75e0c9e004d",
    "title": "故人爽贷粟之约",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "小泊渔舟晚，春风燕子回。",
      "从渠三月约，误我一舟来。",
      "风雨故相厄，溪山犹可陪。",
      "人生竟何有，此抱向谁开。"
    ]
  },
  {
    "id": "2e89e420c8f1a23738f64eaef6bdbb9b",
    "title": "谢王进士惠近作",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "秋入淮乡老，风连塞雁悲。",
      "一书烦故旧，七字更新奇。",
      "我已归帆日，公方客馆时。",
      "天涯每相遇，不敢爱于诗。"
    ]
  },
  {
    "id": "2e89e420c8f1a2371a631b3c517934ad",
    "title": "谢李兼善书库寄近作",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "笔下陈无己，香分一瓣奇。",
      "有孙今见嫡，得髓政忘皮。",
      "怀旧书来日，惊人语妙时。",
      "犹思频咀嚼，咽子百篇诗。"
    ]
  },
  {
    "id": "2e89e420c8f1a237afa9ea0091628bf7",
    "title": "谢赵周锡制干和篇",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "甫掷抛砖句，俄惊翻水成。",
      "源泉夸敏思，击钵噤无声。",
      "白玉雕镌巧，黄金煅炼精。",
      "我惭非腹稿，不复敢披呈。"
    ]
  },
  {
    "id": "2e89e420c8f1a23784c2f2398051a5ca",
    "title": "疑独学录屡过仆言诗又遗以成编盖区区每有意于此而拙无佳语为大恨因作鄙言奉报",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "初闻富经术，颇复事风骚。",
      "作者意不尽，斯人才已高。",
      "大编来警策，短发对爬搔。",
      "好语远相避，独怜曾几遭。"
    ]
  },
  {
    "id": "2e89e420c8f1a2379aeade0c34f2c609",
    "title": "泊金陵得仲元书",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "亲戚不忍别，弟兄那可离。",
      "枕边鸿雁信，天外鹡鸰诗。",
      "老大须长健，音书莫较迟。",
      "今朝万金至，无语不成思。"
    ]
  },
  {
    "id": "2e89e420c8f1a237de033871d28b4ee2",
    "title": "兴化吴宰商卿来书",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "百里报消息，一缄劳寄驰。",
      "但知怀旧切，犹恨得书迟。",
      "儒者可言政，怀邦当易为。",
      "问君安否外，别后几篇诗。"
    ]
  },
  {
    "id": "2e89e420c8f1a237a25661f00043b896",
    "title": "读书",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "宦牒刚驰逐，篇章半扫除。",
      "稍寻无事日，重理旧诗书。",
      "笔砚寒灯寂，轩窗昼景舒。",
      "政须堂下问，糟粕意何如。"
    ]
  },
  {
    "id": "2e89e420c8f1a237106797717422b9b3",
    "title": "持课",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "梦接三乘境，香胜一炷薰。",
      "风窗独趺坐，鸟雀听声闻。",
      "目想金刚会，心存贝叶文。",
      "稍蠲烦恼毒，天雨看缤纷。"
    ]
  },
  {
    "id": "2e89e420c8f1a23722649cb02ac51057",
    "title": "周可大携子入山读书",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "一日不觌面，三秋应动心。",
      "刚闻将子去，又惯入山深。",
      "饭饱群书乐，窗闲万竹阴。",
      "扁舟才十里，得得要相寻。"
    ]
  },
  {
    "id": "2e89e420c8f1a2372691950d23f47acf",
    "title": "训子",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "投老寻三窟，传家只一经。",
      "呼儿亲料理，开卷熟叮咛。",
      "我已头居白，谁堪芥拾青。",
      "颇怀兰与玉，长忆谢家庭。"
    ]
  },
  {
    "id": "2e89e420c8f1a2375312a882849c1e65",
    "title": "展扫先茔",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "寂寞千松老，萦纡一水通。",
      "重来惊鬓雪，遗恨满春风。",
      "拱木人何在，伤心泪已穷。",
      "羁怀不成寐，月落半山空。"
    ]
  },
  {
    "id": "2e89e420c8f1a237126f949b4b592641",
    "title": "展扫先茔省伯氏用前韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "久作弟兄别，相看笑语通。",
      "寒窗酬酒夜，落月对床风。",
      "志得宁论晚，名高不畏穷。",
      "君看天下事，一一漫雕空。"
    ]
  },
  {
    "id": "2e89e420c8f1a2379a626187fdb97834",
    "title": "闭户",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "户屦无人满，庭罗尽日张。",
      "闲窗书白羽，清梦熟黄粱。",
      "瓦瓮苕溪渌，铜炉柏子香。",
      "出门本无碍，龟穴惯深藏。"
    ]
  },
  {
    "id": "2e89e420c8f1a2372c7a185b613a8a87",
    "title": "曝书",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "红日庭初熭，青编手自摩。",
      "乌踆浮竹简，鱼蠹眩阳和。",
      "眼恨频催老，书惭未触多。",
      "相看不相弃，同老故山阿。"
    ]
  },
  {
    "id": "2e89e420c8f1a237a43953bbf9ae5dff",
    "title": "试砚",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "断璧推良质，寒窗足雅供。",
      "点分鸲眼秀，色渍马肝浓。",
      "岩浸端溪月，纹藏古歙峰。",
      "可怜方寸石，笔下几迎逢。"
    ]
  },
  {
    "id": "2e89e420c8f1a237085c2e25154faf80",
    "title": "治药",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "药采人间足，方从肘后参。",
      "年来医罕问，老去病多谙。",
      "风雨关淫疾，刀圭辨苦甘。",
      "君看不龟手，犹败越人南。"
    ]
  },
  {
    "id": "2e89e420c8f1a2375f1ce53857236f10",
    "title": "理发",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "拣发亭移昼，临风手独搔。",
      "愁添丝几缕，老怯鬓双毛。",
      "自叹头颅薄，空怀胆气豪。",
      "年华莫相逼，疏栉已如缫。"
    ]
  },
  {
    "id": "2e89e420c8f1a237027bc11a22b1679b",
    "title": "怀仲子病目",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "秋日家乡远，西风去雁迟。",
      "小儿应药喜，老父数归期。",
      "昨夜三江梦，今朝五字诗。",
      "至情如饮水，冷暖自深知。"
    ]
  },
  {
    "id": "2e89e420c8f1a237ede97de803d29f20",
    "title": "家信报仲子目疾已平用前韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "岘也平安久，书云传遽迟。",
      "意宽千里远，归更一旬期。",
      "眼过无非景，身闲足可诗。",
      "江湖终欲老，鸥鸟已先知。"
    ]
  },
  {
    "id": "2e89e420c8f1a2375fa03de5cd1cd891",
    "title": "有感",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "万事缘憎爱，孤衷只惷愚。",
      "归与乖俗好，老矣误时须。",
      "举世冲霄鹄，何人滥吹竽。",
      "穷通一不问，无复鬼揶揄。"
    ]
  },
  {
    "id": "2e89e420c8f1a23772e138d7f5546943",
    "title": "偶成",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "老眼慵开阖，闲窗独欠伸。",
      "梦残亭过午，漏永箭浮申。",
      "黄卷卷舒足，黑甜滋味真。",
      "生涯惟一枕，百虑不关身。"
    ]
  },
  {
    "id": "2e89e420c8f1a23715f7c08cbe45a814",
    "title": "灯花",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "一点寒釭照，楼头夜鼓挝。",
      "报人初缀玉，戏我只空花。",
      "身已遗荣辱，灯应误逞夸。",
      "焚膏畴昔事，墙角几檠斜。"
    ]
  },
  {
    "id": "2e89e420c8f1a237d774d77ddf04b1a3",
    "title": "自适",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "有地容投老，无田解赋归。",
      "浮生几朝露，活计一书帏。",
      "闲只诗添债，愁应带减围。",
      "人间翻覆手，莫怨是中非。"
    ]
  },
  {
    "id": "2e89e420c8f1a23748da48485e41671f",
    "title": "绝粮",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "旧索长安米，今无负郭田。",
      "平生一饱计，岁晚百忧煎。",
      "漂母今何有，王孙空自怜。",
      "日高亭欲午，寒屋灶无烟。"
    ]
  },
  {
    "id": "2e89e420c8f1a237418c673dd3b7ed4e",
    "title": "淮白",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "未识淮乡味，饕馋老不衰。",
      "及兹秋水涨，已食小鲜肥。",
      "众口虽难美，饥肠本易为。",
      "岂无鲈鲙好，物以罕为奇。"
    ]
  },
  {
    "id": "2e89e420c8f1a237143c329ca890b3f4",
    "title": "古镜",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "老眼羞看镜，华颠怯半霜。",
      "栖迟勋业晚，孤负岁年长。",
      "月透光深杳，花摇影颉颃。",
      "衣冠从尔正，不趁晓来妆。"
    ]
  },
  {
    "id": "2e89e420c8f1a237181beb911921983a",
    "title": "景山寺古鼎",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "小憩山前路，清谈得道僧。",
      "爱渠惟一鼎，持此供三乘。",
      "制作前无古，摩挲喜不胜。",
      "兹游真可乐，著句忆吾曾。"
    ]
  },
  {
    "id": "2e89e420c8f1a2370355cb25f0cc49b8",
    "title": "灵壁蹲石",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "几朵连峰峻，千年古镜浮。",
      "气分灵壁秀，声逐泗滨流。",
      "笑我成孤影，从渠老一丘。",
      "山川多胜地，击拊叹中州。"
    ]
  },
  {
    "id": "2e89e420c8f1a2375096c7aaf61c7407",
    "title": "洞庭立峰",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "绝壁横翔势，当轩伟岸姿。",
      "一峰云欲下，乱藓雨频滋。",
      "独立霜寒耐，衔空月影筛。",
      "缅怀黄石事，犹想谷城时。"
    ]
  },
  {
    "id": "2e89e420c8f1a237be369dced7491666",
    "title": "玲珑山",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "颇怪玲珑景，浑疑雷雨穿。",
      "灯分岩下径，目骇洞中天。",
      "傍磴莓苔合，环山草木鲜。",
      "白云时欲下，烟锁闭神仙。"
    ]
  },
  {
    "id": "2e89e420c8f1a237145d6b9aaa83d78d",
    "title": "与副伴王领卫论弈象",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "轻兵三十二，一著见安危。",
      "疋马渡河日，单车驰敌时。",
      "棘门漫儿戏，淝水付枰棋。",
      "小试平戎手，将军更出奇。"
    ]
  },
  {
    "id": "2e89e420c8f1a23736541c526c76f350",
    "title": "扇画雪景",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "杖屦祁寒里，林峦幻景同。",
      "生绡明月影，淡墨老霜丛。",
      "点染三冬雪，招邀六月风。",
      "呼童小挥手，残吹袭帘栊。"
    ]
  },
  {
    "id": "2e89e420c8f1a2379edd7d82338af129",
    "title": "壁画竹鹤",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "风月寒窗寂，丹青半堵开。",
      "南墙看俨立，华表认归来。",
      "邈想风声唳，求栖鸟雀猜。",
      "雨馀新著色，点点上苍苔。"
    ]
  },
  {
    "id": "2e89e420c8f1a237be528b0c76e6a5e1",
    "title": "卞山石林",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "物是人非旧，堂空语不应。",
      "千重云夭矫，百态玉崚嶒。",
      "断壁苔封径，悬岩树挂藤。",
      "支颐重觅日，犹记昔年曾。"
    ]
  },
  {
    "id": "2e89e420c8f1a2376a7049da417a9fc8",
    "title": "午阴小饮",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "草树涧边青，人稀自掩扃。",
      "阴沈端午水，晴映半天星。",
      "倦枕敷横榻，枯藜傍小亭。",
      "谁知一杯酒，小醉不嫌醒。"
    ]
  },
  {
    "id": "2e89e420c8f1a237f874cd35fde99866",
    "title": "和惠老元日立春复雪韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "一声春正晓，雪里荐新年。",
      "揽镜星霜久，催人岁月迁。",
      "化工原着意，物态漫争妍。",
      "我老心尤远，居闲觉地偏。"
    ]
  },
  {
    "id": "2e89e420c8f1a237deb696cac2a063c4",
    "title": "归自郊外遇雪",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "细雨初收脚，飞来已溅身。",
      "固应宜瑞雪，未必困行人。",
      "酒里寒犹重，吟边语未新。",
      "更怜渠白叟，呵手诉车尘。"
    ]
  },
  {
    "id": "2e89e420c8f1a237e56f216fe1c54748",
    "title": "和某提举喜雪韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "冷彻狐裘薄，风团柳絮堆。",
      "雪先迎腊至，梅怯后时开。",
      "晓色连山老，年华两鬓催。",
      "浮生惊节物，谁与赋归来。"
    ]
  },
  {
    "id": "2e89e420c8f1a237809854e623027978",
    "title": "和周元吉提刑席上得雨韵三首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "西山忽作暮卷势，长蜺噀水驱炎晖。",
      "雷车震动吹海立，火伞退避如鹢飞。",
      "天公不惮翻覆手，客醉何惜淋浪衣。",
      "云收暑退夜空阔，归路已觉星河稀。"
    ]
  },
  {
    "id": "2e89e420c8f1a237809854e69dd0758d",
    "title": "和周元吉提刑席上得雨韵三首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "湖山十里围万井，烟云过尽迎朝晖。",
      "连峦得雨有馀态，归鹭倚风无限飞。",
      "田头远布翠縠浪，池上暗湿红裙衣。",
      "山翁何惜一倒载，及此讼简人已稀。"
    ]
  },
  {
    "id": "2e89e420c8f1a237809854e6290db61a",
    "title": "和周元吉提刑席上得雨韵三首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "蓬莱秦望两如峙，中有万顷浮光晖。",
      "自怜俗吏脚不历，每欣奇观身欲飞。",
      "芃芃布野翠卷浪，霭霭出袖云为衣。",
      "诗材满目供不尽，只恐寡和诗人稀。"
    ]
  },
  {
    "id": "2e89e420c8f1a237c7bbe1e05367e4c7",
    "title": "过故郡渡",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "山路一千三百里，中间四渡今江流。",
      "天涯作客壮年事，老马长途几日休。",
      "谁知江深念归客，日向峨岷无尽头。",
      "举首白云天共远，四方上下与同愁。"
    ]
  },
  {
    "id": "2e89e420c8f1a237f186528da68653df",
    "title": "寄中都故人",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "千山叠叠高入天，中有缥缈之神仙。",
      "壁立烟容风虎卧，林深洞启云龙潜。",
      "长安诗翁有健笔，蜀道客子无新篇。",
      "尺书万里寄天远，万一故人曾我怜。"
    ]
  },
  {
    "id": "2e89e420c8f1a237d3f54eed93b111f4",
    "title": "元日立春",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "春入帘帏线几添，更随桃茢快新瞻。",
      "晓看密密轻丝堕，晚作纤纤细雨兼。",
      "可喜田家馀谷粟，也应泽国饱鱼盐。",
      "年丰更乐弦歌化，知是曹装渐趣严。"
    ]
  },
  {
    "id": "2e89e420c8f1a2374eb00d16dc34a7c0",
    "title": "元日得雨",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "知时膏泽下新正，便觉欣欣物意生。",
      "细雨寒梢半檐滴，单床孤梦五更声。",
      "两年元日嗟萍梗，万里殊乡付酒觥。",
      "不似斗杓容易转，只今迎岁指东城。"
    ]
  },
  {
    "id": "2e89e420c8f1a2373b5f26a16cac1e26",
    "title": "惜春",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "不缘雨雪不缘风，九十风光半已穷。",
      "袅娜熟眠杨柳绿，夭娆浓醉海棠红。",
      "客怀不直韶光好，诗兴犹因景物雄。",
      "投分东君未应薄，乞花偿酒强迎逢。"
    ]
  },
  {
    "id": "2e89e420c8f1a2377de4a28d03582d29",
    "title": "梨花",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "东风日日点征衣，野阔林疏四望奇。",
      "景物剩供行客眼，梨花更索老夫诗。",
      "登山趁得春三月，带月犹看雪一枝。",
      "七日崎岖三百里，倡条冶叶故相随。"
    ]
  },
  {
    "id": "2e89e420c8f1a2377e5806f0ed683523",
    "title": "和杨诚斋春雨韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "十年此袂与君分，一笑楼头日过晨。",
      "真个愁来真似梦，不因诗到不知春。",
      "云霄元似非关我，风雨何须故恼人。",
      "犹得吟边慰怀抱，绝知膏馥乞诸邻。"
    ]
  },
  {
    "id": "2e89e420c8f1a237ac40ea67cc098efa",
    "title": "早行遇雨",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "约得东风二月春，稍陪孤棹晓溪行。",
      "酒能宽我三更梦，雨不饶人半日程。",
      "愁对梅残初话别，懒看桃艳欲欣荣。",
      "红尘未踏心先退，不是宵长故独醒。"
    ]
  },
  {
    "id": "2e89e420c8f1a237fa7baff7b5480f91",
    "title": "四月雨应祷",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "夜半溶溶四面遮，云峰推起阿香车。",
      "只今陇上夸多麦，谁为丘中赋有麻。",
      "喜见绿针初剌水，笑渠青笠趁烧畬。",
      "偶然精祷诚非昧，应有欢娱田舍家。"
    ]
  },
  {
    "id": "2e89e420c8f1a2379e0adcff95be05df",
    "title": "赵再可邦君六月雨应祷",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "长夏何堪日日晴，德音优渥遍群氓。",
      "黄堂少试为霖手，赤地今传喜雨声。",
      "诚意自知关善政，天心正不远人情。",
      "四郊已报四家语，一饱应无百计营。"
    ]
  },
  {
    "id": "2e89e420c8f1a23751bf58f0e69582e8",
    "title": "祷雨于保福寺是日大雨至",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "常旸为虐势流金，稽首长松幸屈临。",
      "一佛等慈清苦海，众生度厄浴甘霖。",
      "沛然而下期中熟，可以无饥免大祲。",
      "好雨㥄人愁抱释，退思畴昔尚熏心。"
    ]
  },
  {
    "id": "2e89e420c8f1a237b9d24be22a07b60f",
    "title": "和赵成子提干喜雨韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "一天膏泽下民区，此意拳拳敢自居。",
      "欲写吴歌夸岁好，苦无杰语愧才虚。",
      "稍留佳客联珠履，共酹馀觞笑曲车。",
      "试问苏州两年熟，岂无名笔作农书。"
    ]
  },
  {
    "id": "2e89e420c8f1a237b9d24be2c8c311d2",
    "title": "和赵成子提干喜雨韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "十年三已冒为州，每每于民有旱忧。",
      "午听雷声鸣屋角，晚惊雨脚压云头。",
      "及时三日为霖好，为汝千箱乐岁求。",
      "欲办一椽名喜雨，愧无老笔赞宸旒。"
    ]
  },
  {
    "id": "2e89e420c8f1a237ec6a50c732f9fe9f",
    "title": "和子西喜雨",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "战龙卷水动诗兵，著语才非喜雨亭。",
      "但得云粳香颗颗，不愁霜发短星星。",
      "秧针刺水轻浮绿，麦浪翻风半挟青。",
      "只愿年年饱忧国，庶几万里一心宁。"
    ]
  },
  {
    "id": "2e89e420c8f1a2374b76a4673bd6015f",
    "title": "鄂渚得雨",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "江头一夜水鸣艖，江外欢声百万家。",
      "已报主人诗满袖，更夸使者雨随车。",
      "支离田父烟蓑湿，辟易炎官火伞斜。",
      "一望阿瞒狼狈地，村村剌水透针芽。"
    ]
  },
  {
    "id": "2e89e420c8f1a237d3525349597ed197",
    "title": "连雨",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "一月长晴窘漕渠，更留残暑要驱除。",
      "飘风也解终朝久，骤雨新添二尺馀。",
      "但觉天公真有意，不知民力已潜纾。",
      "田家是处均膏泽，两岸欢吟使者车。"
    ]
  },
  {
    "id": "2e89e420c8f1a237f2284215a9c45d29",
    "title": "大风雷雨",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "雷风一息到山西，攲侧村花不自持。",
      "际晚甘霖如倒峡，今年香雪可翻匙。",
      "绿秧蘸脚元非揠，白水齐腰不恨迟。",
      "浪说随车夸故事，但知忧国愿无饥。"
    ]
  },
  {
    "id": "2e89e420c8f1a237735cf18dd8be2072",
    "title": "中秋无月",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "皓魄埋云未肯收，佳娥寂寞为谁羞。",
      "可怜数点不多雨，误却一轮无限秋。",
      "急扫妖氛天外去，莫教微影暗中流。",
      "终当永夜清如水，我为停杯便倚楼。"
    ]
  },
  {
    "id": "2e89e420c8f1a237e2fe103f127cc1d7",
    "title": "海棠",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "江行了不按春光，江路欣看得海棠。",
      "浅蘸深红丛蓓蕾，细开浓白巧梳妆。",
      "蜀花但斗胭脂湿，荆种新傅腻粉香。",
      "行客纷纷正寥落，为渠著语快飞觞。"
    ]
  },
  {
    "id": "2e89e420c8f1a237e4fc1ffad8414e57",
    "title": "江行得水仙花",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "彻底清姿秀可餐，柔枝不怯胆瓶寒。",
      "三星细滴黄金盏，六出分成白玉盘。",
      "是物合陪仙子供，何人遣傍客舟看。",
      "山矾似俗梅偏瘦，别与诗人较二难。"
    ]
  },
  {
    "id": "2e89e420c8f1a2373a2970d2b4c7ebc3",
    "title": "和施德远双莲韵二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "老向尘埃度岁华，不堪才拙负州家。",
      "天公着意成丰岁，地产无心出异葩。",
      "乱翠绡中双晕脸，抹青山外两凝霞。",
      "何人欲采莲归去，我有轻舟试一拿。"
    ]
  },
  {
    "id": "2e89e420c8f1a2373a2970d21a95b141",
    "title": "和施德远双莲韵二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "政拙才疏祇具员，也应和气到吴边。",
      "乡来偶尔双岐麦，今复申之并蒂莲。",
      "颇觉园丁惊创见，正须骚客赋新联。",
      "天休要是传消息，得得装成大有年。"
    ]
  },
  {
    "id": "2e89e420c8f1a2372ce51bf426af39e2",
    "title": "迓金国聘使舟中逢玉簪花",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "扁舟伊轧乱秋声，花下新凉暑不侵。",
      "浓叶衬成螺展髻，芳苞拆尽玉垂簪。",
      "谁将茉莉评高下，未必清香较浅深。",
      "把酒问花花不语，微吟空伴小蛩吟。"
    ]
  },
  {
    "id": "2e89e420c8f1a23782f0042f1d265f5c",
    "title": "新繁县麦秀两岐",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "丰碑喜瑞熟摩挲，后至深惭拙政多。",
      "鲁国不闻三月治，渔阳敢说两岐歌。",
      "年丰今日鱼旟梦，农兆前村鹳鹊窠。",
      "又见东阡西陌雨，倚楼遥望湿轻蓑。"
    ]
  },
  {
    "id": "2e89e420c8f1a2375749fdb8d79cb61f",
    "title": "麦秀三岐",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "用过其才愧弗宜，但于牧养要张施。",
      "未应拙政才兼月，森出来牟过两岐。",
      "长短异形垂美穗，青黄间色识新枝。",
      "悬知瑞应由明主，自是丰年属圣时。"
    ]
  },
  {
    "id": "2e89e420c8f1a2376db37a5563d68eff",
    "title": "午晴观孔雀",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "异雀逢人正美观，一鸣晴日傍栏干。",
      "昂头未展云霄翼，掉尾先摇锦绣盘。",
      "危坐我方诗兴切，薄寒谁伴酒肠宽。",
      "世间最是羁怀恶，犹得亭花着意看。"
    ]
  },
  {
    "id": "2e89e420c8f1a2371817c292b45df2a7",
    "title": "沿溪转山入野亭小饮甚适",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "惜此青青一日春，爱闲因得两三人。",
      "放身度密穷山崦，随意居宽趁水滨。",
      "逸饮不成愁淡薄，苦吟终是喜清新。",
      "物华时世相流转，今古之间几窖尘。"
    ]
  },
  {
    "id": "2e89e420c8f1a23736815350ce5f935b",
    "title": "过霞山小饮",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "霞山书院醉焚香，细雨轻阴见海棠。",
      "春动旧怀杯酒后，晚吹新恨笛声长。",
      "或红或白花饶笑，为整为斜草更芳。",
      "寄语风光易尘土，相看流转且相羊。"
    ]
  },
  {
    "id": "2e89e420c8f1a237459ee5298c425559",
    "title": "余应卿招饮",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "东门郭外七桐里，知有宣州别驾家。",
      "再世从游心自喜，暂时觞咏语无哗。",
      "平田寒日行孤鹜，枯木凄风集乱鸦。",
      "酒圣诗狂休问我，淋漓颠倒任横斜。"
    ]
  },
  {
    "id": "2e89e420c8f1a237e0a594196a9316d7",
    "title": "霞山叶学谕家梅下饮二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "岁阑何地看梅花，霜日新晴晚更嘉。",
      "古观去寻寒士屋，山园来近旧人家。",
      "香传细密闻仍久，影倒高深落又斜。",
      "同是溪南闲澹者，暂时相赏醉无哗。"
    ]
  },
  {
    "id": "2e89e420c8f1a237e0a594193d63f31b",
    "title": "霞山叶学谕家梅下饮二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "不待梅梢三两花，任他酒薄漫殽嘉。",
      "恍然灵运穿林屐，妙矣王维入画家。",
      "静听喔咿鸡唱晓，明分疏落雁行斜。",
      "醉吟却是寻芳客，借取残冬一笑哗。"
    ]
  },
  {
    "id": "2e89e420c8f1a23728a82c5ce46e5a31",
    "title": "同子隆次公小饮",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "老境昏昏只醉眠，不知门外艳阳天。",
      "奚为有客携壶至，又以闲人到酒边。",
      "山路试登桃映日，溪城一望草如烟。",
      "春分花事今多少，未觉心情胜去年。"
    ]
  },
  {
    "id": "2e89e420c8f1a23721b7d045540f8d28",
    "title": "送彭世昌山台小饮",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "象山只在水西头，云木犹高瀑更流。",
      "往事何能话师友，时情徒与惜交游。",
      "东风又绿溪边草，明月还归天际舟。",
      "白发苍颜吾亦老，一尊台上洗春愁。"
    ]
  },
  {
    "id": "2e89e420c8f1a23762869a3bdfe36ffc",
    "title": "登第一山",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "极目俄登最上岩，秋风衰草塞云闲。",
      "漫游江浙几千里，今识东南第一山。",
      "志士逢时宁恨晚，壮怀有泪不须潸。",
      "兴亡自古知多少，天道何曾不好还。"
    ]
  },
  {
    "id": "2e89e420c8f1a23773106b655d710a4d",
    "title": "和南伯山行韵二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "日日登山复下山，崎岖分寸绝难攀。",
      "已无鱼腹江湖虑，肯怯羊肠道路弯。",
      "满目诗材供客子，一杯醽醁染衰颜。",
      "四方弧矢男儿事，扪尽参墟莫畏艰。"
    ]
  },
  {
    "id": "2e89e420c8f1a23773106b65e82f324b",
    "title": "和南伯山行韵二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "千峰踏尽又层坡，冠染征尘不暇峨。",
      "佳处赏心惟酒尔，愁时引睡奈诗何。",
      "憩亭尚远日先暮，脚力已穷山更多。",
      "白发对山聊自醉，如公自富郢中歌。"
    ]
  },
  {
    "id": "2e89e420c8f1a2374df6ce8adaababaf",
    "title": "游金焦二山至汲江亭用前韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "江山万里忆徐州，十月迎风度小舟。",
      "极目不知天外景，乱云遥接水中丘。",
      "此身五十昔未到，著语再三今可酬。",
      "欲把边尘聊一洗，只今更吸大江流。"
    ]
  },
  {
    "id": "2e89e420c8f1a237e4ea4640929d1a6c",
    "title": "过扬州平山堂邂逅许深父主漕",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "平生踪迹半江湖，岁晚淮乡识旧都。",
      "小却车尘行复止，要看山色有还无。",
      "关山回首嗟何限，风景于人岂不殊。",
      "犹得故人谈世事，金城方略政堪图。"
    ]
  },
  {
    "id": "2e89e420c8f1a237a28e71e02941504d",
    "title": "泊姑苏馆",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "冲风挟雨到苏州，赢得樯乌半日留。",
      "岂是甘棠无剪伐，浪持使节几经由。",
      "群观底事多耆老，一笑犹能认故侯。",
      "回首齐云旧游处，西山端欲送行舟。"
    ]
  },
  {
    "id": "2e89e420c8f1a2377a7e67be8c8cb454",
    "title": "游沧浪亭",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "出门犹未识沧浪，胜日能销一咏觞。",
      "绿障千峦森羽戟，翠绡十顷飐池塘。",
      "清谈杖履穷幽径，归路篮舆带夕阳。",
      "岂是此缨无地濯，可怜长说簿书忙。"
    ]
  },
  {
    "id": "2e89e420c8f1a237ca65b093182e1b55",
    "title": "和应宪使游沧浪亭韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "使星两两照前山，笔下高吟万选钱。",
      "绝景政须终日款，兹游真可以诗传。",
      "深林遇雨排清昼，晚日迎风浸碧烟。",
      "千载不浑亭下水，俯栏犹得继前贤。"
    ]
  },
  {
    "id": "2e89e420c8f1a23766921fc1c0aa5eee",
    "title": "和韩倅沧浪亭韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "平生公赏最岩居，肯作痴儿失故吾。",
      "正尔不堪尘满面，为君何惜酒随车。",
      "十年夜隔青藜杖，一日身游碧玉壶。",
      "莫道欲归归未得，买山作计定何如。"
    ]
  },
  {
    "id": "2e89e420c8f1a2377325e9ab0ac566de",
    "title": "春日怀钱塘西湖",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "只今春色满皇州，料得西湖已纵游。",
      "出郭竞联城下骑，循堤同上柳边舟。",
      "恨无两翼从渠去，曾有诸公念我不。",
      "到底长安风物外，远方何敢诧遨头。"
    ]
  },
  {
    "id": "2e89e420c8f1a2378c49cb0c68411318",
    "title": "和董显之留西湖韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "开门喜得故人音，访我浮生一旅亭。",
      "老大区区惊岁月，功名落落负簪缨。",
      "有谁知己头空白，举世如君眼独青。",
      "羡子百篇诗在手，湖山相望不胜情。"
    ]
  },
  {
    "id": "2e89e420c8f1a237ddd9c3a847e5f7f2",
    "title": "和忠父于先生西湖韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "先生摆脱世间缘，老去犹堪十万钱。",
      "气节向来投匦意，风流今识咏梅篇。",
      "饱闻东閤抡材久，未许西湖对客眠。",
      "圣主如天怀谠论，只今此席为君前。"
    ]
  },
  {
    "id": "2e89e420c8f1a23750ddab21ca0269d2",
    "title": "游武昌东湖",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "只说西湖在帝都，武昌新又说东湖。",
      "一围烟浪六十里，几队寒鸥千百雏。",
      "野木迢迢遮去雁，渔舟点点映飞乌。",
      "如何不作钱塘景，要与江城作画图。"
    ]
  },
  {
    "id": "2e89e420c8f1a237025c89f70cc08d62",
    "title": "和赵周锡制干峡中韵四首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "西陵峭壁路初经，但见搀空两岸青。",
      "天近下连苍玉嶂，山高傍涌翠云屏。",
      "划开龙虎流三峡，敕下雷霆遣六丁。",
      "终日横风倚江转，恍疑身世在沧溟。"
    ]
  },
  {
    "id": "2e89e420c8f1a237025c89f703f3bc59",
    "title": "和赵周锡制干峡中韵四首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "千仞山头更有山，一山去后一山还。",
      "林峦有路春回绿，仙洞无人夜启关。",
      "岫列千屏森葆卫，石藏五色像形颜。",
      "举头待向峡中望，见说青天近一斑。"
    ]
  },
  {
    "id": "2e89e420c8f1a237025c89f76dd481c5",
    "title": "和赵周锡制干峡中韵四首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "急峡高流日夜东，嵌空怪石浪穿砻。",
      "涛喧滩口波翻雪，云断山腰气吐虹。",
      "几阵堂堂峰硉矹，一泉滴滴水玲珑。",
      "我行天下今将半，安得名山如此工。"
    ]
  },
  {
    "id": "2e89e420c8f1a237025c89f7155463d8",
    "title": "和赵周锡制干峡中韵四首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "绝景都忘峡路长，江风时送野花香。",
      "峰排玉帐腰凝雪，泉溜珠帘乳滴房。",
      "后日奇山犹续续，而今伟观已堂堂。",
      "雄篇曲尽形容妙，满袖珠玑到旅囊。"
    ]
  },
  {
    "id": "2e89e420c8f1a2374d37958dffb61243",
    "title": "和同年成峡州韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "平生踪迹雁门踦，投老犹甘万里驰。",
      "夜永尚迷行客梦，晓来新得故人诗。",
      "秋高莼美念归处，月白江清下水时。",
      "此日此身无羽翼，输君先去访鸱夷。"
    ]
  },
  {
    "id": "2e89e420c8f1a2373f21c90b9802fa5c",
    "title": "过皂角林",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "南北城高俯堑深，过帆猝猝倦登临。",
      "两山未远瓜洲渡，十里俄惊皂角林。",
      "坐想英灵犹炯炯，眼看祠庙独阴阴。",
      "塘村共说兴亡处，笑指东河血未沉。"
    ]
  },
  {
    "id": "2e89e420c8f1a237c7dba1cda9389e66",
    "title": "和罗春伯奉常寄题稽山阁韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "公来祗谒自周行，脚踏稽山意远翔。",
      "叠嶂排云烟杳霭，半天得月夜凄凉。",
      "无言可状湖山好，有客来时锦绣张。",
      "底事东吴声价重，螭头椽笔冠文场。"
    ]
  },
  {
    "id": "2e89e420c8f1a237049c9ca30d289b32",
    "title": "游齐山用唐杜紫微韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "联镳出郭疾于飞，好景留人倦式微。",
      "尽日山行惟所适，夕阳堤上咏而归。",
      "摩挲苔壁嗟前事，徙倚岩亭惜寸晖。",
      "空忆樊川秋影去，为谁重唱缕金衣。"
    ]
  },
  {
    "id": "2e89e420c8f1a2375151d4e2c9bb7399",
    "title": "泊沙市",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "雪浪云烟日卷舒，去城远近聚廛居。",
      "千年堤岸围沙市，十里人烟半竹庐。",
      "荆国平分荆水阔，楚楼遥接楚天馀。",
      "江民日与波神狎，只把涛雷当噏嘘。"
    ]
  },
  {
    "id": "2e89e420c8f1a237a3bec1efecf73615",
    "title": "同莫子章方舟下龟溪",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "一舸相从下碧澜，城南百里话更残。",
      "绝知未减在家好，政自不愁行路难。",
      "舒望最堪诗眼纵，忘形只觉酒肠宽。",
      "归来颇讶山头黑，果是西风一夜寒。"
    ]
  },
  {
    "id": "2e89e420c8f1a237b67f215f5f12d360",
    "title": "顺风至采石",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "快哉真得楚王风，钲鼓喧江四面雄。",
      "但欲帆樯催上水，敢辞井路傍西戎。",
      "江空岁晚飞烟外，人静霜明过浪中。",
      "少泊山腰羌笛断，一樽那肯为诗穷。"
    ]
  },
  {
    "id": "2e89e420c8f1a2377286d66e438c63ff",
    "title": "过楚州用霍希文韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "夜入山阳鹢首东，单车出郭更匆匆。",
      "欲知势扼三江近，政以城高百尺雄。",
      "此恨终天身未老，何人抵掌气凌空。",
      "连云细草秋风下，把酒长吁问化工。"
    ]
  },
  {
    "id": "2e89e420c8f1a23713892833f34a17b2",
    "title": "被旨往许浦阅兵风雨中舟过梅里",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "浓云障日卧前山，已觉林深寸步难。",
      "风雨于人本无意，筋骸如我不禁寒。",
      "小窗饱听喧江浪，萧寺时惊落岸滩。",
      "慨念兴亡千古事，夜阑相对说江干。"
    ]
  },
  {
    "id": "2e89e420c8f1a23784150df1ca155a67",
    "title": "铜铁堆",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "千峰插碧绕江面，两石中分铜铁堆。",
      "东岫附庸方崒嵂，西山俨立更崔嵬。",
      "悬知造物精神巧，几误良工斧凿来。",
      "万里西舟今蜀境，安流到此莫辞杯。"
    ]
  },
  {
    "id": "2e89e420c8f1a237735270ce19d0ec29",
    "title": "自常熟敲冰行舟半日一夜仅十里",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "到晓才通十里冰，颇怜黄帽叹征行。",
      "半篙不下风霜夜，一日之间水陆程。",
      "无复稳时村路滑，不胜危处断桥倾。",
      "驱驰原隰皇华事，筋力犹堪誓此生。"
    ]
  },
  {
    "id": "2e89e420c8f1a23736887d435d11d1d8",
    "title": "周锡自蜀归浙",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "东瓯西浙两夤缘，齐止金陵万里船。",
      "风月醉中同客梦，簿书丛里读诗篇。",
      "怀归念我方投劾，勇去输君已著鞭。",
      "岁晚江空帆力满，长安春好正朝天。"
    ]
  },
  {
    "id": "2e89e420c8f1a23769c0f0a3839a29f2",
    "title": "送叶表侄归乡",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "枌榆离别几春秋，作计吴中祇谬悠。",
      "回首故园三叹息，喜公归路两经由。",
      "怀乡谁不思邱首，游宦余方愧督邮。",
      "千里相忘未归去，家山时向梦中求。"
    ]
  },
  {
    "id": "2e89e420c8f1a23712b306285bde4224",
    "title": "新河",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "路转风回四面歌，新河磨尽磨盘河。",
      "一川涨碧分滩远，万柳排青夹岸多。",
      "此日经行空叹息，当年功绩未镌磨。",
      "客游为爱潇湘楚，五日之间一再过。"
    ]
  },
  {
    "id": "2e89e420c8f1a23757d3921dd89088c4",
    "title": "荆州道中",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "硉矹奇峰绕复环，淼茫大水枕前湾。",
      "望迷荆楚山川外，浮遍乾坤日夜间。",
      "举酒欲吞云梦去，倚楼无复利名干。",
      "雾船风缆经多少，老尽行人只此山。"
    ]
  },
  {
    "id": "2e89e420c8f1a2379433628eeba16371",
    "title": "观潮",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "倏见江头万鼓催，更闻脚底一声雷。",
      "怒涛直欲浮天去，急浪犹能带雨来。",
      "岂但皇都夸伟观，要令区宇绝纤埃。",
      "灵胥勇志嗟何在，共吊江山付此杯。"
    ]
  },
  {
    "id": "2e89e420c8f1a2375ab98d6916dd2ac6",
    "title": "闸柱",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "三丈围宽两木灵，千年闸骨状如城。",
      "扬帆欲过心先动，击柱才闻念已惊。",
      "东越梅梁犹逞异，南城老树也为精。",
      "昔闻求福木居士，今向枯株免祸成。"
    ]
  },
  {
    "id": "2e89e420c8f1a237d2bf116073081bfc",
    "title": "宿邻水县",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "酒馀孤馆梦初回，渐觉茅檐淅淅来。",
      "夜半山前风荐雨，晓来崖底涧鸣雷。",
      "剩添岗翠三分色，呈出秧针一寸栽。",
      "恰得乌云天外少，莺花无数恼人怀。"
    ]
  },
  {
    "id": "2e89e420c8f1a2378a0f269eefa6bad6",
    "title": "绍兴府学斋宿",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "从容黉舍日西流，浅饮犹看夜气浮。",
      "小款话时殊淡薄，细论文处转清幽。",
      "诸公学业方加锐，一战功名要早收。",
      "我了斋祠便归赋，故园已作梦中游。"
    ]
  },
  {
    "id": "2e89e420c8f1a237f8fdbb7ef63044a6",
    "title": "释奠斋宿",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "云高天白夜沉沉，墙外谁家送远砧。",
      "有月林梢鸣翠羽，无风窗下落黄金。",
      "百年已老安仁鬓，三径空怀靖节心。",
      "病眼细书何龃龉，短檠犹得对孤斟。"
    ]
  },
  {
    "id": "2e89e420c8f1a237440e8248c54239b6",
    "title": "和薛公叔留都城韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "年来更觉一身难，却扫应须早闭关。",
      "老矣壮怀空岁月，归欤活计只溪山。",
      "未堪鹍化摇而上，肯类蝇营去复还。",
      "白璧深藏有馀地，区区何必苦跻攀。"
    ]
  },
  {
    "id": "2e89e420c8f1a2371c2f2ce90ab2710d",
    "title": "和刘叔骥司户韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "不饮无何一味膻，听渠七字辄欣然。",
      "念非公子谁堪比，可奈吾衰不待年。",
      "料得诗魔排锦绣，却从笔力裹山川。",
      "兰亭若未归修禊，更伴刘郎发秘传。"
    ]
  },
  {
    "id": "2e89e420c8f1a2379d556c6d6b07f269",
    "title": "和潘德久韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "曾读桐江路上题，斯文便合请君司。",
      "向来吴会连朝语，晚岁扬州七字诗。",
      "忧世自怜闻道晚，论心犹恨结交迟。",
      "帆樯百里孤吟罢，坐爱雄风约雨师。"
    ]
  },
  {
    "id": "2e89e420c8f1a23706b493f59a4aec9c",
    "title": "和陆成父韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "功名落落愧强年，晚到淮乡意惘然。",
      "问月高歌聊自适，吟秋苦思替渠怜。",
      "据鞍剩欲夸驰骏，酾酒犹堪醉击鲜。",
      "坐对晴云净如拭，水光秋色正连天。"
    ]
  },
  {
    "id": "2e89e420c8f1a2377f9e06ad59fd1ee1",
    "title": "和兼善韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "江湖踪迹厌萍游，只有诗魔老未休。",
      "平日故人谈语句，期年裹眼识风流。",
      "自能作意闲中趣，无复关心世外愁。",
      "趁此百年身偶健，为君一语竟须酬。"
    ]
  },
  {
    "id": "2e89e420c8f1a2375958b07173570a77",
    "title": "和惠国博韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "平生心赏有高踪，更喜夤缘造化中。",
      "语次欲传须柳子，诗宗不愧是江翁。",
      "无言可究称醇德，有眼能看拜下风。",
      "共睹谢庭兰玉秀，只今攀桂广寒宫。"
    ]
  },
  {
    "id": "2e89e420c8f1a237db94910487f660fe",
    "title": "用吴知立韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "老去胸中句甚豪，清风应笑我徒劳。",
      "可怜官事何时了，肯使诗盟取次逃。",
      "剩欲论交思击节，不妨饮德要投醪。",
      "如君岂是长贫者，自古诗成得绣袍。"
    ]
  },
  {
    "id": "2e89e420c8f1a2372cc43d80970917bd",
    "title": "呈浙西张提仓",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "老掾当年意已倾，执鞭虽晚眼仍青。",
      "绣衣公子初云汉，璧水先生尚典刑。",
      "负弩前驱容漫叟，下帷覃思愧玄经。",
      "催科欲付翻羹手，照我山行定几星。"
    ]
  },
  {
    "id": "2e89e420c8f1a237c736a931696d4af1",
    "title": "入山呈孙使君",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "平生懒慢岂能刚，身外微官似漫郎。",
      "不怪闲居为消渴，何劳多酌本醒狂。",
      "雪晴欲试穿云履，背冷仍寻曝日床。",
      "为想骑牛破山碧，晚风吹笛野梅香。"
    ]
  },
  {
    "id": "2e89e420c8f1a237279e6cd11e72bf6d",
    "title": "简唐英同年四首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "春风已落百花中，镜里空嗟两鬓蓬。",
      "病懒未能禁酒困，多愁元不为诗穷。",
      "偶然贞曜生同世，尤喜丁宽易未东。",
      "聚散由来皆造化，一篇我欲谢天公。"
    ]
  },
  {
    "id": "2e89e420c8f1a237279e6cd171508330",
    "title": "简唐英同年四首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "早起孤舟掀浪中，自怜老大要飘蓬。",
      "风前索酒轻寒杀，梦里寻诗始意穷。",
      "帆饱急随山脚去，橹回强趁水头东。",
      "明朝已作扫门计，未必堂堂舍盖公。"
    ]
  },
  {
    "id": "2e89e420c8f1a237279e6cd1403ce983",
    "title": "简唐英同年四首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "书生怀贽大门中，一见归来话小蓬。",
      "坐喜情文浑不薄，退嗟吾道岂忧穷。",
      "更将儒术重熙载，要使君心亦欲东。",
      "若也铭勋在彝鼎，古今何止一周公。"
    ]
  },
  {
    "id": "2e89e420c8f1a237279e6cd12b121a31",
    "title": "简唐英同年四首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "旧言山色有无中，今日环观在短篷。",
      "游子不堪归路冷，篙师愁杀裹囊穷。",
      "便回溪口风尤急，欲到山头月已东。",
      "赢得闲言扰诗社，烦君更语主人公。"
    ]
  },
  {
    "id": "2e89e420c8f1a237beaa35a68104ca69",
    "title": "丁端叔茶马会同年同庚",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "竹林宾主乐襟期，并榜齐年两见之。",
      "丙午同生虽共老，甲辰笑我独为雌。",
      "秋鸿社燕时难值，桂酒椒浆醉莫辞。",
      "半是天涯老行客，耆英当继洛中诗。"
    ]
  },
  {
    "id": "2e89e420c8f1a23741b0ea5b73f56ad6",
    "title": "登蓬莱閤",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "痴儿官事苦相临，每到蓬莱慰赏心。",
      "一水萦湖连海去，片云带雨入山深。",
      "自怜老客从渠晚，喜有诗翁到此寻。",
      "中外升沉政悬绝，强抽荒思续高吟。"
    ]
  },
  {
    "id": "2e89e420c8f1a237fb8da58ba36dab24",
    "title": "馈春茶于制司属官",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "戊午新芽上蜀江，表情未有敢先尝。",
      "几年争斗无双品，万里书来第一纲。",
      "水截龙章浮碾玉，炉煎蟹眼试凭汤。",
      "知君文字五千卷，正欲冥搜锦绣肠。"
    ]
  },
  {
    "id": "2e89e420c8f1a237a3065e3207d472ec",
    "title": "求酒于邵元实删定",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "骨相酸寒不足论，平生心赏旧家村。",
      "七年误索长安米，百病几成楚客魂。",
      "命薄不堪嗟分定，官闲犹得荷君恩。",
      "秋风一醉馀疴殄，须乞庄生五石樽。"
    ]
  },
  {
    "id": "2e89e420c8f1a237934153c6271fae60",
    "title": "乞酒于林子长通判",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "衰颜得酒尚能赪，笑我维罍耻弗盈。",
      "无计青州几从事，可怜白面一书生。",
      "新篘竞说邻家熟，好句惭无健笔成。",
      "传语白衣人记取，何须秋帽始关情。"
    ]
  },
  {
    "id": "2e89e420c8f1a2374446d46a31730cd8",
    "title": "谢诚斋惠酒",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "褰裳乐得送迎翁，遣句犹烦七字工。",
      "颇识当年斤斧手，却惭昔日马牛风。",
      "平生杨敬惟称项，晚岁侯芭只守雄。",
      "便把黄封红客眼，一尊已当百壶丰。"
    ]
  },
  {
    "id": "2e89e420c8f1a237fe0c93ecacd5d002",
    "title": "馈虾腊弯鱼乾于端叔",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "东西万里苦相望，海物时来自故乡。",
      "两眼尚能驱水族，一弯犹解诧丁香。",
      "莫孤念远勤将意，且欲均甘未敢尝。",
      "有诏知君便归去，古人驿寄愿频将。"
    ]
  },
  {
    "id": "2e89e420c8f1a237ebf69803f194ca27",
    "title": "和沈德远寄江鳐韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "粉身截玉慰渠贪，浪迹泥涂遽著篮。",
      "坐缺江生嗟不乐，诗来东老谢分甘。",
      "世间风味鄞江颊，传里形容太史谈。",
      "欲报琼瑶无一可，移文空到北山南。"
    ]
  },
  {
    "id": "2e89e420c8f1a23758728058c11b3a2c",
    "title": "橄榄来自嘉州",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "筠笼相逐到天涯，喜见森森色正佳。",
      "尚想红盐落青子，未夸黄蜜挂苍崖。",
      "眼中乡味催归梦，足下跫音慰远怀。",
      "稍待酒残回齿颊，馀甘犹足助谈谐。"
    ]
  },
  {
    "id": "2e89e420c8f1a23779c8d25ebfb57145",
    "title": "岳大用寺簿惠佩刀",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "文阵谈锋不可当，小恢游刃向朝行。",
      "一夫敌尔嗟长剑，十九人中见颖囊。",
      "徐子身非逢季札，吕虔心已识王祥。",
      "善刀我亦知藏去，他日犹烦赐尚方。"
    ]
  },
  {
    "id": "2e89e420c8f1a23799e52e5765957ba8",
    "title": "谢梁饬父通判登楼赏雪之约",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "茏葱天阔晓光浮，满地斜飞玉作毬。",
      "好趁阳春歌白雪，政须从事谒青州。",
      "打门报我樽前约，乘兴须君剡上游。",
      "清绝有人夸盛事，贰车携客醉南楼。"
    ]
  },
  {
    "id": "2e89e420c8f1a237c5e211de44d24bd8",
    "title": "和程阁学观雪韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "入竹投窗细细添，两山琼玉称遐瞻。",
      "巧于夜半将新岁，每以风回蹴上帘。",
      "寒雀栖枝惊落屑，饥乌鸣食讶堆盐。",
      "正须度腊成三白，已觉西风势转严。"
    ]
  },
  {
    "id": "2e89e420c8f1a237cb2f80c546f650af",
    "title": "和梁曹池阳道中遇雪韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "痴儿汩汩尚寻梅，点检花梢次第开。",
      "客里相逢秋日好，雪中重喜故人来。",
      "岁寒过我留佳句，夜半论文酹此杯。",
      "毋疾其驱行有诏，江头准拟送君回。"
    ]
  },
  {
    "id": "2e89e420c8f1a237df123ee671a1a08b",
    "title": "腊雪二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "岁事无多腊近残，谢渠飞屑破天悭。",
      "褥祠空愧兼旬力，造物惟消一夜间。",
      "是则化工端有意，要于官政亦相关。",
      "雪催诗后诗催雪，更欲堆盐满四山。"
    ]
  },
  {
    "id": "2e89e420c8f1a237df123ee636d4dcff",
    "title": "腊雪二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "无计遮留岁月残，颇惊节物愧才悭。",
      "可人腊雪偏宜处，屈指春风未到间。",
      "犹得微吟供午枕，不须高卧闭晨关。",
      "晚来碎玉零珠后，已老苏州一半山。"
    ]
  },
  {
    "id": "2e89e420c8f1a237cea1f796b6a12f2f",
    "title": "喜雪",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "玉龙方急战寒声，满阵江风雪作茵。",
      "准拟丰年须造物，编排佳境付诗人。",
      "莫辞樽酒偏劳劝，更喜江梅欲斗新。",
      "愧我为州无善状，杨花何事已先春。"
    ]
  },
  {
    "id": "2e89e420c8f1a2370b6780e315c98899",
    "title": "诚斋指檐头雪为诗材二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "春风着意向春宵，巧作冰澌细细飘。",
      "正好千门竞灯火，故添万瓦灿琼瑶。",
      "谁怜梅蕊犹含玉，大遣杨花为夺标。",
      "一段风光付诗手，物华正恐为君撩。"
    ]
  },
  {
    "id": "2e89e420c8f1a2370b6780e36f07fc45",
    "title": "诚斋指檐头雪为诗材二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "使旌猎猎昼连宵，剩说吟边涌思飘。",
      "晓枕已哦千树雪，夜船更踏一溪瑶。",
      "谁将春霰天然巧，来伴寒梅别样标。",
      "赢得袁家僵卧者，开门今为好诗撩。"
    ]
  },
  {
    "id": "2e89e420c8f1a23778a9337ff94d956b",
    "title": "立春日雪",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "料理风光兴未残，老无诗手一何悭。",
      "新传彩胜排枝上，趁得冰花落鬓间。",
      "噪雀晓来埋屋角，土牛声已动谯关。",
      "寒窗我欲觞眉寿，不是羊羔醉玉山。"
    ]
  },
  {
    "id": "2e89e420c8f1a237b48dc98047dc7998",
    "title": "恭和御制赐进士诗韵二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "云汉昭回下建章，鸾翔凤翥灿龙光。",
      "宸奎错落皆谟训，圣语丁宁示抑扬。",
      "自古求言开数路，只今兼听极群方。",
      "一篇默寓忧勤意，正为成王不敢康。"
    ]
  },
  {
    "id": "2e89e420c8f1a237b48dc980b0cc895b",
    "title": "恭和御制赐进士诗韵二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "尧言不数汉文章，漫说唐人万丈光。",
      "百辟共知尊上指，群儒何止戴言扬。",
      "丝纶甫幸来中禁，琬琰俄欣奏上方。",
      "京邑小臣观盛事，愿输忠悃赞明康。"
    ]
  },
  {
    "id": "2e89e420c8f1a2370cb20e4b24acfc5f",
    "title": "车驾过重华宫和陈止斋韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "晓到觚棱簇仗齐，千官星拱马无嘶。",
      "清尘警跸来宫阙，夹道欢声浃耄倪。",
      "孝治未应夸郑隧，皇威今已竦边鼙。",
      "小臣何以扬君德，手舞相呼醉月溪。"
    ]
  },
  {
    "id": "2e89e420c8f1a237343ca0203224590f",
    "title": "拟咏展观太上皇帝御书",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "龙颜祗肃阅尧章，宝轴神毫赫有光。",
      "八法心传齐帝学，万年奎画与天长。",
      "袭藏肯比唐三杰，墨妙尤卑晋二王。",
      "舜治方隆定于一，区区发问陋梁襄。"
    ]
  },
  {
    "id": "2e89e420c8f1a23705b336d7c1de2551",
    "title": "拟咏宴群臣",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "宴锡蓬山焕旧章，群工列席侍龙光。",
      "加笾折俎君恩重，合奏回风韵语长。",
      "击筑为歌嗤汉祖，举觞隆礼视周王。",
      "幸哉盛事今逢见，愿赴功名敢入襄。"
    ]
  },
  {
    "id": "2e89e420c8f1a237e8fa27d2e1386d97",
    "title": "端叔奉诏还朝二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "清樽连日话辛酸，正为中年作别难。",
      "二十年间嗟契阔，八千里外得团栾。",
      "湖山觉梦俱萍迹，风月题诗遍锦官。",
      "一舸输君已仙去，微吟空抱屈平叹。"
    ]
  },
  {
    "id": "2e89e420c8f1a237e8fa27d2a45efd0a",
    "title": "端叔奉诏还朝二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "万目环观一节东，江酣迟日漾春风。",
      "君王恨见严徐晚，廊庙方资稷契忠。",
      "四蜀正须烦笔下，一言知已定胸中。",
      "少焉我欲归田去，拭目期君鼎鼐功。"
    ]
  },
  {
    "id": "2e89e420c8f1a237fe5a5b80f30a6570",
    "title": "阅兵给赉",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "小臣衔命入云屯，圣主如天诏语温。",
      "万甲冲风隆士气，一言挟纩荷君恩。",
      "颇惊霹雳烧残垒，更想蒙冲上海门。",
      "欲挽长江问豪杰，岂无击楫叹中原。"
    ]
  },
  {
    "id": "2e89e420c8f1a237483a63bc0deb9529",
    "title": "卢德华郎中将漕福建",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "畴昔相从在帝关，更于岁晚接清班。",
      "同朝所恨常疏阔，一岁之中几往还。",
      "便合横翔来楚路，未应清梦落闽山。",
      "谁将好雪留征棹，毋疾其驱有诏颁。"
    ]
  },
  {
    "id": "2e89e420c8f1a2373a17fdd2b6d64881",
    "title": "和虞仲房潼川运使韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "西湖樽俎忆风流，今日樯乌过我州。",
      "万里相忘嗟又别，九华何惜更同游。",
      "中郎有字新镌石，小子无言只点头。",
      "及此公馀多暇日，为君作计且邀留。"
    ]
  },
  {
    "id": "2e89e420c8f1a2371cbeca56eb6311ef",
    "title": "再赋",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "飘然击楫问中流，仗节观风十四州。",
      "见说九重天语好，不妨万里蜀山游。",
      "大书竞照光山色，好句应题滟滪头。",
      "稍办澄清早归去，周南宁复叹淹留。"
    ]
  },
  {
    "id": "2e89e420c8f1a2375e1eef58d75072d6",
    "title": "和闾丘资深转运判官送张同年韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "造门剥啄笑谈馀，过我频迂长者车。",
      "八咏继吴推翰长，一封谕蜀属相如。",
      "岷峨诗富追风雅，韶濩声谐复古初。",
      "仰止骚坛方北面，不堪官事蠹书鱼。"
    ]
  },
  {
    "id": "2e89e420c8f1a237590ec9c5e6f1a9e5",
    "title": "和浦勉道转运判官巡行出关韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "涛雷殷昼候前驱，驷马桥边使者车。",
      "风约江声喧笑语，山迎雨脚傍阎闾。",
      "城头北海倾樽后，马耳西风揽辔初。",
      "关外秋来闻小熟，更将馀瘵入呵嘘。"
    ]
  },
  {
    "id": "2e89e420c8f1a2372aab823ef0f45906",
    "title": "和许深父转运判官韵二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "我辈难忘故旧情，为君满意说诗清。",
      "抛砖不愧尘埃想，剖蚌俄惊的皪明。",
      "宦路几年嗟契阔，长安累月话平生。",
      "诗筒却趁邮筒急，吟到扬州更袖呈。"
    ]
  },
  {
    "id": "2e89e420c8f1a2372aab823e49963a23",
    "title": "和许深父转运判官韵二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "诗里论交淡淡情，个中风味不胜清。",
      "锦囊著句知才尽，山色逢人作意明。",
      "已觉头颅侵晚景，尚堪风月快馀生。",
      "与君握手关心处，愧乏琅玕腹可呈。"
    ]
  },
  {
    "id": "2e89e420c8f1a23727eb01c59add4633",
    "title": "送吴子明知阆州",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "圣主方勤西顾忧，大朝临遣遴贤侯。",
      "兰香昔在潜郎地，符竹今分古阆州。",
      "蜀道难时虽万里，汉川佳处正三秋。",
      "莫嗟身落江湖远，魏阙心存记子牟。"
    ]
  },
  {
    "id": "2e89e420c8f1a237652bf5b61a809f90",
    "title": "送同年曾南仲寺丞知温州",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "久同朝迹又同年，更送旌麾过海边。",
      "多士向来亲戴席，斯民今幸得苏天。",
      "潜心阁上书千卷，雁荡山中草一川。",
      "小待公馀寻旧迹，便归玉笋听鸣鞭。"
    ]
  },
  {
    "id": "2e89e420c8f1a2375fd8834470b09192",
    "title": "送楼攻愧知婺州二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "壮年才气压词场，众已相期白玉堂。",
      "垣制孰非经大手，斯文无复数他杨。",
      "诸公政尔需调鼎，一语翻然忽抗章。",
      "汲黯固知当大用，得君徒欲重淮阳。"
    ]
  },
  {
    "id": "2e89e420c8f1a2375fd88344f842fff5",
    "title": "送楼攻愧知婺州二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "三十年间企绝尘，久同朝迹话平生。",
      "论文密处虽朋友，投分深时即弟兄。",
      "自恨我无分袂语，但输君已著鞭行。",
      "东阳一苇杭之便，毋惜公馀蚤寄声。"
    ]
  },
  {
    "id": "2e89e420c8f1a2375c315b69d7111144",
    "title": "日华书自通州来言其同僚多唱酬",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "题舆赢得锦囊归，酬唱西昆事可追。",
      "久不陪君三日语，政须咽子百篇诗。",
      "宁甘咄咄痴儿事，稍愧纷纷俗吏为。",
      "我亦湖山多暇日，秋蝉时解噪寒枝。"
    ]
  },
  {
    "id": "2e89e420c8f1a237eab03b2454c524b2",
    "title": "饯金使出北关风雨大作",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "出郭初行十里赊，狂风急雨闹田家。",
      "香粳饱熟云翻浪，荞麦新开雪作花。",
      "浅水半村环野趣，好山一带接京华。",
      "晚来踏尽临平路，风脚全收雨脚斜。"
    ]
  },
  {
    "id": "2e89e420c8f1a237c126be50b2bb2ddd",
    "title": "次常熟县先君旧所摄宰也",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "冲寒一舸下琴川，小缆依依市柳边。",
      "花县重来听好语，棠阴深处不论年。",
      "钓游颇忆儿童旧，风物徒惊岁月迁。",
      "老恐不任奔走力，问侬何日赋归田。"
    ]
  },
  {
    "id": "2e89e420c8f1a237e60d2db5dd11e482",
    "title": "守郡不能同宪使仓使游灵岩",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "秋风敲叶漾湖光，两两星华古寺傍。",
      "晓日一川迎使节，晚山十里送归艎。",
      "风流我已非山简，宾客公应念葛彊。",
      "岂是清游本无分，纷纷雁鹜苦相妨。"
    ]
  },
  {
    "id": "2e89e420c8f1a23711cbbb34af8d568f",
    "title": "司庾会稽道中答衢民彩帜送行",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "征车何事不容征，彩旆歌谣塞路津。",
      "徒以平生多拙政，偶于岁晚得衢民。",
      "我方州县惭尸禄，汝向闾阎切爱身。",
      "料得去思均彼此，一诗聊复慰邦人。"
    ]
  },
  {
    "id": "2e89e420c8f1a237d5f484be6a123430",
    "title": "过池阳旧治和吕子西韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "浮沉宦海几春秋，岁晚重来旧典州。",
      "昔日青山虽在眼，故侯白发已盈头。",
      "吟边感慨关情久，忙里工夫着意偷。",
      "闻说峡江春涨晚，卷帆聊为此邦留。"
    ]
  },
  {
    "id": "2e89e420c8f1a237f99cd94109b784aa",
    "title": "送惠县丞之官",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "立之何事屈蓝田，隐忍功名古已然。",
      "预信鹓鸿只他日，莫嫌凫鹜尚频年。",
      "征帆夜湿三更雨，去路人欣八月天。",
      "话别匆匆毋重惜，一封丹诏下天边。"
    ]
  },
  {
    "id": "2e89e420c8f1a2379cf588fbea734b26",
    "title": "和魏南伯县丞韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "著语相过见一斑，我惭尺寸强跻攀。",
      "羁怀衮衮三江水，去路迢迢万里山。",
      "酒盏逢花寻客处，诗筒将月对船间。",
      "固应侯喜多知己，未必诗声只汗颜。"
    ]
  },
  {
    "id": "2e89e420c8f1a237aa5132e757c64753",
    "title": "和洪叔炳主簿浮玉亭韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "亭为君来又得名，公馀赢取眼双明。",
      "溪光影碎黄金艳，波面声流白玉琤。",
      "夜半吴歌缘底恨，晚来山色不胜情。",
      "风光我欲平分破，故把吟边当结盟。"
    ]
  },
  {
    "id": "2e89e420c8f1a237565e30848761bf7d",
    "title": "肃客借重金紫绶",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "平生青紫滥于身，更冒金章肃使宾。",
      "何以假为诚岂敢，乌知非有笑无因。",
      "猿狙自是羞华服，鹓鹭姑容接后尘。",
      "回首纷纷天下事，有时宜假不宜真。"
    ]
  },
  {
    "id": "2e89e420c8f1a2375ff1178df4a1d7d4",
    "title": "成都府学释奠",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "西风淅淅露漙漙，释菜雍容礼可观。",
      "冠带三千严鹄立，风云九万欲鹏抟。",
      "锦江曾吐胸中凤，泮水新回笔下澜。",
      "拭目诸君快秋捷，胪传高压万人看。"
    ]
  },
  {
    "id": "2e89e420c8f1a2374a6baa5251c40ed2",
    "title": "送吕武仲司户范纯之司法赴南宫试",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "欣然愿作送行诗，盛事江邦独见之。",
      "酾酒且同明月醉，驱车未怕朔风吹。",
      "相逢暂入红莲幕，稳去高攀丹桂枝。",
      "莫负玉阶方寸地，为言民力要扶持。"
    ]
  },
  {
    "id": "2e89e420c8f1a237f955cc1b3b06cc8d",
    "title": "送柯伯东省试",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "道义如君只几人，相从了不见尘侵。",
      "一樽但觉论文细，三画从知得意深。",
      "自是强年应折桂，不妨期月早传音。",
      "我今已办如椽笔，拟称琼林最后吟。"
    ]
  },
  {
    "id": "2e89e420c8f1a23760549ecec2778810",
    "title": "送惠补之昆仲秋试",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "斑斑兰玉不胜清，长羡于门久日荣。",
      "共庆两苏离蜀道，从今二宋到神京。",
      "三年刻楮真馀事，一日乘槎定策名。",
      "想得颐山来岁好，绿袍黄里照溪明。"
    ]
  },
  {
    "id": "2e89e420c8f1a237310c499c3fd63224",
    "title": "送聘儒侄秋试",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "八月灵槎万里秋，乘风得隽要遨头。",
      "吾家连已跻儒级，汝业今宜济巨舟。",
      "掘井莫令嗟九仞，善刀终自见全牛。",
      "儒冠岂解真相误，有志应当万户侯。"
    ]
  },
  {
    "id": "2e89e420c8f1a2373335ce94d433fd6b",
    "title": "送薛公叔秋试",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "流落相逢霅水滨，与君倾盖即平生。",
      "湖山十里双溪畔，宾主三年一日情。",
      "学海波澜夸健笔，夜窗灯火几长檠。",
      "不堪送客杭州路，更听惊人快一鸣。"
    ]
  },
  {
    "id": "2e89e420c8f1a237a6c0aff61395b0e7",
    "title": "鹿鸣宴",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "秋影涵江暇日长，银袍济济宴公堂。",
      "九华佳气眉间色，千佛高名马上郎。",
      "剩数连珠夸瑞应，会看仙桂满枝芳。",
      "春风得意归来好，衣锦联镳入故乡。"
    ]
  },
  {
    "id": "2e89e420c8f1a237b3de404560b2064b",
    "title": "成都府鹿鸣宴",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "大启文明会胜流，同升更合上西楼。",
      "三春得意桃花浪，八月乘槎桂子秋。",
      "结绶偏应登凤阙，拿云直欲钓鳌头。",
      "乘除但看今年好，六八名高五十州。"
    ]
  },
  {
    "id": "2e89e420c8f1a2374801735a82d043b2",
    "title": "集同年于聚景图",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "慈恩回首几番春，樽酒相期在帝京。",
      "人事好乖知岁久，天宫作意得朝晴。",
      "向来禁籞所未到，同此英游真可荣。",
      "无奈斜阳又催去，更凭馀酌话平生。"
    ]
  },
  {
    "id": "2e89e420c8f1a237d2c646a109a509f8",
    "title": "饯送蜀进士入奉廷对",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "蜀才卓荦照宾筵，秀出斯文万选钱。",
      "圣主龙飞初策士，皇朝春好正朝天。",
      "丹墀独对三千字，黄甲重魁四十年。",
      "归把群书观未见，要令学业到纯全。"
    ]
  },
  {
    "id": "2e89e420c8f1a237ad0268709a017be9",
    "title": "宴许成子魏华文二魁吴文伯节判陈表之教授卢仲修军资以考西省试同集",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "昼绣归来自帝京，魁星双照锦官城。",
      "持衡称职真能事，劝驾何功亦与荣。",
      "细与论文重款接，要看落笔更纵横。",
      "我归便作江湖计，试目需君辅太平。"
    ]
  },
  {
    "id": "2e89e420c8f1a2377bd8409f40f0bba9",
    "title": "同张元善集癸未同年",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "同年几合几分违，三十年间见日稀。",
      "尊酒相逢今也幸，诗书论政旧焉依。",
      "慈恩故事嗟回首，吴地清谈对落晖。",
      "平世功臣在公等，尚期努力佐龙飞。"
    ]
  },
  {
    "id": "2e89e420c8f1a237ecbd72ceefba8ff3",
    "title": "和薛子晋来庆癸未登第韵二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "云雾油然托应龙，姓名偶彻大明宫。",
      "胪传殿庑千官肃，声到旌旗万马雄。",
      "黄蝶飞来惊拜命，青衫误著敢言功。",
      "如何李合犹能第，造物何心本至公。"
    ]
  },
  {
    "id": "2e89e420c8f1a237ecbd72ced157d286",
    "title": "和薛子晋来庆癸未登第韵二首",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "寒荄也趁百花新，眼懒犹贪上国春。",
      "五技怪能成薄命，一名却喜继前人。",
      "唤将好意诗频赋，洗却闲忧酒再巡。",
      "底事牛堪有归序，韩公平日最相亲。"
    ]
  },
  {
    "id": "2e89e420c8f1a23784658cff3366af40",
    "title": "会新第进士和陈振享韵",
    "authorName": "袁说友",
    "authorId": "2e89e420c8f1a2378248a99efb2fcd53",
    "dynasty": "宋",
    "content": [
      "梧桐风细月将楼，犹得公馀款俊游。",
      "喜入芳樽凉彻夜，风生绮席气横秋。",
      "两魁前躅高三辅，八隽飞觞照一州。",
      "屈指吴门多盛事，眼看勋业佐宸旒。"
    ]
  }
]