[
  {
    "id": "e647d10fe2a35900f650dcacd2db61ea",
    "title": "雨中别等慈师拂水山房寄怀一首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "远寻禅老叩林霏，松栝藏门尽十围。",
      "好事只余投白社，娱人况复自清晖。",
      "帆前雨重怜峰去，寺杪湍惊想瀑飞。",
      "休夏再来曾有约，何时心迹两皈依。"
    ]
  },
  {
    "id": "e647d10fe2a3590039d2ea43436bbfb5",
    "title": "八月中秋示鲍甥将赴扬州",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "子行无复倚门亲，相见何堪涕泗频。",
      "歧路残春长断信，一家圆月正伤神。",
      "还山已荷埋身锸，隐阁仍危塾角巾。",
      "寄语江边杨柳树，自今愁作渡江人。"
    ]
  },
  {
    "id": "e647d10fe2a3590008e68391411a6642",
    "title": "书去春画钟陵霁雪",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "帝城灯罢雪嵯峨，二月风光峭未和。",
      "驰道残霙犹骇马，龙池新柳已如鹅。",
      "蒋山出雾春罗薄，秦水含星晓镜多。",
      "日暮歌钟何处发，五侯门馆夜经过。"
    ]
  },
  {
    "id": "e647d10fe2a3590013657c65f03980ed",
    "title": "正月八日亡妹忌日感述",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "兼程风雪赴江天，一木音容已隔泉。",
      "归到食贫长并日，看来死别又经年。",
      "更谁同气知余拙，忍复含凄话汝贤。",
      "心欲营斋肠迸断，春光双泪寺门前。"
    ]
  },
  {
    "id": "e647d10fe2a359000f4116e2d96f562e",
    "title": "将之吴门李茂初诗邀看梅止余楼中次韵酬答",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "皋桥流水带城皞，庑下何由见隐沦。",
      "逢世生涯无奈老，浪游心事况禁春。",
      "谁堪去去因人热，已觉拘拘损我神。",
      "莫对梅花说憔悴，君来开即口佳辰。"
    ]
  },
  {
    "id": "e647d10fe2a35900270f3cef01c15376",
    "title": "三月三日泊虞山下步寻等慈师不遇",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "草堂寂历自禅居，山下春光正祓除。",
      "邻犬人归纤月后，木鱼风落妙香初。",
      "萧疏远岫云林画，映带清流内史书。",
      "乘兴寻师相赏处，笔床经案独踌躇。"
    ]
  },
  {
    "id": "e647d10fe2a3590098c92a0e79619b8b",
    "title": "重过虞山塔院兰公话旧",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "湖边春草忆佳期，重放扁舟夏木滋。",
      "游戏自来通绘事，安禅久已废吟诗。",
      "半江塔影迎帆远，曲巷经声出院迟。",
      "曾访本师乘野月，旧房空老碧梧枝。"
    ]
  },
  {
    "id": "e647d10fe2a3590003b8d7a7532fa8e7",
    "title": "和比玉赋游鱼啖花影",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "无数轻鲦莲叶东，泳芳吹沫竞浮空。",
      "疑追戏蝶来天上，误饵游丝没镜中。",
      "点额冷光如吸露，濯鳞香阵微飧风。",
      "相忘乐事江湖外，捉影还看嚼蜡同。"
    ]
  },
  {
    "id": "e647d10fe2a35900245d48acff75d3ab",
    "title": "九日次比玉韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "年来渔父已无家，长负篱间九日花。",
      "偶共轻舟寻窈窕，尚怜行步趁欹斜。",
      "人归月下仍逢酒，病起风前只嗅茶。",
      "寥落孤云无住着，爱君天末自朱霞。"
    ]
  },
  {
    "id": "e647d10fe2a35900877dec5d713b3914",
    "title": "除夕",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "来往扁舟岁聿除，流年风雨一萧疏。",
      "众山未去残缣在，四壁虽存丈室虚。",
      "短气生涯新鬻砚，雰颜归路老佣书。",
      "只余雪后萱丛好，巢燕相将识旧居。"
    ]
  },
  {
    "id": "e647d10fe2a3590094b3bec44c87f626",
    "title": "雪后立春酬茂初见访",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "去年梅发话匆匆，短烛残杯矮阁中。",
      "能得几回还夜雪，相看一笑又春风。",
      "值君暖眼寒偏好，知我疏狂老更穷。",
      "明日雪消头并白，莫将闲闷惹青铜。"
    ]
  },
  {
    "id": "e647d10fe2a359002cbf3da34ff8db1e",
    "title": "感道傍枯柳",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "婆娑枯柳尚毵毵，白发青骊泪满衫。",
      "一路残花仍汴水，十年春梦落江潭。",
      "黄河岸徙孤蓬直，明月巢空越鸟南。",
      "旧侣重来余半死，敢论生意叹何堪。"
    ]
  },
  {
    "id": "e647d10fe2a3590006e9ace9eaec336c",
    "title": "汪侨孙酒间道故灯下有作依韵口号",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "生死论交二十年，他乡消息总茫然。",
      "新诗刻烛还成泪，老兴将灰未灭烟。",
      "今夕樽前拌玉倒，别时衣上有珠悬。",
      "衙斋天与闲人作，好办饥餐和困眠。"
    ]
  },
  {
    "id": "e647d10fe2a35900a8feb749514f02ed",
    "title": "潞安元夕",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "迷方到处即为家，元夕山城罢放衙。",
      "身槁欲灰逢火树，眼昏生晕乱银花。",
      "愿看辽水烽狼净，喜见并州竹马哗。",
      "佳节太平难际遇，传柑灯宴说京华。"
    ]
  },
  {
    "id": "e647d10fe2a359004456244cfa1255b3",
    "title": "客愁",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "客心降尽转悠悠，见月闻歌已不愁。",
      "当日绛唇空寂寞，何时雪顶共依投。",
      "衰年自照犹残烛，长夏行吟祇敝裘。",
      "送远可能忘故国，浮云西北有高楼。"
    ]
  },
  {
    "id": "e647d10fe2a35900ac2c0264eedb005b",
    "title": "冬至月下即事",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "去秋寒早天多雪，今夕冬暄月似春。",
      "淡境味长堪送老，醉乡户小恰容身。",
      "客中两度逢南至，酒后终宵向北辰。",
      "莫笑杞人忧国泪，时看云物一沾巾。"
    ]
  },
  {
    "id": "e647d10fe2a359009a8954ea51f51746",
    "title": "梦后怀垫巾楼",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "移居无复垫巾楼，归梦依然在上头。",
      "元与江湖豪士卧，似闻风雪故人投。",
      "窗间塔影池边小，寺外村光雨后收。",
      "仿佛昔时同舍客，月明阑槛并船游。"
    ]
  },
  {
    "id": "e647d10fe2a359007da3a9f0726f603a",
    "title": "桃树下作",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "残春已过八十日，桃树初开三五枝。",
      "瞥眼红颜刚一笑，举头纤月正如眉。",
      "未缘悟道空身老，宁复还家歊面衰。",
      "闻说城边新买得，隔花流水一茅茨。"
    ]
  },
  {
    "id": "e647d10fe2a35900d9d14146ba4249ca",
    "title": "时命",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "少小曾嗟时命违，不才敢齿宦情微。",
      "半生空长蓬三径，几死真成樗十围。",
      "马骨岂须酬美价，虎头终亦悔雄飞。",
      "残年莫计无归着，处处春山满蕨薇。"
    ]
  },
  {
    "id": "e647d10fe2a359000653b9400633443c",
    "title": "画枯木怪石次比玉除夕诗韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "当年饯腊有秋茶，添却庭梅点岁华。",
      "争喜小儿仍爱客，只嫌老子不归家。",
      "池塘无梦伤春草，门巷多时厌雪花。",
      "贫病亦知难慰意，漫图枯木向君夸。"
    ]
  },
  {
    "id": "e647d10fe2a35900790568d3c54752b4",
    "title": "扬州方季康馆同张伯美诸人惜别",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "别路江南已数程，清樽细雨复江城。",
      "残魂如梦闻莺断，旧恨随潮立马生。",
      "皈佛一心怜伴在，驱人十口悔身轻。",
      "临歧共有沾衣泪，却使衰羸暗抚缨。"
    ]
  },
  {
    "id": "e647d10fe2a35900cc25ca3c6e578f91",
    "title": "过易水怀古",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "层冰积雪漫嵯嵯，易水流澌自涌波。",
      "迁史至今疏剑术，酒人从此送荆轲。",
      "羽声变后寒风急，虹影消来白日过。",
      "千古暮云京阙下，吴佣且莫浪悲歌。"
    ]
  },
  {
    "id": "e647d10fe2a359000a14cea1736ccf27",
    "title": "仲冬同周虞卿葛震甫郭圣胎恒光牧隐二上人石镫庵话别用三字",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "都门残腊忽经三，集别围炉话小庵。",
      "六载归程犹泽潞，几人乡国并东南。",
      "天涯涕泪遥难忍，塞外风沙老讵堪。",
      "即日遂良须尽白，还家弥勒与同龛。"
    ]
  },
  {
    "id": "e647d10fe2a35900ff82081b922d273d",
    "title": "姑孰道中见梅花",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "燕南蓟北限春光，瞥见江梅剧断肠。",
      "花被雪禁犹黯淡，影遭风横正郎当。",
      "斜临官道窥邮骑，开傍旗亭扑酒香。",
      "才是玉门关外客，莫凭羌笛诉昏黄。"
    ]
  },
  {
    "id": "e647d10fe2a359008e8f1a6f8d5fae8f",
    "title": "答江似孙谢遗锦衾",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "曾无文绮赠交欢，聊尔同裯恋一寒。",
      "长枕正思裁十幅，高眠尽可拥三竿。",
      "休嫌吟苦蒙时污，应笑书痴画处刓。",
      "博得新诗酬锦段，衙斋传比练裙看。"
    ]
  },
  {
    "id": "e647d10fe2a359008e8f1a6f5771754f",
    "title": "答江似孙谢遗锦衾",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "故衾何意托交欢，得共高人寤寐宽。",
      "不分秋风破茅屋，从教夜雪满长安。",
      "空床独枕琴三尺，远札相遗绮一端。",
      "早晚平津谁与报，布衣思庇九州寒。"
    ]
  },
  {
    "id": "e647d10fe2a359002ab4126ed2ba11b8",
    "title": "正月十八日同仲和侯园看梅因期同出西郭即事",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "八年远客一归来，又见江南两度梅。",
      "旧曲偶随新侣唱，欢颜犹逐故人回。",
      "烧灯院落俄残月，绕树池亭已半苔。",
      "更约拿舟同出郭，商量嫩蕊莫齐开。"
    ]
  },
  {
    "id": "e647d10fe2a35900bd8fabd7a9a260d3",
    "title": "十月十日汪九飒哉宅中闻歌作",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "送客留髡饮正忺，江城清夜月如镰。",
      "双楼海燕巢金屋，十月流莺隔画帘。",
      "香泽微闻尘袅袅，星河欲堕漏厌厌。",
      "老夫忽忆西园事，衫袖龙钟已半淹。"
    ]
  },
  {
    "id": "e647d10fe2a35900e8a1db571faf7552",
    "title": "山居夜雨迟比玉不至惜别",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "命驾论文复几时，孤怀怆别愿春迟。",
      "君豪视昔长中酒，我老于前并废诗。",
      "晚节风尘那可傍，旧游花月若为思。",
      "扁舟十日东城曲，辜负西窗话雨期。"
    ]
  },
  {
    "id": "e647d10fe2a359000c735efe42b01594",
    "title": "八月十二夜次牧斋韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "湖山风月属新收，一片高寒百尺头。",
      "试手步檐曾不夜，振衣风磴已知秋。",
      "平疑素魄来窥发，直上青天可溯流。",
      "何处鹊飞还绕树，八年看我走三州。"
    ]
  },
  {
    "id": "e647d10fe2a359002284a355dd95e570",
    "title": "十三夜叠前韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "云軿月驾要人收，合着亭台在上头。",
      "曳影轩窗含远瀑，行空阿阁俯高秋。",
      "招延风物争人胜，揽驻湖山放月流。",
      "何得更言官酝美，世间应笑鹤扬州。"
    ]
  },
  {
    "id": "e647d10fe2a35900c27f9cc460295312",
    "title": "答朱子暇见访同牧斋次韵三首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "幽栖元不厌山深，把臂何人共入林。",
      "树下凉风中散客，窗间白日上皇心。",
      "青苔果落空庭得，流水花香别涧寻。",
      "但恐鹤书知处所，不容高卧只如今。"
    ]
  },
  {
    "id": "e647d10fe2a35900c27f9cc4208da6b2",
    "title": "答朱子暇见访同牧斋次韵三首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "招得无家一布袍，留连酒圣狎诗豪。",
      "林端水聒归潭静，云里峰来跂石高。",
      "晓案晴光研竹露，夜瓢明月煮松涛。",
      "山中入夏先凉冷，便约湖心弄小舠。"
    ]
  },
  {
    "id": "e647d10fe2a35900c27f9cc41247f810",
    "title": "答朱子暇见访同牧斋次韵三首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "乘兴停舟草岸时，落帆高树鸟先知。",
      "茶神句里看云过，草圣行间识露垂。",
      "洗砚池香萦墨细，解巾松月逗眠迟。",
      "夫君不浅中林意，流水空山待子期。"
    ]
  },
  {
    "id": "e647d10fe2a35900e1c61f50227055af",
    "title": "十四夜和招友人",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "水边林外夕阳楼，已分残年伴送秋。",
      "谁谓孤云亡住著，自吟丛桂可淹留。",
      "剩添风月闲家具，凭占烟波小钓舟。",
      "君肯放忙相料理，不妨斜日到林丘。"
    ]
  },
  {
    "id": "e647d10fe2a359009ef7a57ab43cff6f",
    "title": "十五夜无月和韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "节物阴晴总不愁，思家时复一低头。",
      "空劳拄杖中宵待，未遣倾罍向月羞。",
      "放客惺惺归别院，任他晻晻下西楼。",
      "嫦娥亦是人间意，想像含颦耐九秋。"
    ]
  },
  {
    "id": "e647d10fe2a3590012263c5044c044b2",
    "title": "庚午除夕",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "湖山斯夕与斯晨，不觉园梅又放春。",
      "蜂似解衣延画史，泉来穿户款茶神。",
      "宁须守岁过咸舍，何用辞年恼比邻。",
      "深愧皇天私老眼，东家贳我作闲人。"
    ]
  },
  {
    "id": "e647d10fe2a3590070120ff8329c3b84",
    "title": "辛未人日即事",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "望入山腰古寺晨，坐深蓝尾一家春。",
      "且娱灯烛喧儿女，不用哀丝动鬼神。",
      "梅试寒香移北涧，池添新水出西邻。",
      "风光合度阳阿曲，自觉尊前少和人。"
    ]
  },
  {
    "id": "e647d10fe2a359005986a41244472251",
    "title": "钱纯中挽诗",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "谁怜地下老明经，宿草坟头又化萤。",
      "朽骨尚应思驾驭，朱颜终自惜娉婷。",
      "一生辛苦为玄白，何处流传付杀青。",
      "独有中郎铭不没，断虹斜日贯幽扃。"
    ]
  },
  {
    "id": "e647d10fe2a35900a22576d640167cf5",
    "title": "夜雨伤娄兄兼怀拂水山居",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "千古伤心为绝弦，老人流泪过残年。",
      "春寒澒洞风床殷，夜火青荧雨屋燃。",
      "乱落暗泉虚榻畔，繁枝晴昊豁崖前。",
      "扁舟欲往愁花事，白昼昏昏闭閤眠。"
    ]
  },
  {
    "id": "e647d10fe2a3590046baaf3bc6eff657",
    "title": "壬申春初返山庄得吴巽之书叠前韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "心境难调缓急弦，住山空度一年年。",
      "逐时蔓草徒劳铲，去日寒灰莫更然。",
      "北里笙歌传水上，西湖书记到花前。",
      "寻常忆得除禅语，次第无过省醉眠。"
    ]
  },
  {
    "id": "e647d10fe2a3590077d434bbd5067da7",
    "title": "雨后东皋宴集",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "花溪雨过有樵风，出郭琴尊会瀼东。",
      "万柳晴熏黄曲动，半篙云破绿醅融。",
      "醉吟正好追池上，啸傲何嫌入竹中。",
      "此地春游多乐事，新知难值故交同。"
    ]
  },
  {
    "id": "e647d10fe2a3590072df1d2d0b9ab9e0",
    "title": "和牧斋观剧四首次韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "山中还往亦无期，行乐何缘不暂随。",
      "顾曲那禁穷相眼，狂言容迕破颜时。",
      "一群娇鸟花相逐，四壁寒蝇冻似痴。",
      "少小也谙曹植舞，灯前长袖自倭迟。"
    ]
  },
  {
    "id": "e647d10fe2a3590072df1d2dcb64dd44",
    "title": "和牧斋观剧四首次韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "徵歌排日斗妆新，买笑留欢不计旬。",
      "倾国总矜堂上艳，逢场曾作坐中人。",
      "玲珑争劝尚书醉，啄木谁言学士贫。",
      "省识春风向来面，沄人宜喜复宜瞋。"
    ]
  },
  {
    "id": "e647d10fe2a3590072df1d2d623c09ea",
    "title": "和牧斋观剧四首次韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "游丝无力罥春长，急盏从挥白日忙。",
      "烛下邀来偏巧笑，曲终不见只颠狂。",
      "迷花未散尝侵晓，和雪难教更引商。",
      "浣处似闻遗石在，相逢或恐是同乡。"
    ]
  },
  {
    "id": "e647d10fe2a3590072df1d2d2cafe838",
    "title": "和牧斋观剧四首次韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "万金一曲艺偏殊，谁效工颦学步趋。",
      "水上盈盈逢洛女，桑间冉冉见罗敷。",
      "腰肢结束元难有，杨柳风流得似无。",
      "瞥眼繁华易惆怅，何如丈室对疏芜。"
    ]
  },
  {
    "id": "e647d10fe2a3590076b4314b478309a6",
    "title": "周家清明植梨花六月盛开邀客赋诗",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "清明院落夜溶溶，宠柳娇花让雪丛。",
      "乱搅三眠飞絮白，浪搀百子石榴红。",
      "烧残高烛东风后，掩却重门细雨中。",
      "闻向花间歌法曲，应怜江海白头翁。"
    ]
  },
  {
    "id": "e647d10fe2a35900b902907fee73b5ff",
    "title": "甲戌元日闻鸡警悟一首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "风雨山楼鸡喔然，一声中夜感流年。",
      "春生柏子心枯后，香到梅花鬓雪边。",
      "赴壑蛇难遮尾驻，脱池鱼好救头燃。",
      "心空唯有庞居士，解得饥飧与困眠。"
    ]
  },
  {
    "id": "e647d10fe2a35900da53dd46a1f428aa",
    "title": "张翁携酒见过用前韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "西郭端居已嗒然，野人争席不知年。",
      "远梅晴昊移筇外，斜日林丘到水边。",
      "池面薙苔连土气，松头爇酒带花燃。",
      "兴阑纤月沿归艇，正值陶公醉欲眠。"
    ]
  },
  {
    "id": "e647d10fe2a35900ab51a3a18986d985",
    "title": "题诘溪郁振公梅花草堂二首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "竹寒沙碧堂成处，移得官梅绕屋栽。",
      "未到花时留客坐，恰当人日寄诗来。",
      "出郊路熟香偏早，傍舍春生水正回。",
      "湖畔垂垂天欲雪，乡愁驿信两相催。"
    ]
  },
  {
    "id": "e647d10fe2a35900ab51a3a1080b2a20",
    "title": "题诘溪郁振公梅花草堂二首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "何人曾送草堂赀，几首巡檐索笑诗。",
      "东阁去逢春动候，西溪邀宿月明时。",
      "山空翠袖禁寒薄，雪紧青灯放焰迟。",
      "烟角霜钟断消息，窗前一夜为相思。"
    ]
  },
  {
    "id": "e647d10fe2a35900595dba278d972267",
    "title": "送侯豫瞻谒选",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "十见家园春草芳，才看通籍谒明光。",
      "骅骝道路争年少，乌鸟庭帏恋日长。",
      "衣上不劳慈母线，禁中犹惮直臣章。",
      "欲知世美承颜在，图史从来许范滂。"
    ]
  },
  {
    "id": "e647d10fe2a3590015892728b28c396d",
    "title": "花朝谭生载酒看梅",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "仙侣移舟晚更邀，兴来东阁是今朝。",
      "竹间老树苔花活，池上繁枝雨点消。",
      "薄暝酒香延澒洞，嫩寒云白护岩峣。",
      "回船秉烛何愁远，拂水崖当第五桥。"
    ]
  },
  {
    "id": "e647d10fe2a359009d15d44d53411398",
    "title": "秋雨端居有怀",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "百日全家药裹间，不论风雨不开关。",
      "篱边秋水愁中路，郭外春湖梦里山。",
      "时倚瓶花滋起色，漫悬梁月见衰颜。",
      "南村剩客如相忆，好就茅斋一宿还。"
    ]
  },
  {
    "id": "e647d10fe2a35900b925ad31986b8ba8",
    "title": "和韵酬黄蕴生二首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "柴荆宴起客来初，偏慰衰容久索居。",
      "尽日长吟才子句，多时胜读古人书。",
      "墙头新竹延高柳，门外清流映污渠。",
      "更约相从见披豁，只应扶曳扫庭除。"
    ]
  },
  {
    "id": "e647d10fe2a35900b925ad31619333d8",
    "title": "和韵酬黄蕴生二首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "移家门向竹林中，小院时闻松柏风。",
      "来往每思同长老，见知真愧自儿童。",
      "汪陂洵合称颜子，樗散何由比郑公。",
      "久欲净袪诗酒污，远师庞蕴了诸空。"
    ]
  },
  {
    "id": "e647d10fe2a35900e5ca689ac9168551",
    "title": "重过拂水山居经宿遂撤新楼开竁域主人复申墓田耦耕之约有述",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "隔岁寒梅压路横，过年风槛纸窗鸣。",
      "岩扉静掩涓涓户，山阁俄开郁郁城。",
      "新表伫归华鹤语，生刍与怅白驹行。",
      "松堂丙舍仍招隐，投老看君誓墓情。"
    ]
  },
  {
    "id": "e647d10fe2a359005414ed2a02f548ca",
    "title": "朝云诗五首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "买断铅红为送春，殷勤料理白头人。",
      "蔷薇开遍东山下，芍药遗将南浦津。",
      "香泽暗菲罗袂解，歌梁声揭翠眉颦。",
      "颠狂真被寻花恼，出饮空床动涉旬。"
    ]
  },
  {
    "id": "e647d10fe2a359005414ed2a8295bf0e",
    "title": "朝云诗五首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "城头片雨浥朝霞，一径茅堂四面花。",
      "十日西园无忌约，千金南曲莫愁家。",
      "林藏红药香留蝶，门对垂杨暮洗鸦。",
      "拣得露芽纤手瀹，悬知爱酒不嫌茶。"
    ]
  },
  {
    "id": "e647d10fe2a359005414ed2ac5a91286",
    "title": "朝云诗五首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "林风却立小楼边，红烛邀迎暮雨前。",
      "潦倒玉山人似月，低迷金缕黛如烟。",
      "欢心酒面元相合，笑靥歌颦各自怜。",
      "数日共寻花底约，晓霞初旭看新莲。"
    ]
  },
  {
    "id": "e647d10fe2a359005414ed2ae1cb8198",
    "title": "朝云诗五首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "邀得佳人秉烛同，清冰寒映玉壶空。",
      "春心省识千金夜，皓齿看生四座风。",
      "送喜觥船飞错落，助清弦管斗玲珑。",
      "天魔似欲窥禅悦，乱散诸华丈室中。"
    ]
  },
  {
    "id": "e647d10fe2a359005414ed2a1955b591",
    "title": "朝云诗五首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "城晚舟回一水香，被花恼彻只颠狂。",
      "兰膏初上修蛾绿，粉汗微消半额黄。",
      "主客琅玕情烂熳，神仙冰雪戏迷藏。",
      "谁能载妓随波去，长醉佳人锦瑟傍。"
    ]
  },
  {
    "id": "e647d10fe2a3590045a2d612390e069b",
    "title": "丙子立春和尔宗春宴即事",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "归舫夜发促春盘，少长随肩各尽欢。",
      "花鸟装春迎宿雨，天云酿雪作朝寒。",
      "何嫌趋走同儿戏，便许风流比画看。",
      "晕碧裁红古来事，醉痕狼藉任阑干。"
    ]
  },
  {
    "id": "e647d10fe2a359007e3cb299fe1f882e",
    "title": "宿南屏柬城中朋旧",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "南屏云木晚苍苍，潦倒交情未可忘。",
      "药裹春携停楚帆，山经秋写属吴装。",
      "寒灯正字风驱叶，轻箑斜题雨漏床。",
      "林月池凉廿年地，肯来随意宿僧房。"
    ]
  },
  {
    "id": "e647d10fe2a359005ad75e74fa1b3381",
    "title": "同李茂初沈彦深郊游次韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "贮得瑶华桃李时，寻花舍此复何之。",
      "陶情供具衰年乐，送老生涯画史痴。",
      "地僻扶携窥粉黛，林深枕藉共糟醨。",
      "祇传吹角城头早，秉烛留欢恨每迟。"
    ]
  },
  {
    "id": "e647d10fe2a35900cc2ccaf628b04960",
    "title": "二月上浣同云娃踏青归雨宴达曙用佳字",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "客来兰气满幽斋，少住春游兴亦佳。",
      "霞引秾桃褰步障，天粘碧草度弓鞋。",
      "烟花径袅婵娟入，山水亭孤竹肉谐。",
      "醉爱雨声笼笑语，不知何事怨空阶。"
    ]
  },
  {
    "id": "e647d10fe2a35900aebd82181f730899",
    "title": "䨑云诗八首次韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "绿云一散寂无声，此际何人太瘦生。",
      "香纵返魂应断续，花曾解语欠分明。",
      "白团画识春风在，红烛歌残夕泪争。",
      "从此朝朝仍暮暮，可能空逐梦中行。"
    ]
  },
  {
    "id": "e647d10fe2a35900aebd8218cc4a16ee",
    "title": "䨑云诗八首次韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "抹月涂风画有声，等闲人见也愁生。",
      "听莺桥下波仍绿，走马台边月又明。",
      "芳草路多人去远，梅花春近鸟衔争。",
      "残更亡寐难同梦，为雨为云只自行。"
    ]
  },
  {
    "id": "e647d10fe2a35900aebd8218ec49484e",
    "title": "䨑云诗八首次韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "朝檐天外鹊来声，夜烛花前太喜生。",
      "婪尾宴收灯放节，扫眉人到月添明。",
      "香尘澒洞歌梅合，钗影差池宿燕争。",
      "等待揭天丝管沸，彩云縆定不教行。"
    ]
  },
  {
    "id": "e647d10fe2a35900aebd82183d8907de",
    "title": "䨑云诗八首次韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "梅飘妆粉听无声，柳着鹅黄看渐生。",
      "雷茁玉尖梳底出，雪堆煤黛画中明。",
      "不嫌昼漏三眠促，方信春宵一刻争。",
      "背立东风意何限，衱腰珠压丽人行。"
    ]
  },
  {
    "id": "e647d10fe2a35900aebd82183ff60524",
    "title": "䨑云诗八首次韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "十夕闲窗歌笑声，绿苔行迹见尘生。",
      "乱飞花片浑无赖，微露清光犹为明。",
      "艳曲传来还共和，新图看去不多争。",
      "遥知一水盈盈际，独怨春风隔送行。"
    ]
  },
  {
    "id": "e647d10fe2a35900aebd821876ddeaec",
    "title": "䨑云诗八首次韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "昨夜风前柔橹声，无情南浦绿波生。",
      "飞花自带归潮急，残月犹悬宿舸明。",
      "泖色晓分娄苑尽，人烟暗杂语溪争。",
      "春云倏忽随春梦，难卜灯花问远行。"
    ]
  },
  {
    "id": "e647d10fe2a35900aebd821869042570",
    "title": "䨑云诗八首次韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "夜半空阶细雨声，晓寒池面绿萍生。",
      "悠悠春思长如梦，耿耿闲愁欲到明。",
      "三月天涯芳草歇，一番风信落花争。",
      "茫茫麦秀西郊道，不见香车陌上行。"
    ]
  },
  {
    "id": "e647d10fe2a35900aebd8218c40d7597",
    "title": "䨑云诗八首次韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "闲坊归处有莺声，白发伤春泪暗生。",
      "无计和胶粘日驻，枉拚不睡泥天明。",
      "千场绿酒双丸泻，一朵红妆百镒争。",
      "不见等闲歌舞散，风前化作彩云行。"
    ]
  },
  {
    "id": "e647d10fe2a359009a74d9c5b9846b6a",
    "title": "六月鸳湖饮朱子暇夜归与云娃惜别",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "寻得伊人在水湄，移舟同载复同移。",
      "心随湖草闲偏乱，愁似横波远不知。",
      "病起尚怜妆黛浅，情来颇觉笑颜迟。",
      "一樽且就新知乐，莫道明朝有别离。"
    ]
  },
  {
    "id": "e647d10fe2a35900debb9b55b6bc0e78",
    "title": "久留湖上昭庆慈受僧舍得牧斋岁暮见怀诗次韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "自古蛾眉叹入宫，也多失马塞垣翁。",
      "人间岁月私蟠木，天上雷霆宥爨桐。",
      "抱叶蝉吟圜室雨，倚空鸾啸半岩风。",
      "屋梁月落疑颜色，时见残缸几穗红。"
    ]
  },
  {
    "id": "e647d10fe2a359002e3c71b1d94d554c",
    "title": "张卿子汤稚舍泛舟看荷花",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "主客琅玕烂熳同，快哉谁为乞天公。",
      "低昂霞绮船头浪，狼藉玻璃碗面风。",
      "蠲暑可忘吹大小，析酲聊复辨雌雄。",
      "飞花度水来何处，折尽西陂劝酒筒。"
    ]
  },
  {
    "id": "e647d10fe2a359005ee3bbb628e1ca3a",
    "title": "和李孟芳山中话旧",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "尝言数见便成亲，十载相怜病与贫。",
      "拈出清诗同讽咏，窨来白酒馈比邻。",
      "山中古栎看为社，谷口闲云喜似人。",
      "残腊檐梅初放萼，尚堪索笑两三巡。"
    ]
  },
  {
    "id": "e647d10fe2a3590068562cbcd63ae9a8",
    "title": "己卯元旦和牧翁韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "不嫌朱户有蒿蓬，且喜阳和转谷中。",
      "人语半空山殿晓，佛香匝地洞门风。",
      "酒随天意留青缥，诗与春光斗碧红。",
      "况值朋来好乘兴，肯因瀼滑限西东。"
    ]
  },
  {
    "id": "e647d10fe2a35900a4bbe86efad9a0df",
    "title": "戊寅除夜拂水山庄和牧斋韵二首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "旧识园梅与径蓬，新泉照眼后堂中。",
      "松明涧道余寒雪，草色筵开上日风。",
      "颜面过年梁月白，欢娱今夕烛花红。",
      "它时守岁招呼近，只在藤萝水石东。"
    ]
  },
  {
    "id": "e647d10fe2a35900a4bbe86e46e35fee",
    "title": "戊寅除夜拂水山庄和牧斋韵二首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "聚首何嗟两鬓蓬，开怀且付百壶中。",
      "辞寒未要封条雪，占稔先宜夹囤风。",
      "守岁银花飞水白，朝玄笼烛殷山红。",
      "去年今夕残缸里，百炼相思寄浙东。"
    ]
  },
  {
    "id": "e647d10fe2a359001ffd0452a5ba345e",
    "title": "和时圣昭兼酬刘原博",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "劳生真厌老来忙，但喜残年相见长。",
      "禁火风光春断酒，浴蚕时月夜舂粮。",
      "陶公日没思燔烛，仲子辰佳可命觞。",
      "独爱幽栖身懒动，敢将衰病学嵇康。"
    ]
  },
  {
    "id": "e647d10fe2a35900dce03cdd2df79318",
    "title": "八月十三夜同考子弟作有怀拂水",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "相看转觉此生浮，风月佳时不敢愁。",
      "鸟鹊星河千里夜，暗蛩凉宇一年秋。",
      "书回故国无黄耳，家远清宵总白头。",
      "还忆阑干秋水阔，谢公无客自登楼。"
    ]
  },
  {
    "id": "e647d10fe2a359005c64c593cf2eb9d3",
    "title": "庚辰元日和叔翁韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "日嗟筋力不如前，饱饭相随得几年。",
      "纱帽鬓丝婪尾席，玉箫金管两头船。",
      "已拖拂水来新筑，更插繁花向远天。",
      "若问扬州旧风月，也曾骑鹤贯腰钱。"
    ]
  },
  {
    "id": "e647d10fe2a35900a2d52e461cc8d766",
    "title": "拂水值黄蕴生清明归省感怀一首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "山庄水步傍春华，忽送归舟起叹嗟。",
      "唐老舍前三月路，沈郎阑畔一年花。",
      "近来句好看余子，数去杯宽尚几家。",
      "寂寂林塘寒食过，纸钱枯柳乱啼鸦。"
    ]
  },
  {
    "id": "e647d10fe2a3590001520c3140256b50",
    "title": "庚辰十二月二日虞山舟次值河东君用韵辄赠",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "翩然水上见惊鸿，把烛听诗讶许同。",
      "何意病夫焚砚后，却怜才子扫眉中。",
      "菖蒲花发公卿梦，芍药春怀士女风。",
      "此夕樽前相料理，故应恼彻白头翁。"
    ]
  },
  {
    "id": "e647d10fe2a359003e563d2e637496e3",
    "title": "次韵和牧斋移居六首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "城坳水转见山穷，一壑平分置此翁。",
      "粉堞丹崖排闼上，朱阑绿浪到门中。",
      "言公巷北春泉黑，老子祠西夕气红。",
      "认取主人巢屋去，不知城市与新丰。"
    ]
  },
  {
    "id": "e647d10fe2a359003e563d2e06249b3f",
    "title": "次韵和牧斋移居六首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "旧馆森然松栝宫，耦耕今在墓田东。",
      "莺迁北郭求时鸟，鲲徙南溟语夏虫。",
      "鸟鹊不劳三匝绕，鹪鹩仍占一枝同。",
      "君家突兀千间厦，大庇欢颜在此中。"
    ]
  },
  {
    "id": "e647d10fe2a359003e563d2ef99a8f73",
    "title": "次韵和牧斋移居六首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "出郊市女晓阗然，入宅图书晚尚迁。",
      "尘暗流苏晴散曲，花明驰道月生弦。",
      "新收巧妇先当户，久放胎禽自上船。",
      "药臼丹炉连巷陌，移家端合有神仙。"
    ]
  },
  {
    "id": "e647d10fe2a359003e563d2efb68ddb9",
    "title": "次韵和牧斋移居六首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "出户褰裳揽子裾，绝甘分少肯留余。",
      "未烦马汗曾充栋，不及牛腰免借车。",
      "包裹旧毡怀半砚，簏藏退笔挈中书。",
      "年来种豆南山下，草长苗稀计已疏。"
    ]
  },
  {
    "id": "e647d10fe2a359003e563d2e783b9424",
    "title": "次韵和牧斋移居六首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "乌皮几在十年闲，虚阁松声锁旧山。",
      "南巷岂须推大宅，东头只合借三间。",
      "未甘洒扫专除室，不作侏儒笑抱关。",
      "却愧此身同社燕，衔泥来往傍人寰。"
    ]
  },
  {
    "id": "e647d10fe2a359003e563d2e7b682837",
    "title": "次韵和牧斋移居六首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "百年一宿总蘧庐，憔悴何堪倚卜居。",
      "秋水濠间问园吏，桃花源上狎秦渔。",
      "卧游四壁神仙画，行把残编老易书。",
      "屋上青山依旧色，新泉冷冽味何如。"
    ]
  },
  {
    "id": "e647d10fe2a359003feb98826ebf58f8",
    "title": "辛巳三月廿四日未至桐庐廿里老钱在官舫扬帆顺流东下余唤小渔艇绝流从之同宿新店示黄山新诗且闻曾至余家有题璧诗次韵一首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "千里论文惭裹粮，二僮一马出相望。",
      "未缘竟日留佳客，犹带春星问草堂。",
      "鸟雀荒庭无洒扫，龙蛇素壁有篇章。",
      "吾庐不厌秋风破，屋漏新痕已满行。"
    ]
  },
  {
    "id": "e647d10fe2a359007517b51114e0f15d",
    "title": "和牧翁宿方给谏旧馆有怀孟阳",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "归来锦里夜留宾，小筑南漪狎所亲。",
      "冢上仙人但冥漠，灯前兄弟半埃尘。",
      "河山邈邈生刍阔，风雨绵绵别泪频。",
      "青眼新知今白首，经过何事不伤神。"
    ]
  },
  {
    "id": "e647d10fe2a3590047fc854ab4ba782c",
    "title": "曹季野余抡仲招集古岩寺洗泉即事",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "结伴携壶集小亭，砂瓶活火试中泠。",
      "乳浮瓯面雪花白，石现潭心天骨青。",
      "远出俗尘堪洗耳，闲窥容发悔劳形。",
      "当歌尚喜清狂在，免使群贤笑独醒。"
    ]
  },
  {
    "id": "e647d10fe2a359006775a80295690a7f",
    "title": "十一月十二再赴洗泉即事",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "再约提壶坐翠微，偶缘情话逗林霏。",
      "已烦社老持觞待，先喜家童负水归。",
      "倒载接䍦乘好月，闻钟篮舆恋清晖。",
      "自怜抱病支离叟，犹喜重来兴不违。"
    ]
  },
  {
    "id": "e647d10fe2a35900d216f7c1bb2fb404",
    "title": "同牧老韵再赠河东君用柳原韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "居然林下有家风，谁谓千金一笑同？",
      "杯近仙源花潋潋，云来神峡雨蒙蒙。",
      "弹丝吹竹吟偏好，抉石锥沙书更雄。",
      "诗酒已无驱使分，熏炉茗碗得相从。"
    ]
  },
  {
    "id": "e647d10fe2a35900f5224177b75b4dca",
    "title": "次牧翁泛舟韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "蚤闻南国翠蛾愁，曾见书飞故国楼。",
      "远客寒天须秉烛，美人清夜恰同舟。",
      "玉台传得诗千首，金管吹来坐两头。",
      "从此烟波好乘兴，万山春雪五湖流。"
    ]
  },
  {
    "id": "e647d10fe2a35900786961ed11321d98",
    "title": "半野堂夜集别仍次前韵",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "何处珠帘拥莫愁，笛床歌席近书楼。",
      "金炉银烛平原酒，远浦寒星剡曲舟。",
      "望里青山仍北郭，行时沟水向东头。",
      "老怀不为生离苦，双泪无端只自流。"
    ]
  },
  {
    "id": "e647d10fe2a359005ee7ec364d324008",
    "title": "青楼曲",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "细雨春风花落时，金华腊酒解酴醾。",
      "当垆少妇知留客，不动朱唇动翠眉。"
    ]
  },
  {
    "id": "e647d10fe2a359009ef62cc741d9f27f",
    "title": "水上倡楼",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "水树风帆隐伎楼，微明远岸浊河流。",
      "也知一望堪肠断，暮雨无人在上头。"
    ]
  },
  {
    "id": "e647d10fe2a3590003b92ed41a1f9cab",
    "title": "虎丘",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "风散桐花松月开，上方楼殿踏歌来。",
      "携将芦管新调曲，吹向生公旧讲台。"
    ]
  },
  {
    "id": "e647d10fe2a35900e50ed9d63a7e7948",
    "title": "雨中过伎家饮书赠陈翠",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "红楼细雨燕飞斜，玉面珠帘相映遮。",
      "三月江南春色尽，却行江北见梅花。"
    ]
  },
  {
    "id": "e647d10fe2a35900390cea43c8622d82",
    "title": "瓜洲渡头风雪欲回南岸不得",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "平分南北是江流，南岸相期北岸留。",
      "惟有寒风吹向北，为君留客醉瓜洲。"
    ]
  },
  {
    "id": "e647d10fe2a3590054b2761ef97ae2e7",
    "title": "金阊曲",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "金阊潭水写金波，画烛红楼歌吹多。",
      "长夜牵愁无远近，山塘一望似秋河。"
    ]
  },
  {
    "id": "e647d10fe2a359001415bc7ed97c4be7",
    "title": "听曲赠赵五老四首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "菊花閤里殷勤唱，芍药园中仔细闻。",
      "此后但逢歌曲伴，何曾听罢不言君。"
    ]
  },
  {
    "id": "e647d10fe2a359001415bc7ed53e1dd0",
    "title": "听曲赠赵五老四首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "好友相邀不用催，况闻君到我须陪。",
      "茶香酒辣浑闲事，且趁朝凉听一回。"
    ]
  },
  {
    "id": "e647d10fe2a359001415bc7e27c400fd",
    "title": "听曲赠赵五老四首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "纷纷酒事少心情，只办停杯斗耳明。",
      "翻恨听时心太切，归来摹得不多声。"
    ]
  },
  {
    "id": "e647d10fe2a359001415bc7ec81ae602",
    "title": "听曲赠赵五老四首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "逐调安排见典刑，缘情巧妙是心灵。",
      "寄言度曲红颜子，白却髭须始解听。"
    ]
  },
  {
    "id": "e647d10fe2a35900de045629f12975a0",
    "title": "寒月独归题松寥壁",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "寺外风江断去津，峰头木脱月相亲。",
      "僧斋归处窗如烛，始觉寒风是主人。"
    ]
  },
  {
    "id": "e647d10fe2a35900023e3811ad2f9cb0",
    "title": "曲中听黄问琴歌分韵八首牙字",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "夜扫歌楼集钿车，白头占曲点红牙。",
      "梁间三日余音在，偷得新腔遍狭邪。"
    ]
  },
  {
    "id": "e647d10fe2a35900023e3811c0976ae1",
    "title": "曲中听黄问琴歌分韵八首牙字",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "初学莺簧响露梢，还疑凤吹拂云霄。",
      "金屏笑剧如花女，红豆凭将记曲抛。"
    ]
  },
  {
    "id": "e647d10fe2a35900023e3811f7e2fbca",
    "title": "曲中听黄问琴歌分韵八首牙字",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "莫论歌难听亦稀，坐中有客欲沾衣。",
      "不看天上行云驻，试辨林端木叶飞。"
    ]
  },
  {
    "id": "e647d10fe2a35900023e3811ef99f5ee",
    "title": "曲中听黄问琴歌分韵八首牙字",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "曾怜古调背同时，廿载心期老曲师。",
      "为是唱情听不得，鬓边先着几茎丝。"
    ]
  },
  {
    "id": "e647d10fe2a35900023e3811d91889f9",
    "title": "曲中听黄问琴歌分韵八首牙字",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "歌郎酒客尽知名，画烛红妆作队迎。",
      "檐竹萧萧香閤里，花丛十月坐流莺。"
    ]
  },
  {
    "id": "e647d10fe2a35900023e381142b89379",
    "title": "曲中听黄问琴歌分韵八首牙字",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "缓节安歌妙入神，玉盘铃走串珠匀。",
      "小姬情事防人觉，挽着双蛾不肯颦。"
    ]
  },
  {
    "id": "e647d10fe2a35900023e3811ff975ea7",
    "title": "曲中听黄问琴歌分韵八首牙字",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "轻染鸦黄拂髻鬟，莺雏巧笑斗双弯。",
      "不知《水调》声能苦，蹙损横波一寸山。"
    ]
  },
  {
    "id": "e647d10fe2a35900023e3811535e0b4d",
    "title": "曲中听黄问琴歌分韵八首牙字",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "十分飞盏任君衔，四座无声罢酒监。",
      "更请白头歌一曲，不须看舞越罗衫。"
    ]
  },
  {
    "id": "e647d10fe2a359003b5254293f575128",
    "title": "昆山题画",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "江月酣林水透霜，水精禅院旧绳床。",
      "邻房僧起啼鸦散，塔里残灯鹔晓光。"
    ]
  },
  {
    "id": "e647d10fe2a35900cf419d24d9030a5b",
    "title": "忆金陵二首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "秋阴沄客思腾腾，木末荒台尽日登。",
      "谁信到家翻远忆，雨斋含墨画金陵。"
    ]
  },
  {
    "id": "e647d10fe2a35900cf419d2472e590be",
    "title": "忆金陵二首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "最忆西风长板桥，笛床禅阁雨潇潇。",
      "只今画里犹知处，一抹寒烟似六朝。"
    ]
  },
  {
    "id": "e647d10fe2a3590097aca730212e0c33",
    "title": "昆山响梵阁怀季常上人游九峰二首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "袈裟相伴踏清秋，健即闲行懒即休。",
      "记得罢琴吹笛夜，雨声茅屋小如舟。"
    ]
  },
  {
    "id": "e647d10fe2a3590097aca730144083b0",
    "title": "昆山响梵阁怀季常上人游九峰二首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "九峰几点小窗间，知尔遥临泖上山。",
      "同是爱山须尽兴，闲云且莫自飞还。"
    ]
  },
  {
    "id": "e647d10fe2a35900cbda44e986931038",
    "title": "过长蘅画柳叹别",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "当时相送向京华，同见秋杨起叹嗟。",
      "君自客回侬又客，漫天春恨似杨花。"
    ]
  },
  {
    "id": "e647d10fe2a3590040a3dd0df07ddc57",
    "title": "许儆韦白下寄丙午所画秦准秋雨索题",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "六年光景未题诗，画得如尘似梦时。",
      "断雨湿云休细看，看来容易鬓成丝。"
    ]
  },
  {
    "id": "e647d10fe2a3590047f52e37362d859e",
    "title": "西湖杂题二首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "不上渐江又过春，家山云水想难真。",
      "米颠墨法休相较，一段荒寒自损神。"
    ]
  },
  {
    "id": "e647d10fe2a3590047f52e37f419f669",
    "title": "西湖杂题二首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "风堤雾塔欲分明，阁雨萦阴两未成。",
      "我试画君团扇上，船窗含墨信风行。"
    ]
  },
  {
    "id": "e647d10fe2a3590097949ac40813d560",
    "title": "登楼",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "少小听歌怕唱愁，一声楚尾与吴头。",
      "如今身在伤心地，但见春光莫上楼。"
    ]
  },
  {
    "id": "e647d10fe2a35900567267fc233024c7",
    "title": "题扇送客怀长蘅湖上",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "送客西楼落木风，鬓丝吹断酒帘空。",
      "危廊千尺云居寺，霜叶仍欺二月红。"
    ]
  },
  {
    "id": "e647d10fe2a35900567267fc267b20f0",
    "title": "题扇送客怀长蘅湖上",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "约看西湖十月红，掉头归计又成空。",
      "年光如水心如梦，人在西楼暮雨中。"
    ]
  },
  {
    "id": "e647d10fe2a359006aa093b5959a8824",
    "title": "次宋大韵即事与梁五二绝句",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "来禽半啮手分尝，风里唇脂对口香。",
      "教就魏郎零落谱，琼花台下漫《霓裳》。"
    ]
  },
  {
    "id": "e647d10fe2a359006aa093b59f497edb",
    "title": "次宋大韵即事与梁五二绝句",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "莫论肉响胜丝弦，含态含娇剩客怜。",
      "打嗓一声堪叫绝，须知妙处不关传。"
    ]
  },
  {
    "id": "e647d10fe2a359008661e42402f321a4",
    "title": "书去年临别画疏林暮鸦与季康",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "荒林几点隔江山，犹是离心落照间。",
      "从此邗沟自明月，寒鸦无数夜飞还。"
    ]
  },
  {
    "id": "e647d10fe2a35900e700918c3e5197d9",
    "title": "题扇",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "影事兰皋断水前，孤鸿落照尚依然。",
      "凄凉旧曲逢人唱，一段风情恼少年。"
    ]
  },
  {
    "id": "e647d10fe2a35900a0b197a320f8b4c0",
    "title": "九月既望次瑞卿惜别诗",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "逢君春向暮，相送忽深秋。",
      "长夏无蝉噪，高天极鸟投。",
      "闲阶松叶碧，空院菊花留。",
      "晓月临山驿，寒风满县楼。",
      "人行落木戍，马识渡河愁。",
      "不谓平生泪，还因别思流。"
    ]
  },
  {
    "id": "e647d10fe2a35900b90015dcbfc3922d",
    "title": "戏效长庆律体即事与高文倩",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "蛾眉蟾月两婵娟，忆遇如花胜会仙。",
      "近逐歌喉须闯席，遥开笑靥待过船。",
      "灯前坠马妆仍好，酒后惊鸿态更偏。",
      "才调直欺文字饮，风骚横逞士夫筵。",
      "闲偎钏迹圆留面，戏剧鞋痕曲印肩。",
      "并背银缸和影坐，对拢香袖熨寒眠。",
      "曾教狂客宵挝鼓，爱着妖童夜辊弦。",
      "笑语偷分鹦舌巧，齿牙明斗贝光鲜。",
      "随车每及霜垂地，送棹何辞雨满天。",
      "累月朱门添酒宴，连朝彩笔废诗篇。",
      "邀来便觉欢无价，忆却方知会有缘。",
      "断送半生心似铁，被君赚作有情颠。"
    ]
  },
  {
    "id": "e647d10fe2a35900ddfb60febeb20e88",
    "title": "江上送超宗弟游海门",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "人生良会难再遇，常将骨肉等行路。昔居山中无世情，汝未胜冠余未娶。",
      "谁知衣食旋相驱，坐令流落那能顾。频冬岭北厌冰雪，长岁江东足烟雾。",
      "去日艰难真可惜，后来离别知无数。相逢且暂同遨游，狂波对酒升高楼。",
      "江边女弟留十日，风雨赋诗殊未休。汝更请为离别吟，试听长歌足哀音，余愁一歌伤汝心。",
      "汝今又向海门去，能识江流深不深。"
    ]
  },
  {
    "id": "e647d10fe2a35900f645cb150398a83f",
    "title": "自茶磨入治平寺",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "日昃山路闲，林木纷如结。",
      "环沟引湖流，经桥见曲折。",
      "路枉寺门出，高榆对森列。",
      "连冈亘城堤，玦断宛当枌。",
      "斜日射山翠，玲珑映松彻。",
      "香气行客闻，心闲忘分别。"
    ]
  },
  {
    "id": "e647d10fe2a359009f91564c77d6af01",
    "title": "入殿左僧舍下遵曲径仰见崖端高轩绝可舒瞩",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "僧房高下居，闭门秋色闲。",
      "阳树挺幽径，阴崖仰层关。",
      "周垣若涧底，疏翠当窗间。",
      "窗中如有人，闻声杳难攀。",
      "遥知纵目处，树杪见前湾。",
      "白日山后没，好月湖中还。",
      "念此来何时，使我舒心颜。"
    ]
  },
  {
    "id": "e647d10fe2a3590032f81ba30998d91a",
    "title": "经紫微村",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "荒村何所有，枵腹但古树。",
      "小艇缘港入，疏舂闭门度。",
      "港穷见山径，接近引闲步。",
      "青苍正相射，山照亘斜雨。",
      "平生未经过，一览似再遇。"
    ]
  },
  {
    "id": "e647d10fe2a3590030688a97ea12332b",
    "title": "孙履正履和北上予同舟送之入郡舣舟白莲桥信宿临别题赠长句",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "凉风一杯酒，明月万里心。双帆飞度吴苑树，澄江远挂秋河阴。",
      "君过三山向京阙，杨子津楼秋涨没。广陵豪士邀醉君，期我不来意超忽。",
      "君不见梁园归弄黄河舠，惊沙刮地哀鸿高。又不见吴郡走马来观试，霜叶覆阶鸦满寺。",
      "壮心簸荡功心疏，剑歌萧条风雨至。逐君兄弟岁月深，寸心匪石千黄金。",
      "脱衣贳酒君酌斟，君胡不饮心沉吟。沉吟欲言向余久，旧时好事还能否？",
      "黄罗峰头搔首问青天，逸句惊人落杯酒。此中二月梨花明，绿莎锦湍飞羽觥。",
      "千林皑皑雪照夜，踏冰响屟空岩声。玉屏门西初罢射，挥鞭半醉归侵夜。",
      "将军开閤遮马迎，琉璃烛晃金盘炙。别来耕商甘隐沦，此日感叹伤精魂。",
      "令弟胸怀万人略，结束弓矢干金门。仲今落魄向侯邸，食鱼有无那可论。",
      "送君江边天迢迢，月明青天生夜潮。我醉仍眠为君侣，起看日暮阳山雨。",
      "朝来移艇游村南，碧梧苍翠藏精蓝。龙鳞古木不见日，菱花演漾开风潭。",
      "卷帷散发荫深樾，此时赋诗思清发。忽然二子就我来，手指月出浮云开。",
      "溪桥石路皎霜雪，顾影踏月心徘徊。徘徊不眠欲至曙，预愁明日还归去。",
      "白莲桥西题赠君，千载知余送君处。"
    ]
  },
  {
    "id": "e647d10fe2a3590097129a731b198c43",
    "title": "空斋行",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "空斋愁雨壁四悬，囊中十日无一钱。北城贫生老好事，出须凭舆走且颠。",
      "南邻两脚差快健，伛偻待试同拘牵。张翁爱酒惯索饮，经年海舶松门边。",
      "春前南桥和歌者，半月归耜东林田。洞箫拍板置无用，短簦双屐闲可怜。",
      "心忆风流故司马，见雪期放寻花船。今年春雪不到地，梅开已盈东窗前。",
      "贳酒苦游恐不乐，袖手欲歇心茫然。独夜展转耿难寐，娇儿懒慢仍稳眠。",
      "不见丘翁茅屋朝来破欲葺，雨雪入户寒无烟。"
    ]
  },
  {
    "id": "e647d10fe2a35900bd6474fce3835d53",
    "title": "宿牛首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "城南遍兰若，兹山何穹窿。",
      "鞍马上几盘，迫察势犹雄。",
      "崖昃日半倾，光射东南峰。",
      "阑干倚峻壁，毫末纷玲珑。",
      "路回见塔寺，到门罗杉松。",
      "积翠扶层阶，暝色带远江。",
      "高殿夜突兀，古木枝巃嵷。",
      "尚骇仰睇赊，未觉俯历崇。",
      "细路绕殿角，欲上闻鸣钟。",
      "扪萝踏深影，林幽径难通。",
      "悄然心神凄，却顾来惊风。",
      "下归白云梯，微月光朣胧。",
      "明当上绝顶，冥搜恣所穷。",
      "兴剧耿无寐，清宵殊未终。"
    ]
  },
  {
    "id": "e647d10fe2a359003516aeb2b8eaa713",
    "title": "送李茂修还山省母",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "男儿远图几年志未得，引领弯弧向属国。秋风辞家今始归，颜状惨淡气抑塞。",
      "忆昨荐士尚书郎，知尔善射闻四方。中丞侧耳识名字，辕门长揖生辉光。",
      "西秦猛士产灵夏，长弓大刀仍善马。令与较射丛万人，齐声共呼出君下。",
      "来趋幕府何逡巡，报国无阶自致身。里中轻薄休相笑，陶母厨间正苦辛。"
    ]
  },
  {
    "id": "e647d10fe2a35900fc0da0bd6dfeb040",
    "title": "走笔答赠胡京孺",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "丈夫身无羽翰长逼侧，江水滔滔阻相识。白首逢君大道间，一笑寒灰吐颜色。",
      "五山低昂波浪高，扁舟掀舞同秋毫。截江破浪赴知己，侯门噂沓讥徒劳。",
      "世人豪举皆如此，朱弦半绝心欲死。颜厚难教伺贵人，舌存未遣忧妻子。",
      "城中泥淖十尺深，多君款曲投知音。宁须百钱一斗酒，自有片语千黄金。",
      "男儿感激会下泪，莫缘失路沾衣襟。"
    ]
  },
  {
    "id": "e647d10fe2a359004d8c56aa22f19314",
    "title": "醉中走笔送茂修赴留京督府幕",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "少年好文兼爱武，一朝破产谁比数。",
      "得君昂藏未可轻，不用人看尚如虎。",
      "嚣然材气凌万夫，安能低头自拜趋。",
      "旧京公侯拥貔虎，食舍歌鱼知有无。",
      "书生衮衮登枢要，时清只合容常调。",
      "何由顿使一军惊，且须先与群儿笑。",
      "如吾万事无可为，饥来也忍贤妻诮。"
    ]
  },
  {
    "id": "e647d10fe2a359000f1fa5ed4eaee6fa",
    "title": "赠张翁茂仁二丈",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "达士志匡时，经纬随弛张。小儒竞枝叶，雕绘攻词章。",
      "张翁磊落人，所思济时康。上下数千年，抵掌如倾囊。",
      "治乱本代兴，史乘记多方。搜罗到根源，补苴见周防。",
      "贾生著《过秦》，荀卿法后王。河汾述元经，斟酌唯行藏。",
      "惜哉时命违，白首徒栖遑。材大不谋身，仅饱核与糠。",
      "伊余为童儿，见翁吾师旁。开口据上坐，大声论兴亡。",
      "斯岂古人欤，自分不得当。何图卅年间，折节夷辈行。",
      "扣门来相求，令我神扬扬。谓余可与言，勖之以自强。",
      "云堪托子孙，怀此何能忘。萧萧伯通庑，峨峨德公床。",
      "过从风雪晨，斗酒激中肠。相彼岁寒松，摧颓阅冰霜。",
      "孰知岩壑姿，可以栋明堂。"
    ]
  },
  {
    "id": "e647d10fe2a35900b6fd73a7da17fa38",
    "title": "题江月图赠建昌梅子庾",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "弄月燕子矶，江水明见底。",
      "归客中夜分，橹尽钟逦迤。",
      "至今白玉光，眼花时欻起。",
      "醉吟秋钟诗，此图聊借耳。",
      "心开恍月皎，客好如酒美。",
      "画师隔前身，习气现弹指。",
      "眉宇何微茫，兀傲乃似子。",
      "坐客急捋须，此处不凡矣。",
      "放笔亦自笑，一戏复尔尔。",
      "平生澹荡人，饥饿仅免死。",
      "樽罍遥可呼，瓶罂先见耻。",
      "天公怜寂寞，突兀来快士。",
      "破垣行宝彝，空庖出乾胏。",
      "歌仍落金石，管欲迷宫徵。",
      "不辞笑脱颐，应防怒切齿。",
      "此语久欲吞，凭君吐终始。"
    ]
  },
  {
    "id": "e647d10fe2a3590052aaaf333c086763",
    "title": "送李长蘅北上二首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "送子复行役，前期登北固。",
      "焦岭宜终宵，江光洗月露。",
      "挹彼万里流，话此两歧路。",
      "郡郭未可越，圆景已盈度。",
      "虎山亦清绝，心赏谐远慕。",
      "离从自少欢，陈迹况多故。",
      "昔游矜红颜，双领俄被素。",
      "悠悠百年间，徒为俗所误。"
    ]
  },
  {
    "id": "e647d10fe2a3590052aaaf334bd58de4",
    "title": "送李长蘅北上二首",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "援毫心常慵，临诀意弥永。",
      "吾所欲赠子，不语各自领。",
      "间兹南北居，谁能不怲怲。",
      "夸人毗荣名，达士劝深省。",
      "凿方吾自量，輹壮子当骋。",
      "康路方多虞，窘步亦思整。",
      "与子尚有心，胡能置形影。"
    ]
  },
  {
    "id": "e647d10fe2a359003a1335065e6e13ea",
    "title": "清明舟中",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "清明寒食山头哭，到处犹传旧风俗。",
      "无家自愧百年身，有情共伤千里目。",
      "汉阳渡口柳依依，江风作花雪打衣。",
      "经旬始过道士洑，五日未离黄鹤矶。",
      "吴王庙前乌衔肉，又搅崩江作银屋。",
      "叉鱼艇子不敢行，昼傍官船愁水宿。",
      "春光忽开三月三，红桃写镜江拖蓝。",
      "烟花才下两孤北，松楸正在九华南。",
      "蟂矶亭亭落日孤，春原尽处是芜湖。",
      "青烟白道人归去，纸钱挂树啼鸢乌。"
    ]
  },
  {
    "id": "e647d10fe2a359008b1db8df9358f689",
    "title": "毛锥行",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "茅生轻舟如画阁，自嫌浮家不得泊。",
      "我栖一楼如冻蝇，跬步出游还不能。",
      "安得逐子东西去，载酒千斛长如渑。",
      "买断乌程与顾渚，松醪松风泻花乳。",
      "兴酣贳我千兔豪，乱扫溪藤落风雨。",
      "随手澜翻乞与人，自豪快意无所取。",
      "茅生叩门肝胆露，知我平生重毫素。",
      "只今十指如悬槌，生花吐颖将何为。",
      "床头大剑且无用，愧尔徒赠双毛锥。"
    ]
  },
  {
    "id": "e647d10fe2a35900b9c6f082f5940025",
    "title": "塾巾楼中宋比玉对雪鼓琴余戏作图便面漫题时过娄江因订后期",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "闽客不见雪，流霰在鸣琴。",
      "兹晨何飘瞥，快作崩山音。",
      "七弦正凝结，万象回幽阴。",
      "南思九仙远，北望三湘深。",
      "江水萦后期，春气动前林。",
      "毋令招隐曲，荒涂空古今。"
    ]
  },
  {
    "id": "e647d10fe2a359005a61977de63b4cf0",
    "title": "闻等慈师在拂水有寄",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "经年不见东林远，闻住峰头看瀑飞。",
      "古寺正如昏壁画，层湖都作水田衣。",
      "相逢不厌陶潜饮，细倒松肪貌翠微。"
    ]
  },
  {
    "id": "e647d10fe2a3590029926decf024c247",
    "title": "怀拂水故居",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "曾同学士碧山居，疏栝深房响石渠。",
      "邀客种莲通载酒，寻僧看竹度篮舆。",
      "支公好事时调鹤，长者前生是救鱼。",
      "笔冢草荒门限冷，箧中空拿永和书。"
    ]
  },
  {
    "id": "e647d10fe2a359001ef6383bd83b4f2f",
    "title": "七夕同受之坐雨偶吮墨作中峰夜雨因忆拂水山居旧事漫书口号二首其二",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "山郭拿舟夜别师，竹房松阁总幽期。",
      "影堂月落泉呜咽，无复疏帘看弈戺。"
    ]
  },
  {
    "id": "e647d10fe2a359003b976abbaf53f2d8",
    "title": "和牧斋题沈石田奚川八景图歌",
    "authorName": "程嘉燧",
    "authorId": "e647d10fe2a35900d961e9f289f03f7d",
    "dynasty": "明",
    "content": [
      "侍郎载歌奚川图，后人讽歌如按图。诗成相示劝之和，才尽气索其如吾。",
      "枯肠无沈难饮墨，但恣夕歠还朝裤。迫来长句谁子敌，况当述祖诗格殊。",
      "世家文彩剩粉绘，列圣德泽余张铺。侯王忠孝遗第宅，江海硕大田泥涂。",
      "明堂梓材老勿剪，连城宝玉韫莫沽。身当承平俗殷富，弦歌耕凿游康衢。",
      "一川东下百谷应，伟哉二惠钟菰芦。风流冠盖四走集，渊深木茂相招呼。",
      "柳森溪堂读书处，种竹万个中盘纡。摩挲商周出彝鼎，啸咏日夕倾觞壶。",
      "是时景泰富才子，画师剑客兼博徒。为梁置驿动成市，百货集杭与苏。",
      "茅茨晓驱推书犊，瓜锄晚带巢冠乌。清门孙枝见隆楝，白云宰树皆连趺。",
      "画走那知六丁索，图出定有神明扶。石田先生上仙久，飘然八景来坐隅。",
      "焚香盥手再拂拭，袭以锦段红氍毹。荐陈家庙侑盏斝，夸燕宗尚㵲笙竽。",
      "传家信有万金产，识字不独分之无。他年会是大手笔，簪橐侍从仍操觚。",
      "抱看睨视细指点，对客问事时挽须。蝇头卷尾复书罢，举手向我重嗟吁。",
      "天吴耐可补褐缀，宝绘忍复残膏污。强歌形秽恍自失，何当白璧邻珷玞。",
      "咄哉无盐漫刻画，人言东里颦女恐尔愚，胡然东里颦女恐尔愚。"
    ]
  },
  {
    "id": "e647d10fe2a723bdf0cba866b5252008",
    "title": "腊夜侍家大人与陈明轩陈荆泉待月清晖亭",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "腊夜邀明月，衔杯祛暮寒。",
      "高谭霏玉屑，胜友傍芝兰。",
      "生意涵枯干，惊飞见羽翰。",
      "漏更何必问，徙倚遍雕栏。"
    ]
  },
  {
    "id": "e647d10fe2a723bddd348c297e73323f",
    "title": "六弟有美才恐其荒于嬉也漫赋相勖",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "彦士吾宗少，才名逊尔先。",
      "胜情酣一石，雄藻洒千篇。",
      "幽谷须腾翼，青云蚤著鞭。",
      "无为抱楚璞，沦落怨流年。"
    ]
  },
  {
    "id": "e647d10fe2a723bd98868bf6bc299cab",
    "title": "河东请告归次黎城阻雨",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "孤城沾宿雨，旅客困征蹄。",
      "冀北音难至，齐东望转迷。",
      "金风入夜肃，蛩韵趁人低。",
      "留滞中山道，式微吊古黎。"
    ]
  },
  {
    "id": "e647d10fe2a723bd8bfa2b25ea4ce081",
    "title": "游范公泉",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "春日探奇胜，晴峦入望来。",
      "翠屏千丈列，石窦一泓开。",
      "促坐争长技，分曹命巨杯。",
      "山灵应自喜，桃李映莓苔。"
    ]
  },
  {
    "id": "e647d10fe2a723bd1458c02d82550fc3",
    "title": "游青云寺",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "崒嵂深山里，青云傍紫霞。",
      "如来禅土净，释子梵音嘉。",
      "缺月孤峰影，堆金满岸花。",
      "平台当落照，转觉兴无涯。"
    ]
  },
  {
    "id": "e647d10fe2a723bddc7a43c29a7e8d0c",
    "title": "清明邀诸兄弟过南村因至桥畔流觞",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "埙篪集令节，信步过桥头。",
      "涧水潺湲泻，杯醪次第浮。",
      "媚人花欲语，唤友鸟相求。",
      "行乐须乘兴，悠悠看水流。"
    ]
  },
  {
    "id": "e647d10fe2a723bd51743b2008b8903b",
    "title": "小疏条陈饷务有感",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "沦没封疆痛，凋残战士悲。",
      "出车廑庙略，空杼罄民脂。",
      "纤啬宁甘谤，勋名敢冀垂。",
      "何年烽燧息，衡泌任栖迟。"
    ]
  },
  {
    "id": "e647d10fe2a723bd5a53189f338548ff",
    "title": "戴罪蒙恩张华东年兄赠诗答和二首",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "风波尝注目，戆性奈余何。",
      "持议逢时少，抗章忤旨多。",
      "金鸡欣在宥，巢燕喜仍过。",
      "高义戢良友，殷勤白雪歌。"
    ]
  },
  {
    "id": "e647d10fe2a723bd5a53189f00a74d63",
    "title": "戴罪蒙恩张华东年兄赠诗答和二首",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "持筹嗟太拙，贾祸竟如何。",
      "臣罪丘山重，君恩浩荡多。",
      "罢牛丹陛念，蹇卫故园过。",
      "食力惟耕凿，妻孥共啸歌。"
    ]
  },
  {
    "id": "e647d10fe2a723bdc4f1c6d09f14e362",
    "title": "濮州张侍御在嘉靖中弹劾不避权贵廷杖足跛后晋符卿致仕殁数十年而子沧西登第具册索诗因赠",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "柏府森森五夜寒，当年直气震长安。",
      "雄心欲扫豺狼道，壮发时冲獬豸冠。",
      "濒死不言臣节苦，馀生惟戴主恩宽。",
      "悲今吊古情何极，遗草令人掩泪看。"
    ]
  },
  {
    "id": "e647d10fe2a723bd7398093e3b47af9f",
    "title": "清明偕诸兄弟拉友游青云寺",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "四围崒嵂插苍穹，路入青云一线通。",
      "石隙泉流疑漱玉，松盘涧曲漫吟风。",
      "骄嘶金络惊群稚，飞瀑雷轰震梵宫。",
      "游兴正赊山色暝，归鞭遥盼月朦胧。"
    ]
  },
  {
    "id": "e647d10fe2a723bd6fc87713b91fa693",
    "title": "六弟寅新搆醉吟亭",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "曲槛疏篱结草亭，醉吟相伴昼还冥。",
      "烟笼晓树供诗料，露浥春风映酒馨。",
      "七字喜从酩酊得，百瓢偏为浩歌醒。",
      "竹林高况今何似，爱女新书座右铭。"
    ]
  },
  {
    "id": "e647d10fe2a723bd4f1a92df56f4b3ec",
    "title": "八弟肃西园芍药",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "春花片片蚤飞扬，国色独留殿众芳。",
      "红丽丹砂争炫彩，白逾琼玉暗生香。",
      "喜随豪士开芳宴，懒逐佳人上艳妆。",
      "把酒相看无限意，好收风味付奚囊。"
    ]
  },
  {
    "id": "e647d10fe2a723bd7871ed3f62f03669",
    "title": "赠曹逸人长庚",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "蚤谢青袍餐紫霞，春风到处即为家。",
      "经翻贝叶禅心寂，鼎煮黄芽仙气赊。",
      "百斗陶陶天作幕，千言纚纚笔生花。",
      "情深把臂怜同调，惭负琼瑶报木瓜。"
    ]
  },
  {
    "id": "e647d10fe2a723bdc08738de551cfc8c",
    "title": "丁未清明后一日偕潘茂昆郡伯登峄山",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "灵气遥分泰岳来，篮舆登眺信奇哉。",
      "千寻峭壁撑云出，万壑夭桃映日开。",
      "仙洞翛翛常欲雨，古碑矗矗半封苔。",
      "相携赖有安仁在，选胜题诗共举杯。"
    ]
  },
  {
    "id": "e647d10fe2a723bdfc4c79cc45fe5142",
    "title": "壬子晋闱中秋陪苏云浦直指明远楼玩月",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "碧海高飞白玉盘，危楼永夜许同看。",
      "谭分贝叶尘心净，人在冰壶慧眼看。",
      "千顷玻璃浮桂影，一杯沆瀣傲霜寒。",
      "殷勤为祝多才出，疑有奎光照画栏。"
    ]
  },
  {
    "id": "e647d10fe2a723bd06837275815c3c7c",
    "title": "赠别苏直指",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "乌岭苍茫滞远林，使君骢马晓骎骎。",
      "披衷浃岁堪回首，极目穷途迥系心。",
      "楚岫云飞迎藻思，江干潮落祛烦襟。",
      "清时未许潜威凤，终向枫宸献六箴。"
    ]
  },
  {
    "id": "e647d10fe2a723bdad7a817e571eb39c",
    "title": "河东请告",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "忆从春日束归装，梧叶惊飘逗晚凉。",
      "尘世已知多缺陷，微生转觉更苍黄。",
      "寸心一夜飞千里，削牍终朝奏八行。",
      "何用名缰牵懒吏，梦分蕉鹿笑亡羊。"
    ]
  },
  {
    "id": "e647d10fe2a723bdf560417bcf9a04cd",
    "title": "贺许绳斋宪副擢符卿",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "把袂河东岁月遄，论心千里托飞翰。",
      "山惟长白青青见，路自中条隐隐看。",
      "翠捧五云金案篆，花飘双佩玉琅玕。",
      "圣朝侧席期名世，国士还摅一寸丹。"
    ]
  },
  {
    "id": "e647d10fe2a723bde2e42617b3410c5d",
    "title": "王邑侯招同高东溟中丞游苍龙峡即事",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "咫尺仙岩愧未登，使君携我上崚嶒。",
      "深潭隐见龙鳞跃，古洞硿砻鬼斧凝。",
      "酾酒烦襟浑欲脱，倚栏尘虑若为澄。",
      "浮名已断人间锁，从此山阴兴可乘。"
    ]
  },
  {
    "id": "e647d10fe2a723bdb19e974fc8417a28",
    "title": "西固道中",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "对峙双峰云际巍，洪波滚滚日边回。",
      "桥无根蒂仙为造，阁在虚悬佛自来。",
      "日暮云烟迷岫霭，夜深风雨落江埃。",
      "几番叱驭勤王事，辙迹逡巡遍草莱。"
    ]
  },
  {
    "id": "e647d10fe2a723bd7cbe0d8ddb5e89c1",
    "title": "惜庭花",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "提瓮汲新水，阶前着意浇。",
      "好花初烂漫，底事苦飘飖。"
    ]
  },
  {
    "id": "e647d10fe2a723bdc3af4e8d3d3ef212",
    "title": "拟游黄华洞以大风不果",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "咫尺困罡风，黄华不可见。",
      "山灵解妒人，藏却本来面。"
    ]
  },
  {
    "id": "e647d10fe2a723bd2a1992f0a47ee285",
    "title": "屈指归来日效白体七首",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "屈指归来日，中秋桂影圆。",
      "赏心无个事，棠棣倍相怜。"
    ]
  },
  {
    "id": "e647d10fe2a723bd8d97f635aec907fd",
    "title": "汉寿亭侯墨竹",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "凌霜心事许谁知，书付萧萧竹两枝。",
      "秘意当年浑未解，丹青千载绘新诗。"
    ]
  },
  {
    "id": "e647d10fe2a723bd296b261f74fa2971",
    "title": "戏东曹长庚问病",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "为问东村曹长庚，匡床何事负春风。",
      "药炉初沸参苓饮，好泻纤纤玉手中。"
    ]
  },
  {
    "id": "e647d10fe2a723bda637a6059780b1fa",
    "title": "赠曹长庚二首",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "世情洗尽直如弦，耽酒工诗妙悟禅。",
      "莫道曹丘空四壁，满囊珠玉总娟娟。"
    ]
  },
  {
    "id": "e647d10fe2a723bda637a60500c05b6b",
    "title": "赠曹长庚二首",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "蜡屐行吟逸兴多，墨花飞洒遍山阿。",
      "道经写罢无他羡，翻笑羲之欲换鹅。"
    ]
  },
  {
    "id": "e647d10fe2a723bdd355232b84f30a9d",
    "title": "壬子初春有感",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "荏苒春光去不还，朝来白发镜中斑。",
      "簿书扰扰成何事，返我山中学驻颜。"
    ]
  },
  {
    "id": "e647d10fe2a723bd86b99f554b33364a",
    "title": "于𩾐先天才隽逸久别乍晤感喜交集长至有诗倚和二首",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "阳生缇室初惊序，斗灿奎光已映身。",
      "三十年前铅椠友，于今重作论文人。"
    ]
  },
  {
    "id": "e647d10fe2a723bd86b99f55ba4d424e",
    "title": "于𩾐先天才隽逸久别乍晤感喜交集长至有诗倚和二首",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "但著千秋不朽业，无劳深羡宰官身。",
      "若教科制仍词赋，君是龙头第一人。"
    ]
  },
  {
    "id": "e647d10fe2a723bd38dfe985513c7f1a",
    "title": "和张华东年翁斋居祈雨韵",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "雷电惊心夜不眠，一朝浩荡九霄传。",
      "初衣已遂无他愿，但乞时丰供税钱。"
    ]
  },
  {
    "id": "e647d10fe2a723bdcc46dcaa0b9fa58f",
    "title": "壬戌长至有感时事漫赋二绝用白苏韵",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "一灰葭动新吹律，五夜香焚旧检身。",
      "笑我硁硁还碌碌，圆通常是不如人。"
    ]
  },
  {
    "id": "e647d10fe2a723bdcc46dcaa3ae62595",
    "title": "壬戌长至有感时事漫赋二绝用白苏韵",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "泰道将亨尚未回，侧身天地一孤荄。",
      "故园松菊今相待，屈指春和归去来。"
    ]
  },
  {
    "id": "e647d10fe2a723bd69498fe05a0c46ab",
    "title": "途次和张年翁咏桃花",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "绿杨春树荫芳邻，中有夭桃别样新。",
      "马上不烦频指点，好花应笑白头人。"
    ]
  },
  {
    "id": "e647d10fe2a723bd0b70f47f3c985e1d",
    "title": "真如寺春日杂咏二首",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "籍田旷典萃鹓斑，萧寺孤臣抱膝眠。",
      "戆骨自嗟还自艾，梦魂空绕御炉烟。"
    ]
  },
  {
    "id": "e647d10fe2a723bd0b70f47f81e8791d",
    "title": "真如寺春日杂咏二首",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "家音读罢暗销魂，季子疾侵仲议婚。",
      "堪叹此身同桎梏，爱缘抛却任乾坤。"
    ]
  },
  {
    "id": "e647d10fe2a723bdd0729700661769e4",
    "title": "丁丑夏月和韩邑侯喜雨二绝句",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "青騣谁驾代天工，一夜甘霖万井同。",
      "岐麦共欣沾化雨，虞弦还喜奏薰风。"
    ]
  },
  {
    "id": "e647d10fe2a723bdd0729700257ac358",
    "title": "丁丑夏月和韩邑侯喜雨二绝句",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "夕曛洒润抵朝阳，悔祸天心忽降康。",
      "试向翳桑阴里听，声声布谷唤人忙。"
    ]
  },
  {
    "id": "e647d10fe2a723bd97627d197d29ecbe",
    "title": "戊寅正月寿张华东年兄七十三初度兼订观海之约",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "宦海同游五十年，归来衰鬓各皤然。",
      "于今抛却人间事，共向王乔问大还。"
    ]
  },
  {
    "id": "e647d10fe2a723bd97627d1914a42755",
    "title": "戊寅正月寿张华东年兄七十三初度兼订观海之约",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "传闻海蜃幻楼台，仙屋筹添瑞气开。",
      "岱岳孔林游屐遍，何当把臂向蓬莱。"
    ]
  },
  {
    "id": "e647d10fe2a723bdbfd48ed7ec98a18d",
    "title": "寿高柳溪封翁八十",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "齐鲁归先进，枌榆诵得全。",
      "灵根元不染，粹质自逾妍。",
      "植操松筠厉，推诚金石坚。",
      "更饶侠气古，剩有素风偏。",
      "博雅同高允，冲和类偓佺。",
      "清时轻拾紫，华发重思玄。",
      "喜约寻真侣，闲移载酒船。",
      "临淄五亩宅，傍柳一溪烟。",
      "经术趋庭授，文章染翰传。",
      "恩纶来舜殿，褒衮戴尧天。",
      "八帙逢初度，三朋敞寿筵。",
      "花魁纷艳发，月色倍规圆。",
      "奏曲咸翘颈，称觞共比肩。",
      "济南充道路，蓟北溢郊躔。",
      "玉斝摇琼液，雕轮控锦鞯。",
      "婆娑惊皓首，矍铄羡长年。",
      "令子鹓雏美，中朝骢马贤。",
      "谏书开睿思，簪笔肃官联。",
      "泽洽千山润，风行万国宣。",
      "秩加卿贰上，勋在锁闱前。",
      "况有芝兰长，而兼雨露鲜。",
      "醉歌声缅缈，戏舞彩蹁跹。",
      "愿保乔松算，常看沧海涓。",
      "遥瞻园绮伴，时寄九如篇。"
    ]
  },
  {
    "id": "e647d10fe2a723bdfc6621dec8b3cfcd",
    "title": "初夏宴集张华东年兄黄山会景园",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "副岳临玄圃，高梧隐绛房。",
      "几拳凝翠霭，一勺聚沧浪。",
      "恰遇清和日，欣逢正觉场。",
      "灵椿推总宪，丹桂羡诸郎。",
      "谱牒招曹偶，姻联萃绣裳。",
      "阳丘三璧玉，桓邑两琳琅。",
      "邂逅及参佐，丰标俱激昂。",
      "嗟余惭朽质，亦幸齿班行。",
      "野旷容疏放，时暄荫晚凉。",
      "雄风多岸帻，霁月在雕梁。",
      "歌啭雪儿艳，屏开云母光。",
      "呼卢情愈浃，下榻兴弥长。",
      "高论窥今古，清言洒肺肠。",
      "凌晨瞻法座，孤峭礼空王。",
      "兔柴峰峦秀，仙踪石印彰。",
      "青精煮作饭，松蕊啖生香。",
      "金谷堪同咏，兰亭可媲芳。",
      "驱车薄暮去，寤寐忍相忘。"
    ]
  },
  {
    "id": "e647d10fe2a723bd6c59b0566140d68e",
    "title": "韩中丞仙洲图",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "开府归与乐事赊，名园飞阁枕沣涯。",
      "桥通芳沼横朱槛，泉激回湍瀁雪花。",
      "缥缈峰头鸾鼓翼，嶙峋石窦笋抽芽。",
      "扁舟晚钓一轮月，曲洞晴分万缕霞。",
      "棋局共弹松影静，金尊长趁竹阴斜。",
      "溪翁雨过呈芝菌，仙子云临寄枣瓜。",
      "三岛疑从尘世觅，十洲堪向个中夸。",
      "已知在涧吟梁父，更取临流砺莫邪。",
      "绝塞烽烟犹未息，穷檐榷采正含嗟。",
      "谢公夙系苍生望，宁许东山恋物华。"
    ]
  },
  {
    "id": "e647d10fe2a723bd2651ad5e09e4baa2",
    "title": "题四友图用香山体",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "长安为觅壬辰谱，纫佩相看几故人。",
      "共荷清时联八座，每逢雅集拚兼旬。",
      "低徊素发三千丈，颉颃青霄四十春。",
      "松柏岁寒终不改，波澜世事莫重陈。",
      "诗缘兴会旋成韵，酒对心期讵问巡。",
      "醉后披图从指点，商山吾欲卜芳邻。"
    ]
  },
  {
    "id": "e647d10fe2a723bddc5ceeb6863fdbbd",
    "title": "赋得薰风入菡萏",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "微风起青蘋，吹入芙渠畔。",
      "翠盖相招摇，红妆争历乱。",
      "伫观绰约姿，忽讶天香荐。",
      "中有鹓鹭群，唼喋时隐见。",
      "高怀忆茂叔，昕夕起留恋。"
    ]
  },
  {
    "id": "e647d10fe2a723bd520c2a35c2087350",
    "title": "夹竹桃",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "竹操一何坚，青青冬不渝。",
      "桃夭一何艳，灼灼春华敷。",
      "尔且兼得之，绿葩间红跗。",
      "三岐依彩槛，五出曜琅玕。",
      "竹兮饶媚态，桃兮耐岁寒。",
      "回风聊萧瑟，朱翠舞珊珊。",
      "余本素心人，常作嘉卉想。",
      "兀坐手一编，长日恣欣赏。",
      "夜月照前除，对尔更神爽。"
    ]
  },
  {
    "id": "e647d10fe2a723bd3fb2292687ed96bd",
    "title": "月季花",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "花开惟一度，尔独占四时。",
      "几番新雨后，绿叶发华滋。",
      "春明伴桃李，夏至映榴葵。",
      "秋争霜菊艳，冬斗雪梅姿。",
      "高低互隐见，深浅总葳蕤。",
      "节序暗中递，红颜无老期。",
      "灿灿夺朝霞，而堪荐玉卮。",
      "聊植中庭畔，悠然慰我思。",
      "安得骚人笔，烂漫写新辞。"
    ]
  },
  {
    "id": "e647d10fe2a723bd61f859a05d4cbc96",
    "title": "河东请告归涂咏怀",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "行年四十六，通籍念复三。",
      "自揣无寸补，滥竽至藩参。",
      "驰驱南北遍，世味短长谙。",
      "况兼愁病侵，久已万虑澹。",
      "双九不我待，五斗安足淹。",
      "盛名难副实，造化忌取贪。",
      "一朝仗慧剑，抉破蚤抽簪。",
      "从兹事南亩，优游老岩嵁。",
      "积书富万卷，俯仰恣幽探。",
      "此身轻蝉翼，苦去乃得甘。",
      "止足远殆辱，汉代有高谈。",
      "进退当自决，任人笑予憨。"
    ]
  },
  {
    "id": "e647d10fe2a723bdb7ed6256a7a2f194",
    "title": "题韩惺庵中丞久视楼",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "老氏育先天，发皤颜若童。",
      "驾言西极游，紫气满关中。",
      "绪出五千言，著名河上公。",
      "犹龙仙驭远，谁复叩玄风。",
      "畔援汨天真，优游伏鸩戎。",
      "妍媸浑莫辨，五色令人懵。",
      "所以羡长年，而无久视翁。",
      "中丞蚤闻道，泥滓起冥鸿。",
      "中外勋名满，飘然晦厥躬。",
      "辞荣赋考槃，问道慕崆峒。",
      "避俗营真境，楼居焕以崇。",
      "社中同志侣，杖履镇相从。",
      "卉态看皆幻，心柔气亦融。",
      "灵光葆太和，返照见真空。",
      "澹漠神愈王，希夷体自充。",
      "机缘日以啬，性命日以丰。",
      "朝彻澄如水，谷神寿比嵩。",
      "我来登此楼，俨入清虚宫。",
      "快聆长生秘，欣承鍊性功。",
      "俯瞰名利客，撩乱扑春虫。",
      "松柏与龟鹤，会极数有终。",
      "独兹久视诀，历劫将安穷。"
    ]
  },
  {
    "id": "e647d10fe2a723bd1407b784c45d1c38",
    "title": "留计移疾获请咏怀",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "观光忝昔幸，解组嫌今迟。",
      "自嗟姜桂性，兼之蒲柳姿。",
      "七尺猥承匮，四牡几载驰。",
      "晚荷储糈寄，寻缀纪纲司。",
      "未几叨敷扰，奚以报鸿慈。",
      "禄厚责弥重，汲深绠莫支。",
      "筋力空殚竭，膏肓悲暗滋。",
      "匡弼况未效，其如青史嗤。",
      "坐是乞鉴湖，烟水聊自怡。",
      "窃庆拜明纶，从此免素尸。",
      "贝丘宵梦绕，岱麓春云垂。",
      "华膴非所愿，衡泌可乐饥。",
      "永矢南郭隐，长谢北山移。"
    ]
  },
  {
    "id": "e647d10fe2a723bd4c6a4f293053d30f",
    "title": "送康庄衢少司农擢南大司寇",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "知君莫如我，送君难为别。",
      "岂无阳关情，未语喉先咽。",
      "念我发云短，持筹担莫辍。",
      "物力值寒俭，欲舞肘已掣。",
      "天幸假我公，埙篪如夙结。",
      "夷险与同舟，浅深共厉揭。",
      "谈笑亦先忧，念兹在涸辙。",
      "肝胆照松筠，金石镌齿舌。",
      "朝对巫山云，暮见峨眉雪。",
      "元气浑浩溟，风韵自爽洁。",
      "法曜忽南移，帝简在名杰。",
      "旧都繁华地，雅镇惟素节。",
      "谁谓汤网疏，明允可立折。",
      "九府泉流清，三章约法晰。",
      "惟此有本人，纲整而目截。",
      "天阙山最高，秦淮水更冽。",
      "山水有知音，声价为君设。",
      "北指是斗杓，袖然冠九列。",
      "钧衡岂相私，霖雨待手挈。",
      "惟祝君此行，得情慎勿悦。"
    ]
  },
  {
    "id": "e647d10fe2a723bd3ba702c3b381cedc",
    "title": "石隐园怀古",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "天地为蘧庐，光阴成驹隙。",
      "名誉等浮沤，冠簪亦陈迹。",
      "世网空劳劳，礼法殊役役。",
      "所以贤达士，雅有烟霞癖。",
      "山简迷目花，赞皇醒酒石。",
      "李白桃李园，谢朓青山宅。",
      "缔思古人风，堪作今人格。",
      "余今凋朱颜，何须恋赤舄。",
      "抗疏谢轩冕，跣足践蓬藋。",
      "筑屋治场圃，宾云友泉石。",
      "赋性本清真，秉心矢皓白。",
      "阶前饶葱茜，架上富坟籍。",
      "黄鸟鸣林皋，蠹鱼侵几席。",
      "醴酒恣欢娱，山蔬供烹炙。",
      "焚香理素书，悬榻迎山客。",
      "维石性最坚，从不受磨折。",
      "余隐誓效之，腐鼠安能吓。",
      "不羡公与侯，何心仙与释。",
      "宁知春与秋，并忘朝与夕。",
      "斯为石隐园，吾以适吾适。"
    ]
  },
  {
    "id": "e647d10fe2a723bd90abe9d45d3819a2",
    "title": "追赞耿侍御年伯",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "大夫矫矫龙鹄姿，才华气节倾当时。",
      "惠文柱后豪右避，埋轮都下豺狼悲。",
      "一朝南巡持绣斧，风凛霜冽和甘雨。",
      "明有法度幽鬼神，宁能希指滥网罟。",
      "浮云蔽日天听高，江干泽畔空牢骚。",
      "仁人放麑诚不忍，独秉三尺障洪涛。",
      "论定司徒还上书，贤奸皎皎列前除。",
      "炙手气燄有时尽，保全忠谠论非虚。",
      "况看哲嗣绍前修，慰藉虞渊援鲁矛。",
      "啬前丰后较孰胜，且有竹帛光千秋。"
    ]
  },
  {
    "id": "e647d10fe2a723bde7a8779f67b44433",
    "title": "送苏直指云浦由三晋移节濩泽",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "往岁晋国逢阳九，蕴隆虫虫戌连酉。",
      "蹲鸱乌昧何处寻，壑转老羸壮者走。",
      "柱后惠文此时虚，萑苻潢池啸聚有。",
      "弹压咸思暴胜之，绣衣持斧频回首。",
      "有命一朝畀苏天，孺文风采已先传。",
      "国人望君如望岁，蚤见河汾春色妍。",
      "累疏乞休休未得，幡然受赠绕朝鞭。",
      "西来马首澄清始，惠露仁风溥大千。",
      "乱民乱绳理不急，卖剑买牛旋自戢。",
      "去甚亡何害马驱，劳来未久蜚鸿集。",
      "得情惟念孑遗馀，谳狱每为累囚泣。",
      "一意平反挽太和，雨旸时若蒸民粒。",
      "鼠牙雀角牵姝嫠，大书严禁示转移。",
      "头会茧丝清解绶，根株薤本拔褰帷。",
      "撤除驺从乘传日，大简车徒阅塞时。",
      "数年官事浃旬了，到处登临有所思。",
      "风味眉山自潇洒，情澜性海何如者。",
      "文章三昧属家传，游戏霜毫总大雅。",
      "怪底风霾撼并州，离思歘忽嘶骢马。",
      "浮云聚散公不惊，满腔温厚凭诗写。",
      "天王原不负直臣，豸绣如故金紫新。",
      "热闹场中谁是主，繁华梦里未为真。",
      "读公新诗见公意，片语咽喉每逡巡。",
      "只今典刑将渐远，临岐那不泪沾巾。"
    ]
  },
  {
    "id": "e647d10fe2a723bd890223281969604f",
    "title": "寿金陵沈年伯母",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "君不见沈氏母，半世心如熊胆苦。良人蚤背二孤稚，课读灯前数夜鼓。",
      "凤毛五色一朝成，九万飞如大鹏怒。衔来阁下紫泥书，婉转双龙护天语。",
      "旁人羡母母反悲，曲房掩袂泪如丝。夫君墓树堪作柱，那得见儿身贵时。"
    ]
  },
  {
    "id": "e647d10fe2a723bd28843ca64dc2538e",
    "title": "南中二老图诗",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "南极老人星不孤，轻风洒洒披佳图。青城何来紫烟气，羡门园客无时无，我亦颓焉自放思蓬壶。",
      "年来鹿鹿造物驱，拮据职业形神枯。闲窗展对快硕肤，须眉欲语欣吾徒。",
      "一掌留禁释不辜，一总陪宪饬廉隅。载读高谈稷下与吴歈，滴滴灌顶甘醍醐。",
      "曹刘可役屈宋奴，酒后耳热歌乌乌。翩跹曳履钟山趋，不让当年九老在东都。",
      "道能随物化，身肯要人扶。仆本淄黉一耄夫，蒲姿亦与名贤俱。",
      "五载艰辛东野御，居然滥吹齐之竽。夜行秉烛胡为乎，菊荒三径真为愚。",
      "咄哉二老皆通儒，寿身寿国道味腴。君不见齯齿重生鬓欲角，增筹赐卣良非迂。"
    ]
  },
  {
    "id": "e647d10fe2a723bd4aa9d759d61b2424",
    "title": "式谷歌",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "自昔中原歌有菽，教诲尔子期式谷。",
      "元亮虽有五男儿，衔杯委运拟恸哭。",
      "余初鞠子苦艰辛，年近半百始诞育。",
      "壮儿孱弱且多疾，爱养娇痴徒碌碌。",
      "目今年垂十九龄，胸次茫然真朴𣙙。",
      "有儿生晚又八祀，宦邸嬉戏相追逐。",
      "诗书诵时转眼忘，督责才加便颦蹙。",
      "孚儿襁褓尚未离，贤愚优劣应难卜。",
      "吾今罪废且衰迟，一声长啸入幽谷。",
      "箕裘绍述赖尔曹，安得文行常郁郁。",
      "立身孝友植本根，当效汝父与伯叔。",
      "任子官薄不足为，局蹐辕下空匍匐。",
      "人生不学止滥竽，何异冠裳被禽犊。",
      "式谷回首成绝响，陶诗歔欷不堪读。",
      "尔曹从此须努力，荏苒光阴如转毂。",
      "勿甘暴弃堕尘埃，人为刀俎己鱼肉。"
    ]
  },
  {
    "id": "e647d10fe2a723bdb5582efc7a13431d",
    "title": "请室课子歌",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "淄黉老叟鲜机心，四十二载点朝簪。",
      "中外南北频拮据，度支承乏惕影衾。",
      "六年持筹嗟仰屋，华发种种类临深。",
      "匪朝匪夕躬尽瘁，畏首畏尾力难任。",
      "黔驴技穷驽马殚，倦鸟回首思高林。",
      "屡疏乞骸玦未赐，一言忤旨狱吏侵。",
      "只身狼狈困缧绁，十龄稚子相追寻。",
      "俯仰天地等逆旅，依依将雏祛烦襟。",
      "忆昔夏侯与黄霸，异姓授书传古今。",
      "况尔年少方趋庭，好惜寸阴如寸金。",
      "君子患难行素位，经史乔梓足哦吟。",
      "天王神圣公论皎，浊醑逡巡对月斟。"
    ]
  },
  {
    "id": "e647d10fe2a723bdfb66540c1bbe9479",
    "title": "戊寅夏日题泌水园",
    "authorName": "毕自严",
    "authorId": "e647d10fe2a723bd655ea4bd7e230522",
    "dynasty": "明",
    "content": [
      "曩辞藩臬守衡门，卜筑先开泌水园。",
      "名缰牵人苦不解，荏苒念载托空言。",
      "羲爻倏逾亲鱼鸟，此地初搆亭与沼。",
      "亭对青山绕翠微，沼涵碧水通深窈。",
      "乘风坐月景偏奇，柳色莲香竞陆离。",
      "有时独步或揖客，一觞一咏足栖迟。",
      "更忆孔门各言志，惟有点也契圣意。",
      "兹园可浴亦可风，依稀似得狂客致。",
      "老态龙钟厌世纷，何殊野鹤与闲云。",
      "科头跣足聊自适，门外阴晴付罔闻。"
    ]
  },
  {
    "id": "e647d10fe2b49f037988e827a6263b66",
    "title": "闲居即事",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "虚堂村落里，环堵任萧然。",
      "细草连阶石，香茶煮涧泉。",
      "青山朝过雨，绿树晚含烟。",
      "日用无馀事，工夫付简编。"
    ]
  },
  {
    "id": "e647d10fe2b49f03ab20cc425c9f5c4e",
    "title": "和",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "寂寞虚堂里，琴书共晏然。",
      "饥炊野田粟，渴饮石溪泉。",
      "清淡四檐月，氤氲半篆烟。",
      "圣贤名教外，细玩杜陵编。"
    ]
  },
  {
    "id": "e647d10fe2b49f03f9e8f32c3b8c4415",
    "title": "往山下石岩醉卧成诗三首其一",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "浓酒三杯后，颓然卧石岩。",
      "清风生野树，绿水满寒潭。",
      "素履心无外，豪吟意正酣。",
      "是非毋自质，付与世人谈。"
    ]
  },
  {
    "id": "e647d10fe2b49f0399ad2b54d1c41eab",
    "title": "倦后偶成",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "工夫未至力先疲，才罢吾伊细咏诗。",
      "暂借馀闲养情性，莫将过苦败身躯。",
      "圣经浩博有馀味，人事纷纭无尽期。",
      "羸却当年陶处士，萧然一枕卧皇羲。"
    ]
  },
  {
    "id": "e647d10fe2b49f03c09e80b6133a4767",
    "title": "奉和于先生韵",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "菾操几杖罢遗编，踏遍青山看石泉。",
      "多士优游涵教雨，群黎歌舞乐尧天。",
      "家家绿树山到屋，处处青苗水满田。",
      "日月真腴非外得，此心肯为利名牵。"
    ]
  },
  {
    "id": "e647d10fe2b49f034e0f825c0df4998c",
    "title": "和许郢州中秋玩月",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "当空一鉴正团圆，万里青宵散紫烟。",
      "秋气清明当永夜，晴光皎洁满中天。",
      "苍松影转虚窗外，丹桂香分丈席前。",
      "但喜好怀无所累，何妨玩赏自年年。"
    ]
  },
  {
    "id": "e647d10fe2b49f0393a4f7eac4e42243",
    "title": "闲中寓意",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "门外青山拂翠烟，野堂人事总萧然。",
      "案头旧典两三帙，囊里新诗四五联。",
      "克念不妨能作圣，怠荒何日可希贤。",
      "括囊夙有遗经训，何苦名缰万里牵。"
    ]
  },
  {
    "id": "e647d10fe2b49f0378dea4952d010d08",
    "title": "劳中迷事",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "服劳安敢便宁居，困厄无端智力疲。",
      "性外固非心所急，日间自有义当为。",
      "自强愿法天行健，昏妄那堪已性愚。",
      "从古宴安如鸩毒，春冰虎尾忽忘危。"
    ]
  },
  {
    "id": "e647d10fe2b49f03a78b78d8df7125b5",
    "title": "夏日即事",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "槐柳阴阴满户庭，画帘高卷午风轻。",
      "数篇书卷前贤业，一曲瑶琴太古情。",
      "心在静时无杂扰，事当几处最分明。",
      "从来实行难充溢，只恐虚名误此生。"
    ]
  },
  {
    "id": "e647d10fe2b49f03a49b06373041da3c",
    "title": "读明道伊川学制",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "孟轲没后道随亡，教化真如一梦长。",
      "不向心中求六德，只来纸上耀三场。",
      "先生欲扫千年陋，后学那能一日忘。",
      "愿得天心回古意，更令斯世绍先王。"
    ]
  },
  {
    "id": "e647d10fe2b49f03e4c35f43e38b4311",
    "title": "自存",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "夜雨山窗梦不成，细思旧业转惺惺。",
      "致知幸免多昏塞，行已深惭未尽诚。",
      "坠绪茫茫何日续，流风靡靡几时兴。",
      "信知大本元无二，活水源头见考亭。"
    ]
  },
  {
    "id": "e647d10fe2b49f03defcd39df363917b",
    "title": "勉学者",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "静对遗经玩困亨，忧勤重悯四三生。",
      "一偏廉介非难守，全体中庸不可能。",
      "高世好坚徐孺操，劳家且学董生耕。",
      "题诗本欲资名教，岂为区区寄俗情。"
    ]
  },
  {
    "id": "e647d10fe2b49f033fbf663a6502bc1e",
    "title": "观易偶成",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "阴阳消长不停机，在我何常无定规。",
      "否极中间存大用，遁临已上识先几。",
      "尧夫因甚怕处盛，正叔如何善救危。",
      "幸有羲周精蕴在，安身不必打乖诗。"
    ]
  },
  {
    "id": "e647d10fe2b49f03998756be427c2d88",
    "title": "碧峰书院",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "碧霄峰下搆幽斋，中寓琴书惬素怀。",
      "信是心虚涵万理，更欣地僻绝纤埃。",
      "蓁芜径路由斯辟，圣学门庭自此开。",
      "欲识工夫真切处，好从博约竭渊才。"
    ]
  },
  {
    "id": "e647d10fe2b49f03efacee56e832b3a4",
    "title": "题濓溪旧隐",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "绀寒清洁古濓溪，缅想当年有道居。",
      "学贯天人纯性命，理原大极著图书。",
      "光风霁月心无累，胜水佳山意有馀。",
      "香郁溪连庭草翠，圣贤高致后人庐。"
    ]
  },
  {
    "id": "e647d10fe2b49f0384b181c546a9a90c",
    "title": "秋日书怀",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "礼吾地僻聚儒衣，三尺丝桐满架书。",
      "细草幽兰秋径馥，清风明月夜窗虚。",
      "固知圣教元无隐，惟有人心却是危。",
      "记取当年箪食乐，残蝉斜日任悲凄。"
    ]
  },
  {
    "id": "e647d10fe2b49f03d08bafc83bc6f0be",
    "title": "南谷",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "红尘应不到青山，新徙琴书入考槃。",
      "茅舍竹篱闲处乐，地炉松火静中安。",
      "数竿瘦竹风初静，满树寒梅雪未干。",
      "却笑山人多逸兴，诗成袖手面层峦。"
    ]
  },
  {
    "id": "e647d10fe2b49f03d08bafc8f7641b8b",
    "title": "南谷",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "心迹高楼结搆幽，吾人于此足藏修。",
      "北山崒嵂青云锁，南谷深沈紫雾浮。",
      "敬意毋荒时翼翼，善心不昧日休休。",
      "君今莫道功名事，争似箪瓢乐自优。"
    ]
  },
  {
    "id": "e647d10fe2b49f0359cf124f78975fbf",
    "title": "复叶怿上舍",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "文风今喜盛吾番，谁似曾参为已多。",
      "鹤在九皋声自闻，凤翔千仞网难罗。",
      "每怜汉士训诂苦，更悯唐人诗句磨。",
      "南谷庸才甘世弃，日群麋鹿听樵歌。"
    ]
  },
  {
    "id": "e647d10fe2b49f03c3dc7d9211bfbcf4",
    "title": "复高都宪",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "人道人生会晤易，我道人生会晤难。",
      "一代人才能有几，百年心事总相关。",
      "仰高峰下冰霜肃，芗水溪头风月闲。",
      "却念同胞多赤子，家书谁与报平安。"
    ]
  },
  {
    "id": "e647d10fe2b49f0390d79eb3492a87f0",
    "title": "咏洞前流水",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "洞前流水洞前流，洞里书生静里修。",
      "信是本原无一息，莫将道体更他求。",
      "有形可睹无形妙，今日应同昔日游。",
      "识得显微元不问，此心此理日相酬。"
    ]
  },
  {
    "id": "e647d10fe2b49f03a62873e3e354df6f",
    "title": "赠友人宁寿",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "后生诚可畏，积学实难量。",
      "养正功宜豫，家庭笃义方。"
    ]
  },
  {
    "id": "e647d10fe2b49f035626594ec94224c4",
    "title": "往山下石岩醉卧成诗三首其二",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "浮云满长空，闲客醉岩中。",
      "不学丹砂术，何劳问葛洪。"
    ]
  },
  {
    "id": "e647d10fe2b49f035626594e1654d6c9",
    "title": "往山下石岩醉卧成诗三首其二",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "寂寞空山里，堪舆即枕衾。",
      "遥怜李学士，踪迹杳难寻。"
    ]
  },
  {
    "id": "e647d10fe2b49f0312e143073a4a4f11",
    "title": "看鸟三首其一",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "幽禽碧树里，何事不予惊。",
      "孔子不射宿，拳拳素服膺。"
    ]
  },
  {
    "id": "e647d10fe2b49f039f6e05441c74b4f9",
    "title": "自叹",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "古今惟一理，贤否自殊科。",
      "颜子乐无闷，吾何悔吝多。"
    ]
  },
  {
    "id": "e647d10fe2b49f037971c6f0bf3ef59e",
    "title": "存心",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "冲漠无朕内，万象自森然。",
      "堪叹虚无子，悬空学圣贤。"
    ]
  },
  {
    "id": "e647d10fe2b49f03924bd7dbeabce086",
    "title": "诚意关",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "谨独功深切，防微意最玄。",
      "争交真在此，要不愧皇天。"
    ]
  },
  {
    "id": "e647d10fe2b49f03ee38fd4823203c0e",
    "title": "复俞监生",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "道体谁云远，敛之方寸间。",
      "幽人更何事，稳卧江东山。"
    ]
  },
  {
    "id": "e647d10fe2b49f03a9ae4c27d5fe81a8",
    "title": "静中感怀",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "物我难容一发私，岂论谁是与谁非。",
      "人心固是参天地，百计劳劳只自卑。"
    ]
  },
  {
    "id": "e647d10fe2b49f034be8d4dc02215675",
    "title": "礼吾书院",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "卜筑礼吾山水胜，清幽期与古人伦。",
      "人言此地诚孤野，我亦肯为孤野人。"
    ]
  },
  {
    "id": "e647d10fe2b49f03764af23ee2acad94",
    "title": "春日即事",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "不是区区功与利，亦非窈窈与冥冥。",
      "荒源也有沂泉乐，茂对春和看物生。"
    ]
  },
  {
    "id": "e647d10fe2b49f034be8d4dc7d66f68c",
    "title": "礼吾书院",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "自古多贤仰鲁邦，儒风今喜振吾乡。",
      "礼吾一段荒闲地，翻作弦歌礼义场。"
    ]
  },
  {
    "id": "e647d10fe2b49f03190a0619aca18b68",
    "title": "夜罾鱼奉亲",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "王祥孝感出双鳞，更有姜诗善事亲。",
      "何事今人不如古，终宵举网向溪滨。"
    ]
  },
  {
    "id": "e647d10fe2b49f0314064606a66f8563",
    "title": "同于先生绝句",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "投装野寺爱幽栖，翠竹苍梧趣正宜。",
      "久坐檐楹师弟子，清风明月更输谁。"
    ]
  },
  {
    "id": "e647d10fe2b49f0380ae8ebbbfdd408a",
    "title": "行至四龙冈绝句",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "四龙冈上记行踪，往复师门九载中。",
      "每愧光阴虚度也，从头重拟更加功。"
    ]
  },
  {
    "id": "e647d10fe2b49f0350bf4c6d0b437717",
    "title": "奉吴先生二首次于先生韵",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "数仞师门力学真，明乎庶物察人伦。",
      "芳塘活水今犹昔，喜际龙潭复有人。"
    ]
  },
  {
    "id": "e647d10fe2b49f0350bf4c6d09eea98c",
    "title": "奉吴先生二首次于先生韵",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "抱膝茅檐盖世豪，管教得志失萧曹。",
      "登攀自是男儿志，谁道龙门特自高。"
    ]
  },
  {
    "id": "e647d10fe2b49f03df498d2e72ab5809",
    "title": "陪于先生璿兄戴子静游石泉",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "淡日凉风雨乍收，赐金田畔纵遐游。",
      "数声渔笛闲听罢，人意清和泉石幽。"
    ]
  },
  {
    "id": "e647d10fe2b49f03c2fe9ff21c77f506",
    "title": "又读书林闲",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "劳劳曾可似闲闲，日月携书到处看。",
      "好是薰风惬人意，时来林下整衣冠。"
    ]
  },
  {
    "id": "e647d10fe2b49f033e9732a963a2f73a",
    "title": "看东山书屋旧趾",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "十年勤苦读书心，绿树阴中认故岑。",
      "成已功难增永叹，愚蒙空数岁华深。"
    ]
  },
  {
    "id": "e647d10fe2b49f03192b7722e42597d9",
    "title": "悼农",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "四民共处九围间，农父何曾一日闲。",
      "想彼锦衣并玉食，岂知稼穑甚艰难。"
    ]
  },
  {
    "id": "e647d10fe2b49f03d5fb1304578477f7",
    "title": "次韵奉于先生",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "事道拳拳数梦周，好将仁义作居由。",
      "他年慰满苍生望，野服黄冠任退休。"
    ]
  },
  {
    "id": "e647d10fe2b49f0383b3558baafe3dd3",
    "title": "辞谢南康府学官",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "薄德何堪古道看，延留连日谢儒官。",
      "天心若欲兴斯道，莫叹人生会晤难。"
    ]
  },
  {
    "id": "e647d10fe2b49f0372e138d754da2e48",
    "title": "偶成",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "辋川清致贪看竹，湖上林公好咏梅。",
      "问我寒窗何所事，关闽濓洛意徘徊。"
    ]
  },
  {
    "id": "e647d10fe2b49f034d3d60d1293c120b",
    "title": "再游龟峰二首",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "路达龟峰本不遐，泛舟反复傍溪涯。",
      "如何吃尽多劳扰，只为源头一步差。"
    ]
  },
  {
    "id": "e647d10fe2b49f034d3d60d1035cef33",
    "title": "再游龟峰二首",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "不道吾心识未真，妄将指点误傍人。",
      "惕然到此方知省，敦复真能胜似频。"
    ]
  },
  {
    "id": "e647d10fe2b49f037099ab7b680cbaf8",
    "title": "叹雉死",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "汝能耿介全天性，竟日凄凉感慨深。",
      "始识先王真礼意，男儿安敢负斯心。"
    ]
  },
  {
    "id": "e647d10fe2b49f031376e5860c5b99f4",
    "title": "绝句",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "万理具涵方寸内，只从此处作经纶。",
      "要知希圣无他法，去尽私心德自纯。"
    ]
  },
  {
    "id": "e647d10fe2b49f03161e45f08a5b073e",
    "title": "松",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "一夜风霜万木枯，岁寒惟见老松孤。",
      "秦皇不识清高操，强欲烦君作大夫。"
    ]
  },
  {
    "id": "e647d10fe2b49f03a78b78d8f6b2e60e",
    "title": "夏日即事",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "绿树阴中日正长，黑甜人世在羲皇。",
      "有朋时共谈今古，漫说伊周治世方。"
    ]
  },
  {
    "id": "e647d10fe2b49f03eba4ac4c06fe437d",
    "title": "李太尹求见自感",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "几年衰病卧林泉，势迫形驱苦自怜。",
      "白屋想应无孺子，琴堂有榻任高悬。"
    ]
  },
  {
    "id": "e647d10fe2b49f030b9c6e4fe0fcbff6",
    "title": "赠李大章",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "春日载阳贫病减，抠衣直访郑公乡。",
      "几年不带看花眼，始向东风识海棠。"
    ]
  },
  {
    "id": "e647d10fe2b49f03ba2cb8a342f4feaf",
    "title": "沙港舟中",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "卧病归舟越水浔，谁将风教振当今。",
      "幼儿只喜归家好，那识若翁忧世心。"
    ]
  },
  {
    "id": "e647d10fe2b49f0336ccb67e8222780c",
    "title": "题风雩",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "五老峰南鹿洞前，和风满袂暮春天。",
      "道随日用无他慕，何独当年点也贤。"
    ]
  },
  {
    "id": "e647d10fe2b49f0354af5c6e16404803",
    "title": "枕流石",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "三峡涧头眠巨石，字有枕流留古迹。",
      "一枕千年永不移，清流昼夜无时息。"
    ]
  },
  {
    "id": "e647d10fe2b49f03e2645dbbffda50d1",
    "title": "游孺子亭",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "汉竖当年不可维，先生明智已先知。",
      "如何不以几微处，说向陈公下榻时。"
    ]
  },
  {
    "id": "e647d10fe2b49f0347d068ed12c9c814",
    "title": "赠刘吏部建义庄",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "范氏当年建义庄，君家肯与续遗芳。",
      "信知积善功夫久，致使传家庆泽长。"
    ]
  },
  {
    "id": "e647d10fe2b49f0369a2b324ad04a824",
    "title": "挽李大章",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "终始幽明一理间，士林今叹失儒冠。",
      "午风亭上人千古，萧瑟西风满玉湾。"
    ]
  },
  {
    "id": "e647d10fe2b49f0320bd829a78f3e659",
    "title": "拜陆宣公祠",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "播迁暂展扶倾手，庸主难终济世才。",
      "千载家祠壮西浙，忠诚倍感后人怀。"
    ]
  },
  {
    "id": "e647d10fe2b49f03ea8222b943d1027f",
    "title": "谢夏宪副正夫",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "一上高楼话古今，四檐凉雨碧云深。",
      "世间多少未了事，谁为乾坤体此心。"
    ]
  },
  {
    "id": "e647d10fe2b49f03a219ee2ad0577241",
    "title": "别松江郡侯诸公",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "驷牡不遑王事盬，野人归去白云闲。",
      "人心万古同此理，城外青山即岘山。"
    ]
  },
  {
    "id": "e647d10fe2b49f03ada8815ab35cfd30",
    "title": "石桥晚坐",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "身随所寓贫何害，浓酒三杯落日残。",
      "半醒却来桥上坐，乾坤容我一人闲。"
    ]
  },
  {
    "id": "e647d10fe2b49f0351c1888553c3c5bd",
    "title": "别同府于先生",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "粒我生民未敢休，乐天知命更何忧。",
      "他年了却公家事，向拟楼山共白头。"
    ]
  },
  {
    "id": "e647d10fe2b49f034c77318d0601c6ad",
    "title": "赠五宜翁",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "富贵真为身外物，此心一动便成非。",
      "五宜却被公全了，我愿公今事事宜。"
    ]
  },
  {
    "id": "e647d10fe2b49f035cc373b8f2a89398",
    "title": "赠永福寺张僧",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "禅家直欲寻空去，却有张僧爱读书。",
      "此是秉彝千古性，谁言无极是真无。"
    ]
  },
  {
    "id": "e647d10fe2b49f033d6ccd8fa6dc4b08",
    "title": "立春诗赠丘时雍",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "眼前时景初开泰，心里乾坤总属仁。",
      "昨日欢迎满城市，草堂分得几多春。"
    ]
  },
  {
    "id": "e647d10fe2b49f0326c0ec4d3550f654",
    "title": "赠致仕严掌教",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "轩前兰菊经霜后，雪里梅花更有神。",
      "每笑玄都桃李树，东风依旧欲争春。"
    ]
  },
  {
    "id": "e647d10fe2b49f03f645c553b3d9676d",
    "title": "赠蔡推府致仕",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "脱屣功名能几人，丈夫何患志难伸。",
      "傍人莫讶归田早，云锦江头自有春。"
    ]
  },
  {
    "id": "e647d10fe2b49f03f6b30226f590b428",
    "title": "寓居偶成",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "案上有书勤着眼，壶中无酒懒衔杯。",
      "心闲自有行窝乐，笑看灯花夜夜开。"
    ]
  },
  {
    "id": "e647d10fe2b49f0366c4eb61b471777c",
    "title": "咏春秋",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "经世文成百代宗，一从轲死圣无踪。",
      "龙门妙契心传后，画笔徒劳拟化工。"
    ]
  },
  {
    "id": "e647d10fe2b49f03f8d7f6a543e1dc1b",
    "title": "游卧龙庵",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "庐山奇秀甲天下，我今来作庐山游。卧龙庵里驻孤迹，前贤遗教空追求。",
      "峰头瀑布泻飞练，涧里寒潭六月秋。释子不识吾儒趣，且言二教元无异。",
      "道一缘何教有三，何独儒家能治世。长吟抱膝南阳庐，此时未展胸中奇。",
      "三驾不顾龙不起，山河宰割谁能为。近瞻五老峰，壁立青霄里。",
      "峰头高风满顶来，峰腰蔼蔼白云起。纵目长天不尽头，浩歌一吐英雄气。"
    ]
  },
  {
    "id": "e647d10fe2b49f034328d33efa023c8e",
    "title": "希贤吟",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "颜渊刚且明，已私方可克。",
      "曾氏极弘毅，战兢终易箦。",
      "中庸首谨独，屋漏无愧慝。",
      "集义孟子贤，浩然气充塞。",
      "降自汉唐下，谁能践斯域。",
      "河洛程氏兴，焕开千载惑。",
      "大哉敬义功，外方并内直。",
      "致知务穷理，为我开阃阈。",
      "践履极其纯，昭然万世则。",
      "晦庵集其全，精微尽剖析。",
      "穷理务反躬，万世立人极。",
      "我生今何迟，人亡世已隔。",
      "因言求其心，勇猛日不息。",
      "逸驾虽难攀，驱驰紧鞭策。",
      "鹏鹗不易并，数飞无停翼。",
      "敬义两夹持，知行互相益。",
      "扩此天理公，去彼人欲贼。",
      "彼我皆丈夫，到头奚可择。"
    ]
  },
  {
    "id": "e647d10fe2b49f0312f7d5753ef1bb33",
    "title": "游龟峰",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "我来游龟峰，䇄然在青苍。",
      "欲穷此理妙，应难尽其详。",
      "太极本无极，动静生阴阳。",
      "阴阳有变合，五行自相当。",
      "造化自此成，阖辟乃其常。",
      "穹窿须有际，磅礴非无疆。",
      "清泉流碧涧，奇石何高昂。",
      "水得阴之盛，周流无定方。",
      "土本得冲气，体具柔与刚。",
      "石乃刚之质，壁立千仞强。",
      "人皆览形色，此处诚茫茫。",
      "我从同类士，行行入其乡。",
      "目遍心多感，理趣深且长。",
      "物物有太极，此说非荒唐。"
    ]
  },
  {
    "id": "e647d10fe2b49f031ffff1c9f643178f",
    "title": "会稽拜禹庙",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "两仪未肇判，此理已具存。",
      "动静机一施，阴阳自此分。",
      "两仪有定位，阴阳互为根。",
      "二者既交错，五行斯絪缊。",
      "理气妙合凝，至灵斯在人。",
      "三才从此备，中处乾与坤。",
      "水未得所归，襄陵势逆奔。",
      "奠居本无所，民咨何日伸。",
      "昔我夏后氏，代天心独勤。",
      "四海既为壑，平土皆吾民。",
      "六府与三事，九功俱叙陈。",
      "仰惟参赞功，万世人所尊。",
      "封山作州镇，会稽属南巡。",
      "后此数千载，祀事旧益新。",
      "比来得瞻仰，遂兹秉彝真。",
      "欲勤希圣功，当寻入圣门。",
      "人心与道心，全具于吾身。",
      "大哉精一传，无问思弥敦。",
      "执中此其道，致用敷人文。",
      "绍迹俟来哲，此道毋昏昏。"
    ]
  },
  {
    "id": "e647d10fe2b49f037fb8947cfc9b56eb",
    "title": "听松琴",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "清风满树生，恍若伯牙情。",
      "虽无钟子期，山岩人细听。"
    ]
  },
  {
    "id": "e647d10fe2b49f032affb767ca888a2d",
    "title": "元宵夜吟",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "茅庵似斗宽，亦喜堪容膝。",
      "读罢更闲眠，养心宜静密。",
      "灯火何处多，笙歌闹谁室。",
      "迷子何太欢，跋报为甚疾。",
      "却怜山间人，幽独穷且室。",
      "读书嫌性愚，旧记多忘失。",
      "吟诗苦才悭，不能精格律。",
      "倦卧似无聊，幸不违心术。"
    ]
  },
  {
    "id": "e647d10fe2b49f038bc7dfec3a99a2ee",
    "title": "自述",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "终日观书，圣贤在目。终日言谈，不及利禄。若使荑稗不生，何愁五谷不熟。"
    ]
  },
  {
    "id": "e647d10fe2b49f03dd5e762652cd888f",
    "title": "自叹以遗人",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "操存腔里心，酬应世闲事。世人不知此，只去学文字。",
      "终日清明方是敬，一时杂扰便成昏。知行由此作基本，便是程朱入道门。"
    ]
  },
  {
    "id": "e647d10fe2b49f03ca6c5f23f90d18c1",
    "title": "叹学者",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "这里路长嫌担重，那边快捷实崎岖。",
      "行人不知著脚处，东跋西跋多受亏。"
    ]
  },
  {
    "id": "e647d10fe2b49f03a2d699208af426b4",
    "title": "即事",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "人心无物欲，随处皆天理。",
      "在山则乐山，在水则乐水。",
      "在家则家齐，在国则国治。",
      "在学则学明，在乡风俗美。",
      "窃叹此等人，岂不为至贵。",
      "彼哉昏迷子，何为欲所蔽。"
    ]
  },
  {
    "id": "e647d10fe2b49f0346f9d52adc70403b",
    "title": "赠叶太守",
    "authorName": "胡居仁",
    "authorId": "e647d10fe2b49f037895fc13729c6888",
    "dynasty": "明",
    "content": [
      "皤矣庐州公，五十后相识。",
      "晚知道义尊，不为功名役。",
      "梅含雪里春，松秀霜前色。",
      "论学心无穷，赋诗情自适。",
      "我愿公再兴，作我生民益。",
      "来岁上京畿，亲睹吾皇极。"
    ]
  },
  {
    "id": "e647d10fe2cc032ed4411df80ea66fa1",
    "title": "阙题其二",
    "authorName": "朱家祯",
    "authorId": "e647d10fe2cc032ed1457b72d1457b72",
    "dynasty": "明",
    "content": [
      "孤亭吟罢听疏钟，野景翻怜杖履慵。",
      "树木密能巢鹤鹊，江潭深自隐鱼龙。",
      "法门谩说三千界，福地相传十九峰。",
      "杯酒陶然吾半醉，百年休问此浮踪。"
    ]
  },
  {
    "id": "e647d10fe2cc032e4449fbe36ef4e0ca",
    "title": "阙题其一",
    "authorName": "朱家祯",
    "authorId": "e647d10fe2cc032ed1457b72d1457b72",
    "dynasty": "明",
    "content": [
      "舍舟登名山，名山何崒嵂。",
      "千林觱篥鸣，两岸芙蓉出。",
      "江空钓石悬，贡犀金锁失。",
      "珠树长丹房，榴花秘瑶室。",
      "帝子久不归，妖猿寻故匹。",
      "独扪壁上萝，笑采松间实。",
      "行逢一老僧，引我礼仙佛。",
      "飞泉进苦茗，磨崖以短述。"
    ]
  },
  {
    "id": "e647d10fe2e8f7e65805e3b3879eb3f6",
    "title": "和洪启进游崆峒岩",
    "authorName": "胡秉忠",
    "authorId": "e647d10fe2e8f7e6d1457b72d1457b72",
    "dynasty": "明",
    "content": [
      "崆峒青漾博麻洲，削壁孤县势欲浮。",
      "塿埠莫遮天转阔，尘嚣不到地偏幽。",
      "登临好趁星霜晓，凭眺还怜海国秋。",
      "肯遣韶华随腊去，且将岩色隔年收。",
      "参玄此日留真诀，隐雾还谁卧敝裘。",
      "风景不殊应有待，山灵几幸使君游。"
    ]
  },
  {
    "id": "e647d10fe2f48e5bce02c63543ac8eaf",
    "title": "度灵羊峡",
    "authorName": "朱学熙",
    "authorId": "e647d10fe2f48e5bd1457b72d1457b72",
    "dynasty": "明",
    "content": [
      "浦帆贪利涉，乘夜度灵羊。",
      "欲雨云情重，看山客思忙。",
      "数声寒狖啸，两岸春花香。",
      "瞬息嵩台道，诸峰接渺茫。"
    ]
  },
  {
    "id": "e647d10fe2f48e5b960fd823adebf64b",
    "title": "石室山玉虚宫",
    "authorName": "朱学熙",
    "authorId": "e647d10fe2f48e5bd1457b72d1457b72",
    "dynasty": "明",
    "content": [
      "蹑屐陟孤峰，梯云阁道重。",
      "瑶坛千嶂拔，玉笈九霞封。",
      "便可邀青鸟，相将访赤松。",
      "下方城郭晚，隐隐报疏钟。"
    ]
  },
  {
    "id": "e647d10fe2f48e5b93c78d2616532671",
    "title": "开自石室归舟中阻雨不得发",
    "authorName": "朱学熙",
    "authorId": "e647d10fe2f48e5bd1457b72d1457b72",
    "dynasty": "明",
    "content": [
      "夕阳不可住，回首隔仙凡。",
      "齿漱端溪水，诗留副巉岩。",
      "涛欺将塌岸，雨阻欲归帆。",
      "点检游山具，苍云满碧衫。"
    ]
  },
  {
    "id": "e647d10fe2f48e5b280e8b6543835ea7",
    "title": "水月宫",
    "authorName": "朱学熙",
    "authorId": "e647d10fe2f48e5bd1457b72d1457b72",
    "dynasty": "明",
    "content": [
      "为探灵嚣迹，先寻水月宫。",
      "慧香连斗极，花雨漫瑶空。",
      "犬吠白云外，僧禅翠霭中。",
      "十年迷下界，聊此息微躬。"
    ]
  },
  {
    "id": "e647d10fe2f48e5bf108882b7375d463",
    "title": "苍雪崖",
    "authorName": "朱学熙",
    "authorId": "e647d10fe2f48e5bd1457b72d1457b72",
    "dynasty": "明",
    "content": [
      "终古藏天巧，于今发地灵。",
      "翠凝岚作盖，青转壁为屏。",
      "共讶移三岛，何曾倩五丁。",
      "泠然骨可蜕，奇绝冠图经。"
    ]
  },
  {
    "id": "e647d10fe2f48e5b1db527ece39c5db0",
    "title": "题十九峰书院诗",
    "authorName": "朱学熙",
    "authorId": "e647d10fe2f48e5bd1457b72d1457b72",
    "dynasty": "明",
    "content": [
      "人去石坛荒，当春瑶草芳。",
      "云连峰作构，磴尽石为房。",
      "流辈生何益，名山死不妨。",
      "飞泉盟自在，长与泻琳琅。"
    ]
  },
  {
    "id": "e647d10fe2f48e5b3173bdfd53b95f3e",
    "title": "飞来寺",
    "authorName": "朱学熙",
    "authorId": "e647d10fe2f48e5bd1457b72d1457b72",
    "dynasty": "明",
    "content": [
      "新晴一度一登攀，无补峡灵真厚颜。",
      "海色渐分青壁外，溪声不断绿萝间。",
      "何人肯抗尘容卧，有客差同怪石闲。",
      "即使招提飞不到，也应奇秘甲名山。"
    ]
  },
  {
    "id": "e647d10fe2f48e5bdf740cdc4526d3d7",
    "title": "眺虚岩",
    "authorName": "朱学熙",
    "authorId": "e647d10fe2f48e5bd1457b72d1457b72",
    "dynasty": "明",
    "content": [
      "远峡观难远，斯言何太讹。",
      "眺虚岩际望，直北见黄河。"
    ]
  },
  {
    "id": "e647d10fe2f48e5bdf740cdcc0228fbd",
    "title": "眺虚岩",
    "authorName": "朱学熙",
    "authorId": "e647d10fe2f48e5bd1457b72d1457b72",
    "dynasty": "明",
    "content": [
      "但闻笙鹤音，迥与尘凡隔。",
      "横玉弄寒云，万里天一碧。"
    ]
  },
  {
    "id": "e647d10fe2f48e5bef34b8ad9d7ba0f1",
    "title": "仙源次韩春坊韵",
    "authorName": "朱学熙",
    "authorId": "e647d10fe2f48e5bd1457b72d1457b72",
    "dynasty": "明",
    "content": [
      "泠泠韵玉泻云根，万点琼珠溅墨痕。",
      "瀛海仙人同载笔，桃花宁问武陵源。"
    ]
  },
  {
    "id": "e647d10fe2f48e5ba3e8a7f5ae04ccfa",
    "title": "流香桥",
    "authorName": "朱学熙",
    "authorId": "e647d10fe2f48e5bd1457b72d1457b72",
    "dynasty": "明",
    "content": [
      "碧桃临水影红绡，一阵风回花气飘。",
      "峡口月明仙驭返，玉笙吹过第三桥。"
    ]
  },
  {
    "id": "e647d10fe2f48e5b60ed413c0702a862",
    "title": "化乐台诗",
    "authorName": "朱学熙",
    "authorId": "e647d10fe2f48e5bd1457b72d1457b72",
    "dynasty": "明",
    "content": [
      "说到生公讲后经，蛟龙夜出石潭听。",
      "骊珠正照维高室，优钵花开兰叶青。"
    ]
  },
  {
    "id": "e647d10fe2f48e5bdda7f2d6aa0237e7",
    "title": "栎社",
    "authorName": "朱学熙",
    "authorId": "e647d10fe2f48e5bd1457b72d1457b72",
    "dynasty": "明",
    "content": [
      "远自罗浮巅，弭棹返凝碧。",
      "有木卷且樛，高可百馀尺。",
      "托生名山阿，结根古磐石。",
      "岁寒积风烟，可屈不可易。",
      "垂垂广亩阴，匠石不察识。",
      "不为明堂用，遂免斧斤戚。",
      "抚尔兴长谣，托尔施枕席。",
      "处夫不才间，尔真吾友籍。"
    ]
  },
  {
    "id": "e647d10fe2f48e5b7976d8b9c982becc",
    "title": "狮子石",
    "authorName": "朱学熙",
    "authorId": "e647d10fe2f48e5bd1457b72d1457b72",
    "dynasty": "明",
    "content": [
      "既不射为虎，又不叱为羊。",
      "遂化为狮子，据此山之阳。",
      "何不往兜率，一吼醒迷方。",
      "会挟广成辈，煮为五岳粮。"
    ]
  },
  {
    "id": "e647d10fe2f48e5bdf8169f45a4ae9a3",
    "title": "山晖堂",
    "authorName": "朱学熙",
    "authorId": "e647d10fe2f48e5bd1457b72d1457b72",
    "dynasty": "明",
    "content": [
      "真宰不绝秘，山堂开绝壁。",
      "怀哉诸名贤，明月酬空碧。",
      "天风下瑶台，满地云狼籍。"
    ]
  },
  {
    "id": "e647d10fe2f48e5b5ef3ad45979ba83d",
    "title": "清音楼又次苏东坡韵",
    "authorName": "朱学熙",
    "authorId": "e647d10fe2f48e5bd1457b72d1457b72",
    "dynasty": "明",
    "content": [
      "青天倚双壁，中流划一湾。",
      "谁言尚人境，宛尔清心颜。",
      "独忆山中人，去去何时还。",
      "花迷采药径，月冷封云关。",
      "惜哉时不与，何以答名山。",
      "结椽飞涧外，薙茅乱石间。",
      "敢云殚心力，大运终循环。",
      "眷言发浩叹，银涛生翠鬟。"
    ]
  },
  {
    "id": "e647d10fe30964270ef1899812dd3db2",
    "title": "石井岩",
    "authorName": "马光龙",
    "authorId": "e647d10fe3096427d1457b72d1457b72",
    "dynasty": "明",
    "content": [
      "古刹开峰顶，庭宽不觉巍。",
      "江流回练曲，野稻露青肥。",
      "近海风偏响，深秋雨渐微。",
      "午钟僧饭熟，寒色欲侵衣。"
    ]
  },
  {
    "id": "e647d10fe3096427955831c292033b34",
    "title": "游治平寺有感",
    "authorName": "马光龙",
    "authorId": "e647d10fe3096427d1457b72d1457b72",
    "dynasty": "明",
    "content": [
      "披葺蹑屐度林丘，烟雨空蒙蜃气流。",
      "桃洞通源疑汉魏，竹林长啸愧嵇刘。",
      "满洲芳草巢飞鹭，数叶渔舠傍狎鸥。",
      "倏忽晴阴舒卷际，沧桑不尽古今愁。"
    ]
  },
  {
    "id": "e647d10fe3096427863168ea1a875b64",
    "title": "上巳王邑侯招集水帘亭分赋",
    "authorName": "马光龙",
    "authorId": "e647d10fe3096427d1457b72d1457b72",
    "dynasty": "明",
    "content": [
      "春迟韶光媚，清朗是日逢。",
      "山行宛图画，修褉永和同。",
      "寻幽陟盘磴，石室开崆峒。",
      "华檐隐云雾，鳞瓦摩苍穹。",
      "依峰环峭壁，十柱夺天工。",
      "冽泉经其下，昼夜流淙淙。",
      "玉乳喷山骨，琼浆洒林丛。",
      "清飙时澹荡，明珠满碧空。",
      "疑自沧海上，移来水晶宫。",
      "胜事王右军，杖履生春风。",
      "指顾启群英，廓然如发蒙。",
      "我亦钝汉者，倾聆心不蓬。",
      "因之觉众妙，睇目浩无穷。"
    ]
  },
  {
    "id": "e647d10fe3121a633173bdfd5f959c25",
    "title": "飞来寺",
    "authorName": "尹瑾",
    "authorId": "e647d10fe3121a63d1457b72d1457b72",
    "dynasty": "明",
    "content": [
      "飞来梵宇倚苍穹，晴日江山隐翠丛。",
      "犀落渺然金锁断，猿归何处玉环空。",
      "瑶阶树色涵寒露，石涧泉声濑晚风。",
      "云散香台仙迹迥，萋萋芳草绕琼宫。"
    ]
  },
  {
    "id": "e647d10fe3121a635fd46cba215dd701",
    "title": "游七星岩",
    "authorName": "尹瑾",
    "authorId": "e647d10fe3121a63d1457b72d1457b72",
    "dynasty": "明",
    "content": [
      "石室悬空翠色来，星连北斗映天开。",
      "丹梯倒缀藤萝引，绛节高临日月回。",
      "湖上晴霞浮岛屿，洞中紫竹隐楼台。",
      "瑶芝满地随行步，徙倚长松数举杯。"
    ]
  },
  {
    "id": "e647d10fe3121a6337a663e874a6b3bb",
    "title": "深溪龙潭",
    "authorName": "尹瑾",
    "authorId": "e647d10fe3121a63d1457b72d1457b72",
    "dynasty": "明",
    "content": [
      "天畔群山万树林，澄潭遥在白云岑。",
      "沙堤初日马齐渡，风雨有时龙自吟。",
      "绝壁飞泉千嶂冷，层岩流水一溪深。",
      "同游不尽寻芳兴，满地烟霞坐石阴。"
    ]
  },
  {
    "id": "e647d10fe3121a63c46f72bcc053521c",
    "title": "赠宾峰号",
    "authorName": "尹瑾",
    "authorId": "e647d10fe3121a63d1457b72d1457b72",
    "dynasty": "明",
    "content": [
      "莲花开并五云头，日与高人结素游。",
      "风月静连尘外榻，画图青入海边楼。",
      "镐京陵阜陪同宴，唐室蓬瀛宠贵侯。",
      "自古有情犹喜好，几多仁寿得同俦。"
    ]
  },
  {
    "id": "e647d10fe3121a63846e223b0056473e",
    "title": "文笔峰",
    "authorName": "尹瑾",
    "authorId": "e647d10fe3121a63d1457b72d1457b72",
    "dynasty": "明",
    "content": [
      "缥缈云中绚彩标，九天晴色散岧峣。",
      "高峰两度来春雁，中巘人文翊圣朝。"
    ]
  },
  {
    "id": "e647d10fe3121a636510c811c69f50d4",
    "title": "金鸡岭",
    "authorName": "尹瑾",
    "authorId": "e647d10fe3121a63d1457b72d1457b72",
    "dynasty": "明",
    "content": [
      "一声遥在翠微间，暤日初升识圣颜。",
      "汉代提封春曙彻，文明应在紫辰班。"
    ]
  },
  {
    "id": "e647d10fe3121a63109a324bd3fa5ea5",
    "title": "桥头溪",
    "authorName": "尹瑾",
    "authorId": "e647d10fe3121a63d1457b72d1457b72",
    "dynasty": "明",
    "content": [
      "漠漠长空驾彩虹，忽惊琼海起苍龙。",
      "元勋不负初题柱，宝筏千年控海东。"
    ]
  },
  {
    "id": "e647d10fe323f5bc3626ce0e19119c1f",
    "title": "漫兴",
    "authorName": "吴允贞",
    "authorId": "e647d10fe323f5bcd1457b72d1457b72",
    "dynasty": "明",
    "content": [
      "山翁何所有，曲径但幽栖。",
      "雨过藜床润，潮回钓石低。",
      "榴花当户发，越鸟向人啼。",
      "问我今何况，茫然意自迷。"
    ]
  },
  {
    "id": "e647d10fe323f5bcd8a07e57abb9343b",
    "title": "种蔬",
    "authorName": "吴允贞",
    "authorId": "e647d10fe323f5bcd1457b72d1457b72",
    "dynasty": "明",
    "content": [
      "老入深山断俗缘，漫将蔬圃事年年。",
      "羊肠路曲人谁到，马目篱疏手自编。",
      "夜雨每添松叶密，春风时长豆苗鲜。",
      "儒生事业真堪笑，百瓮黄齑是料钱。"
    ]
  },
  {
    "id": "e647d10fe32580576a20e5f493c90914",
    "title": "秋夜",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "天宇澄秋序，凉风夜色微。",
      "为怜明月好，不掩白云扉。",
      "远火孤村径，邻灯寒女机。",
      "砧声欲愁绝，几处赋《无衣》。"
    ]
  },
  {
    "id": "e647d10fe325805715af11cfca78159e",
    "title": "立秋前一日载酒过懋忠",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "今日良宴会，情深更起愁。",
      "追欢还卜夜，恋别不禁秋。",
      "萤火含风冷，灯花近雨收。",
      "休言尊酒尽，归及细君谋。"
    ]
  },
  {
    "id": "e647d10fe32580579473d9ca7b29a636",
    "title": "送见素业师南还二首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "灞水遥伤别，燕山独送行。",
      "弹珠元自误，抱玉竟谁明。",
      "抚己虚疑梦，逢人怯问名。",
      "报书稀不到，沾洒望神京。"
    ]
  },
  {
    "id": "e647d10fe32580579473d9cae2010605",
    "title": "送见素业师南还二首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "别离无复道，天地意如何。",
      "愁入征云暮，心惊飞鸟过。",
      "忧来千虑少，归去一身多。",
      "行止皆无策，相宽一放歌。"
    ]
  },
  {
    "id": "e647d10fe3258057d6f3d85eeeae970c",
    "title": "送懋忠使秦",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "相知苦不早，相送已沾襟。",
      "雨后初秋色，灯前欲别心。",
      "青山经洛远，紫气入关深。",
      "良会知何日，瑶华好嗣音。"
    ]
  },
  {
    "id": "e647d10fe325805792d60b6dbfc0052d",
    "title": "送操江张中丞二首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "幕府前旌去，王程后命催。",
      "六师同击楫，千队肃衔枚。",
      "练甲含江动，雕戈挽日回。",
      "莫将今日事，更待异时才。"
    ]
  },
  {
    "id": "e647d10fe325805792d60b6dedfbd3fa",
    "title": "送操江张中丞二首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "地重能相借，时危敢自安。",
      "不辞良会少，渐觉盛名难。",
      "对月论肝胆，临风惜羽翰。",
      "由来赠策意，非是为弹冠。"
    ]
  },
  {
    "id": "e647d10fe32580571ff8befab9c8aefc",
    "title": "送周尚宝以宁夏事谪潮阳尉",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "鸡肋官仍薄，羊肠路转难。",
      "可怜秦逐客，更远楚江干。",
      "事去空谈剑，忧来尽指冠。",
      "潮阳碑尚在，寂寞待君看。"
    ]
  },
  {
    "id": "e647d10fe32580573f5868c195cd52f3",
    "title": "送杨楚亭太史王柱山侍御外转闽蜀藩臬",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "分袂俱千里，同袍尚几人。",
      "非关劳侍从，讵合走风尘。",
      "天尽刀州路，云迷剑水津。",
      "莫辞今夕醉，犹对汉宫春。"
    ]
  },
  {
    "id": "e647d10fe3258057877dec5d7e0b559a",
    "title": "除夕",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "报国当何日，辞家又一年。",
      "薄游宁足问，微向久茫然。",
      "万事古人后，孤灯新岁前。",
      "明朝开左个，假寐待朝天。"
    ]
  },
  {
    "id": "e647d10fe32580578ac44b03c58fb47c",
    "title": "观暨侍中园",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "常侍菟裘地，停车试一过。",
      "草凄幽砌冷，云白远山多。",
      "过午移花影，因风听鸟歌。",
      "小塘春水满，犹是旧恩波。"
    ]
  },
  {
    "id": "e647d10fe3258057933712a951076647",
    "title": "闻宁夏边报二首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "未战先行赏，君恩信是多。",
      "何时诛仆固，终日忆廉颇。",
      "朝士空持橐，边人自枕戈。",
      "争传万里外，有诏下西河。"
    ]
  },
  {
    "id": "e647d10fe3258057933712a961ac7826",
    "title": "闻宁夏边报二首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "欲问盈庭议，惟当决胜才。",
      "愿呼骠骑将，早破赫连台。",
      "四野胡笳合，孤城羌笛哀。",
      "夜深惊起坐，曾否驿书来。"
    ]
  },
  {
    "id": "e647d10fe3258057fcf2b4453f3ae5dd",
    "title": "读杨太宰诗有感二首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "近得尚书信，殷勤问圣躬。",
      "愧为香案吏，未觐建章宫。",
      "寤寐思明主，安危寄令公。",
      "皇储何日定，应待采芝翁。"
    ]
  },
  {
    "id": "e647d10fe3258057fcf2b4457cca90e1",
    "title": "读杨太宰诗有感二首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "拙宦终无补，浮荣空自怜。",
      "承明难谒帝，中夜苦忧天。",
      "受赏何颜色，蒙恩忆岁年。",
      "将辞燕市月，归向汶阳田。"
    ]
  },
  {
    "id": "e647d10fe325805758c349c40277afa1",
    "title": "婉儿怨戏柬敬承五首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "昨日开金屋，君恩别处新。",
      "难将织锦意，去比浣纱人。",
      "只自怜中妇，谁当念下陈。",
      "嫁郎何太早，不敢怨前薪。"
    ]
  },
  {
    "id": "e647d10fe325805758c349c42efb1932",
    "title": "婉儿怨戏柬敬承五首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "今夕是何夕，双星已渡河。",
      "人间悲织素，天上怅停梭。",
      "春色帘栊隔，秋风枕席多。",
      "恐君疑妾妒，未敢问修蛾。"
    ]
  },
  {
    "id": "e647d10fe325805758c349c496aed6c7",
    "title": "婉儿怨戏柬敬承五首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "见说新人好，君心岂旧欢。",
      "离愁随月满，信誓近秋寒。",
      "缣素宁堪问，苕华半已残。",
      "妆成郎未起，寂寞镜中看。"
    ]
  },
  {
    "id": "e647d10fe325805758c349c42e29201a",
    "title": "婉儿怨戏柬敬承五首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "故剑谁相问，前鱼只自悲。",
      "转因辞宠日，私忆合欢时。",
      "隔牖歌桃叶，因风泣柳枝。",
      "啼痕还自掩，羞遣侍儿知。"
    ]
  },
  {
    "id": "e647d10fe325805758c349c41018fef1",
    "title": "婉儿怨戏柬敬承五首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "不寐惊秋早，无言坐夜分。",
      "已拚成弃妾，未忍便忘君。",
      "形影窗前月，悲欢梦里云。",
      "如能念畴昔，看取旧湘裙。"
    ]
  },
  {
    "id": "e647d10fe32580579f1184875ef5c2b6",
    "title": "寿于宗伯谷峰先生",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "南省卿云近紫微，明光晓奏劝宵衣。",
      "自从剑佩归沧海，不见鸾舆出禁闱。",
      "一曲春湖明主赐，十年芳草故人违。",
      "莫教绮季山中老，且为皇储定是非。"
    ]
  },
  {
    "id": "e647d10fe3258057dfaf471e5565bcc4",
    "title": "题三娘子画像三首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "氍毹春暖锁芙蓉，争羡胡姬拜汉封。",
      "绕膝锦晙珠勒马，当胸宝袜绣盘龙。"
    ]
  },
  {
    "id": "e647d10fe3258057dfaf471ee62215ce",
    "title": "题三娘子画像三首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "塞北佳人亦自饶，白题胡舞为谁娇。",
      "青霜已尽边城草，一片梨花冷不销。"
    ]
  },
  {
    "id": "e647d10fe3258057dfaf471eb26e041e",
    "title": "题三娘子画像三首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "红妆一队阴山下，乱点驼酥醉朔野。",
      "塞外争传娘子军，边头不牧乌孙马。"
    ]
  },
  {
    "id": "e647d10fe325805741910ff00a7fcfdc",
    "title": "七夕四首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "银汉清秋万里遥，月开妆镜桂云消。",
      "可怜精卫空填海，不及天孙鹊驾桥。"
    ]
  },
  {
    "id": "e647d10fe325805741910ff049cedd9f",
    "title": "七夕四首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "天空露下夜如何，漫道双星已渡河。",
      "见说人间方恤纬，可知天上欲停梭。"
    ]
  },
  {
    "id": "e647d10fe325805741910ff0383a5a43",
    "title": "七夕四首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "一水盈盈会转稀，敢从天汉问支机。",
      "弹冠吾欲趋朝省，闻道君王已曝衣。"
    ]
  },
  {
    "id": "e647d10fe325805741910ff07a0b3923",
    "title": "七夕四首",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "月明秋淡曙河微，脉脉新愁理旧机。",
      "为问七襄何日就，西征吾欲赋《无衣》。"
    ]
  },
  {
    "id": "e647d10fe3258057ef41ac4b393a65c9",
    "title": "送公孝与下第东归三首其一",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "万里苍烟海气通，欲从何处望东蒙。",
      "斜风细雨长安道，赖得分携是醉中。"
    ]
  },
  {
    "id": "e647d10fe3258057678ce4c02d07f558",
    "title": "送张伯任都谏阅视固原",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "壮士常慷慨，懦夫多局促。",
      "男儿志万里，取别无踯躅。",
      "念从去年秋，虏骑公南牧。",
      "关门日以开，胡行一何速。",
      "鼓声郁不发，将士并杀戮。",
      "莽莽洮河间，系虏相随属。",
      "朝为汉边民，暮为胡地仆。",
      "生者长不归，死者填溪谷。",
      "氛祲高逾陇，声势远窥蜀。",
      "至尊日忧劳，臣子幸不辱。",
      "大臣亲行边，主将新分竹。",
      "比闻捷书来，破虏河湟曲。",
      "貔貅气始振，豺狼怒犹蓄。",
      "古来忌小胜，兵事多反覆。",
      "凯歌未盈耳，疮痍尚在目。",
      "军有三日粮，民无五月谷。",
      "中原疲转输，吾意忧心腹。",
      "天子命近臣，分道临荒服。",
      "兹行实特简，何以效芹曝。",
      "君看和亲事，利害如转毂。",
      "即令边衅开，安知不为福。",
      "要挟伐虏谋，掎角联番族。",
      "朝议省牵制，文法罢羁束。",
      "匈奴断右臂，汉将窥左足。",
      "岂无金城略，当如贾生哭。",
      "国耻犹未雪，长歌仍击筑。"
    ]
  },
  {
    "id": "e647d10fe3258057320154acd3faec4f",
    "title": "送钟淑濂给谏阅视上谷",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "晨发青琐闱，暮出居庸道。",
      "长风吹大漠，万里白浩浩。",
      "维时上谷塞，未有匈奴扰。",
      "庙略屈群策，边事藉三表。",
      "金缯岁出塞，玄黄日在皂。",
      "我宁求宛马，虏遂厌吴缟。",
      "岂不练士卒，岂不筑城堡。",
      "甲胄不御冬，樵苏难宿饱。",
      "尖丁及养马，饮泣无昏晓。",
      "请观郭西田，颇亦宜粳稻。",
      "幕府锸如云，私田迹如扫。",
      "胡雏岂甥舅，汉女为妻嫂。",
      "嫁女与汉人，不如与胡好。",
      "胡人饶赐予，汉人色枯槁。",
      "古来限华夷，为禁苦不蚤。",
      "关西顷澒洞，朝议思征讨。",
      "王师久不出，此事难草草。",
      "蜂虿亦有毒，长木无不摽。",
      "汉过固不先，虏情信难保。",
      "武事有声容，边吏工文藻。",
      "群飞高刺大，两目视众鸟。",
      "简书伊可畏，官事未易了。",
      "之子匡世姿，风采实矫矫。",
      "归来报明主，一一陈所抱。",
      "如有英雄人，无使行间老。"
    ]
  },
  {
    "id": "e647d10fe3258057faf43dffffb2c667",
    "title": "壬辰书事赠别钟淑濂张伯任",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "世事亦何常，惨舒递相荡。",
      "今日非昨日，回首一惆怅。",
      "圣人久在宥，君子始用壮。",
      "漫同贾生哭，实恃汉文量。",
      "日月岂不照，雷霆未敢抗。",
      "其日风尘昏，黄云自飞扬。",
      "侍臣尽改服，缇骑纷持杖。",
      "矫矫山阴公，尺牍还内降。",
      "庭蓄留侯策，帝厌王陵戆。",
      "赤舄将去国，白麻别命相。",
      "省垣及选部，一时尽屏放。",
      "就中谁最贤，钟张尤倜傥。",
      "两生躯干小，气欲排峦嶂。",
      "新从上谷来，胆落临边将。",
      "豺狼尽已屏，藜藿谁敢傍。",
      "古来直节士，大半投炎瘴。",
      "至尊多优容，忍使居一障。",
      "视汝舌尚在，幸汝身无恙。",
      "莫忘国士遇，宁同庶人谤。",
      "所惜正士去，满朝气凋丧。",
      "从兹天厩马，静立含元仗。",
      "居然言路塞，兼虞祸机酿。",
      "傅言半疑信，蓄意多观望。",
      "稽首辞九庙，尚欲徼灵贶。",
      "国本苟不摇，宁使臣言妄。",
      "謇予非诤臣，执经侍帷帐。",
      "吏隐类方朔，谏说慕袁盎。",
      "威颜尚不接，肝胆终难谅。",
      "知无匡世资，三山行将访。"
    ]
  },
  {
    "id": "e647d10fe32580575a09507a0488cef2",
    "title": "世用索五十诗感时念别言咏斯章并寄直卿伯桢",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "元化一何速，汝年遂半百。",
      "余最小弱弟，头颅亦已白。",
      "身世忽欲老，日月弥堪惜。",
      "往时阶下树，历落数十尺。",
      "以兹生感叹，岂更堪离析。",
      "忆昔入词林，及汝共朝夕。",
      "欢言如醇酒，终不废药石。",
      "中夜尚杯酌，盛夏咸袒裼。",
      "惊心问疾病，握手论干鬲。",
      "一朝忽分携，万事俱陈迹。",
      "南浦送客处，俨然遽为客。",
      "往时我送人，衣冠竟长席。",
      "今日君送我，双骑长安陌。",
      "昔如满树花，万点临阶赤。",
      "今如一片叶，万里随流碧。",
      "欢敢望当年，别亦非畴昔。",
      "音徽虽已远，往事颇历历。",
      "曾公陟宫端，王郎为囧伯。",
      "勋业当及时，努力相鞭策。",
      "垂天忆大鹏，避风感六鹢。",
      "出处不同行，意固各有适。",
      "寄言凤池侣，无羡林间翮。"
    ]
  },
  {
    "id": "e647d10fe32580575446b883ade19975",
    "title": "观灯篇",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "帝握千秋历，天开万国欢。莺花周正月，灯火汉长安。",
      "长安正月旋玑正，万户阳春布天令。新岁风光属上元，中原物力方全盛。",
      "五都万宝集燕台，航海梯山人贡回。白环银瓮殊方至，翡翠明珠万里来。",
      "薄暮千门凝瑞霭，当天片月流光彩。十二楼台天不夜，三千世界春如海。",
      "万岁山前望翠华，九光灯里簇明霞。六宫尽罢鱼龙戏，千炬争开菡萏花。",
      "六宫千炬纷相似，星桥直接银河起。赤帝真乘火德符，玉皇端拱红云里。",
      "灯烟散入五侯家，炊金馔玉斗骄奢。桂烬兰膏九微火，珠帘绣幌七香车。",
      "长安少年喜宾客，驰骛东城复南陌。百万纵博输不辞，十千沽酒贫何惜。",
      "夜深纵酒复征歌，归路曾无醉尉诃。六街明月吹笙管，十里香风散绮罗。",
      "绮罗笙管春如绣，穷檐蔀屋寒如旧。谁家朝突静无烟，谁家夜色明于昼。",
      "夜夜都城望月新，年年郡国告灾频。愿将圣主光明烛，普照冰天桂海人。"
    ]
  },
  {
    "id": "e647d10fe3258057fe63530657a1a704",
    "title": "古意",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "南为鹞，北为鹰，侧目下视烟光凝。",
      "梁间燕雀何足问，鹏雏不敢当风棱。",
      "一夜春风春草绿，纵化为鸠犹带目。",
      "九霄翮铩气不折，独敛霜拳向空谷。",
      "炙手自热君自寒，批鳞容易骑虎难。",
      "山中猛虎犹自可，江上短狐射杀我。"
    ]
  },
  {
    "id": "e647d10fe32580577a9900360431e285",
    "title": "结交行怀于谷山年伯兼讯侯将军",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "呜呼！结交难结心，无论廊庙及山林。下里浮沉世事浅，中朝出入人情深。",
      "二十年来与公厚，倒屐倾筐无不有。亹亹清谈曲席前，沉沉夜酌疏钟后。",
      "有时联骑游郊衢，谁相从者葛与朱。侯生亦自有侠骨，酒酣击缶歌呜呜。",
      "远从京华望丘壑，迥如樊笯思寥阔。一朝客散长安邸，千林万点从风落。",
      "朱君窜，葛君死，贵阳老将亦归里。齐鲁天青两少微，并驱中原与公耳。",
      "尚书舄学士鱼，岁云暮矣公何如。安得朝廷新事少，渐看社稷旧人疏。",
      "公别长安能几载，故侣心期复谁在。里中何人与同调，公近岱宗仆近海。",
      "丈夫岂必长垂绅，羡公有笔如获麟。城边黄石应知我，海上青山不负人。",
      "问余山中何所有，冶湖一曲竹十亩。有山有水复有酒，公能命驾一来否？"
    ]
  },
  {
    "id": "e647d10fe3258057a752420c405a569b",
    "title": "燕然行",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "石粼粼，草斑斑，边城五月如秋寒。渺渺平沙几千里，天风吹暗燕然山。",
      "燕然山下临大虏，旁有两人相对语，握手长叹泪如雨。",
      "一人自言出门时，床头妻子牵衣啼。桁上无襦釜无糜，君今早出何时归？",
      "且复牴泪一慰之，投剑仰天自叹欷。朝役镇城南，暮抵镇城下。",
      "闻说派尖丁，复道散夷马。已知饥寒弃原野，仓皇骨肉忍相舍。",
      "一人欲语还嗫嚅，回头看有行人无。一从互市不备胡，但备将军营内呼。",
      "营内呼，何时已，君亦大从容，复欲念妻子。奔走无小休，何暇问生死。",
      "中夜归来且自喜，宁知明日复尔尔。丈夫生死会有时，恨不一死骄胡垒。",
      "仓卒有语难具陈，不敢久立当通津。夜来同望关山月，应照关前洒泪人。"
    ]
  },
  {
    "id": "e647d10fe32580572cdf8cefb5960074",
    "title": "送公孝与下第东归三首其二",
    "authorName": "冯琦",
    "authorId": "e647d10fe325805729921001f3173935",
    "dynasty": "明",
    "content": [
      "素衣不禁帝京尘，出郭看春已暮春。",
      "我自倦游君未遇，杨花如雪送归人。",
      "南浦春波照酒卮，谩将离恨托前期。",
      "如何命驾能千里，不为临歧住少时。"
    ]
  },
  {
    "id": "e647d10fe33a413313c1fcc7d8b3cf95",
    "title": "绝命辞",
    "authorName": "韩如炎",
    "authorId": "e647d10fe33a4133d1457b72d1457b72",
    "dynasty": "明",
    "content": [
      "丈夫肯向死前休，今古兴亡不自由。",
      "半壁东南成坠甑，一家骨肉总填沟。",
      "天荒地老孤身在，国破家亡双泪流。",
      "太祖高皇今在上，小臣一死复何求。"
    ]
  },
  {
    "id": "e647d10fe33a413313c1fcc7786c6ed9",
    "title": "绝命辞",
    "authorName": "韩如炎",
    "authorId": "e647d10fe33a4133d1457b72d1457b72",
    "dynasty": "明",
    "content": [
      "一门节义自天成，同日捐躯殉大明。",
      "赤胆忠臣魂冉冉，青闺烈妇血荧荧。",
      "绝无巡远悲儿女，赖有夷齐作弟兄。",
      "可是阿元能骂贼，天津桥畔舌纵横。"
    ]
  },
  {
    "id": "e647d10fe3624f122c085411d3e3dc6b",
    "title": "龙潭寨",
    "authorName": "林丹九",
    "authorId": "e647d10fe3624f125129a5ddfa33d27a",
    "dynasty": "明",
    "content": [
      "负厓倚险聚苍生，心与寒潭一样清。",
      "任是史官编不到，山灵知道此孤贞。"
    ]
  },
  {
    "id": "e647d10fe39ff778d59a98ff1a0d56c4",
    "title": "题水帘洞",
    "authorName": "宋璲",
    "authorId": "e647d10fe39ff778a50abba8ea8fcd92",
    "dynasty": "明",
    "content": [
      "石泉飞雨乱淋漓，翠箔银丝万缕齐。",
      "云屋润含珠网密，月钩凉沁玉绳低。",
      "鲛人夜织啼痕湿，湘女晨妆望眼迷。",
      "恍似水晶宫殿里，四檐花雨乱莺啼。"
    ]
  },
  {
    "id": "e647d10fe39ff7781b42a409a6a0cb3d",
    "title": "采桑曲",
    "authorName": "宋璲",
    "authorId": "e647d10fe39ff778a50abba8ea8fcd92",
    "dynasty": "明",
    "content": [
      "桑芽露春微似粟，小姑把蚕试新浴。",
      "素翎频扫细于蚁，嫩叶纤纤初上指。",
      "朝采桑，暮采桑，采桑不得盈顷筐。",
      "羞将辛苦向姑语，妾命自知桑叶比。",
      "家中蚕早未成眠，大姑已卖新丝钱。",
      "岸上何人紫花马，却欲抛金桑树下？"
    ]
  },
  {
    "id": "e647d10fe39ff778c1c8d714674b59f3",
    "title": "春夜辞",
    "authorName": "宋璲",
    "authorId": "e647d10fe39ff778a50abba8ea8fcd92",
    "dynasty": "明",
    "content": [
      "春閤凝温翠云绕，五色流苏垂袅袅。",
      "美人自脱玉花钿，子帐香栖绿衣鸟。",
      "铜凫漏声夜初堕，红晕摇晴燃蜡火。",
      "欲寄相思无鲤鱼，月色梨花愁朵朵。",
      "谩将软带结同心，开帘微步秋千阴。",
      "芳眠未稳鸳鸯枕，早树重重啼翠禽。"
    ]
  },
  {
    "id": "e647d10fe39ff778aad1101f3d82f272",
    "title": "寄章允载兼柬项思复",
    "authorName": "宋璲",
    "authorId": "e647d10fe39ff778a50abba8ea8fcd92",
    "dynasty": "明",
    "content": [
      "忆昔到京畿，与子寓官廨。一见即相欢，不翅旧交快。",
      "维时困道涂，驱车久行迈。忽逢弛担初，欣若身脱械。",
      "握手坐氍毹，软语慰疲惫。情投比粘胶，意惬甚搔疥。",
      "项君数过余，滞下喜方瘥。三人互谈噱，何殊合紏繣。",
      "骖镳出游衍，古迹探奇怪。路入青莲宫，驻足听梵呗。",
      "薄晚始旋邸，倾倒形忘瘵。周详论书谱，从容说诗派。",
      "凡习尚浮华，遗音日已坏。作者固繁夥，咸韶混夷韎。",
      "澜倒并波随，畴能救危败。顾余樗散材，频年处卑隘。",
      "枘凿乖方圆，甘遭世俗卖。人将竞嘲讥，子乃敦教诫。",
      "苦言加箴规，默默使心解。酒酣示新篇，辞源极滂湃。",
      "却类任公子，投竿下群犗。应知艺嘉禾，薅治绝稊稗。",
      "读之神骇惊，秋蛩罢嘶喝。政图藉薰陶，别还隔遥界。",
      "欲叩寝食安，但复占爻卦。浦汭守衡茅，无从豁蒙瞆。",
      "譬诸铁在炉，伊谁鼓风鞴？况乃患沉疴，躯命犹纤芥。",
      "侵寻阅暑寒，孱弱乏刚夬。精神尽凋耗，面目多肿哙。",
      "布衾暖阁眠，药贴晴檐晒。年来获告瘳，书斋仍扫洒。",
      "猿鹤亦争庆，似索烟霞债。缀赋咏雕虫，攻篆学垂薤。",
      "有时看飞泉，四山寂无。思取古遗经，一览适炙嘬。",
      "兰膏继日晷，矻矻警昏懈。视已常欿然，进业惭质。",
      "志须成丝枲，未能脱菅蒯。笃信宴安中，怀毒剧蜂虿。",
      "蚤暮自深省，此语谅非祼。近闻子亦归，亲朋乐情话。",
      "千里感贻书，殷勤驰一介。而翁幸康强，愧缺床下拜。",
      "执简立台端，百壬不敢噫。道远竟莫前，动若飞翮铩。",
      "岁月无停裛，季秋倏已届。篱菊傍云肥，江山日如画。",
      "轩车几时来，夜雨一灯挂。明德正可崇，相期各云劢。"
    ]
  },
  {
    "id": "e647d10fe3c9e68ebb6fdccca062a446",
    "title": "雪霁",
    "authorName": "骆文盛",
    "authorId": "e647d10fe3c9e68e1415db7098986c00",
    "dynasty": "明",
    "content": [
      "旭日散晴晖，西山雪意微。",
      "茶初烹石鼎，客已到柴扉。",
      "啅雀檐前下，轻云谷口归。",
      "村醪闻已熟，莫惜典寒衣。"
    ]
  },
  {
    "id": "e647d10fe3c9e68e94cd62322f3e00ae",
    "title": "访友途中滞雨",
    "authorName": "骆文盛",
    "authorId": "e647d10fe3c9e68e1415db7098986c00",
    "dynasty": "明",
    "content": [
      "长河波浪渺无津，匹马西风日易曛。",
      "客舍况逢三日雨，故人犹隔数重云。",
      "山容惨淡当窗见，鸟语啁啾近水闻。",
      "信有路难行未得，旅愁乡思益纷纷。"
    ]
  },
  {
    "id": "e647d10fe3c9e68eed9610e6696d83ad",
    "title": "旋中闻雁",
    "authorName": "骆文盛",
    "authorId": "e647d10fe3c9e68e1415db7098986c00",
    "dynasty": "明",
    "content": [
      "西风鸿雁惜离群，露下天高仿佛闻。",
      "方讶北来冲远塞，忽惊南去入寒云。",
      "千山落叶还秋杪，一卷残书且夜分。",
      "无那余音更嘹亮，倚楼乡思益纷纷。"
    ]
  },
  {
    "id": "e647d10fe3c9e68e9fc94cf2a7061c7e",
    "title": "元宵宴康砺峰太史宅次韵",
    "authorName": "骆文盛",
    "authorId": "e647d10fe3c9e68e1415db7098986c00",
    "dynasty": "明",
    "content": [
      "东风池馆雪消迟，雪色灯光映酒时。",
      "夜半醉归河上路，马头明月正相宜。"
    ]
  },
  {
    "id": "e647d10fe3ca2af8c863d1cc1ff874f9",
    "title": "读水程",
    "authorName": "黄显",
    "authorId": "e647d10fe3ca2af8d1457b72d1457b72",
    "dynasty": "明",
    "content": [
      "太庙应禅峡，终朝近梵宫。",
      "往来均履顺，动静各悬空。",
      "舟楫资人力，波涛擅帝功。",
      "夜梦莫须有，天机将无同。"
    ]
  },
  {
    "id": "e647d10fe3d18254061e964a1e55aaf5",
    "title": "阙题",
    "authorName": "赵纯",
    "authorId": "e647d10fe3d18254d1457b72d1457b72",
    "dynasty": "明",
    "content": [
      "持节南巡过峡山，停舟聊尔一跻攀。",
      "千岩岚气浮苍碧，万壑松风响佩环。",
      "梵刹静涵江树迥，禅扉深锁白云间。",
      "漫题不尽登临兴，翘首京华咫尺间。"
    ]
  },
  {
    "id": "e647d10fe3d4ba983de12bb9375ba054",
    "title": "海珠寺",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "清津开水国，天际见孤洲。",
      "漫指羊为石，还看蜃作楼。",
      "波涛元浩劫，身世亦虚舟。",
      "坐久忘醒醉，渔歌几唱酬。"
    ]
  },
  {
    "id": "e647d10fe3d4ba983de12bb955890679",
    "title": "海珠寺",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "四宇微茫外，中流胜可招。",
      "空台留海色，断口咽江潮。",
      "梵刹晴还湿，鱼龙晚益骄。",
      "长风堪破浪，应任此身遥。"
    ]
  },
  {
    "id": "e647d10fe3d4ba980526d22ed006740b",
    "title": "宿飞云顶候日",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "岳巘含葱郁，青摇海岱端。",
      "一真司佐命，万古共巑岏。",
      "阊阖邻朱鸟，烟霞驻彩鸾。",
      "日光悬景外，轮转夜须看。"
    ]
  },
  {
    "id": "e647d10fe3d4ba9868c4076bca9ae2bc",
    "title": "西樵山居杂咏",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "野外频看竹，风前谩检书。",
      "蒿深仲蔚径，草带郑生庐。",
      "觅路时惊犬，沿溪想钓鱼。",
      "登临曾几度，抚景更端居。"
    ]
  },
  {
    "id": "e647d10fe3d4ba98327981f8bb747b69",
    "title": "采石矶",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "锦石萦相带，烟花翠欲围。",
      "当关无戍垒，近水祇渔矶。",
      "王气连丹阙，江光映紫微。",
      "万年开泰地，曾记六龙飞。"
    ]
  },
  {
    "id": "e647d10fe3d4ba983ce432d1c4e28f76",
    "title": "金山寺",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "突兀中流处，孤标出上方。",
      "霜清江月冷，天阔陇云长。",
      "诗罢重怀古，情深几尽觞。",
      "恍疑尘世隔，终日浑微茫。"
    ]
  },
  {
    "id": "e647d10fe3d4ba983ce432d15647e710",
    "title": "金山寺",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "天外金为岛，江中石作标。",
      "断崖长系舫，虚窦暗通潮。",
      "窗辟千帆下，云深九派遥。",
      "禅关无彼岸，浮磬度青霄。"
    ]
  },
  {
    "id": "e647d10fe3d4ba98909115d2259ab5e3",
    "title": "夜宿白云洞",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "何处逃名侣，云栖夜讨论。",
      "断崖悬石榻，明月拥芳尊。",
      "吹笛惊螭梦，留诗剥藓痕。",
      "平生重幽兴，仙境倍销魂。"
    ]
  },
  {
    "id": "e647d10fe3d4ba986804bcc109eaf4f3",
    "title": "庾岭张文献公祠",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "岭路崎岖石磴危，高台尸祝倚丰碑。",
      "机先蚤向胡雏辨，心事还从海燕知。",
      "一代直声悬帝眷，千秋风度使人思。",
      "相看不为登临兴，系马松楸拜古祠。"
    ]
  },
  {
    "id": "e647d10fe3d4ba98209677a08d72900e",
    "title": "白鹤峰苏文忠公祠",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "名贤遗构倚江关，落日风烟几创颜。",
      "赐烛旧曾悬紫禁，谪居闲自老青山。",
      "朝云一片丰湖断，华表千秋白鹤还。",
      "剩有高台供伏腊，依依携手共跻攀。"
    ]
  },
  {
    "id": "e647d10fe3d4ba985991bac8cd72e8b7",
    "title": "厓门吊古",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "两厓波荡撼乾坤，龙战曾看拥至尊。",
      "一日未亡犹正统，普天何处不中原。",
      "残营尚带孤栖恨，濒海难销报国魂。",
      "夷夏升沉还此地，万山愁黛向黄昏。"
    ]
  },
  {
    "id": "e647d10fe3d4ba985991bac80a3a019d",
    "title": "厓门吊古",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "行宫遥指隔彤扉，烽火狼烟满翠微。",
      "一自舟师飞野烬，千秋陵谷锁斜晖。",
      "蜃楼仿佛成宫市，鲛室凄凉瘗黼衣。",
      "英魄九原还恋主，相将犹伴白鹇飞。"
    ]
  },
  {
    "id": "e647d10fe3d4ba985991bac8aae08de9",
    "title": "厓门吊古",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "陆沉宇宙一征航，瘴海微茫失大荒。",
      "南北有天皆死所，江山无地可兴王。",
      "惊涛不断千秋怒，沴雨频疑六月霜。",
      "墨客经游堪涕泪，招魂何处问巫阳。"
    ]
  },
  {
    "id": "e647d10fe3d4ba984eb429e100d9f34c",
    "title": "白云岩观瀑",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "几向云中宿石岩，旧题苔藓未全缄。",
      "坐看垂瀑银成练，卧傍萦萝翠作衫。",
      "尘外自应忘出处，杯流那更别仙凡。",
      "相携此日还相赏，遥指江天问布帆。"
    ]
  },
  {
    "id": "e647d10fe3d4ba980e2842266633c253",
    "title": "赠陈太守于乔",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "朱轮晴拥海门烟，万卉春光映绮筵。",
      "老阅岁华馀甲子，高辞神武自丁年。",
      "棠留南国堪垂咏，书著函关又几篇。",
      "宅畔桃花非一度，孙枝应满彩衣前。"
    ]
  },
  {
    "id": "e647d10fe3d4ba98b48246bc3e514d65",
    "title": "送戚少保归东莱",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "几年忧国鬓成丝，涨海烟尘病不支。",
      "三至故应投织杼，千金何意泛鸱夷。",
      "生平意气怜谁在，华发勋名忆往时。",
      "莫以冥鸿兴远慕，鼓鼙今更重相思。"
    ]
  },
  {
    "id": "e647d10fe3d4ba98b48246bcf546d095",
    "title": "送戚少保归东莱",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "蓬莱高阁出风尘，万里犹存报国身。",
      "贫去只应怜燕雀，功成宁复问麒麟。",
      "将军老计堪全胜，保相深恩是近臣。",
      "法网重伤文吏议，可堪烽火照三秦。"
    ]
  },
  {
    "id": "e647d10fe3d4ba98306c95c5a813db53",
    "title": "题杨山人隐居",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "栖迟晴色敞郊扉，杳霭流光接翠微。",
      "抱膝独高梁父咏，灌园如息汉阴机。",
      "林间垂薜裁为服，谷口行云曳作衣。",
      "试问紫芝当日事，肯输裘马故轻肥。"
    ]
  },
  {
    "id": "e647d10fe3d4ba98de80f38ae884a84e",
    "title": "游白云洞赠何子明",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "岧峣山色倚天开，幽思云中不易裁。",
      "千尺悬崖藏窟宅，半空飞瀑撼风雷。",
      "炉烟远带晴霞落，剑气高淩北斗回。",
      "最爱草原人独暇，问奇应拟更重来。"
    ]
  },
  {
    "id": "e647d10fe3d4ba987295ea06a22bf6d6",
    "title": "谒李忠简公祠",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "高台晴倚玉芙蓉，灏气遥连海上峰。",
      "名第先朝留翰墨，芳传昭代见仪容。",
      "重溟日丽文长在，断壁云深藓自封。",
      "千载衣冠还此地，满天波影吼鱼龙。"
    ]
  },
  {
    "id": "e647d10fe3d4ba987fb6c152aeb046eb",
    "title": "招隐",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "北风起高陵，商声振林木。",
      "林木日萧疏，曦阳照空谷。",
      "中有避世人，抗志守幽独。",
      "兰芷挹其芳，萝薜裁为服。",
      "落叶满山岑，飞溜鸣涧曲。",
      "远契古人踪，近想高士躅。",
      "抱膝苦长吟，玄机合淳朴。",
      "朱绂岂不荣，苟得非所欲。",
      "将遂从君游，惧君不我足。",
      "愿得浥馀风，四顾聆芳馥。"
    ]
  },
  {
    "id": "e647d10fe3d4ba9897a630842069bb59",
    "title": "江行杂咏",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "崇山削千仞，江海邈已深。",
      "游人千里道，回雪映高岑。",
      "遗餐感知己，一诺重千金。",
      "寒鸢据高树，惊风遥长吟。",
      "笑我饥且拙，行迈多苦心。",
      "叹息自悲伤，愿托征鸿音。"
    ]
  },
  {
    "id": "e647d10fe3d4ba9897a630845015c00f",
    "title": "江行杂咏",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "孤松生广陌，萧瑟盘高枝。",
      "上垂百尺萝，下瞰长江湄。",
      "迢迢经岁远，郁郁凌霜姿。",
      "匠石去不顾，令人怀伤悲。",
      "感兹烈士心，游行时苦饥。",
      "安得为君采，持作栋梁规。"
    ]
  },
  {
    "id": "e647d10fe3d4ba98064bb87c66608aa1",
    "title": "君子有所思行",
    "authorName": "张鸣韶",
    "authorId": "e647d10fe3d4ba98d1457b72d1457b72",
    "dynasty": "明",
    "content": [
      "延伫长安陌，宫阙富逶迤。",
      "金张侈甲第，卫霍列钟彝。",
      "笙歌恣游猎，佳冶艳芳姿。",
      "千金遑自惜，饮博相追随。",
      "罗绮遍衢巷，驺御满江陂。",
      "秀美王家子，疏豪世禄儿。",
      "空囊从所好，罄产亦奚辞。",
      "荣华有代谢，势位竟盈亏。",
      "回首惟尘迹，欢娱徒暂为。",
      "无令叹世者，啧啧动吁戏。"
    ]
  },
  {
    "id": "e647d10fe3df1d0e5fe5b62ce2df1e8f",
    "title": "夜行安山道中",
    "authorName": "徐阶",
    "authorId": "e647d10fe3df1d0e0c8ce551076023ed",
    "dynasty": "明",
    "content": [
      "木落境萧萧，残灯照寂寥。",
      "病惊时日暮，愁厌客途遥。",
      "急涧听逾响，荒村语不嚣。",
      "月明如有意，深夜伴归桡。"
    ]
  },
  {
    "id": "e647d10fe3df1d0e632de683971f53e7",
    "title": "瓜洲风雨不克渡江",
    "authorName": "徐阶",
    "authorId": "e647d10fe3df1d0e0c8ce551076023ed",
    "dynasty": "明",
    "content": [
      "未遂归来愿，空惊岁月奔。",
      "布帆三日雨，茅屋数家村。",
      "山气遥连海，江声近在门。",
      "无缘得飞渡，东望欲消魂。"
    ]
  },
  {
    "id": "e647d10fe3df1d0eab7fd818b9c0cdbe",
    "title": "广信阻雨有怀子明弟",
    "authorName": "徐阶",
    "authorId": "e647d10fe3df1d0e0c8ce551076023ed",
    "dynasty": "明",
    "content": [
      "山国夏多雨，冥冥气不分。",
      "石田寒贮水，松径湿蒸云。",
      "洒密愁仍见，声微醒故闻。",
      "西堂何处所，知共惜离群。"
    ]
  },
  {
    "id": "e647d10fe3df1d0ef01c81ae0f49177e",
    "title": "夏日游通惠河",
    "authorName": "徐阶",
    "authorId": "e647d10fe3df1d0e0c8ce551076023ed",
    "dynasty": "明",
    "content": [
      "颇忆三江远，乘流意若何。",
      "水深秋气入，竹密雨声多。",
      "熟果当尊落，惊禽拂棹过。",
      "柳阴催系缆，欹枕听渔歌。"
    ]
  },
  {
    "id": "e647d10fe3df1d0e949f078bc641b20b",
    "title": "次张龙湖吏侍院中观莲",
    "authorName": "徐阶",
    "authorId": "e647d10fe3df1d0e0c8ce551076023ed",
    "dynasty": "明",
    "content": [
      "曲径方池列馆东，荷开殊胜昔年红。",
      "虚瞻玉井青冥上，似睹金莲紫禁中。",
      "佳实豫知深雨露，苦心原自耐霜风。",
      "亭亭独立烟波冷，肯羡春华在汉宫。"
    ]
  },
  {
    "id": "e647d10fe3df1d0ef5e045e1d036c95b",
    "title": "两崖中丞和予观莲诗有欲借为裳之句次韵赠答",
    "authorName": "徐阶",
    "authorId": "e647d10fe3df1d0e0c8ce551076023ed",
    "dynasty": "明",
    "content": [
      "积雨红芳落渐多，玉堂清晓独来过。",
      "日华幸尚临朱槛，云气愁仍绕绛河。",
      "寂寞芝兰同晚岁，浮沉萍藻自秋波。",
      "闻君近有纫裳兴，刀尺寒生欲奈何。"
    ]
  },
  {
    "id": "e647d10fe3df1d0ef552859bee23eb5c",
    "title": "三月十二日文华殿朝贺东宫纪事册立之次日也",
    "authorName": "徐阶",
    "authorId": "e647d10fe3df1d0e0c8ce551076023ed",
    "dynasty": "明",
    "content": [
      "春霄雾散日华明，版轿西来辇路平。",
      "帘卷朱丝瞻日表，扇分翠羽见龙行。",
      "千官绕仗容常泰，三字开编诵已成。",
      "连荷睿音垂劳问，老臣欢戴岂胜情。"
    ]
  },
  {
    "id": "e647d10fe3fc2b457e0cf53bdb335627",
    "title": "山中即事",
    "authorName": "郭完",
    "authorId": "e647d10fe3fc2b45d1457b72d1457b72",
    "dynasty": "明",
    "content": [
      "数日别江渚，抱琴过竹溪。",
      "山深黄耳远，日落画眉啼。",
      "识字今何补，怀家计亦迷。",
      "明年与妻子，春雨学扶犁。"
    ]
  },
  {
    "id": "e647d10fe3fc2b45b254ea99631c1bed",
    "title": "送冯西美归三山",
    "authorName": "郭完",
    "authorId": "e647d10fe3fc2b45d1457b72d1457b72",
    "dynasty": "明",
    "content": [
      "橘仙岩下曾相见，沙合桥头杜宇啼。",
      "白发故人官满去，一蓑寒雨上春犁。"
    ]
  },
  {
    "id": "e647d10fe3fc2b45aa8506ce4aae3b68",
    "title": "方士志耕隐",
    "authorName": "郭完",
    "authorId": "e647d10fe3fc2b45d1457b72d1457b72",
    "dynasty": "明",
    "content": [
      "雨衣制青荷，雨笠编新箨。",
      "斯人沮溺流，日晏犹耕作。",
      "今年拟有秋，烹羊祭先穑。",
      "招我食力徒，斗酒聊取乐。",
      "酣歌击瓦盆，昨晚牛生犊。"
    ]
  },
  {
    "id": "e647d10fe42707d12e41ba6e63683570",
    "title": "庾岭晓行",
    "authorName": "梁存智",
    "authorId": "e647d10fe42707d1d1457b72d1457b72",
    "dynasty": "明",
    "content": [
      "万仞高峰阻狩巡，凿通鸟道往来频。",
      "雄关设险终臣汉，天堑当衢不帝秦。",
      "鹿走中原思故主，鸡鸣五夜促行人。",
      "梅花有意难留客，策马蹄翻驿路尘。"
    ]
  },
  {
    "id": "e647d10fe42707d120de8e5768abe179",
    "title": "虎邱题壁",
    "authorName": "梁存智",
    "authorId": "e647d10fe42707d1d1457b72d1457b72",
    "dynasty": "明",
    "content": [
      "姑苏台冷去西施，日落空山画角悲。",
      "精气当年留虎迹，英魂终古恨鸱夷。",
      "雨添翡翠皆含泪，水泛芙蓉尽绉眉。",
      "烟锁吴门秋欲暮，市中行客枉吹篪。"
    ]
  },
  {
    "id": "e647d10fe4311b6c0e66cc786be40fbe",
    "title": "石帆别业",
    "authorName": "顾辰",
    "authorId": "e647d10fe4311b6cd1457b72d1457b72",
    "dynasty": "明",
    "content": [
      "买断西邻水一湾，开门正对马鞍山。",
      "半茅半瓦屋不漏，一咏一觞心自闲。",
      "牧笛雨中春鸟散，钓丝风里暮潮还。",
      "更无豚犬平生累，肯信桃源隔世间。"
    ]
  },
  {
    "id": "e647d10fe4311b6c7dc80e44dba98f6e",
    "title": "题钱山水仙花",
    "authorName": "顾辰",
    "authorId": "e647d10fe4311b6cd1457b72d1457b72",
    "dynasty": "明",
    "content": [
      "宴罢瑶池曙色凉，凌波仙子试新妆。",
      "金盘露积珠襦重，玉佩风生翠带长。",
      "万里弱流通阆苑，一帘疏雨隔潇湘。",
      "岁寒林下花时节，只许梅花压众芳。"
    ]
  },
  {
    "id": "e647d10fe434aa4b4e3c0ae480ba950c",
    "title": "雁岭晴岚",
    "authorName": "易奇际",
    "authorId": "e647d10fe434aa4bd1457b72d1457b72",
    "dynasty": "明",
    "content": [
      "一雁横空立，羽毛看欲飞。",
      "自怜宵汉近，不羡稻粱肥。",
      "双翮淩云气，浑身着彩衣。",
      "何须化道士，始识丁令威。"
    ]
  },
  {
    "id": "e647d10fe434aa4bf3ae6e4f8cfb9615",
    "title": "坡亭八景西山爽气",
    "authorName": "易奇际",
    "authorId": "e647d10fe434aa4bd1457b72d1457b72",
    "dynasty": "明",
    "content": [
      "共钓淩波去，西山欲拄颐。",
      "选山擎蕊榜，招隐忆芝眉。",
      "山气佳仍淡，晴岚出愈奇。",
      "凭虚堪独赏，点抹未成诗。"
    ]
  },
  {
    "id": "e647d10fe434aa4bf3ae6e4fd98739a6",
    "title": "坡亭八景西山爽气",
    "authorName": "易奇际",
    "authorId": "e647d10fe434aa4bd1457b72d1457b72",
    "dynasty": "明",
    "content": [
      "十年怀李谢，好句落人寰。",
      "练影空摇曳，江声故复还。",
      "倩谁添小艇，醉我入名山。",
      "意不在乎酒，在乎山水间。"
    ]
  },
  {
    "id": "e647d10fe434aa4bf3ae6e4f6302a1a6",
    "title": "坡亭八景西山爽气",
    "authorName": "易奇际",
    "authorId": "e647d10fe434aa4bd1457b72d1457b72",
    "dynasty": "明",
    "content": [
      "临江一片石，智者不能谋。",
      "着膝堪垂钓，横肱亦枕流。",
      "云来添夏席，酒醒拥秋裘。",
      "为甚梦相引，前江风打头。"
    ]
  },
  {
    "id": "e647d10fe434aa4be0036d4b8cb4f648",
    "title": "感述",
    "authorName": "易奇际",
    "authorId": "e647d10fe434aa4bd1457b72d1457b72",
    "dynasty": "明",
    "content": [
      "少年未解百忧并，十载青缃浪得名。",
      "礼及趋庭曾有教，诗当陟圮总无声。",
      "原鸰并断馀双鹄，柳絮飞残尚一莺。",
      "欲把新裁写幽恨，不堪痛定理平生。"
    ]
  },
  {
    "id": "e647d10fe44a988cb180c9259312739a",
    "title": "午门早朝简欧祯伯黎惟敬",
    "authorName": "罗岳",
    "authorId": "e647d10fe44a988cd1457b72d1457b72",
    "dynasty": "明",
    "content": [
      "皇州莺啭柳条轻，五漏追趋待禁城。",
      "汉倬金茎天阙晓，日华仙仗衮衣明。",
      "肯持列戟辞方朔，入奏凌云谢长卿。",
      "幸缀玉墀鹓序后，蓬茅因得罄生平。"
    ]
  },
  {
    "id": "e647d10fe47d9b8d3468e7ce41af0739",
    "title": "游泐溪岩",
    "authorName": "李相",
    "authorId": "e647d10fe47d9b8dd1457b72d1457b72",
    "dynasty": "明",
    "content": [
      "缓步入岩扉，晨光露欲晞。",
      "访僧空古钵，遗箧有西衣。",
      "黄鹤依松舞，白云绕杖飞。",
      "数声何处笛，知是牧童归。"
    ]
  },
  {
    "id": "e647d10fe4ae74bc1e6db2b8a58f74eb",
    "title": "送王仲理复任四川佥事",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "蜀道古云险，怜君久宦游。",
      "一家浑八口，万里只孤舟。",
      "雪满岷山晓，霜飞峡树秋。",
      "吏民怀旧德，去去莫迟留。"
    ]
  },
  {
    "id": "e647d10fe4ae74bcda8c54f01c9fedbd",
    "title": "送叶经历致仕归建宁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "十载塞垣外，一身戎马间。",
      "拜官才受赏，谢病却投闲。",
      "黄菊晚连径，白云秋满山。",
      "趣多那可及，怅望送君还。"
    ]
  },
  {
    "id": "e647d10fe4ae74bc32ff45c950d66209",
    "title": "题璚阳子手卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "璚阳高隐处，山色五湖中。",
      "路与烟涛隔，船从浦溆通。",
      "剑横秋影碧，丹伏夜光红。",
      "安得谢人事，从游鹤背风。"
    ]
  },
  {
    "id": "e647d10fe4ae74bc69f27365dea32f62",
    "title": "送吕太守之沁州",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "沁州汾水北，兹地我曾过。",
      "郡郭云山绕，人家土屋多。",
      "民淳无狱讼，时泰少徵科。",
      "此去君为牧，应闻五裤歌。"
    ]
  },
  {
    "id": "e647d10fe4ae74bcc3a7d61d4b662f46",
    "title": "送梁先生不移",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "贤郎居谏职，定省惜相违。",
      "到此未为久，如何又欲归。",
      "家园梨果熟，溪市蟹螯肥。",
      "京国往还便，莫将音信稀。"
    ]
  },
  {
    "id": "e647d10fe4ae74bc24fa22e2c078180d",
    "title": "寄庞山人士南",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "为问庞居士，年来安稳无。",
      "高闲唐陆羽，清逸宋林逋。",
      "竹里茶烟细，梅边鹤影孤。",
      "逃名浑未许，好句落江湖。"
    ]
  },
  {
    "id": "e647d10fe4ae74bc936b26cb0c16b49c",
    "title": "夜宿黄牛峡",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "烟景暮萧森，黄牛峡转深。",
      "滩声孤棹月，山影半江阴。",
      "感慨追陈迹，登临惬壮心。",
      "倚篷眠未得，何处又猿吟。"
    ]
  },
  {
    "id": "e647d10fe4ae74bc360b427689b61690",
    "title": "送吴掾郎礼归无锡省亲",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "作掾已三载，兵曹典要机。",
      "久能勤案牍，今喜访庭闱。",
      "沽酒莺花晚，行庖笋蕨肥。",
      "故山无限好，惆怅不同归。"
    ]
  },
  {
    "id": "e647d10fe4ae74bce65c95dcd96b60ae",
    "title": "题江村渔隐",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "钓舟随处泊，风扬一丝轻。",
      "久已潜踪迹，那能识姓名。",
      "雨添春水阔，山带夕阳明。",
      "独有沙边鸟，时来共结盟。"
    ]
  },
  {
    "id": "e647d10fe4ae74bc1e4b437e0c6ff558",
    "title": "送王御史还松江",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "拟复乌台任，如何便乞还。",
      "特恩怜母老，多病许身闲。",
      "旧业松陵曲，扁舟泖水间。",
      "晏眠应有梦，衣绣肃朝班。"
    ]
  },
  {
    "id": "e647d10fe4ae74bce9ef65ff5073ca45",
    "title": "送解大纪游北京",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "黄金台下路，曾是旧都城。",
      "此去壮游乐，能忘远别情。",
      "垆姬留客醉，商犬护车行。",
      "登览诗千首，多应吊古成。"
    ]
  },
  {
    "id": "e647d10fe4ae74bc5629203fe85a4e64",
    "title": "送吕永明复任饶州司税",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "与君同里闬，游宦异西东。",
      "饶郡久司税，天官初考功。",
      "估平常课集，货聚远人通。",
      "自此应超擢，休言秩未崇。"
    ]
  },
  {
    "id": "e647d10fe4ae74bc0e810919c0631f68",
    "title": "野航",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "踪迹浑无定，生涯一苇轻。",
      "自应耽野趣，无复重浮名。",
      "汀草斜阳晚，鸥波细雨晴。",
      "不因时卖卜，那肯泊江城。"
    ]
  },
  {
    "id": "e647d10fe4ae74bc7c4793fa7123c78b",
    "title": "送张知县",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "作宰麻阳去，民风杂五溪。",
      "世传盘瓠后，地接夜郎西。",
      "臈酿多藤酒，春禽半竹鸡。",
      "到官应有便，莫惜寄缄题。"
    ]
  },
  {
    "id": "e647d10fe4ae74bcbc6c12729f530a20",
    "title": "送高员外省亲归毗陵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "握手才相见，论怀未忍违。",
      "我方游帝里，君复访庭闱。",
      "晓日辞丹陛，春风戏彩衣。",
      "应知到家后，欲别更依依。"
    ]
  },
  {
    "id": "e647d10fe4ae74bc596184a8728261ac",
    "title": "谢华樗林寄佳菊四枝",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "佳菊满篱东，朝来寄好风。",
      "花连人共晚，香与意兼融。",
      "皎皎鹅肪白，盈盈鹤顶红。",
      "相看思欲赋，才拙句难工。"
    ]
  },
  {
    "id": "e647d10fe4ae74bc9d43f169bdd498df",
    "title": "作平湖秋色图题赠陆彦玘考功",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "近自吴门别，而今已半年。",
      "交游心固切，霄壤迹难缘。",
      "宦况青云表，闲身白鸟边。",
      "漫图秋色去，还肯忆林泉。"
    ]
  },
  {
    "id": "e647d10fe4ae74bc87aec783cdbc8f70",
    "title": "题流杯别墅卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "曾闻高隐处，风景似山阴。",
      "曲涧通流水，修篁蔼茂林。",
      "兴来觞且咏，题在古犹今。",
      "此本吾家事，因君感慨深。"
    ]
  },
  {
    "id": "e647d10fe4ae74bc00de027e43b9f908",
    "title": "病中雨夜二首",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "不眠孤烛在，风雨送凄凉。",
      "病骨秋加瘦，羁愁夜并长。",
      "自应强饮食，谁复问衣裳。",
      "蟋蟀如相念，时来啼近床。"
    ]
  },
  {
    "id": "e647d10fe4ae74bc00de027e98e9f44d",
    "title": "病中雨夜二首",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "怀抱怕生愁，病来难自由。",
      "雨声孤馆夜，人影一灯秋。",
      "书剑乖前志，江湖忆旧游。",
      "无端身外事，一一上心头。"
    ]
  },
  {
    "id": "e647d10fe4ae74bc354331893c4cc553",
    "title": "制成鹤氅偶作",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "氅衣成野服，飘逸类黄冠。",
      "雪素轻狐貉，风祛散羽翰。",
      "不嫌过膝短，正喜著身宽。",
      "见影心犹称，时披月下看。"
    ]
  },
  {
    "id": "e647d10fe4ae74bca9ce595f135cadac",
    "title": "赠蒋御医用文",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "医名追扁鹊，传派自长康。",
      "叠见回生效，多藏经进方。",
      "竹深通药径，花外掩丹房。",
      "修合常供御，衣衫袭异香。"
    ]
  },
  {
    "id": "e647d10fe4ae74bc5cccb1d6b9c17baa",
    "title": "送宏上人住保宁寺",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "别来忘岁月，相见又飘然。",
      "去住浑无著，行藏只任缘。",
      "故山唯落木，废刹锁荒烟。",
      "师去重开社，香灯祝万年。"
    ]
  },
  {
    "id": "e647d10fe4ae74bc0fb56e1cc5dc8111",
    "title": "送鲁府黄谦纪善归莆田",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "饯别秦淮上，春潮没浅沙。",
      "寸心应恋阙，千里暂还家。",
      "客路多芳草，都门正落花。",
      "徵书看又起，未必久烟霞。"
    ]
  },
  {
    "id": "e647d10fe4ae74bcbdaceab89f65cb60",
    "title": "送人归省",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "远别念亲闱，君恩独赐归。",
      "乡关经月到，烟水片帆飞。",
      "粱稻岁初熟，蟹螯秋正肥。",
      "遥知调膳处，彩服映春辉。"
    ]
  },
  {
    "id": "e647d10fe4ae74bc4e6977d7ae20c882",
    "title": "送怀益州长老之四明",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "怀公方外士，去住两翛然。",
      "有相皆成幻，无心即是禅。",
      "钟声山寺月，杯影海门烟。",
      "为续祖灯去，能忘应世缘。"
    ]
  },
  {
    "id": "e647d10fe4ae74bc9dd411d1aeaed832",
    "title": "送章秀才归松江",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "挟策来京国，经年未一官。",
      "籍名通秘阁，僦屋住长安。",
      "身病怜亲老，妻亡念子寒。",
      "恩教暂归去，不是学张翰。"
    ]
  },
  {
    "id": "e647d10fe4ae74bccc3582b137a52c6b",
    "title": "挽吴母",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "令子居郎署，慈亲白发垂。",
      "每闻期就养，谁料遽成悲。",
      "太史书阡表，名卿集挽辞。",
      "独怜斜日里，无复倚门时。"
    ]
  },
  {
    "id": "e647d10fe4ae74bc3d211ad93270a20c",
    "title": "送郑州同知",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "考绩上铨衡，三年喜政成。",
      "郡人多颂德，朝士半知名。",
      "落日孤城远，秋风上马行。",
      "遥知溱洧上，父老久相迎。"
    ]
  },
  {
    "id": "e647d10fe4ae74bc370a27ee32c3c9ed",
    "title": "中秋对月追忆去年诸公遂有存没升沉之感因成近体一首",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "中秋已过半，芳樽谁共亲。",
      "可怜今夜月，空忆去年人。",
      "得失蕉间鹿，存亡草上尘。",
      "挥杯劝孤影，只合伴闲身。"
    ]
  },
  {
    "id": "e647d10fe4ae74bc55bee73dc73a0869",
    "title": "寄蔡景颢",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "始因从宦出，先世福州人。",
      "踪迹久居楚，语音犹带闽。",
      "田庐依妇族，图绘赠交亲。",
      "千里聊相问，身安莫厌贫。"
    ]
  },
  {
    "id": "e647d10fe4ae74bcd3bfe32a35f38475",
    "title": "寄刘士俊",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "刘郎医术好，夙契已逢仙。",
      "制药少人见，秘方多祖传。",
      "家贫虽寂寞，客至即留连。",
      "廿载不相见，令人思惘然。"
    ]
  },
  {
    "id": "e647d10fe4ae74bc4b75b981c30bb474",
    "title": "寄徐伯玉",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "每怀徐孺子，寥落共谁亲。",
      "早岁应多疾，衰年又复贫。",
      "苔痕封古巷，松影过比邻。",
      "独喜添丁好，传家幸有人。"
    ]
  },
  {
    "id": "e647d10fe4ae74bc13df639577af6be4",
    "title": "寄徐九鼎",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "氏族南州派，遗风亦好潜。",
      "幽居邻陆羽，清艺祖蒙恬。",
      "地近傍城角，花深露屋尖。",
      "年来怕徵起，踪迹隐鱼盐。"
    ]
  },
  {
    "id": "e647d10fe4ae74bc9b4521f37daa0fcf",
    "title": "寄潘子安",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "潘郎豪且逸，佐郡上瞿塘。",
      "纵酒宦情薄，耽诗野兴狂。",
      "才名虽藉甚，家业已荒凉。",
      "闻说乔公女，鸳鸯锁洞房。"
    ]
  },
  {
    "id": "e647d10fe4ae74bc7328b14c7577e4f1",
    "title": "寄孙景昭",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "每爱孙公子，风流不可禁。",
      "留宾开博具，呼妓合胡琴。",
      "杯泛忘形酒，囊存买笑金。",
      "别来嗟已久，绿鬓雪应侵。"
    ]
  },
  {
    "id": "e647d10fe4ae74bc684b49253c1434b5",
    "title": "中秋宴集分韵得青字",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "秋半露初白，月高天更青。",
      "相逢如此夜，不饮若为醒。",
      "急管奏清响，长筵列广庭。",
      "百年能几会，杯到莫留停。"
    ]
  },
  {
    "id": "e647d10fe4ae74bc859b02f7d3da1631",
    "title": "题源隐",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "风景似仙家，山厨饭熟麻。",
      "恐人知姓字，避地隔烟霞。",
      "流水一溪雨，种桃千树花。",
      "莫教渔父识，出向世间夸。"
    ]
  },
  {
    "id": "e647d10fe4ae74bcd54e7208b5ec4c84",
    "title": "赠陈司仓廷玉",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "司仓虽小职，京国掌军储。",
      "天近屡朝见，官闲如隐居。",
      "秋风三亩宅，春雨一园蔬。",
      "咫尺频相过，毋烦重致书。"
    ]
  },
  {
    "id": "e647d10fe4ae74bc0a11fdb27350052e",
    "title": "送张邦达之四会",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "送君之四会，接境近番禺。",
      "夷獠居相杂，炎凉候颇殊。",
      "时清销瘴疠，地广辟膏腴。",
      "政绩三年后，应知德化孚。"
    ]
  },
  {
    "id": "e647d10fe4ae74bc2ba9241ee7da05f7",
    "title": "送王生还钱塘迎养",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "亲老当迎养，江帆去路赊。",
      "故乡翻是客，上国久移家。",
      "慈竹添新笋，春萱著晚花。",
      "到来应倍喜，甘旨乐繁华。"
    ]
  },
  {
    "id": "e647d10fe4ae74bc6d40eff9ec02ff3c",
    "title": "送杨教授之邵武",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "教铎之闽郡，诸生待琢磨。",
      "莫言居职冷，应见育材多。",
      "晚棹投孤驿，春衣换夹罗。",
      "去途经浙水，旧业喜相过。"
    ]
  },
  {
    "id": "e647d10fe4ae74bca4b526151620b666",
    "title": "送黄仲逊之安平镇巡检",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "闻说安平镇，荆湖当要关。",
      "潇湘合二水，衡霍拱千山。",
      "地僻居民少，时清逻卒闲。",
      "遥知到官后，多在醉吟间。"
    ]
  },
  {
    "id": "e647d10fe4ae74bc0f506b9b77eba38a",
    "title": "挽菊庄金德厚先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "别去两经春，寄来书更频。",
      "只期重握手，宁料永伤神。",
      "禄养悲贤子，情亲泣故人。",
      "遥怜篱下菊，今岁为谁新。"
    ]
  },
  {
    "id": "e647d10fe4ae74bc9c2613293f2a4f3f",
    "title": "雪夜凯师留宿戏赠",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "自笑年将老，无繇断爱憎。",
      "闭门辞俗客，下榻待吟僧。",
      "茶煮春冰溜，梅横雪夜灯。",
      "要能同此趣，京国许谁曾。"
    ]
  },
  {
    "id": "e647d10fe4ae74bc0096326cef9c1087",
    "title": "寄匡世德",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "匡君一别久，踪迹近谁依。",
      "囊尽风流在，年高故旧稀。",
      "浩歌邀月上，独立看云飞。",
      "只叹阶庭下，无人戏彩衣。"
    ]
  },
  {
    "id": "e647d10fe4ae74bc0129cf9507184e05",
    "title": "题临清书屋",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "君家旧文献，世业喜联芳。",
      "书积数千卷，门开半亩塘。",
      "天光朝鉴满，灯影夜窗凉。",
      "未许终嘉遁，还应入帝乡。"
    ]
  },
  {
    "id": "e647d10fe4ae74bcd11c7052b82afb5f",
    "title": "深静轩为云石长老赋盖取杜少陵竹深留客处荷静纳凉时之句以扁其轩云",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "何处可追游，兹轩景最幽。",
      "穿林开小径，凿地引清流。",
      "竹色明书幌，荷香散茗瓯。",
      "高僧尤好客，欲别更迟留。"
    ]
  },
  {
    "id": "e647d10fe4ae74bcf58abe1e1ba39860",
    "title": "赠陈景中昆仲题所画竹上",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "到京今六载，衰病独茕茕。",
      "在客谁知己，惟君弟与兄。",
      "经过常馈药，慰问每留情。",
      "持此岂云报，相期岁晚盟。"
    ]
  },
  {
    "id": "e647d10fe4ae74bcec29c36d190b9ca8",
    "title": "暇曰读楞严经偶成",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "劳生何扰扰，衰鬓已萧萧。",
      "偶得《楞严》读，都将世虑消。",
      "水流虚谷静，云度碧天遥。",
      "独坐忘言久，西山对寂寥。"
    ]
  },
  {
    "id": "e647d10fe4ae74bca5c8b5479378b775",
    "title": "初度",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "此日逢初度，长年客帝乡。",
      "两京叨扈从，四海共安康。",
      "振佩趋青琐，濡毫向玉堂。",
      "不须称寿者，歌此进瑶觞。"
    ]
  },
  {
    "id": "e647d10fe4ae74bce70a2d7b68becc87",
    "title": "济宁分水闸访乡人王大使",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "自说到官久，往来多见临。",
      "上堂询旅况，对酒话乡音。",
      "日落郡城晚，河舂闸水深。",
      "南归应有待，停棹拟重寻。"
    ]
  },
  {
    "id": "e647d10fe4ae74bc4e6ff7bd1a5970fc",
    "title": "东昌与陈德耔夜别",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "匆匆客路边，不得共留连。",
      "公馆灯前酒，王程月下船。",
      "孤城横旷野，断雁落平川。",
      "别后重相忆，应知夜不眠。"
    ]
  },
  {
    "id": "e647d10fe4ae74bc3aff9c9701a94986",
    "title": "和赵彦如中秋对月韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "秋半晚凉新，空庭迥绝尘。",
      "共看今夜月，况是故乡人。",
      "展席聊呼酒，烹鱼底用莼。",
      "清光千万里，随处可相亲。"
    ]
  },
  {
    "id": "e647d10fe4ae74bc3cc648f4c6cfc29a",
    "title": "送台州医官裘训科南归",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "学业究岐黄，新除拜宠光。",
      "济人唯用药，从宦不离乡。",
      "选胜登霞峤，寻真访石梁。",
      "因知归思趣，不敢问奇方。"
    ]
  },
  {
    "id": "e647d10fe4ae74bcdbf166674fb54de7",
    "title": "赋椰瓢",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "炎方充贡物，颁赐出金门。",
      "外表匏瓜质，中涵雨露恩。",
      "香甘宜作果，坚确可刳尊。",
      "铭刻须珍袭，留荣及子孙。"
    ]
  },
  {
    "id": "e647d10fe4ae74bc588794d027a251f7",
    "title": "挽李母",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "闾里共称贤，中途丧所天。",
      "教儿登显仕，抱志卒馀年。",
      "京国舆灵榇，横山入墓阡。",
      "铭文书琬琰，尤足慰重泉。"
    ]
  },
  {
    "id": "e647d10fe4ae74bce8451b2b64aa5208",
    "title": "得家书",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "昨夜乡人到，家书喜见投。",
      "展开三四读，添却万千愁。",
      "舍弟贫依旧，山妻病未瘳。",
      "那堪诸幼稚，日日望归舟。"
    ]
  },
  {
    "id": "e647d10fe4ae74bcafb648117dcee6f9",
    "title": "题真上人竹茶炉",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "僧馆高闲事事幽，竹编茶灶瀹清流。",
      "气蒸阳羡三春雨，声带湘江两岸秋。",
      "玉臼夜敲苍雪冷，翠瓯晴引碧云稠。",
      "禅翁托此重开社，若个知心是赵州。"
    ]
  },
  {
    "id": "e647d10fe4ae74bcd3c8d7562ff1c8c5",
    "title": "送倪知县克明服阕赴京",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "解绶归来庐墓侧，俄然三载废鸣琴。",
      "哀情那尽思亲泪，壮志难忘报国心。",
      "马识京尘嘶晚道，人经官驿听秋砧。",
      "恩荣不日除书下，好为林泉早寄音。"
    ]
  },
  {
    "id": "e647d10fe4ae74bc5970ba7e2e677d2c",
    "title": "题蔡教谕先生鹤冢卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "琴罢杏坛长自舞，蹁跹何遽永相违。",
      "漫追坡老舟中梦，谁复丁仙海上归。",
      "声断夜窗松月在，迹存春径雨苔微。",
      "空留泮水萧萧冢，落日凄风鸟雀飞。"
    ]
  },
  {
    "id": "e647d10fe4ae74bc5250d4d6c0abd702",
    "title": "寿雪洲",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "半百才过一载馀，鬓须如漆美簪裾。",
      "富将诗礼传先业，老向田园乐隐居。",
      "椿桂阴森环第宅，芝兰萌茁满阶除。",
      "况闻贤母冰霜操，千古名传太史书。"
    ]
  },
  {
    "id": "e647d10fe4ae74bcb5c80737466ddbd3",
    "title": "过赵徵君文鼎隐居",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "只今谁识旧王孙，高隐澄江郭外村。",
      "宗室世传家谱在，状元坊建鼎魁存。",
      "清秋山色横当槛，静夜潮痕直到门。",
      "拟得初春重相过，索尝新酒荐河豚。"
    ]
  },
  {
    "id": "e647d10fe4ae74bc8b77e6dce5f40380",
    "title": "酬华樗林见寄韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "可笑先生七十馀，年时宿习未能除。",
      "闲身寂寞难忘酒，老眼昏花不废书。",
      "半榻秋声吟细细，一樽灯影鬓疏疏。",
      "几番欲得相寻去，尚恐嫌人识隐居。"
    ]
  },
  {
    "id": "e647d10fe4ae74bc264d6737fd5852f7",
    "title": "送杨昂从戍",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "溪口停桡别故人，临行不觉泪沾巾。",
      "一身囊橐亲同旅，满眼松楸托近邻。",
      "蛮洞晓云晴复雨，瘴乡冬日暖如春。",
      "于今圣主多恩泽，久屈应知渐可伸。"
    ]
  },
  {
    "id": "e647d10fe4ae74bcc97389c333b19621",
    "title": "留别雪洲东屏",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "地好况闻名习礼，参差高第映乔柯。",
      "偶来为客住因久，渐喜居人识较多。",
      "春暖壶觞陪燕集，秋清帘幕听弦歌。",
      "无端漫复西游去，主意勤惓奈若何。"
    ]
  },
  {
    "id": "e647d10fe4ae74bcee46c79d5f099d63",
    "title": "夜宿丹阳道中",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "行李出门才两日，离情无那便思家。",
      "初从异县登平陆，又下轻舟上小车。",
      "客路晚来投旅店，乡音日复近京华。",
      "不眠苦被诗情恼，吟落寒灯一穗花。"
    ]
  },
  {
    "id": "e647d10fe4ae74bc2e6e5f8d686b5975",
    "title": "宿天界寺用石庵游惠山诗韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "木落空山古寺秋，寻僧聊遣世间愁。",
      "尘劳似海何时了，踪迹如萍著处浮。",
      "对榻暂同林下宿，煮茶闲引涧边游。",
      "明朝又欲飘然去，一幅轻帆过石头。"
    ]
  },
  {
    "id": "e647d10fe4ae74bcfa4fed452d4d7a84",
    "title": "谢庆寿寺长老惠线香",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "插向薰炉玉箸圆，当轩悬处瘦藤牵。",
      "才焚顿觉尘氛远，初制应知品料全。",
      "馀地每延孤馆月，微风时扬一丝烟。",
      "感师分惠非无意，鼻观令人悟入玄。"
    ]
  },
  {
    "id": "e647d10fe4ae74bc0bee0208a3a6d6a0",
    "title": "歌风台",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "黄屋初乘入故乡，悲风曾此醉壶觞。",
      "固知有国因三杰，复恐无人守四方。",
      "丰沛到今何寂寞，风云终古自飞扬。",
      "荒台独上追陈迹，空见残碑傍夕阳。"
    ]
  },
  {
    "id": "e647d10fe4ae74bcfc24d38bd832b1db",
    "title": "元日早朝",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "七年从事玉堂闲，又值新正立晓班。",
      "夹道旌旗严五辂，充庭犀贝杂诸蛮。",
      "和风暖入承明殿，瑞霭晴开万岁山。",
      "圣代信然无隐者，布衣都得拜天颜。"
    ]
  },
  {
    "id": "e647d10fe4ae74bc1737fe64d428b3d3",
    "title": "和钱博士先生除夕感怀韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "京华住久客囊殚，对影萧然守岁阑。",
      "酒浸屠苏怜独饮，盘堆苜蓿共谁飧。",
      "家山梦在相思切，心事逢人欲说难。",
      "年复一年多白发，驻颜何处觅金丹。"
    ]
  },
  {
    "id": "e647d10fe4ae74bc5467160b63821dc8",
    "title": "观大祀",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "云汉昭回月正中，圣君严祀答苍穹。",
      "冕旒肃肃威仪盛，玉帛煌煌典礼崇。",
      "卤簿香飘凝瑞霭，箫韶声奏度祥风。",
      "百神咸格宸衷喜，愿祝繁釐万国同。"
    ]
  },
  {
    "id": "e647d10fe4ae74bc2deb07833cc2224c",
    "title": "除夕有感",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "坐拥寒炉夜不眠，漏声听彻欲朝天。",
      "但知旧岁逢新岁，不觉中年又晚年。",
      "斗转正临丹阙近，春回应自上林先。",
      "幸当昭代惭无补，独立东风思惘然。"
    ]
  },
  {
    "id": "e647d10fe4ae74bcfda15b1331ccbd3b",
    "title": "送朱叔服还江西写送别图并诗于上",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "柳拂东风弄晓寒，送君沽酒出长干。",
      "闲身已遂还家乐，直道方知处世难。",
      "云尽匡庐山色好，雪消彭蠡水容宽。",
      "离情一段归图画，留取相思别后看。"
    ]
  },
  {
    "id": "e647d10fe4ae74bccc7696a7e07196dd",
    "title": "送张副使赴四川宪司",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "宪节遥临白帝城，圣心欲慰远民情。",
      "豺狼退伏霜威劲，雕鹗高抟海宇清。",
      "剑阁日斜骢马骤，锦江春好绣衣明。",
      "遥知到日循行处，父老欢呼夹道迎。"
    ]
  },
  {
    "id": "e647d10fe4ae74bc33b7cd4b9e735c1d",
    "title": "寄题住长老万竹深处",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "万竿森立翠交加，苍雪纷如天雨花。",
      "风度微凉侵贝叶，月明清影覆袈裟。",
      "林深灯暝时闻磬，径里烟生自煮茶。",
      "何日相过参玉版，禅关尤恐碧云遮。"
    ]
  },
  {
    "id": "e647d10fe4ae74bc9fb5f53c067c743f",
    "title": "牡丹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "魏紫姚黄取次栽，清和将近始花开。",
      "群芳任意参前去，国色多情殿后来。",
      "帘外日高施帐幄，酒边风暖醉亭台。",
      "东君赋予何多也，无限繁华独占魁。"
    ]
  },
  {
    "id": "e647d10fe4ae74bce5fd871d528231c5",
    "title": "梧桐",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "近种高梧金井旁，重重如盖映雕墙。",
      "岂惟清庙中琴瑟，伫看朝阳鸣凤皇。",
      "得地自怜承晓露，知时那肯著秋霜。",
      "贤侯公退钩帘处，满院清阴白昼长。"
    ]
  },
  {
    "id": "e647d10fe4ae74bc876840e97be7067a",
    "title": "送吴太仆还京",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "岁莫金台雨雪飞，匆匆相见即相违。",
      "年来每忆交游少，别后休令信息稀。",
      "马渡淮船春意早，人还京阙晓光微。",
      "亲朋见问无多及，况味依然老布衣。"
    ]
  },
  {
    "id": "e647d10fe4ae74bcf4c6ebc8d98b74e2",
    "title": "重过小姑山",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "不到小姑今十年，望中风景尚依然。",
      "庐山金削遥天外，汉水绿浮飞鸟前。",
      "祠下女巫鸣赛鼓，沙头津吏官船。",
      "登临重觅旧题处，崖石岁深萝薜牵。"
    ]
  },
  {
    "id": "e647d10fe4ae74bc1cebc104d88400a9",
    "title": "黄鹤楼",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "日暮江天独倚楼，楼高凝望思悠悠。",
      "仙人不见鹤不返，江水自流山自秋。",
      "七泽渺茫孤鸟度，三湘寥落片云收。",
      "数声长笛知何处，怀抱不胜今古愁。"
    ]
  },
  {
    "id": "e647d10fe4ae74bcaf0082d2e1f40e1b",
    "title": "黄牛峡早行",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "滩下待明船子发，起来篷底尚馀酣。",
      "浪花夹棹卷晴雪，空翠扑人飞晓岚。",
      "胜迹登临多自惬，畏途跋涉信难谙。",
      "何当长揖人间事，老卧林丘颇自甘。"
    ]
  },
  {
    "id": "e647d10fe4ae74bcebbe99514dacd9f6",
    "title": "月夜过瞿塘",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "瞿塘滟滪足风波，一叶官航抵暮过。",
      "峡尽顿看江路阔，山开尤喜月明多。",
      "图分八阵石犹在，柱锁重关铁未磨。",
      "惆怅英雄俱已矣，令人千古独悲歌。"
    ]
  },
  {
    "id": "e647d10fe4ae74bce79f535ff5d6a1d8",
    "title": "重庆道中苦热",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "地近瘴乡秋暑热，客行长日汗流腮。",
      "草蒸恶气薰人醉，马蹴飞尘扑面来。",
      "望近驿楼思偃息，行当山路苦萦回。",
      "虚怀漫有相如渴，深愧应无作赋才。"
    ]
  },
  {
    "id": "e647d10fe4ae74bc02d922a2acd23526",
    "title": "夜发资县",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "过雨晚来凉气好，征鞍夜发肯迟留。",
      "月华照路皎如昼，风叶满山浑是秋。",
      "度水柝鸣津口逻，隔烟灯起驿边楼。",
      "驱驰本亦勤王事，添得诗情分外幽。"
    ]
  },
  {
    "id": "e647d10fe4ae74bc5103f51456f28d04",
    "title": "晓过双溪道中",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "残月欲低溪水明，林香拂拂晓风清。",
      "鸟从万木阴中响，人在乱山深处行。",
      "境异自令心独赏，趣幽翻觉句难成。",
      "不知蜀道几千里，一路吟哦到锦城。"
    ]
  },
  {
    "id": "e647d10fe4ae74bca33f5634936cd6fc",
    "title": "至成都",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "京国远来将万里，士民欢悦共讴吟。",
      "久钦西伯施仁政，终见东平乐善心。",
      "江带锦城花烂漫，山横剑阁树萧森。",
      "只今宗社安如石，圣念尤亲九族深。"
    ]
  },
  {
    "id": "e647d10fe4ae74bca5c050166e8bebd3",
    "title": "题杜工部浣花草堂",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "浣花溪上草堂前，想像当时思惘然。",
      "鬓老风尘多自感，身经丧乱复谁怜。",
      "懒从江夏夸鹦鹉，独向西川拜杜鹃。",
      "知己惟应有严武，醉言何事又招愆。"
    ]
  },
  {
    "id": "e647d10fe4ae74bc3ba646496c2c35c5",
    "title": "武侯庙",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "忠义分明两出师，令人读罢想当时。",
      "躬耕本亦巢由志，襟抱聊将管乐期。",
      "鱼水一时心已合，风云八阵石难移。",
      "长星不使营前坠，礼乐重兴未可知。"
    ]
  },
  {
    "id": "e647d10fe4ae74bc4bfc1d800aedb5d8",
    "title": "相如驷马桥",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "相如辞赋拟风骚，浪迹临邛逸气飘。",
      "犊鼻岂应亲涤器，驷车直欲预题桥。",
      "才名当世黄金重，志愿凌云碧汉遥。",
      "富贵如何才满意，白头吟里恨偏饶。"
    ]
  },
  {
    "id": "e647d10fe4ae74bc9b7c66a9622080c8",
    "title": "酬四明王教授彬见赠韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "君才堪作济川舟，愧我无能鬓已秋。",
      "江左家声浑寂寞，山阴宗谱尚绸缪。",
      "经横绛帐崇师道，裾曳金门久宦游。",
      "正恐相逢又相别，玉瓶同拟醉沙头。"
    ]
  },
  {
    "id": "e647d10fe4ae74bc41dbf9d5cec16bee",
    "title": "再用韵留别",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "西风江上促归舟，落木啼猿总是秋。",
      "愧我半生多旅寓，怜君一见即绸缪。",
      "宦情那肯轻同志，乡语偏饶访旧游。",
      "别后相思重回首，吴云迢递海东头。"
    ]
  },
  {
    "id": "e647d10fe4ae74bcfe955ab9c059c757",
    "title": "酬廖纪善去怠赠韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "文采芙蕖映碧湾，令人相对意忘还。",
      "官闲得俸惟酤酒，公退钩帘只看山。",
      "簪笔殿头居纪职，曳裾门下出朝班。",
      "思君正似仙凡隔，瞻望蓬瀛弱水间。"
    ]
  },
  {
    "id": "e647d10fe4ae74bc41dbf9d5ad26b87f",
    "title": "再用韵留别",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "巴渝西上几千湾，才得停桡又促还。",
      "归路渐看京口树，吟筇难遍蜀中山。",
      "黄花老我思秋径，白简怜君缀晓班。",
      "会别人生那中料，信音须仗往来间。"
    ]
  },
  {
    "id": "e647d10fe4ae74bcd668e825c12310cc",
    "title": "中秋对月",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "皎皎冰轮对客圆，客心相对两堪怜。",
      "清光此夜异常夜，狂兴近年非少年。",
      "弟戍边城劳别梦，儿留乡井望归船。",
      "一家骨肉分三处，应共感怀多未眠。"
    ]
  },
  {
    "id": "e647d10fe4ae74bc6ce0d445aadb4465",
    "title": "送陈尚宾还靖州",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "嗟余湖海度年华，尔复飘零更可嗟。",
      "旧业暂归翻是客，异乡重到即为家。",
      "江连云梦孤帆远，日落衡湘断雁斜。",
      "后夜月明何处泊，相思回首各天涯。"
    ]
  },
  {
    "id": "e647d10fe4ae74bcd4a8fa74d229184f",
    "title": "舟中晓望都城有怀诸公",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "烟深孤塔是长干，路近都城望眼宽。",
      "江水今无南北限，山形原作虎龙蟠。",
      "云开魏阙朝阳满，月落秦淮晓色寒。",
      "遥想此时天上客，从容鸣佩列朝端。"
    ]
  },
  {
    "id": "e647d10fe4ae74bcea6670297e0dd47e",
    "title": "谢惠皮墩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "拜惠仙墩三尺圆，漆成文采瘦藤穿。",
      "最宜箕踞长松下，又好跏趺绣佛前。",
      "四体但能安即了，寸心尤觉静相便。",
      "题诗欲拟琼瑶报，坐对青灯夜不眠。"
    ]
  },
  {
    "id": "e647d10fe4ae74bc0ac328a1e748df97",
    "title": "题赠秋林草堂图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "书剑飘飘年复年，感侯相见即相怜。",
      "行藏只说都由已，穷达宁知却在天。",
      "远塞关河迷落日，故山庭院锁秋烟。",
      "多情猿鹤应贻诮，荒却当年种秫田。"
    ]
  },
  {
    "id": "e647d10fe4ae74bcb704a37914aed2af",
    "title": "为黄侍读赋瑞菊",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "秋英特表君家瑞，合蒂联葩色更佳。",
      "让国夷齐双节在，分金管鲍两心谐。",
      "霜凝素瓣连环玉，风动芳丛并股钗。",
      "知是花神意加倍，何妨叠日醉高斋。"
    ]
  },
  {
    "id": "e647d10fe4ae74bc692ec79b95760778",
    "title": "悼松庵性海师淮",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "方外交情师最优，寻常相见即相留。",
      "蒲团对坐听松雨，茶具同携瀹涧流。",
      "丈室独存禅榻冷，一灯空照影堂秋。",
      "固知去住皆虚幻，顾我能无感旧游。"
    ]
  },
  {
    "id": "e647d10fe4ae74bcaa822ffd15cc6e47",
    "title": "送陈指挥文懿还常德",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "将军先世太丘陈，功著当今号虎臣。",
      "每效忠勤酬圣主，久持威信服蛮人。",
      "船冲官渡潮声急，马踏京尘柳色新。",
      "闻说辕门临胜地，桃花开遍武陵春。"
    ]
  },
  {
    "id": "e647d10fe4ae74bcfadbcb22c1e3f544",
    "title": "寄以中家兄",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "客窗无事即思兄，消息传来信且惊。",
      "万里独归悲丧子，一身谁料老依甥。",
      "田园尚足供庖廪，杯酒聊将适性情。",
      "安得乞闲寻旧隐，白头相对了馀生。"
    ]
  },
  {
    "id": "e647d10fe4ae74bc7848bde3882990a3",
    "title": "寄钱汝容",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "衣冠楚楚整容仪，吴越云仍第几支。",
      "应役最勤官府事，逢人多诵鬼仙诗。",
      "秫收南亩时供酒，烛剪西窗夜奕棋。",
      "愧我尘途归未得，衡门何日共栖迟。"
    ]
  },
  {
    "id": "e647d10fe4ae74bc05a9753d3d351690",
    "title": "送陈孟敷归吴中兼简诸友",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "绿槐官舍澹朝晖，回首乡山子独归。",
      "去路只愁梅雨滞，到家应喜药苗肥。",
      "青樽旧约呼邻酒，白苎新裁换客衣。",
      "吴下故人如有问，每惭泉石久相违。"
    ]
  },
  {
    "id": "e647d10fe4ae74bce2427052eed8f54d",
    "title": "送任大参勉之福建",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "都亭南望路迢迢，仗拥双旌引去轺。",
      "官拜大参行外省，人推清誉满中朝。",
      "风回海舶珠犀集，雨洗闽山瘴沴消。",
      "服远最宜恩信立，伫听嘉政播民谣。"
    ]
  },
  {
    "id": "e647d10fe4ae74bc2b789d92acc7d3dd",
    "title": "题竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "林下萧然拔俗姿，难随花柳竞芳时。",
      "秋深风雨邀谁听，岁晚冰霜只自知。",
      "节带粉痕龙骨蜕，叶随清影凤毛披。",
      "王猷去后高风远，世眼相看总未宜。"
    ]
  },
  {
    "id": "e647d10fe4ae74bc256c889b75b57cab",
    "title": "题赠潘克诚菖蒲卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "一寸云根九节生，人传尧韭是嘉名。",
      "曾闻久服身长健，最喜相看眼倍明。",
      "露带晓光珠滴沥，水涵秋影剑峥嵘。",
      "题诗记得池亭上，窗几无尘宿雨晴。"
    ]
  },
  {
    "id": "e647d10fe4ae74bcdfaaf78d549b1bd8",
    "title": "寄内弟赵叔平",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "别来不觉又秋风，历想君家在眼中。",
      "稚子情娇初学语，慈亲年老近加聋。",
      "新居每对千竿竹，先陇应添几尺松。",
      "世业喜闻能复旧，休将百万一枭空。"
    ]
  },
  {
    "id": "e647d10fe4ae74bc74b31acf5d7a6b75",
    "title": "题友竹轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "梅易飘零松已老，此君交久更多情。",
      "晚凉移榻就林影，秋夜读书来雨声。",
      "劲节岂随时俗态，虚心常结岁寒盟。",
      "王猷未必非知己，直造敲门肯见迎。"
    ]
  },
  {
    "id": "e647d10fe4ae74bcd28c88d20c66de44",
    "title": "寄邓舜英",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "素耽书法又耽诗，眉宇分明玉雪姿。",
      "共乐琴樽欣有弟，独持门户叹无儿。",
      "数间茆屋风生榻，千亩禾田水坏陂。",
      "惆怅别来浑二载，旅窗明月几相思。"
    ]
  },
  {
    "id": "e647d10fe4ae74bc7ce54a2fc7353c98",
    "title": "寄潘克诚",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "年来潘鬓渐成霜，满架牙签总是方。",
      "数转曲栏通鹤径，一披低屋养花房。",
      "贤郎盛暑调汤倦，童子新晴晒药忙。",
      "闻说家西新买地，半栽蔬果半栽桑。"
    ]
  },
  {
    "id": "e647d10fe4ae74bcf9e1d0d4516611b8",
    "title": "寄余彦行",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "客边无处寄相思，交谊如君更有谁。",
      "岂独芝兰沾我辈，久将诗礼及吾儿。",
      "斋前曲径稠桑合，门外横桥细柳垂。",
      "乡梦觉来犹历历，不知何日是归期。"
    ]
  },
  {
    "id": "e647d10fe4ae74bcc8392a911d12a557",
    "title": "寄古铁先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "鹤发童颜九十翁，数间书屋住溪东。",
      "通仙每得悬壶术，遗世长思荷锸风。",
      "春暖酒醅浮瓮绿，夜深丹火伏炉红。",
      "别来高致空怀仰，何日从容语笑同。"
    ]
  },
  {
    "id": "e647d10fe4ae74bce31a8550fdbc6421",
    "title": "寄德常先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "杖藜时复到山城，鹤骨清癯步履轻。",
      "不是里胥催过割，定因官府报开耕。",
      "黄花绕径秋霜晓，红稻登场宿雨晴。",
      "闻说近看庄子熟，满群家雁尽能鸣。"
    ]
  },
  {
    "id": "e647d10fe4ae74bc0c9bc63aae647b0d",
    "title": "寄吕教谕先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "生平典教老归休，肩背龙钟雪满头。",
      "圣主特颁新诰敕，朝臣多说旧从游。",
      "园池雨歇禽鱼静，几秋清竹树幽。",
      "昨日有书来翰苑，墓铭先欲向人求。"
    ]
  },
  {
    "id": "e647d10fe4ae74bccce151302e6b282b",
    "title": "寄一瓢余君",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "闻君哀毁若为情，骨立萧然鬓雪明。",
      "井臼只应劳阃政，箪瓢犹且托门生。",
      "慈帷惨淡秋灯影，破屋凄凉夜雨声。",
      "如此孤贫良不恶，轻肥那得免忧惊。"
    ]
  },
  {
    "id": "e647d10fe4ae74bc0096326ca8b0c7b1",
    "title": "寄匡世德",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "风流应不似当年，镜里愁看雪满颠。",
      "博具更无豪客对，酒杯聊共细君传。",
      "久抛租产难供米，旧积房奁尽卖钱。",
      "肯信多男又多累，一身嬴得日高眠。"
    ]
  },
  {
    "id": "e647d10fe4ae74bcbc03b9078b74f94f",
    "title": "寄浦懒翁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "一幅乌纱两鬓丝，令人常想旧容仪。",
      "诗名老去尤推重，药术年来更绝奇。",
      "红杏轩窗春澹澹，绿杨门巷昼迟迟。",
      "遥知燕处浑无事，水浸雕笼浴画眉。"
    ]
  },
  {
    "id": "e647d10fe4ae74bc5419521c62e4eb14",
    "title": "松筠轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "窗户无尘一径深，古松修竹翠阴森。",
      "采花为酒落金粉，挑笋作蔬抽玳簪。",
      "夜月每看祥凤宿，秋风时听老龙吟。",
      "平生独抱幽人操，谁复岁寒同此心。"
    ]
  },
  {
    "id": "e647d10fe4ae74bc2f2e5530acfb35db",
    "title": "送王经历",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "六十难称致仕年，君今独许乐林泉。",
      "近臣殿陛宣恩旨，朝士都门列祖筵。",
      "江带去程辞建业，山迎归棹入临川。",
      "遥知今岁重阳酒，应共比邻醉菊边。"
    ]
  },
  {
    "id": "e647d10fe4ae74bcd3a4cd8d98ac9c64",
    "title": "题苍筤池馆",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "轩窗开处小池平，翠竹新栽绕径生。",
      "洗药每惊鱼跃起，扫苔时放鹤来行。",
      "凉生清籁秋偏早，影动微波月倍明。",
      "惹得王猷知此处，几番直造不通名。"
    ]
  },
  {
    "id": "e647d10fe4ae74bcb0d51ca930c2277e",
    "title": "扈从回京舟中渡江而作",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "千里楼船江上还，狂歌醉舞浪花间。",
      "今宵对酒莫辞饮，明日到京无此闲。",
      "落日寒潮扬子渡，澹烟衰草秣陵山。",
      "壮怀不必悲前古，共整鸣珂候晓班。"
    ]
  },
  {
    "id": "e647d10fe4ae74bc8669964e2215c636",
    "title": "送郑尚书致仕",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "曳履南宫雪满簪，尊荣重沐圣恩深。",
      "名成早遂还山计，身退犹存恋阙心。",
      "车马都门争祖饯，盘餐邻曲共追寻。",
      "知君孝义传家久，子弟那能惜赐金。"
    ]
  },
  {
    "id": "e647d10fe4ae74bcd3ded8c5638c3cd1",
    "title": "用韵元日早朝和邹先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "珊珊珂佩共趋朝，彩仗森严拥戟旄。",
      "仙乐奏随方物表，天香飘及近臣袍。",
      "风微玉陛春光早，露湿金茎日影高。",
      "班退又闻催入宴，宫花簪帽醉葡萄。"
    ]
  },
  {
    "id": "e647d10fe4ae74bc37e5b1debd475a83",
    "title": "和苏检讨先生除夕前一日斋宿翰林",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "腊尽重城暮雪残，词垣斋直坐更阑。",
      "金莲光灿青绫夜，宝鼎香飘玉署寒。",
      "阿阁喜同威凤宿，明堂遥睹衮龙盘。",
      "此身幸际升平日，三策何须献治安。"
    ]
  },
  {
    "id": "e647d10fe4ae74bcbcac0493c378121b",
    "title": "赠潘晦初",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "都门一笑喜相逢，典却春衣酒肆中。",
      "且放襟怀同啸傲，莫将眉宇论穷通。",
      "卧龙蛰后今安在，良马群中久已空。",
      "老眼到今无著处，醉来江上目飞鸿。"
    ]
  },
  {
    "id": "e647d10fe4ae74bc040c14e03112056a",
    "title": "送陈指挥赴甘肃",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "家声曲逆传来久，计略尤能每出奇。",
      "宠命近闻升上将，兵威应见振边陲。",
      "屯开潴野千营列，猎过祈连万马驰。",
      "圣代岂惟修武备，要将恩信伏诸夷。"
    ]
  },
  {
    "id": "e647d10fe4ae74bc1ab99074de2e5928",
    "title": "题杏花春色卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "年来芳杏种成蹊，结得数椽茆屋低。",
      "草色阶除看虎卧，花明帘幕听莺啼。",
      "晓天白映梢头月，雨径红粘屐齿泥。",
      "自是董仙风致在，渔郎休道武陵溪。"
    ]
  },
  {
    "id": "e647d10fe4ae74bce3335e08cb0f340f",
    "title": "晓发通州望京阙作",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "小雨初晴晓雪开，五云深处见楼台。",
      "山连辽海金城固，春满关河玉辇回。",
      "星汉共瞻天渐近，衣冠重整客初来。",
      "欲凭子墨夸雄览，愧乏扬雄献赋才。"
    ]
  },
  {
    "id": "e647d10fe4ae74bc2c85f98e1789acaa",
    "title": "别南京",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "紫禁钟残万马奔，晓随仙仗出都门。",
      "送行不尽亲朋意，扈从深蒙圣主恩。",
      "日出海霞红散彩，雨添江水绿生浑。",
      "凭高回首瞻钟阜，王气龙蛇势独尊。"
    ]
  },
  {
    "id": "e647d10fe4ae74bc7552b80fdd200f6b",
    "title": "到北京",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "才别南京又北京，客途浑是月馀程。",
      "舟车不觉经行远，冠佩重叨扈从荣。",
      "广陌遍嘶初到马，上林时听旧啼莺。",
      "解装且醉都门酒，自庆馀生际盛明。"
    ]
  },
  {
    "id": "e647d10fe4ae74bc353f8d766a0cb649",
    "title": "和曾侍讲禁中闻莺韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "绿阴疏雨澹朝霞，紫禁啼莺竞物华。",
      "声度箫韶偏宛转，地临霄汉绝喧哗。",
      "才穿琐闼千条柳，又隔薇垣万树花。",
      "佳唱寄来难即和，只愁贻笑大方家。"
    ]
  },
  {
    "id": "e647d10fe4ae74bce09514d43b4e9836",
    "title": "和邹侍讲雨后夜坐喜凉有作",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "一雨浑无六月炎，御沟流水晚来添。",
      "近居直院新开第，初试凉衫旧赐缣。",
      "古鼎香飘风满席，疏帘光射月当檐。",
      "夜深不觉吟哦久，诗法输君律最严。"
    ]
  },
  {
    "id": "e647d10fe4ae74bce05f1ad4e689d65c",
    "title": "再和前韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "雨馀琼署不知炎，此夕多君逸兴添。",
      "灯下展书横一榻，酒边濡翰扫千缣。",
      "月惊栖鸟争喧树，风约流萤直到檐。",
      "我欲披襟同露坐，休将礼法待人严。"
    ]
  },
  {
    "id": "e647d10fe4ae74bca00be3cf6beb37f6",
    "title": "三次前韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "天近都城暑不炎，晚来凉气雨馀添。",
      "楼台何处秋横笛，机杼邻家夜织缣。",
      "吟对篆烟凭曲几，卧看银汉傍虚檐。",
      "翻思褦襶江南日，冠服何繇得整严。"
    ]
  },
  {
    "id": "e647d10fe4ae74bc3d6bda83fd5ecc7b",
    "title": "酬朱逢吉先生见寄韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "圣主銮舆事北巡，山川皆被宠光新。",
      "荣当扈跸叨清职，忝预丝纶愧昔人。",
      "丰采未瞻闻誉久，缄题先寄见情真。",
      "近知松桂凌寒好，毕竟均沾雨露春。"
    ]
  },
  {
    "id": "e647d10fe4ae74bcd78553fbca652331",
    "title": "题华节妇卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "偕老曾将百岁期，一朝凶变竟何为。",
      "微躯只合从夫死，大节宁堪使婢知。",
      "镜掩青鸾藏钿匣，缳垂白练系雕楣。",
      "于今同穴埋双柩，连理应生墓上枝。"
    ]
  },
  {
    "id": "e647d10fe4ae74bc83433bef0ff547d0",
    "title": "挽计生岳胤",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "若翁已失平生望，对客无言泪满袪。",
      "遗墨尚存新著稿，小斋空积旧藏书。",
      "楼成作记应难测，地下修文恐不虚。",
      "自古多才偏夭折，茫茫造物竟何如。"
    ]
  },
  {
    "id": "e647d10fe4ae74bcd2b9b701126035f5",
    "title": "和曾侍讲题新建秘阁韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "帝城东望势岧峣，阿阁新成逼九霄。",
      "玉署近临青琐闼，粉垣新映赤阑桥。",
      "夜窗灯火明莲炬，春暖笙歌识凤韶。",
      "谁似相如才独赡，赋成犹觉气飘飘。"
    ]
  },
  {
    "id": "e647d10fe4ae74bcd2b9b7013c6ab300",
    "title": "和曾侍讲题新建秘阁韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "新成秘阁耸岧峣，碧瓦朱甍映紫霄。",
      "翠柳夹栽香辇路，玉栏斜转御沟桥。",
      "丝纶绚烂文成锦，歌颂铿锵韵协韶。",
      "定有青藜来照夜，虹光高逐五云飘。"
    ]
  },
  {
    "id": "e647d10fe4ae74bcf04a8519616b5485",
    "title": "挽张真人",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "忆昔瑶京相见日，许同仙籍注清班。",
      "遽闻驭气游无极，不复焚香授大还。",
      "笙鹤逍遥三岛上，楼台缥缈九霄间。",
      "世人空自藏遗翰，邈矣高风不可攀。"
    ]
  },
  {
    "id": "e647d10fe4ae74bcbac1f2e2c0a0d94b",
    "title": "和祭酒胡先生题种菊韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "佳菊移从何处来，鬓丝相对共毰毸。",
      "闲情未得篱边种，老眼长看客里开。",
      "花吐清香飘满径，根培宿土砌成台。",
      "高风远慕陶彭泽，诗句应须著酒催。"
    ]
  },
  {
    "id": "e647d10fe4ae74bc49a957085ef23c60",
    "title": "又次闻雁韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "灯残孤馆独醒醒，断雁那堪此际听。",
      "老去情怀浑似水，年来踪迹尚如萍。",
      "一天霜月飞何处，千里关山想宁馨。",
      "料得豪家无此况，酣歌清夜对娉婷。"
    ]
  },
  {
    "id": "e647d10fe4ae74bc6ab03245fb963d23",
    "title": "送周编修复任还南京",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "十载词林来考绩，两京佳丽遍游观。",
      "纪行随处添新稿，拜命归时复旧官。",
      "雨过秣陵山色好，潮生杨子水容宽。",
      "悬知别后重回首，寒树江云路渺漫。"
    ]
  },
  {
    "id": "e647d10fe4ae74bc1584b87b29a55cda",
    "title": "送李教谕之无锡",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "送别都门酒满卮，吾乡今喜得贤师。",
      "中朝正值文风盛，后学应蒙化雨施。",
      "雁度江淮霜落早，马行齐鲁雪晴时。",
      "故人相见如相问，为说年来鬓已丝。"
    ]
  },
  {
    "id": "e647d10fe4ae74bc0d5a92dddd475e8b",
    "title": "北京八咏居庸叠翠",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "峰峦叠叠树冥冥，黛翠浮光向日横。",
      "高耸青霄临北极，遥连紫塞到东瀛。",
      "路通绝域来番使，天设重关壮帝京。",
      "四海车书今混一，好磨崖石颂皇明。"
    ]
  },
  {
    "id": "e647d10fe4ae74bc0d5a92dd2ab2b971",
    "title": "北京八咏居庸叠翠",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "树杪潺湲落翠微，分明一道玉虹垂。",
      "天潢低映广寒殿，地脉潜通太液池。",
      "遥望直从云尽处，近听浑似雨来时。",
      "煮茶不让中泠水，陆羽多应未及知。"
    ]
  },
  {
    "id": "e647d10fe4ae74bc0d5a92dde525d1ba",
    "title": "北京八咏居庸叠翠",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "蓬岛楼台金碧晖，春云郁郁更霏霏。",
      "曾为甘雨从龙去，又向朝阳逐凤飞。",
      "玉几炉烟同缥缈，彤垣花雾共依违。",
      "从来此地多佳气，五色文成绕禁闱。"
    ]
  },
  {
    "id": "e647d10fe4ae74bc0d5a92dd69373e50",
    "title": "北京八咏居庸叠翠",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "翠浪粼粼带碧烟，瑶台西畔玉楼前。",
      "九重地隔人间世，一片秋涵镜里天。",
      "星斗转时银汉近，芙蓉开处彩云连。",
      "此身已得随鹓鹭，共沐恩波祝万年。"
    ]
  },
  {
    "id": "e647d10fe4ae74bc0d5a92dd38b54fab",
    "title": "北京八咏居庸叠翠",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "雉堞微明散曙霞，重重烟树万人家。",
      "轮蹄杂遝香尘暗，楼阁空蒙酒旆斜。",
      "翠柳阴边栖宿雨，绛桃繁处绚晴霞。",
      "都人岁岁清明近，此地寻春竞物华。"
    ]
  },
  {
    "id": "e647d10fe4ae74bc0d5a92dd7d95e5d3",
    "title": "北京八咏居庸叠翠",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "雪满西山绕帝城，凭阑清晓看新晴。",
      "千章玉树临风倚，九叠银屏向日明。",
      "都市酒香春已近，御沟冰泮水初生。",
      "天应预报丰年瑞，万姓讴歌乐太平。"
    ]
  },
  {
    "id": "e647d10fe4ae74bc0d5a92dd6ad8bbd3",
    "title": "北京八咏居庸叠翠",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "扈跸重来趣晓装，鸡声残月树苍苍。",
      "数峰云影横空阔，一带波光入渺茫。",
      "人语暗喧孤戍犬，马蹄寒踏满桥霜。",
      "望中风景皆诗思，况复楼台是帝乡。"
    ]
  },
  {
    "id": "e647d10fe4ae74bc0d5a92dd1388e6f1",
    "title": "北京八咏居庸叠翠",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "黄金此地曾延士，极目平川夕照斜。",
      "水绕易城遗霸业，田连督亢属农家。",
      "苍茫暝色烟中树，缥缈晴光雨外霞。",
      "千古高台馀旧址，西风残柳集寒鸦。"
    ]
  },
  {
    "id": "e647d10fe4ae74bcdd9c90c7a66d14d7",
    "title": "仍翠楼为金溪赵公理赋",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "若翁仙去竟如何，手植琅玕已满坡。",
      "门口直开三径入，楼中应待七贤过。",
      "昼长苍雪飘帘幕，夜静清风响佩珂。",
      "最好年年雷雨后，阶庭添得锦䙀多。"
    ]
  },
  {
    "id": "e647d10fe4ae74bc4ca22f49710baf56",
    "title": "挽穆先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "闻说当年谒至尊，布袍藜杖入军门。",
      "六韬适遇风云会，二子皆承雨露恩。",
      "丘陇岂期身遽殁，功勋应与国长存。",
      "董公遮道真奇事，太史于今可并论。"
    ]
  },
  {
    "id": "e647d10fe4ae74bcbe3b3c915167f3f2",
    "title": "四友轩为陈考功赋",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "每爱大夫多晚节，复怜仙子占阳春。",
      "此君既共称三友，我辈何妨属四人。",
      "历尽岁寒盟已旧，生同风致意偏亲。",
      "几番诗酒高轩下，彼此忘形各任真。"
    ]
  },
  {
    "id": "e647d10fe4ae74bc3a3d7bce89103d25",
    "title": "送廖教谕再任松溪县庠",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "匆匆相送出都城，回首松溪两月程。",
      "行稿近添新著述，到官仍复旧师生。",
      "坛开红杏微风暖，池长青芹细雨晴。",
      "今岁秋闱攀桂客，多应讲下占魁名。"
    ]
  },
  {
    "id": "e647d10fe4ae74bc2126fd0970009c9c",
    "title": "元夕赐宴观灯应制",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "紫禁春回景物饶，千官陪宴赏元宵。",
      "楼台和影来三岛，灯月交辉彻九霄。",
      "锦队喧时呈角抵，翠华临处奏箫韶。",
      "太平气象年年好，万国讴歌仰圣朝。"
    ]
  },
  {
    "id": "e647d10fe4ae74bc2126fd0997a86995",
    "title": "元夕赐宴观灯应制",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "人间元夕喜天晴，况复繁华在帝京。",
      "凤辇遥临双阙迥，鳌山高耸万灯明。",
      "春风车马填都市，夜月笙歌满禁城。",
      "不是吾皇重时令，要同黎庶乐升平。"
    ]
  },
  {
    "id": "e647d10fe4ae74bc2126fd092a591563",
    "title": "元夕赐宴观灯应制",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "翠耸鳌山对阙开，万灯森列映楼台。",
      "初疑星宿薇垣聚，又见神仙阆苑来。",
      "火线走空飞夜电，香车填道动春雷。",
      "臣民共乐恩光里，愿献吾皇万寿杯。"
    ]
  },
  {
    "id": "e647d10fe4ae74bc2126fd09433a312d",
    "title": "元夕赐宴观灯应制",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "望近仙家十二城，君王元夜宴瑶京。",
      "月华且让灯毬起，春色先从火树生。",
      "平地蓬瀛开胜概，半天歌管奏新声。",
      "小臣愿献升平颂，万岁千秋仰圣明。"
    ]
  },
  {
    "id": "e647d10fe4ae74bc9ec710fd61957e51",
    "title": "游天王寺用修撰王时彦韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "古寺寻幽竟夕晖，败垣芳草路依微。",
      "鸟啼空院僧何在，树老闲庭鹤自归。",
      "静对方池移石坐，高临孤塔看云飞。",
      "平生自信心无著，不是衰年始息机。"
    ]
  },
  {
    "id": "e647d10fe4ae74bce6e95595aac8d01d",
    "title": "送友人",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "投老还乡鬓已丝，风流谁说异年时。",
      "数间书屋莺花绕，千里楼船婢妾随。",
      "宝剑每将灯下看，玉箫应向月中吹。",
      "人生此乐如君少，莫笑吴侬拂袖迟。"
    ]
  },
  {
    "id": "e647d10fe4ae74bcf92a44c3ce33abb8",
    "title": "逢武当道士李幽岩用王修撰韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "暂携笙鹤远朝天，尽道丹成骨已仙。",
      "岩搆往来驯虎豹，荷衣著破带云烟。",
      "岁周甲子何曾记，夜遇庚申便不眠。",
      "回首故山归兴好，啸歌风月浩无边。"
    ]
  },
  {
    "id": "e647d10fe4ae74bc6c448af08b0efc51",
    "title": "赠孙碧云还武当",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "才朝金阙便言还，自是高风动圣颜。",
      "身作地仙逢盛世，面承天语住名山。",
      "重重台殿空青上，六六峰峦紫翠间。",
      "料得尘缘无一点，此心应只伴云闲。"
    ]
  },
  {
    "id": "e647d10fe4ae74bc6778c5e061986745",
    "title": "哭林侍讲",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "早登科第占魁名，载笔曾同客两京。",
      "夜静玉堂邀看月，春深丹禁坐闻莺。",
      "才华未及施经济，交谊宁知隔死生。",
      "老我情怀怕伤感，不胜双泪为君倾。"
    ]
  },
  {
    "id": "e647d10fe4ae74bce27b67cd9f2abd0d",
    "title": "送张中书愿中扈从出塞",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "圣主巡边驭六师，君当扈跸共称宜。",
      "天威震动风云合，漠野归降雨露施。",
      "策马晓行随彩仗，濡毫夜直近彤墀。",
      "人生际遇真非偶，况复功名及盛时。"
    ]
  },
  {
    "id": "e647d10fe4ae74bce4099b4404e329e3",
    "title": "题何雅言古柿山房卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "山房栽柿久成林，手泽传芳直到今。",
      "根与芝兰同长养，叶连椿桂共萧森。",
      "霜明秋色垂朱实，雨过春云结翠阴。",
      "每见奇材常辈出，应知先德种来深。"
    ]
  },
  {
    "id": "e647d10fe4ae74bc14c9016cfcbf9edf",
    "title": "竹深处为刘孟功题",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "万竿森立草堂前，门巷迂回小径穿。",
      "席展翠阴留客醉，诗题玉节许僧镌。",
      "未秋已觉凉生袂，清夜那知月在天。",
      "老我情怀怕萧索，却疑风雨若为眠。"
    ]
  },
  {
    "id": "e647d10fe4ae74bcba71d940105d0b95",
    "title": "胡祭酒索写洪厓图依韵奉答辞之",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "才过中年又晚年，筋骸疲惫眼茫然。",
      "久将清事抛成懒，忽得佳章喜欲颠。",
      "珠浦光寒秋见月，玉田膏润暖生烟。",
      "便当十袭藏书箧，留与儿孙作世传。"
    ]
  },
  {
    "id": "e647d10fe4ae74bc1bfbeb94c007923b",
    "title": "茅屋为秋风所破有作",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "西风昨夜起狂颠，卷我茆斋屋顶穿。",
      "红日迸光来枕上，白云拖影到床前。",
      "破铛煮茗煎明月，古砚濡毫蘸碧天。",
      "一夜寒窗浑不寐，寸心直至斗牛边。"
    ]
  },
  {
    "id": "e647d10fe4ae74bc8d0afaf3ab188f38",
    "title": "过淮安送周文威归吴",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "我昔送君君挈家，君今回棹我天涯。",
      "萍踪又向几时会，蒲质共惊双鬓华。",
      "淮海雨晴潮涌日，边城春暮雪漫沙。",
      "江南最是关情处，茅屋暖风开杏花。"
    ]
  },
  {
    "id": "e647d10fe4ae74bcb588efc0fc059ada",
    "title": "题赤壁图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "当年坡老谪黄州，与客曾从此地游。",
      "箫舞潜蛟幽壑底，船迎孤鹤断矶头。",
      "半篷月色冰轮晓，万顷波光玉宇秋。",
      "三国英雄谁复在，一樽还为酹江流。"
    ]
  },
  {
    "id": "e647d10fe4ae74bca9d0a869c0087277",
    "title": "潼川驿宰潘君复任持卷求诗",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "三年传舍官如旧，来往追随不厌频。",
      "扫径惯迎天上客，折梅长寄陇头人。",
      "驿楼树暗淮烟晓，官棹花明楚水春。",
      "待我南归重经过，索茶呼酒莫相嗔。"
    ]
  },
  {
    "id": "e647d10fe4ae74bc03653a649f0a6b82",
    "title": "登盱眙",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "县郭高临紫翠间，泊舟乘兴一跻攀。",
      "荆扬南望无多路，淮楚西来第一山。",
      "僧舍径幽松影合，水祠碑在藓痕斑。",
      "登临不用悲今古，渡口寒潮日往还。"
    ]
  },
  {
    "id": "e647d10fe4ae74bc277e98d1845aa4a0",
    "title": "月篷轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "轩居窄窄小于舟，窗户虚明瞰碧流。",
      "月色正圆思载酒，波光难定懒垂钩。",
      "不忧平地风波起，最喜近人星汉浮。",
      "无限沧洲烟水趣，谪仙何必跨鲸游。"
    ]
  },
  {
    "id": "e647d10fe4ae74bca878a6727d9bc1ce",
    "title": "客中元夕对月",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "异乡何处看灯好，片月多情对客悬。",
      "遥忆故人千里共，又看新岁一番圆。",
      "愁中灯火逢今夕，醉里笙歌记往年。",
      "踪迹漂流难定止，举杯端欲问青天。"
    ]
  },
  {
    "id": "e647d10fe4ae74bcdda1f9c941a94f71",
    "title": "出塞述怀",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "欲扣天关杳不通，身投荒服远从戎。",
      "王孙谁复哀韩信，行伍何繇拔吕蒙。",
      "风折布棱边地冷，月明笳吹塞楼空。",
      "丹心去去终期报，卑下那能得战功。"
    ]
  },
  {
    "id": "e647d10fe4ae74bc6b726dacb8105302",
    "title": "从役",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "鹤骨昂藏七尺身，年来趋逐困红尘。",
      "顺时语笑皆非我，在已形骸转属人。",
      "贫窭每遭同辈侮，迂疏常畏宰官嗔。",
      "独能枕上番番梦，尚与沧波白鸟亲。"
    ]
  },
  {
    "id": "e647d10fe4ae74bcd765c9fd090d1c0e",
    "title": "塞上五月见蝶感怀",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "五月塞边才见蝶，令人忽动故园情。",
      "牡丹亭馆微风暖，芳草池塘细雨晴。",
      "花底扑来歌扇小，酒边飞逐舞裙轻。",
      "蘧蘧肯作江南梦，沙漠应知负此生。"
    ]
  },
  {
    "id": "e647d10fe4ae74bc504cfa35355543ec",
    "title": "九日诸友宴集分韵得将字",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "塞北秋高思转伤，孤城风雨又重阳。",
      "杯盘强欲酬佳节，踪迹还惊老异乡。",
      "白发几人存故旧，黄花何处觅清香。",
      "烽尘那忍登高望，南国音书绝寄将。"
    ]
  },
  {
    "id": "e647d10fe4ae74bc71901d8b1d2b04c5",
    "title": "写家山图赠松江陆宗善",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "千里家山阻道途，昔曾游处漫成图。",
      "青山断处非三泖，白鸟飞边是五湖。",
      "杨柳陂塘茆屋小，杏花村落酒旗孤。",
      "殷勤寄与同来客，此景江南仿佛无。"
    ]
  },
  {
    "id": "e647d10fe4ae74bc88ea5632df78d15d",
    "title": "送曹勉省父后南归",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "故乡南望路漫漫，回首严亲泪眼看。",
      "未别只言归思切，临行犹觉去情难。",
      "关门月落鸡声晓，塞草霜枯雁影寒。",
      "知汝到家眠未稳，又思行李促征鞍。"
    ]
  },
  {
    "id": "e647d10fe4ae74bcf51d77c625809575",
    "title": "初归",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "征衣漠漠带风沙，暂得归来重可嗟。",
      "在客每忧难作客，到家谁信却无家。",
      "解装羞贳邻翁酒，借榻多分野衲茶。",
      "堪笑此身沦落久，梦中犹自谪天涯。"
    ]
  },
  {
    "id": "e647d10fe4ae74bc7b97d62c3616111e",
    "title": "送子南归二首",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "离情于汝倍多愁，相顾无言只泪流。",
      "旧业未知还可葺，边城犹恐不宜留。",
      "冻云衰草横沙碛，落月悲笳起戍楼。",
      "叹我归期难预卜，好将诗礼袭箕裘。"
    ]
  },
  {
    "id": "e647d10fe4ae74bc7b97d62cfe708085",
    "title": "送子南归二首",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "情亲不觉泪纷纷，顿足牵衣未忍分。",
      "后累定知殃及汝，中年谁料苦从军。",
      "一身弓剑屯青海，千里关河望白云。",
      "汝母早亡遗幼弟，古来同气汝曾闻。"
    ]
  },
  {
    "id": "e647d10fe4ae74bcb94d17c8298113f4",
    "title": "宿雨源上人山房写怀",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "西风林下鬓萧然，转眼中年近晚年。",
      "踪迹自怜飘泊里，情怀偏爱寂寥边。",
      "秋灯茗碗同僧话，夜月藜林对鹤眠。",
      "自喜拙谋从事简，岂应高尚绝尘缘。"
    ]
  },
  {
    "id": "e647d10fe4ae74bc517513c7225df033",
    "title": "次韵咏独鹤",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "昂昂绝俗谁为侣，不是高僧即隐君。",
      "远水独归怜片影，空林清唳忆同群。",
      "梦随坡老舟中月，舞罢支郎榻外云。",
      "惆怅我来难近狎，飘然犹似避尘纷。"
    ]
  },
  {
    "id": "e647d10fe4ae74bc0433aef9eb1931b1",
    "title": "酬承天寺幻师病中见寄",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "语话相投意便亲，底须交久往来频。",
      "半生未得吾忘我，一默方知妙入神。",
      "大患有身身是患，至真无迹迹非真。",
      "是非形迹俱忘却，可拟当年问病人。"
    ]
  },
  {
    "id": "e647d10fe4ae74bc85e65b928bf0be23",
    "title": "白云深处为陈孟端题",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "高隐白云深复深，阶除晴昼亦生阴。",
      "山藏暝色迷归鹤，窗卷朝岚恐润琴。",
      "忽尔去留那有迹，飘然舒卷绝无心。",
      "道人只自闲怡悦，俗客要来难便寻。"
    ]
  },
  {
    "id": "e647d10fe4ae74bce1d395af64977722",
    "title": "题远碧楼",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "爱尔楼居高百尺，每来凭槛极天涯。",
      "望穷绝岭一痕断，坐对遥空四面垂。",
      "树杪平湖春雨后，烟深芳草夕阳时。",
      "才疏未敢追王粲，兴入苍茫独咏诗。"
    ]
  },
  {
    "id": "e647d10fe4ae74bc5f042eec24c387ce",
    "title": "重过虎丘马天雨上人写画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "世味年来冷似冰，名山犹喜得重登。",
      "百年心事谁知己，半日闲情独访僧。",
      "木叶下时风淅沥，莓苔扫处石崚嶒。",
      "写成一片秋林意，应对清吟雨夜灯。"
    ]
  },
  {
    "id": "e647d10fe4ae74bcf3fedb1526fbb382",
    "title": "送范宗辉归四明省亲",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "对酒长歌游子吟，酒阑歌罢泪盈襟。",
      "百年不是逢知己，寸草何繇得遂心。",
      "乌鸟聚时吴树晚，白云飞处越山阴。",
      "到家拜舞怡亲日，应说侯门待士深。"
    ]
  },
  {
    "id": "e647d10fe4ae74bc74d282c8c6a7e692",
    "title": "黄广文席上咏白瓷杯",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "愁把相逢一笑开，广文今夕试新杯。",
      "浅深自是甄陶出，制作应从模范来。",
      "清夜举时宜问月，初春携处好寻梅。",
      "摩挲醉眼灯前看，玉质娟娟绝点埃。"
    ]
  },
  {
    "id": "e647d10fe4ae74bc691d795750faab9c",
    "title": "耳聩自嘲",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "自喜从今不畏雷，是非无较转痴呆。",
      "心情要与分明解，指掌须教点画来。",
      "每事应酬将意测，卒时呼唤肯头回。",
      "偶逢生客初相访，未及交谈便指腮。"
    ]
  },
  {
    "id": "e647d10fe4ae74bc4c05c103fe5d2633",
    "title": "谢吕先生惠幅巾",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "乌纱寄惠承高谊，两带翩翩一幅全。",
      "制度想从周礼出，风流得自晋人传。",
      "寒炉坐守偏相称，晓镜看来亦自妍。",
      "昨夜寻梅到山寺，僧言疑是老逋仙。"
    ]
  },
  {
    "id": "e647d10fe4ae74bc0559cac8bf5525af",
    "title": "为夏以廉写松于扇",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "宠拜秦封未足夸，昂霄耸壑势槎牙。",
      "扫烟曾见烧成墨，酿酒常思剩采花。",
      "夜静风声惊鸟雀，月明林影写龙蛇。",
      "携归好为而翁寿，岁晚相看色转嘉。"
    ]
  },
  {
    "id": "e647d10fe4ae74bc3d5895cdeaede0d0",
    "title": "题萧仲和戍成都思亲卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "剑阁峥嵘列翠岑，东吴一望一沾襟。",
      "不惟客久怀乡切，复恐亲尤念子深。",
      "甘旨百年乌鸟志，关河千里白云心。",
      "知君近得荣归好，爱日惟忧暮景侵。"
    ]
  },
  {
    "id": "e647d10fe4ae74bc7bdaa6e7c46d0b8f",
    "title": "寄樗林华先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "先生眼里虽无子，怀抱老年能自开。",
      "令女素称闺阁秀，外甥尤具孝廉材。",
      "一筇吟影梅边月，两屐行踪竹下苔。",
      "别久令人想高致，雪中应拟泛舟来。"
    ]
  },
  {
    "id": "e647d10fe4ae74bcbf54c4f336f9437e",
    "title": "为夏雪洲舟中屏上写竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "一剪轻云落小舟，漫将书法效湖州。",
      "清游便欲邀坡老，雅好还宜载子猷。",
      "篷底影横湘浦月，灯前声带海门秋。",
      "兴来欲作长竿去，钓却连鳌访十洲。"
    ]
  },
  {
    "id": "e647d10fe4ae74bca10d8e7d08ba6864",
    "title": "赠徐君邦孝",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "难后不知何处在，客中相见鬓丝新。",
      "此身已老谁知己，旧业如今尽属邻。",
      "归梦几回胶岭月，借耕十亩练塘春。",
      "人生万事应难料，未信长年孺子贫。"
    ]
  },
  {
    "id": "e647d10fe4ae74bcb5cc1da676d819a7",
    "title": "用韩先生看梅韵述怀",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "嗅梅林下看新晴，顿觉萧然俗虑清。",
      "事往语人犹在梦，才疏于世若忘情。",
      "雨添江水春无迹，雪堕松梢夜有声。",
      "自古人生须适意，是非身后托谁明。"
    ]
  },
  {
    "id": "e647d10fe4ae74bca43cf6538bea46fb",
    "title": "适闲翁以松蕈风销见饷以诗戏呈",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "寄来佳品见高情，露菌风销始识名。",
      "翠釜煮时云朵朵，玉纤传处雪盈盈。",
      "香甘绝胜牛酥饼，嫩滑偏宜豆乳羹。",
      "却爱老饕难便饱，吟肠依旧作雷鸣。"
    ]
  },
  {
    "id": "e647d10fe4ae74bc51b1d6c5fa87c4b3",
    "title": "钓诗钩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "好句如璜得者难，江天佳趣浩漫漫。",
      "长吟对酒初投饵，小立支筇胜把竿。",
      "兴逐白鸥挥彩笔，思牵华藻出层澜。",
      "只今湖海多风雅，不独名高七里滩。"
    ]
  },
  {
    "id": "e647d10fe4ae74bc0029e7cdf6af423b",
    "title": "煅诗炉",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "物情为炭趣为铜，始信经营意匠工。",
      "光焰腾冲天上下，词锋淬就剑雌雄。",
      "推敲句法从精鍊，陶冶心云入混融。",
      "雅颂百篇存古制，定将橐籥鼓淳风。"
    ]
  },
  {
    "id": "e647d10fe4ae74bcd010975db96c763b",
    "title": "贮诗囊",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "吴奴背上日随行，小李当时早得名。",
      "檃括寻常风月趣，包容今古咏歌情。",
      "珍珠粲粲光华满，文锦辉辉彩色明。",
      "累牍联篇藏已久，未逢删采向谁倾。"
    ]
  },
  {
    "id": "e647d10fe4ae74bca1cb80ecfc5c5f5c",
    "title": "送谢长司归山西守制",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "左迁花县居莲幕，故道经行尚避骢。",
      "正待瓜期登上考，遽闻椿寿告初终。",
      "松楸望远愁云外，山水程多泪眼中。",
      "更好节哀思为国，莫徒伤毁恸苍穹。"
    ]
  },
  {
    "id": "e647d10fe4ae74bc501e202a354cd8f5",
    "title": "赵县丞以事系法司乃弟自台州来赴难及狱平始告归省以诗送之",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "急难每闻人共勉，况君骨肉最情深。",
      "不惟友爱弟兄义，正欲怡愉父母心。",
      "花底醉歌忘旅况，灯前欢叙话乡音。",
      "到家具庆尤堪美，椿桂满堂生昼阴。"
    ]
  },
  {
    "id": "e647d10fe4ae74bcb919962d3f26547f",
    "title": "送郑御史致仕归义门",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "壮年从宦老京华，历仕先朝岁月赊。",
      "自入宪台频揽辔，近承优诏许还家。",
      "金颁内帑衣裁锦，宴锡南宫帽压花。",
      "如此恩荣光阀阅，向人称说信非夸。"
    ]
  },
  {
    "id": "e647d10fe4ae74bc2021e04cf1a1093f",
    "title": "和曾侍讲对雪韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "朔风吹雪送残冬，坐拥貂裘不厌重。",
      "大地银铺千万顷，遥天玉削两三峰。",
      "晴光掩映都城柳，晓雪苍茫禁苑钟。",
      "诗思逼人吟不就，漫将浊酒助衰容。"
    ]
  },
  {
    "id": "e647d10fe4ae74bc0b56d7c78d75aced",
    "title": "对雪再用韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "一天风雪又深冬，添得诗人兴趣重。",
      "压树只疑花扑地，看山无复翠为峰。",
      "管弦沸沸青楼酒，台殿盈盈古寺钟。",
      "忽听阳春歌绝调，令人不和若为容。"
    ]
  },
  {
    "id": "e647d10fe4ae74bcddb4b7f96d47fc29",
    "title": "送实即中之杭州都纲",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "自是人天说法师，新承恩命授官资。",
      "春乘短棹还山去，晓著方袍向阙辞。",
      "楚甸苍茫残雪尽，海天空阔片云迟。",
      "诸僧迎候知应久，共看松房偃旧枝。"
    ]
  },
  {
    "id": "e647d10fe4ae74bcc5915ab8dbedecb7",
    "title": "哭内弟赵叔平",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "我昔新婚子弱龄，而翁从戍适当行。",
      "别离去国不足念，生死托孤深注情。",
      "万事转看皆往梦，寸心犹恐负前盟。",
      "别来十载不一见，老泪宁知为尔倾。"
    ]
  },
  {
    "id": "e647d10fe4ae74bceb597f046c817f27",
    "title": "送胡直秀才下第归南京胄监生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "白发科场未得名，乡闾先达半诸生。",
      "典文深有披沙恨，失路能无抱玉情。",
      "夜雨灯窗归上舍，春风花柳别都城。",
      "只今且让诸年少，他日鳌头属老成。"
    ]
  },
  {
    "id": "e647d10fe4ae74bcf29eaf4d8f131c8e",
    "title": "题凝碧书房为江阴徐孟熙赋",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "爱尔高斋傍柳陂，绿阴长满读书帷。",
      "晚凉灯火秋声早，昼静轩窗日影迟。",
      "略洗竹林通鹤径，远分潮水入鱼池。",
      "何当借地相邻住，白首同为岁晚期。"
    ]
  },
  {
    "id": "e647d10fe4ae74bcbd60c4288a2b247d",
    "title": "瑞应狮子诗",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "西戎狮子进神京，粲粲金毛映日明。",
      "幸际盛时亲睹此，绝胜前史但闻名。",
      "万方顿使群妖息，一吼能令百兽惊。",
      "不是吾皇珍远物，远人深意慕朝廷。"
    ]
  },
  {
    "id": "e647d10fe4ae74bc6c027d74466ced5b",
    "title": "麒麟诗",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "华夏同春海宇清，麒麟先后进瑶京。",
      "信知和气多祥瑞，喜见遐方仰圣明。",
      "声协箫韶金殿奏，步循规矩玉阶行。",
      "四灵称首昭仁瑞，万岁千秋享太平。"
    ]
  },
  {
    "id": "e647d10fe4ae74bc55a347db6f546b48",
    "title": "挽胡母吴宜人",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "身膺五福介期颐，出自名门众所知。",
      "井臼相夫成显宦，诗书教子达明时。",
      "恩荣已拜宜人诰，懿行当为女士师。",
      "妇道母仪俱不泯，文光辉赫墓前碑。"
    ]
  },
  {
    "id": "e647d10fe4ae74bc388f0f0a53cb5114",
    "title": "题医训张良用全安堂卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "医名犹得动侯王，为写全安墨有光。",
      "种德岂惟烧药劵，传家都是活人方。",
      "阶庭雨后添生意，箧笼风前散异香。",
      "共喜拜官沾宠渥，圣心端欲万民康。"
    ]
  },
  {
    "id": "e647d10fe4ae74bc9f06f951700b74fa",
    "title": "送陈吏部再赴交趾安抚",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "炎荒万里喜班师，又奉纶音向阙辞。",
      "蛮地既平为郡县，圣心尤欲抚创痍。",
      "山川瘴尽风霆肃，雨露恩深草木滋。",
      "遥想旌旄重到日，姓名先慰远人思。"
    ]
  },
  {
    "id": "e647d10fe4ae74bccdd2161db9988ec1",
    "title": "送周经历之广东神电卫",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "落落襟怀自不羁，客边相见即相知。",
      "几番官舍同谈笑，千里云帆远别离。",
      "拜命正当初夏日，到官应值早秋时。",
      "年来戎幕应无事，对酒投壶日咏诗。"
    ]
  },
  {
    "id": "e647d10fe4ae74bc164cc44127b7cd58",
    "title": "赠别经馆诸僧",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "诏集高僧馆石渠，得陪清论半年馀。",
      "太官饭设天厨供，法藏文编贝叶书。",
      "柳外香来知仗近，花阴日转退朝初。",
      "告成又复东西别，目送飞云渺碧虚。"
    ]
  },
  {
    "id": "e647d10fe4ae74bc48f69094da2fd248",
    "title": "题风雨竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "杨柳情怀得似渠，望秋先已影萧疏。",
      "狂风怪雨从教横，直节贞心只自如。",
      "昔遇轩辕调六吕，曾同毛颖作中书。",
      "年来虽是无知己，志抱冰霜自有馀。"
    ]
  },
  {
    "id": "e647d10fe4ae74bc31d0507b7ae52055",
    "title": "送陶给事德温福建阅武",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "驲骑南征向七闽，海霞红映锦袍新。",
      "威行甲胄严边备，节秉旌旄识近臣。",
      "花柳城池烟外晓，桑麻村落雨中春。",
      "圣心务在安黎庶，使者应知慰远人。"
    ]
  },
  {
    "id": "e647d10fe4ae74bc3c48b34f79e593c5",
    "title": "写竹题赠举人柯启晖归南京卒业",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "腊尽都城奈别离，岁寒人赠岁寒枝。",
      "恩承雨露应非偶，影拂云霄自有时。",
      "耐久情怀交后见，出尘标格静中宜。",
      "珊然鸣佩天风响，它日相期在凤池。"
    ]
  },
  {
    "id": "e647d10fe4ae74bc36b68894020f9175",
    "title": "送陶给事之福建佥事",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "绣衣荣作外台臣，送别都门远入闽。",
      "天上才承持斧诏，道傍随有避骢人。",
      "公庭草绿榕阴午，驿路花香荔子春。",
      "况是皇华旧游地，困穷应达枉应伸。"
    ]
  },
  {
    "id": "e647d10fe4ae74bc5ce207bb6d4df457",
    "title": "为项御史题张真人所画乌台春晓图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "柏府沈沈春漏长，封章书罢动晨光。",
      "吏听乌鸟知朝候，人避青骢在道傍。",
      "花外烟开金殿迥，柳边风暖绣衣香。",
      "宦情喜托仙家笔，虎踞龙蟠识帝乡。"
    ]
  },
  {
    "id": "e647d10fe4ae74bcd40e324b95c13264",
    "title": "送上海道会沈练师",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "一簪华发羽衣宽，世外仙翁亦拜官。",
      "方朔自应从吏隐，旌阳唯欲济民安。",
      "剑横星斗龙光见，佩响天风鹤背寒。",
      "回首丹房沧海上，弱流东去路弥漫。"
    ]
  },
  {
    "id": "e647d10fe4ae74bc333e28161246e130",
    "title": "送吴中书南京复职",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "送别都门臈已残，朔风吹雪思漫漫。",
      "计程中路逢新岁，拜命南京复旧官。",
      "潮落秦淮江月小，帆开扬子海天宽。",
      "凤池诸老应无恙，千里凭君一问安。"
    ]
  },
  {
    "id": "e647d10fe4ae74bcb0340ec9f4afeba7",
    "title": "送殷叙宾",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "闻说黄岩近赤城，怜君作宰送君行。",
      "檄先到县吏民喜，道便过家闾里荣。",
      "晓日花明山郭静，秋来禾熟海畬平。",
      "郎官百里应星象，好察居民疾苦情。"
    ]
  },
  {
    "id": "e647d10fe4ae74bcce9249dd7380d28a",
    "title": "送金先生归金华",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "令子秘书居禁闼，尊冠尤恋故山薇。",
      "远违未免长相忆，才到那知又欲归。",
      "白酒香时禾黍熟，黄花开后蟹螯肥。",
      "扁舟此去真堪羡，风便莫教音信稀。"
    ]
  },
  {
    "id": "e647d10fe4ae74bcc3d1a50c892cb8a1",
    "title": "寄题清目楼",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "双眸久厌黄尘眯，遥想斯楼便豁然。",
      "叠嶂四围横槛外，飞泉一道落帘前。",
      "人来晚棹归村市，鹤带晴云度海天。",
      "闻说主翁能绘事，好传风景客窗悬。"
    ]
  },
  {
    "id": "e647d10fe4ae74bc6ca449026f9cfe91",
    "title": "送永嘉夏子成服阕还任绛州别驾",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "别驾喜除前任处，依然城郭马头看。",
      "山川重对如归客，父老遥迎识旧官。",
      "路入晋疆秋气早，河经淮甸水容宽。",
      "绛人南守甘棠在，此去讴歌士庶传。"
    ]
  },
  {
    "id": "e647d10fe4ae74bce7bb3390958504ae",
    "title": "送常士昌之雁门",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "匆匆又复上征鞍，何日重来叙旧欢。",
      "去速未能陪奉久，交深唯觉别离难。",
      "春回上国莺花早，岁暮边城雨雪寒。",
      "两地相思俱是客，好将书札寄平安。"
    ]
  },
  {
    "id": "e647d10fe4ae74bc58d3db3ba191820e",
    "title": "送僧归吴兴用杨进士韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "暂将踪迹寓京畿，海鹤江云处处飞。",
      "老托孤藤随作伴，贫收碎帛破成衣。",
      "吟边灯影同清夜，别后钟声隔翠微。",
      "愧我浮名苦相伴，何缘参谒叩禅扉。"
    ]
  },
  {
    "id": "e647d10fe4ae74bc086b7f62f85b8b3e",
    "title": "元夜玉堂斋宿分韵得星字",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "元夕正当斋宿夜，玉堂春漏隔花听。",
      "英才会合那能寐，好句赓酬不暂停。",
      "万井笙歌同皓月，九逵灯火乱繁星。",
      "明朝圣主严郊祀，伫见嘉徵集四灵。"
    ]
  },
  {
    "id": "e647d10fe4ae74bc45d1e7ccf142d6e3",
    "title": "送许可久归钱塘",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "桑梓旧居存浙水，庭闱新构住京华。",
      "百年寄寓谁非客，两地往还俱是家。",
      "回首白云离思杳，随人芳草去程赊。",
      "料应不久重来此，分手暂时休叹嗟。"
    ]
  },
  {
    "id": "e647d10fe4ae74bcd2d6386427401e0f",
    "title": "用韵赋荷花灯",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "翠芰红渠照眼新，装成灯火斗芳春。",
      "中庭月色涵秋水，陆地花明隔暗尘。",
      "归院曾随金马客，闻歌疑是若耶人。",
      "可容一叶乘舟去，露发何妨醉脱巾。"
    ]
  },
  {
    "id": "e647d10fe4ae74bca6e072b53457a296",
    "title": "述怀",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "到京谁信寡交亲，每每欢和却变嗔。",
      "俯仰顺人那尽意，浮尘随处漫容身。",
      "樽前强作忘情醉，镜里俄看老鬓新。",
      "昨夜梦归江上路，临风高振客衣尘。"
    ]
  },
  {
    "id": "e647d10fe4ae74bc3bb260fbbd861d00",
    "title": "和陈仲明游茅山诗",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "希夷生爱觅仙踪，采药华阳洞口风。",
      "幽径草香曾宿麝，古潭云暖旧藏龙。",
      "丹成宝鼎铅花碧，箓秘琅函印篆红。",
      "归到人间施妙术，每令昏瞀豁双瞳。"
    ]
  },
  {
    "id": "e647d10fe4ae74bcdab121be166532c6",
    "title": "送僧瑀楚南住灵岩寺分题得披云台",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "古寺香台客到稀，闲云无伴待师归。",
      "霏霏偏解护禅榻，片片宁堪补衲衣。",
      "舒卷任缘那有碍，去留无著总忘机。",
      "讲时应有神龙听，化作遥天法雨飞。"
    ]
  },
  {
    "id": "e647d10fe4ae74bc00a026acc656aa23",
    "title": "奉和少师端午日赐宴诗韵时同纂修群书于文渊阁下",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "位列台阶五福昌，怜才多见进贤良。",
      "诏编简册兴文教，宴锡蒲觞被宠光。",
      "雅量容人皆感德，新诗对客即成章。",
      "鮿生展拜嗟何晚，四海声名久播芳。"
    ]
  },
  {
    "id": "e647d10fe4ae74bc00a026ac7536e42b",
    "title": "奉和少师端午日赐宴诗韵时同纂修群书于文渊阁下",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "功勋尤喜晚年成，出语常令四座惊。",
      "重望固应居国老，谦光犹复礼儒生。",
      "彤庭宴罢看仪凤，黄阁诗成听禁莺。",
      "况是太平无事日，纂修群籍赞文明。"
    ]
  },
  {
    "id": "e647d10fe4ae74bc77ec227a999fe001",
    "title": "分题得彭蠡湖送施员外之南康太守",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "天开一鉴列云屏，相去南康里许程。",
      "夜静滩声喧郡郭，日长波影动檐楹。",
      "联翩雁阵惊秋早，远近渔歌起月明。",
      "帘卷黄堂吟对处，君心应许共澄清。"
    ]
  },
  {
    "id": "e647d10fe4ae74bc82eb26a2cdbaf4a7",
    "title": "闲吟",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "原来非有亦非无，万化流行共一途。",
      "先要胸中存见识，还须事上著工夫。",
      "阳回大地和风满，影落千江片月孤。",
      "得此见成消息了，芳菲随处可提壶。"
    ]
  },
  {
    "id": "e647d10fe4ae74bcc74f1281d4a456c3",
    "title": "寄示大儿默",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "年来老境早相寻，眼雾昏昏鬓雪侵。",
      "仕进谋身浑断念，思归于汝最关心。",
      "生涯休厌田园薄，乐事无如道义深。",
      "安不忘危古今戒，寻常行处索沉吟。"
    ]
  },
  {
    "id": "e647d10fe4ae74bccdcf94d259e2a7d0",
    "title": "翰林夜宴分韵得隅字",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "簪缨列坐总文儒，绿蚁浮香泻玉壶。",
      "炉袅兰薰横鹊尾，帘垂灯影见虾须。",
      "赓酬但觉诗情好，笑语浑忘礼法拘。",
      "醉里不知春漏促，梅花残月转城隅。"
    ]
  },
  {
    "id": "e647d10fe4ae74bc4058de8288244c17",
    "title": "梅花灯",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "绿萼含芳剪缀成，小窗寒照一枝横。",
      "韶光满座春先到，疏影当檐月共明。",
      "结处任教吹玉笛，看时难把插陶罂。",
      "夜深吟赏浑忘倦，纸帐高眠梦亦清。"
    ]
  },
  {
    "id": "e647d10fe4ae74bc491b03e484696747",
    "title": "送刘秀才日升归江西挈家",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "通籍金闺步玉堂，喜同三载近清光。",
      "每惊得句近陶谢，复见挥毫逼晋唐。",
      "公宴屡分光禄酒，客庖长饫大官羊。",
      "到官好慰妻孥意，早谢家山入帝乡。"
    ]
  },
  {
    "id": "e647d10fe4ae74bcd95ef40c6b2e2646",
    "title": "咏独鹤",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "仙骨昂藏难偶俗，肯随鸡鹜共纷纭。",
      "云霄路杳非无侣，泉石情高自不群。",
      "月下一声来静夜，池边孤影立斜曛。",
      "有时还向空庭舞，满地书成铁爪文。"
    ]
  },
  {
    "id": "e647d10fe4ae74bc5caccb90bcacf3bb",
    "title": "楮巢为王可贞先生赋",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "林下萧然人似鹤，剡藤蒙密作幽栖。",
      "高眠可当梅花帐，深掩难容燕子泥。",
      "窗牖透明云影薄，屋梁生白月痕低。",
      "新诗不用裁成卷，客到时教就壁题。"
    ]
  },
  {
    "id": "e647d10fe4ae74bc291f3a37b420c21b",
    "title": "送金元祺之常州教授",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "闻君典教吾邦去，喜意浑忘送别情。",
      "当见文风兴一郡，定将经术饱诸生。",
      "杏坛琴静移花影，芹泮吟馀对月明。",
      "况有黄堂贤太守，公馀应觅郑康成。"
    ]
  },
  {
    "id": "e647d10fe4ae74bc3773553d8e194648",
    "title": "送玉林师赴会还闽中",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "道风高迈素知名，诏率同袍上玉京。",
      "梵教宣扬超古昔，圣恩弘济及幽明。",
      "祥云尽集瑶花舞，甘露朝凝宝树荣。",
      "法会已周辞凤阙，浮杯南去海波平。"
    ]
  },
  {
    "id": "e647d10fe4ae74bc8a40e9e991853064",
    "title": "挽彭秀才叙古",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "一疾如何便永违，都门秋色惨斜晖。",
      "乡人惊报哀音去，老父来收旅榇归。",
      "别梦尚能联几砚，返魂应解访庭帏。",
      "至今馆下多残翰，每见征人泪满衣。"
    ]
  },
  {
    "id": "e647d10fe4ae74bcf38c46f1aff4a759",
    "title": "寿王吉士双亲",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "阶下芝兰彩服鲜，堂前旬中重开筵。",
      "尊翁寿旦中秋后，阿母生朝九月前。",
      "椿树倚云凉气好，萱花迎日晓光妍。",
      "贤郎近住瀛洲上，眷属应知总是仙。"
    ]
  },
  {
    "id": "e647d10fe4ae74bc5fb4563773f5a3ef",
    "title": "分翠轩为弘道赋",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "邻舍屋头多种竹，知君庭下不须移。",
      "月斜送影来虚牖，雨后行鞭过短篱。",
      "一榻清风难独赏，两家幽致共相宜。",
      "余今亦有王猷癖，直造宁论主者谁。"
    ]
  },
  {
    "id": "e647d10fe4ae74bc28820725b0c1f022",
    "title": "新居",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "近搆行窝殊可爱，短篱蓬屋小窗纱。",
      "休言暂住非真宅，偶得安居即是家。",
      "雨过近移官寺竹，春来唯欠故园花。",
      "落成不待宾朋贺，新水铜瓶自煮茶。"
    ]
  },
  {
    "id": "e647d10fe4ae74bceba44798d40bc3b6",
    "title": "送王知州复任",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "政绩喜闻居上考，宦情添得鬓毛斑。",
      "一樽又向江头别，五马重看海外还。",
      "瘴雾未收天欲雨，飓风初起浪如山。",
      "休言南徼王畿远，文教于今被百蛮。"
    ]
  },
  {
    "id": "e647d10fe4ae74bcf840724f9276a8a4",
    "title": "送卓逸民归浙东迎养",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "每愧空林反哺鸦，庭闱迢递日西斜。",
      "暂归乡里翻如客，久住京华即是家。",
      "珍味可尝光禄馔，忘忧还种北堂花。",
      "安舆催上休迟滞，书法须君考谬差。"
    ]
  },
  {
    "id": "e647d10fe4ae74bccd062f64c2282ee0",
    "title": "和韵赠徐子铭",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "忘形不觉往来频，况复情怀久更真。",
      "稍与迟留常抵暮，纵无酣饮自生春。",
      "楼前夜色千门月，帘外风光九陌尘。",
      "满眼长安名利客，如君萧洒是何人。"
    ]
  },
  {
    "id": "e647d10fe4ae74bcaa18612070d24592",
    "title": "雨夜宿实上人山房因题于竹石图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "竹窗清夜听风雨，蒲座同僧对一灯。",
      "自笑身形癯似鹤，谁知心事冷如冰。",
      "茅庵近漏牵萝补，茶鼎将枯汲涧增。",
      "明日天晴过湖去，云山烟树绕平陵。"
    ]
  },
  {
    "id": "e647d10fe4ae74bc2c2baf1a6510fd59",
    "title": "楮窝",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "玉堂词客行窝好，绕榻浑将茧纸糊。",
      "皓彩透明真月窟，红尘悬隔拟冰壶。",
      "最宜就壁题篇什，不必围屏写画图。",
      "宾退随教掩窗户，春时唯恐燕泥污。"
    ]
  },
  {
    "id": "e647d10fe4ae74bce7882907068436cd",
    "title": "挽杨谕德尊翁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "世难一生多索莫，唯将古道乐丘园。",
      "家庭不独称纯孝，盗贼犹能感片言。",
      "三径草荒飞梦蝶，孤坟松老惨啼猿。",
      "只今有子逢昭代，光显应知慰九原。"
    ]
  },
  {
    "id": "e647d10fe4ae74bc4d20a76c0814bcd5",
    "title": "梁不移先生以诗示其子修撰用次其韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "渺渺白云天一隅，贤郎瞻望久离居。",
      "宦游虽念道途远，亲老肯教音问疏。",
      "椿桂同芳多雨露，芝兰交映绕阶除。",
      "缄题新句来京国，应向晴窗手自书。"
    ]
  },
  {
    "id": "e647d10fe4ae74bc4d20a76c95f54df6",
    "title": "梁不移先生以诗示其子修撰用次其韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "居处高闲体自安，襟怀谁得似君宽。",
      "邻家酒熟邀春社，钓艇鱼来共晓餐。",
      "草色池塘看细雨，杏花帘幕动轻寒。",
      "贤郎近得缄题至，对客时时一展看。"
    ]
  },
  {
    "id": "e647d10fe4ae74bc9991a2470caed473",
    "title": "长芦道中晚眺闻明日驾至德州",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "漠漠长堤起暮烟，烟深茅屋数家连。",
      "灯前人卖当垆酒，月下牛牵上水船。",
      "官柳萧条霜落后，乡山迢递雁归先。",
      "明朝应候銮舆近，五色龙光动九天。"
    ]
  },
  {
    "id": "e647d10fe4ae74bc885e133ea864a5a8",
    "title": "德州早行遇雨",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "陆路南来第一程，晓烟寒树广川城。",
      "仆夫隐隐随车远，官骑萧萧冒雨行。",
      "野店杯盘多旅况，客途风物总诗情。",
      "驰驱不觉天将晚，喜见殷勤驿吏迎。"
    ]
  },
  {
    "id": "e647d10fe4ae74bcbddff951e3092302",
    "title": "挽盛进士衍",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "姓字登科病已缠，忽闻长逝益增怜。",
      "恩荣才制新袍笏，志业空遗旧简编。",
      "丹旐西风秋色里，白杨孤冢暮云边。",
      "为言堂上休悲戚，恐逐修文在九泉。"
    ]
  },
  {
    "id": "e647d10fe4ae74bca508c9cba1857075",
    "title": "静趣轩为顾德润题",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "竹树阴森映短墙，萧然绝俗似僧房。",
      "出城相去路三里，闭户独眠书半床。",
      "风暖林花飘几席，雨晴沙鸟入池塘。",
      "惭余扰扰红尘客，到此犹能百虑忘。"
    ]
  },
  {
    "id": "e647d10fe4ae74bcf453337b1562585f",
    "title": "哭亡兄",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "十年游宦滞京畿，几度缄题问我归。",
      "骨肉本期常会合，音容谁料永分违。",
      "风飘花萼鹃声切，雨暗关河雁影稀。",
      "闻说今朝临葬日，泪痕空满客边衣。"
    ]
  },
  {
    "id": "e647d10fe4ae74bcc05133163ccbd0c2",
    "title": "五月一日钦蒙赐扇上有古人嘉言皆当今名翰伏读之馀喜而赋此",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "新扇初颁拜宠光，格言名翰玉成行。",
      "一时暑气都驱却，四海仁风得奉扬。",
      "皓彩照人如月样，微凉拂鬓有天香。",
      "菲材自愧浑无补，喜睹南薰物阜康。"
    ]
  },
  {
    "id": "e647d10fe4ae74bce6df1de8646f6d97",
    "title": "和吴中书阁老韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "班列鹓鸾肃羽仪，恩颁新扇晓光熹。",
      "才临北阙瞻天拜，便觉南薰遍地吹。",
      "在手敢忘君父德，省心常佩圣贤辞。",
      "凤池阁老能诗客，有倡佳章纪盛时。"
    ]
  },
  {
    "id": "e647d10fe4ae74bcb3453fb0604301f3",
    "title": "题江雨轩为耦武孟作",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "江上轩居晴固好，雨中风致更相宜。",
      "秋声满屋隐书几，爽气一帘倾酒卮。",
      "渺渺莎汀飞鹭下，冥冥云浪去帆迟。",
      "诸孙凉夜亲灯火，绝胜旅篷愁听时。"
    ]
  },
  {
    "id": "e647d10fe4ae74bc4488bdb27d47acdc",
    "title": "游神乐观期耦君武孟不至明日耦君有诗见寄遂用韵答之",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "退直乘闲暂出城，岧峣仙观壮神京。",
      "坛边人拥青鸾帚，花外谁调彩凤笙。",
      "斋殿风微香馥郁，醴泉云冷鉴澄清。",
      "题诗无限登临兴，独欠君来未畅情。"
    ]
  },
  {
    "id": "e647d10fe4ae74bc8592c825b404ab31",
    "title": "代作送大学士黄静庵先生拜封归永嘉",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "贤郎禄养正宜留，底事匆匆买去舟。",
      "世泽共推家学在，荣封重沐圣恩优。",
      "一帆烟水离京口，两岸云山过越州。",
      "遥想到家秋正好，亲朋诗酒乐林丘。"
    ]
  },
  {
    "id": "e647d10fe4ae74bc8c5b0ab99491332d",
    "title": "送石宪使中美之四川",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "持斧远临西蜀去，绣衣荣作外台臣。",
      "威行一道霜风肃，恩被重霄雨露新。",
      "剑阁山川当岁晚，锦城花柳待阳春。",
      "驱驰好叱王尊驭，圣主深怀在远人。"
    ]
  },
  {
    "id": "e647d10fe4ae74bc474e26e0472f6a71",
    "title": "别蓬庵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "染翰年年直禁闱，此身生计未应微。",
      "惯听风雨蓬为屋，小凿池塘竹映扉。",
      "在客亦知聊暂泊，出门那忍遽相违。",
      "山灵不用移文诮，滋味依然一布衣。"
    ]
  },
  {
    "id": "e647d10fe4ae74bcb459274e1faae64e",
    "title": "扈从出京",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "二月阳和驾北巡，两京佳气蔼晴旻。",
      "寰瀛共仰乾坤大，草木均沾雨露春。",
      "仗簇五云常捧日，兵严万骑不惊尘。",
      "菲材自愧浑无赖，载笔叨荣列从臣。"
    ]
  },
  {
    "id": "e647d10fe4ae74bc8f157a1e6681b2a4",
    "title": "二月九日瞻望大驾渡江作",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "风送龙舟正落潮，山形盘踞郁岧峣。",
      "帝图久已超三代，王气何曾数六朝。",
      "樯橹中流江路迥，旌旗夹岸海天遥。",
      "只今万国歌游豫，不独康衢稚子谣。"
    ]
  },
  {
    "id": "e647d10fe4ae74bc3b2464eb1b9f8873",
    "title": "夜次淮安西关",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "独客微吟夜不眠，官航初换宿淮堧。",
      "烟深灯火津桥市，月下帆樯贾客船。",
      "千里河流长不息，两城更鼓互相传。",
      "含情未得询陈迹，韩信祠荒草满阡。"
    ]
  },
  {
    "id": "e647d10fe4ae74bc5de84193fa053f84",
    "title": "晓入清河舟中眺望",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "风帆晓入清河口，野岸晴飞白鸟群。",
      "水入淮流千里合，路通齐地一支分。",
      "驰心辇下常看日，回首江东已隔云。",
      "试问县楼应不远，夜来更鼓月中闻。"
    ]
  },
  {
    "id": "e647d10fe4ae74bc53ed01d2207261fb",
    "title": "江行得便风快甚民望索诗遂赋",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "舟泛长江一苇轻，棹歌齐发浪花生。",
      "才看帆腹添风力，便觉船头响涧声。",
      "涉远底须登陆路，凭虚真欲上苍冥。",
      "题诗为报偕行客，同是鹍鹏十万程。"
    ]
  },
  {
    "id": "e647d10fe4ae74bc5faefcd4059e3fcf",
    "title": "寄京师诸友",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "法驾时巡出紫宸，从行犹及布衣臣。",
      "驱驰不觉离情远，感激惟知宠渥新。",
      "乡信到时应岁晚，征途随处逐阳春。",
      "两京宫阙遥相望，云树沉沉入梦频。"
    ]
  },
  {
    "id": "e647d10fe4ae74bc523f20f9cf30d6ce",
    "title": "登剑台望京华作",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "一上高台首重回，五云何处是蓬莱。",
      "帆随雁影天边去，人共春光日下来。",
      "淮甸烟销平似掌，河流冰泮碧于苔。",
      "翠华行幸应非远，佳气氤氲绕上台。"
    ]
  },
  {
    "id": "e647d10fe4ae74bc4f6a4979a1ec85da",
    "title": "寄同舍余彦行乡友",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "髫年交谊在乡闾，老大京华共客居。",
      "分手又经千里远，对床空忆两年馀。",
      "春风禁苑莺声早，暮雨关河雁影疏。",
      "聚散人生那可料，平安须用托缄书。"
    ]
  },
  {
    "id": "e647d10fe4ae74bcbf523b8805ccb684",
    "title": "夜泊徐州",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "楼船今夜宿彭城，楚汉当时此战争。",
      "帝业定知归有道，兵家尤忌出无名。",
      "废兴旧迹馀山色，今古流年逐水声。",
      "感慨独吟眠未得，忍看孤月照人明。"
    ]
  },
  {
    "id": "e647d10fe4ae74bc9ec32879b2b5892d",
    "title": "静夜",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "夜久篆烟凝，欲眠方掩扃。",
      "梧桐窗外月，悭到枕边屏。"
    ]
  },
  {
    "id": "e647d10fe4ae74bc0c6916cb1e53094f",
    "title": "芭蕉",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "嫩绿开如扇，不禁风雨秋。",
      "都来浑几叶，作出许多愁。"
    ]
  },
  {
    "id": "e647d10fe4ae74bce345e8a957987c04",
    "title": "题斗方山水",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "雨过乱泉流，风声满树头。",
      "山斋如斗大，容得许多秋。"
    ]
  },
  {
    "id": "e647d10fe4ae74bce5156452baece9ef",
    "title": "和董校书秋香十咏种菊",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "根宜宿土随，疏列可分移。",
      "只恐人轻触，先教护短篱。"
    ]
  },
  {
    "id": "e647d10fe4ae74bce51564527d5fb1f4",
    "title": "和董校书秋香十咏种菊",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "灌时须趁晓，日出露将晞。",
      "栽后无多日，苗添几叶肥。"
    ]
  },
  {
    "id": "e647d10fe4ae74bce5156452c6c7bcb9",
    "title": "和董校书秋香十咏种菊",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "种尔酬佳节，节过开尚迟。",
      "纵令迟更好，争似莫愆期。"
    ]
  },
  {
    "id": "e647d10fe4ae74bce5156452a9f4a465",
    "title": "和董校书秋香十咏种菊",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "无日不相访，殷勤直到开。",
      "一从栽种后，篱落几徘徊。"
    ]
  },
  {
    "id": "e647d10fe4ae74bce51564525ec7f5a6",
    "title": "和董校书秋香十咏种菊",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "秋来菊覆畦，青蕊着枝时。",
      "蕊少花方好，浑消三两枝。"
    ]
  },
  {
    "id": "e647d10fe4ae74bce515645279a364a6",
    "title": "和董校书秋香十咏种菊",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "秋来开几丛，宛见晋人风。",
      "折向东屏笑，樽中酒可空。"
    ]
  },
  {
    "id": "e647d10fe4ae74bce51564521abdc14a",
    "title": "和董校书秋香十咏种菊",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "篱下开虽好，盆中看亦宜。",
      "金钱盈屋里，宁敢富翁欺。"
    ]
  },
  {
    "id": "e647d10fe4ae74bce515645244f5129d",
    "title": "和董校书秋香十咏种菊",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "篱畔醉黄花，巾披一幅纱。",
      "浊醪还自酿，何必向邻赊。"
    ]
  },
  {
    "id": "e647d10fe4ae74bce5156452bb7987ea",
    "title": "和董校书秋香十咏种菊",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "秋菊可餐服，落英多晚香。",
      "不知骚赋后，才思有谁强。"
    ]
  },
  {
    "id": "e647d10fe4ae74bce515645299a7bd9c",
    "title": "和董校书秋香十咏种菊",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "浊酒几番醉，黄花千古秋。",
      "酒香花正好，不必漫生愁。"
    ]
  },
  {
    "id": "e647d10fe4ae74bc55610b340f1e5d73",
    "title": "题山水",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "路缘清涧转，门对白云闲。",
      "每每看图画，令人忆故山。"
    ]
  },
  {
    "id": "e647d10fe4ae74bcbf8aebaaac6c77ff",
    "title": "题邹园十咏容春阁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "一醉更无事，四时长有花。",
      "谁知春去尽，却独在君家。"
    ]
  },
  {
    "id": "e647d10fe4ae74bcbf8aebaa9ac5eeaa",
    "title": "题邹园十咏容春阁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "人生贵自适，于焉乐所遇。",
      "开轩水石间，无限湖山趣。"
    ]
  },
  {
    "id": "e647d10fe4ae74bcbf8aebaa17fb9b7c",
    "title": "题邹园十咏容春阁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "亭前竹色好，亭下池水宽。",
      "平波浸寒影，古镜飞青鸾。"
    ]
  },
  {
    "id": "e647d10fe4ae74bcbf8aebaa49e96f61",
    "title": "题邹园十咏容春阁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "米老拜为丈，我复结为友。",
      "坚贞太古心，天地同不朽。"
    ]
  },
  {
    "id": "e647d10fe4ae74bcbf8aebaadd922abe",
    "title": "题邹园十咏容春阁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "斋前凿方池，聊以供涤砚。",
      "云影与天光，波静时时见。"
    ]
  },
  {
    "id": "e647d10fe4ae74bcbf8aebaaa27130c1",
    "title": "题邹园十咏容春阁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "疑是广寒物，金翠何灿灿。",
      "香风四面围，经霜犹不散。"
    ]
  },
  {
    "id": "e647d10fe4ae74bcbf8aebaae1412dbb",
    "title": "题邹园十咏容春阁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "香叶多攀结，铜柯巧屈蟠。",
      "苍龙倚檐外，翠壁耸高寒。"
    ]
  },
  {
    "id": "e647d10fe4ae74bcbf8aebaa84079f3d",
    "title": "题邹园十咏容春阁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "结盖多川产，盘根盛吴中。",
      "清风记赋笔，允矣欧阳公。"
    ]
  },
  {
    "id": "e647d10fe4ae74bcbf8aebaa29a9db2a",
    "title": "题邹园十咏容春阁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "柔条架低屋，紫心开玉团。",
      "摘花酿芳醑，清香入肺肝。"
    ]
  },
  {
    "id": "e647d10fe4ae74bcbf8aebaa65939cde",
    "title": "题邹园十咏容春阁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "爱此九节蒲，托根一拳石。",
      "晴窗风日妍，相看眼逾碧。"
    ]
  },
  {
    "id": "e647d10fe4ae74bcdfe7d53660f36ced",
    "title": "松溪书屋",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "一榻半书卷，主翁如此清。",
      "松风与溪水，夜夜作秋声。"
    ]
  },
  {
    "id": "e647d10fe4ae74bc503c6f89ac065ff7",
    "title": "题画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "繁露陨黄叶，西风起白蘋。",
      "一声新雁过，惊却未归人。"
    ]
  },
  {
    "id": "e647d10fe4ae74bce0d62acca47583fc",
    "title": "晚节",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "不独宜烟雨，尤能傲雪霜。",
      "隆冬残腊里，相伴野梅芳。"
    ]
  },
  {
    "id": "e647d10fe4ae74bc8bde4550cf2ceed5",
    "title": "湘潭晓云",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "点点落林花，寥寥弄山鸟。",
      "何处一声钟，云峰万重晓。"
    ]
  },
  {
    "id": "e647d10fe4ae74bc8bde4550c6b72acb",
    "title": "湘潭晓云",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "群峰面面开，几处玉楼台。",
      "今夜望溪口，有人乘兴来。"
    ]
  },
  {
    "id": "e647d10fe4ae74bc8a08ec8d5222a1e6",
    "title": "题扇上枯木幽石图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "露彩莓苔碧，天香桂子丹。",
      "多应广寒夜，流影落人间。"
    ]
  },
  {
    "id": "e647d10fe4ae74bc3aee8a4999605b41",
    "title": "题画和俞嘉言韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "小径没芳草，衡门掩落花。",
      "身闲常懒出，不是薄韶华。"
    ]
  },
  {
    "id": "e647d10fe4ae74bc3aee8a49be7bf00b",
    "title": "题画和俞嘉言韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "向晚雨初过，南湖水气凉。",
      "隔帘有荷芰，不必更焚香。"
    ]
  },
  {
    "id": "e647d10fe4ae74bc3aee8a49dc83977d",
    "title": "题画和俞嘉言韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "新开竹下扉，地僻往来稀。",
      "邻曲东西巷，牛羊晚自归。"
    ]
  },
  {
    "id": "e647d10fe4ae74bc37b68d24c133edba",
    "title": "篷庵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "织苇代陶瓦，破竹编篱笆。",
      "顾非城郭宜，自是山人家。"
    ]
  },
  {
    "id": "e647d10fe4ae74bcda0b4d6eb69459c4",
    "title": "著存",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "禄养既莫逮，何由展诚爱。",
      "随寓供蒸尝，庶或吾亲在。"
    ]
  },
  {
    "id": "e647d10fe4ae74bc1fbc48df76012c30",
    "title": "墨君别馆",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "湖州有君堂，东坡有君馆。",
      "我亦常致君，砚池墨花满。"
    ]
  },
  {
    "id": "e647d10fe4ae74bc04b6632bef60f373",
    "title": "清风林",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "种竹风满林，风清尘自远。",
      "芳樽聊独持，非敢慕嵇阮。"
    ]
  },
  {
    "id": "e647d10fe4ae74bc41efece2ed2284ec",
    "title": "洗心池",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "寓目寻尺小，适意湖海深。",
      "岂唯适我意，将以涤我心。"
    ]
  },
  {
    "id": "e647d10fe4ae74bceec3a677ed76306c",
    "title": "活水源",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "池水清不竭，正尔源头活。",
      "未放入江湖，恐成烟浪阔。"
    ]
  },
  {
    "id": "e647d10fe4ae74bc4e4dd7aa7db91786",
    "title": "听风雨",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "萧骚复萧瑟，非筑仍非琴。",
      "天籁本无作，澹然千古音。"
    ]
  },
  {
    "id": "e647d10fe4ae74bcad5c9bf72bdfffd3",
    "title": "云窝",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "饙气初郁勃，炊爨复氤氲。",
      "室中久无妇，莫讶阳台云。"
    ]
  },
  {
    "id": "e647d10fe4ae74bcba10566912c8a1a6",
    "title": "次韵张真人所画潇湘意",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "翠竹苍烟两岸秋，扁舟曾忆度湘流。",
      "偶来琳馆看图画，仿佛推篷宿雨收。"
    ]
  },
  {
    "id": "e647d10fe4ae74bcba1056696a7f0b06",
    "title": "次韵张真人所画潇湘意",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "苍龙掩雨响萧骚，墨沼风生起翠涛。",
      "想见仙翁挥洒罢，洞庭空阔楚山高。"
    ]
  },
  {
    "id": "e647d10fe4ae74bc34fa1de4bfdac527",
    "title": "题海榴靛瓮鸟",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "曾随阿母作青衣，人世于今几变移。",
      "仙驾不来云路杳，海榴枝上立多时。"
    ]
  },
  {
    "id": "e647d10fe4ae74bc9a14634c38a8fbc8",
    "title": "题桂花士女",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "沈沈凉夜玉阶空，独立含情小苑东。",
      "明月未来人已倦，薄罗香透木樨风。"
    ]
  },
  {
    "id": "e647d10fe4ae74bcced585239c8b457a",
    "title": "喜家兄以中自滇南归",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "每叹飘零若转蓬，归来复喜两情浓。",
      "翻思在昔遥相忆，山水几重云几重。"
    ]
  },
  {
    "id": "e647d10fe4ae74bc4d1ad433bcde3ec4",
    "title": "写墨竹遗人",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "满几秋阴落砚池，漫涂烟雨墨淋漓。",
      "不工形似难持玩，一种闲情许自知。"
    ]
  },
  {
    "id": "e647d10fe4ae74bc5ccf90e4df680335",
    "title": "古木竹石",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "苍苍寒色未知春，野石荒苔古涧滨。",
      "一段闲情谁可共，相知殊是寂寥人。"
    ]
  },
  {
    "id": "e647d10fe4ae74bc0e24c79a45452e2e",
    "title": "桃源图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "碧嶂排空隔世尘，几家鸡犬自相亲。",
      "种桃底事临溪水，惹得渔郎来问津。"
    ]
  },
  {
    "id": "e647d10fe4ae74bc50064b4013912ae4",
    "title": "竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "舟子歌残月欲低，一枝苍翠凤毛齐。",
      "几番风雨打篷夜，梦入楚云湘水西。"
    ]
  },
  {
    "id": "e647d10fe4ae74bcdcc2ae926a21f8c3",
    "title": "题画赠刘巡检",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "柳暗花深犬不惊，雨晴村巷绿苔生。",
      "县中近日无巡警，挟弹来听树底莺。"
    ]
  },
  {
    "id": "e647d10fe4ae74bc58afdd08109dad1f",
    "title": "题士女戏婴图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "新剪春衫白苎轻，宜男花放午风晴。",
      "儿痴未肯离怀抱，却忆当时弄化生。"
    ]
  },
  {
    "id": "e647d10fe4ae74bcedd73a59a217ca3f",
    "title": "送友",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "路极天涯未忍分，一重山外一重云。",
      "人生自古多离别，江海飘零岂独君。"
    ]
  },
  {
    "id": "e647d10fe4ae74bc777cc31bcf957fd3",
    "title": "写古松图寄澄江教谕蔡广文",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "长年云气护奇材，鳞满霜皮蚀古苔。",
      "只恐化龙天上去，清阴不复覆书台。"
    ]
  },
  {
    "id": "e647d10fe4ae74bc0e7cbebcc19d992f",
    "title": "送僧怀师古庵住惠山并写竹枝以赠",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "泉声山色古今同，师去尤能继若翁。",
      "临别自惭无可赠，一枝聊为助清风。"
    ]
  },
  {
    "id": "e647d10fe4ae74bcedc3af31bfec72a0",
    "title": "寄乡人",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "浪将踪迹寄京华，深负秋香一径花。",
      "欲托归心向潮水，朝朝暮暮过君家。"
    ]
  },
  {
    "id": "e647d10fe4ae74bc881e844dbab9a958",
    "title": "题静照轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "门掩闲庭草色新，箪瓢穷巷不知贫。",
      "东风一夜消残雪，花柳眼前随处春。"
    ]
  },
  {
    "id": "e647d10fe4ae74bc881e844dbe35e0b3",
    "title": "题静照轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "窄窄轩居傍水开，北窗凉细梦初回。",
      "南湖新涨雨声断，荷芰触风香自来。"
    ]
  },
  {
    "id": "e647d10fe4ae74bc881e844d7d68fc3b",
    "title": "题静照轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "凉雨初收爽气生，竹窗灯火读书声。",
      "夜深掩卷忘言坐，明月满天风露清。"
    ]
  },
  {
    "id": "e647d10fe4ae74bc881e844df6b9ca64",
    "title": "题静照轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "寻常客不到山家，松火寒炉自煮茶。",
      "风雪闭门才十日，不知春已到梅花。"
    ]
  },
  {
    "id": "e647d10fe4ae74bc1a818c57292cd394",
    "title": "读齐威王烹阿大夫事有感",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "齐国能强理若何，因封即墨与烹阿。",
      "唐虞举措无过此，天下那消赏罚多。"
    ]
  },
  {
    "id": "e647d10fe4ae74bc50ff3c6e34389702",
    "title": "花上白头翁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "欲诉芳心未肯休，不知春色去难留。",
      "东君亦是无情物，莫向花间怨白头。"
    ]
  },
  {
    "id": "e647d10fe4ae74bc69ebe2cd199022e9",
    "title": "墨蒲萄",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "马乳累累满架秋，晚凉曾剪荐新篘。",
      "几番月上人归院，珠帐高悬夜不收。"
    ]
  },
  {
    "id": "e647d10fe4ae74bcf57e4a909e95261d",
    "title": "双梧草堂图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "花落莺啼春复深，双梧交映昼沈沈。",
      "烦君为扫亭前石，待我归来看绿阴。"
    ]
  },
  {
    "id": "e647d10fe4ae74bc11914106e2a0434a",
    "title": "峡中杂咏",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "两岸青山夹去程，一江秋水片帆轻。",
      "寻常对画曾看此，今日分明画里行。"
    ]
  },
  {
    "id": "e647d10fe4ae74bc11914106a4d8ea4e",
    "title": "峡中杂咏",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "峭壁一重还一重，江流曲折乱山中。",
      "船头直望路疑断，才到转湾船又通。"
    ]
  },
  {
    "id": "e647d10fe4ae74bc11914106434a0399",
    "title": "峡中杂咏",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "平生颇得江山趣，肯信江山亦有情。",
      "自我客行千里远，船头无日不相迎。"
    ]
  },
  {
    "id": "e647d10fe4ae74bc11914106dbccf906",
    "title": "峡中杂咏",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "怒浪卷花滩上滩，一重山掩一重山。",
      "无端入峡添狂态，日日题诗未肯闲。"
    ]
  },
  {
    "id": "e647d10fe4ae74bc119141063ffb7cbb",
    "title": "峡中杂咏",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "崦里山高多昼阴，未昏烟景暗秋林。",
      "停舟晚饭舵楼底，犹有夕阳明远岑。"
    ]
  },
  {
    "id": "e647d10fe4ae74bc1191410615750c78",
    "title": "峡中杂咏",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "峡里江山总奇绝，推篷不厌去帆迟。",
      "重来恐忘经行处，一处经行一处诗。"
    ]
  },
  {
    "id": "e647d10fe4ae74bc11914106915b6f48",
    "title": "峡中杂咏",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "险固山河几战争，阵图犹自列分明。",
      "至今江水抱遗恨，呜咽古今无限情。"
    ]
  },
  {
    "id": "e647d10fe4ae74bc11914106b50a79fd",
    "title": "峡中杂咏",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "石转狂湍吼怒声，客怀清夜梦魂惊。",
      "篙师着力挽舟上，挟向湍流平处行。"
    ]
  },
  {
    "id": "e647d10fe4ae74bc119141064449bf1f",
    "title": "峡中杂咏",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "蜀道古称多险艰，我来观水复观山。",
      "谁知富贵天然设，身在玉屏金幛间。"
    ]
  },
  {
    "id": "e647d10fe4ae74bc0986e7801596af89",
    "title": "沧浪濯足图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "入郭归来欲暮天，数峰残照半溪烟。",
      "悠然濯足沧浪上，怕带黄尘上钓船。"
    ]
  },
  {
    "id": "e647d10fe4ae74bc7980249e1d52585b",
    "title": "为江阴赵以清题捕鱼图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "潮痕日日到门前，供具时时喜斫鲜。",
      "记得寻君秋色里，邻家多是捕鱼船。"
    ]
  },
  {
    "id": "e647d10fe4ae74bc97fc72009113fb50",
    "title": "山水小景",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "溪水涵秋鹤影孤，草堂云冷树模糊。",
      "相逢未遂还山约，空复年来喜画图。"
    ]
  },
  {
    "id": "e647d10fe4ae74bcdd628e8fecb258ec",
    "title": "夜坐",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "书馆萧条闻夜风，闭门孤坐与谁同。",
      "谁邻有子灯前读，忘却情怀是客中。"
    ]
  },
  {
    "id": "e647d10fe4ae74bca776f721cc3cb91b",
    "title": "写家山图寄翰林钱仲益先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "年来三径已荒芜，漫把归心写画图。",
      "落落书声深竹里，相过曾记敝庐无。"
    ]
  },
  {
    "id": "e647d10fe4ae74bcbf4a40e5cbb7cc71",
    "title": "全古图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "物物生成本自然，试看天地太初前。",
      "到头珍重无残缺，绝胜殷勤更去全。"
    ]
  },
  {
    "id": "e647d10fe4ae74bcc63aedc560005c97",
    "title": "甲申元日偶成",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "屠苏暖就与谁倾，幼子客边聊慰情。",
      "绝胜年时逢此日，看人儿女拜新正。"
    ]
  },
  {
    "id": "e647d10fe4ae74bc1679464ba17ec9e2",
    "title": "题卞长史山水图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "踪迹年来逐转篷，宦情乡思与君同。",
      "至今尚忆闲边趣，十里溪山一短筇。"
    ]
  },
  {
    "id": "e647d10fe4ae74bcffe4257cf805ec5b",
    "title": "写竹寄梅轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "叶叶风生凤羽轻，冰霜不改岁寒情。",
      "凭君试向轩中看，比并梅花若个清。"
    ]
  },
  {
    "id": "e647d10fe4ae74bceed7fc5053a49ca4",
    "title": "挽廖检讨先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "不意微疴便殒身，词垣那得更相亲。",
      "朝参旧有金门籍，点检而今减一人。"
    ]
  },
  {
    "id": "e647d10fe4ae74bceed7fc50fe093b84",
    "title": "挽廖检讨先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "玉署编书未及完，佩声无复上金銮。",
      "可怜残稿留遗箧，掩卷令人不忍看。"
    ]
  },
  {
    "id": "e647d10fe4ae74bceed7fc504da5f43d",
    "title": "挽廖检讨先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "丹旐翩翩引夕晖，楚江西上片帆飞。",
      "赐金未及娱亲旧，不料家山殁后归。"
    ]
  },
  {
    "id": "e647d10fe4ae74bceed7fc50c6343e11",
    "title": "挽廖检讨先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "太史文章表墓阡，群公哀挽集成篇。",
      "人生百岁谁无死，似此尤堪慰九泉。"
    ]
  },
  {
    "id": "e647d10fe4ae74bceed7fc50d5c1ac44",
    "title": "挽廖检讨先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "生平野性爱林泉，别却林泉已十年。",
      "肯信而今图画里，有林泉处即欣然。"
    ]
  },
  {
    "id": "e647d10fe4ae74bc585d280b6ef25ef6",
    "title": "长占烟波卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "野水孤篷伴此生，钓丝风扬鬓丝轻。",
      "世间甲子浑忘却，潮落潮生几月明。"
    ]
  },
  {
    "id": "e647d10fe4ae74bc585d280b9b0fbdd1",
    "title": "长占烟波卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "逝水滔滔春复秋，长年踪迹寄扁舟。",
      "五湖风景谁争得，千古应须付白鸥。"
    ]
  },
  {
    "id": "e647d10fe4ae74bcdb88776774e9e479",
    "title": "题竹赠潘晦初",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "灯下歌狂酒半醺，兴来为尔写秋云。",
      "故人湖海如相问，骨立萧然似此君。"
    ]
  },
  {
    "id": "e647d10fe4ae74bc64a5c29849a44f25",
    "title": "山水图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "年来书剑客长安，尘满青袍鬓雪寒。",
      "回首故园归未得，好山多在画中看。"
    ]
  },
  {
    "id": "e647d10fe4ae74bc64a5c2989690690b",
    "title": "山水图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "十年骑马走西东，两鬓秋霜落镜中。",
      "安得拂衣寻旧隐，草楼高处听松风。"
    ]
  },
  {
    "id": "e647d10fe4ae74bc51b3e258371f9ead",
    "title": "送松溪宰",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "恩除百里应星辰，匹马萧萧远入闽。",
      "遥想到官花满县，暖风莺燕万家春。"
    ]
  },
  {
    "id": "e647d10fe4ae74bcd4798081d8827de7",
    "title": "中秋卧病",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "今夜中秋月自圆，病躯谁复对婵娟。",
      "清光深有怜人意，转入斜窗落枕边。"
    ]
  },
  {
    "id": "e647d10fe4ae74bce136b373626516b7",
    "title": "题荆州刘给事子伟赠行卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "客里逢君话旧游，醉中曾上仲宣楼。",
      "君家正近楼前住，风送江声日夜流。"
    ]
  },
  {
    "id": "e647d10fe4ae74bce136b3731907094d",
    "title": "题荆州刘给事子伟赠行卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "荆州雄据大江滨，不到于今二十春。",
      "邂逅看君赠行卷，眼中无几昔年人。"
    ]
  },
  {
    "id": "e647d10fe4ae74bce136b3732d2ef850",
    "title": "题荆州刘给事子伟赠行卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "君本荆南阀阅家，偶同游宦客京华。",
      "公馀莫厌频相过，小阁焚香自煮茶。"
    ]
  },
  {
    "id": "e647d10fe4ae74bc484a5941a1395dc2",
    "title": "送叶生来省兄归钱塘",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "急难曾诵鹡鸰诗，相见如何又别离。",
      "要把平安早归报，双亲闾巷立多时。"
    ]
  },
  {
    "id": "e647d10fe4ae74bc484a59418dcdb944",
    "title": "送叶生来省兄归钱塘",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "兄弟和同百岁心，肯辞千里远来寻。",
      "到家亲旧应相问，只说君恩海样深。"
    ]
  },
  {
    "id": "e647d10fe4ae74bca251385bb36d76ed",
    "title": "写竹于慈节堂卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "堂前慈竹翠婆娑，堂上慈亲鬓已皤。",
      "历尽冰霜当雨露，诸缘应见锦绷多。"
    ]
  },
  {
    "id": "e647d10fe4ae74bcd0979c82d628da32",
    "title": "戏贺俞行之纳宠兼简同舍谢郭二秀才发一笑粲",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "欢娱良夜喜更长，恼杀多情同舍郎。",
      "枕冷衾寒眠未得，春风只隔一重墙。"
    ]
  },
  {
    "id": "e647d10fe4ae74bcd0979c82158fcbf6",
    "title": "戏贺俞行之纳宠兼简同舍谢郭二秀才发一笑粲",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "金猊香冷酒微醒，银烛光残月正明。",
      "今夜情怀非别夜，有人低语唤卿卿。"
    ]
  },
  {
    "id": "e647d10fe4ae74bcd0979c82c4c206c7",
    "title": "戏贺俞行之纳宠兼简同舍谢郭二秀才发一笑粲",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "新花枝胜旧花枝，从此无心念别离。",
      "肯信秦淮今夜月，有人相对数归期。"
    ]
  },
  {
    "id": "e647d10fe4ae74bcfa93e4c021a83bf7",
    "title": "谢吴中寄惠佳茗",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "纸里重重想自封，枪旗叶叶带春风。",
      "谁言两地人千里，清味尝来总一同。"
    ]
  },
  {
    "id": "e647d10fe4ae74bcaafb424233d582b5",
    "title": "题静乐轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "前溪冰泮绿生波，好雨催花向晓过。",
      "宿酒未醒眠未起，半窗红日鸟声多。"
    ]
  },
  {
    "id": "e647d10fe4ae74bcaafb42427a1587cf",
    "title": "题静乐轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "竹几藤床小砚屏，薰风帘幕篆烟青。",
      "闲斋几日黄梅雨，添得芭蕉绿满庭。"
    ]
  },
  {
    "id": "e647d10fe4ae74bcaafb4242f1b8351d",
    "title": "题静乐轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "秋声早已到梧桐，露气生凉湛碧空。",
      "独倚阑干待明月，紫箫吹彻木樨风。"
    ]
  },
  {
    "id": "e647d10fe4ae74bcaafb424209abd92f",
    "title": "题静乐轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "斗帐藏春日醉眠，静中唯与懒相便。",
      "寻常甲子无心记，看到梅花又一年。"
    ]
  },
  {
    "id": "e647d10fe4ae74bce41fc3669e3fdb5b",
    "title": "寄画题寄偶武孟先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "君在南京我北京，江云塞树总关情。",
      "别来几度相思夜，孤馆青镫听雨声。"
    ]
  },
  {
    "id": "e647d10fe4ae74bc3d63ee3b533bc24a",
    "title": "写竹赠李大理汝成",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "忆昔曾同客帝畿，十年游宦子先归。",
      "可怜慈母堂前竹，无复清阴映彩衣。"
    ]
  },
  {
    "id": "e647d10fe4ae74bcf5959334a1878c18",
    "title": "为刘孟功写双竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "笋已成竿照眼青，两郎深慰若翁情。",
      "谁言玉谢阶庭下，玉树芝兰独擅名。"
    ]
  },
  {
    "id": "e647d10fe4ae74bcb5e1bb7e76687e1e",
    "title": "为乡人写碧梧翠竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "旧栽梧竹映吾庐，一别于今十载馀。",
      "清夜几番归梦里，绿阴池馆雨萧疏。"
    ]
  },
  {
    "id": "e647d10fe4ae74bc0d8ab1865b2fa37b",
    "title": "写竹寄俞朝宗先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "与君一别十年馀，每见人来问起居。",
      "尽说丰神清似竹，霜明须发影疏疏。"
    ]
  },
  {
    "id": "e647d10fe4ae74bc75e8dec1c5507f61",
    "title": "写竹寄匡世德先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "别来无物寄相思，千里聊将玉一枝。",
      "老去风流仍复在，制成箫管月中吹。"
    ]
  },
  {
    "id": "e647d10fe4ae74bcd54ca7c66d4439df",
    "title": "写竹送袁文理之官湘阴",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "一官千里去江南，写赠琅玕酒半酣。",
      "仿佛苍龙挟飞雨，散将春意满湘潭。"
    ]
  },
  {
    "id": "e647d10fe4ae74bca8cc55721c878036",
    "title": "写竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "琅玕节节粉痕香，翡翠毵毵凤尾长。",
      "退直玉堂新月上，一帘风露晚生凉。"
    ]
  },
  {
    "id": "e647d10fe4ae74bca8cc55725542df80",
    "title": "写竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "霓旌翠葆瑞烟浮，禁籞深严近素秋。",
      "如此一枝何处见，月明凉影凤池头。"
    ]
  },
  {
    "id": "e647d10fe4ae74bca8cc55723bd4475c",
    "title": "写竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "凤凰池上影苍苍，退直归来月到床。",
      "见说立秋才两日，不知风露已生凉。"
    ]
  },
  {
    "id": "e647d10fe4ae74bc4437d0d5dc5bbc98",
    "title": "写竹送张文惠归梁溪",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "退直归来腕已劳，因君灯下又挥毫。",
      "持归好向人间说，拾得池头彩凤毛。"
    ]
  },
  {
    "id": "e647d10fe4ae74bcbb9c8bdd9c1fcbf0",
    "title": "为荥阳宰沈彦初写竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "宜风宜雨又宜烟，一度相看一洒然。",
      "有此信知人不俗，绝胜栽柳向门前。"
    ]
  },
  {
    "id": "e647d10fe4ae74bcbb9c8bdd8af8a4fe",
    "title": "为荥阳宰沈彦初写竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "吏散庭空罢晓衙，湘帘深映翠交加。",
      "清风一榻琴三弄，笑却河阳满县花。"
    ]
  },
  {
    "id": "e647d10fe4ae74bcf4a2eed7d77fe5c2",
    "title": "写竹于沈诚甫来青楼壁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "潇湘江上几千竿，雨雨风风翠欲寒。",
      "唯此一枝深有意，影随明月过林端。"
    ]
  },
  {
    "id": "e647d10fe4ae74bc1459c8afaa5e8dcc",
    "title": "题枯木竹石寄马桓仲",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "每忆君家溪水边，排檐竹树翠生烟。",
      "好教预扫林间石，待我重来一醉眠。"
    ]
  },
  {
    "id": "e647d10fe4ae74bcfc387cc5bc374d6f",
    "title": "题枯木竹石寄李公实",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "罨画溪边水拍堤，绕堤高树倚云齐。",
      "君家正在树深处，满地绿阴山鸟啼。"
    ]
  },
  {
    "id": "e647d10fe4ae74bcd08db3e6cc9620b4",
    "title": "写竹题寄华叔端",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "我昔寻君扣竹扉，醉中曾写竹间诗。",
      "别来几度空相忆，多在青灯听雨时。"
    ]
  },
  {
    "id": "e647d10fe4ae74bcd08db3e6ec7c81be",
    "title": "写竹题寄华叔端",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "不到君家已十霜，种来修竹倚云长。",
      "月明满地萧萧影，想见幽人咏晚凉。"
    ]
  },
  {
    "id": "e647d10fe4ae74bc4a2cff4561495f57",
    "title": "题任月山瘦马图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "千里追风一日还，年来老瘦骨如山。",
      "多情画史劳传写，不在骊黄牝牡间。"
    ]
  },
  {
    "id": "e647d10fe4ae74bc8ae689ef51449b6c",
    "title": "题雁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "才见南飞又北飞，飞来飞去不相违。",
      "惭余壮岁游江海，头白而今未得归。"
    ]
  },
  {
    "id": "e647d10fe4ae74bc8ae689ef4544f1c5",
    "title": "题雁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "声满衡阳月正明，相呼相唤总关情。",
      "人当客夜孤眠处，听此能无忆弟兄。"
    ]
  },
  {
    "id": "e647d10fe4ae74bc8ae689ef598156b2",
    "title": "题雁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "联翩飞处影横斜，暝色和烟暗荻花。",
      "远水微茫千万顷，不妨随意宿平沙。"
    ]
  },
  {
    "id": "e647d10fe4ae74bc8ae689ef5471f926",
    "title": "题雁",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "虞人何用网罗谋，万里高飞且自由。",
      "肯学鸡凫饱禾黍，一汀菰米楚天秋。"
    ]
  },
  {
    "id": "e647d10fe4ae74bc71b732a229cff390",
    "title": "题画送王服周宰广济",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "百里郎官应列星，此行须用恤民情。",
      "画图写赠非无意，山要增高水要清。"
    ]
  },
  {
    "id": "e647d10fe4ae74bc503c6f898954db8d",
    "title": "题画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "寻源无复见人家，两岸青山带晚霞。",
      "莫把扁舟更深入，春流随处有飞花。"
    ]
  },
  {
    "id": "e647d10fe4ae74bc503c6f891cff0f16",
    "title": "题画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "汀洲潮落雨初晴，独坐兰舟酒半醒。",
      "欲采芙蓉过江去，迢迢秋水数峰青。"
    ]
  },
  {
    "id": "e647d10fe4ae74bc503c6f8944e66610",
    "title": "题画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "碧落云开灏气清，满山秋籁晚凉生。",
      "趣多翻笑诗难稳，不觉吟哦到月明。"
    ]
  },
  {
    "id": "e647d10fe4ae74bc22f25f62a8a82b4e",
    "title": "送大学士黄静庵先生拜封归永嘉",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "幢幢车盖出都门，宴别江亭日未曛。",
      "归会耆英风致好，举杯花下说君恩。"
    ]
  },
  {
    "id": "e647d10fe4ae74bc22f25f62a48ec215",
    "title": "送大学士黄静庵先生拜封归永嘉",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "纶音褒美拜恩归，父子同荣世所稀。",
      "不但到家人共喜，旧时泉石总生辉。"
    ]
  },
  {
    "id": "e647d10fe4ae74bc22f25f624ffa5ab8",
    "title": "送大学士黄静庵先生拜封归永嘉",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "萧萧华发被恩荣，圣主于今重老成。",
      "只恐东山眠未得，蒲轮非久又相迎。"
    ]
  },
  {
    "id": "e647d10fe4ae74bc1380e58b5591f547",
    "title": "题枯木白头公鸟",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "落日西风秋满林，双飞双宿转情深。",
      "茂陵若使相如见，何待文君指下吟。"
    ]
  },
  {
    "id": "e647d10fe4ae74bc503c6f893018dbf0",
    "title": "题画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "落日青山宿雨收，高林黄叶晚潇飕。",
      "无端惊起沙边鸟，点破清江一段秋。"
    ]
  },
  {
    "id": "e647d10fe4ae74bca409b4a38000a80c",
    "title": "小乔观书",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "云髻新妆珠翠团，杏花零落晓风寒。",
      "每怜春事伤心处，偷把周郎曲谱看。"
    ]
  },
  {
    "id": "e647d10fe4ae74bc34b2baa1152d665e",
    "title": "送朱生回",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "雁落烟汀远树微，扁舟江上送君归。",
      "到家正好新醪熟，应向堂前戏彩衣。"
    ]
  },
  {
    "id": "e647d10fe4ae74bcfe122fef3b70d217",
    "title": "题竹石",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "石边萧索倚清寒，晓色开晴露未干。",
      "宿酒半醒初睡起，一林苍翠卷帘看。"
    ]
  },
  {
    "id": "e647d10fe4ae74bca56e98aa51577c86",
    "title": "孙康映雪",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "金盏浅斟欢有馀，光阴谁解惜居诸。",
      "家贫每慕孙夫子，雪照山窗夜读书。"
    ]
  },
  {
    "id": "e647d10fe4ae74bc28691988db27464e",
    "title": "山水",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "亭上相逢兴趣幽，松声林影一天秋。",
      "瑶琴弹罢斜光晚，山自嵯峨水自流。"
    ]
  },
  {
    "id": "e647d10fe4ae74bc10a97b69b25a222f",
    "title": "题马",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "黑河芳草接平沙，不独龙媒产渥洼。",
      "万马群中有良骥，莫令长阪困盐车。"
    ]
  },
  {
    "id": "e647d10fe4ae74bc2945e96a031c8aaa",
    "title": "写竹石乔柯图寄楚南书记",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "别来无处觅岩扉，城阙应知到亦稀。",
      "月冷空山禅寂夜，石龛林影一灯微。"
    ]
  },
  {
    "id": "e647d10fe4ae74bc0166a23e3ecb7837",
    "title": "松泉师携至日南所作三香图访予翰林命加松竹厕于其间盖将以物情之同者为一致耶抑亦心源之同者为一道耶因命题遂赋",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "冰雪生香飘翠襟，岁寒同结弟兄心。",
      "谁知落落苍髯叟，尤与此君交谊深。"
    ]
  },
  {
    "id": "e647d10fe4ae74bc3a3c0152500c833b",
    "title": "王止中先生来视其甥庶子黄君既而还永嘉因送之",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "高隐丘园雪满颅，何由巾履到皇都。",
      "要将眼见贤甥贵，宅相当年信不诬。"
    ]
  },
  {
    "id": "e647d10fe4ae74bc3a3c0152510e716b",
    "title": "王止中先生来视其甥庶子黄君既而还永嘉因送之",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "春水初泮水微茫，千里家山一叶航。",
      "随处迟留即行乐，计程灯夕过钱塘。"
    ]
  },
  {
    "id": "e647d10fe4ae74bc3a3c01524a68e172",
    "title": "王止中先生来视其甥庶子黄君既而还永嘉因送之",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "到家尤喜及花时，想共邻翁对酒卮。",
      "醉后定知无杂语，繁华应只话京师。"
    ]
  },
  {
    "id": "e647d10fe4ae74bc1126794c3de7a413",
    "title": "写竹送张思安佥宪陕西",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "雪满关山路不分，绣衣骢马出都门。",
      "此君岂独风霜操，到处应推雨露恩。"
    ]
  },
  {
    "id": "e647d10fe4ae74bc5cccb1d6d0bd215e",
    "title": "送宏上人住保宁寺",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "归去家山续祖灯，飘然别我下兰陵。",
      "遥知后夜空江上，月照孤篷坐一僧。"
    ]
  },
  {
    "id": "e647d10fe4ae74bc1d7cf989f3515421",
    "title": "寒夜祖上人过寓所",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "年来多病骨棱层，客舍萧然冷似冰。",
      "自笑谁能相慰问，灯前今夕有乡僧。"
    ]
  },
  {
    "id": "e647d10fe4ae74bc72dd4dfc08dd97a9",
    "title": "题看山楼",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "忆别林泉惜未还，故人邀坐小楼间。",
      "抗尘走俗愁无那，一见青山亦解颜。"
    ]
  },
  {
    "id": "e647d10fe4ae74bcee8af6250127dc8f",
    "title": "折杨柳词",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "每为多情记别离，道傍披拂乱如丝。",
      "东风也学时人态，偏向柔条恣意吹。"
    ]
  },
  {
    "id": "e647d10fe4ae74bc503c6f899632eb57",
    "title": "题画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "忆昔与君皆少年，山窗曾为写苍烟。",
      "而今相见头俱白，看画题诗一怆然。"
    ]
  },
  {
    "id": "e647d10fe4ae74bc0257e3847cd00b1d",
    "title": "挽筠涧解先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "排难应须让鲁连，邦家民物总安全。",
      "至今父老思遗德，每对诸孙话昔年。"
    ]
  },
  {
    "id": "e647d10fe4ae74bc0257e384017ee8bd",
    "title": "挽筠涧解先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "曾承明诏就安车，辞谢天颜返故庐。",
      "已有诸郎膺宠渥，闲情因得伴樵渔。"
    ]
  },
  {
    "id": "e647d10fe4ae74bc0257e3841b78e97b",
    "title": "挽筠涧解先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "箕裘相继有遗经，不独家庭桂子荣。",
      "江右年来登进士，蜚英多是旧门生。"
    ]
  },
  {
    "id": "e647d10fe4ae74bc0257e384f0d7ab85",
    "title": "挽筠涧解先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "哲士云亡道未亡，林端阡表起虹光。",
      "鉴湖东畔文江曲，过客应多式路傍。"
    ]
  },
  {
    "id": "e647d10fe4ae74bc0eb5278c09de45b3",
    "title": "又题画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "我昔草堂云涧深，与君相近日相寻。",
      "别来猿鹤今何似，月色松声夜夜心。"
    ]
  },
  {
    "id": "e647d10fe4ae74bc4e54fa57f0cc28d6",
    "title": "写竹赠友人",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "雨过南坡翠藓深，几竿苍玉弄春阴。",
      "当年新种才生笋，闻说而今已作林。"
    ]
  },
  {
    "id": "e647d10fe4ae74bc503c6f89d4343bec",
    "title": "题画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "尘容俗状日驱驰，猿鹤闲情久别离。",
      "今日无端看图画，从前重忆故山时。"
    ]
  },
  {
    "id": "e647d10fe4ae74bc503c6f892c049aff",
    "title": "题画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "千岩万壑锁烟霞，住处如何只一家。",
      "溪水未应浑买断，可容移棹觅桃花。"
    ]
  },
  {
    "id": "e647d10fe4ae74bccd30ede8a7e29740",
    "title": "元日朝回为陈秀才写竹因题",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "丹阙凤来初日上，九苞文彩动天颜。",
      "池头捉笔随摹写，只得云霄仿佛间。"
    ]
  },
  {
    "id": "e647d10fe4ae74bc93294a6552cf8892",
    "title": "题菩提叶上画山水",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "柿叶收来如纸薄，笔端重遍旧曾闻。",
      "画图如此尤奇绝，雅制多应郑广文。"
    ]
  },
  {
    "id": "e647d10fe4ae74bc93294a6524a72530",
    "title": "题菩提叶上画山水",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "五湖烟水一扁舟，来往忘机共白鸥。",
      "得兴何须好东绢，漫将霜叶写清秋。"
    ]
  },
  {
    "id": "e647d10fe4ae74bcdf6dbc8581a022fa",
    "title": "题翎毛画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "草色烟光染翠衣，暖风晴日一双飞。",
      "几番啼向山窗外，清梦初回曙色微。"
    ]
  },
  {
    "id": "e647d10fe4ae74bcdf6dbc8599dddfa3",
    "title": "题翎毛画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "榖粟丛边锦羽斑，中心多竞貌安闲。",
      "少年不惜千金重，胜负惟凭一斗间。"
    ]
  },
  {
    "id": "e647d10fe4ae74bcdf6dbc853f7036ee",
    "title": "题翎毛画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "平田漠漠雨晴时，每报农家布榖迟。",
      "性拙自甘丛薄下，从教别鸟立高枝。"
    ]
  },
  {
    "id": "e647d10fe4ae74bcdf6dbc85a95a172e",
    "title": "题翎毛画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "原野萧萧落木秋，芃芃禾黍满西畴。",
      "微躯不识南溟远，蓬藋飞鸣且自由。"
    ]
  },
  {
    "id": "e647d10fe4ae74bc3ea75abc9265f476",
    "title": "赠余生同伦",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "忆我当时别故邱，若翁携汝送行舟。",
      "而今十载重相见，子正青年我白头。"
    ]
  },
  {
    "id": "e647d10fe4ae74bc03c6e8b72ad60e1d",
    "title": "种竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "喜得栽时及早春，宿泥独带藓痕新。",
      "担头挑取来城市，一路清风扫俗尘。"
    ]
  },
  {
    "id": "e647d10fe4ae74bc03c6e8b79b24e957",
    "title": "种竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "昨夜春雷始发声，翠鞭应有玉芽生。",
      "老夫自笑衰年近，尚欲阶庭看锦䙀。"
    ]
  },
  {
    "id": "e647d10fe4ae74bc03c6e8b7d1c0af22",
    "title": "种竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "节间常带粉痕香，玉立亭亭凤尾长。",
      "最喜客来吟啸处，茶烟飞度翠阴凉。"
    ]
  },
  {
    "id": "e647d10fe4ae74bc03c6e8b73f3ca383",
    "title": "种竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "节操坚贞耐岁寒，客窗相对结清欢。",
      "夜深风起珊然响，犹复萧疏入梦看。"
    ]
  },
  {
    "id": "e647d10fe4ae74bc03c6e8b7dd549b91",
    "title": "种竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "翠影生阴雨露新，泠泠如玉净无尘。",
      "衡门自此休教闭，待取清狂直造人。"
    ]
  },
  {
    "id": "e647d10fe4ae74bc03c6e8b753da8d05",
    "title": "种竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "密叶初抽凤尾齐，纷纷苍雪点春泥。",
      "遥知客到应非俗，好句无妨节上题。"
    ]
  },
  {
    "id": "e647d10fe4ae74bc7639936fc160340b",
    "title": "写竹寄王仲渊",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "几度相思目断云，乡心无那惜离群。",
      "殷勤寄语诸亲旧，衰貌年来似此君。"
    ]
  },
  {
    "id": "e647d10fe4ae74bc0ee054d9934b99d9",
    "title": "种竹月馀稍觉憔悴恐有不安意用前韵慰之",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "东风无处不阳春，小草皆承雨露新。",
      "底事独含憔悴色，多应不乐近嚣尘。"
    ]
  },
  {
    "id": "e647d10fe4ae74bc0ee054d97d42b4ff",
    "title": "种竹月馀稍觉憔悴恐有不安意用前韵慰之",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "不作风声即雨声，客窗萧索可怜生。",
      "凭君切莫怀乡土，随处何妨弄锦䙀。"
    ]
  },
  {
    "id": "e647d10fe4ae74bc0ee054d9f5dbd3fc",
    "title": "种竹月馀稍觉憔悴恐有不安意用前韵慰之",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "春泥过雨落花香，根下行鞭想渐长。",
      "正好峥嵘露头角，休教俗眼笑凄凉。"
    ]
  },
  {
    "id": "e647d10fe4ae74bc0ee054d916390011",
    "title": "种竹月馀稍觉憔悴恐有不安意用前韵慰之",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "欲持杯酒慰清寒，作底含愁不尽欢。",
      "当领主翁珍重意，特回青眼为君看。"
    ]
  },
  {
    "id": "e647d10fe4ae74bc0ee054d99c2f91d3",
    "title": "种竹月馀稍觉憔悴恐有不安意用前韵慰之",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "满城桃李斗芳新，车马春风紫陌尘。",
      "君独胡为存苦节，饥虚休学采薇人。"
    ]
  },
  {
    "id": "e647d10fe4ae74bc0ee054d9a75f035a",
    "title": "种竹月馀稍觉憔悴恐有不安意用前韵慰之",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "扬州骑鹤理难齐，雨后来看两屐泥。",
      "相慰固惭无别物，新诗千首为君题。"
    ]
  },
  {
    "id": "e647d10fe4ae74bcb071cac9b1cdaf19",
    "title": "为家兄以中写归乐图并赋诗以寄",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "半生行役走风尘，年老还家乐更真。",
      "遥想岁时欢聚处，可能相念未归人。"
    ]
  },
  {
    "id": "e647d10fe4ae74bccf83eadfda83334b",
    "title": "寄乡中诸亲旧",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "几番相忆强悲歌，久客京华奈老何。",
      "莫怪年来倍惆怅，白头亲旧已无多。"
    ]
  },
  {
    "id": "e647d10fe4ae74bc2ef954d7d876fc50",
    "title": "四时绝句寄题皆山轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "燕飞帘幕日初长，面面青山出短墙。",
      "昨夜春归风雨送，满渠流水落花香。"
    ]
  },
  {
    "id": "e647d10fe4ae74bc2ef954d73038eaa3",
    "title": "四时绝句寄题皆山轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "岚光飞翠入帘楹，枕簟生凉暑气清。",
      "公退日斜新浴罢，坐看峰影过州城。"
    ]
  },
  {
    "id": "e647d10fe4ae74bc2ef954d7c7765ea5",
    "title": "四时绝句寄题皆山轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "屋外青山画不如，屋头高树影扶疏。",
      "晚来宾退轩窗静，一榻秋声夜读书。"
    ]
  },
  {
    "id": "e647d10fe4ae74bc2ef954d749ab39aa",
    "title": "四时绝句寄题皆山轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "雪飞林壑晓初晴，坐对琅玕眼倍明。",
      "却忆夜来清梦里，满空鸾鹤上瑶京。"
    ]
  },
  {
    "id": "e647d10fe4ae74bc41981c30733e702f",
    "title": "写竹寄赵叔平",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "君家修竹绕轩居，一别而今十载馀。",
      "闻说锦䙀新意好，旧时根本恐萧疏。"
    ]
  },
  {
    "id": "e647d10fe4ae74bcf8659ab7f3cfebb4",
    "title": "忆故妻",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "悼亡又是十年馀，男已成婚女已归。",
      "翻觉而今悲更切，客中穿尽旧缝衣。"
    ]
  },
  {
    "id": "e647d10fe4ae74bc4937b82ca2d045d1",
    "title": "上邑宰韩相公三十韵",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "朝廷分郡邑，守令职群英。",
      "列宿郎官象，亲民父母情。",
      "学能知大体，志在不虚声。",
      "廉介寒冰洁，襟怀夜月明。",
      "牛刀才小试，骥足暂淹程。",
      "木铎来东鲁，弦歌亚武城。",
      "下堂延德齿，分俸给孤焪。",
      "待吏如奴仆，同官若弟兄。",
      "得人无不举，守节尽皆旌。",
      "厚俗行乡饮，矜农缓赋征。",
      "薄徭犹念重，疑罪必从轻。",
      "懦弱皆能立，豪强莫敢撄。",
      "便期销狱讼，何必事笞榜。",
      "退食亲琴瑟，横经难友生。",
      "礼仪全考古，动静一于诚。",
      "鬼泣淫祠毁，神歆正典行。",
      "黉宫登俊乂，坛社洁牢牲。",
      "蝗旱随时雨，阴霾不日晴。",
      "野人多颂德，朝士素知名。",
      "百废咸兴葺，群黎享太平。",
      "市廛泉涌货，郊墅屋连甍。",
      "烟草人闲牧，花村犬不惊。",
      "酒肴欢伏腊，温饱乐蚕耕。",
      "独叹还家客，尝为守塞兵。",
      "病躯来绝域，悲涕省先茔。",
      "牢落伤弓鸟，漂流泛海萍。",
      "无因舒羽翼，徒切羡鲲鲸。",
      "燕石终身误，吴丝上鬓萦。",
      "年华留莫挽，志业苦无成。",
      "安得除边籍，相容列下氓。"
    ]
  },
  {
    "id": "e647d10fe4ae74bcfb293ba1b3717116",
    "title": "题兰蕙轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "陈氏好兄弟，宛如兰蕙姿。",
      "幽馨殊可爱，雅操不求知。",
      "但自栽培好，何妨采佩迟。",
      "丛深滋雨露，茁长满阶墀。",
      "芳泽传先世，香名达盛时。",
      "和风同一室，相对两怡怡。"
    ]
  },
  {
    "id": "e647d10fe4ae74bcb4024d95fd14177e",
    "title": "送祖人韶石住惠山",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "故乡人到喜，况是故乡僧。",
      "寓馆才相见，归途又欲登。",
      "杯浮辞建业，钟动下兰陵。",
      "新领禅宫席，单传祖派灯。",
      "性圆沧海月，行洁玉壶冰。",
      "旧社高风振，名泉胜概增。",
      "别情江渺渺，乡思树层层。",
      "凭语烟霞侣，尘缘税未能。"
    ]
  },
  {
    "id": "e647d10fe4ae74bc35cab2285143cdb5",
    "title": "杂诗",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "秋旦露气白，初阳淡无晖。",
      "群鸡正乱叫，栖禽犹倦飞。",
      "我行适中野，踯躅烟路微。",
      "苍莽荆棘深，零露沾裳衣。",
      "去去既寡欢，恻恻中心违。",
      "素志谅难易，知音古尤稀。",
      "侧身复惆怅，拂旦吾当归。"
    ]
  },
  {
    "id": "e647d10fe4ae74bc35cab22842ea046a",
    "title": "杂诗",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "凄风西北来，时序属秋暮。",
      "林野何萧条，草木怨霜露。",
      "霜露亦何心，大化运行故。",
      "须臾届严冬，坚冰日凝冱。",
      "蛟龙已沉渊，蛰虫亦坯户。",
      "涂我林下屋，裂我机上布。",
      "阳春望望遥，薄言善调护。"
    ]
  },
  {
    "id": "e647d10fe4ae74bc35cab228e6dab28d",
    "title": "杂诗",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "鸿鹄志四海，燕雀贺櫩端。",
      "四海一何远，櫩端亦以安。",
      "扶摇岂不慕，迹拘谅尤难。",
      "锻羽喧朝景，安得追风翰。",
      "俯啄萧艾间，仰视天风寒。",
      "斯举咫尺足，何必万里抟。",
      "抚已宜自养，勿多身外干。"
    ]
  },
  {
    "id": "e647d10fe4ae74bc35cab228d7689ec5",
    "title": "杂诗",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "志郁食哽咽，情欢酒忘醉。",
      "如何饮食间，忧乐竟莫类。",
      "达人无不可，一以理自会。",
      "时序侵燠寒，晨昏互明晦。",
      "苟能守吾中，外患亦何憝。",
      "忠信与笃敬，乃足寡尤悔。",
      "贤哉子张绅，吾当永为佩。"
    ]
  },
  {
    "id": "e647d10fe4ae74bcf8aadffd3c5bb9d0",
    "title": "访陈羽士道宁因赠",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "我生乐夷旷，幽抱常冲虚。",
      "偶客京华尘，不异林泉居。",
      "时来访仙侣，相与论道书。",
      "凝神入无象，妙观天地初。",
      "物我既莫立，孰谓形迹拘。",
      "吹笙碧桃春，天风动霞裾。",
      "孤云度碧落，六合乃吾庐。",
      "出门感群动，役役将何如。"
    ]
  },
  {
    "id": "e647d10fe4ae74bc35cab228edc7796b",
    "title": "杂诗",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "楚人献奇璞，号泣足见伤。",
      "宋愚得燕石，什袭固以藏。",
      "至宝终自白，瓦砾归粪墙。",
      "遭时自重轻，没世谁短长。",
      "仪秦乃赫赫，孔孟徒遑遑。",
      "仁义信迂阔，功利足富彊。",
      "举世已如此，念之热中肠。"
    ]
  },
  {
    "id": "e647d10fe4ae74bc35cab228d3e4711b",
    "title": "杂诗",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "雅乐古而澹，其如世不好。",
      "郑声何浸淫，四座舞且蹈。",
      "感慨既异致，善恶难类报。",
      "礿天苦幽玄，纷纷媚于灶。",
      "所享苟非诚，罪福恐颠倒。",
      "立身岂无术，理物良有道。",
      "曾闻舞干羽，苗格罢征讨。"
    ]
  },
  {
    "id": "e647d10fe4ae74bc35cab228f81e4c60",
    "title": "杂诗",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "客有三代器，宝之金玉重。",
      "考制谓尊彝，求形类瓶瓮。",
      "文款隐斑驳，光润岂磨砻。",
      "所嗟去古远，未足适时用。",
      "什袭虽珍藏，弃置相伯仲。",
      "纵有好奇者，相看为玩弄。"
    ]
  },
  {
    "id": "e647d10fe4ae74bc406973bbcffff480",
    "title": "题悦心卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "人生贵有养，所养将如何。",
      "惟以养吾心，一善靡有他。",
      "俯仰苟无愧，灵台蔼天和。",
      "嗤彼夸毗人，嗜欲何其多。",
      "所养亦以异，纷纷蹈风波。",
      "仁义譬刍豢，千载吾师轲。"
    ]
  },
  {
    "id": "e647d10fe4ae74bcafbdf8a62912b6e5",
    "title": "公子得野鸟",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "公子得野鸟，来自虞罗中。",
      "羽毛何灿灿，声音复嗈嗈。",
      "珍爱日为玩，殷勤贮雕笼。",
      "雕笼岂不贵，胜彼荆棘丛。",
      "饮啄就左右，乃足安微躬。",
      "野鸟性难驯，飞扑尤忡忡。",
      "比类忍莫同，永隔雌与雄。",
      "孰知野鸟苦，只悦公子容。"
    ]
  },
  {
    "id": "e647d10fe4ae74bc5b0d236871317b8d",
    "title": "为翰林典籍沈民则题乐琴书处",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "沈君搆华轩，藏书复藏琴。",
      "书以载古道，琴以传古音。",
      "古人不可见，唯此悦我心。",
      "我心既自悦，外虑俱销沈。",
      "凉生深竹净，日转高梧阴。",
      "弦诵苟世守，奚须满籯金。"
    ]
  },
  {
    "id": "e647d10fe4ae74bcee97e435458e1fe5",
    "title": "送杨得昂",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "我适桑干归，君犹五溪去。",
      "飘流若萍蓬，何繇复相遇。",
      "迢迢江上山，历历烟中树。",
      "后夜月明时，相思渺何处。"
    ]
  },
  {
    "id": "e647d10fe4ae74bcee97e4356f54bfa0",
    "title": "送杨得昂",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "数载不相见，一见惊复喜。",
      "翻思两地情，音问隔千里。",
      "宿雨暗洲渚，飞鸿度江水。",
      "孤棹即飘然，离愁又重起。"
    ]
  },
  {
    "id": "e647d10fe4ae74bc9c976422bb4c98c5",
    "title": "题秋菊轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "九月霜露零，我气亦云肃。",
      "草木尽凋瘁，而有篱下菊。",
      "粲粲如有情，盈盈抱幽独。",
      "我欲餐其英，采之不盈掬。",
      "呼儿具鸡黍，白酒正可漉。",
      "素心二三人，于焉叙心曲。",
      "陶然付一醉，万事亦已足。",
      "咏歌柴桑诗，千载有馀馥。"
    ]
  },
  {
    "id": "e647d10fe4ae74bc80ec626cfe69e4ab",
    "title": "瞻云轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "慈颜日已衰，游子日已违。",
      "路阻千里修，心逐孤云飞。",
      "云飞想其下，轻阴覆庭闱。",
      "何繇获终养，日舞斑斓衣。",
      "王事靡有程，岁徂曷言归。",
      "望望徒自伤，暮景西山微。"
    ]
  },
  {
    "id": "e647d10fe4ae74bcd0f8eb4d61b267a2",
    "title": "为张生写竹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "生也才弱龄，骨气已拔俗。",
      "青衿三尺强，对客莹如玉。",
      "颇亦好清事，揖我求写竹。",
      "我方困尘途，怀抱苦烦燠。",
      "翰墨交久违，砚破笔已秃。",
      "怜渠意甚勤，聊为扫新绿。",
      "生能会我心，进益必宜笃。",
      "切磋与琢磨，更请歌淇澳。"
    ]
  },
  {
    "id": "e647d10fe4ae74bc542cf67f665f4397",
    "title": "味易斋为周叔训赋",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "厚味人所嗜，子独味于道。",
      "味道夫如何，羲经日穷讨。",
      "大而天地外，细则秋毫杪。",
      "所遇各有味，咀嚼期了了。",
      "至味不可言，惟应自知好。",
      "非苦亦非甘，忘饥复忘饱。",
      "澹泊养吾神，泰和沃吾抱。",
      "长年味斯味，兀兀不知老。",
      "掩卷坐忘言，见此庭前草。",
      "晴光宿雨收，远色连天杳。",
      "咄彼刍豢徒，胡为养其小。"
    ]
  },
  {
    "id": "e647d10fe4ae74bc9e8741d894a06121",
    "title": "澹云巢",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "有客居东山，结庐山之隅。",
      "林深蔼芳润，清阴閟庭除。",
      "泊然入无倪，与时相卷舒。",
      "自名澹云巢，其志将焉如。",
      "云以愿从龙，巢以产凤雏。",
      "及兹际昌运，嘉应良不虚。",
      "凤既上阿阁，和鸣向朝曦。",
      "云乃烂碧落，昭回五彩垂。",
      "讵学巢与由，负此唐虞时。"
    ]
  },
  {
    "id": "e647d10fe4ae74bc4a099684cceeb7a0",
    "title": "写墨竹与蜀府明长史赠别",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "相逢意方洽，相别情尤难。",
      "殷勤欲有赠，唯此青琅玕。",
      "矫矫苍龙安，濯濯丹凤翰。",
      "禀兹拔俗韵，高拂青云端。",
      "愿言君子心，冰霜同岁寒。"
    ]
  },
  {
    "id": "e647d10fe4ae74bccb7b3d760805e87c",
    "title": "写竹赠王孟彬纪善",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "昔我王子猷，襟怀澹而冲。",
      "独结此君好，弥久情愈隆。",
      "不可一日无，珍爱金玉同。",
      "有竹辄宜造，肯令通主翁。",
      "我亦抱兹癖，豪缣托幽丛。",
      "遐躅邈难继，与君挹清风。"
    ]
  },
  {
    "id": "e647d10fe4ae74bc4d426d8768f9fe6b",
    "title": "写竹寄赠顾教授禄谨中",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "秋声起巫峡，暝色迷湘渚。",
      "怅望千里遥，佳人渺何许。",
      "幽期邈难值，欲往复延伫。",
      "中夜独遐思，西窗飒然雨。"
    ]
  },
  {
    "id": "e647d10fe4ae74bcd843d2bc325ea350",
    "title": "写竹寄琴士张逢吉",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "美人昔相见，为我鸣瑶琴。",
      "初弹别鹤怨，复奏孤鸾吟。",
      "掩抑弄馀意，华堂夜沉沉。",
      "凉月照绮席，云飙度琼林。",
      "一与美人别，令我忧思深。",
      "尘嚣日盈耳，何繇涤烦襟。",
      "我欲裁嶰谷，远谐美人心。",
      "六律既已调，嘘阳翕群阴。",
      "美人如见与，先此通微忱。",
      "相期洞庭野，共奏钧天音。"
    ]
  },
  {
    "id": "e647d10fe4ae74bc503c6f894f9801b1",
    "title": "题画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "芳春始云迈，倏忽惊素秋。",
      "志业独未就，岁月不我留。",
      "羁怀渺难托，写此林塘幽。",
      "乔木荫苔径，孤亭俯清流。",
      "悠然故园想，讵敢为身谋。",
      "含情委豪素，庶或宜神游。"
    ]
  },
  {
    "id": "e647d10fe4ae74bc495d7552d723c9f7",
    "title": "雨中过欧阳编修馆题竹木画上",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "我生本寂莫，况兹久羁旅。",
      "偶君素心人，来往迭宾主。",
      "秋声动高树，暝色渺烟渚。",
      "孤馆坐题诗，萧萧正风雨。"
    ]
  },
  {
    "id": "e647d10fe4ae74bc3aefe14edc5c8b1e",
    "title": "题松鹤轩",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "吾宗有令弟，所志乐夷简。",
      "载笔游两京，襟抱常坦坦。",
      "自言外祖翁，素不治资产。",
      "平生有研田，耕穫同渭浐。",
      "挥毫儗羲献，伯仲固无赧。",
      "前朝虽薄宦，名士交无限。",
      "所居有长松，蔚蔚张羽伞。",
      "上有双白鹤，对之怡岁晚。",
      "吴兴赵公子，书价重圭瓒。",
      "为写松鹤轩，骞翥龙蛇绾。",
      "翁今久仙去，往事不可挽。",
      "轩居成丘墟，轩扁独遗版。",
      "青松未化石，白鹤去不返。",
      "追昔成梦寐，令人泪长潸。",
      "求君为写图，庶或哀可铲。",
      "君当悯其情，不敢数催攒。",
      "我亦重其请，不敢辞以懒。",
      "欣然为一挥，庭宇已萧散。",
      "须臾点染成，高致如在眼。",
      "急须润吾笔，沽酒奉杯盏。",
      "九原如可作，翁亦笑而莞。"
    ]
  },
  {
    "id": "e647d10fe4ae74bc89bcf2edf9319c06",
    "title": "为徐学正曦叔寄题其尊翁晚香卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "徐君素高尚，雅志难适俗。",
      "慕彼柴桑翁，种此篱下菊。",
      "黄花秋正繁，白酒时一漉。",
      "一觞聊独倾，三嗅仰馀馥。",
      "有儿抱遗经，典教濓溪曲。",
      "迎养固靡遑，时奉千里禄。",
      "较之五男儿，此时亦已足。",
      "何当结比邻，岁晚相往复。"
    ]
  },
  {
    "id": "e647d10fe4ae74bc0f592cce7e5aa82d",
    "title": "写画题赠苏性初归吴",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "我家住锡麓，君家住吴城。",
      "相去百里近，一日孤帆程。",
      "君才日方茂，我鬓日已白。",
      "相逢一笑间，共作京华客。",
      "君今忽归去，别我将晨征。",
      "怀哉旧猿鹤，写此丘壑情。",
      "丘壑不可恋，宜奋青云志。",
      "长安三月春，沽酒待君至。"
    ]
  },
  {
    "id": "e647d10fe4ae74bcc83cf346df7c08fb",
    "title": "五月蒙赐衣五端",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "自知素蹇劣，谬忝列近侍。",
      "孰云载笔勤，清禁日无事。",
      "圣心念长夏，恩以絺绤赐。",
      "感激既盈襟，持归复满笥。",
      "光荣动邻曲，喜色见僮婢。",
      "服之固难忘，无补独深愧。"
    ]
  },
  {
    "id": "e647d10fe4ae74bcb1bc90026b7414c9",
    "title": "偶成题画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "玉署坐凉思，野人忝簪缨。",
      "谬以染翰职，遂得陪群英。",
      "疏雨澹东旭，嘉树荫西清。",
      "乐兹馆阁静，悠然抱闲情。",
      "于焉弄豪素，涧谷纷纵横。",
      "幽径遵曲岸，鸣泉绕孤亭。",
      "同游固未暇，寓目犹可并。",
      "菲才惜何补，生幸承休明。"
    ]
  },
  {
    "id": "e647d10fe4ae74bcc6fcddd8569d6305",
    "title": "独善堂为施惟政赋",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "穷达虽不同，在我固无异。",
      "独善与兼善，此道一而二。",
      "施君素高尚，衡阳久藏器。",
      "虽曾佐花县，牛刀聊小试。",
      "未几即归休，自谓犹未至。",
      "筑堂南面岳，相高争气势。",
      "讲道通天人，读书饱经济。",
      "迟当达天朝，揄扬明至治。",
      "不见有莘士，躬耕岂忘世。",
      "幡然一旦起，惠泽苍生被。",
      "君今已白头，明时幸遭值。",
      "愿言发其蕴，青云奋高志。",
      "勿效栖栖人，林居事幽致。"
    ]
  },
  {
    "id": "e647d10fe4ae74bcfff037dcfc792d1b",
    "title": "永嘉胜概卷为黄太守赋",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "永嘉古名郡，山水足清赏。",
      "王谢旧登历，境在人已往。",
      "遗躅不可攀，千载徒追仰。",
      "黄侯来牧守，政暇爱西爽。",
      "邀人绘成图，历历如在掌。",
      "岚光树苍翠，海气天沆漭。",
      "松坞出禅宫，花汀隐渔榜。",
      "桑麻接屋青，机杼连村响。",
      "楼台俯崇墉，阡陌遍膏壤。",
      "仿佛行春时，笙歌散轮鞅。",
      "惭余谬通籍，染翰近天仗。",
      "披图谅难即，神游起遐想。"
    ]
  },
  {
    "id": "e647d10fe4ae74bc742e8bf62eda3fac",
    "title": "题画赠李医士士文",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "养疴坐虚馆，何繇制颓龄。",
      "药物固所赖，奈此白发生。",
      "据梧聊自适，褰幔当前楹。",
      "凉风飒已至，庭柯落秋声。",
      "天空暮云远，日落遥山横。",
      "摅怀托豪素，悠悠尘外情。",
      "卷之聊遗君，非敢侔报琼。"
    ]
  },
  {
    "id": "e647d10fe4ae74bc0afd321bf41388a5",
    "title": "平易斋为李先辈",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "李君素闻道，襟抱常坦夷。",
      "富贵与贫贱，此志终不移。",
      "萧然一室中，和气蔼春熙。",
      "历险思诡遇，校之孰为宜。"
    ]
  },
  {
    "id": "e647d10fe4ae74bcb5484c25eec3bbdd",
    "title": "重过刘竹深孟功",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "昨朝复今晨，造君何其频。",
      "我来适我暇，君喜良不嗔。",
      "语言有馀味，所乐皆天真。",
      "都城十万家，澹泊情偏亲。"
    ]
  },
  {
    "id": "e647d10fe4ae74bc91d438bcaa03940a",
    "title": "送炯竺庵之宁波都纲",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "师本学佛徒，而我忝从仕。",
      "儒墨虽不同，崇教各鸣世。",
      "溯流求其原，要亦无二致。",
      "皇朝设僧司，统属官府例。",
      "自非名胜流，此职良不易。",
      "师今预兹选，领命辞丹陛。",
      "都城雪初晴，越水春将媚。",
      "斋馀只翻经，公退但哦偈。",
      "难忘北阙心，广演西乾意。",
      "惭余老无成，素餐糜廪饩。",
      "终当效季真，共结方外契。"
    ]
  },
  {
    "id": "e647d10fe4ae74bc7b3f0ae85a1f2a4b",
    "title": "为游伯瑰题静观卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "群动日扰扰，何由止嚣烦。",
      "我心一以静，庶或澄其源。",
      "天高四山寂，日落孤云骞。",
      "至理无不在，朝市同丘园。",
      "君应领斯妙，吾亦忘吾言。"
    ]
  },
  {
    "id": "e647d10fe4ae74bcb29801769cdaf450",
    "title": "腊日梁修撰用之以还家初散紫宸朝七字为韵命赋七首",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "大化无停机，寒暑如循环。",
      "岁华忽云暮，阳和亦已还。",
      "人生百年内，忧喜互相关。",
      "顾匪金石姿，安得长朱颜。",
      "达人会斯理，意与云俱闲。",
      "闻道愧独晚，衰也吾何叹。"
    ]
  },
  {
    "id": "e647d10fe4ae74bcb29801767e7bf9a7",
    "title": "腊日梁修撰用之以还家初散紫宸朝七字为韵命赋七首",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "忆我童稚时，乡傩竞喧哗。",
      "自从别乡县，岁岁天之涯。",
      "俯仰能几时，两鬓忽已华。",
      "今年在京国，腊蚁泛流霞。",
      "酡颜发高咏，悠悠兴何赊。",
      "皇风无远迩，四海同一家。"
    ]
  },
  {
    "id": "e647d10fe4ae74bcb29801765c581b0a",
    "title": "腊日梁修撰用之以还家初散紫宸朝七字为韵命赋七首",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "寒旭上东观，残雪明石渠。",
      "嘉平锡华宴，晓入承明庐。",
      "佩珂肃西清，韶音闻笙竽。",
      "自顾草木同，泽被仁风嘘。",
      "孰知四序周，正兹万物初。",
      "报国乏经济，白首徒嗟吁。"
    ]
  },
  {
    "id": "e647d10fe4ae74bcb298017696f2635b",
    "title": "腊日梁修撰用之以还家初散紫宸朝七字为韵命赋七首",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "八蜡闻古礼，腊日在兹旦。",
      "迎祭思报劳，猫虎御田患。",
      "銮舆幸郊原，校猎旌旗灿。",
      "获禽足练武，震荡妖氛散。",
      "上以共乾豆，下以具宾馔。",
      "时雍年榖丰，河海永清宴。"
    ]
  },
  {
    "id": "e647d10fe4ae74bcb29801769b32cc99",
    "title": "腊日梁修撰用之以还家初散紫宸朝七字为韵命赋七首",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "十五初志学，性颇嗜经史。",
      "谋生计已疏，岂复亲耒耜。",
      "自期德业成，拾芥取青紫。",
      "中季遂蹉跎，五十始从仕。",
      "扈从游两京，伏腊已三祀。",
      "寸劳不能效，窃禄抱深耻。"
    ]
  },
  {
    "id": "e647d10fe4ae74bcb2980176e708e94b",
    "title": "腊日梁修撰用之以还家初散紫宸朝七字为韵命赋七首",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "瑶花已三白，腊戍当兹晨。",
      "田家愿丰稔，对此尤欣欣。",
      "岁功已云毕，斗酒叙比邻。",
      "共言足公赋，击壤同尧民。",
      "惭予不耕者，承乏侍紫宸。",
      "素餐不见斥，惟应仰皇仁。"
    ]
  },
  {
    "id": "e647d10fe4ae74bcb298017622884bb6",
    "title": "腊日梁修撰用之以还家初散紫宸朝七字为韵命赋七首",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "我本山泽民，浪迹随渔樵。",
      "岂意蒙齿录，置身事清朝。",
      "矧居翰林场，交好皆英僚。",
      "岁时遇伏腊，诗酒常见招。",
      "壮怀固浩浩，白发何萧萧。",
      "醉来目云汉，寂默神弥超。"
    ]
  },
  {
    "id": "e647d10fe4ae74bc7c7587db1aafc3ee",
    "title": "赠友",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "君家住苏城，我家居锡县。",
      "乡里旧知名，都门才识面。",
      "君当职筦库，我幸勤笔砚。",
      "退公无所为，得暇辄相见。",
      "清玩常命观，芳樽屡叨宴。",
      "交情尚平易，世务总谙练。",
      "处静惟端庄，遇剧即通变。",
      "叹羡徒尔嘉，怀惭未能荐。",
      "适兹代者至，复预天官选。",
      "谁言九霄长，独快六翮健。",
      "扶摇良可期，惟恐迹相远。"
    ]
  },
  {
    "id": "e647d10fe4ae74bc3201d8c589158160",
    "title": "送松溪宰周景辰调连城",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "君从松溪来，又复连城去。",
      "宦游若萍蓬，流转那能住。",
      "百年多远别，握手几欢遇。",
      "况兹当暮龄，幽抱复难愬。",
      "都门一杯酒，回首知何处。",
      "天南与天北，相思渺云树。"
    ]
  },
  {
    "id": "e647d10fe4ae74bc7ae2fadaec2cc300",
    "title": "病起写山水图谢张逢吉先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "少小昧调摄，动或违天和。",
      "迨兹晚年至，疾疢宜其多。",
      "所念窃美禄，置身在銮坡。",
      "寸效未及施，报国将如何。",
      "张君负奇术，垂情屡见过。",
      "爰以慰微志，匪徒起沈疴。",
      "日来力渐完，稍能盻庭柯。",
      "殷勤理冠屦，载振朝天珂。",
      "感德曷云喻，铭心久难磨。",
      "挥毫写山水，持奉志靡他。",
      "山以崇令德，水以衍后波。"
    ]
  },
  {
    "id": "e647d10fe4ae74bc503c6f890aa98921",
    "title": "题画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "衡门掩秋色，苔径净无尘。",
      "人迹虽罕至，简编良可亲。",
      "修篁度凉飔，高梧落繁阴。",
      "时应散幽寂，采药过中林。"
    ]
  },
  {
    "id": "e647d10fe4ae74bc2d04f63b7d2b5d28",
    "title": "为王彦本题乐善堂",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "万类既莫齐，人生有贤愚。",
      "所趋各异向，所乐亦已殊。",
      "仰惟古圣哲，动与道谊俱。",
      "穷巷虽饮水，寸心常有馀。",
      "咄彼夸毗人，多贪竟忘劬。",
      "苟得适暂欣，旋踵即忧虞。",
      "吾宗有佳士，近寓都城居。",
      "形迹隐廛市，心志在诗书。",
      "生业惟足用，何尝逞丰腴。",
      "有妻主中馈，有子从师儒。",
      "老老复幼幼，一家常宴如。",
      "我适扈跸来，相延过其庐。",
      "新酒初泼醅，时羞问园蔬。",
      "维时春正好，芝兰满阶除。",
      "累觞不知醉，宾主情怡愉。",
      "谱牒未暇论，亦足叙友于。",
      "高堂扁乐善，此语良不虚。",
      "酒阑袖出卷，辞章揖我须。",
      "我惟三槐泽，今尚蒙沾濡。",
      "后裔能不坠，其亦在子欤。",
      "愿言崇令德，始终永无渝。"
    ]
  },
  {
    "id": "e647d10fe4ae74bca650167540a123cd",
    "title": "赠胡都给事中",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "皎皎瑶台鹤，濯濯冰霜姿。",
      "宿昔有仙契，于焉慕安期。",
      "翱翔历蓬瀛，饮啄来上池。",
      "寸丹久已就，八表随所之。",
      "静与元气并，动与祥飙驰。",
      "罔象莫可测，玄珠应自知。",
      "乃令鸡鹜群，矫首徒嗟咨。"
    ]
  },
  {
    "id": "e647d10fe4ae74bcea3a0f3b295daffa",
    "title": "寄赠任给事中",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "君本霄汉客，降谪留人间。",
      "人间不可住，又复游名山。",
      "彩霞绚春衣，瑶草腴朝餐。",
      "高风邈难及，悢悢心所攀。"
    ]
  },
  {
    "id": "e647d10fe4ae74bc6ce74316897946bb",
    "title": "和曾侍讲古意",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "靡靡风外花，濯濯路傍柳。",
      "盈盈马上姝，皎皎出素手。",
      "挥鞭度南陌，行人尽回首。",
      "芳香袭和风，皓彩夺目久。",
      "转盻睹他人，百媚自成丑。",
      "孰云君子配，终恐匪佳偶。",
      "会合宁不欢，别离恐难守。",
      "怀哉罗敷言，使君妇自有。"
    ]
  },
  {
    "id": "e647d10fe4ae74bc6f36b559b3f180c7",
    "title": "寄乡友沈得渊",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "沈君非凡流，宿禀尚高洁。",
      "羡门注仙籍，安期守真诀。",
      "偶然落人寰，世味遍已阅。",
      "混迹虽同尘，心神乃超绝。",
      "萧然一室内，隐几常自悦。",
      "时把玉箫吹，翔鸾舞明月。"
    ]
  },
  {
    "id": "e647d10fe4ae74bc6a3c5073ee77f8e2",
    "title": "中秋玉堂宴集分韵得霄字",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "素秋已云半，清风涤炎歊。",
      "况兹良夜月，清光湛层霄。",
      "玉堂有仙侣，觞咏集英寮。",
      "不以残朽遗，折简频见招。",
      "颓然顾我影，白发何萧萧。",
      "道同话自契，意适兴弥超。",
      "佳章比金石，迭奏谐云韶。",
      "匪徒惬清赏，所乐际昌朝。",
      "沈沈漏将曙，迟迟斗转杓。",
      "良会自忘寐，讵谓永兹宵。"
    ]
  },
  {
    "id": "e647d10fe4ae74bcd2d7dfb060907f66",
    "title": "题乔柯竹石",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "凉风起东观，朝雨洒西清。",
      "琅玕亚琪树，瑟瑟鸣秋声。",
      "爽气集几研，逸兴悠然生。",
      "染翰适馀暇，聊兹写闲情。",
      "殷勤欲持赠，披玩久屏营。",
      "多君美无度，素抱幽人贞。",
      "愿言励高节，固此岁寒盟。"
    ]
  },
  {
    "id": "e647d10fe4ae74bc503c6f897fb4692c",
    "title": "题画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "高林俯清流，小径遵岸曲。",
      "书声松桂深，知有幽人屋。",
      "索居非遁迹，读书岂干禄。",
      "义理发我蒙，悦怿心自足。",
      "古人已云远，古道宜自勖。",
      "掩卷三叹馀，江天晚涵绿。"
    ]
  },
  {
    "id": "e647d10fe4ae74bcc1f33c8bf9736dde",
    "title": "闰九月王修撰直宅对菊分韵得喜字送其兄行敏",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "故人劳远来，所念在难弟。",
      "久别忽相亲，安能不相喜。",
      "况兹值闰九，黄菊正靡靡。",
      "掇英泛芳樽，时羞杂陈几。",
      "匪徒叙友于，簪缨集乡里。",
      "顾余忝同姓，相爱蒙见齿。",
      "意洽形俱忘，秩秩循有礼。",
      "既夕复秉烛，觞咏情难已。",
      "天伦固云乐，文会尤足美。",
      "明河转虚檐，零露袭华绮。",
      "众宾虽已散，迟留独未起。",
      "明发理归桡，离忧复兹始。"
    ]
  },
  {
    "id": "e647d10fe4ae74bccb80498d6713edfc",
    "title": "暮上吕梁洪",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "黄河从西来，万里走浊浑。",
      "吕梁乃故道，势若逸马奔。",
      "我来趋王程，至此日已昏。",
      "挽夫识予意，驾牛乘夜喧。",
      "滩回石乱斗，水与船相吞。",
      "攀援一失势，转眼不可存。",
      "巨缆虽云牢，怀畏时自扪。",
      "须臾际安流，稍觉宁心魂。",
      "因之劳其勤，斗米代双樽。",
      "汝劳勿复道，吾侪赖君恩。"
    ]
  },
  {
    "id": "e647d10fe4ae74bc6a5de213f49ea621",
    "title": "梦两儿",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "两儿别来久，累夜梦何频。",
      "得非我念儿，无乃儿忆亲。",
      "梦中宛如昔，田庐荒且贫。",
      "犹能具鸡黍，为父招比邻。",
      "觉来尚征途，渺然万里身。",
      "归期固难必，归梦谅非真。",
      "愿言各努力，进善光前人。",
      "忠君我自勉，孝悌儿当勤。"
    ]
  },
  {
    "id": "e647d10fe4ae74bc5d50e44e4eca2683",
    "title": "题徐训导廷献魁山旧隐",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "人品如瞻斗，山名合应魁。",
      "地灵知孕秀，天赋肯淹才。",
      "笔阵惊同列，文光烛上台。",
      "高攀蟾窟桂，勇跃禹门雷。",
      "已作鹍鹏化，空令猿鹤猜。",
      "经横芹泮静，琴弄杏花开。",
      "宦志云霄待，乡心岁月催。",
      "黄残松径菊，绿遍石田苔。",
      "若便寻归驾，移文恐劝回。"
    ]
  },
  {
    "id": "e647d10fe4ae74bc9928c18fbd732665",
    "title": "呈太常少卿高先生",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "礼乐推三代，文章似六经。",
      "应时明出处，当世仰仪刑。",
      "贾谊趋宣室，桓荣表汉廷。",
      "青云登棘位，皓月映槐厅。",
      "大笔频追谥，丰碑屡作铭。",
      "祝釐迎茂祉，赞祀答穹灵。",
      "圣主加荣宠，儒林慕德馨。",
      "声名腾宇宙，黼黻佐朝廷。",
      "小子成樗散，明公耀德星。",
      "朽材难切琢，钝刃冀摩硎。",
      "得照青藜火，甘为白泽钉。",
      "高山恒仰止，鄙业久荒宁。",
      "讵敢思推挽，何繇乞建瓴。",
      "鲋鱼愁旱辙，笼鸟羡秋冥。",
      "未许升堂室，深怀捧户扃。",
      "可怜昏瞀久，欣睹凤凰翎。"
    ]
  },
  {
    "id": "e647d10fe4ae74bc50fdb6ec1857d16f",
    "title": "送赵佥事之福建任",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "鸾栖淹枳棘，鹗荐出风尘。",
      "重寄藩维任，荣迁耳目臣。",
      "拜恩辞北阙，佥宪入南闽。",
      "驿路梅含笑，都亭柳带颦。",
      "马行吴地晓，帆度浙江春。",
      "厅宇榕花合，园林荔子新。",
      "好山供日咏，列郡待时巡。",
      "本在紏弹职，宜加抚育仁。",
      "威声销墨吏，疾苦拯黎民。",
      "伫听廉明誉，君无让古人。"
    ]
  },
  {
    "id": "e647d10fe4ae74bc5a152084e0be0540",
    "title": "溪山烟雨图为包公恺写",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "溪山茆屋知何处，隔岸青山暗烟树。",
      "一棹谁兮路欲迷，缘流似逐桃花去。",
      "嗟予落寞江海滨，到今懒欲问通津。",
      "因君扇底涂狂墨，烟雨苍茫一片春。"
    ]
  },
  {
    "id": "e647d10fe4ae74bcbedc04c0c120f09e",
    "title": "为宣指挥题枯木竹石",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "修竹娟娟净如洗，古木槎牙半空倚。",
      "莫嫌怪石长苍苔，当年曾中将军矢。",
      "将军年少多奇勋，平生意气凌秋云。",
      "他年太史书勋业，汗简须当用此君。"
    ]
  },
  {
    "id": "e647d10fe4ae74bc21f08f24a5901499",
    "title": "过华叔端草堂写晴雨竹壁上",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "我爱君家远城郭，绕檐竹色侵帘幕。",
      "醉中挥翰写晴梢，湘云一剪春阴薄。",
      "看来顿觉风气清，耳边恍若闻秋声。",
      "啸歌到晚不归去，高卧翠阴呼月明。"
    ]
  },
  {
    "id": "e647d10fe4ae74bc21f08f24df27c0a7",
    "title": "过华叔端草堂写晴雨竹壁上",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "高轩置酒延夕曛，眼前知己无如君。",
      "枯肠醉后有芒角，手挥高节凌青云。",
      "图成自觉精灵聚，素壁俄然仪凤羽。",
      "拟得秋声直造来，剪烛连床听风雨。"
    ]
  },
  {
    "id": "e647d10fe4ae74bca7da6cfe42570e69",
    "title": "吴姬留客行",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "吴姬年少才十六，能抱琵琶唱新曲。",
      "愁连山黛锁青蛾，汗透霞绡湿香玉。",
      "问郎今去宿谁家，郎须听妾弹琵琶。",
      "吴城有酒不肯住，巴姬未必颜如花。",
      "迟留那得情相与，芳心一一弦中语。",
      "空江霜落叫征鸿，孤棹风高响秋雨。",
      "须臾仿佛临三湘，切切哀猿堪断肠。",
      "巫阳云暗楚台晓，故山不见关山长。",
      "弹到悲笳少三拍，郎心欲去何匆迫。",
      "挽郎不住郎过船，满江月色秋潮白。"
    ]
  },
  {
    "id": "e647d10fe4ae74bcad139916190ce938",
    "title": "题枯木修篁图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "老干昂霄几千丈，天籁时闻夜声响。",
      "一竿修竹共萧森，复托丝萝半空上。",
      "寒姿久抱幽人贞，良材孰肯摧为薪。",
      "总令匠氏未相遇，故山风雨年年春。"
    ]
  },
  {
    "id": "e647d10fe4ae74bc58d716991976fd73",
    "title": "早行索水",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "鸡鸣晨炊戒轮鞅，闭门一点明星上。",
      "路出长林不见人，烟深咿轭车声响。",
      "须臾日出气象分，往来行旅才纷纭。",
      "仆夫笑指都城近，宫殿岧峣五色云。"
    ]
  },
  {
    "id": "e647d10fe4ae74bc0db5fd7e21ae4a7c",
    "title": "为楮府高先生赋牧云歌",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "我闻黄初平，牧石惊其兄。至今山中石，尚作羝羊形。",
      "又闻苏子卿，风雪牧北庭。辛勤十九年，犹持汉家旌。",
      "未闻牧云谁氏子，牧云自号逃其名。云中所牧竟何物，以云为牧何所凭。",
      "比之牧石仙，犹乃系尘缨。意为牧云人，足不到边城。",
      "但见长裾曳侯第，傍人指是侯门英。静中默与元气会，雄谈四座风雷惊。",
      "端倪变化竟莫测，显晦孰可知其情。得非当年豢龙氏，驯致神物驱幽灵。",
      "丰隆施鞭掣明电，天吴出浪翻沧溟。厥术乃至是，厥德良可称。",
      "吾将荐之达，天府游帝廷。好施霖雨苏苍生呜呼，好施霖雨苏苍生。"
    ]
  },
  {
    "id": "e647d10fe4ae74bcab403f8632a81172",
    "title": "题张县丞凝翠轩卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "张君结庐修竹里，一榻清风净如洗。",
      "几番过雨看新晴，帘卷春阴落乌几。",
      "自从作官今未回，家僮日扫林间苔。",
      "何当直造遂吟啸，不问主人毋见猜。"
    ]
  },
  {
    "id": "e647d10fe4ae74bc2d920e7cf8147a33",
    "title": "少妇行",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "东家少妇年十五，嫁得良人出为贾。",
      "经年书到不言归，肯念春闺别离苦。",
      "西邻年少犹空房，红缨白马羽林郎。",
      "眼传芳意已相密，愿作双栖鸳与鸯。",
      "朝闻贾死惊未讣，暮奔已作西家妇。",
      "六亲蒙耻无光辉，方逞妖淫浓态度。",
      "欢情得遂无几时，羽林从征须别离。",
      "欲去翻思畴昔事，叮咛恐亦还家迟。",
      "妾言劝郎郎勿疑，妾今贞守无他为。",
      "可怜妇道真能尽，去后郎心肯全信。"
    ]
  },
  {
    "id": "e647d10fe4ae74bc66d75ad2bc5147ce",
    "title": "为夏叔度写葡萄于雪洲之上因赋叙别",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "我生负气尤好奇，襟怀抑塞蟠蛟螭。",
      "屡遭屈折莫我知，向人委顺长低垂。",
      "倘尔逢君雪洲上，酌我凉州寄来酿。",
      "醉倾墨汁为君涂，一吐胸中气千丈。",
      "维时雨歇凉风生，薄阴零乱纵复横。",
      "蛰龙蜕骨冷云湿，骊珠出海秋蟾明。",
      "坐间观者皆惊讶，何繇宝帐人间挂。",
      "恐令痴眼起贪心，主者收藏始知画。",
      "知我如君能有几，此术聊将游戏耳。",
      "白鸥湖海一身轻，长揖谢君吾去矣。"
    ]
  },
  {
    "id": "e647d10fe4ae74bc77d86f29ad1a6432",
    "title": "题青山白云图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "我曾九龙山下住，结庐正在云深处。",
      "日日看山还看云，长教剪却当檐树。",
      "无端一别猿鹤群，马蹄南北徒纷纭。",
      "尘途底事拂衣晚，回头愧负山中云。"
    ]
  },
  {
    "id": "e647d10fe4ae74bc1079bd725f69df72",
    "title": "赠竹隐",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "君家绕屋多修竹，檐外时闻响寒玉。",
      "雨歇林窗风日妍，春阴一榻侵衣绿。",
      "闭户常令俗驾回，从教三径长苍苔。",
      "予今亦有王猷癖，直造休嫌数往来。"
    ]
  },
  {
    "id": "e647d10fe4ae74bc92e0e109981259f7",
    "title": "倭扇谣",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "倭人茧纸摺为扇，缺月生辉银满面。",
      "阙下年年多贡馀，都人重购何纷如。",
      "杭工巧黠思争利，效倭为扇浑无异。",
      "价廉百十人不慊，说是倭来方道地。",
      "倭来道便经杭州，廉价却将杭扇收。",
      "倭收杭扇堪惊怪，转眼街头高价卖。",
      "买扇还家夸扇真，街头持卖真倭人。",
      "倭人茧纸摺为扇，缺月生辉银满面。",
      "阙下年年多贡馀，都人重购何纷如。",
      "倭言我扇不欲利，只欲人间古铜器。",
      "器好年多扇亦多，犹解摩挲看款识。",
      "倭能论器不论财，尊罍彝鼎填街来。",
      "几人怀金不得扇，手中无器空徘徊。",
      "吁嗟古器日应少，倭贡年年扇来好。"
    ]
  },
  {
    "id": "e647d10fe4ae74bc66838310b6acd334",
    "title": "送医士张孟经归华亭",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "张君深得活人理，白发萧骚垂两耳。",
      "颜面如童步若飞，自说平生能服饵。",
      "京都卖药三载馀，帘垂一榻廛中居。",
      "荣名利禄不挂口，向人只讲岐黄书。",
      "曾闻旧业松陵曲，井臼依然邻二陆。",
      "鲈肥秋浦莼正香，虎卧芳林杏初熟。",
      "今年忽复思东归，海门一叶春帆飞。",
      "到家尊酒作良会，当时耆旧今应稀。",
      "都门柳花飞白雪，欲折长条赠君别。",
      "不知此去几时来，我亦相从问丹诀。"
    ]
  },
  {
    "id": "e647d10fe4ae74bc01a4d47f911294d3",
    "title": "送潘知县之馀干",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "潘郎年少才力强，笔端五色成文章。",
      "新承宠擢宰山县，送别都门春酒店。",
      "君今与我交虽浅，志业人生宜自勉。",
      "此日牛刀聊试为，他时骥足应须展。",
      "千里江帆一带斜，馀干地沃多桑麻。",
      "时清自喜少徭役，琴弄春风满县花。"
    ]
  },
  {
    "id": "e647d10fe4ae74bc880fa638e2a27be5",
    "title": "送傅子晦教授之兴化",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "扁舟欲别之何处，一官典教闽中去。",
      "细雨榕阴面面山，薰风荔子家家树。",
      "怜君年少非常伦，才赡人称席上珍。",
      "黉馆讲馀清昼永，玉琴闲弄杏坛春。"
    ]
  },
  {
    "id": "e647d10fe4ae74bc31191d1eebc9e5ec",
    "title": "赠朱编修",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "朱君乃是青云器，读书不负平生志。",
      "向曾龙跃禹门雷，跳浪翻空应得意。",
      "声名藉藉动京华，策对明廷众所夸。",
      "鳌首已攀蟾窟桂，马头还看凤城花。",
      "斯文仰羡增光显，称述犹存赠行卷。",
      "铿锵金石韵相宣，远大期君意非浅。",
      "君今宠擢登銮坡，玉树花深响佩珂。",
      "五色文章成黼黻，九天光采动星河。",
      "嗟予久已闻英誉，势比云泥固难会。",
      "年年枯死案头萤，四十无闻何足畏。",
      "不期邂逅同清朝，菲才未免旁人嘲。",
      "痴蝇附骥亦致远，托身愿结青云交。"
    ]
  },
  {
    "id": "e647d10fe4ae74bcb9ddf746ba90c93c",
    "title": "挽徐母",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "平生嫠居冰雪清，教子读书名已成。",
      "正期禄养体长健，俄闻凶讣人皆惊。",
      "柳杨青青杨子渡，江山依旧来时路。",
      "春风丹旐引归航，遗骸并葬良人墓。"
    ]
  },
  {
    "id": "e647d10fe4ae74bc8039c5c9588af095",
    "title": "题渔乐图",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "遥遥雨歇明残霞，凉风飒飒吹蒹葭。",
      "晚来随处可栖泊，五湖烟水皆吾家。",
      "得鱼且觅津桥酒，旋采溪毛杂菱藕。",
      "除著沙鸥孰可亲，隔蓬唤取邻船叟。",
      "生计年年一叶舟，全家不识别离愁。",
      "妇能斫鲙儿行盏，一笛横吹万顷秋。"
    ]
  },
  {
    "id": "e647d10fe4ae74bc12ada77e31bbccf1",
    "title": "为袁将军题梅轩卷",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "我家旧业梁溪滨，雪晴溪上梅花新。",
      "琼林皎皎映书屋，天然富贵谁言贫。",
      "花时倍觉多宾友，经月劳劳事诗酒。",
      "满座香风半醉时，一帘皓月微吟后。",
      "自从承荐游京乡，十载看花白玉堂。",
      "贞操久应心似铁，风流其奈鬓成霜。",
      "今年扈从来幽蓟，扑面缁尘满衣袂。",
      "欲觅梅花杳莫闻，江南驿使凭谁寄。",
      "春到都城十万家，管弦处处声呕哑。",
      "不识冰姿尚清素，只知艳质争繁华。",
      "朝来雪花如手大，兴来不管貂裘破。",
      "蹇驴鞭策访袁安，不似当时闭门卧。",
      "弓矢森严枥马喧，羽林期猎穷郊原。",
      "见予一笑不复出，呼酒且共登梅轩。",
      "未始栽梅向轩下，高扁梅轩众惊讶。",
      "自说平生极爱梅，此地无梅仅堪画。",
      "画师乃是钱塘人，西湖久与逋仙邻。",
      "曾作乌台铁面使，笔端解写梅花真。",
      "嗟余久抱梅花思，感恋君恩忘归计。",
      "画中才见即相亲，分明一段家山意。",
      "惨淡枝头雪未干，洒然清气逼人寒。",
      "君今与我心相合，莫厌敲门数借看。"
    ]
  },
  {
    "id": "e647d10fe4ae74bcd14d62af9ef095db",
    "title": "题中条旧业图卷为王士烈大尹",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "中条之山何雄哉，层峰叠嶂高崔巍。太行嵩少与之相胍络，禹门凿断迥向中天开。",
      "下有黄河水，奋激声如雷。波涛万里接银汉，到此曲折其势相萦回。",
      "佳气日磅礴，孕秀多奇材。宝藏百物不足贵，往往间出人中魁。",
      "不见岩下士，版筑将终身。宁知一旦叶梦出，大施霖雨康斯民。",
      "唐有裴中立，平淮之功谁可及。宋有司马光，文章事业何煌煌。",
      "至今行人过阙里，景仰式车临路旁。吾宗有兄王士烈，世向山中营旧业。",
      "数顷良田万卷书，父祖传来今几叶。父祖唯积善，素无功名心。",
      "到君尤加学问力，长年闭户松桂林。九经百氏贯乎一，律历地理俱精深。",
      "鹤书远召来相寻，小试百里弹鸣琴。岐麦薿薿桑阴阴，黄童白叟皆讴吟。",
      "近岁皇家事陵寝，北京山水明如锦。葬师不下数百人，取验求真口皆噤。",
      "郭璞之术君所闲，天下山川指掌间。汉唐陵寝考分寸，琅琅一奏开天颜。",
      "天颜悦怿恩加厚，太官供羊光禄酒。崛起长陵北山阜，有诏封山号天寿。",
      "海晏河清亿万年，知君名与兹山久。君今迁擢居帝都，骏马蹴踏育云途。",
      "圣明在上不可辜，随时正好陈嘉谟。勿作寻常浅丈夫，区区怀土胡为乎。",
      "傅说诸君久已往，空山猿鹤空相呼。白云红树秋模糊，为君写作中条图。",
      "古今志山同一符，君当解衣为我沽。会须一饮倾百壶，醉后与尔歌呜呜。",
      "唾壶击折青珊瑚，中条佳气无时无，呜呼中条佳气无时无。"
    ]
  },
  {
    "id": "e647d10fe4ae74bc6ba0d1c239f3e40b",
    "title": "月夜舟中酒后写呈胡祭酒兼同行诸公",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "官船溯河明月夜，千里河流金液泻。",
      "水拍船溯月在天，月色波光两相射。",
      "此时清兴不可遏，须待倾觞共陶写。",
      "行庖美味虽云重，更觅溪鲜问渔舍。",
      "蟹螯初肥良足珍，霜馀梨枣甘于蔗。",
      "同行况复皆贤豪，襟怀岂是寻常者。",
      "胡公一代大司成，文章声誉追班马。",
      "延陵给事钱塘客，每出新诗儗风雅。",
      "东阳兄弟居翰林，一双白璧千金价。",
      "林黄二子才更奇，往往辞气凌鲍谢。",
      "云间尤喜紫阳孙，笔底龙蛇众惊诧。",
      "一时会合非偶然，共沐恩光来日下。",
      "霏霏珠玉动生风，济济衣冠俨成画。",
      "嗟予年少尝好游，临水登山日无暇。",
      "时当有月达旦饮，典衣肯顾山妻骂。",
      "年来老病不复饮，每见深杯辄生怕。",
      "不知今夕是何夕，狂态依然莫能罢。",
      "酒阑兴尽不复散，共向船窗相枕籍。",
      "须臾月落水自流，斗柄低回柁楼挂。",
      "骑鲸李白远莫攀，梦鹤坡翁久仙化。",
      "人生所贵在适意，尘虑何须苦萦挂。",
      "灯前漫尔写长谣，留向他年作佳话。"
    ]
  },
  {
    "id": "e647d10fe4ae74bcc4ded265a504f33a",
    "title": "题竹送周以庄之长清宰",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "故人别久才相见，又拜恩光宰花县。",
      "去思匆匆不我留，都门沽酒徒攀饯。",
      "我有五色之彩翰，为君写作青琅玕。",
      "虚心惯承雨露重，高节岂畏冰霜寒。",
      "此意赠君君达否，清风雅操君皆有。",
      "君到长清转觉清，不须更种陶潜柳。"
    ]
  },
  {
    "id": "e647d10fe4ae74bc0f8dcf0060e6a485",
    "title": "题竹寄长清胡判簿仲文",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "胡君倜傥情见真，昔曾同客京华尘。",
      "一官去作长清簿，吏民怀惠如阳春。",
      "别来不觉经年久，愧我蹉跎空白首。",
      "为写清风慰远思，殷勤致问平安否。"
    ]
  },
  {
    "id": "e647d10fe4ae74bc4dae55c3767200e6",
    "title": "题刘给事中画",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "独立空山不知老，崖石相依共相保。",
      "月影秋清舞瘦蛟，风声夜半惊栖鸟。",
      "错节盘根怪且奇，古翠满身苔藓滋。",
      "匠石自知难入眼，年年春雨长孙枝。"
    ]
  },
  {
    "id": "e647d10fe4ae74bc3a04dc4e4a0276b9",
    "title": "题师将军寿椿堂",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "我闻南华老仙所谈之灵椿，长年度世殊可人。尔来万有八千岁，方乃一秋兼一春。",
      "桓桓师将军，忠孝孰可伦。缅思此椿寿，将以奉严君。",
      "严君乃是先皇之虎臣，英姿雄略如有神。起家昔住荆溪滨，曾同周处为比邻。",
      "惟将三尺剑，扫净六合尘。先皇骑龙上苍旻，攀髯不及空逡巡。",
      "至今心尚赤，其奈发如银。将军袭爵尤忠勤，远持节钺镇八闽。",
      "列鼎之养何足珍，惟思种椿搆堂怡其亲。君不见椿枝长茂椿叶重，堂前人对椿阴浓。",
      "灵根盘结托厚地，高柯直上摩苍穹。蟠桃见之犹屈膝，乔松并之应敛容。",
      "况并颦眉杨柳低头榕，世间凡木莫与同。呜呼世间凡木莫与同，唯孔明庙前之老柏，千古可与相争雄。"
    ]
  },
  {
    "id": "e647d10fe4ae74bce908b700be246618",
    "title": "聚玉堂为吴主簿赋",
    "authorName": "王绂",
    "authorId": "e647d10fe4ae74bca9be4c2a23ad3e31",
    "dynasty": "明",
    "content": [
      "君家子弟追王谢，玉树森森满庭下。",
      "器美难容韫椟藏，才高应得连城价。",
      "堂前见客温相和，德业尤宜更琢磨。",
      "迟看怀宝联班出，南陌珊珊响佩珂。"
    ]
  }
]