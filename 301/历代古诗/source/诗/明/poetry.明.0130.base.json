[
  {
    "id": "e647d10fd304256fca46292e358d3aad",
    "title": "重寄李子理",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "麒麟出鲁郊，商锄为不祥。",
      "向非孔仲尼，何异犬与羊。",
      "所以路傍人，按剑默夜光。",
      "近时青云士，岂无鲁连子。",
      "气节苟不申，甘蹈东海死。",
      "世人闻此言，弃之如敝屣。",
      "投君勿复道，北风吹易水。"
    ]
  },
  {
    "id": "e647d10fd304256f25ec72b66c7b7b77",
    "title": "狱夜书愁敬呈吴少槐吏部",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "天帝一震怒，贰负缚暝间。",
      "石室梏两足，仰无日月攀。",
      "我稽浔阳囚，迢迢如玉关。",
      "妻女阻会面，何时复生还。",
      "卫水东北流，日夜恣漰濞。",
      "如何来枕上，化作万行泪。",
      "申包哭秦庭，七夜救楚地。",
      "掩面今三年，犹为蒿里质。",
      "天命安可知，长吟慰憔悴。"
    ]
  },
  {
    "id": "e647d10fd304256f5498c22afbf7f6b0",
    "title": "酬谢逸人四溟三首",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "曹思弄文翰，歌咏邺中诗。",
      "招游七才子，俱好相如词。",
      "君随凫雁圃，应教凤凰池。",
      "聊拂清霞赏，尉兹琼树枝。",
      "胡为泛沧海，令我长相思。"
    ]
  },
  {
    "id": "e647d10fd304256f5498c22a26930fbc",
    "title": "酬谢逸人四溟三首",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "李白谪仙才，祢衡赋鹦鹉。",
      "缄愁投夜郎，掩泪赴黄祖。",
      "杀身扬绮芬，高名播千古。",
      "天摧白龙鳞，云断黄鹤羽。",
      "感此远谢君，沉吟望梁父。"
    ]
  },
  {
    "id": "e647d10fd304256fb93a3a950df987af",
    "title": "送崔秀才南还",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "孟冬送客临沙浦，潇潇风动蓟门树。",
      "骅骝衔辔不肯行，一鹗南飞过天柱。",
      "燕台击筑且高歌，青樽酒尽红颜酡。",
      "五更鼓角星野平，看汝骑驷凌天河。"
    ]
  },
  {
    "id": "e647d10fd304256ff60c87bd11a2889d",
    "title": "赠别南田杨子还晋石",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "我本卫川豪，君作燕城客。意气各千里，相逢在燕陌。",
      "燕城燕陌跨京华，青烟作帐银为沙。五侯龙马耀金鞭，苍螭宝带屈盘拿。",
      "层城日出歌钟起，绣户朱箔幌罗绮。遥忆夔龙集凤池，亦知卫霍矜戚里。",
      "笑倚青萍剑，耻上黄金台。昭王非帝胄，乐毅自凡材。",
      "燕丹空有心，荆卿徒悲哀。白虹没长云，易水不能回。",
      "瑶华翠葆浮云没，锦石雕甍秋后伐。古人已见覆苍苔，今人空对西山月。",
      "西山月出宫殿寒，坐愁白发惊飞湍。风云万里不相待，白羲垂耳蛟龙蟠。",
      "鸡鸣开九关，天狼若可攀。誓欲请长缨，系胡燕然山。",
      "长缨系胡心不朽，君去青山但挥手。落日天风吹海波，月明来劝一杯酒。",
      "酒中慷慨乐事无，据地酣歌玉唾壶。晋石山川为君迓，千岩万壑来长途。",
      "往日春光怀我处，奇花不尽相思树。葡萄露下余空醅，终日待君那能顾。",
      "沧洲今已暮，瑶草不知路。欲乘黄鹤一问之，为予净扫南田雾。"
    ]
  },
  {
    "id": "e647d10fd304256f1ff05b62061ae49d",
    "title": "送人之塞上",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "北风瑟瑟胡马鸣，君今弃我何远行。",
      "阴山雪花大加掌，黄云出没单于营。",
      "万里龙沙那可见，将军大小七十战。",
      "捷书奏入建章宫，寄我云中一只箭。"
    ]
  },
  {
    "id": "e647d10fd304256f2a7e0d7a2a59666a",
    "title": "七夕",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "银阙含秋星欲烂，天孙脉脉度河汉。",
      "仙鬟玉佩那可闻，佳人夜半开帘看。",
      "阶前月色疑有霜，独坐穿针向画廊。",
      "东方日出乌鹊晓，天上人间枉断肠。"
    ]
  },
  {
    "id": "e647d10fd304256f426d14e67f713595",
    "title": "襄国饮鸳水野亭奉怀张㠠山明府",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "我尽野亭鸳水阴，平沙落日青枫林。",
      "寒花烂熳不自爱，霜风一堕柴门深。",
      "我来对此沉吟久，况是㠠山别离后。",
      "何处浮云晚未还，散愁且醉襄城酒。"
    ]
  },
  {
    "id": "e647d10fd304256fcf75828c69d46fa7",
    "title": "登西城嘉禾楼重送张山卢山赴部",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "高楼西望萦空烟，南风渺渺吹河船。",
      "碧沙细草远相送，一夜飞过黎阳川。",
      "惊魂如缕随君还，恨无双翼凌青天。",
      "魏阙霾阴雷隐怒，灞水横波不可渡。",
      "此时挥手重堪悲，千里相逢未有期。",
      "燕台倘值悲歌饮，击筑先寻高渐离。"
    ]
  },
  {
    "id": "e647d10fd304256fab7a5a7ff79a47b0",
    "title": "史平台夜宴词",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "高堂腻烛娇红春，麝炉掣锁银麒麟。",
      "掌中舞袖回金缕，背后落花覆锦茵。",
      "夜半歌钟起洞房，绣罗香暖对鸳鸯。",
      "旋征玉雁排筝谱，复弄梅花近笛床。",
      "绣额红衿真媚妩，隔帘仿佛调鹦鹉。",
      "唤回满座郁金香，鲜鲫银丝出翠釜。",
      "鸡人夜唱铜龙泻，内监忽传进拿马。",
      "绛销双引貂襜褕，长秋门前马不下。",
      "北风吹山海水移，世人见此复泪垂。",
      "宝玦香车俱莫叹，金掌仙人已辞汉。"
    ]
  },
  {
    "id": "e647d10fd304256f2d39880ffc20ff2d",
    "title": "信陵亭行赠张幕史",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "昔闻贵公子，乃是信陵君。剑气连秋水，英风迈长云。",
      "堂中爱养三千士，玉袍珠履何缤纷。信陵一去几千载，堂中今无一人在。",
      "空余城里信陵亭，日见黄河走东海。信陵亭右送飞鸿，豪士者谁张长公。",
      "虬髯潇洒眼如电，论吐何啻垂天虹。身骑宛马铁花骢，霜蹄决裂耳生风。",
      "四顾已无南海尉，一心要灭黑山戎。朝发夷梁津，暮宿黎阳渚。",
      "轩盖狭广路，翩翩皆龙举。春风澹荡吹罗帷，宛如渌水莲花池。",
      "异代风流今有此，若问信陵那可知。"
    ]
  },
  {
    "id": "e647d10fd304256f4abece6d5aaeb80f",
    "title": "赠友人归别墅",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "绿杨漫垂舞，摆动春风情。",
      "吏役甘作苦，瓜期思田萦。",
      "寻溪观游鳞，出谷听流莺。",
      "别有漆园客，长歌怀友生。"
    ]
  },
  {
    "id": "e647d10fd304256f1b2acf63ccec291e",
    "title": "赠故大同府节判魏张公祝入祠七十韵",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "魏博富才薮，储英断幽显。金璞无留精，虎豹澄视眄。",
      "文章两汉际，墨迹苍颉篆。多贤信足征，特秀殊异撰。",
      "张公真天人，弱冠负婉娈。凤毛何翩跹，孤啸绝𡺄嵃。",
      "矫然云空翮，似共扶摇抟。远器讵可识，栖栖但苍畎。",
      "腹存五经笥，身与六艺卷。叔孙礼犹尊，毛公《诗》放衍。",
      "桃李垂映春，芜秽屡摧揃。庭草有余姿，园葵复开展。",
      "李膺县龙门，侯巴激绳勉。有母老且贫，负米不惮缅。",
      "北堂或寝忧，视食脸必泫。夜坐宁解衣，晨兴忘孱懦。",
      "仲由晚升堂，曾参力亲勔。岂不怀旷逸，所愧斯道舛。",
      "操觚赴风檐，论议浮云卷。天地岂毫末，万物皆蛙黾。",
      "挥霍断鹄剑，络绎如瓮茧。九河一奔决，笔力与深浅。",
      "贾谊魁大庭，郤生逼众选。春雨湿荷衣，秋风醉华宴。",
      "领教即同州，文旆辞玉辇。凄其燕坐毡，寂寞公堂鳝。",
      "盘中长苜蓿，衣上生苔藓。整饬文字宗，手足成宿胼。",
      "乙科连佳士，芳声捷银匾。"
    ]
  },
  {
    "id": "e647d10fd304256f1b2acf63a51319c5",
    "title": "赠故大同府节判魏张公祝入祠七十韵",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "铨曹籍哲行，圣意亲眷缱。",
      "制可决宸衷，衔命理东兖。",
      "淮南多宾客，河间讨坟典。",
      "枕中鸿宝书，礼经得细阐。",
      "其王似太宗，英睿天潢演。",
      "虬须多潇洒，虎步遗芳䠄。",
      "设醴延穆生，骈罗出禁脔。",
      "谨介控豪侠，挥金洁筐𦄢。",
      "王赐金字牌，旌忠古所鲜。",
      "为擢云州判，馈运百里转。",
      "甬道达交河，军声赫桓狝。",
      "落日单于营，秋风胡马现。",
      "漠漠黄沙碛，萧萧大旗搴。",
      "颇似萧相贤，关中息余喘。",
      "武宗践祚初，逆瑾姿骄蹇。",
      "泰阿失金柄，宝鼎窃玉铉。",
      "阉奴事私谒，日请太仓廯。"
    ]
  },
  {
    "id": "e647d10fd304256f88c9c889d3458407",
    "title": "书怀投李篁台外博",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "昔余江海思，凌风恣天游。",
      "回览凤凰台，薄行鹦鹉洲。",
      "玩弄颍水月，吟啸箕山秋。",
      "缅想古人风，飘然不可求。",
      "挟剑适燕云，裂繻游皇州。",
      "昭王去不还，金台长秋草。",
      "乐毅徒空谈，剧辛亦枯槁。",
      "痛哭九陌中，回飙起苍昊。",
      "六噫辞汉京，三山事幽讨。",
      "结庐太伾麓，莳花黎水阳。",
      "饥餐赤城霞，渴饮华池浆。",
      "举杯酬阮籍，弹琴招嵇康。",
      "放浪期九垓，枋榆安足翔。",
      "天造诚寥廓，一夕生欃枪。",
      "光芒动圆象，浩荡乱天常。",
      "南箕乃长舌，牵牛遂服箱。",
      "置身在昭宪，夙夜守圜土。",
      "剥肤咸虺蛇，剸心皆剑橹。",
      "阴卧魂毰毸，澄视鬼伛偻。",
      "日月将焉施，胡不照聋瞽。",
      "父母荒殡阶，儿女死秋堵。",
      "呕血徒伤心，斩衣事终古。",
      "悠悠九原思，历乱攒肺腑。",
      "篁台百世士，潇洒落风尘。",
      "谈经施绛帐，讲道开河滨。",
      "有时泻玑珠，万斛光璘豳。",
      "熔铸能几时，席上罗佳珍。",
      "贬道理凡材，褰衣讯幽谷。",
      "烟云忽一开，婉如熙春屋。",
      "歊面行叹息，力疾对芳牍。",
      "览听殊未已，犹获玉双瑴。",
      "强成启口笑，无复论羞恧。",
      "感此忘形骸，片言通钧轴。",
      "愿尔垂神光，乘时慰蹙蹜。",
      "龙荒如有待，万里骑騼䮷。"
    ]
  },
  {
    "id": "e647d10fd304256fe229ab1cfa43296d",
    "title": "赠故大同府节判魏张公祝入祠七十韵其一公气时益振，那避祸横罥",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "按剑雄四视，意欲铲叠巘。奸回沮颜色，谅直非顾遣。",
      "董卓卒燃脐，李斯叹黄犬。乾坤扫氛翳，社稷清沈湎。",
      "解绶赋归田，衡门适游躽。王公枉驾过，俯视若蜓蝘。",
      "骅骝宜垂耳，鸾鹤易摧殄。汨没漳水涯，沉绝庙堂琏。",
      "凤雏翔长云，玉树落萧𥮏。佳婿李光禄，乘龙笃嬿婉。",
      "后代乃贤豪，森森尽碧碝。道盛人难忘，有司累交荐。",
      "县室列神灵，雕楹虚坛墠。窈窕映丹青，炜煌杂黝墡。",
      "春秋恪骏奔，陟降立有瞯。玉貌虽匪殊，德音谁能戬。",
      "门墙歉分席，饱闻弟子善。夙期傥相亲，何必同笑𠻤。",
      "哀赠起北风，远怀泪若洗。长吟《薤露》篇，少谢《蒿里》饯。",
      "久稽寻阳囚，号泣思徒跣。伏枕缠捆拲，捷身畏戈戭。",
      "江海苟不竭，笔削太史编。"
    ]
  },
  {
    "id": "e647d10fd304256faa3efb09ef7744e4",
    "title": "适金陵登魏武读书台奉别李觉斋丈",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "魏武建雄图，虎视何壮哉。",
      "只今霸气尽，空余读书台。",
      "登台览四野，萧瑟悲风来。",
      "饥鸢猎平楚，寒狐鸣城隈。",
      "林木郁苍然，烟霜日空摧。",
      "咄嗟此山川，千载埋云雷。",
      "我亦慷慨人，与君远追陪。",
      "酒酣拂宝剑，肝胆历然开。",
      "遥望南溟间，鲸鲵沧波颓。",
      "相顾起叱啸，坐使风云回。",
      "杨仆拥楼船，声名冠崔嵬。",
      "富贵吾自取，他人徒惊猜。",
      "投鞭自兹去，千里骑河魁。"
    ]
  },
  {
    "id": "e647d10fd304256f2bb446af03244802",
    "title": "寓谯郡宿魏武台下赠罗汝龙",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "汉帝灭金镜，灵氛黯中原。山川忽破碎，海水日飞翻。",
      "蚩尤拓大旗，时拂紫薇垣。奸雄窃神器，霸王气并吞。",
      "平台起崷崒，西北眺陵园。千载乃丘墟，秋风散鸡豚。",
      "尔来值岁暮，感此摧心魂。托宿茅屋下，偃仰徒自论。",
      "中逢豫章客，夜半延青樽。酒酣起视笑，飘然虬须掀。",
      "开口复纵横，历历陈万言。宛若黄河流，奔漰决昆仑。",
      "然诺在一时，逸气惊鸿鹓。远望江路塞，蛮烽照天门。",
      "誓欲指雄剑，直斩南溟鹍。而我岂不能，与君同腾鶱。",
      "风云苟未合，且复侣猱猿。《阴符》掩玉匣，宝剑藏塞墦。",
      "拂衣一长啸，高风振丘樊。水流还大壑，日昃仍朝暾。",
      "待予乘景运，一洒清海浑。"
    ]
  },
  {
    "id": "e647d10fd304256f6196893ad02f6013",
    "title": "冬日猎射毕同艾瑞泉从子擢挈酒藉草坐饮醉后作此",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "寒风吹林薄，白日怆以黄。",
      "呼鹰登高台，走马硊石冈。",
      "狡兔起草间，裂脑厉秋霜。",
      "割鲜青山隅，藉草传羽觞。",
      "落叶入我杯，细细波悠扬。",
      "平楚正萧瑟，感此情弥长。",
      "云中姿天骄，胡尘暗边疆。",
      "杀将屠我城，主辱臣未僵。",
      "徒令哂千秋，何以慰遐荒。",
      "合当捐微躯，雪耻左贤王。"
    ]
  },
  {
    "id": "e647d10fd304256fe3211e3f03cf1e69",
    "title": "送友人南还",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "凤凰楼外云气长，青袍白马生辉光。",
      "送君千里促羽觞，鸣筝清歌如故乡。",
      "相思明日忽分手，谁指青骢系绿杨。"
    ]
  },
  {
    "id": "e647d10fd304256ff9f32d832aefa86d",
    "title": "甲辰岁张郡伯鄮西如觐京师其母太夫人出中馈给囚因感激述怀作五十韵以谢",
    "authorName": "卢楠",
    "authorId": "e647d10fd304256fd1457b72d1457b72",
    "dynasty": "明",
    "content": [
      "凤历开皇纪，龙池忆紫烟。青阳调玉烛，白日转幽天。",
      "河朔风云会，漳涯气概先。诸公梁苑客，明府汉庭铨。",
      "沈宋金章籍，阴何玉辔联。衣冠连日表，精爽动星躔。",
      "各应非熊兆，同操哲匠权。文翁兼化蜀，郭隗始登燕。",
      "五马襄城野，双旌霸水涎。夹轮双鹿扰，上汉一搓县。",
      "忠奖推王室，金泥受帝宣。吴公才第一，贾谊席应前。",
      "鄯善何无尔，河源即有焉。疏名勒玉藻，归苑撤金莲。",
      "虎变谷风起，莺鸣乔木迁。那微文伯母，谁产范滂贤。",
      "《黄鸟》空玄理，《关雎》德化全。肃雍元启胤，圣善总承乾。",
      "壸臬慈文表，襟裾风纪缘。大家新著作，刘向旧名编。",
      "雨露含濡远，江河流泽偏。吹嘘延朽腐，哀痛及颠连。",
      "粉署琅玕碧，天牢桂玉鲜。八珍真靡凿，五醢更骈阗。",
      "䴾麦赤城外，杯羹玄圃边。春盘行荏苒，曲几坐连翩。",
      "眉睫光初润，膏肓病即痊。尚方虚拟赐，阴室竞相怜。",
      "小步婴金铁，扬眉愧拘挛。朵颐群累侧，染指朅夫筵。",
      "坎廪心仍切，低回腹稍便。循墙如丧狗，俯颈似饥鸢。",
      "慷慨期投璧，呻吟尚缩肩。抢呼西向拜，遥祝北堂年。",
      "少假恩犹乳，翻思泪下泉。二灵忘伏腊，两稚饱鹰鹯。",
      "丘垄哀新鬼，图书锁废廛。干戈尝胆苦，衰飒噬脐眠。",
      "故国孤魂杳，他乡白发牵。妻贫嫌再醮，女大吝施铅。",
      "放大因无食，挑针作觅钱。尘埋苍兕剑，虫篆白氂毡。",
      "甑釜从珠网，幨帏或马鞯。鬼神悲简牍，妖孽戏花钿。",
      "壮志浮云去，灰心苦蘖煎。敢辞先菌蟪，为恨失腾骞。",
      "雷雨龙门别，风霾虎脊捐。徽缠多窘束，榜楚替迍邅。",
      "百转伤心曲，三年似祸悛。倾危希造化，早晚谢陶甄。"
    ]
  },
  {
    "id": "e647d10fd318c211306291f80238897d",
    "title": "喜从玉壶记忆得周忠介旧寄二诗赋此其一",
    "authorName": "鹿善继",
    "authorId": "e647d10fd318c21170efba661c54985e",
    "dynasty": "明",
    "content": [
      "忠介逸诗何处寻，每于凭吊费沉吟。",
      "谁令乱后文无恙，却借闲中客有心。",
      "延水不殊重合剑，广陵犹是未亡琴。",
      "骚坛漫自传诗话，此夜新添掷地金。"
    ]
  },
  {
    "id": "e647d10fd34288c7f7f5aed5bc88eb05",
    "title": "羊径",
    "authorName": "黄器先",
    "authorId": "e647d10fd34288c7d1457b72d1457b72",
    "dynasty": "明",
    "content": [
      "羊径肠应曲，行人大不宁。",
      "胆矾来鸭绿，铁宝闪银青。",
      "杂树云依密，洪崖水自零。",
      "此中聊可慰，潇洒得林坰。"
    ]
  },
  {
    "id": "e647d10fd34288c78ba1695dea0c74b8",
    "title": "太平寺",
    "authorName": "黄器先",
    "authorId": "e647d10fd34288c7d1457b72d1457b72",
    "dynasty": "明",
    "content": [
      "吾亦久遗荣，东林浃素襟。",
      "支云天炼石，秣马客鸣琴。",
      "面寺开三径，头陀共一吟。",
      "不妨来信宿，自是武陵寻。"
    ]
  },
  {
    "id": "e647d10fd34288c7222b8fcc3f38c2fe",
    "title": "书堂石",
    "authorName": "黄器先",
    "authorId": "e647d10fd34288c7d1457b72d1457b72",
    "dynasty": "明",
    "content": [
      "数里飞湍似吕梁，梁山之上读书堂。",
      "秋来江色流黄叶，雨后人家住碧湘。",
      "中古有音传姓字，少微无恙乐虞唐。",
      "踏歌野服看鸂鶒，双聚双飞亦雁行。"
    ]
  },
  {
    "id": "e647d10fd34288c78af39ba6ead9e509",
    "title": "登高峰远眺",
    "authorName": "黄器先",
    "authorId": "e647d10fd34288c7d1457b72d1457b72",
    "dynasty": "明",
    "content": [
      "雨溪云碓杂村舂，万顷腴田绿海中。",
      "绝顶日晴堪野眺，稻粱馀粒落征鸿。"
    ]
  },
  {
    "id": "e647d10fd34288c7eb8e13c38963d3df",
    "title": "游南华寺",
    "authorName": "黄器先",
    "authorId": "e647d10fd34288c7d1457b72d1457b72",
    "dynasty": "明",
    "content": [
      "名园缥缈寻给孤，韶石磊落似砗磲。",
      "灵鹫宝林皆飞走，西域天竺东来储。",
      "刹土毫光万里照，雁荡灵湫寓梵书。",
      "韶州之北舜张乐，韶州之南佛结闾。",
      "白象辚囷兽蟠地，朱门灼烁金为居。",
      "香藤古树曹溪口，美室良田鹫岭初。",
      "诸天高阁鸣钟磬，半夜长廊击木鱼。",
      "累朝受敕帝为护，八圣延光皇作誉。",
      "法宝螭文首天语，虞书周诰锡当宁。",
      "眷兹大鉴属全智，故来一人谓起予。",
      "况今纷纷学孔辈，视为月窟奔蟾蜍。",
      "阙里沙门道非隔，南华东鲁近通渠。",
      "三千万忆周儒释，缝掖袈裟互卷舒。",
      "杏坛菀茂当兰若，作礼威仪比曳裾。",
      "小子何当来忏悔，跏趺踧踖复与与。",
      "叹息孔庙蔑由至，遥瞻曲阜帝农墟。"
    ]
  },
  {
    "id": "e647d10fd34288c77268b37fe8f6f8ac",
    "title": "九仙山",
    "authorName": "黄器先",
    "authorId": "e647d10fd34288c7d1457b72d1457b72",
    "dynasty": "明",
    "content": [
      "昔年去看山，手扳万仞如飞猿。今年去看山，循循咫尺如蚰蜒。",
      "彭殇老壮真倏忽，安得在世尝酡颜。武彝天寿皆往昔，九仙户牖反泫然。",
      "为因兹山禀神秀，天池绝顶吐涓涓。昆仑瑶池此渗液，星宿下注基流元。",
      "腴田绘地来灌溉，琪枝琳草殊翩翩。高比泰华耀南极，俯视南溟如杯盘。",
      "九仙列坐九拳石，团团似挹池之边。樵竖相传每如此，名称至今雄九仙。",
      "青龙玉华皆子姓，神姿异骨得奇权。上游飞驰作门户，回环百里分墙垣。",
      "日月风雷悉经此，飞鱼宿豹藏般般。昔年宅兆居其下，尝欲祭海先河源。",
      "偶修郡志乃搜入，招提亦与记灵园。灵台灵沼半天上，巀嶭畏忌劳间关。",
      "非疑四愁在此处，何因平子发之叹。盖由宿昔好奇胜，功名不慕慕游山。",
      "襄阳冠盖不愿往，愿从庞公采药还。而今老病在山下，抱朴松风听之间。",
      "帘泉石楼不可到，安不泪下如流泉。于戏，天地可望不可即，谩期两腋习习生风翰。"
    ]
  },
  {
    "id": "e647d10fd34288c7780f60f34bf0a4b6",
    "title": "玉华山",
    "authorName": "黄器先",
    "authorId": "e647d10fd34288c7d1457b72d1457b72",
    "dynasty": "明",
    "content": [
      "玉华山如玉笋开，屋连华盖张三台。",
      "道士开坛礼北斗，九仙嶂下訇清雷。",
      "是时玉皇正宣敕，命我老人寿南极。",
      "茅屋不惊风雨来，子孙长大贡天樯。"
    ]
  },
  {
    "id": "e647d10fd34288c73f5c2de13e4bf952",
    "title": "青龙山",
    "authorName": "黄器先",
    "authorId": "e647d10fd34288c7d1457b72d1457b72",
    "dynasty": "明",
    "content": [
      "青龙山前山似园，浑如八阵开旌𣄈。",
      "孔明久在隆中卧，水口有山如虎逻。",
      "日日看山烟雾中，又如狮子舞春风。",
      "滚滚抛毬何处去，观君恐是天边御。"
    ]
  },
  {
    "id": "e647d10fd374fb01ffdc18bcf37660a6",
    "title": "松江塔诗",
    "authorName": "吴秋",
    "authorId": "e647d10fd374fb01d1457b72d1457b72",
    "dynasty": "明",
    "content": [
      "岚烟起处万松低，秀矗轮尖便不齐。",
      "抒写性灵应独上，提携童冠许同侪。",
      "声传云外惊人铎，影落秋空涤砚溪。",
      "绕塔桂花红杏树，丰标如许尽分题。"
    ]
  },
  {
    "id": "e647d10fd37bc8ed2e859958f5110f67",
    "title": "状元瑞莲一茎三花",
    "authorName": "黄居俊",
    "authorId": "e647d10fd37bc8edd1457b72d1457b72",
    "dynasty": "明",
    "content": [
      "绿萼盈池漾碧苔，清香每逐好风来。",
      "翩翩素色三花舞，濯濯芳容一蒂开。",
      "洁若月娥升玉殿，皎如霜女度瑶台。",
      "时人都说濂溪兴，谁识休徵兆大魁。"
    ]
  },
  {
    "id": "e647d10fd3a72e70f60b727b69ea385e",
    "title": "夏日珠江宴集",
    "authorName": "赵鹤随",
    "authorId": "e647d10fd3a72e70d1457b72d1457b72",
    "dynasty": "明",
    "content": [
      "江心珠石起孤根，擎出金莲敞法门。",
      "圆月肖形常作侣，青山如带若为垣。",
      "竞奇蓬岛仍依郭，差胜湖西更傍村。",
      "海藏龙宫托灵赐，五云呈瑞见朝暾。"
    ]
  },
  {
    "id": "e647d10fd3a72e7037eb74abb3212c05",
    "title": "游小金山",
    "authorName": "赵鹤随",
    "authorId": "e647d10fd3a72e70d1457b72d1457b72",
    "dynasty": "明",
    "content": [
      "长安倦客幸归舟，笑上金鳌控海楼。",
      "姓字未通僧识面，禅心无愧佛张眸。",
      "坡翁玉带留金界，云老圆光射斗牛。",
      "明日红尘又成市，却随鸿影度清秋。"
    ]
  },
  {
    "id": "e647d10fd3a72e70061e964af90fd5af",
    "title": "阙题",
    "authorName": "赵鹤随",
    "authorId": "e647d10fd3a72e70d1457b72d1457b72",
    "dynasty": "明",
    "content": [
      "龙津风致富江春，万丈丝纶一葛巾。",
      "云影诸天归画幅，传家谁谓羡黄金。"
    ]
  },
  {
    "id": "e647d10fd3b8e750feb8d30362a6ac87",
    "title": "郢城最高处眺荆楚",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "石城聊引望，三楚渺茫间。",
      "峡自中流辟，江从西极还。",
      "荆襄天设险，鄂岳水为关。",
      "用武非今日，风云亦自闲。"
    ]
  },
  {
    "id": "e647d10fd3b8e750323bceef855772b4",
    "title": "途中晦日",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "水落轩皇国，天寒郭隗台。",
      "客程残月尽，岁事一花开。",
      "雁向衡阳去，云从碣石来。",
      "乾坤无定迹，旅思若为裁。"
    ]
  },
  {
    "id": "e647d10fd3b8e750d58516434e14cc70",
    "title": "行塞",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "阅计行边远，臣工岂惮烦。",
      "嫖姚临瀚水，博望见河源。",
      "榆塞秋先到，沙场日已昏。",
      "前驱争射猎，飞骑绕平原。"
    ]
  },
  {
    "id": "e647d10fd3b8e7504c20e4bd14848423",
    "title": "早发新坝",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "沱水遥通岛，扬帆藉稳流。",
      "星摇淮浦夜，月湿海门秋。",
      "世难几人在，心灰百计休。",
      "时闻南去雁，还动故乡愁。"
    ]
  },
  {
    "id": "e647d10fd3b8e75016f8e28cc18d1604",
    "title": "登台",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "古人不可见，还上古时台。",
      "九月悲风发，三江候雁来。",
      "浮云通百粤，寒日隐蓬莱。",
      "逐客音书断，凭高首重回。"
    ]
  },
  {
    "id": "e647d10fd3b8e750ee8e0bc7c863aadc",
    "title": "阆中歌",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "天阔浮烟迥，沙平落照低。",
      "春江同在眼，只觉异巴西。"
    ]
  },
  {
    "id": "e647d10fd3b8e750ed3731fb1e9550ff",
    "title": "初见白发",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "日日风尘色，劳劳簿领身。",
      "不知明镜里，已作二毛人。"
    ]
  },
  {
    "id": "e647d10fd3b8e75059c1ad16e3428c25",
    "title": "宫词四首",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "云鬓蛾眉紫凤笙，三千队里独分明。",
      "君王莫作寻常看，一别昭阳便隔生。"
    ]
  },
  {
    "id": "e647d10fd3b8e75059c1ad16748f9f91",
    "title": "宫词四首",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "宫使传呼驾出忙，芙蓉小苑尽生香。",
      "长门深锁无由见，不及飞花绕玉床。"
    ]
  },
  {
    "id": "e647d10fd3b8e75059c1ad1690df0a54",
    "title": "宫词四首",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "二月昭阳春已和，牡丹亭馆几经过。",
      "长门亦有闲花树，玉辇不来庭草多。"
    ]
  },
  {
    "id": "e647d10fd3b8e75059c1ad168ece0449",
    "title": "宫词四首",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "花扑珠帘玉殿春，翠娥分队唱歌新。",
      "如今恃宠多娇贵，领得霓裳不著身。"
    ]
  },
  {
    "id": "e647d10fd3b8e750671c555fa71639ed",
    "title": "潼关",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "天设潼关金陡城，中条华岳拱西京。",
      "何时帝劈苍龙峡，放与黄河一线行。"
    ]
  },
  {
    "id": "e647d10fd3b8e7504859ceb6e66fb8ed",
    "title": "过骊山",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "玉女霓裳斗彩虹，君王仙去凤楼空。",
      "只今惟有垂杨树，留得寒蝉咽故宫。"
    ]
  },
  {
    "id": "e647d10fd3b8e750c1232ec04ac45681",
    "title": "芜城歌",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "莫向隋宫问六朝，琼枝玉蕊已烟消。",
      "只今惟有湖边柳，犹对春风学舞腰。"
    ]
  },
  {
    "id": "e647d10fd3b8e750b2863b37eed609d2",
    "title": "预卜玄宫",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "岭环隔翠苍龙绕，突出神峰霄汉边。",
      "金井不须开宝穴，万年天子是飞仙。"
    ]
  },
  {
    "id": "e647d10fd3b8e75073fc811b41e74e7c",
    "title": "扈从谒陵",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "万山回合羽林军，山外旌旗望不分。",
      "欲识圣人行在所，五云随处结龙文。"
    ]
  },
  {
    "id": "e647d10fd3b8e750edb435921778ce11",
    "title": "明月沱",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "客行无次序，向夕舟复维。",
      "岂不厌水宿，摇裔渺前期。",
      "沱明星月上，江冷蛟龙移。",
      "野鼓何填填，宵火亦离离。",
      "牛渚暮猿吟，湘潭伤楚辞。",
      "我行方浩然，我怀亦远而。",
      "流浪自古昔，慨叹及今兹。",
      "惊鹊靡定所，荒鸡讵知时。",
      "行藏随去住，明发良不迟。"
    ]
  },
  {
    "id": "e647d10fd3b8e7507fe3f9c5c80c4a32",
    "title": "出陕城述所经览",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "秦浦发归旗，逶迤度长坂。",
      "云入林峦合，鸟向旌旟散。",
      "浴兰注温泉，绿磴求骊馆。",
      "莲峰峥华首，蘅坻清渭岸。",
      "幽韵兹凌薄，遥心日纷乱。",
      "牵组随世缘，蒦山失真玩。",
      "横骛涂尚迷，迟回局未返。",
      "旅逆节乃苦，景美惬深眷。",
      "秦缶既呜呜，梁歌亦纂纂。",
      "鹍鴳尔同归，醉醒复何辩。"
    ]
  },
  {
    "id": "e647d10fd3b8e750e15f37af1b8e353a",
    "title": "胡桃沟行",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "松州之南茂州北，豺狼当道储饷厄。",
      "中丞调兵急于火，夜里平番碉房破。",
      "游击将军张世贤，赤心杀贼不愧天。",
      "胡桃沟里被围急，弯弧四顾心茫然。",
      "高岸当前后番虏，箭镝奔雷辟地户。",
      "胡骝不幸误一蹶，徒手犹能搏雕虎。",
      "芮家参将才且都，守边不数丁大夫。",
      "忍令对面不相救，安在奋勇西击胡。",
      "几人同来不同死，将军血作沟中水。",
      "生时豪气雄万人，死后忠魂报天子。",
      "边城二月吹芦笳，怨声番入胡桃花。",
      "胡桃花开白练练，沟底行人泪如线。"
    ]
  },
  {
    "id": "e647d10fd3b8e750855dca5c7df6a30b",
    "title": "杨花篇",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "广陵三月可怜春，青青杨柳蘸湖新。",
      "长条不绾思归客，散作飞花愁杀人。",
      "浣沙艳艳吴江女，拾取香球连袂举。",
      "花点轻狂只欲飞，徒欲多情乱心绪。",
      "吴宫隋苑烟袅袅，别有豪华竞春早。",
      "飞琼流雪洒行旌，日莫迷却长杨道。",
      "江头一树白离离，打阵随风趁落晖。",
      "漫天扑地何时住，困入沧波却怨谁。"
    ]
  },
  {
    "id": "e647d10fd3b8e7505e8b8c1c9a59c4de",
    "title": "西京篇",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "秋风泼泼咸阳道，渭浦千霜白秋草。秋草秋风暗古城，行人犹说西京好。",
      "西京宫阙郁崔嵬，紫阁终南相向开。建章长信飞尘杳，千门万户华阳回。",
      "地底灵符生宝玉，天中王气夹风雷。翠华銮辂乘春令，皓齿青娥艳落梅。",
      "青娥如花复如雪，含情含态可怜绝。鸳鸯比翼兰塘水，凤皇双栖上阳阙。",
      "君王自爱长生乐，粉面铅姿却情薄。已闻入海访神山，更道分官祀灵岳。",
      "灵岳神山在何处，太乙无灵岁华莫。坛上烟霏百和香，青鸟飞来忽飞去。",
      "瑶池王母碧霞盘，桃赐人间已三度。少翁击铎复吹籥风马宵纷错。",
      "宫娥屏隔不敢近，神人荒忽但虚幕。可怜卫霍大将军，提师十万净边尘。",
      "出塞阴山系骄予，归朝原庙荐高勋。勋业已成分戚里，女作贵人男尚主。",
      "甲第曾甍照九城，珂马飞轩满三市。一言得意即回天，卧内收符夺晋鄙。",
      "金张骄侈不足云，窦灌豪华讵相似。貂冠齐入分椒舍，朱门尽是鸣环者。",
      "斗鸡小儿紫照褶，臂鹰奴子大宛马。美人妖女倾名都，碧玉珊瑚斗天下。",
      "富贵繁华惊转蓬，王侯钟鼎一朝空。羡门子晋终不至，蓬壶方丈难相通。",
      "前日丰碑辞纂纂，平津已作汾阳撰。野火烧残金明阁，秋水崩沈射熊馆。",
      "春花秋月剧无情，海水桑田漫莫凭。玉碗早出秦帝苑，石麟凄断汉家陵。",
      "汉家陵树满氤氲，千秋万岁灞陵存。君看桥下春杨柳，落日飞花愁杀人。"
    ]
  },
  {
    "id": "e647d10fd3b8e7507417be9d506078ba",
    "title": "曲江池醉歌赠长安诸公",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "长安诸公虎凤客，曲江宴我春微茫。江边草没古皇迹，塔前云散千佛光。",
      "人豪意远词锦鲜，尚书御史纷琼筵。邺中文学不足数，洛下风流漫自贤。",
      "健气觚棱紫雕下，秀仪合沓轻鸿翩。迎春送客意超忽，弦管啁啾沸远天。",
      "华严御宿平如掌，豁豁晴川新阳上。古人不来今人来，百花楼台半草莽。",
      "袅袅富春竿，纂纂东陵瓜。吾道贵沉冥，浊俗矜繁华。",
      "暮撷芳荪，朝餐紫霞。王乔赤松，韶颜如花。海里三山接羽翼，人间万事真泥沙。",
      "金鱼绣服有何益，食封开府虚相夸。君不见汉家昆明金作池，旌旗影灭石螭没。",
      "又不见唐帝芙蓉花为苑，殿幄香沉烟卉发。清渭常流东海波，南山不断诸陵月。",
      "请君休歌行路难，直须痛饮金壶干。醉向江头照容鬓，百年几许身心闲。",
      "牧羊小儿垂赤绂，屠龙豪士沦幽山。妖虹无计洒赤血，天狼未灭空长叹。",
      "弹朱篌，击鼍鼓，催花不开白日暮。腰间宝剑双龙精，把向尊前为公舞。"
    ]
  },
  {
    "id": "e647d10fd3b8e75018c5f44f4eaa03e5",
    "title": "明月篇",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "明月漾金波，盈盈隔绛河。桂殿飘香迥，兔宫丸药多。",
      "七襄机冷停织女，九重帘卷颦嫦娥。嫦娥织女时同伴，天上人间愿相见。",
      "团团流影铜龙楼，袅袅含辉紫宸殿。沧溟跃出水晶盘，万户千门作意看。",
      "石鲸秋动昆明沼，玉虎宵吟金井阑。汉帝金茎琼液冻，窦家云阁紫箫寒。",
      "君不见三千宫阙光窈窕，月华冷浸长门道。翠辇不来春已残，金扉未启花先老。",
      "此时班姬双泪垂，此时陈后寸心悲。娥眉曲曲徒生艳，玉貌盈盈欲待谁。",
      "娥眉玉貌成消歇，别殿深宫羞对月。屏间翡翠素尘欺，被掩鸳鸯芳麝灭。",
      "金屋何时更来往，纨扇此生长离别。空令圆魄入金闺，空令蟾彩照罗帏。",
      "红香冷落难成寐，恼杀啼乌半夜飞。长安思妇上高楼，见月偏惊枕簟秋。",
      "寒衣未寄清霜塞，独夜深闺玉箸流。闺中络纬宵唧唧，朝下裁缝暮仍织。",
      "征人远戍在龙城，作得戎衣长叹息。与君结发方及笄，不谓少年成独栖。",
      "回文织就空传恨，团扇妆成却掩啼。鸿衔尺素君可闻，宝帐兰烟徒自薰。",
      "今年且对长安月，明年愿作巫山云。又不见七贵楼台连上苑，五侯甲第开金馆。",
      "洞里看花春杳冥，池上闻莺朝睍睆。画舸风回紫烟灭，兰堂月上香霞卷。",
      "秦女吹箫云雾鬟，越娥拂舞锦斓斑。龙须席上九鸾下，玳瑁帘中双燕闲。",
      "帘开翠幕黄金屏，含娇含态斗娉婷。夜夜芙蓉人似玉，朝朝兰茝酒如渑。",
      "新年相赠同心结，元夕争悬长命灯。不道人间有失路，惟知天上会双星。",
      "月明光光恒在天，人生岂得长相怜。忧愁抑郁春生草，富贵繁华东逝川。",
      "休言豪焰凌百代，休言娇宠无时改。凤凰抛却万年枝，雎鸠留下长生海。",
      "风流袅那片时春，飞燕不来宫草新。请看废苑荒台曲，月夜精灵梦着人。"
    ]
  },
  {
    "id": "e647d10fd3b8e750ca608431649fd519",
    "title": "芳树",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "芳树不自惜，与藤相萦系。",
      "岁久藤枝繁，见藤不见树。"
    ]
  },
  {
    "id": "e647d10fd3b8e750226dcf35d6e86a5f",
    "title": "江南曲二首",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "采蘅金陵江，往来石城道。",
      "不问江南人，安识江南草。"
    ]
  },
  {
    "id": "e647d10fd3b8e750226dcf35980e0c2e",
    "title": "江南曲二首",
    "authorName": "王廷相",
    "authorId": "e647d10fd3b8e7507d6044e9f337d999",
    "dynasty": "明",
    "content": [
      "江上杨柳花，袅袅不肯住。",
      "随燕入帘栊，因风复飞去。"
    ]
  },
  {
    "id": "e647d10fd3c23fc6af6ea210f8cd2390",
    "title": "看美人舞剑",
    "authorName": "何瑶英",
    "authorId": "e647d10fd3c23fc6d1457b72d1457b72",
    "dynasty": "明",
    "content": [
      "出匣电飞掣，纤腰气激昂。",
      "龙泉腾月白，秋水耀星光。",
      "娇艳英雄托，恩仇生死忘。",
      "深闺修剑术，珍重在行藏。"
    ]
  },
  {
    "id": "e647d10fd3c23fc6b66fc2eab25fdf38",
    "title": "九日登楼漫兴",
    "authorName": "何瑶英",
    "authorId": "e647d10fd3c23fc6d1457b72d1457b72",
    "dynasty": "明",
    "content": [
      "节逢九日一登楼，黄菊茱萸插满头。",
      "沙渚已过千里雁，蓬莱曾梦七花虬。",
      "江门近泛溁光浅，桂岭遥连积翠浮。",
      "结伴但从高处立，深闺何用买山游。"
    ]
  },
  {
    "id": "e647d10fd3c23fc651b12e7c241706e3",
    "title": "园梅未放速之以诗",
    "authorName": "何瑶英",
    "authorId": "e647d10fd3c23fc6d1457b72d1457b72",
    "dynasty": "明",
    "content": [
      "小阳暖透越人家，尚拥寒根懒着花。",
      "滴滴蕊珠含晓梦，迟迟春信绕天涯。",
      "一年雪后香魂暗，几日闺中酒兴赊。",
      "如此月明还冉冉，恐教群卉候繁华。"
    ]
  },
  {
    "id": "e647d10fd3ebf846884ace4088908d00",
    "title": "寿若赤祁翁七十一",
    "authorName": "陈象明",
    "authorId": "e647d10fd3ebf846d1457b72e4873aa9",
    "dynasty": "明",
    "content": [
      "城南归卜筑，长日共优游。",
      "水静心偏远，花明景自幽。",
      "平田无曲岸，济世有虚舟。",
      "天地同悠久，丹砂不用求。"
    ]
  },
  {
    "id": "e647d10fd400e953f45bf8fb587192c0",
    "title": "上巳泛江采兰",
    "authorName": "陈迪祥",
    "authorId": "e647d10fd400e953d1457b72d1457b72",
    "dynasty": "明",
    "content": [
      "鉴江江上望，莫拟是山阴。",
      "元巳风光满，春流烟翠深。",
      "芳辰娱褉事，兰气见同心。",
      "共约乘槎去，天香若可寻。"
    ]
  },
  {
    "id": "e647d10fd400e9537d3b35854912971b",
    "title": "鸡鸣寺在太学右余暇辄过了法禅堂",
    "authorName": "陈迪祥",
    "authorId": "e647d10fd400e953d1457b72d1457b72",
    "dynasty": "明",
    "content": [
      "古刹邻清署，僧闲官更闲。",
      "授经多暇日，杖策印禅关。",
      "频索雨前茗，兼看湖外山。",
      "何当分半榻，高枕竹房间。"
    ]
  },
  {
    "id": "e647d10fd400e95335771edf8ff72bbd",
    "title": "欧子建过集影园有作次韵奉和",
    "authorName": "陈迪祥",
    "authorId": "e647d10fd400e953d1457b72d1457b72",
    "dynasty": "明",
    "content": [
      "论交却忆廿年时，酒社文坛每共期。",
      "荏苒风尘成底事，嵚崎世路几心知。",
      "片轮月色陈蕃榻，八斗才名子建诗。",
      "久别与君拚一醉，园亭秋夜酒如池。"
    ]
  },
  {
    "id": "e647d10fd400e953042d2a9b7d07fd98",
    "title": "重九十日集安福阁",
    "authorName": "陈迪祥",
    "authorId": "e647d10fd400e953d1457b72d1457b72",
    "dynasty": "明",
    "content": [
      "晴开高阁敞凌秋，杖策招邀惬胜游。",
      "黄菊已深陶令酒，青山重约庾公楼。",
      "殊庥神贶堪陈颂，彦会朋来足唱酬。",
      "鸡骨无缘共攀陟，双峰天外独凝眸。"
    ]
  },
  {
    "id": "e647d10fd400e95302ebcb8a9c0e4eb1",
    "title": "赠刘钟台邑侯擢仪曹兼呈何相阁亲家",
    "authorName": "陈迪祥",
    "authorId": "e647d10fd400e953d1457b72d1457b72",
    "dynasty": "明",
    "content": [
      "南宫清秩冠诸曹，枫叶兰香振鹭高。",
      "仙吏为郎夸誉命，明时典礼藉才髦。",
      "行装珍重携孤鹤，别意殷勤看宝刀。",
      "暂借锦窠荣粉署，将开藜阁待挥毫。"
    ]
  },
  {
    "id": "e647d10fd400e953795bec7f449e2a75",
    "title": "怀友人读书诃林寺",
    "authorName": "陈迪祥",
    "authorId": "e647d10fd400e953d1457b72d1457b72",
    "dynasty": "明",
    "content": [
      "梵宫遥望海云边，莲社惟应结净缘。",
      "觉树影中持半偈，诃林深处伴枯禅。",
      "独将远意操流水，更倚孤峰听暮蝉。",
      "千里共看元度月，几回虚上子猷船。"
    ]
  },
  {
    "id": "e647d10fd400e95326c22564e9feffd6",
    "title": "失题",
    "authorName": "陈迪祥",
    "authorId": "e647d10fd400e953d1457b72d1457b72",
    "dynasty": "明",
    "content": [
      "春来风日佳，千山竞冶媚。",
      "耳息鼓鼙声，神往清凉地。",
      "西垌有招提，竹径何纡邃。",
      "把臂入云岚，衣裾染空翠。",
      "列席梅花前，天香众广被。",
      "清芬沁心脾，虬干惊古异。",
      "罗浮雪月时，幽况差堪儗。",
      "共是素心人，花神勿相避。",
      "芳樽掇落英，高论参灵閟。",
      "尽此半日闲，陶然成一醉。",
      "彦会亦难期，春游自兹始。"
    ]
  },
  {
    "id": "e647d10fd400e9532731872c3ad0bb36",
    "title": "同寅范伴闇报迁计部招集南署水亭",
    "authorName": "陈迪祥",
    "authorId": "e647d10fd400e953d1457b72d1457b72",
    "dynasty": "明",
    "content": [
      "湖色媚空亭，春流溁以腻。",
      "蒙雨抹烟鬟，初晴露山髻。",
      "宛在镜中行，凭栏骋啸睇。",
      "良友惬清游，同官如同气。",
      "寒毡促膝多，樽酒论文细。",
      "迁乔有好音，恋旧未忍弃。",
      "新柳弱依依，似把游人系。",
      "潦倒尽君欢，夜阑犹牵袂。"
    ]
  },
  {
    "id": "e647d10fd400e953505313e85f9a0a6d",
    "title": "送太学生钱素光繇浙还粤",
    "authorName": "陈迪祥",
    "authorId": "e647d10fd400e953d1457b72d1457b72",
    "dynasty": "明",
    "content": [
      "佳丽称旧都，英髦萃辟水。",
      "羡君鼓箧来，高名动槐市。",
      "余惭拥皋此，唯兹一日以。",
      "清齐不寂寞，晤言赖有子。",
      "共策春游杖，看遍千山紫。",
      "绿涨秦淮堤，翠铺长千里。",
      "莺花三月时，谋欢正伊始。",
      "如何舍此去，匆匆戒□□。",
      "欲问京口津，言循浙水止。",
      "樽向虎丘酣，席桂吴江駊。",
      "湖山烟柳新，一路登临美。",
      "重披庾岭云，归弄珠涯芷。",
      "历览夸奇胜，奚囊满清绮。",
      "独余怅离携，踌蹰对春雨。",
      "情逐归鸿飞，寄梦湖山里。"
    ]
  },
  {
    "id": "e647d10fd400e95392cd7d302f85fad0",
    "title": "香携南国卷送李绳甫太学还粤",
    "authorName": "陈迪祥",
    "authorId": "e647d10fd400e953d1457b72d1457b72",
    "dynasty": "明",
    "content": [
      "南国有异香，不在兰与芷。",
      "沈谢吐精灵，六朝撷清绮。",
      "馀馥尚氲氤，秀结钟山紫。",
      "环桥是旃林，天花散玉蕊。",
      "自我来此间，香梦绕辟水。",
      "不意遗瑶枝，在君囊佩里。",
      "君本五岭豪，才名噪槐市。",
      "气谊薄层云，交遍天下士。",
      "夕袖秘阁文，朝览名山史。",
      "六朝不可见，六朝人在此。",
      "三生石上月，精魂若可企。",
      "归弄岭头梅，清芬透杖履。"
    ]
  },
  {
    "id": "e647d10fd400e95378a22c88a70a79c0",
    "title": "赠友人诣阙上疏请其先人恤典",
    "authorName": "陈迪祥",
    "authorId": "e647d10fd400e953d1457b72d1457b72",
    "dynasty": "明",
    "content": [
      "春云树欲迷，春流浩无极。",
      "之子远行迈，感慨欣且恻。",
      "恻念怀先臣，劳勋著绝域。",
      "忠魂滞黔天，公论痛久抑。",
      "欣逢圣主兴，朝端光霁辟。",
      "天高而听卑，应为鉴忠赤。",
      "仰天试号呼，鹃血化成碧。"
    ]
  },
  {
    "id": "e647d10fd400e953815f700961078285",
    "title": "初春邀诸固寅集小桃源",
    "authorName": "陈迪祥",
    "authorId": "e647d10fd400e953d1457b72d1457b72",
    "dynasty": "明",
    "content": [
      "帝城佳丽自畴昔，余生似带烟萝薜。",
      "不羡搴芳逐冶游，偏喜寻幽来野僻。",
      "白门桥西一径斜，中衍山林与阡陌。",
      "引著胜地兴不禁，等闲试理游春屐。",
      "侧身恍入武陵源，百道香光迷所适。",
      "玉树堂前兰蕊新，慈航堤畔柳芽碧。",
      "千树梅花绕径开，红白相错如绣襞。",
      "立望幽芬欲断魂，坐对落英屡沾帻。",
      "修竹摇青似翠帏，方沼凝寒浸幽石。",
      "遥遥塔影出空林，隐隐梵音动深夕。",
      "我来静对已忘言，况复开樽引群益。"
    ]
  },
  {
    "id": "e647d10fd41c606f960378972cb7940d",
    "title": "江上和胡先生",
    "authorName": "梁若衡",
    "authorId": "e647d10fd41c606fd1457b72d1457b72",
    "dynasty": "明",
    "content": [
      "萧瑟金飙动苇芦，那堪书剑半长途。",
      "天连浊浪浮三岛，目断虹桥带五湖。",
      "云白雁来人对酒，花开秋尽客思鲈。",
      "相逢莫漫嗟留滞，异地同声自不孤。"
    ]
  },
  {
    "id": "e647d10fd41c606fcf15e67f790fc43f",
    "title": "三水送家大人之任北雍时十月之望",
    "authorName": "梁若衡",
    "authorId": "e647d10fd41c606fd1457b72d1457b72",
    "dynasty": "明",
    "content": [
      "岭树燕云此问津，朝来菱彩映江滨。",
      "澄清更为忧时急，湛露今承宠命新。",
      "虎观谈经环礼乐，彤墀鸣佩曳星辰。",
      "匆匆计日长安近，正喜银幡赐侍臣。"
    ]
  },
  {
    "id": "e647d10fd41c606fcf15e67f7e295830",
    "title": "三水送家大人之任北雍时十月之望",
    "authorName": "梁若衡",
    "authorId": "e647d10fd41c606fd1457b72d1457b72",
    "dynasty": "明",
    "content": [
      "萧瑟寒风万里程，问衣还苦别离情。",
      "藜灯自是家声旧，璧水如同宦况清。",
      "雪满新丰催去马，花明帝里喜迁莺。",
      "从容匕箸加餐饭，几度临风念远行。"
    ]
  },
  {
    "id": "e647d10fd41c606fc4be2f955ce17211",
    "title": "署西始辟草岸多植荪枝物外萧然清闲徐步援笔赏之",
    "authorName": "梁若衡",
    "authorId": "e647d10fd41c606fd1457b72d1457b72",
    "dynasty": "明",
    "content": [
      "绿树浓阴护短墙，何妨枳棘借他乡。",
      "诛茆署后三春暖，剪彩庭前百和香。",
      "月浸楼台浑近水，烟寒橘柚欲肥霜。",
      "凭栏更对新蓂荚，自爱舒徐岁月长。"
    ]
  },
  {
    "id": "e647d10fd41c606ff393463cb564a8a9",
    "title": "旅次",
    "authorName": "梁若衡",
    "authorId": "e647d10fd41c606fd1457b72d1457b72",
    "dynasty": "明",
    "content": [
      "朔风吹雁断菰芦，楚水吴山问去途。",
      "十载烟霜馀梦寐，经秋书剑半江湖。"
    ]
  },
  {
    "id": "e647d10fd4275b7efe11e4411ec4ed77",
    "title": "暮春访道人于宝林庵阁限韵",
    "authorName": "黎存爵",
    "authorId": "e647d10fd4275b7ed1457b72d1457b72",
    "dynasty": "明",
    "content": [
      "春深云阁始经过，水面青钱已长荷。",
      "红粉色空消世幻，黄庭香透袅烟萝。",
      "风清法座猿听讲，日静禅林鸟和歌。",
      "参谒特来求半偈，回头苦海息狂波。"
    ]
  },
  {
    "id": "e647d10fd430c092f68e37f6233fa71b",
    "title": "寄别友人之官古云中",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "故人趋薄宦，万里去云中。",
      "极塞风霜苦，单车道路穷。",
      "烽烟防突骑，乡信候飞鸿。",
      "此别成蓬梗，何年语笑同。"
    ]
  },
  {
    "id": "e647d10fd430c092ec51ae7ff1159ed8",
    "title": "怀襄儿金儿寄舍弟",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "亲愁催鬓改，我怀旷归期。",
      "夜永劳多梦，途穷益自疑。",
      "岂无豚犬累，空有鹡鸰诗。",
      "多事烦吾弟，天边独尔思。"
    ]
  },
  {
    "id": "e647d10fd430c092c113513a17e6fd6a",
    "title": "客舍除夕",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "此夜数杯酒，流年一岁徂。",
      "客怀空寂寞，邻舍自喧呼。",
      "寒尽从衣裂，更长遇烛孤。",
      "眼看时序改，感激不能无。"
    ]
  },
  {
    "id": "e647d10fd430c092d5d26c23a39ce47f",
    "title": "元日饮胡氏堂中",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "君家元日会，乡里羡衣冠。",
      "前辈风流在，诸郎礼数宽。",
      "焚香传睡鸭，行酒试新盘。",
      "我亦忘为旅，陶然竟夕欢。"
    ]
  },
  {
    "id": "e647d10fd430c0920c707b5ccbe3454f",
    "title": "留别",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "春色催行客，江头强别君。",
      "知深心更苦，去远手难分。",
      "红阁灯前雨，晴楼席上云。",
      "何时重对酒，今日又离群。"
    ]
  },
  {
    "id": "e647d10fd430c0928a34c479561be3bd",
    "title": "书台书怀",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "九阜晴初见，双江雨合流。",
      "泉声偏近枕，猎火自明楼。",
      "亦有杯中物，应无客外愁。",
      "生涯随泛梗，未拟棹归舟。"
    ]
  },
  {
    "id": "e647d10fd430c0927b94eab7518e91b5",
    "title": "忆胡谦",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "爱酒陶彭泽，忘年汉孔融。",
      "别来惊早燕，归去羡征鸿。",
      "道直交游少，心知气概同。",
      "客愁应不尽，相忆更无穷。"
    ]
  },
  {
    "id": "e647d10fd430c092954fca9d419cb0f9",
    "title": "荆湘道中",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "江入潇湘近，山连楚塞高。",
      "两崖如积铁，一水不容舠。",
      "惯客宁辞远，藏身岂惮劳。",
      "同门多宦达，漂泊愧吾曹。"
    ]
  },
  {
    "id": "e647d10fd430c092954fca9d13f3bd15",
    "title": "荆湘道中",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "涧水横槎渡，山梯凿石开。",
      "昔年经丧乱，故垒尚崔嵬。",
      "地迥泉声响，天低晚色催。",
      "迎人将騕袅，稍出白云来。"
    ]
  },
  {
    "id": "e647d10fd430c09254a6a33903c61449",
    "title": "春怀",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "三春为客恨，两地惜春光。",
      "柳短垂新绿，花残贮剩香。",
      "心连沙雁远，愁共岭云长。",
      "自然成梦想，惟有涕沾裳。"
    ]
  },
  {
    "id": "e647d10fd430c09245f87baa651ce4f4",
    "title": "拟汉宫",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "寂寞甘泉路，君王不复来。",
      "旌旗空缥缈，兰麝已尘埃。",
      "宝鼎移朱舫，金茎卧绿苔。",
      "柏梁春夜雨，惟有野棠开。"
    ]
  },
  {
    "id": "e647d10fd430c092298c0a6c0bdc0d4d",
    "title": "昭君",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "宫庭恩幸少，临别见容姿。",
      "汉主愁无尽，单于喜自知。",
      "雕鞍催起早，玉辇送行迟。",
      "泪眼持杯酒，三军鼓角悲。"
    ]
  },
  {
    "id": "e647d10fd430c0925303cf7602750088",
    "title": "龙仙寺",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "古寺名空在，依山只数椽。",
      "钟逃犹有穴，龙去已成仙。",
      "古础埋春草，回塘落涧泉。",
      "诸僧离乱后，头发也垂肩。"
    ]
  },
  {
    "id": "e647d10fd430c09298e52eca588eeb31",
    "title": "秋日忆友",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "漠漠秋云冷，苍苍晚色昏。",
      "故人同契阔，今夕异凉温。",
      "月黑时惊虎，山深早闭门。",
      "思君终不见，愁恨与谁论。"
    ]
  },
  {
    "id": "e647d10fd430c092cbf2116f270dac88",
    "title": "秋夜有怀",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "碧树生寒早，虚窗贮月深。",
      "鸣蛩先近枕，惊鸟数喧林。",
      "茵接怀双璧，囊空耻一金。",
      "不眠清夜永，劳想为知心。"
    ]
  },
  {
    "id": "e647d10fd430c092a94f921df99414e7",
    "title": "八月十五日夜对月",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "对酒待明月，不知时序催。",
      "影移墙外竹，光照手中杯。",
      "露冷关山迥，更深云汉回。",
      "明年何处在，此地一徘徊。"
    ]
  },
  {
    "id": "e647d10fd430c0928e5b048629af6c09",
    "title": "别友人侍叔游金陵",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "步兵非浪出，还与仲容偕。",
      "自是金闺彦，尤怜玉树佳。",
      "晓晴临采石，夜雨泊秦淮。",
      "此去期公子，都门祖帐排。"
    ]
  },
  {
    "id": "e647d10fd430c09291c9e6dac4c87d45",
    "title": "日暮山兴",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "乔木孤村晚，衡门落照平。",
      "云侵归羽倦，风转系匏轻。",
      "洗笔通泉过，移床候月明。",
      "无人同笑语，默坐对诸生。"
    ]
  },
  {
    "id": "e647d10fd430c0925674e70b1efa4eb4",
    "title": "游尊胜寺简略师",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "四境人烟迥，禅宫一径遥。",
      "架桥通窈窕，飞閤历岧峣。",
      "日暮黄云合，秋高碧树凋。",
      "远公真静者，尘外数相招。"
    ]
  },
  {
    "id": "e647d10fd430c0925c61ca7c5b6ee7aa",
    "title": "得胡本书并佳作末示诸贤动静次韵奉酬并呈胡谦□陈涣",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "书札高秋至，开缄累十行。",
      "诗疑陶处士，字比汉中郎。",
      "鸿雁来何晚，鹍鹏意甚长。",
      "诸贤半零落，此去倍堪伤。"
    ]
  },
  {
    "id": "e647d10fd430c0925c61ca7cf0ecd8c5",
    "title": "得胡本书并佳作末示诸贤动静次韵奉酬并呈胡谦□陈涣",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "阮籍仍疏放，陈琳属霸才。",
      "幕中尝草檄，林下数衔杯。",
      "别已三秋暮，书无一字来。",
      "知君情缱绻，能使旅怀开。"
    ]
  },
  {
    "id": "e647d10fd430c0925c61ca7ceab6c577",
    "title": "得胡本书并佳作末示诸贤动静次韵奉酬并呈胡谦□陈涣",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "远书珍在笥，虚馆重怀君。",
      "夜枕徒千里，秋山只一云。",
      "猿声挥泪听，梧叶向愁闻。",
      "惟恨天河水，东西两地分。"
    ]
  },
  {
    "id": "e647d10fd430c0929dde8895b6c9b604",
    "title": "赠五将军傅林蔚",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "柏台三语掾，莲帐署兵曹。",
      "飞檄文何壮，筹边计最高。",
      "已能亲矢石，自可建旌旄。",
      "振旅陪鹓序，南宫赐绮袍。"
    ]
  },
  {
    "id": "e647d10fd430c0926b07b901e9c12184",
    "title": "别刘昭",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "旅馆相逢惜又分，不胜归思亦纷纷。",
      "论交已羡能知己，为客何堪更送君。",
      "古树残蝉鸣晚照，西风匹马入秋云。",
      "人生最是还乡好，后夜飞鸿何处闻。"
    ]
  },
  {
    "id": "e647d10fd430c0928aff7d89a849459f",
    "title": "秋日呈友人",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "天末飞云逐断鸿，人间砧杵动西风。",
      "孤城寂寞秋江冷，万木萧森夕照空。",
      "久客张翰莼又老，多愁宋玉赋难工。",
      "交游零落相知少，邂逅如君意颇同。"
    ]
  },
  {
    "id": "e647d10fd430c0929faf6aa4878d067a",
    "title": "次欧阳子韶寄示韵",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "先生绝似陶彭泽，偶得辞官喜即归。",
      "荒圃自锄伤蔓草，衡门长掩竟馀晖。",
      "高秋吟咏频挥翰，夏日追游更解衣。",
      "兼说近来疏懒甚，卧看倦鸟背人飞。"
    ]
  },
  {
    "id": "e647d10fd430c0922a00e3c38f3d014a",
    "title": "将归寄别袁彦通",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "居人置酒饯长途，人满横楼酒满壶。",
      "复喜诸公同笑语，遂教久客尽欢娱。",
      "层崖抺黛湘云起，积水凝寒塞雁呼。",
      "惟有袁郎相去远，还能分手送行无。"
    ]
  },
  {
    "id": "e647d10fd430c092e35702ac1cf8687f",
    "title": "寄酬胡东氏监务",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "何年捧檄向丛台，共拟弘羊善治财。",
      "官舍已无民事扰，乡书还有故人来。",
      "春涛拍岸樯乌集，暮雨连城旅雁回。",
      "此地古称才杰会，知君临眺不胜哀。"
    ]
  },
  {
    "id": "e647d10fd430c09270cffde543514b25",
    "title": "风雨破茆屋",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "茆茨已为风卷之，骤雨复作中夜时。",
      "泥泞沾席不堪卧，潦水浸床那得移。",
      "稚子牵裳喜濯足，慈亲抱被空愁眉。",
      "城西大厦人何在，满路苍苔更可悲。"
    ]
  },
  {
    "id": "e647d10fd430c09244f48ad0d1b7c2ba",
    "title": "去雁",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "无数春鸿向北征，相呼相唤恐违程。",
      "来时流落悲俦侣，归路仓皇顾弟兄。",
      "晓度戍楼声渐杳，夜移渔浦梦犹惊。",
      "十年离别关山远，月黑云寒何处鸣。"
    ]
  },
  {
    "id": "e647d10fd430c092c255ccd300730197",
    "title": "除夕喜儿曹皆远归",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "儿曹远近俱儒仕，一在筠州一阆州。",
      "两地行程非可约，片时归计似同谋。",
      "且从除夕尝家酝，莫问新年买客舟。",
      "代际唐虞各努力，老夫白首自无忧。"
    ]
  },
  {
    "id": "e647d10fd430c09223a9cbf169e06a6b",
    "title": "南轩养亲为刘孟昭赋",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "小车迎养争愉惋，只爱南轩每每过。",
      "谖草叶齐春雨足，紫荆花发午风和。",
      "教儿裹药身犹健，呼婢煎茶客尚多。",
      "兼说诸孙数十辈，问安膝下日肩摩。"
    ]
  },
  {
    "id": "e647d10fd430c0924a1a3c3779ce5dcf",
    "title": "申国公临江侯济宁侯金华帐中夜宴次韵三首",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "征南自是一长城，内府分符总禁兵。",
      "事业不殊周召虎，才华仍拟汉匡衡。",
      "琼筵看剑春星动，玉帐谈经夜雨鸣。",
      "闻说蒲桃天上至，紫驼银瓮绿波生。"
    ]
  },
  {
    "id": "e647d10fd430c0924a1a3c376047fbef",
    "title": "申国公临江侯济宁侯金华帐中夜宴次韵三首",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "虎头燕颔美风姿，早岁登坛圣主知。",
      "出塞昔曾持使节，征蛮今见领王师。",
      "双飞盘凤封侯诰，五色交龙命将旗。",
      "黄屋已闻清楚塞，采嶶又拟劳旋归。"
    ]
  },
  {
    "id": "e647d10fd430c0924a1a3c37271ef6d2",
    "title": "申国公临江侯济宁侯金华帐中夜宴次韵三首",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "汉代功名属闻孙，早将奇计报君恩。",
      "旌旗有影云中去，刁斗无声月下屯。",
      "万里横行车作阵，三军晏起戟为门。",
      "春风双佩朝丹阙，宴赐银罂下紫垣。"
    ]
  },
  {
    "id": "e647d10fd430c0925be90aaa0c3f6b99",
    "title": "二月三日刘侍御子敏巡广西便道归省能言在蜀小儿为所知者荐之朝吏部已遣使召之赋此寄示",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "绣衣持斧日边来，语我天官召汝回。",
      "好竭臣忠思报本，重烦圣虑自抡才。",
      "书缄先寄彭城便，舟下休忘滟滪危。",
      "长念初离偏去远，从今咫尺是蓬莱。"
    ]
  },
  {
    "id": "e647d10fd430c0925d32b200c1653a05",
    "title": "柬胡商用",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "十日不见商山翁，桥南桥北俱罕逢。",
      "碧梧翠竹春江外，黄卷青灯夜雨中。",
      "泮水曾蒙往教力，国史亦赖搜求功。",
      "我始相闻幸相即，杖藜毋惜时过从。"
    ]
  },
  {
    "id": "e647d10fd430c092ae2f432a1e2de104",
    "title": "次启晦侄早朝韵",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "腐儒安得识天颜，咫尺丹门曙色寒。",
      "貔虎摩肩趋甲仗，要荒搏颡奉衣冠。",
      "诏颁书籍勤中使，乐侑珍羞进大官。",
      "似汝才华知不忝，早陪鹤驾侍金銮。"
    ]
  },
  {
    "id": "e647d10fd430c092bcffe36a29d98ebe",
    "title": "赠地师彭仲武",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "坤势奔腾万象殊，阴阳理合气相符。",
      "昔闻白水兴王业，今见金陵属帝都。",
      "羡子已归华表鹤，人生咸愿首丘狐。",
      "彭郎自是篯铿裔，肘后青蘘世所无。"
    ]
  },
  {
    "id": "e647d10fd430c09249ad33331b96fc26",
    "title": "次宋伯循见示秋收后作韵",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "此老居山岂为耕，外人刚道一廛氓。",
      "延年合药仙方古，永日横经易学明。",
      "放犊径中苔任满，种鱼池底水教平。",
      "喜闻早遂农家愿，南亩东阡颇有成。"
    ]
  },
  {
    "id": "e647d10fd430c09249ad33335ef82926",
    "title": "次宋伯循见示秋收后作韵",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "养得黄鸡啄黍秋，酿成白酒酽如油。",
      "稻畦穫了须回棹，诗卷评来只倚楼。",
      "会见晨星初落落，何妨暮景尽休休。",
      "瓦盆已老儿孙长，尔汝偷闲取次谋。"
    ]
  },
  {
    "id": "e647d10fd430c0921b11449d10cd5ce5",
    "title": "病中得长儿潜书至自北京喜而赋此因便书示潜凡",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "潇然卧病室南隅，赖有诸孙问起居。",
      "原自闾阎踪迹少，转于朋旧笑谈疏。",
      "馀年止饮瓢应弃，近日粗安药未除。",
      "底事老怀能慰藉，叩门人送北京书。"
    ]
  },
  {
    "id": "e647d10fd430c0921b11449d144bdaa1",
    "title": "病中得长儿潜书至自北京喜而赋此因便书示潜凡",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "书来万里报平安，抱病胸怀取次宽。",
      "首报远方俱入贡，中期老父倍加餐。",
      "新分马乳偏能饮，旧赐貂裘不怕寒。",
      "兼说冷官多述作，赋成早晚寄来看。"
    ]
  },
  {
    "id": "e647d10fd430c092b2af889faeec8923",
    "title": "窗下",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "月落窗中暗，月来窗外明。",
      "夜深风弄叶，疑是有人行。"
    ]
  },
  {
    "id": "e647d10fd430c09266776abf9479456f",
    "title": "题红梅",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "贞态由来白，轻红故恼人。",
      "莫将桃李比，别是一枝春。"
    ]
  },
  {
    "id": "e647d10fd430c0927643c65ca2cb259c",
    "title": "题画四首吹笛",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "草绿春风转，花浓夕照曛。",
      "翠华门外度，凤吹杳难闻。"
    ]
  },
  {
    "id": "e647d10fd430c0927643c65c4e5ce725",
    "title": "题画四首吹笛",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "钿合收残黛，香风吹绿衣。",
      "闲来消永昼，非是效班姬。"
    ]
  },
  {
    "id": "e647d10fd430c0927643c65c6b9fe3c3",
    "title": "题画四首吹笛",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "秋早绣裳寒，霜清宫树丹。",
      "不教寄流水，题与小娃看。"
    ]
  },
  {
    "id": "e647d10fd430c0927643c65c72609121",
    "title": "题画四首吹笛",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "金屋渐黄昏，香凝锦幄温。",
      "未曾辞汉苑，哀怨与谁论。"
    ]
  },
  {
    "id": "e647d10fd430c09266bd444e4e30a8c6",
    "title": "题冷载阳小景四首",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "朝回典却衣，酒债仍常有。",
      "何处写幽怀，村村是花柳。"
    ]
  },
  {
    "id": "e647d10fd430c09266bd444e15d192df",
    "title": "题冷载阳小景四首",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "天下已归周，一竿果何钓。",
      "挟车向君门，莫待飞熊兆。"
    ]
  },
  {
    "id": "e647d10fd430c09266bd444ef41b505c",
    "title": "题冷载阳小景四首",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "宫商初不解，敢谓无知音。",
      "欲得林中趣，泠泠弦上心。"
    ]
  },
  {
    "id": "e647d10fd430c09266bd444ea6bd265f",
    "title": "题冷载阳小景四首",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "独往意甚佳，兴阑良可惜。",
      "胡不造衡门，寒炉一相即。"
    ]
  },
  {
    "id": "e647d10fd430c09284f163919bd5f53f",
    "title": "迎祥观",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "石径云深长绿苔，仙家楼台绝纤埃。",
      "空庭尽日无人到，山鸟窥檐时下来。"
    ]
  },
  {
    "id": "e647d10fd430c0927a29abc00e455cec",
    "title": "题雪竹红梅",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "兔园酣宴侍梁王，翡翠帘垂锦幄张。",
      "银烛烧残天不曙，佳人队队舞霓裳。"
    ]
  },
  {
    "id": "e647d10fd430c0923422b7951fa97af6",
    "title": "题画图",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "楼台深倚白云隈，一涧萦回出洞来。",
      "自古神仙求不得，刘郎有路到天台。"
    ]
  },
  {
    "id": "e647d10fd430c092ed0d35058f05bac7",
    "title": "题沈令尹小景",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "笑杀陶潜归去休，浔阳江上棹扁舟。",
      "如今令尹新承宠，卓鲁功名到白头。"
    ]
  },
  {
    "id": "e647d10fd430c092e700918cd47d1277",
    "title": "题扇",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "湖水湖山六月清，画船曾向越中行。",
      "采莲一曲歌声散，醉看流云席上生。"
    ]
  },
  {
    "id": "e647d10fd430c092924628de3ba89a3d",
    "title": "题章琳扇",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "嫦娥飞来丹桂香，乘鸾舞女素罗裳。",
      "广寒渐远天似水，风露满身宫漏长。"
    ]
  },
  {
    "id": "e647d10fd430c0923410643a2b872d61",
    "title": "题画竹",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "只见凤毛高数尺，岂知龙尾合千寻。",
      "有时客报平安字，绿泛深杯风满林。"
    ]
  },
  {
    "id": "e647d10fd430c092b14a655d06cdee5e",
    "title": "题竹为一槎作",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "此君老节已苍苍，犹解飘翩引凤凰。",
      "若个龙孙能似玉，他年会见拂云长。"
    ]
  },
  {
    "id": "e647d10fd430c09282fd1f0563981b85",
    "title": "题鹰",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "长杨材官臂来时，驾前决云呼健儿。",
      "草间狐兔不日尽，勇锐如此倾城知。"
    ]
  },
  {
    "id": "e647d10fd430c092b39e2c52f5981bf7",
    "title": "题郭思彦画",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "北郭先生乐自闲，坐闻天籁昼珊珊。",
      "兴来也解倾佳酿，名拟风流两晋间。"
    ]
  },
  {
    "id": "e647d10fd430c092a4278731d1763847",
    "title": "杏林图",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "夫子教人种杏花，于今绕屋是丹砂。",
      "过桥野叟如相问，不比寻常卖酒家。"
    ]
  },
  {
    "id": "e647d10fd430c0921b0be5584bead52f",
    "title": "题杨思贻竹",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "风雨潇潇只一枝，此君高节苦难持。",
      "于今凤尾凌霄汉，会见龙孙满眼时。"
    ]
  },
  {
    "id": "e647d10fd430c0921bfe421421a1f4cc",
    "title": "题吴杰扇",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "轮轮囷囷一片云，非烟非雾白纷纷。",
      "山人不敢自怡悦，千里殷勤持赠君。"
    ]
  },
  {
    "id": "e647d10fd430c0926e35eb7c5b7d0a9e",
    "title": "挽海桑陈先生",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "乡邑推名教，先生属典刑。",
      "道承前烈矩，学殖后昆型。",
      "立志希濓洛，研精续考亭。",
      "源倾趋峡水，色焕丽天星。",
      "宠召辞丹陛，休归掩素扃。",
      "罢吟司马赋，闲授伏生经。",
      "来者崇师说，闻之慕德馨。",
      "科场三较艺，彝鼎累徵铭。",
      "钩赜仍忘倦，张皇亦靡停。",
      "渥殊遭圣代，福侑享遐龄。",
      "会侍春风座，常陪暮雪庭。",
      "徒勤瞻北斗，未获徙南溟。",
      "晚辱招呼数，时欣候问宁。",
      "直期姻好在，讵意考终丁。",
      "和气奚由接，嘉言岂复聆。",
      "芝兰空雨露，桃李自郊坰。",
      "遗帙栖芸閤，残诗寄纸屏。",
      "居人悲哽咽，过客走伶俜。",
      "行不亏家乘，名应托汗青。",
      "心丧古有制，援笔涕交零。"
    ]
  },
  {
    "id": "e647d10fd430c0923081ec73cec44423",
    "title": "赋玉笥山赠长史入京",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "静倚红莲幕，徐经玉笥山。",
      "势盘晴汉表，影动碧波间。",
      "未遂游观趣，因陪入觐班。",
      "掠舟惊鹤过，栖壁羡云还。",
      "归旆春风里，乘闲却试扳。"
    ]
  },
  {
    "id": "e647d10fd430c092560865e5a07f79ea",
    "title": "赠冯将军",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "选将征南去，将军受脤行。",
      "玉音宣圣谕，银节下神京。",
      "仁者今无敌，王师古有征。",
      "岂徒平小丑，意在抚遗氓。",
      "夜静藏刁斗，风微卷旆旌。",
      "明光催献凯，天子自知名。"
    ]
  },
  {
    "id": "e647d10fd430c092777f6bcc661b816b",
    "title": "别刘果",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "三岁金台上，心知气概同。",
      "才多怀贾谊，赋好拟扬雄。",
      "共立清霄迥，连歌夕照空。",
      "交情初耿耿，别意复匆匆。",
      "沙上双瓶酒，云间五两风。",
      "去人舟渐远，居者恨无穷。"
    ]
  },
  {
    "id": "e647d10fd430c092a778fdd318d17235",
    "title": "送某指挥致仕",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "有孙袭爵佩银黄，玉剑雕弓任取将。",
      "架上素书宜宝爱，囊中紫诰慎珍藏。",
      "极知衰老恩荣盛，却喜休闲岁月长。",
      "耿耿丹心如皦日，垂垂白发似凝霜。",
      "仍怀边地常时逻，尚问羌人早晚降。",
      "不拟伏波夸矍铄，但陪角里足徜徉。",
      "将车先过金鱼馆，奉几频留绿野堂。",
      "邻叟每来催进饭，幕宾相见命持觞。",
      "竹枝桃叶供行役，玉树芝兰在坐傍。",
      "自古年高能德邵，君今积德寿无疆。"
    ]
  },
  {
    "id": "e647d10fd430c092df05e0b3d88618f9",
    "title": "南有棫朴林",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "南有棫朴林，缕络藤蔓累。",
      "霜雪严寒冬，柯叶青纷披。",
      "于焉营我巢，雌雄获因依。",
      "拮据冀苟完，飘摇几弗持。",
      "嘿嘿口在钳，翛翛尾成鵻。",
      "樊笼不见收，罻罗罕蒙施。",
      "以兹甘索莫，罔有远大期。",
      "行幽拾沙砾，入林休蓬茨。",
      "勤斯产二雏，啾啾恒苦饥。",
      "为父拙求食，哺之不及时。",
      "为母无所能，但知爱其儿。",
      "宵虑登修蛇，昼虞遭饿鸱。",
      "育恐复育鞠，生成荷天私。",
      "于时东风和，春阳亦载迟。",
      "爪嘴日以利，羽毛日以奇。",
      "宛若鹓凤雏，五采光离褷。",
      "众禽叹希有，捩眼莫敢窥。",
      "解飞倏引去，劳母呼且追。",
      "斯须却复旋，母子相遨嬉。",
      "时还学和鸣，好音谐埙篪。",
      "友生嘤来求，彊聒亦尔为。",
      "小者六翮举，爰止西山陲。",
      "西山囿藩都，势极扬澜湄。",
      "涧谷深窈窕，卉木纷葳蕤。",
      "徽纆未即加，饮啄量所宜。",
      "大者千仞翔，一息瞿塘堆。",
      "横云度东川，历历经峨嵋。",
      "谺岩啸猿猱，高林啼子规。",
      "西掠太白颠，鸟道萦险巇。",
      "戢翼锦官城，无复计安危。",
      "一鸣无足惊，大放琼琚词。",
      "远近理则殊，各言长别离。",
      "近者或遑觌，远者何由归。",
      "丈夫旷世怀，耻为儿女悲。",
      "馀龄病稍侵，食减骨力疲。",
      "母以属羽毛，引领涕交颐。",
      "雍渠原上摇，念儿两分飞。",
      "鸿雁天际来，念儿音问稀。",
      "燕雀思厥初，炎凉巧诋嗤。",
      "侪辈于儿俱，侧闻先腾驰。",
      "圣人抚昌运，品物咸皞熙。",
      "愿儿食竹实，栖彼梧桐枝。",
      "愿儿发赤符，跪授白玉墀。",
      "奚趐阿阁巢，差拟虞廷仪。",
      "儿为王者祯，策名方自兹。",
      "操执务端静，语言慎枢机。",
      "勿事口如簧，如簧召咎非。",
      "显扬足可云，忧患毋以贻。",
      "雄雌力虽衰，下民孰予欺。",
      "黾勉垂鸿猷，庶用慰遐思。"
    ]
  },
  {
    "id": "e647d10fd430c0924e226dca857279a8",
    "title": "述怀寄弟",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "曩者一分散，奔走恐弗全。",
      "凿坏既匪愚，逾垣谅亦贤。",
      "岂无内顾忧，万事如弃捐。",
      "樊笼能苟脱，尺素焉可传。",
      "思亲终夜起，忆弟看云眠。",
      "岁月若易迈，肝肠徒自煎。",
      "穷途赖知己，感激能相怜。",
      "天寒制衾裯，日暮留杯棬。",
      "分题刻明烛，看剑对长筵。",
      "醉来幸自遣，醒后还复然。",
      "去秋始得书，季冬乃言旋。",
      "归途杂雨雪，跬步不可前。",
      "仆夫行且僵，衣袂皆已穿。",
      "依依望故里，废城遥相连。",
      "空壕下归鹜，墟曲生寒烟。",
      "入门拜慈母，涕泪流潺湲。",
      "下堂见童稚，惊喜走欲颠。",
      "大儿颇聪敏，几案错简编。",
      "小儿亦娟好，但觅粥与饘。",
      "孟光事辛劳，何暇施朱铅。",
      "温言慰饥渴，诉言累万千。",
      "亲戚暨邻旧，来往相摩肩。",
      "谓我非此行，徽纆仍拘挛。",
      "有妹独永诀，痛哉间黄泉。",
      "死者良可悲，音容日以迁。",
      "俯视数尺坟，新草何芊芊。",
      "亲年迫衰暮，复以忧恨牵。",
      "叔也乃不回，云泛吴中船。",
      "吴中几千里，悠悠越山川。",
      "溯我别汝来，迄今逾三年。",
      "岂徒空匮数，况复忧患缠。",
      "鹡鸰在原上，见此棠棣篇。",
      "我意俟汝归，卜筑西城堧。",
      "怡愉共甘旨，出入相后先。",
      "夜读古圣书，朝耕高原田。",
      "贱贫贵努力，穷达信所天。",
      "汝归定何时，令我心若悬。",
      "春雨日潇潇，飞鸿亦翩翩。",
      "裁诗寄天末，悒郁罄所宣。",
      "临书忽哽咽，泪下零长笺。"
    ]
  },
  {
    "id": "e647d10fd430c09208cde6b86b0962c8",
    "title": "西畦自适",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "守拙一圃间，衡从五亩馀。",
      "艺麻在高丘，杂以果与蔬。",
      "春至百草生，趁晴聊荷锄。",
      "筋力岂不劳，芜秽亦已除。",
      "家人会知我，慰以酒满壶。",
      "偶坐斟酌之，日落西山隅。",
      "归来北窗下，我心一事无。"
    ]
  },
  {
    "id": "e647d10fd430c092ca2291d67318398a",
    "title": "白云思亲图为俞千户赋",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "陟彼崆峒阿，载睇孤云飞。",
      "云飞无定踪，思亲无已时。",
      "即戎受王命，跬步焉敢离。",
      "岂不念晨昏，道远莫致之。",
      "安得生羽翰，随云去还归。",
      "古来盛名士，忠孝两不违。",
      "矢心委厥躬，但恐忧毋贻。"
    ]
  },
  {
    "id": "e647d10fd430c092149f03f1ac9e3a0f",
    "title": "送方知事馈运章贡",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "持麾出莲幕，给饷趋辕门。",
      "师征抵深谷，漕转溯穷源。",
      "滩危白石齿，山东洪涛奔。",
      "舟楫苦不前，简书日纷纭。",
      "既虞军食乏，复恐民力烦。",
      "王事亦有终，黾勉服其勤。",
      "奚必矢石间，而后树功勋。",
      "策名及振旅，足可沾殊恩。"
    ]
  },
  {
    "id": "e647d10fd430c092e65d4d56d7c902f8",
    "title": "五峰楼",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "登兹百尺楼，睇彼三两峰。",
      "低昂各异势，奔逐俱争雄。",
      "气含金碧润，郁然神秀钟。",
      "岚生递隐见，云合纷溟蒙。",
      "或拟五岳尊，秩礼何其隆。",
      "凭高畅微吟，取适援孤桐。",
      "乐土信为美，清兴奚由终。",
      "逍遥亨斯休，不翅仙原中。"
    ]
  },
  {
    "id": "e647d10fd430c092251db81cf9d954e7",
    "title": "以谢玄晖鼓吹曲分题赋诗送萧伯龄赴春官江南佳丽地",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "圣皇握赤符，渡江定武功。",
      "东吴据佳丽，西楚徵才雄。",
      "皇皇帝业成，赫赫王气钟。",
      "玉帛走群后，车书会大同。",
      "宾兴蔼多士，献赋蓬莱宫。"
    ]
  },
  {
    "id": "e647d10fd430c092251db81c65a005c5",
    "title": "以谢玄晖鼓吹曲分题赋诗送萧伯龄赴春官江南佳丽地",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "大明丽中土，南京□王城。",
      "允矣天命符，实从王迹兴。",
      "明堂当中开，四夷日来庭。",
      "宵衣亟平治，临轩策材能。",
      "眷言竭臣忠，千载扬芳声。"
    ]
  },
  {
    "id": "e647d10fd430c092251db81c71db1943",
    "title": "以谢玄晖鼓吹曲分题赋诗送萧伯龄赴春官江南佳丽地",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "禁渠通窈窕，绿水带逶迤。",
      "烟度凝光净，风回生浪迟。",
      "绣衣绚暖翠，朱绂照涟漪。",
      "菱花开晓镜，杨柳曳春丝。",
      "共言曲江上，仿佛金明池。"
    ]
  },
  {
    "id": "e647d10fd430c092251db81cc1114edb",
    "title": "以谢玄晖鼓吹曲分题赋诗送萧伯龄赴春官江南佳丽地",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "迢递起华构，嵯峨丽晴空。",
      "碧瓦跂铜爵，绣柱盘金龙。",
      "飞甍纷对起，阿阁遥相通。",
      "珠帘朝卷雨，复道春卧虹。",
      "蹑足云梯上，如何步蟾宫。"
    ]
  },
  {
    "id": "e647d10fd430c092251db81c01b27b1f",
    "title": "以谢玄晖鼓吹曲分题赋诗送萧伯龄赴春官江南佳丽地",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "朱甍天际起，黄道日边开。",
      "列侯叠芳榭，贵戚联高台。",
      "鳞次引云树，翚飞轶烟埃。",
      "冠盖属下视，车马从中来。",
      "兹言履康衢，顾瞻心悠哉。"
    ]
  },
  {
    "id": "e647d10fd430c092251db81c7a232e00",
    "title": "以谢玄晖鼓吹曲分题赋诗送萧伯龄赴春官江南佳丽地",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "依依御沟柳，濯濯承春光。",
      "弱连金水绕，高荫禁垣长。",
      "雕弤剪新线，宫衣试浅黄。",
      "旌旗拂露湿，殿阁含风凉。",
      "琼林锡宴罢，临流恣翱翔。"
    ]
  },
  {
    "id": "e647d10fd430c092251db81c7f22e7c9",
    "title": "以谢玄晖鼓吹曲分题赋诗送萧伯龄赴春官江南佳丽地",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "乐止清笳吹，辇移高盖举。",
      "飘翩翠云飞，仿佛彩鸾翥。",
      "繁声夹仗驰，圆影交衢舞。",
      "曲度凝祥飙，尘流浥疏雨。",
      "吉士属后车，功名良还取。"
    ]
  },
  {
    "id": "e647d10fd430c092251db81c511db5f7",
    "title": "以谢玄晖鼓吹曲分题赋诗送萧伯龄赴春官江南佳丽地",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "鼍鼓递坎坎，銮和肃雍雍。",
      "叠奏随轻吹，盖举凌层空。",
      "暂移上林苑，复过明光宫。",
      "兴贤下明诏，亲策烦圣衷。",
      "骖乘会有日，君材万夫雄。"
    ]
  },
  {
    "id": "e647d10fd430c092251db81c52125816",
    "title": "以谢玄晖鼓吹曲分题赋诗送萧伯龄赴春官江南佳丽地",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "云台凌绛霄，金爵连苍阙。",
      "平明冠盖驰，拂曙鼓钟发。",
      "重瞳屡都吁，百辟第献纳。",
      "封事侍臣收，纶音中使出。",
      "君行振奇材，敷奏引前列。"
    ]
  },
  {
    "id": "e647d10fd430c092251db81c9765d500",
    "title": "以谢玄晖鼓吹曲分题赋诗送萧伯龄赴春官江南佳丽地",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "奎文耀天阙，鹗荐趋皇州。",
      "弓旌候明发，莺花称壮游。",
      "名山挹钟阜，秀水瞰金流。",
      "传胪沐休渥，俯陛陈嘉猷。",
      "志节今如此，功名良可收。"
    ]
  },
  {
    "id": "e647d10fd430c09255cfdf264b6d06e7",
    "title": "恒心诗",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "天地有恒心，所以清而宁。",
      "四时更相代，两曜迭光明。",
      "化机运无息，品汇咸自亨。",
      "君子存恒心，谅由仁义行。",
      "养亲致诚孝，事君竭忠贞。",
      "不以贫贱移，不以富贵淫。",
      "始终守其恒，讵云非性成。",
      "我歌恒心诗，为君座右铭。"
    ]
  },
  {
    "id": "e647d10fd430c09286c0c72b5a979426",
    "title": "挽诗",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "令名夙兴慕，良觌恨未遑。",
      "胡为即长瞑，生死徒相望。",
      "虽无交好故，而独增叹伤。",
      "所伤吾道穷，善人日云亡。",
      "深泉永潜寐，封树经几霜。",
      "往行有足称，人情自难忘。",
      "爰采一束刍，路远不得将。"
    ]
  },
  {
    "id": "e647d10fd430c0921b12700d55c108bb",
    "title": "送人还乡",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "成家匪长计，去国怀远忧。",
      "兹言挈妻孥，挂席顺东流。",
      "引睇桑梓间，背离三十秋。",
      "父老欣来归，奔走迎道周。",
      "自有旧田庐，衣食良易谋。",
      "孟轲昔在齐，母没葬返邹。",
      "誓将负白骨，卜藏近松楸。",
      "所愿苟遑遂，此外亦何求。",
      "临岐辄赠言，不敢徒淹留。"
    ]
  },
  {
    "id": "e647d10fd430c09227c44aa3f2222f72",
    "title": "赋雁塔晴云赠袁叔异",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "崇顶丽层霄，飞轩瞰遐旷。",
      "始登怀颇惕，稍览情初畅。",
      "澄江一线微，武姥双鬟样。",
      "神京郁迢迢，佳气遥相望。",
      "矫矫丹凤雏，整翮青云上。",
      "鼓箧学已优，服命年几壮。",
      "高名从此题，临别母惆怅。"
    ]
  },
  {
    "id": "e647d10fd430c092380247ca47fa601f",
    "title": "杏林诗为医士张宗正赋",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "瞻彼杏树林，婀娜荫西园。",
      "活人固不少，种者亦何繁。",
      "东风吐高花，绚若彤霞鲜。",
      "丹房林下搆，药壶市中悬。",
      "晨兴阅芳景，畅情澹忘还。",
      "素心寡外慕，所以常悠然。",
      "君子乐闻善，赋颂累百篇。",
      "三世谅所重，五株奚足言。",
      "杏林有荣谢，令德无时愆。"
    ]
  },
  {
    "id": "e647d10fd430c092cf8a16e120efde34",
    "title": "赋龙洲神彩赠别",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "龙洲一何迢，逶迤亘长天。",
      "神物不可攀，五采烂且鲜。",
      "沙回被繁草，水积横孤烟。",
      "君侯昔游衍，绮罗耀通川。",
      "清商激金奏，屡舞纷琼筵。",
      "宾从俱才雄，词赋累成编。",
      "佳赏君不见，馀韵人犹传。",
      "兹晨饯行迈，感慨情弗宣。",
      "中觞起交寿，相爱各赠言。",
      "黾勉企前烈，忠义良所先。"
    ]
  },
  {
    "id": "e647d10fd430c092788e0e72f4150f25",
    "title": "寄赠袁叔异由监中除湖州西去",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "矫矫丹凤雏，文采光陆离。",
      "羽翮一何长，奋然起高飞。",
      "俯视蓬蒿间，相去如云泥。",
      "思之不可睹，令我中肠悲。",
      "兹言下千仞，止彼梧桐枝。",
      "醴泉可饮渴，竹实可疗饥。",
      "徘徊顾其凤，栖息良自宜。",
      "朝阳丽崇冈，和鸣此其时。",
      "勖哉垂鸿猷，庶以慰遐思。"
    ]
  },
  {
    "id": "e647d10fd430c092c26627a5b2321c93",
    "title": "梅隐为九江府刘通判作",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "众卉各已摧，凌寒梅始繁。",
      "后凋固匪无，先荣诚独难。",
      "谅由水雪姿，肯随桃李妍。",
      "君子慕厥操，素心终自坚。",
      "虽云好爵縻，不以尘虑牵。",
      "但兹保清贞，奚翅林泉间。"
    ]
  },
  {
    "id": "e647d10fd430c092bae9b49dbdeff3ac",
    "title": "题画四首杜甫游春",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "载酒命童子，驾言适桥西。",
      "东风倏而来，满林莺乱啼。",
      "选幽果何所，无乃黄家蹊。"
    ]
  },
  {
    "id": "e647d10fd430c092bae9b49db67403d5",
    "title": "题画四首杜甫游春",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "濡毫意未遂，拂衣临清湍。",
      "茅亭倚高木，六月天风寒。",
      "白鹅勿复笼，暇日时来看。"
    ]
  },
  {
    "id": "e647d10fd430c092bae9b49d89b686e1",
    "title": "题画四首杜甫游春",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "轻舟下长浦，悠然见衡门。",
      "故旧极相悦，童仆亦载奔。",
      "知我归来意，相逢但忘言。"
    ]
  },
  {
    "id": "e647d10fd430c092bae9b49d87983075",
    "title": "题画四首杜甫游春",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "飞雪大如席，北风天际来。",
      "林壑不可辨，柴荆殊未开。",
      "先生一短褐，清兴何奇哉。"
    ]
  },
  {
    "id": "e647d10fd430c0925fb7452106d89996",
    "title": "赠曾同伦",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "芸窗夜雨馀，莲幕春昼迟。",
      "穷经本致用，读律乃适宜。",
      "大藩简牍繁，裁决罔或稽。",
      "紫薇华始荣，钩帘哦新诗。",
      "虽匪泉石幽，有殊徽纆羁。",
      "不闻乘田时，牛羊蕃且肥。",
      "扫我林下居，暮年以为期。"
    ]
  },
  {
    "id": "e647d10fd430c09250adba54fe15c552",
    "title": "题子坚隐居图",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "径回林影长，山豁川流广。",
      "衡扉傍沙掩，层轩抗云敞。",
      "坠叶下琴床，飞岚落书幌。",
      "释子问字来，野人索诗往。",
      "风生客帆孤，日入渔榔响。",
      "行药陟西崖，采莲泛南港。",
      "隐者昔见招，兴移极兹赏。",
      "今日睹画图，令人起遐想。"
    ]
  },
  {
    "id": "e647d10fd430c092ba26f2a8ff0b23f5",
    "title": "祠堂荐新为萧子所赋",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "兹晨月初吉，升堂祠先亲。",
      "裳衣俨上设，豆爵纷前陈。",
      "炰羞荐肥羜，枣栗维时新。",
      "子弟各趋事，昭穆咸在伦。",
      "秩秩慎厥仪，洋洋降其神。",
      "令典古所重，永言贻后昆。"
    ]
  },
  {
    "id": "e647d10fd430c092747d4ba8576caa71",
    "title": "素行诗",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "贵富如浮云，枕肱乐疏食。",
      "迨从鲁大夫，轩车驾良驷。",
      "居夷孰云陋，止匡复奚畏。",
      "行之时其中，圣人素乎位。",
      "所以君子心，悠然以居易。",
      "北窗晨而兴，东皋夕还憩。",
      "临流玩水物，凉飙拂轻袂。",
      "往来无尘杂，逍遥有馀地。",
      "终身恒若斯，亦足肆志意。",
      "自得诚独难，兹言在深味。"
    ]
  },
  {
    "id": "e647d10fd430c0925e69482f9bce2c88",
    "title": "夏夜有怀",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "亲故清露湛，空宇河汉东。南流万籁各，已寂羽虫鸣。",
      "未休旅人不，自媚对此增。离愁抱忡惜，徂景索处思。",
      "良俦所思在，乡国道路非。阻修。容辉讵能睹，梦寐庶可求。"
    ]
  },
  {
    "id": "e647d10fd430c092f3388ac39f9c0061",
    "title": "睹银河怀人",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "河汉高且远，迢迢亘长天。",
      "与君隔秋水，河汉遥相连。",
      "思君睹河明，心目恒娟娟。",
      "河明有时没，我心终不捐。"
    ]
  },
  {
    "id": "e647d10fd430c092a6736720632818ae",
    "title": "秋夜有怀陈涣",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "虚室山气来，衣裳梦回冷。",
      "月没河汉高，蛩鸣秋夜永。",
      "怀君邈容音，令人空耿耿。"
    ]
  },
  {
    "id": "e647d10fd430c0926342b7a10365f6d8",
    "title": "感遇",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "风起高树颠，清响一何悲。",
      "草木讵有情，寒暑移其时。",
      "君子在远道，旅归渺无期。",
      "流光恒若斯，我心君焉知。"
    ]
  },
  {
    "id": "e647d10fd430c09246974c6c6fcf308b",
    "title": "候杨生不至",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "逍遥下荆扉，临清曳行屧。",
      "之子胡不来，何人傍沙涉。",
      "秋日满高林，幽禽啄黄叶。"
    ]
  },
  {
    "id": "e647d10fd430c09251b36e1b6dd9ca52",
    "title": "贫妇叹",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "三世为婚姻，两家各适宜。",
      "结发值丧乱，零落空自持。",
      "夫子岂不贤，柰何时使之。",
      "井臼敢辞劳，扊扅何可炊。",
      "匪云亲戚诮，但为邻里欺。",
      "饥寒甘共守，贫贱焉能移。",
      "君看古孟光，举案高齐眉。"
    ]
  },
  {
    "id": "e647d10fd430c0925d7b795916d9ca3f",
    "title": "松坡退隐",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "青松产阳坡，苍苍挺崇标。",
      "霜雪岂不繁，凌寒恒后凋。",
      "凝阴翳垂景，清响回流飙。",
      "乘间肆盘桓，取适爰逍遥。",
      "仰视白鹤飞，浮云亦飘飘。",
      "贵富奚复慕，宠辱良自招。",
      "但兹养馀日，讵云非松乔。"
    ]
  },
  {
    "id": "e647d10fd430c092eae4edf2e1c35334",
    "title": "分题得受恩赏送临江侯平寇还京",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "侯家本名将，结发亲戎行。",
      "解弓调白羽，锦绶悬银黄。",
      "长驱平楚塞，归来朝未央。",
      "天子御丹扆，侍臣行玉觞。",
      "饮至策勋劳，宠命生辉光。",
      "皇图亿万年，锡爵垂无疆。"
    ]
  },
  {
    "id": "e647d10fd430c092d1cafe011674e41d",
    "title": "思亲图",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "孝子慕厥亲，终身无已时。",
      "自云早失怙，鞠育仰母慈。",
      "古称轲亲贤，我母实类之。",
      "弃背日已远，不复返哺私。",
      "况今持旌麾，迢遥南海湄。",
      "引领顾旧乡，孤云随风飞。",
      "念兹丘垄间，白杨何萋萋。",
      "旋归未遑遂，能不怀伤悲。",
      "哀哉孝子心，此情天所知。",
      "先民亦有言，事君忠可移。",
      "黾勉树奇勋，显扬以为期。"
    ]
  },
  {
    "id": "e647d10fd430c09260a9f0183619f956",
    "title": "录",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "探珠必极海，探玉必穷山。",
      "立志各有在，岂惮行路难。",
      "新安文献渊，稽古之所关。",
      "秦火不能及，有书千万间。",
      "家家诵唐虞，人人希曾颜。",
      "孰云先哲门，未易梯级攀。",
      "既趋仁义途，慎勿由榛菅。",
      "归囊莫轻解，为子当谛观。"
    ]
  },
  {
    "id": "e647d10fd430c092111aab389e038505",
    "title": "寿萱堂",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "树萱堂戺间，丹葩何葳蕤。",
      "服之可忘忧，孰与忧患违。",
      "发身事弓剑，乘障非边陲。",
      "上堂介眉寿，彩服烂光辉。",
      "古称弗遑将，仁者亲不遗。",
      "兹卉有荣谢，爱日无少衰。"
    ]
  },
  {
    "id": "e647d10fd430c09210a28df4cf9f1951",
    "title": "九老图",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "皓首获谢事，选幽聊自怡。",
      "山水既已佳，春阳亦迟迟。",
      "或囊单父琴，偶赌绮黄棋。",
      "好乐养馀日，消摇沐雍熙。",
      "宠辱固可忘，理乱胡不知。",
      "徒兹齿爵崇，恐贻后世嗤。",
      "壮哉渭川翁，持竿兆非螭。"
    ]
  },
  {
    "id": "e647d10fd430c092baef68058ddb2099",
    "title": "云谷",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "云生幽谷中，任情自来去。",
      "高举会飘风，旋阴结芳树。",
      "寄语谷中人，白云有深趣。"
    ]
  },
  {
    "id": "e647d10fd430c09275b210c9f3def406",
    "title": "幽篁古木",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "秋色何娟娟，夜来微雨过。",
      "凉飙飒而至，槭槭鸣崇柯。",
      "美人不可见，日暮将如何。"
    ]
  },
  {
    "id": "e647d10fd430c092f8782584ea953e5e",
    "title": "三槐堂",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "中堂高迢迢，下有三青槐。",
      "于时夏气清，新柔亦何佳。",
      "流阴回绮疏，分绿凝缇帷。",
      "好鸟相和鸣，凉飙倏而来。",
      "步庭玩芳景，始觉心怀开。",
      "古人迈种德，谅足希鼎台。",
      "兹植有荣悴，令德无少衰。"
    ]
  },
  {
    "id": "e647d10fd430c092ae609afe37fa81f6",
    "title": "题春晖堂",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "中堂高且深，翩翩五采衣。",
      "昕夕登旨甘，慈颜亦愉怡。",
      "永怀爱日心，不为游子悲。",
      "兹言贰雄藩，遂令定省违。",
      "所欣逮禄养，足可荣恩私。",
      "紫诰回飞鸾，闾里生光辉。"
    ]
  },
  {
    "id": "e647d10fd430c092d7eec2cd2c2b6a52",
    "title": "梅竹轩",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "亭亭孤生梅，结根疏篁间。",
      "志操谅不异，况兹君子轩。",
      "幽芳袭庭宇，劲节凌云端。",
      "俱以霜雪姿，特立当严寒。",
      "桃李恃春荣，媚人奚足言。",
      "所希慎自持，令德同贞坚。"
    ]
  },
  {
    "id": "e647d10fd430c092dbd775f889f4e777",
    "title": "一径亭",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "兹亭一何幽，逶迤俯通川。",
      "上有嘉树林，繁阴翳层轩。",
      "轻楫时复理，孤琴亦尝援。",
      "鸟鸣及和春，鱼游在深渊。",
      "物情固不殊，人事倏以迁。",
      "所欣竟陈迹，俯仰慨昔年。",
      "顾予寡形役，与子同周旋。"
    ]
  },
  {
    "id": "e647d10fd430c092078da82aef48228b",
    "title": "题萧鹏举在谪所寄弟鹏翔扇",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "缄情托罗扇，罗扇非能言。",
      "月盈尚有亏，不如罗扇圆。",
      "鸿雁一行飞，鹡鸰终在原。",
      "合欢岂无时，分离奚足叹。",
      "勿以凉飙至，而云相弃捐。"
    ]
  },
  {
    "id": "e647d10fd430c092d76588b595fd733a",
    "title": "赠乐生归神乐观",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "学仙贵知道，岂徒慕长生。",
      "立身匪忠孝，仙道奚由成。",
      "之子养性灵，殆与元化并。",
      "不效安期辈，饵药身始轻。",
      "举手谢世人，持节朝帝京。",
      "飞霞翼丹舆，回飙凝玉笙。",
      "顾无凌风翰，飘飖俱遐征。"
    ]
  },
  {
    "id": "e647d10fd430c092a7bc56dc4ad1086f",
    "title": "胡琴",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "一弦复一弦，嘈嘈两弦间。",
      "合作千万声，不劳十指弹。",
      "凝响入冥冥，繁音促潺潺。",
      "秦姬曲才度，吴儿语未阑。",
      "四座初愿闻，闻之俱长叹。"
    ]
  },
  {
    "id": "e647d10fd430c0922a88d5b8de680264",
    "title": "题王主簿江山别图意",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "只囊一孤桐，翩翩下轻舟。",
      "供帐俱不烦，官满莫可留。",
      "四山无改色，中坻有回流。",
      "幸哉许重来，尔民乐斯丘。"
    ]
  },
  {
    "id": "e647d10fd430c0920fdfe12653a067f0",
    "title": "赠蜀中王镇抚",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "先皇有天下，将军守阆州。",
      "去家八千里，握节三十秋。",
      "抚士能深知，筹边遂良谋。",
      "子孙日以长，功名日以收。",
      "昨闻朝上京，复许旋故丘。",
      "暂合姻戚欢，靡遑桑梓留。",
      "剑阁拟玉门，讵非定远侯。"
    ]
  },
  {
    "id": "e647d10fd430c092b58a8f117e20f9b7",
    "title": "题鹡鸰图",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "和鸣及芳晨，急难怀往时。",
      "其乐本天真，相犹宁解为。",
      "我能安馀日，见汝终怡怡。"
    ]
  },
  {
    "id": "e647d10fd430c092099fe3c8fb120ee4",
    "title": "赠别姻弟陈仲述",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "陈梁类朱陈，姻谱世相联。",
      "兴替固靡常，瓜瓞仍绵绵。",
      "君年未志学，尊翁相弃捐。",
      "是时丧乱馀，兼以饥馑连。",
      "赀业悉破荡，骨肉俱不全。",
      "有母暨弱弟，败屋八九椽。",
      "自知读父书，寒饥理残编。",
      "闭门瓮牖下，积勤逾十年。",
      "圣朝盛文治，学校在所先。",
      "君以科第家，备此弟子员。",
      "先生大惊讶，府尹深爱怜。",
      "道学愈切磋，文词益精研。",
      "洪武十七载，诏书兴群贤。",
      "君行应乡贡，经义试七篇。",
      "末场策五道，剖析如河悬。",
      "夸多置后列，有司殆不偏。",
      "君谓非取荣，兹事吾青毡。",
      "明当赴春官，沥胆陈陛前。",
      "亲交饯行迈，笾豆秩初筵。",
      "酒酣各赠言，珠玉挥青笺。",
      "上堂拜慈母，彩服何翩翩。",
      "有弟奉甘旨，离恨毋足牵。",
      "君家世显宦，朱紫相摩肩。",
      "推官曾太父，忠厚乡邑传。",
      "谓君必抗宗，果若数计然。",
      "才器既匪凡，志操亦甚坚。",
      "任职无崇卑，所贵不愧天。",
      "思罔坠厥绪，夙夜尚慎旃。",
      "吾妻乃令姊，于弟友爱专。",
      "小儿为君甥，庸愚赖陶甄。",
      "余以奇蹇中，务农居园田。",
      "苟或荣高足，吾子先著鞭。",
      "相期更远大，能不罄所宣。"
    ]
  },
  {
    "id": "e647d10fd430c092925d822999dbfd8a",
    "title": "挹爽堂",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "高堂丽西昊，爽气何萧森。",
      "始疑林谷幽，稍觉云烟侵。",
      "素枝递虚籁，朱弦谐商音。",
      "匪徒息尘纷，足可清烦襟。",
      "嗤彼路傍子，附炎焦寸心。"
    ]
  },
  {
    "id": "e647d10fd430c092503c6f896b94aa69",
    "title": "题画",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "偶坐永清昼，飞轩绝纤尘。",
      "亦有南涧翁，问字来相亲。",
      "幽意固可适，子非林下人。"
    ]
  },
  {
    "id": "e647d10fd430c09267847a78e1fe4c4c",
    "title": "赠别莫广文赴召代陈太守作",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "我来守是邦，学校职所先。",
      "博士诚恳厉，诸生亦才贤。",
      "弦诵固愿闻，文教赖以宣。",
      "讵图戾一鹗，遂成兆三鳣。",
      "严车泮池外，供帐河梁边。",
      "嬿婉良新知，暌离徒赠言。",
      "兹行有民社，与子俱慎旃。"
    ]
  },
  {
    "id": "e647d10fd430c092fb7826bb0350c249",
    "title": "孟夏雨凉宴吴杰斋舍",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "孟夏时景清，旅人胡郁纡。",
      "弦诵少遑暇，壶觞聊与娱。",
      "况兹吴生舍，颇类静者居。",
      "高枕沐轻雨，幽兰被前除。",
      "朋尊湛芳醑，三豆登时蔬。",
      "襟怀各云畅，礼法亦不疏。",
      "逍遥永朝夕，絷我空谷驹。"
    ]
  },
  {
    "id": "e647d10fd430c092a18de63ecc2507fa",
    "title": "题素扇",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "团圆复团圆，月圆尚有亏。",
      "致身君怀袖，无有盈亏时。",
      "知君重贞素，采色亦不施。",
      "物微幸相亲，愿言长自持。",
      "寒暑固代谢，用舍适其宜。",
      "古来婕妤怨，此意君谅知。"
    ]
  },
  {
    "id": "e647d10fd430c092b16b19b23ffd2326",
    "title": "春晖堂为陈子桧赋",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "朝亦春晖吟，暮亦春晖吟。",
      "春晖何以报，伤哉孝子心。",
      "自从下堂来，不知今几秋。",
      "挟策上京都，即戎入并幽。",
      "今兹复南征，未得归旧乡。",
      "有母不可见，涕泪沾襟裳。",
      "岂无甘旨具，曷由一自持。",
      "岂无斑斓衣，曷由一戏嬉。",
      "人生有如此，闻者摧肺肝。",
      "勖尔贻令名，母心当自宽。"
    ]
  },
  {
    "id": "e647d10fd430c092cefc05f6f77c279c",
    "title": "西山爽气",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "飞轩轶西昊，山气何萧森。",
      "始欣日夕佳，稍疑烟雾深。",
      "凝窗影暂度，袭袂凉颇侵。",
      "初阳丽晴景，缥缈翳长林。",
      "凭高引遐眺，足以清烦襟。",
      "时还理孤桐，泠泠谐商音。",
      "流飙倏而至，天碧秋沈沈。"
    ]
  },
  {
    "id": "e647d10fd430c092a3c1dfa7dc482132",
    "title": "归耕",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "柴车夙言驾，迢遥越西区。",
      "大田既多稼，雨露亦沾濡。",
      "荼蓼日以繁，课童薅且锄。",
      "家人遗以酒，兀坐倾一壶。",
      "不惮筋力劳，取乐自有馀。",
      "归来北窗下，泛览古圣书。",
      "但兹安所遇，奚必南阳庐。"
    ]
  },
  {
    "id": "e647d10fd430c092e700918ce1a92b79",
    "title": "题扇",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "境幽寡纷虑，坚坐若终身。",
      "飘飘南山老，日夕能相亲。",
      "行当承明趣，恐非林下人。"
    ]
  },
  {
    "id": "e647d10fd430c0929a09895a59ae926f",
    "title": "古松为林道人赋",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "古心不可得，古松奚足言。",
      "秦皇五大夫，枝叶无复存。",
      "枯荣递相代，万化归其元。",
      "道人太古心，虚灵何湛然。",
      "飞行八极表，历劫百亿年。",
      "手中种白榆，团团翳青天。"
    ]
  },
  {
    "id": "e647d10fd430c092d0129d27248ddc9a",
    "title": "送江西都司承差",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "弱龄给将命，磬折趋辕门。",
      "军谋不可测，折冲词令间。",
      "非有矢石劳，亦无文墨烦。",
      "兹晨饯行迈，三爵少尽欢。",
      "枯桑何萧萧，岁暮风色寒。",
      "出入慎尔仪，勿谓贵能官。",
      "所希歌皇华，周爰历咨宣。"
    ]
  },
  {
    "id": "e647d10fd430c092332b1935fb5ea916",
    "title": "为琛师题扇",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "悟空心固静，谅由地亦偏。",
      "高情恣遐览，山碧云行天。",
      "朋侪会所得，物性适自然。",
      "世俗不可溷，旨哉圣人言。"
    ]
  },
  {
    "id": "e647d10fd430c0926314990d1315721c",
    "title": "题严迪德孝廉扇",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "出入桑梓间，笑言乐怡怡。",
      "亲戚亦欣慕，朋游幸相依。",
      "邻瓮绿可分，薄言斟酌之。",
      "讵图衰迟景，际此盛平时。"
    ]
  },
  {
    "id": "e647d10fd430c09271c37e987aba8e65",
    "title": "朱太守廉谨堂",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "高堂一何迢，飞甍抗崇冈。",
      "爰居宣王化，艾绶悬银章。",
      "廉洁持厥躬，坚白如冰霜。",
      "戒谨存诸心，临下罔或伤。",
      "夜犬不复闻，田闾乐耕桑。",
      "幸逢尧舜理，再睹龚与黄。",
      "历阶颂此诗，以矢永弗忘。"
    ]
  },
  {
    "id": "e647d10fd430c0923a075ebd812535ff",
    "title": "赠别陈县丞纶",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "三载哦松间，一如下车初。",
      "政事岂不烦，才力自有馀。",
      "兹晨当弃去，轩盖盈交衢。",
      "父老谷中至，再拜倾酒壶。",
      "各言恒具瞻，莫若贤大夫。",
      "龙飞抚昌运，仁明迈唐虞。",
      "引领希重来，善保千金躯。"
    ]
  },
  {
    "id": "e647d10fd430c0923ceb000ccff68790",
    "title": "行素轩",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "宣尼靡外慕，居易罔不宜。",
      "牛羊茁以蕃，乘田何足卑。",
      "两君盛好会，扬扬正厥辞。",
      "九夷亦云居，厄陈恒若兹。",
      "子其景高矩，慎毋侥幸为。",
      "松柏俟岁寒，桃李荣春姿。",
      "凡百安所遇，圣人良可希。"
    ]
  },
  {
    "id": "e647d10fd430c092d7df024a50d15585",
    "title": "彭二令归香山县仆往瑞州候小孙得同舟至胥江又分去赋此",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "在邦苦难即，出门忻遑俱。",
      "峨峨大庾关，遥遥南海隅。",
      "同裯卧官舫，联骑遵荒涂。",
      "笑谈晨继昏，讨论诗与书。",
      "殷勤敦古欢，顾念生平无。",
      "严程达胥江，乖分异前趋。",
      "君行为民社，往往怀忧虞。",
      "寇盗不可测，侵掠奚由苏。",
      "贱子缘骨肉，恩爱忍弗图。",
      "含情旅泊间，而亦增烦纡。",
      "野风吹缊袍，萧萧霜鬓疏。",
      "再拜罄一壶，能不两踟蹰。",
      "衰迟各努力，善保金玉躯。"
    ]
  },
  {
    "id": "e647d10fd430c09223cb99dcc1b077ae",
    "title": "退庵诗",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "退休息微躯，生平历忧患。",
      "世事不愿闻，相知勿复言。",
      "数椽林下居，容膝亦已宽。",
      "芳草被前除，青松荫檐间。",
      "放歌畅幽怀，遐眺怡我颜。",
      "朋旧来相过，浊醪聊共欢。",
      "逍遥任馀日，心神良自安。"
    ]
  },
  {
    "id": "e647d10fd430c092ebf313cb8c4593a8",
    "title": "樗散生",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "松柏挺千仞，正直缘天姿。",
      "霜雪亟摧残，青青蕃且滋。",
      "自匪涧壑幽，愿与樗散期。",
      "譬彼盛德俦，耻令虚誉驰。",
      "匠石一回顾，尺度罔不宜。",
      "卓尔梁栋材，大用方自兹。",
      "屈曲获长年，庄生良可嗤。"
    ]
  },
  {
    "id": "e647d10fd430c09256f52fedd2fb5731",
    "title": "友筠轩",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "屏居寡交好，修篁结同心。",
      "知君慕高节，永言矢断金。",
      "匪徒鸾凤栖，时作蛟龙吟。",
      "泛色凝华觞，流响谐素琴。",
      "挥毫永清昼，翛翛回夕阴。",
      "为君递凉飙，悠悠涤烦襟。",
      "大夫屡枉驾，学士宜幽寻。",
      "三益诚若斯，五君奚足钦。"
    ]
  },
  {
    "id": "e647d10fd430c092e90620411c151ce2",
    "title": "赠孟推官",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "此邦实繁庶，习俗善讼争。",
      "侧闻举错间，片言等神明。",
      "兹晨促遐装，述职朝上京。",
      "青松挺崇柯，霜气肃以凝。",
      "父老填修涂，车毂无由行。",
      "藩臣给军饷，租税仍烦征。",
      "贱子伏草野，夙夜感且兴。",
      "长驱非所愿，期以康吾民。"
    ]
  },
  {
    "id": "e647d10fd430c092a89544b6361eda83",
    "title": "送别",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "孤凰何翩翩，文采光陆离。",
      "昂首鸡鹜侪，中心怀伤悲。",
      "羽翮日以长，奋身起高蜚。",
      "朝阳丽崇冈，青青梧桐枝。",
      "爰止梧桐枝，和鸣亦喈喈。",
      "竹花已作实，可以疗子饥。",
      "万物有本根，失类诚匪宜。",
      "子为王者瑞，天理奚罔知。",
      "愿言垂鸿猷，显扬方自兹。"
    ]
  },
  {
    "id": "e647d10fd430c0927e474bf26f480c3d",
    "title": "芸庄为江西娄佥宪赋",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "幽庄轶浮景，端居绝嚣纷。",
      "何以永清昼，经史左右陈。",
      "阶下何所有，芸草被芳芬。",
      "以之辟鱼蠹，而与文翰亲。",
      "眷言顾兹卉，每怀康吾民。",
      "周道良逶迤，载驰烦咨询。",
      "昭代行化臣，孰谓非香芸。"
    ]
  },
  {
    "id": "e647d10fd430c092485935f2bb7d5894",
    "title": "夏日游太平福地",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "永夏无与适，珠林聊可娱。",
      "境幽松声长，凉飙生座隅。",
      "道人缮性熟，况以良觌初。",
      "谓我不可酤，清斋掇畦蔬。",
      "列坐焫妙香，泛览方壶图。",
      "亦有采芝翁，消摇与之俱。",
      "悟空弗自絷，讵云非吾徒。"
    ]
  },
  {
    "id": "e647d10fd430c092a9f26c2dba5287f8",
    "title": "仁安堂",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "高堂郁峨峨，云是仁者居。",
      "谅由心德全，所以恒晏如。",
      "堂上何所有，左右图与书。",
      "堂背何所有，谖草被阶除。",
      "道傍种丹杏，奚啻百千株。",
      "承平日遑暇，来登俱文儒。",
      "讲道合众方，立言扬令誉。",
      "乃知安于仁，旨哉宣圣谟。"
    ]
  },
  {
    "id": "e647d10fd430c0928e9e2f140ef82e27",
    "title": "木庵为赵明府作",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "君子寡外驰，质朴良近仁。",
      "莅官亦不矫，平易民乃亲。",
      "填委日以简，浇浮日以淳。",
      "援琴清飙度，谈经凉夜分。",
      "父老谷中至，移时语谆谆。",
      "具瞻恒若斯，孰非太平民。"
    ]
  },
  {
    "id": "e647d10fd430c092ad07f633a5a881ee",
    "title": "杨镇抚逊志轩",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "将家志气高，卑逊诚独难。",
      "奚知折冲际，乃在辞让间。",
      "战陈每先登，论功殊厚颜。",
      "剑横春星流，诗成夕雨阑。",
      "匪徒宾从娱，遂令行伍安。",
      "古人屏树下，高风良足攀。"
    ]
  },
  {
    "id": "e647d10fd430c0920504261266de9f4d",
    "title": "书隐",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "深居罕尘杂，经史纷前陈。",
      "至道邈难闻，先民有遗言。",
      "贱贫素其行，贵富良在天。",
      "掩帙起长叹，逍遥盼庭前。",
      "以兹寡外慕，形役奚由牵。",
      "昭代等唐虞，宵衣亟徵贤。",
      "及时策芳名，讵云甘自捐。"
    ]
  },
  {
    "id": "e647d10fd430c09272cc333628a1f40d",
    "title": "三益斋",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "切切复偲偲，古人良亦难。",
      "缔交匪令人，讵云等金兰。",
      "屏居尘事稀，方池春草繁。",
      "开径伫延望，殷勤枉高轩。",
      "嘉会欣有常，讲文以为欢。",
      "嗤彼笃情好，悠悠觞咏间。",
      "眷言罄忠告，毋庸相弃捐。"
    ]
  },
  {
    "id": "e647d10fd430c092e700918c9025052b",
    "title": "题扇",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "兹楼一何迢，虚庭绝尘鞅。",
      "林高春木繁，涧回夏泉响。",
      "掩卷起遐思，畅吟适清赏。",
      "亦有抱琴翁，乘闲共来往。"
    ]
  },
  {
    "id": "e647d10fd430c0926298c9fd7bb52ce2",
    "title": "霜台",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "迢迢百尺楼，俯瞰双江流。",
      "飞轩轶浮景，凝霜肃清秋。",
      "四牡何翩翩，弗遑少停留。",
      "丘民胡靡宁，皇衷每怀忧。",
      "来登匪乘暇，爰咨复爰谋。",
      "凭高一遐览，心目良悠悠。",
      "兹台屹千古，令誉垂无休。"
    ]
  },
  {
    "id": "e647d10fd430c092503c6f89aed0ed02",
    "title": "题画",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "泉鸣一涧长，云去两崖碧。",
      "结茅背松坡，境偏绝尘迹。",
      "坚坐阅古书，可以永终日。",
      "皎皎白驹场，逍遥幸相即。"
    ]
  },
  {
    "id": "e647d10fd430c092503c6f891adb85b7",
    "title": "题画",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "天际烟波浮，岩畔渔舟小。",
      "近晚未收缗，夕阳在林杪。",
      "世事了无闻，取适如君少。"
    ]
  },
  {
    "id": "e647d10fd430c0923eb4f0bbc16a3458",
    "title": "京城别僧",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "迢迢长安街，获与静者遇。",
      "纂书靡遑即，话禅罕能屡。",
      "来去本无著，拟向名山住。",
      "一往不愿求，赠言良所慕。",
      "明发秋风生，浮杯渡南去。"
    ]
  },
  {
    "id": "e647d10fd430c092ae8d3b49e1cd835d",
    "title": "送僧赴京",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "圣皇缵隆绪，一视仁且慈。",
      "四夷悉来庭，万姓咸雍熙。",
      "显幽各异趣，冥冥良可悲。",
      "梵宫亦嵯峨，卿云烂以垂。",
      "灿灿金莲花，布地绚生辉。",
      "西方有神僧，真源了能知。",
      "兹会诚靡常，眷言慎自持。"
    ]
  },
  {
    "id": "e647d10fd430c092c7516feea273a049",
    "title": "送罗君仲矩致仕还乡",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "弱冠事先帝，服勤三十年。",
      "云南暨琼崖，足迹履十千。",
      "先帝升仙去，放逐归园田。",
      "圣帝旋旧都，皦日明中天。",
      "诏书例徵召，小大无弃捐。",
      "君以去岁暮，入朝觐天颜。",
      "须鬓纷已皤，心志强且坚。",
      "皇衷悯衰迈，不以职事牵。",
      "内官颁书籍，礼曹供赏筵。",
      "敕文谕恩意，仍服裳与冠。",
      "俾归荣乡里，优游养馀闲。",
      "劝民使为善，备载敕谕间。",
      "我以谫薄才，承乏左挍垣。",
      "送行不敢远，执爵三四传。",
      "料君到家时，桃李争春妍。",
      "有子克嗣宗，瑜珥色娟娟。",
      "豚犬能相亲，教以孝悌先。",
      "乡邻及姻戚，来往相摩肩。",
      "种秫酒酿醇，举罾鳞获鲜。",
      "高歌酌至夕，酌罢醉即眠。",
      "起来眺门外，青山横素烟。",
      "儒生索书字，释子坐话禅。",
      "双凫度西上，渔笛回东边。",
      "万事无一忧，梦寐亦陶然。",
      "悠哉复悠哉，其乐不可言。"
    ]
  },
  {
    "id": "e647d10fd430c0927177871c3e34d08d",
    "title": "爱日堂",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "两丸迭相代，天运无少休。",
      "高堂迫迟莫，颓景焉能留。",
      "逮彼三釜荣，供兹八帙秋。",
      "半晌亦足欢，再晨知遑不。",
      "鸡鸣问寝安，竟夕寡所忧。",
      "修竹何青青，池鱼鲜可求。",
      "眷言慎尔躬，遐算良悠悠。"
    ]
  },
  {
    "id": "e647d10fd430c092a89544b6002484d6",
    "title": "送别",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "良时岂不再，嘉会亦匪难。",
      "海隅昔纭纷，无因瞻令颜。",
      "讵图复相见，乃在京邑间。",
      "峨峨正阳门，迢迢西长安。",
      "春物生光辉，嬿婉各尽欢。",
      "兹晨驾言迈，仍以博士迁。",
      "圣皇重文教，非君曷由宣。",
      "慎保八尺躯，盛名当永传。"
    ]
  },
  {
    "id": "e647d10fd430c0928dc0acdc5b36ce2c",
    "title": "八景查岭朝烟",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "冥冥天欲曙，一抹横轻素。",
      "但闻春鸟鸣，不见林中树。",
      "谷风倏而来，缥缈漫空去。"
    ]
  },
  {
    "id": "e647d10fd430c0928dc0acdca2140a1e",
    "title": "八景查岭朝烟",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "馀晖射幽渚，夕阳在林杪。",
      "钓艇未收缗，绿芜下归鸟。",
      "消摇溪畔人，尘虑由来少。"
    ]
  },
  {
    "id": "e647d10fd430c0928dc0acdc9e7bf8b7",
    "title": "八景查岭朝烟",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "空濠春水生，数尺横槎渡。",
      "牧竖与樵翁，昕夕纷来去。",
      "取履岂无人，相如不题柱。"
    ]
  },
  {
    "id": "e647d10fd430c0928dc0acdca57fc8f1",
    "title": "八景查岭朝烟",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "枫林岁月深，野庙丹青古。",
      "秋风下红叶，纷飞塞庭户。",
      "日暮何处翁，明灯向神语。"
    ]
  },
  {
    "id": "e647d10fd430c0928dc0acdc3ceda40c",
    "title": "八景查岭朝烟",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "手持一竹竿，艇子悠悠桨。",
      "轻鸥不飞去，且向□头傍。",
      "物色信非侬，放歌下东港。"
    ]
  },
  {
    "id": "e647d10fd430c0928dc0acdc23423112",
    "title": "八景查岭朝烟",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "务本莫如耕，生计何尝薄。",
      "能知稷氏书，不鄙樊须学。",
      "南源禾黍登，始信田家乐。"
    ]
  },
  {
    "id": "e647d10fd430c0928dc0acdc049d8a59",
    "title": "八景查岭朝烟",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "深谷何逶迤，伐木丁丁响。",
      "昔有高世人，谷中遂幽赏。",
      "或可散烦襟，抱琴亦时往。"
    ]
  },
  {
    "id": "e647d10fd430c0928dc0acdc5d82b110",
    "title": "八景查岭朝烟",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "出门即群峰，引领成遐眺。",
      "青青天畔松，历历云中峤。",
      "世事岂徒然，清风一长啸。"
    ]
  },
  {
    "id": "e647d10fd430c092a6e072b5338a523a",
    "title": "述怀",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "一夕复一夕，一朝复一朝。",
      "贫知岁月长，富恨岁月销。",
      "行者出门去，征途日以遥。",
      "请看昨日花，今日颜色凋。",
      "青春固重来，白发肯见饶。",
      "老吟漫成章，孤斟难盈瓢。",
      "忧端一自遣，园林行以谣。",
      "但恐在世人，人人非松乔。"
    ]
  },
  {
    "id": "e647d10fd430c09212e3175ed5049a66",
    "title": "寄刘昭",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "夕阳初下岭云长，回首西风古道傍。",
      "鸿雁不来音信杳，教侬何处觅刘郎。",
      "教侬何处觅刘郎，江水湾湾江路长。",
      "昨夜月明秋似水，思君不见断人肠。"
    ]
  },
  {
    "id": "e647d10fd430c092edb3d031406eac4b",
    "title": "康节妇",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "令女无子有可依，禽兽之行固匪为。",
      "节妇子幼姑且老，比诸夏氏尤艰危。",
      "况以兵戈满天地，颠沛流离罔不至。",
      "丈夫志操尚陵夷，薄俗纷然不忠义。",
      "夫人贞节乃独存，岂徒令子仍贤孙。",
      "我朝若求忠孝士，他时必在夫人门。"
    ]
  },
  {
    "id": "e647d10fd430c092658f09439e924532",
    "title": "送欧阳允坚辽东省兄",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "辽阳去家八千里，阿兄荷戈渡辽水。北风吹沙海涛起，千艘万艘去如矢。",
      "阿兄去时衣裳单，毡帐夜长衾半寒。我欲求兄一相见，徂往不愁道路难。",
      "舍下妻孥自相保，春雨山田种须早。假令海水平平可树桑，誓不见兄不来乡。"
    ]
  },
  {
    "id": "e647d10fd430c09235dccb3158ea4ffe",
    "title": "赠袁彦通",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "袁郎二十非凡才，广眉清目何奇哉。我来山中未相识，入门一见心眸开。",
      "把臂登楼酌我酒，六博行觞不停手。座间索客歌黄钟，马上调弓剪青柳。",
      "君家旧时不可当，舆台出入皆辉光。乃知公侯始必复，如君志气非寻常。",
      "男儿困穷须自保，袁郎毋用伤怀抱。君不见东汉吴子颜，十年返马渔阳道。"
    ]
  },
  {
    "id": "e647d10fd430c092c6cef0bcb8408b5e",
    "title": "赠别萧伯龄",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "子才弱冠胄监趋，广眉秀目髯虬如。",
      "峨冠褒衣讲唐虞，金华文献天下无。",
      "道宗濂洛咸巨儒，先兄哦松垂令誉。",
      "子以郡博黉宫居，球琳珷玞形质殊。",
      "朝磨夕琢成佩琚，人人足可膺时需。",
      "大明天子龙飞初，元正大朝步天衢。",
      "二亲在堂六帙馀，十年不见涕零袪。",
      "退朝归觐来乡闾，入门群儿走且呼。",
      "宾亲过从日月虚，难弟买羊为子屠。",
      "彩衣升堂倒酒壶，命我赋诗以相娱。",
      "忠君爱亲难两图，欲留不留心郁纡。",
      "儿曹亦以文学拘，自京一来看老夫。",
      "只今西行入蜀都，不愁畏途崄复岖。",
      "飘飘自拟文翁俱，子今毋用长嗟吁。"
    ]
  },
  {
    "id": "e647d10fd430c092671fd273a2b44d18",
    "title": "刘氏孝友堂",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "君家兄弟今所无，堂颜孝友名非虚。七帙寿母堂中居，闺门整肃严君如。",
      "家人礼法莫敢疏，金昆玉季丹凤雏。彩衣斑斓堂下趋，左右更侍朝而脯。",
      "埙篪迭奏湛且孺，孙男孙女前襟裾。冢妇稚妇后婉媮，慈颜有喜成欢娱。",
      "叔也鼓笈上京都，擅名太学讲唐虞。前年归省荣乡闾，天子选才需文儒。",
      "豸冠白简立玉除，千钟之禄养有馀。不用剖冰求鲤鱼，四时甘旨登牢蔬。",
      "人间此乐畴能俱，紫荆花发暮春初。萱草叶齐雨露濡，鸾回锦诰来天衢。",
      "为君升堂倒双壶，我歌此诗岂苟谀，观风有使行当书。"
    ]
  },
  {
    "id": "e647d10fd430c0925550e5d2514b2c0d",
    "title": "送人复往辽东",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "镇东将军度辽水，健儿悉发良家子。",
      "旌旆连屯四十营，蓁莽芟除五千里。",
      "城门大开高枕眠，敌人不敢来窥边。",
      "白盐堆雪旋煮海，绿麦翻云新种田。",
      "去时军田只有马，只今牛羊遍原野。",
      "旧说冰霜苦早寒，只今天气如中夏。",
      "子从去年辽东来，令严不敢久徘徊。",
      "锦袍重重厚装束，楼船嗷嘈天际开。",
      "临行莫作刺刺语，男儿功名须自取。",
      "诏书早晚征高丽，手击苏文献圣主。"
    ]
  },
  {
    "id": "e647d10fd430c092ef6ec35bc0cbb461",
    "title": "挽吴主簿词",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "侯登庸兮龙飞初，皇心恳恳兮治之图。侯莅我兮我以舒，弱之植兮彊之锄。",
      "生理遂兮租罔或逋，弗遑宁处兮侯云痡。枳棘剪兮鸾凤徂，我始闻之涕涟如。",
      "深山穷民走且呼，阳灵匿兮天欲晡。魂杳杳兮征修途，侯乎侯乎世所无。",
      "侯之生兮我无苟趋，侯之没兮我非空誉，噫吁戏兮云何盱。"
    ]
  },
  {
    "id": "e647d10fd430c092bb053e8b9cb6fda3",
    "title": "赠别",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "门有车马客，长揖别我归。客行岁云暮，霜雪沾人衣。",
      "居人送客城南道，北风猎猎吹沙草。君今一去来何时，昨日相逢苦不早。",
      "君当为我歌，我当酌君酒。酒酣拔剑起，芒光射牛斗。",
      "宝剑乃神物，请君慎藏之。土花绣涩毋足惜，风雷变化须有时。"
    ]
  },
  {
    "id": "e647d10fd430c092d02a9d248d1ea7c2",
    "title": "远将归",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "远将归，归来苦不早。黄河西没不复归，铁衣夜夜眠秋草。",
      "远将归，归来在何时。明年二月桃花飞，郎时归来妾下机，便裁白纻缝春衣。"
    ]
  },
  {
    "id": "e647d10fd430c0922481d7c4ee367377",
    "title": "行路难",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "李陵古奇士，报国思捐躯。",
      "孤军势已尽，忍辱降匈奴。",
      "下马解铁衣，残卒同呜呜。",
      "拔剑指白日，抆血临长途。",
      "誓为鲁曹沫，耻作吴专诸。",
      "肝肠在汉阙，日夜悲穹庐。",
      "君王不相信，老母复何辜。",
      "恶名岂复免，盛德将焉图。",
      "子卿若旋归，视我今何如。",
      "悲哉行路难，千古同欷歔。"
    ]
  },
  {
    "id": "e647d10fd430c092c1eefc5c594e276b",
    "title": "少年行",
    "authorName": "梁兰",
    "authorId": "e647d10fd430c092d1457b72d1457b72",
    "dynasty": "明",
    "content": [
      "白马罗衣裳，照耀东城隅。",
      "去年出塞归，西却南单于。",
      "朝立白玉阶，暮宿青楼姝。",
      "文臣何足羡，奔走如泥涂。"
    ]
  },
  {
    "id": "e647d10fd43cdcacd7b86a5875accf96",
    "title": "登观海亭",
    "authorName": "詹一纲",
    "authorId": "e647d10fd43cdcacd1457b72d1457b72",
    "dynasty": "明",
    "content": [
      "巑岏一古丘，翚革旧重楼。",
      "佳气来朝爽，涛声入暮幽。",
      "云端玉笏见，天外锦帆浮。",
      "快睹鹍鹏翅，扶摇万里游。"
    ]
  },
  {
    "id": "e647d10fd456fdb52bc2c78e1198d99e",
    "title": "舍弟山亭",
    "authorName": "陆俸",
    "authorId": "e647d10fd456fdb5d1457b72d1457b72",
    "dynasty": "明",
    "content": [
      "谷鸟唤人啼，山人过竹西。",
      "树高将宿凤，江霁欲生霓。",
      "径暖莺花日，风和燕子泥。",
      "莫辞尊酒暮，烟□□相思。"
    ]
  },
  {
    "id": "e647d10fd456fdb528c15bd46b53218c",
    "title": "早春园居",
    "authorName": "陆俸",
    "authorId": "e647d10fd456fdb5d1457b72d1457b72",
    "dynasty": "明",
    "content": [
      "魏阙天今远，陶园岁复新。",
      "杖藜吾独往，芳草正怀人。",
      "雪意频催酒，莺啼渐入春。",
      "圣朝多雨露，江畔老微臣。"
    ]
  },
  {
    "id": "e647d10fd456fdb532868ed19de6d29a",
    "title": "送友游武夷",
    "authorName": "陆俸",
    "authorId": "e647d10fd456fdb5d1457b72d1457b72",
    "dynasty": "明",
    "content": [
      "秋来天外结幽期，一月看山到武夷。",
      "石壁负舟仙去后，天风吹袂独吟时。",
      "花深九曲烟霞寂，月出千峰猿鸟悲。",
      "我亦江湖从孟浪，闻君长往不胜思。"
    ]
  },
  {
    "id": "e647d10fd456fdb5877dec5dc6ea263c",
    "title": "除夕",
    "authorName": "陆俸",
    "authorId": "e647d10fd456fdb5d1457b72d1457b72",
    "dynasty": "明",
    "content": [
      "病抛簪绂风尘外，老愧诗名五十闻。",
      "华发渐看青镜晓，草堂重伴碧山云。",
      "春归柳岸啼新鸟，岁晚江村带夕曛。",
      "独酌椒花燃柏子，闭门空自叹离群。"
    ]
  },
  {
    "id": "e647d10fd456fdb5757fe30beff272e4",
    "title": "至阳山访岳山人",
    "authorName": "陆俸",
    "authorId": "e647d10fd456fdb5d1457b72d1457b72",
    "dynasty": "明",
    "content": [
      "访尔阳山曲，迢迢丘壑重。",
      "青冥恣遐瞩，麋鹿伴孤踪。",
      "高枕低云峤，疏林度远钟。",
      "径余重九菊，门倚两三松。",
      "避地雾中隐，鸣琴竹下逢。",
      "夜长思共醉，老去愿相从。",
      "魏阙无今想，仙风自可宗。",
      "因思沉湎者，役役尔何庸。"
    ]
  },
  {
    "id": "e647d10fd456fdb5eda0501cf97603c1",
    "title": "酬刘子古镜",
    "authorName": "陆俸",
    "authorId": "e647d10fd456fdb5d1457b72d1457b72",
    "dynasty": "明",
    "content": [
      "古镜不自惜，遥兼千里音。",
      "悬之照肝胆，奚啻双南金。",
      "圆质凝精光，螭盘古铭深。",
      "明月入我怀，聊复理吾簪。",
      "与君别几时，鬓发雪已盈。",
      "冉冉悲年暮，悠悠空陆沉。",
      "愿言保不缺，报君久要心。"
    ]
  },
  {
    "id": "e647d10fd45e2c178f1f94976002106d",
    "title": "钓鱼台",
    "authorName": "冯名望",
    "authorId": "e647d10fd45e2c17d1457b72d1457b72",
    "dynasty": "明",
    "content": [
      "不是磻溪叟，何人把钓矶。",
      "仙凫依壑出，渔火带星归。",
      "万里迁臣逸，一竿隐吏稀。",
      "只今遗迹古，苔藓自生辉。"
    ]
  },
  {
    "id": "e647d10fd45e2c175c42ae50431f4635",
    "title": "塔溪流月",
    "authorName": "冯名望",
    "authorId": "e647d10fd45e2c17d1457b72d1457b72",
    "dynasty": "明",
    "content": [
      "古塔孤标碧水浔，流来月色出松阴。",
      "悠悠树杪如悬镜，泛泛波光似跃金。",
      "沙白不关霜露湿，溪清偏见广寒深。",
      "洲前无限光华好，何必庾楼足放吟。"
    ]
  },
  {
    "id": "e647d10fd46d87153304de283cb9d78a",
    "title": "中都龙兴寺伏睹御书第一山三大字碑有作",
    "authorName": "周启",
    "authorId": "e647d10fd46d8715d1457b72d1457b72",
    "dynasty": "明",
    "content": [
      "九重宸翰丽天文，三字穹碑压厚坤。",
      "山色不知今古异，地灵惟戴帝王尊。",
      "蛟龙绝缡盘亭构，狮象诸天拱寺门。",
      "千载钟王夸健笔，敢同羲画与时论。"
    ]
  },
  {
    "id": "e647d10fd46d8715272c8c0594de6342",
    "title": "春日杂兴二首",
    "authorName": "周启",
    "authorId": "e647d10fd46d8715d1457b72d1457b72",
    "dynasty": "明",
    "content": [
      "门对江村八九家，红尘昼静寂无哗。",
      "凤巢遥傍新移竹，鱼浪轻吹细落花。",
      "春剪未开深院响，野壶时过短墙赊。",
      "少年几许须行乐，莫惜芳尊赏物华。"
    ]
  },
  {
    "id": "e647d10fd46d8715272c8c05e8a42d7c",
    "title": "春日杂兴二首",
    "authorName": "周启",
    "authorId": "e647d10fd46d8715d1457b72d1457b72",
    "dynasty": "明",
    "content": [
      "一片残红落紫苔，笙歌无梦到楼台。",
      "溪山昼锁石桥断，山雨夜添春水来。",
      "江上客扶归马醉，柳阴人唤打鱼回。",
      "不知上苑花开否，无路行看羯鼓催。"
    ]
  },
  {
    "id": "e647d10fd4754369a0bf03db429f7a5a",
    "title": "怀仙志",
    "authorName": "方朔",
    "authorId": "e647d10fd4754369d1457b72d1457b72",
    "dynasty": "明",
    "content": [
      "为雨为云事渺然，尚馀芳韵在诗篇。",
      "步虚仙队嫌狂逸，小谪人间十九年。"
    ]
  },
  {
    "id": "e647d10fd4822b9a92f25eadf50aaecf",
    "title": "石梅",
    "authorName": "李杰",
    "authorId": "e647d10fd4822b9a8fb5f8be42d6c7d6",
    "dynasty": "明",
    "content": [
      "仙馆高寒地，孤梅石罅生。",
      "西湖千万树，何似此株清。"
    ]
  },
  {
    "id": "e647d10fd482550ddb15474a31856837",
    "title": "游清凉寺",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "冥色护楼台，阴云昼未开。",
      "始闻圆泽去，复遇远公来。",
      "古径依山转，清猿向晚哀。",
      "一尘无处着，花雨遍苍苔。"
    ]
  },
  {
    "id": "e647d10fd482550d303865d8ee91bd58",
    "title": "九日吴羽士招饮",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "列坐古松根，莓苔作锦茵。",
      "共倾黄菊酒，半是白头人。",
      "野色轻笼雾，秋光不染尘。",
      "兴来同一醉，何必正乌巾。"
    ]
  },
  {
    "id": "e647d10fd482550de2718055315aaa30",
    "title": "至武昌",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "几年江海客，一命寄孤舟。",
      "乍到燃犀渚，思登玩月楼。",
      "山川非故国，风景入中秋。",
      "安得如椽笔，飘然赋远游。"
    ]
  },
  {
    "id": "e647d10fd482550d8a9c137a950171c0",
    "title": "荆州关帝庙",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "华夏无双士，存亡镇此州。",
      "未涓庞德恨，已中吕公谋。",
      "古径松阴合，雄刀杀气收。",
      "我来增感慨，日暮更迟留。"
    ]
  },
  {
    "id": "e647d10fd482550dd9ca9d7169af10c8",
    "title": "西山精舍为文先生赋",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "忆造烟霞境，如登吏隐亭。",
      "卷帘千树碧，拄笏万峰青。",
      "涧户蜂留蜜，松巢鹤堕翎。",
      "今朝银汉上，清梦绕柴扃。"
    ]
  },
  {
    "id": "e647d10fd482550d08f6c3010d9d3ec9",
    "title": "雪山关",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "树杪路千盘，山深白昼寒。",
      "人行飞鸟上，猿啸暮云端。",
      "渐觉吴门远，方知蜀道难。",
      "瘦妻翻顾我，一步一长叹。"
    ]
  },
  {
    "id": "e647d10fd482550dca5c49f89558ae24",
    "title": "过七星关",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "万里投南徼，层关度七星。",
      "岭云和瘴黑，木叶向冬青。",
      "路远家难问，愁多酒易醒。",
      "相逢但樵牧，何以慰飘零。"
    ]
  },
  {
    "id": "e647d10fd482550da4b876edc2f3ce80",
    "title": "次趣上人病中韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "卧病维摩室，惊闻两月过。",
      "故人方外少，乡思枕边多。",
      "古灶燃松竹，香烟出薜萝。",
      "兴来聊赋咏，清婉逼阴何。"
    ]
  },
  {
    "id": "e647d10fd482550d503c6f89cede114b",
    "title": "题画",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "风景似东吴，山川过雨初。",
      "人家多傍水，稚子尽谙渔。",
      "雁唳白蘋渚，帆开青草湖。",
      "异乡今见画，归兴起莼鲈。"
    ]
  },
  {
    "id": "e647d10fd482550d1b558de38c88996d",
    "title": "客中寒食",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "天地一身在，头颅五十过。",
      "流年消壮志，旧业寄烟波。",
      "春色花边尽，莺声柳外多。",
      "无家拜先垄，空有泪成河。"
    ]
  },
  {
    "id": "e647d10fd482550d0dc71ddbe83e4a11",
    "title": "张飞庙",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "威名垂万古，勇力冠当时。",
      "义释巴东守，身倾帐下儿。",
      "荒祠临涧壑，高树拥旌旗。",
      "回首三分国，何人赋黍离。"
    ]
  },
  {
    "id": "e647d10fd482550d07467b4803147d93",
    "title": "黄牛庙",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "怪石欹高岸，荒祠接断厓。",
      "人烟兼鸟兽，舟楫控江淮。",
      "古木如幢列，群峰似剑排。",
      "虽云飘泊际，还可试青鞋。"
    ]
  },
  {
    "id": "e647d10fd482550d8c40acce611c132b",
    "title": "出巫峡",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "历险下中流，非同雪夜舟。",
      "滩声两岸石，枫叶万家秋。",
      "云雨襄王梦，江山宋玉愁。",
      "一时经数驿，几日到神州。"
    ]
  },
  {
    "id": "e647d10fd482550d364bfa733ecfa692",
    "title": "宿鼎湖",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "万里东归客，今宵宿鼎湖。",
      "野禽鸣渴旦，邻境接苍梧。",
      "多病闲诗侣，长醒厌酒徒。",
      "回看天际月，同我寸心孤。"
    ]
  },
  {
    "id": "e647d10fd482550d858a4ba6f2fbf12f",
    "title": "自述次文鼎韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "养拙住山林，霜华两鬓深。",
      "已无轩冕志，长抱岁寒心。",
      "子藉医为业，予凭赋卖金。",
      "近来无别事，老病日侵寻。"
    ]
  },
  {
    "id": "e647d10fd482550dea851bccd8138ccb",
    "title": "游山分得渊明杜甫次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "吾思陶靖节，宠辱未尝惊。",
      "有酒遂斟酌，无心校死生。",
      "归来三径在，老去一身轻。",
      "回首风尘际，秋光似宦情。"
    ]
  },
  {
    "id": "e647d10fd482550dea851bcc04fc3ec1",
    "title": "游山分得渊明杜甫次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "少陵湖海士，诗就鬼神惊。",
      "去国同王粲，忧时过贾生。",
      "才名山岳重，富贵羽毛轻。",
      "此际无由见，空含万古情。"
    ]
  },
  {
    "id": "e647d10fd482550d1f105debcf1593e7",
    "title": "渡江",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "解缆过江南，呼童莫挂帆。",
      "山花红簇锦，堤柳碧拖蓝。",
      "风景虽堪画，吾曹也不凡。",
      "投鞭与击楫，何必此时谈。"
    ]
  },
  {
    "id": "e647d10fd482550da0a420b39a7b4662",
    "title": "次袁外史病中韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "金门袁外史，一病近如何。",
      "药裹关心久，霜华点鬓多。",
      "喜眠身尚怯，断饮气伤和。",
      "松下时行乐，逢人强笑歌。"
    ]
  },
  {
    "id": "e647d10fd482550dec0c4cadbdea391b",
    "title": "送偶武孟",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "昔向三山去，今从二水过。",
      "白头为客久，青眼阅人多。",
      "夜月思江雨，春衫制越罗。",
      "相逢仍告别，高兴在烟波。"
    ]
  },
  {
    "id": "e647d10fd482550d01456db9357b1f15",
    "title": "宴王将军宅",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "甲第俯南郊，将军屡见招。",
      "地连吴分野，人似汉嫖姚。",
      "岭树红相合，庭松翠不凋。",
      "兴来移席饮，踏月夜吹箫。"
    ]
  },
  {
    "id": "e647d10fd482550dd02cf4082a566686",
    "title": "题滕王阁图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "峥嵘飞阁枕江流，每说重登已白头。",
      "万里山河连上国，三王文赋动南州。",
      "春风花影迷蝴蝶，夜月龙光烛斗牛。",
      "忆上雕阑最高处，浦云山雨不胜愁。"
    ]
  },
  {
    "id": "e647d10fd482550d631e9b300ed132c4",
    "title": "九日",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "万里飘零十二秋，不堪频倚夕阳楼。",
      "壮怀空掷班超笔，久客谁怜季子裘。",
      "瘴雨蛮烟朝暮景，平芜蔓草古今愁。",
      "酒酣欲尽登高兴，强折黄花插满头。"
    ]
  },
  {
    "id": "e647d10fd482550d079d22ba34aa7c21",
    "title": "筇竹寺看山茶",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "老僧邀我看山茶，叶底枝头尽着花。",
      "雪后园林张绣幄，雨馀颜色醉丹砂。",
      "芙蓉寂寞空成恨，芍药风流岂足夸。",
      "来岁未知谁共赏，金尊无酒更宜赊。"
    ]
  },
  {
    "id": "e647d10fd482550d1d51886cd77af5da",
    "title": "九日游云南太华寺",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "滇阳十载过重阳，忘却登高在异乡。",
      "红叶山川多胜概，金仙楼阁自凄凉。",
      "逢僧尽是能诗客，邀我同登选佛场。",
      "回首故园天万里，剑峰处处割愁肠。"
    ]
  },
  {
    "id": "e647d10fd482550df6f190942ebee37a",
    "title": "问湛上人病",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "一住烟霞岁月深，老来无柰病魔侵。",
      "不闻弟子传三咒，自对维摩戏五禽。",
      "天地为棺终有分，死生如梦不关心。",
      "扶藜强出禅房去，欲扫松花力未禁。"
    ]
  },
  {
    "id": "e647d10fd482550de0c643ecf33fcc49",
    "title": "煮雪轩为陶别驾赋",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "自扫冰花煮月团，恨无佳客驻雕鞍。",
      "香浮石鼎琼瑶化，春入诗怀宇宙宽。",
      "学士谩夸风味别，将军不放酒杯乾。",
      "庭前一白休烹尽，宜与诗人醉后看。"
    ]
  },
  {
    "id": "e647d10fd482550da32b37fc1903204c",
    "title": "蜀山图为宁总制画并题",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "峭壁悬厓翠入天，蚕丛开国已茫然。",
      "锦江东去龙门险，剑阁西来鸟道悬。",
      "丞相阵图沙碛里，少陵诗兴草堂前。",
      "分明旧日经行处，似觉猿声到耳边。"
    ]
  },
  {
    "id": "e647d10fd482550d883e2eb8c4b9f35b",
    "title": "武林秋色图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "忆曾驻马立斜曛，满目清愁远近分。",
      "蔓草平芜和靖宅，淡烟疏柳岳王坟。",
      "湖光缥缈涵飞雁，画思苍茫接断云。",
      "回首君家天目下，满山红叶正纷纷。"
    ]
  },
  {
    "id": "e647d10fd482550df2034a3cff56e86c",
    "title": "山居和茅山张外史韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "长松阴处藓斑斑，松下柴门昼不关。",
      "一片山光来鸟背，数声渔唱隔溪湾。",
      "洞天不雨云常湿，阆苑无书鹤自闲。",
      "忆访茅君骑虎去，紫箫吹月过前山。"
    ]
  },
  {
    "id": "e647d10fd482550df42616e2bb3fef30",
    "title": "赠吴羽士",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "风月情怀槁木形，飘然无碍亦无生。",
      "暂辞洞府来为客，不道丹台已著名。",
      "松下剪云缝鹤氅，花间滴露写鹅经。",
      "夜深每陟天坛去，独礼虚皇候五更。"
    ]
  },
  {
    "id": "e647d10fd482550d8ced327e9cb639a1",
    "title": "题古木回岩楼",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "踏遍诸方已倦游，螺峰佳处结层楼。",
      "苍厓翠壁相回互，野鹤孤云自去留。",
      "一枕松声都作雨，半帘山色正宜秋。",
      "我来顿悟三生梦，不用寻师问石头。"
    ]
  },
  {
    "id": "e647d10fd482550d4a1f249ae7be33bd",
    "title": "挽黄仲量",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "一冬卧病楚江边，忽跨青骡入紫烟。",
      "举世有谁曾不死，先生于我独堪怜。",
      "魂归故国三千里，身寄儒林五十年。",
      "今日吞声向萝屋，不知清泪落寒毡。"
    ]
  },
  {
    "id": "e647d10fd482550dbe8be19495e61719",
    "title": "到任席间呈府中僚友",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "六品初除入应天，府中僚友尽英贤。",
      "循良总出龚黄右，契合应居管鲍前。",
      "愧我不才沾圣泽，感君留意锡长筵。",
      "谁知万里青田鹤，得与鹓鸾会日边。"
    ]
  },
  {
    "id": "e647d10fd482550d18fe06c0a42d7eb2",
    "title": "御柳",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "暝接长门锁凤池，青青总是向阳枝。",
      "花飞阁道春云度，阴转宫廊淑景移。",
      "黛色参差凝雨露，翠条摇曳拂旌旗。",
      "一生只被东风恼，不与人间赠别离。"
    ]
  },
  {
    "id": "e647d10fd482550da102924aba381d5c",
    "title": "早朝",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "迢迢紫陌动鸣珂，不断香风透越罗。",
      "龙虎山川分曙早，凤凰楼阁受春多。",
      "钟声远度青冥阔，云影高移采仗过。",
      "自笑白蘋洲畔客，偶陪鹓鹭浴恩波。"
    ]
  },
  {
    "id": "e647d10fd482550d07544bc0fe8f8703",
    "title": "送邹庶子使安南",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "晓承仙诏出龙墀，万里安南入马蹄。",
      "气卷风云随使节，檄传威信服雕题。",
      "桄榔树底蛮烟合，铜鼓声中越鸟啼。",
      "来岁还家惟剑在，怕将薏苡作文犀。"
    ]
  },
  {
    "id": "e647d10fd482550dd6d22577ad730a18",
    "title": "奉天殿早朝",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "隔花初扣景阳钟，济济千官谒汉宫。",
      "香动椒兰浮仗外，身随鹓鹭入班中。",
      "采霞渐出瀛洲曙，玉佩齐鸣上苑风。",
      "同祝君王千万寿，声回嵩祝接层空。"
    ]
  },
  {
    "id": "e647d10fd482550de08cae116e92e010",
    "title": "驾幸朝天宫次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "鹤驾远临三岛地，从臣车马动浮空。",
      "衣沾花雨香犹湿，乐奏云和日正中。",
      "虎士岂无班定远，礼官还有叔孙通。",
      "白发广成蒙顾问，几时乘骥入崆峒。"
    ]
  },
  {
    "id": "e647d10fd482550d7a8789e064743ba1",
    "title": "送术士徐牧",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "书秘青囊旨趣微，偶从天外识丰仪。",
      "命推大挠占星后，卦起羲皇立极时。",
      "祸福由来相倚伏，江湖何必叹驱驰。",
      "今朝复起东归兴，别我山房乞赠诗。"
    ]
  },
  {
    "id": "e647d10fd482550dd578e058ca826f9e",
    "title": "送郭挥使之青州",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "西风猎猎卷双旌，路入青徐接杳冥。",
      "落日断猿南北堠，淡烟疏柳短长亭。",
      "匣中剑气横秋白，马首山光接塞青。",
      "闻说先翁仙去远，至今声誉重边廷。"
    ]
  },
  {
    "id": "e647d10fd482550da6051d26358c05a4",
    "title": "登醉仙楼",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "百尺阑干接断崖，登临忘却在天涯。",
      "交情老去年年别，秋色晴来处处佳。",
      "松鼓翠涛惊燕雀，歌飘金缕落秦淮。",
      "座中有客多才思，赋就登楼一怅怀。"
    ]
  },
  {
    "id": "e647d10fd482550d9fd1abce8ee33d3a",
    "title": "送御史周叔冶重使西蜀",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "绣斧皇皇下九天，循行重过锦城边。",
      "江流泻碧龙门险，驿路横空鸟道悬。",
      "顿使春光回草木，信知风力动山川。",
      "郡中此日豺狼尽，骢马还朝又隔年。"
    ]
  },
  {
    "id": "e647d10fd482550d1372557c9b1575fa",
    "title": "送立恒中上人",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "只履初从日本来，游方远到凤凰台。",
      "谁知就里三千界，不著人间半点埃。",
      "白马驮经随杖锡，苍龙卧钵起风雷。",
      "今朝又谒诸天去，花雨随身出九垓。"
    ]
  },
  {
    "id": "e647d10fd482550d8e90fce1ff621154",
    "title": "和御医张逢吉韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "霄汉程途任去留，故山谁伴赤松游。",
      "百年行李双龙剑，一代文章五凤楼。",
      "扈驾惯骑天厩马，在官难狎海门鸥。",
      "长安道上春风里，邂逅相看尽白头。"
    ]
  },
  {
    "id": "e647d10fd482550dd35b5c4fe23be716",
    "title": "题城南草堂",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "娄水茫茫带远郊，水边茅屋枕山㘭。",
      "花阴鹿过苔留迹，谷口松寒鹤护巢。",
      "白酒但谋同辈饮，青云应绝故人交。",
      "几番约我来看竹，径造柴门不用敲。"
    ]
  },
  {
    "id": "e647d10fd482550db2b2039c656c8e5a",
    "title": "送月沧海之天界寺",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "手策筇枝出故乡，宝花随处落天香。",
      "老夫未奉徵贤诏，开士先登选佛场。",
      "两岸蝉声红叶树，半盂山果赤松粮。",
      "悬知到日还思我，吟倚层楼送夕阳。"
    ]
  },
  {
    "id": "e647d10fd482550de5df9de0746178bf",
    "title": "朝散登楼",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "日高齐散紫宸班，鹓鹭成行柳下还。",
      "邀我速过双凤阙，登楼同看六朝山。",
      "势蟠龙虎云初净，树饱风霜叶自殷。",
      "应笑白头王记室，每凭阑槛忆乡关。"
    ]
  },
  {
    "id": "e647d10fd482550d1b705f8b7bd6218b",
    "title": "送袁徐二真人之京次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "并趋金马出林皋，鹤背参差逐凤翱。",
      "每遇安期同食枣，不知方朔惯偷桃。",
      "箫声夜度青冥阔，云气晨开紫殿高。",
      "回首故园歌舞地，百年生死一鸿毛。"
    ]
  },
  {
    "id": "e647d10fd482550d32d5a9f330c7aa74",
    "title": "黄陵庙",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "寂寂荒祠俯洞庭，阴阴黄竹鹧鸪声。",
      "重华不返千年驾，二女空含万里情。",
      "苔色蜗涎虚画壁，骚人迁客遍题名。",
      "无端注目苍梧野，落日愁云几处生。"
    ]
  },
  {
    "id": "e647d10fd482550df0ec72f35459eb6a",
    "title": "屈原庙",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "江边遗庙掩松筠，檐际云霞互吐吞。",
      "地接武关龙去远，枭临阿阁凤难存。",
      "湘兰日老春风佩，楚些谁招月夜魂。",
      "留得生前诸制作，千年光焰烛乾坤。"
    ]
  },
  {
    "id": "e647d10fd482550d02d9a5494dcc1520",
    "title": "九月一日过长沙",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "去岁今朝入大梁，今秋今夕渡潇湘。",
      "乾坤万里双蓬鬓，烟雨孤舟一醉乡。",
      "子鵩赋成悲贾谊，霜筠泪在忆娥皇。",
      "未知九日经何处，赢得江湖说漫郎。"
    ]
  },
  {
    "id": "e647d10fd482550d6ccd85f15524d57d",
    "title": "题长沙李芾庙",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "新筑祠堂湘水边，春风临眺总堪怜。",
      "公身就死非徒耳，我辈题诗是偶然。",
      "骨肉尽随烟烬灭，声名犹共斗牛悬。",
      "宋家不是无良将，自古兴亡本在天。"
    ]
  },
  {
    "id": "e647d10fd482550d4074535d86e16410",
    "title": "寓意",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "微云敛雨天气清，松声出树秋泠泠。",
      "窗户长含薜萝色，溪流或带蛟龙腥。",
      "一官到手不可避，万事投我徒劳形。",
      "飘然曳杖出门去，无数好山江上青。"
    ]
  },
  {
    "id": "e647d10fd482550d71cf53d84d16a59a",
    "title": "秋日述怀次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "万木惊秋叶渐稀，静探造化见玄机。",
      "邵雍宝悟先天理，伯玉元知旧日非。",
      "树拥秣陵千障合，云闲萧寺一僧归。",
      "汉廷累下徵贤诏，未许严陵老钓矶。"
    ]
  },
  {
    "id": "e647d10fd482550d275ba7098c6b68a3",
    "title": "答王宾旭县宰次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "我着烟蓑钓海滨，子还花县谒慈亲。",
      "盈亏有数应同月，聚散无凭却类尘。",
      "丹凤楼前辞采仗，紫骝马上看青春。",
      "逢人莫问兰亭事，俯仰之间迹已陈。"
    ]
  },
  {
    "id": "e647d10fd482550d103252861417c226",
    "title": "澄江府",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "山势如屏四面遮，人烟寥落静无哗。",
      "草中罝兔暗埋网，船上打鱼惟用叉。",
      "蛮女负薪花压鬓，瘴云欲雨树鸣蛙。",
      "府中官长皆耆旧，几度登临并八车。"
    ]
  },
  {
    "id": "e647d10fd482550dda8961585db84c3d",
    "title": "游清凉寺次曹文彝韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "步入烟霞数里深，路之绝顶到禅林。",
      "天连蜀道山横翠，日射虞渊浪涌金。",
      "心远不闻花外鸟，风来自响壁间琴。",
      "白头子建诗先就，坐向三生石上吟。"
    ]
  },
  {
    "id": "e647d10fd482550d76639ed4fef0cf9f",
    "title": "游王羽士山房",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "句曲山中外史家，清幽聊可试芒鞋。",
      "炉烧翠竹烹春茗，盘饤黄精作午斋。",
      "老鹤如童当户立，群峰似剑隔江排。",
      "此中自有长生路，不学刘伶死便埋。"
    ]
  },
  {
    "id": "e647d10fd482550d8be2ecfb5a45cff3",
    "title": "至颍州",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "远自长沙至颍州，山川寥落倦登楼。",
      "将军昔慕冯阳夏，太守今逢郭细侯。",
      "雁阵低空梁苑暮，荻花飞雪野塘秋。",
      "明朝行李河南去，吊古先从艮岳游。"
    ]
  },
  {
    "id": "e647d10fd482550d6e392ce2091f353b",
    "title": "挽郑母崔氏",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "身寄闺房七十年，偶婴斯疾竟长捐。",
      "罗帏空掩梧桐月，泉室寒封薜荔烟。",
      "黄鹄有歌传死后，采鸾窥镜忆生前。",
      "束刍未及升堂置，目断湖山一惘然。"
    ]
  },
  {
    "id": "e647d10fd482550df9568527738663b2",
    "title": "题兰轩旧隐",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "轩以兰名趣自高，光风九畹在庭皋。",
      "结邻萧艾伤尼父，纫佩沅湘忆楚骚。",
      "三径有花司晚节，一生无梦妒凡桃。",
      "凭阑每挹清芬处，还想先翁结构劳。"
    ]
  },
  {
    "id": "e647d10fd482550d5f08c086d2b3d339",
    "title": "送瓒上人住草堂寺",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "一片烟霞锁万松，周颙故宅此山中。",
      "乡时冠盖俱陈迹，今日楼台是梵宫。",
      "钟阜过云生湿翠，宝花飞雨落晴空。",
      "白头开士今来住，尽喜名山得远公。"
    ]
  },
  {
    "id": "e647d10fd482550da3ab0bbf40b1f70c",
    "title": "峡中和裴日英韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "酒酣聊复岸乌纱，影堕船窗见落花。",
      "雪浪堆中经万里，野猿声里过三巴。",
      "相刘诸葛非凡器，帝蜀公孙是井蛙。",
      "我向百蛮君入楚，片时分手各天涯。"
    ]
  },
  {
    "id": "e647d10fd482550d1f0e83eac2699ff0",
    "title": "送郑雍言归越省墓",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "亲葬宁波隔片云，君居白下近金门。",
      "死生异路同天壤，诗礼传家有子孙。",
      "归鹤自鸣华表月，穹碑半蚀紫苔痕。",
      "今朝去设墦间祭，宿草平芜一断魂。"
    ]
  },
  {
    "id": "e647d10fd482550d7ea1bd5a334d5d66",
    "title": "题迎慈堂卷",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "家住鄞城近海陬，忽惊风雨命如沤。",
      "母投淮甸三千里，子落蛮烟二十秋。",
      "别后死生无处问，心中哀痛几时休。",
      "今朝喜遇钟山下，尘暗荆钗雪满头。"
    ]
  },
  {
    "id": "e647d10fd482550d78e8083910ed725d",
    "title": "过沈大年故居",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "茅斋寂寂锁寒烟，今日经过一惘然。",
      "霜叶飘丹侵瓮牖，雨苔添绿上阶砖。",
      "游鸣江左词林内，身葬淮南桂树边。",
      "转首百年成梦幻，谪仙宜向酒家眠。"
    ]
  },
  {
    "id": "e647d10fd482550d552df3193ef3b8a0",
    "title": "题览翠楼",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "竹里高轩对冶城，望中浑似醉翁亭。",
      "云连松桧参差碧，山接秦淮远近青。",
      "野果饷猿还抱子，渚蒲留鹤自梳翎。",
      "客来每共钩帘坐，满目岚光酒半醒。"
    ]
  },
  {
    "id": "e647d10fd482550d7bbcf7e8832243f9",
    "title": "重游清凉寺",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "十年不到此禅林，乘兴重游雪满簪。",
      "路上翠微知日近，鸟啼烟树觉春深。",
      "远公偏爱能诗客，陶令元无结社心。",
      "醉倚阑干纵吟目，不知清气满胸襟。"
    ]
  },
  {
    "id": "e647d10fd482550ddc3a5bf6734a61aa",
    "title": "送行上人住寒山寺",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "晓带慈云下九天，寒山寺里去谈玄。",
      "点头或悟岩前石，咒水还开钵底莲。",
      "满目江山非故国，随身宫殿隔人烟。",
      "经过未必无张继，吟听钟声落夜船。"
    ]
  },
  {
    "id": "e647d10fd482550dc68519ab199ffac3",
    "title": "寄袁外史",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "黄金散尽鬓双皤，醉倚东风强笑歌。",
      "诗酒光阴应有限，江湖耆旧已无多。",
      "春回药草庭交翠，暝入窗纱竹满坡。",
      "此际深怀袁外史，青牛何日到烟萝。"
    ]
  },
  {
    "id": "e647d10fd482550d4267abc993bed990",
    "title": "秋日写怀次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "黄鹤矶头放棹归，野人送酒蟹初肥。",
      "坐临白鸟宜高酌，梦断青云已倦飞。",
      "橘柚山林秋色老，江湖耆旧晓星稀。",
      "此时最忆平松雨，何处长吟送夕晖。"
    ]
  },
  {
    "id": "e647d10fd482550d4267abc96af1637b",
    "title": "秋日写怀次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "一春为客向秋归，紫蟹黄柑处处肥。",
      "野水难容鸥独占，长空不碍鹤高飞。",
      "树头岚气晴犹滴，郭外人烟远更稀。",
      "回首澄江净如练，至今犹忆谢玄晖。"
    ]
  },
  {
    "id": "e647d10fd482550df8e41df2863d124b",
    "title": "游天界寺",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "行随山色向招提，林壑清幽待赋诗。",
      "地暖渐生眠鹿草，松枯欲折挂猿枝。",
      "学飞乳燕还巢速，趺坐高僧出定迟。",
      "笑我白头车马客，座中无酒却攒眉。"
    ]
  },
  {
    "id": "e647d10fd482550dc8ad0b7fe89fb86b",
    "title": "寿述夫次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "置身岩壑养修龄，大器终须待晚成。",
      "学继紫阳传二子，席悬绛帐坐三经。",
      "螺杯献酒逢华诞，鹤发同筵叙旧情。",
      "歌罢鹿鸣微醉后，碧桃花外月初生。"
    ]
  },
  {
    "id": "e647d10fd482550dc8ad0b7f6f445aca",
    "title": "寿述夫次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "石比心肠鹤比龄，内丹养就外丹成。",
      "三偷桃子怜方朔，重识麻姑许蔡经。",
      "细雨落花寒食节，平芜蔓草异乡情。",
      "明年此日重相庆，只恐青云足下生。"
    ]
  },
  {
    "id": "e647d10fd482550d8438af6f7bdb57e6",
    "title": "寄滁州陈太守",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "名重江湖历事多，醉翁亭下驻鸣珂。",
      "一书不负儿童约，五裤重闻父老歌。",
      "目断华山频入梦，心同淮水净无波。",
      "他年报政趋金马，驿路争看皂盖过。"
    ]
  },
  {
    "id": "e647d10fd482550d97981ff0568f3510",
    "title": "题滁州袁先生清辉堂",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "高堂迢递水云边，梦断繁华觉地偏。",
      "烟草一川飞白鹭，溪山万叠拥青莲。",
      "岚光翠滴林梢雨，爽气晴添石窦泉。",
      "我欲登临来借榻，为君重赋卜居篇。"
    ]
  },
  {
    "id": "e647d10fd482550d6b5db4e3ef2661a2",
    "title": "寄静学蒋院判次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "白发相如兴欲飘，毫端才气接神飙。",
      "丹心捧日朝临殿，玉佩穿花午散朝。",
      "为伴但知龙剑在，看山未惜马蹄遥。",
      "醉来或坐溪边石，唤取东坡贮月瓢。"
    ]
  },
  {
    "id": "e647d10fd482550d6b5db4e3c185749f",
    "title": "寄静学蒋院判次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "红叶纷纷槛外飘，忽惊庭树起商飙。",
      "貂裘季子怀乡国，鹤发文翁老汉朝。",
      "衣带卿云三岛近，梦回宾馆一身遥。",
      "何时拂袖南归日，共醉安期海上瓢。"
    ]
  },
  {
    "id": "e647d10fd482550de667de37df24fb20",
    "title": "过胡汝器墓",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "新营庐墓近西州，下马来为半日留。",
      "双鹊有灵巢栋宇，九泉无路绝交游。",
      "溪流绿涨桃花雨，山色青含谢豹愁。",
      "惆怅英魂招不得，白头清泪洒松楸。"
    ]
  },
  {
    "id": "e647d10fd482550dc2e2482eb324079b",
    "title": "题远归图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "疋马嘶寒晓渡江，无边秋色树苍苍。",
      "三千归路雁为伴，七十馀年亲在堂。",
      "行李但悬欧冶剑，征衣犹带蓟门霜。",
      "虽经险阻何曾说，男子从来志四方。"
    ]
  },
  {
    "id": "e647d10fd482550d0b465b9427ceb804",
    "title": "暮春述怀次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "为客金陵二十年，愁来况近落花天。",
      "阴云带雨连山脊，湿气成岚滴树颠。",
      "邻屋有声敲石火，野禽无语避茶烟。",
      "此时若遇孙阳顾，虽服盐车不受鞭。"
    ]
  },
  {
    "id": "e647d10fd482550d0b465b9466c84791",
    "title": "暮春述怀次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "未到飞熊应兆年，身无根蒂总由天。",
      "陶潜为设生前祭，张旭何妨醉后颠。",
      "明月梅花千树雪，东风杨柳万条烟。",
      "近婴疴痒何曾说，恐犯麻姑袖里鞭。"
    ]
  },
  {
    "id": "e647d10fd482550d0b465b94dc85ccae",
    "title": "暮春述怀次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "老去行春忆少年，落花门巷子规天。",
      "高阳有路寻山简，兰若无人识大颠。",
      "敝服悬鹑存旧赐，御香盈袖隐炉烟。",
      "归来借得支公马，瘦骨如山不忍鞭。"
    ]
  },
  {
    "id": "e647d10fd482550d0fc5ea44d09dabc9",
    "title": "谢郭舍人赠斑竹杖",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "感君赠我碧琅玕，尺度齐眉谅不悭。",
      "乡日曾沾妃子泪，至今犹带鹧鸪斑。",
      "清晨琢句花边倚，瘦影拖云月下还。",
      "从此不忧歧路险，天台庐阜任跻攀。"
    ]
  },
  {
    "id": "e647d10fd482550dcc77a7836b952762",
    "title": "谢郭舍人赠蜡梅",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "郭相名园近上林，蜡梅开遍总如金。",
      "花含正气冰霜怯，色占中央雨露深。",
      "枝上远疑黄蝶缀，鬓边惟称玉人簪。",
      "折来为乏琼琚报，聊托微言表寸心。"
    ]
  },
  {
    "id": "e647d10fd482550ddb15474a24d314c2",
    "title": "游清凉寺",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "翠微深处梵王宫，四壁岚光雨后浓。",
      "陶令无官宜入社，鸟窠有道爱巢松。",
      "天花时著庭前桧，云气长随钵底龙。",
      "倚遍阑干归路晚，隔花闻扣蒋陵钟。"
    ]
  },
  {
    "id": "e647d10fd482550df7e9f69bac1eca9d",
    "title": "寄王东白次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "东望三茅归兴浓，罗衣元不受霜风。",
      "放歌空谷长骑虎，濯足秋潭不避龙。",
      "炉里有丹双鬓绿，日边栽杏万株红。",
      "几番采药云深去，白鹤看家似玉童。"
    ]
  },
  {
    "id": "e647d10fd482550dc81f7a2fe7a0e31a",
    "title": "人日过石头城",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "今岁喜逢人日晴，老夫乘兴出郊行。",
      "孤云作伴随藜杖，一路看山到石城。",
      "烟草暗埋周顗恨，荒村犹负莫愁名。",
      "蜀州刺史今何在，无复题诗慰客情。"
    ]
  },
  {
    "id": "e647d10fd482550da1716e7c423306d8",
    "title": "寄助教史九韶",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "君卧湘江已十年，我今犹住五云边。",
      "溧阳分派元同谱，行李随身各旧毡。",
      "松下长留看院鹤，客边谁送买山钱。",
      "隆兴宸翰须珍重，夜夜奎光烛九天。"
    ]
  },
  {
    "id": "e647d10fd482550da1716e7c1617310a",
    "title": "寄助教史九韶",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "老气如云不受羁，挈家遥向五湖西。",
      "青蒲尚忆先翁谏，丹桂难忘御手题。",
      "海国音书无雁寄，烟萝门巷有猿啼。",
      "明朝理棹来相访，应把潇湘作剡溪。"
    ]
  },
  {
    "id": "e647d10fd482550d627204c067cd0d78",
    "title": "送范生归吴兼柬张以道",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "江头杨柳翠如烟，远客归登柳下船。",
      "桃叶波平千嶂晓，鲤鱼风起一帆悬。",
      "乡关近海皆名郡，禾黍盈畴尽义田。",
      "闻说秋来鲈正美，白头张翰许同筵。"
    ]
  },
  {
    "id": "e647d10fd482550dde7fa60a2bac59b0",
    "title": "耕读为朱坦翁赋",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "陇上开云学治生，桑麻绕屋带书声。",
      "汉廷已自闻诸葛，辽海无人识管宁。",
      "牛背雨晴山万叠，萤窗月冷夜三更。",
      "今朝得意趋金马，万里云霄缓辔行。"
    ]
  },
  {
    "id": "e647d10fd482550dfc09dbb7f2954aef",
    "title": "题云轩",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "一室萧然近翠微，白云为伴日相怡。",
      "无心舒卷常依榻，有客登临合赋诗。",
      "冷护青松迷鹤梦，轻随白鸟渡鹅池。",
      "春来每凭阑干立，落尽杨花总不知。"
    ]
  },
  {
    "id": "e647d10fd482550d883783c1a02591ad",
    "title": "答殷尚质次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "闻说先生事广成，相逢犹未解尘缨。",
      "平芜蔓草天涯路，流水行云物外情。",
      "鸠杖待看他日赐，鸡坛不负旧时盟。",
      "顾余亦是瀛洲客，命落人间一羽轻。"
    ]
  },
  {
    "id": "e647d10fd482550da1c3c14faffa9b46",
    "title": "题松石轩",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "青松为友石为邻，石上哦诗不厌频。",
      "避雨昔曾来帝子，化羊何处觅仙人。",
      "一林云气藏龙虎，四壁风声走鬼神。",
      "采得茯苓还共煮，肯教双鬓白如银。"
    ]
  },
  {
    "id": "e647d10fd482550d9dfedfbcfed60861",
    "title": "赠相士",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "双瞳为鉴鬓萧萧，朝野寻常阅俊髦。",
      "已许唐生知蔡泽，却惭延赏慢韦皋。",
      "梦依苕霅东吴近，名动江湖北斗高。",
      "前日到山蒙下顾，喜余垂老脱青袍。"
    ]
  },
  {
    "id": "e647d10fd482550ddb047b1305f6af01",
    "title": "晓出金陵怀朝中诸友",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "晓出金门下九霄，路经桃叶向三苗。",
      "云拖雁影沉江树，马带鸡声过野桥。",
      "离思暗生红蓼岸，故人多在紫宸朝。",
      "此行又是三年别，谁念风霜袭敝貂。"
    ]
  },
  {
    "id": "e647d10fd482550df4bf7d755b64e416",
    "title": "览秀楼",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "百尺飞楼万仞山，吟边终日卷帘看。",
      "残霞拥树作秋色，空翠袭衣生暮寒。",
      "况遇茅君为地主，合教弘景挂朝冠。",
      "何时动我登临兴，来倚西风十二阑。"
    ]
  },
  {
    "id": "e647d10fd482550d04b4723ca6ffe760",
    "title": "述怀次金文鼎韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "鹤发无多懒著冠，松间倚杖立春寒。",
      "花飘金粉香犹湿，露滴萝衣翠不干。",
      "乡信有时重叠寄，古方因病再三看。",
      "近来屡会高阳客，尽说山翁酒量宽。"
    ]
  },
  {
    "id": "e647d10fd482550d04b4723cd96fad66",
    "title": "述怀次金文鼎韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "昔年曾著进贤冠，燕寝凝香画戟寒。",
      "新制朝衫云锦合，旧题歌扇墨花乾。",
      "上林日暖听莺转，建业山高立马看。",
      "却羡侯门老宾客，一生怀抱五湖宽。"
    ]
  },
  {
    "id": "e647d10fd482550d472f274d9f8f1fdc",
    "title": "青溪道中",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "路接秦淮燕尾分，落花飞絮昼纷纷。",
      "丽华妖血埋春草，卞相忠魂贯夜云。",
      "塔耸长干当马见，鸟鸣抟黍隔溪闻。",
      "还经谢傅歌游地，古木萧萧挂夕曛。"
    ]
  },
  {
    "id": "e647d10fd482550d526907e070d694e7",
    "title": "过岳州",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "昔年为客住山阿，今日之官马上过。",
      "一路香风飘桂子，半湖落日送渔歌。",
      "擘藏老树纯阳识，胸伏奇兵小范多。",
      "回首忽思鹤凤侣，松声萧瑟响鸣珂。"
    ]
  },
  {
    "id": "e647d10fd482550da9a52ccaa038186a",
    "title": "谢郭公子送桂花佳茗",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "凤团高洁桂香清，远辱深情寄野亭。",
      "萤案昼分金粟影，竹炉夜响翠涛声。",
      "小山有赋缘招隐，陆羽无官合著经。",
      "多少红尘游冶客，结邻萧艾日沉冥。"
    ]
  },
  {
    "id": "e647d10fd482550d55cfa7aa43972bc7",
    "title": "送金文鼎",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "秦淮江上石城西，愁见征帆挂夕晖。",
      "君向金台应有托，我居白下欲谁依。",
      "山回古色云初净，树搅离情叶半稀。",
      "同是青田未归鹤，岂知今日又分飞。"
    ]
  },
  {
    "id": "e647d10fd482550d1fc28ce7e4c80a0b",
    "title": "登楼晚眺次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "并马登临望九畿，层楼高处与天齐。",
      "六朝胜概遗江左，三峡云山接瀼西。",
      "纵饮绿醅寒力劲，醉歌金缕夕阳低。",
      "明朝何处重携手，黄四娘家花满蹊。"
    ]
  },
  {
    "id": "e647d10fd482550d1fc28ce714fdc944",
    "title": "登楼晚眺次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "层楼高处望京畿，异服殊音职贡齐。",
      "白象来经铜柱北，紫驼生系玉关西。",
      "花含露萼知春浅，云度风林觉树低。",
      "回首谢安歌舞地，空遗蔓草接荒蹊。"
    ]
  },
  {
    "id": "e647d10fd482550dd18d3501ea12cbb8",
    "title": "挽景文伟",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "绝域归来几万程，偶婴斯疾卧延平。",
      "青骡忽报蓉城去，白鹤空依蕙帐鸣。",
      "驿路断云随旅榇，关河落日照铭旌。",
      "今朝归葬吴山侧，泪洒鸡坛忆旧盟。"
    ]
  },
  {
    "id": "e647d10fd482550d888657f87485b2e5",
    "title": "题包节妇卷",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "夫葬泉台继舅姑，泪珠流石眼应枯。",
      "心存节孝鬼神识，月照帘帏形影孤。",
      "罢舞青鸾长掩镜，停歌黄鹄为闻乌。",
      "诗成使我添惆怅，飒飒悲风响翠梧。"
    ]
  },
  {
    "id": "e647d10fd482550d64f3460b1c25a476",
    "title": "送朱生回广陵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "路出金陵向广陵，北风吹鬓晓寒增。",
      "江山自惯供吟眺，鸥鹭何曾管废兴。",
      "汀畔系舟红叶树，水边归寺白头僧。",
      "到家未欲歌招隐，应待虞廷玉帛徵。"
    ]
  },
  {
    "id": "e647d10fd482550d014076e753b64a46",
    "title": "戏赠刘公子",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "我挂朝冠事远游，君居建业近瀛洲。",
      "朱颜不作麒麟楦，白日都消燕子楼。",
      "云锁涧松迷鹤睡，雨添春水带花流。",
      "今朝已息天台念，仙籍无人肯见收。"
    ]
  },
  {
    "id": "e647d10fd482550d9fd40f0f4630f0f1",
    "title": "题沧浪清玩亭",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "沧浪亭子万松西，路绕汀沙接翠微。",
      "向属巢由为地主，至今泉石有光辉。",
      "公馀拄笏闻猿啸，日暮钩帘看鹤归。",
      "多少白头名利客，经过犹未解征衣。"
    ]
  },
  {
    "id": "e647d10fd482550d7963454c9df96377",
    "title": "送魏御史",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "北上金台去路遥，车轮齐动马萧萧。",
      "霜飞豹尾威严肃，山接乌桓影动摇。",
      "执简夜看青塞月，入班朝侍紫宸朝。",
      "想回江左观风处，揽辔重过白下桥。"
    ]
  },
  {
    "id": "e647d10fd482550db6497e00cc994947",
    "title": "赋冰中塔影",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "帝尧仁德被江湖，冰结祯祥似画图。",
      "云母屏中藏世界，水晶宫里见浮屠。",
      "黄金作范终难铸，白璧如山孰敢沽。",
      "多少苍生共瞻仰，声回银汉动山呼。"
    ]
  },
  {
    "id": "e647d10fd482550d62d3ac73618a58c9",
    "title": "送友分得采石夜月",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "蛾眉亭外月初高，采石江头夜泬寥。",
      "万顷金波迷宿鹭，数声铁笛舞潜蛟。",
      "仙人跨鲤应难捉，使客乘槎或可招。",
      "君去定知重玩赏，不愁霜露袭征袍。"
    ]
  },
  {
    "id": "e647d10fd482550da5225484902546ff",
    "title": "挽蒋静学院判",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "郭隗台边海子濆，丹房寂寂锁秋云。",
      "报君未遂生前志，归葬重承死后恩。",
      "墓夹松楸深雨露，名因赋颂满乾坤。",
      "尚遗三径钟山下，忍听仙禽唳夕曛。"
    ]
  },
  {
    "id": "e647d10fd482550db9e58a86a697a163",
    "title": "别陆伯瞻",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "吕公矶畔汉江东，偶值云间陆士龙。",
      "海上几年推独步，天涯今日又相逢。",
      "江枫换色秋容老，山雨催诗别兴浓。",
      "我向淮南君适楚，夕阳回首隔千峰。"
    ]
  },
  {
    "id": "e647d10fd482550d53b09f932607d2ac",
    "title": "题王羽士山房壁",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "夹道松阴晓正浓，松间倚杖立东风。",
      "静观天地元无我，不怕羲和善御龙。",
      "万壑暗云芝草绿，一帘春雨杏花红。",
      "与君就觅陶弘景，知在三茅第几峰。"
    ]
  },
  {
    "id": "e647d10fd482550d52f1218c7ecc7156",
    "title": "送杨参政之广东",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "身辞玉仗下青霄，远赴羊城不惮劳。",
      "囊受赐金轻陆贾，文鸣当世法仪曹。",
      "驿藏杨柳蛮烟合，路入梅花庾岭高。",
      "多少苍生沾化雨，南溟从此息波涛。"
    ]
  },
  {
    "id": "e647d10fd482550d40a9c2c1e3c26b1d",
    "title": "送陈进士",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "匹马嘶寒出万山，冶城北上翠孱颜。",
      "烟霞故旧无多外，落日猿声万木间。",
      "白帝祠荒迷塞草，金牛路远接秦关。",
      "谁知驴背能诗客，献赋曾趋玉笋班。"
    ]
  },
  {
    "id": "e647d10fd482550d3a192c186a409d17",
    "title": "蜡梅",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "踪迹平生远市朝，暗香时动郁金袍。",
      "梦回羌管风光别，身近罗浮地位高。",
      "不见翠禽啼月下，却疑黄蝶缀林梢。",
      "知名虽有孤山客，未肯相过结淡交。"
    ]
  },
  {
    "id": "e647d10fd482550d7fc3f17a7ec40087",
    "title": "月蚀",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "出海银蟾一鉴圆，天狼俄扰失婵娟。",
      "耳交钟鼓心尤切，轮缺山河影渐偏。",
      "玉兔无声闲杵臼，素娥潜迹渺云烟。",
      "扫除喜遇飞廉至，依旧清光万古悬。"
    ]
  },
  {
    "id": "e647d10fd482550dd722cc47bab887d4",
    "title": "送邓道录致仕还乡",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "远辞玉仗下青霄，千里还家岂惮劳。",
      "暗叱风雷随剑起，旧栽松桂入云高。",
      "榴皮画鹤犹能舞，羽扇为舟不用操。",
      "却笑红尘来往客，百年生死一鸿毛。"
    ]
  },
  {
    "id": "e647d10fd482550d91647e5bfa2229e7",
    "title": "谢克一蒋院判送菊",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "团团月朵间鹅黄，嫩蕊疏葩次第芳。",
      "远辱高情怜白首，平分秋色过丹房。",
      "花前暂舞嗟寒蝶，林下相依有拒霜。",
      "几度醉扶藜杖看，只疑门径是柴桑。"
    ]
  },
  {
    "id": "e647d10fd482550df3bf4afb793b42a1",
    "title": "题昌阳书舍",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "绕舍新栽九节蒲，凉阴覆幔雨晴初。",
      "引年不用松乔术，明目宜精孔孟书。",
      "叶长凤毛深雨露，根蟠虬脊重璠玙。",
      "我来笑指庭交翠，疑是濂溪旧隐居。"
    ]
  },
  {
    "id": "e647d10fd482550d14ceac9286fe441f",
    "title": "归田",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "拂袖归来梦始安，貂裘敝尽雪盈冠。",
      "一林柿叶供书翰，两部蛙声不属官。",
      "佳境渐从闲处入，老怀应比旧时宽。",
      "山房酿得松花酒，长供渔樵作淡欢。"
    ]
  },
  {
    "id": "e647d10fd482550d7dd15795ed2021da",
    "title": "送金御史",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "九载乌台著豸冠，忽看报政上长安。",
      "鹏程远奋三千里，骥足终归十二闲。",
      "自有风霜随绣斧，岂无礼乐对金銮。",
      "到家想近黄花节，登遍秦淮醉里山。"
    ]
  },
  {
    "id": "e647d10fd482550d2c4b746202c40794",
    "title": "石城霁雪送李进士",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "春意初回季子裘，又携行李上神州。",
      "群鸡唱晓辞官舍，疋马嘶寒过石头。",
      "云散白衣迷粉堞，山排玉剑隐谯楼。",
      "城边不见青青柳，聊赠梅花慰别愁。"
    ]
  },
  {
    "id": "e647d10fd482550dbab53bdf25639a7d",
    "title": "送陈叔振之安南",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "路入三湘过五溪，远陪上将伐雕题。",
      "旌旗蔽野三军肃，鼓角连营万马嘶。",
      "洗涤河山归大统，宣扬威信服群黎。",
      "明年奏凯东还日，处处春风越鸟啼。"
    ]
  },
  {
    "id": "e647d10fd482550db770dd92b39bfedc",
    "title": "竹雪轩",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "一尘不动昼冥冥，万竹堆琼绕四横。",
      "恍若梨云迷嶰谷，还疑柳絮暗柯亭。",
      "月明不见青鸾影，风起微闻玉佩声。",
      "何日杖藜容直造，六花堆里扣柴扃。"
    ]
  },
  {
    "id": "e647d10fd482550d15361ec55f44e5d6",
    "title": "元日寓意",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "试卷湘帘雪已晴，北风犹作怒涛声。",
      "池冰映日铺云母，檐溜乘寒结水精。",
      "归老已无霄汉志，择交因见死生情。",
      "扶筇起傍梅花立，数萼含香尚未倾。"
    ]
  },
  {
    "id": "e647d10fd482550d33899c2a3fbcb265",
    "title": "题松窗听雪卷",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "六出随风散紫冥，庭前俄失万松青。",
      "疏帘堕影觉微响，落叶有声无此清。",
      "万虑已空心似水，一尘不染色铺琼。",
      "晚来听罢呼童扫，要把长镵取茯苓。"
    ]
  },
  {
    "id": "e647d10fd482550d2bc22bf61d93a1fe",
    "title": "送徐先生",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "一幅征帆挂柳阴，客边送客忍分襟。",
      "凤孤暂失三山侣，骥老终存万里心。",
      "汀卧白鸥知浪静，花飞红雨觉春深。",
      "别来使我添惆怅，落日哀猿几处吟。"
    ]
  },
  {
    "id": "e647d10fd482550dba22c66d659eefb0",
    "title": "送金生丧母还乡",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "千里家山抱恨还，落梅如雪点征鞍。",
      "慈亲异世音容远，孤子何时泪血乾。",
      "鲤跃冰花思泽冻，乌啼宰木惨霜寒。",
      "想应去设墦间祭，石上新铭不忍看。"
    ]
  },
  {
    "id": "e647d10fd482550d050a6fc08b71370c",
    "title": "省庵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "高堂搆在赤城西，谁识先生独坐时。",
      "一念不欺天地合，八窗长静薜萝垂。",
      "闲中光景知难驻，就里工夫莫放迟。",
      "此意了然应自得，笑看庭草翠离离。"
    ]
  },
  {
    "id": "e647d10fd482550d7dae0f7cff445cfe",
    "title": "宴甘氏梅雪轩",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "朝来领鹤访林逋，六出飞琼满径铺。",
      "玉树有花春寂寞，碧窗无影画模糊。",
      "眼中顿觉添奇观，席上还堪著老夫。",
      "元是水晶宫里客，置身今夕在冰壶。"
    ]
  },
  {
    "id": "e647d10fd482550d679f2f904b1a3a91",
    "title": "渡湘江",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "远乘一舸渡江乡，风景萧萧带夕阳。",
      "古树有巢鸠借宿，野花无主蝶偷香。",
      "惊心忽见山排戟，留客时闻燕语樯。",
      "惆怅骚魂招不得，空依芦苇望三湘。"
    ]
  },
  {
    "id": "e647d10fd482550d43fb7c8245c58ff3",
    "title": "元夕宴史广文宅",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "五十年馀鹤发翁，喜逢今夕宴黉宫。",
      "雕阑月转三更后，火树花开一气中。",
      "歌吹暗惊幽鸟梦，炉烟轻度落梅风。",
      "座中俱是天涯客，安得明年此会同。"
    ]
  },
  {
    "id": "e647d10fd482550dafa1ec3df543e23c",
    "title": "雪霁登龙潭驿楼",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "飞楼百尺倚青冥，与客凭阑雪已晴。",
      "山绕华阳银作树，云开铁瓮玉为城。",
      "寒禽向日浑无语，暗谷流泉觉有声。",
      "一舸明朝又西去，还陪鹓鹭入蓬瀛。"
    ]
  },
  {
    "id": "e647d10fd482550d73d94351029dd397",
    "title": "武当八景天柱凌云",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "诸峰罗立翠莲开，天柱当中冠五台。",
      "势插银河逾万仞，顶摩黄鹄倚三台。",
      "丹光夜向琳宫出，云气朝从华岳来。",
      "我忆凭高望乡国，一杯沧海隔蓬莱。"
    ]
  },
  {
    "id": "e647d10fd482550d73d943519c85ba19",
    "title": "武当八景天柱凌云",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "宝殿珠宫护六丁，一尘不染昼冥冥。",
      "树环松桧千层碧，山立芙蓉四面青。",
      "落日风声随虎豹，虚檐云气走雷霆。",
      "道人不管人间事，自拂烟霞采茯苓。"
    ]
  },
  {
    "id": "e647d10fd482550d73d94351145a296e",
    "title": "武当八景天柱凌云",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "万壑千厓晓雾消，琳宫弘敞映仙桃。",
      "路通绝顶青冥阔，凤哕朝阳紫殿高。",
      "林下每看羊化石，松间时见鹤归巢。",
      "我今欲借登山屐，来访安期不惮劳。"
    ]
  },
  {
    "id": "e647d10fd482550d73d943513b7bc2f2",
    "title": "武当八景天柱凌云",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "深谷藏源远近通，下连诸涧尽朝宗。",
      "飞空自响钧天乐，震地偏惊启蛰龙。",
      "阔处倒涵山岳影，渡边多见鹿麋踪。",
      "几番过雨扶筇听，仿佛涛声起万松。"
    ]
  },
  {
    "id": "e647d10fd482550d73d94351cb537ef9",
    "title": "武当八景天柱凌云",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "岩前流水带龙腥，石上灵芝到处生。",
      "绝壁倚空非禹凿，高萝悬幄自天成。",
      "岚飞翠雨林梢滴，鹤载瑶笙月下鸣。",
      "知有仙宫烟雾里，樵歌长答步虚声。"
    ]
  },
  {
    "id": "e647d10fd482550d73d94351d7f12de2",
    "title": "武当八景天柱凌云",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "山绕琳宫列画图，天然形势一仙都。",
      "翠岚窗户藏丁甲，白昼风云忽有无。",
      "羽客夜归骑一虎，仙禽晓过引双雏。",
      "何时得造烟萝径，石上同寻九节蒲。"
    ]
  },
  {
    "id": "e647d10fd482550d73d943512c6264ca",
    "title": "武当八景天柱凌云",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "古洞深沈万木遮，洞中初转阿香车。",
      "已知太乙行时令，不觉春光动物华。",
      "甘雨顿青原上草，仙桃渐吐日边花。",
      "明朝拟欲寻芳去，先向新宫觅少霞。"
    ]
  },
  {
    "id": "e647d10fd482550d73d943511ef3cba4",
    "title": "武当八景天柱凌云",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "层台屹立楚天西，曙色遥分石径危。",
      "玉兔已沈千仞壁，金乌飞上万年枝。",
      "露凝仙掌云犹湿，花覆天坛影渐移。",
      "中有长生餐玉者，往来不许世人知。"
    ]
  },
  {
    "id": "e647d10fd482550dc1bd31af20b55767",
    "title": "饮中赋",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "岁月浑如东逝波，醉乡深处喜频过。",
      "手中不荷刘伶锸，耳畔常闻薤露歌。",
      "天地有情终寂寞，功名无分欲如何。",
      "却怜皓首求仙客，终日惺惺鍊紫河。"
    ]
  },
  {
    "id": "e647d10fd482550d1c1e7502469ccfd8",
    "title": "经人鲊瓮",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "远承仙诏出乌蛮，春色相随万里还。",
      "一舸又经人鲊瓮，全家如过鬼门关。",
      "舟师捩柁仓皇际，鱼腹埋身顷刻间。",
      "到岸不须谈往事，且宜携酒看青山。"
    ]
  },
  {
    "id": "e647d10fd482550d908d3a5fdf2d97a3",
    "title": "浮休室为颖上人赋",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "自悟身同不系舟，借栖禅室扁浮休。",
      "眼中生死轻如叶，世上荣枯信若沤。",
      "金谷已闻樵牧唱，苏台终见鹿麋游。",
      "几番醉坐三生石，天地为棺总不忧。"
    ]
  },
  {
    "id": "e647d10fd482550d993ff98af327bd54",
    "title": "碧嶂归云送友之江西",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "万仞匡庐倚碧空，无边云气尽随龙。",
      "昼还忽锁千厓翠，夕散仍栖五老松。",
      "冷护石泉微有影，乱迷巢鹤竟无踪。",
      "君今复向云深去，屏迹当居第一峰。"
    ]
  },
  {
    "id": "e647d10fd482550d0f8af2ea5ded3d90",
    "title": "谢欧阳御史送笔",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "蒙恬制作久尘埃，今日劳君远寄来。",
      "毫带风霜分玉兔，管含光彩出乌台。",
      "题诗忽有惊人句，草檄惭无倚马才。",
      "还与墨卿同箧贮，奎光夜夜烛三台。"
    ]
  },
  {
    "id": "e647d10fd482550d0631de98e9360974",
    "title": "长淮道中",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "独骑官马过长淮，满目青山日又斜。",
      "人在故乡终是客，鸟归深树却为家。",
      "牧童渡水还乘犊，芦叶吟风不当笳。",
      "行遍殊方今白首，未知何处是天涯。"
    ]
  },
  {
    "id": "e647d10fd482550df95cf1a77d6bcc1c",
    "title": "环清楼",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "势接星河带远村，曲阑高栋净无氛。",
      "地邻瀛海三吴尽，水合玻璃四面分。",
      "鹓侣赋诗云际立，凤笙吹月座中闻。",
      "有时不欲钩帘坐，厌听渔歌唱夕曛。"
    ]
  },
  {
    "id": "e647d10fd482550dbafce2aa1c34e8b4",
    "title": "水云深处",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "一室如舟住水云，四边芦苇接苍旻。",
      "浑无田产供王赋，只有渔郎作故人。",
      "蘋泛晴光鸥卧雪，波涵秋影雁来宾。",
      "明朝去约乘槎叟，醉过柴门莫厌频。"
    ]
  },
  {
    "id": "e647d10fd482550d763c99782f8c7ca3",
    "title": "送蒋院判随驾赴京",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "出门马上气如云，笑拂征袍雨露新。",
      "家住龙潭连汉苑，身随鹤驾谒枫宸。",
      "羽林十万无虚士，驿路五千有故人。",
      "遥想朝回多暇日，黄金台上醉青春。"
    ]
  },
  {
    "id": "e647d10fd482550df0f745464d4c4bcd",
    "title": "雪酒为金粟公赋",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "碧落无声散玉尘，片时盈尺拥篱根。",
      "扫归银瓮浑同色，酿出璚浆不见痕。",
      "陶榖谩劳烹活火，杜康未许恃专门。",
      "岂知祥瑞成狂药，偏称吾家老瓦盆。"
    ]
  },
  {
    "id": "e647d10fd482550d0b53af51a1b0178a",
    "title": "挽鄱阳屈孺人",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "鹤发萧萧雪满肩，偶婴斯疾竟长捐。",
      "尘迷宝镜鸾无影，梦断瑶池骨已仙。",
      "薜荔帘栊添暝色，梧桐院落冷秋烟。",
      "老来愧我长为客，何日生刍置墓前。"
    ]
  },
  {
    "id": "e647d10fd482550d4e8d7675e9841784",
    "title": "耕训堂",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "买田筑室傍清溪，夜诵朝耕不厌疲。",
      "耒耜方闲还就馆，子孙受业恐违时。",
      "居非陋巷心同乐，生作尧民志不移。",
      "醉后复乘黄犊去，满身山色自吟诗。"
    ]
  },
  {
    "id": "e647d10fd482550da84d14b1129ec766",
    "title": "友耕堂",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "屏迹西畴远避名，眼中世事羽毛轻。",
      "犁锄作伴无荣辱，仁义为途绝送迎。",
      "万叠好山牛背看，一蓑春雨陇头耕。",
      "有人荷钁来相访，不是严光即管宁。"
    ]
  },
  {
    "id": "e647d10fd482550d010cb02c86d43863",
    "title": "慈乐堂",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "庭前萱草翠离离，堂上慈亲鹤发垂。",
      "花覆板舆春宴后，鹤迎苔砌晚游时。",
      "两行玉树冰霜洁，万朵蟠桃日月迟。",
      "见说飞仙来献寿，凤笙龙管隔云吹。"
    ]
  },
  {
    "id": "e647d10fd482550db14b9fbe7b5e2554",
    "title": "题雪景",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "忆承仙诏出云林，马踏瑶花尺许深。",
      "蚁酒频从官舍饮，貂裘不畏苦寒侵。",
      "千章玉树为幢列，万里彤云接地阴。",
      "今卧衡门无一事，雪山相对雪盈簪。"
    ]
  },
  {
    "id": "e647d10fd482550d64c2dcee69984de5",
    "title": "凝翠轩为丁子刚作",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "曲曲雕阑锁翠云，湘帘高卷四无邻。",
      "绿阴到座日当午，苍雪堕衣秋满身。",
      "风响佩环惊宿凤，地深苔藓绝香轮。",
      "老来袁粲思吟赏，直造何曾问主人。"
    ]
  },
  {
    "id": "e647d10fd482550d0bfc93bff7e12190",
    "title": "金陵八景钟阜朝云",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "山形高立翠芙蓉，岩际晴云万朵封。",
      "起映朝阳成五色，化为霖雨锁千峰。",
      "飞扬或乱松间鹤，舒卷长随洞底龙。",
      "欲访招提无处觅，数声惟听隔林钟。"
    ]
  },
  {
    "id": "e647d10fd482550d0bfc93bfea8e5310",
    "title": "金陵八景钟阜朝云",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "石露苔痕雪渐晞，晨光相映晃朝衣。",
      "千章璚树为幢列，一路彤云映日飞。",
      "阵影度壕鸦散墨，女墙开冻玉生辉。",
      "忽乘瘦蹇寻梅过，多少人家尚掩扉。"
    ]
  },
  {
    "id": "e647d10fd482550d0bfc93bf07d7c63b",
    "title": "金陵八景钟阜朝云",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "黑云拖雨过长汀，恍若骊珠散紫清。",
      "声到枕边惊蝶梦，风回蓬底带龙腥。",
      "渔灯隐隐孤村暗，芦叶萧萧两岸鸣。",
      "已觉夜深还淅沥，满怀羁思不堪听。"
    ]
  },
  {
    "id": "e647d10fd482550d0bfc93bfb65eb6e6",
    "title": "金陵八景钟阜朝云",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "万里无云月正中，倚阑人在广寒宫。",
      "数行雁落天边影，一曲笙传鹤背风。",
      "香拂几筵飘桂子，露含光彩滴梧桐。",
      "夜深转觉清无寐，卧看冰轮碾碧空。"
    ]
  },
  {
    "id": "e647d10fd482550d0bfc93bf55a6abe4",
    "title": "金陵八景钟阜朝云",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "夹路青山拥翠螺，每闻樵唱隔烟萝。",
      "暗惊鹤梦穿云杪，细答松声出涧阿。",
      "几度半酣扶杖听，有时一曲傍林过。",
      "晚来弛担长松下，复和岩前扣角歌。"
    ]
  },
  {
    "id": "e647d10fd482550d0bfc93bfc2e01d2c",
    "title": "金陵八景钟阜朝云",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "一汀红蓼缀残霞，两两渔舟泊浅沙。",
      "横笛共吹无调曲，隔林惊散并栖鸦。",
      "声回野岸沈蛟室，响拂江风起浪花。",
      "多少天涯未归客，夜深听罢却思家。"
    ]
  },
  {
    "id": "e647d10fd482550d0bfc93bfca7343bc",
    "title": "金陵八景钟阜朝云",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "深巷迢迢接九垓，巷南巷北尽楼台。",
      "帘栊自放斜阳入，王谢难随燕子来。",
      "花斗春光云锦簇，山含暮景画图开。",
      "几番醉拂吟鞭过，树影重重压翠苔。"
    ]
  },
  {
    "id": "e647d10fd482550d0bfc93bfcbabafe5",
    "title": "金陵八景钟阜朝云",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "一江晴绿漾微波，顷刻平堤雨夜过。",
      "暖泛桃花随画鹢，倒涵树影拂银河。",
      "群鸥卧藻堆残雪，双鹭窥鱼立细莎。",
      "何日系舟杨柳岸，酒酣濯足听渔歌。"
    ]
  },
  {
    "id": "e647d10fd482550d6f267eb16944ba5d",
    "title": "南浦渔舟",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "纵横如叶傍汀沙，谁识张骞海上槎。",
      "白鹭行边长作市，黄芦深处即为家。",
      "云迷短棹穿荷叶，笛弄西风起浪花。",
      "几度雨晴归晒网，鸳鸯浦口夕阳斜。"
    ]
  },
  {
    "id": "e647d10fd482550d92b1296e2dae0415",
    "title": "题史妇邹氏贞节卷",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "远逐良人出塞门，忽惊风雨暗乾坤。",
      "身加剑戟心弥壮，名重邱山死亦存。",
      "烈气晓冲青塞日，贞魂夜贯紫台云。",
      "我今抚卷题诗处，深愧明妃负汉恩。"
    ]
  },
  {
    "id": "e647d10fd482550d374b6ec67ef460c2",
    "title": "送羽士陆大年住院",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "华发萧萧物外身，南来住院不忧贫。",
      "池边咒剑伏龙虎，月下高歌泣鬼神。",
      "鸠杖独行山路远，氅衣初制鹤翎新。",
      "东邻喜有王摩诘，醉过琳宫不厌频。"
    ]
  },
  {
    "id": "e647d10fd482550d81de7b2e06faf7bc",
    "title": "病起寓怀",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "药裹方抛雪满簪，山房独坐昼沈沈。",
      "试尝腊蚁心先怯，欲扫松花力未禁。",
      "倚树闲看蝴蝶舞，思乡因听鹧鸪吟。",
      "兴来偶访邻翁去，桃李园林半绿阴。"
    ]
  },
  {
    "id": "e647d10fd482550d81de7b2ebe68926d",
    "title": "病起寓怀",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "瘦骨如松喜遇春，短筇扶我步苔茵。",
      "蓬门潇洒多车辙，义路荒芜少故人。",
      "树带烟霞添暝色，天留猿鹤伴闲身。",
      "临风自读囚山赋，非愧仪曹作外臣。"
    ]
  },
  {
    "id": "e647d10fd482550d2dca3ca8da96c294",
    "title": "柳庄为朱德辰赋",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "数株婀娜拂云青，一室萧然远利名。",
      "人物俨如陶令宅，风光不是亚夫营。",
      "暖烟夹道清明近，香雪飞空谷雨晴。",
      "何日杖藜容直造，为君沽酒听新莺。"
    ]
  },
  {
    "id": "e647d10fd482550d7f8050fe9bcfe359",
    "title": "送朱广文之京",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "花落江堤燕子还，又携行李上长安。",
      "关藏杨柳闻鸡度，山簇芙蓉立马看。",
      "已有清风留绛帐，岂无长荣对金銮。",
      "他年恐应三鳣兆，不向黉宫老一官。"
    ]
  },
  {
    "id": "e647d10fd482550d69ae6a52ee4560c4",
    "title": "送主事张声伯之京",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "离歌唱罢上吴船，行李萧萧只旧毡。",
      "已拜秋官经十载，复登云路远三千。",
      "莺啼御苑花迎佩，马度深河柳拂鞭。",
      "遥想朝回无事日，壮怀应赋远游篇。"
    ]
  },
  {
    "id": "e647d10fd482550dc2c83813a5dffbaf",
    "title": "题江湖胜览图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "终身未肯老菟裘，远挟长才历九州。",
      "行李独携欧冶剑，壮怀应作马迁游。",
      "南经禹穴凌天姥，北上邯郸入帝丘。",
      "胜水名山俱览毕，白头慈母望归舟。"
    ]
  },
  {
    "id": "e647d10fd482550de0064caca1e95cf3",
    "title": "寄思闇吴相公",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "气吐虹霓两鬓皤，远临钟阜驻鸣珂。",
      "霜飞绣斧豺狼息，天近乌台雨露多。",
      "自有丹心扶日月，已无清梦入烟萝。",
      "几番山岳曾摇动，因向都亭揽辔过。"
    ]
  },
  {
    "id": "e647d10fd482550d0507d5e8748b1722",
    "title": "狂叟",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "或谈势利或谈玄，一串摩尼领上悬。",
      "口不茹荤缘信佛，心多怀诈默欺天。",
      "市廛自负居三世，论孟何曾读半篇。",
      "翻笑二疏无见识，去辞官禄守林泉。"
    ]
  },
  {
    "id": "e647d10fd482550dc242e78db20cd883",
    "title": "送陈公子之蜀省墓",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "君今祭扫向岷峨，万里还从鸟道过。",
      "墓入松楸微有路，人逢故旧已无多。",
      "东风草色迷翁仲，落日猿声出薜萝。",
      "应念椿庭垂白久，锦城虽好莫蹉跎。"
    ]
  },
  {
    "id": "e647d10fd482550d004ed673f0b05d27",
    "title": "暮春述怀",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "老来筋力怕逢迎，闲倚东风玩物情。",
      "十载虚名蝴蝶梦，一春客况子规声。",
      "周游自信神为马，养拙何妨笔代耕。",
      "却笑扬雄甘寂寞，校书天禄勉偷生。"
    ]
  },
  {
    "id": "e647d10fd482550df334282539b86f98",
    "title": "早春登楼次金文鼎韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "历尽崎岖鬓已斑，夕阳楼上倚层阑。",
      "关心尚怯瞿唐险，出路休歌蜀道难。",
      "竹本龙钟犹傲雪，柳能媚妩不禁寒。",
      "只今四海升平日，何待区区上治安。"
    ]
  },
  {
    "id": "e647d10fd482550d50d593463844b364",
    "title": "送苏秀才还吴",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "万木霜馀叶尽殷，敝裘季子又思还。",
      "长亭草色东西堠，落日猿声远近山。",
      "琴瑟旧曾居爨下，骅骝终见入天闲。",
      "到家已觉春闱近，黄卷青灯莫放闲。"
    ]
  },
  {
    "id": "e647d10fd482550d86425ca3748d8109",
    "title": "梅月轩",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "轩前种梅梅已高，花下玩月枝相交。",
      "瘦蛟擎珠出海底，寒蝶倦舞栖林梢。",
      "谁邀姑射下蓬岛，我跨蟾蜍吹凤匏。",
      "醉吟香影不成寐，老鹤一声鸣九皋。"
    ]
  },
  {
    "id": "e647d10fd482550d4ffe64860a17144a",
    "title": "四景为主事司叔端赋黉舍穷经",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "身寄黉宫岁月深，六经奥旨足搜寻。",
      "曾闻太乙燃藜夜，因识先生苦用心。",
      "耳目渐知霄汉近，头颅未受雪霜侵。",
      "明年拟谒金銮去，仙桂飘香满上林。"
    ]
  },
  {
    "id": "e647d10fd482550d4ffe6486d19ff192",
    "title": "四景为主事司叔端赋黉舍穷经",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "十载寒窗业已成，远携书剑入蓬瀛。",
      "一枝丹桂鳌头折，万里青云足下生。",
      "壮志不随秋色老，恩袍遥映日华明。",
      "郤诜去后无消息，君复当居第一名。"
    ]
  },
  {
    "id": "e647d10fd482550d4ffe6486a170daa3",
    "title": "四景为主事司叔端赋黉舍穷经",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "夜亲灯火究遗经，朝列台端近上卿。",
      "岂惜勤劳观异政，要成功业化苍生。",
      "声名渐觉如山重，怀抱从来似水清。",
      "他日定随鹓鹭去，五云深处沐恩荣。"
    ]
  },
  {
    "id": "e647d10fd482550d4ffe64861ef2ce64",
    "title": "四景为主事司叔端赋黉舍穷经",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "男子从来志四方，胸含至德已成章。",
      "昔年曾览银台政，今日应为粉署郎。",
      "剑在丰城终变化，珠藏合浦自辉光。",
      "一朝养就凌霄翮，伫看飞腾入庙廊。"
    ]
  },
  {
    "id": "e647d10fd482550d8478a87c49e2d6aa",
    "title": "题朱德辰蔗境东还卷",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "匹马嘶寒出凤池，好山处处碧相随。",
      "暮年喜遇还乡日，佳境浑同啖蔗时。",
      "已应虎头千载语，安愁鹤发满肩垂。",
      "望中渐觉先茔近，行李无端莫放迟。"
    ]
  },
  {
    "id": "e647d10fd482550ddb413c6c70ff60d1",
    "title": "春晖堂",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "旸谷云关曙色浓，苍苍初日映帘栊。",
      "暖升寥廓春无际，花压阑干影万重。",
      "喜奉慈帏荣暮景，还凭大药驻衰容。",
      "登堂此日来称寿，愿比虞山第一峰。"
    ]
  },
  {
    "id": "e647d10fd482550d9f13824476a6344d",
    "title": "和谢同知九日陪铁史宴湖亭",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "会稽铁史谪仙才，共宴湖亭菊正开。",
      "远水接天飞白雁，好山倒影落金杯。",
      "已同谢朓题诗毕，不见王弘送酒来。",
      "犹忆去年沉醉后，铁龙吹上越王台。"
    ]
  },
  {
    "id": "e647d10fd482550d614b383e2bed40dc",
    "title": "寄叔端司相公",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "忆乘巨浪出云津，竟逐风雷过禹门。",
      "身带卿云登粉署，座留仙客醉金樽。",
      "夜深不作烟霞梦，天近常沾雨露恩。",
      "感激高情遥念我，几番骑马到孤村。"
    ]
  },
  {
    "id": "e647d10fd482550d0bf66073cd2cfc34",
    "title": "送屈给事归省鄱阳",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "郎官归省诏初颁，玉佩锵锵晓出关。",
      "日下暂辞金马署，梦中犹忆紫宸班。",
      "孤帆破浪飞晴雪，五老横空拥翠鬟。",
      "喜奉双亲荣暮景，埙篪迭奏舞衣斑。"
    ]
  },
  {
    "id": "e647d10fd482550d614b316bfa070a71",
    "title": "焦湖烟树送友还江西",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "湖上风光过雨初，路分燕尾入平芜。",
      "烟中野树晴犹合，渡口人家望欲无。",
      "隐见白鸥沈远浦，微分青旆隔寒芦。",
      "君今至此重临眺，似玩王维水墨图。"
    ]
  },
  {
    "id": "e647d10fd482550dbf55da655e9fdfa8",
    "title": "复古堂为江文初赋",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "司谏云孙鬓已斑，往来湖海不辞难。",
      "新居搆近三天竺，故国遥临七里滩。",
      "别后几番劳梦寐，归时还欲制纶竿。",
      "一生自有松篁操，合向林泉老岁寒。"
    ]
  },
  {
    "id": "e647d10fd482550dcfd3c5c69a1adb44",
    "title": "襄口阻风",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "雪浪排空接海门，孤舟三日阻龙津。",
      "曹瞒曾堕周郎计，王导难遮庾亮尘。",
      "鸥散白云沈远浦，花飞红雨送残春。",
      "篙师整缆候明发，仍谒荒祠问鬼神。"
    ]
  },
  {
    "id": "e647d10fd482550d676b4023f2a653ea",
    "title": "潭州独步",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "鹤发垂肩懒著巾，晚凉独步楚江滨。",
      "一帆暝色鸥边雨，数尺筇枝物外身。",
      "习巧未逢医拙手，闻歌先识采莲人。",
      "笑看斥鴳飞翔去，乐处蓬莱便有春。"
    ]
  },
  {
    "id": "e647d10fd482550d6914c7b35ac10a2b",
    "title": "韩信庙",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "长空鸟尽将军死，无复中原入马蹄。",
      "身向九泉还属汉，功超诸将合封齐。",
      "荒凉古庙惟松柏，咫尺长陵又鹿麋。",
      "此日深怜萧相国，竟无一语到金闺。"
    ]
  },
  {
    "id": "e647d10fd482550d054b9ea799fe488e",
    "title": "冬至酬刘使君",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "异乡冬至又今朝，回首家山入梦遥。",
      "渐喜一阳从地复，却怜群沴逐冰消。",
      "梅含露蕊知迎腊，柳拂宫袍忆候朝。",
      "多少故人承宴赏，五云堆里听箫韶。"
    ]
  },
  {
    "id": "e647d10fd482550dbe886e7a34a1c17d",
    "title": "送白舍人渡江",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "晓发龙江第一程，诸公同济似登瀛。",
      "海门日上千峰出，桃叶波平一棹轻。",
      "横锁已沈王浚筏，投鞭难阻谢玄兵。",
      "片时喜得东风便，回首钟声隔凤城。"
    ]
  },
  {
    "id": "e647d10fd482550de672289c28f20315",
    "title": "兰竹图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "采采石上兰，萧萧水边竹。",
      "各抱夷齐心，清风激流俗。"
    ]
  },
  {
    "id": "e647d10fd482550d2b789d929388932d",
    "title": "题竹",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "窗户昼萧森，空阶凝绿阴。",
      "不缘冰雪里，焉识岁寒心。"
    ]
  },
  {
    "id": "e647d10fd482550d8c035b917ff13d21",
    "title": "题玩月仕女",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "独立长门里，徘徊无所亲。",
      "可怜前殿月，不照后宫人。"
    ]
  },
  {
    "id": "e647d10fd482550d44387c56c6b9bdd6",
    "title": "观花有感",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "涧畔花无数，荣枯各有时。",
      "先开复先谢，莫羡向阳枝。"
    ]
  },
  {
    "id": "e647d10fd482550db14b9fbea390d81c",
    "title": "题雪景",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "寒树老空山，云根碧藓斑。",
      "野船才近岸，疑向剡溪边。"
    ]
  },
  {
    "id": "e647d10fd482550d503c6f8969c89dc4",
    "title": "题画",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "古树云烟合，遥山紫翠浮。",
      "白头林下客，应伴赤松游。"
    ]
  },
  {
    "id": "e647d10fd482550db736eca2f791f487",
    "title": "鸳鸯图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "头白两文禽，和鸣多好音。",
      "韩朋坟上树，双宿到如今。"
    ]
  },
  {
    "id": "e647d10fd482550d503c6f8981a2a998",
    "title": "题画",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "林壑昼冥冥，松萝覆野亭。",
      "一尘飞不到，门外数峰青。"
    ]
  },
  {
    "id": "e647d10fd482550d841a8101d218abd6",
    "title": "忆家二首",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "新霁扬林初，蘋花贴岸舒。",
      "故乡今夜月，犹得照孤庐。"
    ]
  },
  {
    "id": "e647d10fd482550d841a810105b75761",
    "title": "忆家二首",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "树拥溪边阁，山浮雨后岚。",
      "白头归未得，画里望江南。"
    ]
  },
  {
    "id": "e647d10fd482550d27fbd999b9d3d6e9",
    "title": "春山行乐图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "四海无波六合清，诸公乘暇乐升平。",
      "杏花村外东风里，醉拂吟鞭并辔行。"
    ]
  },
  {
    "id": "e647d10fd482550d014d0b935c84b2fc",
    "title": "奉天殿朝回",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "春风淡荡御烟微，玉佩成行柳下归。",
      "共浴恩波还共散，紫薇花下换朝衣。"
    ]
  },
  {
    "id": "e647d10fd482550dedee85011db3a4ba",
    "title": "直房闻桂香",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "松阴池馆昼偏凉，何处飘来桂子香。",
      "起傍雕阑看秋色，广寒宫殿近昭阳。"
    ]
  },
  {
    "id": "e647d10fd482550dcf7b353194fe5def",
    "title": "晓望钟山",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "势蟠龙虎翠高低，树色苍苍接凤池。",
      "宿雾渐消云散尽，金乌飞上万年枝。"
    ]
  },
  {
    "id": "e647d10fd482550d302cb0d05e5a4f5b",
    "title": "过虎踞关",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "关路盘盘绕翠微，岩花涧草竞春辉。",
      "晚来醉拂吟鞭过，山气蒙蒙欲染衣。"
    ]
  },
  {
    "id": "e647d10fd482550dd9f33319a21b645e",
    "title": "题捕鱼图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "罢钓归来日已昏，荻花吹雪暗江村。",
      "此生不是甘贫贱，留得清风遗子孙。"
    ]
  },
  {
    "id": "e647d10fd482550d5d38547507ffa653",
    "title": "送邓太守",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "典郡曾为百里侯，中心元只慕伊周。",
      "今朝五马西南去，重使三苗识邓攸。"
    ]
  },
  {
    "id": "e647d10fd482550dc460a653336b304a",
    "title": "立春日试笔",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "苍苍初日照楼台，元气淋漓遍九垓。",
      "不是梅花露消息，人间何处识春来。"
    ]
  },
  {
    "id": "e647d10fd482550d13749b5bb3225c79",
    "title": "蜀山道中",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "盘盘鸟道接峨眉，剑阁横空北斗低。",
      "羁思不堪过夜半，万山深处一猿啼。"
    ]
  },
  {
    "id": "e647d10fd482550d2a8a07ddbb2726cf",
    "title": "过瀼西",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "天涯春尽强提携，百丈牵江过瀼西。",
      "谁识少陵忧国恨，东风处处杜鹃啼。"
    ]
  },
  {
    "id": "e647d10fd482550d7d831c52d26e6d0b",
    "title": "过巫山",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "一剑长悬万里身，偶经巫峡又逢春。",
      "路傍多少娉婷女，谁是襄王梦里人。"
    ]
  },
  {
    "id": "e647d10fd482550d6146c0ed51fc8f5f",
    "title": "午日瞿塘观竞渡",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "龙舟一叶戏苍茫，画楫齐操忽怒泷。",
      "俄顷翻身葬鱼腹，醉魂惭诉汨罗江。"
    ]
  },
  {
    "id": "e647d10fd482550d9866a35cf85a999b",
    "title": "闻猿",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "几处空山啸月明，不堪闻过两三声。",
      "谁知万里南迁客，一夜孤舟梦不成。"
    ]
  },
  {
    "id": "e647d10fd482550db9f1f6a388a0ec3b",
    "title": "闻子规",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "声声何苦劝人归，不管行人听转悲。",
      "十二峰前云树里，几番啼到月明时。"
    ]
  },
  {
    "id": "e647d10fd482550d503c6f89dbc293d4",
    "title": "题画",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "数株烟柳绿毵毵，两岸青山起暮岚。",
      "多少天涯未归客，却从画里看江南。"
    ]
  },
  {
    "id": "e647d10fd482550d41cccfa08da067cb",
    "title": "王真人雪中惠鹅",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "雪满千山却负期，只缘尘事苦相羁。",
      "扣门忽辱羲禽赠，来自山阴洗墨池。"
    ]
  },
  {
    "id": "e647d10fd482550d6f2775ae75e00a2a",
    "title": "小孤山",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "江汉东来第一关，孤高如剑许猿攀。",
      "云深知有仙娥庙，落日钟声出半山。"
    ]
  },
  {
    "id": "e647d10fd482550dcb522a717e09e486",
    "title": "阳台",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "南控衡庐北剑关，千年遗迹后人攀。",
      "不知梦里人何处，为雨为云过别山。"
    ]
  },
  {
    "id": "e647d10fd482550d31b7b2362a33e915",
    "title": "夔府",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "险过咸阳百二关，扪萝犹忆旧时攀。",
      "却怜井底公孙述，虚筑层城据此山。"
    ]
  },
  {
    "id": "e647d10fd482550d08f6c301addeda9b",
    "title": "雪山关",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "羸骖忆度雪山关，鸟道穿云次第攀。",
      "莫怪阮生曾恸哭，前程犹有万重山。"
    ]
  },
  {
    "id": "e647d10fd482550da7a9114f0d848da9",
    "title": "题明妃出塞图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "琵琶声断雪纷纷，三月龙沙不见春。",
      "回首汉宫云一片，承恩今日是何人。"
    ]
  },
  {
    "id": "e647d10fd482550df4f8ce6183fb9c6a",
    "title": "题太真吹笛图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "日色斜明五凤楼，阿环吹笛按凉州。",
      "馀音杳逐行云去，散作开元天下愁。"
    ]
  },
  {
    "id": "e647d10fd482550dbf446fceb1199aeb",
    "title": "题秋林读书图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "不随麟凤谒虞廷，独坐林间味六经。",
      "风叶向秋俱落尽，隔江遥见数峰青。"
    ]
  },
  {
    "id": "e647d10fd482550d2ffe805510ad8af8",
    "title": "题桃源图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "仙境萦回一水通，人家住处绝尘踪。",
      "渔郎忽到惊相问，犹说当年避祖龙。"
    ]
  },
  {
    "id": "e647d10fd482550d795272c930d99193",
    "title": "江楼晚眺",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "一汀红蓼乱飞鸥，两岸芦花覆钓舟。",
      "此景合教谁管领，水边人在夕阳楼。"
    ]
  },
  {
    "id": "e647d10fd482550db936e48dfb25a643",
    "title": "九日次周县宰韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "映水芙蓉簇绛霞，水边开宴坐临花。",
      "秋娘老去风流尽，系臂犹悬一缕纱。"
    ]
  },
  {
    "id": "e647d10fd482550d4170c2c5d8efaf27",
    "title": "题虎图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "目光如电气如云，独踞松阴啸夕曛。",
      "莫道横行为己任，汉家自有李将军。"
    ]
  },
  {
    "id": "e647d10fd482550dcc5c0e6f8918fbe2",
    "title": "题马图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "沙场百战已成功，万里归来汗血空。",
      "莫道邦家无惠养，满川苜蓿雁来红。"
    ]
  },
  {
    "id": "e647d10fd482550db58a8f11f1d03250",
    "title": "题鹡鸰图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "止则同原飞则鸣，野花芳草共怡情。",
      "幽禽尚有相亲意，何况人间弟与兄。"
    ]
  },
  {
    "id": "e647d10fd482550d53dd14e656877758",
    "title": "口号次韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "万壑烟岚昼未干，半空和翠滴衣寒。",
      "老夫至此还吟眺，系马松阴暂卸鞍。"
    ]
  },
  {
    "id": "e647d10fd482550d5a86c96894f194e4",
    "title": "掬月轩",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "阑外芳塘半亩宽，波心月上涌金盘。",
      "酒醒盥漱天光里，捧得银蟾掌上看。"
    ]
  },
  {
    "id": "e647d10fd482550d8afc15b4e56c493c",
    "title": "题画鱼",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "鲥鱼赤鲩动成群，戏月波间集藻根。",
      "时节到来留不住，尽随雷雨过龙门。"
    ]
  },
  {
    "id": "e647d10fd482550d71929050c9b99563",
    "title": "梁台六咏赤峰晴雪",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "峰头云散日初升，色露微霞云尚凝。",
      "回首谢安高卧处，石床萝磴玉层层。"
    ]
  },
  {
    "id": "e647d10fd482550d7192905006dab2d8",
    "title": "梁台六咏赤峰晴雪",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "粼粼浅碧露沤沙，两岸枫林接断霞。",
      "数点征鸿云际落，暗传秋信入芦花。"
    ]
  },
  {
    "id": "e647d10fd482550d71929050f520fceb",
    "title": "梁台六咏赤峰晴雪",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "山形如印阁晴空，翠压秦淮秀所钟。",
      "几度登临斜日里，白云红树影重重。"
    ]
  },
  {
    "id": "e647d10fd482550d719290502c13323c",
    "title": "梁台六咏赤峰晴雪",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "草暗颓垣似断峰，孤村遥带夕阳舂。",
      "无边烟树重重合，多少人家紫翠中。"
    ]
  },
  {
    "id": "e647d10fd482550d71929050f2864abd",
    "title": "梁台六咏赤峰晴雪",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "漠漠江流际碧天，烟村渔屋断堤连。",
      "孤舟尽日无人渡，长系芦花浅水边。"
    ]
  },
  {
    "id": "e647d10fd482550d719290500466cc3e",
    "title": "梁台六咏赤峰晴雪",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "一堤烟柳集昏鸦，两两渔舟渡浅沙。",
      "短笛自吹无调曲，暗惊栖雁入芦花。"
    ]
  },
  {
    "id": "e647d10fd482550d5dbb0300dce85cd9",
    "title": "送吴克全",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "渡头一舸发金陵，东望云间几日程。",
      "莫倚身闲频唱和，杜红蘅碧总离情。"
    ]
  },
  {
    "id": "e647d10fd482550dbf76452ba71d4e96",
    "title": "龙潭八景三江观潮",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "一痕忽起势崔嵬，直上三江吼怒雷。",
      "红蓼滩头斜日里，恍疑鳌戴雪山来。"
    ]
  },
  {
    "id": "e647d10fd482550dbf76452b473778b8",
    "title": "龙潭八景三江观潮",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "七星山色翠冥冥，玉宇琼楼护六丁。",
      "夜半天坛明月上，道人独自礼寒星。"
    ]
  },
  {
    "id": "e647d10fd482550dbf76452b2c55b5cc",
    "title": "龙潭八景三江观潮",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "两峰苍翠接三茅，路入云深去转遥。",
      "惆怅茅君不可见，却从樵子问王乔。"
    ]
  },
  {
    "id": "e647d10fd482550dbf76452bc089d646",
    "title": "龙潭八景三江观潮",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "篙师倚棹傍寒芦，力倦操持不受呼。",
      "多少行人将有适，不知谁是仲尼徒。"
    ]
  },
  {
    "id": "e647d10fd482550dbf76452bb56a2ca2",
    "title": "龙潭八景三江观潮",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "百尺飞梁接大堤，柳阴常见驻轮蹄。",
      "香尘忽起行人去，水自东流日自西。"
    ]
  },
  {
    "id": "e647d10fd482550dbf76452b8312db44",
    "title": "龙潭八景三江观潮",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "一堤烟柳翠沈沈，画鹢如云系柳阴。",
      "白发篙师闲理棹，就中还有济川心。"
    ]
  },
  {
    "id": "e647d10fd482550dbf76452bb99c65dc",
    "title": "龙潭八景三江观潮",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "岩际云霞仕卷舒，水边洲渚自萦纡。",
      "谁知数尺苔矶上，介甫曾来学钓鱼。"
    ]
  },
  {
    "id": "e647d10fd482550dbf76452b98d1c023",
    "title": "龙潭八景三江观潮",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "苜蓿连天万马肥，望中如在华山西。",
      "龙媒应叹无人识，频向奚奴振鬣嘶。"
    ]
  },
  {
    "id": "e647d10fd482550d297cd1f7a31c2ae0",
    "title": "端午有感",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "忆昔彤庭预宴时，千官行到近天威。",
      "今朝寂寞林泉下，不忍重看旧赐衣。"
    ]
  },
  {
    "id": "e647d10fd482550d6d1661a58b215cf3",
    "title": "题抱琴图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "童子携琴过野桥，松阴夹路草萧萧。",
      "知君不是花奴手，未必侯门肯见招。"
    ]
  },
  {
    "id": "e647d10fd482550d931ac1df1a5d31d0",
    "title": "耕乐图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "瘠田数亩九峰间，暮耔朝耘不放闲。",
      "云满绿蓑微醉后，自骑黄犊看青山。"
    ]
  },
  {
    "id": "e647d10fd482550dddc03bba13c2937c",
    "title": "题潇湘八景洞庭秋月",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "波光万顷浸长空，桂子香飘远近风。",
      "一夜冯夷眠不稳，广寒移在水晶宫。"
    ]
  },
  {
    "id": "e647d10fd482550dddc03bba49c7f241",
    "title": "题潇湘八景洞庭秋月",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "山含暝色护招提，隐隐疏钟隔翠微。",
      "一百八声鸣树杪，银蟾初上鹊惊飞。"
    ]
  },
  {
    "id": "e647d10fd482550dddc03bbaf7255c9f",
    "title": "题潇湘八景洞庭秋月",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "一色彤云控百蛮，江村渔火有无间。",
      "扁舟远泊黄芦岸，疑是山阴访戴还。"
    ]
  },
  {
    "id": "e647d10fd482550dddc03bba27f45e87",
    "title": "题潇湘八景洞庭秋月",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "鼋鼍出没吼烟涛，墨色江云不断飘。",
      "乔口橘州何处是，满汀芦荻夜萧萧。"
    ]
  },
  {
    "id": "e647d10fd482550dddc03bba4aba57a5",
    "title": "题潇湘八景洞庭秋月",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "远落汀洲阵势分，风嘹月唳不堪闻。",
      "扁舟多少天涯客，肠断乡关又夕曛。"
    ]
  },
  {
    "id": "e647d10fd482550dddc03bbad53ceb1d",
    "title": "题潇湘八景洞庭秋月",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "洞庭湖上岳阳楼，阑外波光接素秋。",
      "数点征帆天际落，不知谁是五湖舟。"
    ]
  },
  {
    "id": "e647d10fd482550dddc03bba0e11af0f",
    "title": "题潇湘八景洞庭秋月",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "绿阴夹道树重重，人杂渔樵远近通。",
      "回望酒家山色里，青帘斜扬落花风。"
    ]
  },
  {
    "id": "e647d10fd482550dddc03bba8810610d",
    "title": "题潇湘八景洞庭秋月",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "鹧鸪声断雨初晴，渡口风来水气腥。",
      "村北村南齐晒网，钓舟闲在夕阳汀。"
    ]
  },
  {
    "id": "e647d10fd482550ded8fa82b319fb01c",
    "title": "墨梅",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "渴龙夜饮鹅池水，喷落孤山雪后枝。",
      "不是清香暗浮动，黄昏庭院有谁知。"
    ]
  },
  {
    "id": "e647d10fd482550dd7ae41eb2a81eb25",
    "title": "寄郭挥使",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "君到金台已暮秋，鹓鸾同集凤池头。",
      "不知野老含情处，日落秦淮独倚楼。"
    ]
  },
  {
    "id": "e647d10fd482550d707d362371832b66",
    "title": "题海棠白头",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "日落华清王气收，海棠妖艳不知秋。",
      "花梢一夜西风急，啼得山禽也白头。"
    ]
  },
  {
    "id": "e647d10fd482550d2d400a2e2ea37696",
    "title": "次郭公子韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "曾经紫塞射鴐鹅，臂挽雕弓膂力多。",
      "日暮据鞍南望处，碧天无际海无波。"
    ]
  },
  {
    "id": "e647d10fd482550d2d400a2efc68262b",
    "title": "次郭公子韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "忆向龙池看斗鹅，无边春色上衣多。",
      "归来醉坐三山顶，笑指银蟾浴海波。"
    ]
  },
  {
    "id": "e647d10fd482550d2d400a2e0680a1e3",
    "title": "次郭公子韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "洗砚池头帖换鹅，翠云轩外晚山多。",
      "座中知有金门客，声誉应齐马伏波。"
    ]
  },
  {
    "id": "e647d10fd482550dc573ea242c791d01",
    "title": "题渊明图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "堤边杨柳舞秋风，篱下黄花发露丛。",
      "莫笑归来巾漉酒，风光不是义熙中。"
    ]
  },
  {
    "id": "e647d10fd482550db14b9fbe5d747b5a",
    "title": "题雪景",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "山排玉剑倚高寒，路绕琼台万木攒。",
      "一白不分天远近，却从何处望长安。"
    ]
  },
  {
    "id": "e647d10fd482550d503c6f89e7cedf5a",
    "title": "题画",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "隔岸青山拥翠螺，野禽啼处夕阳多。",
      "汉庭累下徵贤诏，未许先生老钓蓑。"
    ]
  },
  {
    "id": "e647d10fd482550d8ced11f0682a8db9",
    "title": "送袁太常省墓",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "鄱阳湖上豫章城，万壑千厓列翠屏。",
      "白发太常归祭扫，西风烟树几长亭。"
    ]
  },
  {
    "id": "e647d10fd482550d503c6f8915095bc9",
    "title": "题画",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "十年羸马厌西东，髀肉全消鬓若蓬。",
      "幸得栖身鱼鸟畔，酒酣濯足听松风。"
    ]
  },
  {
    "id": "e647d10fd482550d0887349f09ec5a70",
    "title": "题宣和风竹图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "尘迷艮岳淡无辉，尚卷珠帘写竹枝。",
      "三百年馀重玩赏，孤梢还带北风吹。"
    ]
  },
  {
    "id": "e647d10fd482550d305655c9fb169cc5",
    "title": "水边芙蓉",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "不随桃李竞春光，开向西风压众芳。",
      "恰似湘娥初睡醒，强临秋水照红妆。"
    ]
  },
  {
    "id": "e647d10fd482550dd28238e05bf9ccd1",
    "title": "废宅梅花",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "门径萧然遍草莱，寒梅一树倚风开。",
      "可怜香影无人顾，只有山禽自往来。"
    ]
  },
  {
    "id": "e647d10fd482550d9225fae887e2aa6d",
    "title": "寄徐德器",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "石头城下楚江边，有客言回鄂渚船。",
      "寄语故人徐孺子，白头相见在何年。"
    ]
  },
  {
    "id": "e647d10fd482550d9225fae843b614b0",
    "title": "寄徐德器",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "君居鄂渚我秦淮，每辱鱼笺慰客怀。",
      "何日相逢重握手，山南山北试青鞋。"
    ]
  },
  {
    "id": "e647d10fd482550ddc12b26fb79b2b48",
    "title": "题黄葵花",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "玉颜憔悴鬓鬅松，自有倾阳一段忠。",
      "来向野人庭院里，道家妆扮立薰风。"
    ]
  },
  {
    "id": "e647d10fd482550df0ba8b5c29cd610b",
    "title": "扇上梅花",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "月满长空夜气寒，暗香微度碧阑干。",
      "翠禽唤醒罗浮梦，折得南枝掌上看。"
    ]
  },
  {
    "id": "e647d10fd482550d503c6f89a6bd87e6",
    "title": "题画",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "雨馀山色翠如苔，树杪寒烟湿未开。",
      "童子无端扫红叶，隔林知有故人来。"
    ]
  },
  {
    "id": "e647d10fd482550d503c6f8908c797d1",
    "title": "题画",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "竹树萧萧带夕阳，无边秋意满潇湘。",
      "雁声忽起黄芦岸，多少征人忆故乡。"
    ]
  },
  {
    "id": "e647d10fd482550d503c6f8904c5d1da",
    "title": "题画",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "乱峰如剑插天青，飒飒凉飙树底生。",
      "一鸟不鸣云散尽，无人收拾万松声。"
    ]
  },
  {
    "id": "e647d10fd482550df64af7b2f6882d44",
    "title": "怀郭挥使",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "池上芙蓉尽着花，树头霜叶半成霞。",
      "此时遥想金台客，日倚阑干望翠华。"
    ]
  },
  {
    "id": "e647d10fd482550d8cae477dd6c9b489",
    "title": "题鹌鹑图",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "饱食秋菰已倦飞，羽毛映日锦䙰褷。",
      "一生自信无常处，枸杞丛边却暂栖。"
    ]
  },
  {
    "id": "e647d10fd482550dad1a753375c316ba",
    "title": "过东塘",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "两岸菰蒲长翠苗，一溪春水绿迢迢。",
      "晓来流出残红去，知是吴山雪尽消。"
    ]
  },
  {
    "id": "e647d10fd482550d503c6f898095e479",
    "title": "题画",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "两岸云山列素屏，倚阑吟眺雪初晴。",
      "自知不应飞熊兆，野饭鱼羹过一生。"
    ]
  },
  {
    "id": "e647d10fd482550d793ff9988029561d",
    "title": "题桂花鸲鹆",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "金粟吹香万木秋，露华凝叶翠云稠。",
      "家童不敢私攀折，知有寒皋在树头。"
    ]
  },
  {
    "id": "e647d10fd482550d0ef0844d8cbb88bb",
    "title": "题水仙花",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "冰为肌骨玉为容，时有天香散远风。",
      "欲就冯夷飧石髓，鸣珰声度月明中。"
    ]
  },
  {
    "id": "e647d10fd482550db43e6025f4ce5e63",
    "title": "题柳塘双燕",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "杨柳阴阴水漫陂，柳花吹雪点乌衣。",
      "日长画栋营巢倦，故逐东风上下飞。"
    ]
  },
  {
    "id": "e647d10fd482550dd5ddf11524ecac36",
    "title": "题宣和竹上班鸠",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "忆傍龙楼唤雨时，羽毛映日锦䙰褷。",
      "忽惊艮岳烽烟起，来向淇园自在栖。"
    ]
  },
  {
    "id": "e647d10fd482550de3d19f74d7b63ebd",
    "title": "写怀",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "四十馀年多病身，厌骑驽马踏红尘。",
      "明朝欲挂朝冠去，神武门前未许人。"
    ]
  },
  {
    "id": "e647d10fd482550d503c6f894978ae0d",
    "title": "题画",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "空山云湿有龙气，绝壁春深无鸟啼。",
      "采药欲寻刘阮去，桃花风度白沙溪。"
    ]
  },
  {
    "id": "e647d10fd482550db14b9fbe6051bab3",
    "title": "题雪景",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "六出深封行路难，朝来人迹断空山。",
      "野船才到寒汀下，疑是前溪访戴还。"
    ]
  },
  {
    "id": "e647d10fd482550d2285abe7a5878ad6",
    "title": "书铁炉驿",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "铜鼓营前日欲西，铁炉冈下鹧鸪啼。",
      "却怜迢递南来使，万壑千崖入宁溪。"
    ]
  },
  {
    "id": "e647d10fd482550de3bf06cf051d7632",
    "title": "同州端午",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "鹤发垂肩尺许长，离家三十五端阳。",
      "儿童见说深惊讶，却问何方是故乡。"
    ]
  },
  {
    "id": "e647d10fd482550d7ac8fa91dd133798",
    "title": "挽沈大年",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "在世谁无死，惟公实可怜。",
      "两丧犹未举，一疾竟长捐。",
      "祸福元相倚，存亡亦付天。",
      "新阡淮海北，旧隐石城边。",
      "泪洒延陵剑，心摧子敬毡。",
      "云山含爽气，野树黯秋烟。",
      "壮笔遗鹦鹉，衷情托杜鹃。",
      "丹房尘漠漠，华表月娟娟。",
      "幕府哀刘表，词林失仲宣。",
      "愁看行乐处，芳草日芊芊。"
    ]
  },
  {
    "id": "e647d10fd482550d688eadcd0778642a",
    "title": "谒黔宁王庙",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "冠冕遵王制，祠堂枕野池。",
      "喜令蛮父老，复睹汉威仪。",
      "杰栋星河近，虚檐薜荔垂。",
      "乱峰排剑戟，高树拥旌旗。",
      "奕叶承恩重，平生出计奇。",
      "功勋齐马援，德量并韩琦。",
      "天意深留眷，秋声远送悲。",
      "故山依日月，新冢卧熊罴。",
      "猿鹤虽无主，鹪鹩各有枝。",
      "峨峨光万丈，千古照边陲。"
    ]
  },
  {
    "id": "e647d10fd482550dbbf87702fc1275f5",
    "title": "赠日本廉上人",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "一别扶桑路，俄惊二十秋。",
      "暂逢皆白首，相顾各青眸。",
      "就里诸天近，行边一念休。",
      "出山应扫迹，渡海不须舟。",
      "雨过龙归钵，经残月满楼。",
      "尚期他世会，聊共此生浮。",
      "猿鸟陪吟眺，乾坤任去留。",
      "堂堂天竺境，都在汝心头。"
    ]
  },
  {
    "id": "e647d10fd482550da14ab82a40c58e43",
    "title": "题晚翠堂",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "高堂迢递万松间，郁郁虬枝绕画阑。",
      "要与林泉留胜概，不随蒲柳共凋残。",
      "云归自锁巢间鹤，竹近常闻月下鸾。",
      "尽日涛声来树杪，无边诗思入毫端。",
      "花飘金粉香犹湿，叶堕苍髯露未干。",
      "扫径每迟佳客至，斸苓常寄老夫餐。",
      "罗浮仙子应同操，句曲真人拟挂冠。",
      "更爱冰霜摇落后，独留黛色倚高寒。"
    ]
  },
  {
    "id": "e647d10fd482550d8fd64170cd25f529",
    "title": "游吴氏耕乐轩",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "延陵有一士，卜壤螺山陬。",
      "松萝荫层轩，桑麻被崇邱。",
      "忻然遂栖息，焉用营菟裘。",
      "朝耕陇头云，暮饭栏中牛。",
      "心旷市朝远，地偏松菊幽。",
      "良时恒见招，探玩成久留。",
      "我非荷蓧群，子焉沮溺流。",
      "青云一蹭蹬，虞坂淹骅骝。",
      "眷兹以为托，所贵良无忧。"
    ]
  },
  {
    "id": "e647d10fd482550d9b3709b4dae9949a",
    "title": "登仲宣楼",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "我来自东吴，万里赴西蜀。",
      "道经江陵县，故旧延我宿。",
      "置酒城南楼，殷勤慰飘泊。",
      "仲宣不可招，景升恒寂寞。",
      "凭高启烦襟，原野聊纵目。",
      "前程既修阻，后会安可卜。",
      "少长各尽欢，杯行敢辞速。",
      "彼此旷达士，焉能受羁束。",
      "浩歌发清商，凉飙振林木。",
      "矫首望中原，青云犹漠漠。",
      "安得羽翼齐，飞翔接鸿鹄。"
    ]
  },
  {
    "id": "e647d10fd482550dad753e12df9d1ef4",
    "title": "游郭氏隐居",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "结庐面青山，藩篱带林莽。",
      "悠然远尘境，吟玩恣心赏。",
      "嘉树荫芳池，玄蝉发清响。",
      "遂兹平生怀，岂在轩楹敞。",
      "榴红映扉吐，苔绿缘阶上。",
      "嗟我行路人，适来解尘鞅。",
      "取君鸣琴弹，聊慰烟霞想。"
    ]
  },
  {
    "id": "e647d10fd482550ddc0e74da4b1e07c5",
    "title": "高唐驿",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "久客厌舟居，冲寒步沙碛。",
      "披榛得微路，偶值高唐驿。",
      "窗前十二峰，峨峨倚天碧。",
      "其左连荆衡，其右控梁益。",
      "宋玉不可招，阳台渺无迹。",
      "驿楼枕其下，弘敞冠斯邑。",
      "驿宰吾故人，相逢话畴昔。",
      "邀我向茅茨，问我今何适。",
      "慷慨具殽酒，侯鲭杂梨栗。",
      "情真觉易醉，出门众山夕。",
      "猿鸟互哀鸣，松风亦萧瑟。",
      "虽云志四方，还洒杨朱泣。"
    ]
  },
  {
    "id": "e647d10fd482550d92ab82dcf04ad64c",
    "title": "摩尼岭",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "昔闻摩尼岭，今次摩尼驿。",
      "自分天地来，险障西南域。",
      "山高日色冷，悲风惨松柏。",
      "人烟渺何处，我心恒戚戚。",
      "空畏豺虎飧，行人自相食。",
      "吁嗟微命存，苦被瘴疠袭。",
      "生者含疮痍，死者委荆棘。",
      "骨肉不相保，弃掷如瓦砾。",
      "眷兹飘零际，沈痛迫胸臆。",
      "去家日已远，前程杳难极。",
      "蔽体无完衣，充肠但梨栗。",
      "徘徊秋风前，倚剑三叹息。"
    ]
  },
  {
    "id": "e647d10fd482550d1ab24bf41bd024ac",
    "title": "下马坡",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "危峰戴孤驿，微路挂绝顶。",
      "萧萧林影交，惨惨日色冥。",
      "经过必下马，同行不堪并。",
      "虽云有骐骥，健步何由骋。",
      "俯首视平川，落落深如阱。",
      "顾兹间关际，岂不念乡井。",
      "少憩嘉木阴，神魂觉苏醒。",
      "松风萧瑟来，吹我衣裳冷。",
      "缅想青云衢，默默徒延哽。"
    ]
  },
  {
    "id": "e647d10fd482550d9ff10f92bbfaac0c",
    "title": "夏日睡起",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "清夏昼方永，斋居寡纷萦。",
      "高树落圆阴，好鸟流远声。",
      "对此孰云遣，睡恬惬中情。",
      "非效宰予寝，自得庄周灵。",
      "适与幽独会，栩栩梦友生。",
      "正叙契阔言，觉来邈无凭。",
      "处世固如此，慎勿劳吾形。"
    ]
  },
  {
    "id": "e647d10fd482550d40f132479defc008",
    "title": "过黑松堑",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "盘盘万松堑，山势如井陉。",
      "连峰枕其外，险阻由天成。",
      "层阴蔽长空，日影寒易倾。",
      "悲风四边起，猿鸟相哀鸣。",
      "我从中国来，至此心魂惊。",
      "骨肉虽在眼，相看共吞声。",
      "惭为阮生恸，努力趣前程。",
      "西南露天光，喜若辞幽冥。",
      "穿云摘橡栗，远趁狙公行。",
      "辛酸不忍弃，所赖全吾生。",
      "俯首视大荒，山要值邮亭。",
      "隔林见酒家，百钱沽一升。",
      "价高亦不辞，吾将慰飘零。"
    ]
  },
  {
    "id": "e647d10fd482550dd77c250dfb6f2943",
    "title": "宿山家",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "落叶飘红覆茅屋，哓步层冈纵吟目。",
      "前山后山相倚伏，东村西坞皆樵牧。",
      "童稚长闲税粮足，身无羁绊如野鹿。",
      "白头老翁过淳朴，邀我松阴具醽醁。",
      "盘中之殽但黄独，自云僻处非城郭。",
      "劝我加飧当粱肉，物虽伤廉情匪薄。",
      "醉来欲卧无茵褥，梦绕烟萝枕云宿。"
    ]
  },
  {
    "id": "e647d10fd482550d4b89cff63436d8c2",
    "title": "九江周广文松隐轩",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "濂溪云孙号松隐，平生爱松不爱窘。",
      "一轩深构万松间，掌管林泉事幽屏。",
      "常嗔稚子问生涯，每接山翁醉吟咏。",
      "老鹤梳翎立故巢，闲云不雨栖高顶。",
      "昔年约我为比邻，青袍尚被烟霞身。",
      "今日经过纵谈笑，坐我石磴如巢云。",
      "涛响应疑九江阔，势高不见庐山尊。",
      "乃知梁栋在郊薮，未入廊庙随荆榛。",
      "忽辱高情慰怀抱，日暮开筵面芳草。",
      "东风吹雨过林梢，一片徂徕碧云绕。"
    ]
  },
  {
    "id": "e647d10fd482550d03cc04cc35cb52f5",
    "title": "卧游轩为曾日章赋",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "先生足迹半天下，行高翻觉交游寡。",
      "万里相逢滇海滨，华发萧萧不盈把。",
      "筑室螺峰遍卧游，眼底荣枯塞翁马。",
      "长松夹道青摩空，松下偃息羲皇同。",
      "一时复起□□□，□□□□□□□。"
    ]
  },
  {
    "id": "e647d10fd482550d4fc866722f468fc2",
    "title": "云南",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "城南双塔高嵯峨，城北千山如涌波。",
      "隔断中原万馀里，耳边无处闻弦歌。",
      "我来正值兵戈后，厌听边声出刁斗。",
      "壮士沈雄细柳营，岂效棘门空赳赳。",
      "金戈铁马拥云雾，顾尔群凶如培塿。",
      "军中大将汉武侯，气吐虹霓横素秋。",
      "七擒七纵平其酋，杀气惨淡空中收。",
      "群氓趁虚出方物，蒟酱莋马随氂牛。",
      "蛮语侏离若禽鸟，笑听华言不谙晓。",
      "纵横跋扈无尊卑，翻觉王臣眼中小。",
      "回首令人忆中国，拔剑高歌倚天立。",
      "碧鸡苍苍元气湿，梁王宫殿为荆棘。",
      "鹧鸪朝鸣狐夜集，金满床头总何益。",
      "不如一醉杏花村，濯足昆明看山色。"
    ]
  },
  {
    "id": "e647d10fd482550d171d88f079c24382",
    "title": "观出猎",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "滇阳地阔平如掌，银汉无云气清朗。",
      "五陵公子猎秋风，快马踏沙蹄不响。",
      "三千健儿意气同，手撚羽箭腰悬弓。",
      "杀声日暮动南极，远近一过山林空。",
      "良犬争驰疾于电，狡兔呜呼命如线。",
      "苍鹰脱鞲云际来，击落鴐鹅翅为剑。",
      "旌旗翩翩晚明灭，黄尘涨天笳鼓咽。",
      "青兕玄熊马上驮，争还喜似成功捷。",
      "山河混一升平久，此乐何须印如斗。",
      "视我区区草莽臣，壮心不在诸公后。"
    ]
  },
  {
    "id": "e647d10fd482550d1040c4fb7468aae0",
    "title": "捣衣曲",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "西风落梧桐，凉透纱窗里。无限玉关情，暗逐风声起。",
      "梧桐落尽芙蓉衰，含愁强整边城衣。妾心如丝为君理，头绪虽多终自持。",
      "箧笥纷纷出素帛，染紫翻红费颜色。双杵捣砧空外鸣，声声尽是闺中力。",
      "火燃金斗熨贴平，纫针补缀对短檠。自把腰身试宽窄，恐君不称平生情。",
      "妾心用尽君应识，愿君著时须爱惜。"
    ]
  },
  {
    "id": "e647d10fd482550d10a60d65c9215599",
    "title": "画马歌",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "房公平生爱挥洒，醉扫骅骝动朝野。",
      "致使无心入神妙，声名不在韩曹下。",
      "复为何人写此图，意态深稳皆良驹。",
      "奚官森列不敢骑，仗退畏脱黄金羁。",
      "青骢衮尘赤骠嘶，落花缤纷满大堤。",
      "后来八疋亦殊相，可与八骏争驱驰。",
      "天上人间遗笔迹，华山之阳若云集。",
      "凤膺龙眷总相似，苜蓿连天暮云碧。"
    ]
  },
  {
    "id": "e647d10fd482550d0a1b1a1ead52e473",
    "title": "送张子宜赴京",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "乐圃先生我乡里，天外相逢官济济。",
      "阙下公卿半老儒，朝朝待漏金门里。",
      "君独胡为入瘴烟，王事贤劳同一体。",
      "渥洼神驹暂挫辱，蒿莱槁死终为耻。",
      "孔明固弃南阳居，谢傅亦作东山起。",
      "冯唐仕汉经两朝，有才不用空老矣。",
      "人生济遇自有时，莫叹沈沦百僚底。",
      "今朝重著祖生鞭，直上鹏程万馀里。",
      "匹马寒嘶剑阁风，断云时送巫山雨。",
      "岂无词赋拟高唐，长剑还须向天倚。",
      "东望蓬莱缥缈间，龙楼凤阁参差峙。",
      "翰林耆旧皆名公，相见论心尽终始。",
      "此时问我烦致申，毋惜安缄寄双鲤。"
    ]
  },
  {
    "id": "e647d10fd482550d58c18652349124bc",
    "title": "东郊行",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "君不见昆明池东一片土，半是桑麻半陵墓。华屋山邱今古人，长夜漫漫终不寤。",
      "残魂零落无所依，白草黄沙共朝暮。乡关近者凭谁诉，远者多年未闻讣。",
      "可怜白骨陷重泉，亲老儿单岂能顾。阴风惨惨集乌鸢，落日萧萧走狐兔。",
      "断碑无文牛砺角，野烧穿林烟结雾。应笑人生不识察，黄金愈多心愈慕。",
      "百年到底将如何，贵贱皆为草头露。"
    ]
  },
  {
    "id": "e647d10fd482550dfbfb3ce83aa68b2a",
    "title": "游清凉寺分得已字韵",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "梵王楼阁西山里，满目岚光翠如洗。",
      "一尘不动昼冥冥，万壑松声座中起。",
      "远公方丈居上头，仲舒先生邀我游。",
      "置酒张筵纵谈笑，听得河汉西南流。",
      "醉倚阑干望南北，风景晴来自春色。",
      "蓬莱苍苍元气湿，五色云高蔽南极。",
      "王母桃花云际开，看花亦有玄都客。",
      "予今忝作烟霞侣，一卧林泉几寒暑。",
      "今朝会合须尽欢，有酒重倾醉当止。",
      "屈平不饮徒为耳，李白刘伶在何许。",
      "但见长江天际来，万古茫茫流不已。"
    ]
  },
  {
    "id": "e647d10fd482550dd6dc46b067650209",
    "title": "听琴",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "高堂流月明，万籁不到耳。座中有客元龙孙，为我焚香弹绿绮。",
      "初调春鸟鸣，宛转似得春风情。再弄秋风起，离鸿声断衡阳渚。",
      "师孔虽云亡，君今得其旨。须臾忽变风雨来，飞湍急濑争喧豗。",
      "又变文姬胡笳拍中语，离车出关声绕指。移宫换羽恨绵绵，尽在君臣数弦里。",
      "猗兰久不操，大雅久不闻。请君为我拂拭弹南薰，使我一听清心魂，落花飞絮春纷纷。"
    ]
  },
  {
    "id": "e647d10fd482550d175cd361bee189f8",
    "title": "江雨轩",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "江云惨淡江树黑，殷殷雷声震蛟室。",
      "老龙怒挟风雨来，恍若骊珠散空碧。",
      "已知凉气入桃笙，不觉秋声起芦荻。",
      "渔艇纵横木叶飞，雪山巃嵷银涛立。",
      "鼋鼍出没吼烟雾，鸿雁离披立沙碛。",
      "轩中美人惊梦回，画思诗情满胸臆。",
      "欲赋阳台朝暮情，当用子美春秋笔。",
      "须臾风定雨乍息，自倚阑干观八极。",
      "江南江北若混沌，金山焦山如水黑。",
      "米老难移书画船，志和不弄烟波笛。",
      "我寻酒伴扣柴门，落红满地无行迹。"
    ]
  },
  {
    "id": "e647d10fd482550dec67e6a3bfc37a01",
    "title": "山斋寓意",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "幽轩俯碧涧，潇洒异风俗。",
      "门巷绝轮鞅，庭除带松菊。",
      "虽云世虑远，委弃同草木。",
      "腊社会高年，晨昏课童仆。",
      "谬蒙朝士荐，被此微名缚。",
      "自惭樗散才，束带事简牍。",
      "一朝念归旋，挥手谢鸿鹄。",
      "万事忽若遗，忻然恣游瞩。",
      "烟霞不改色，流水清可濯。",
      "贵贱只如此，长歌候樵牧。"
    ]
  },
  {
    "id": "e647d10fd482550df1dd9295e1ab3abf",
    "title": "松石轩",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "知君旧是山林友，新搆层轩傍钟阜。",
      "一径萦回入万松，黛色参天蔽星斗。",
      "松根白石卧如羊，忽过云来势如走。",
      "平生爱松仍爱石，节操同坚谅难易。",
      "设拜当时笑米公，哦诗几度闻斯立。",
      "采得茯苓还共煮，老驻童颜即仙侣。",
      "谁从勾漏问丹砂，幸遇陶公为地主。",
      "同来坐石听松风，赤日行天不知暑。"
    ]
  },
  {
    "id": "e647d10fd482550dab59f32ad4407634",
    "title": "竹窝为司叔端赋",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "以竹名窝竹为瓦，先生乐道居其下。",
      "清风一枕傲羲皇，眼底荣枯总虚假。",
      "座中趣味如安乐，我亦曾来共盘礴。",
      "无边清气贮心胸，琴响松风雨鸣瀑。",
      "黄州竹楼今已无，杜陵茅屋埋烟芜。",
      "二老仙游去不返，至今清誉闻江湖。",
      "先生之窝可相继，地位清高远华丽。",
      "时闻松桂起秋声，一片笙竽绕檐际。"
    ]
  },
  {
    "id": "e647d10fd482550d3507e79573626f97",
    "title": "览翠轩为周经历赋",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "濂溪有馀裔，卜壤依林泉。",
      "长松落圆阴，远岫排青莲。",
      "公馀拄笏坐，迥绝尘虑牵。",
      "岚光遍轩楹，草色远郊原。",
      "览之日成趣，不觉时序迁。",
      "欲招陶渊明，共赋归来篇。"
    ]
  },
  {
    "id": "e647d10fd482550d7e5f95b259d9870b",
    "title": "环翠轩为江文初题",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "文初先生住天目，种竹千竿绕茅屋。高者昂然拂霄汉，低者森然护帘幕。",
      "座中浑无尘俗气，深处自有鸾凤宿。先生曳杖时吟眺，苍雪无声落乌帽。",
      "百年世事了无闻，三伏炎光岂能到。醉坐石磴如巢云，襟怀不异长庚老，嶰谷筼筜眼中小。"
    ]
  },
  {
    "id": "e647d10fd482550d823cde7c0a0354d4",
    "title": "黄河",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "朝为川，暮成堤，发源远自昆仑西。",
      "浊流扬波声惨悽，走沙埋船命斯须。",
      "下有神龙护明珠，阴火夜映青玻瓈。",
      "无人为招翟乾祐，平夫此险安群黎。"
    ]
  },
  {
    "id": "e647d10fd482550d25cf8cc1b36a30e7",
    "title": "谢江文初惠笔",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "有客清晨来扣门，长揖赠我中书君。",
      "数枝彤管截寒玉，凛凛霜气凌秋云。",
      "小试银笺价应倍，玄霜渍毫凝石髓。",
      "未经草檄动朝端，犹记题诗泣山鬼。",
      "感君之德安敢忘，速令收贮归文房。",
      "明朝更写换鹅帖，字体不用遵钟王。"
    ]
  },
  {
    "id": "e647d10fd482550db0a836a21870a801",
    "title": "赠杨彦常",
    "authorName": "史谨",
    "authorId": "e647d10fd482550dd1457b72d1457b72",
    "dynasty": "明",
    "content": [
      "我家吴门枕江浙，君住钱唐近南越。",
      "长安道上忽相逢，手握青藜鬓如雪。",
      "虽云踪迹类浮云，不向人间附炎热。",
      "蓬阆群仙久相待，醉后常期浴东海。",
      "手攀若木弄金乌，却把珊瑚作薪采。",
      "归来自卧三天竺，静守玄关处幽独。",
      "白云为衾石为枕，五粒松脂胜粱肉。",
      "却怜吾辈系樊笼，未暇栖身向麋鹿。"
    ]
  },
  {
    "id": "e647d10fd48281279465d09168a2b3ac",
    "title": "辽阳行寄王子幻",
    "authorName": "顾养谦",
    "authorId": "e647d10fd4828127d1a69640a368b0de",
    "dynasty": "明",
    "content": [
      "八月辽阳北风烈，万树秋涛卷黄叶。",
      "青天净洗浮云空，朔漠一扫胡尘灭。",
      "几回回首江南游，题诗却忆三年别。",
      "三年别君音信稀，故人念余余更切。",
      "吴江双鲤到来频，辽东孤鹤南飞绝。",
      "客路年年杨柳枝，笛声处处关山月。",
      "关山月明长相思，杨柳枝青不堪折。",
      "神通已会千古心，对面徒多一腔血。",
      "此意昔年曾告君，世上交情岂堪说。",
      "丈夫须为汗漫游，怪尔区区守吴越。",
      "渤海银鱼一尺鲜，闾山白雪千寻结。",
      "貔貅转战阵云黄，麋鹿成群猎火热。",
      "厨中况多薏苡尊，浮来色映莲花铁。",
      "献技胡儿弓力强，侑觞胡妇笳声咽。",
      "思君共饮梦悠悠，安得君生两飞翼。"
    ]
  },
  {
    "id": "e647d10fd487e26fc4301ca2d0c50012",
    "title": "怀人",
    "authorName": "何士埙",
    "authorId": "e647d10fd487e26fd1457b72d1457b72",
    "dynasty": "明",
    "content": [
      "白日生新事，秋林怅故人。",
      "愁从天外远，望向梦中频。",
      "月澹斜分影，云孤冷映身。",
      "难忘即易识，挥泪越风尘。"
    ]
  },
  {
    "id": "e647d10fd487e26f4d1cb7f38694d8f7",
    "title": "秋怀有寄",
    "authorName": "何士埙",
    "authorId": "e647d10fd487e26fd1457b72d1457b72",
    "dynasty": "明",
    "content": [
      "凉飙生两鬓，何事不堪怜。",
      "宿雨停宵月，新霜乱晓烟。",
      "狂无方外侣，兴怯饮中仙。",
      "雁影灯前落，声声搅独眠。"
    ]
  },
  {
    "id": "e647d10fd487e26f899b63fe84d7e753",
    "title": "春初访僧无怀于云峰寺",
    "authorName": "何士埙",
    "authorId": "e647d10fd487e26fd1457b72d1457b72",
    "dynasty": "明",
    "content": [
      "善接源头水，林峦顿改观。",
      "云浮松色嫩，雨沐石光寒。",
      "忽忽来真相，昭昭胜选官。",
      "芳辰诚访道，寸草意漫漫。"
    ]
  },
  {
    "id": "e647d10fd487e26f519968e4e392ad0c",
    "title": "春倚",
    "authorName": "何士埙",
    "authorId": "e647d10fd487e26fd1457b72d1457b72",
    "dynasty": "明",
    "content": [
      "春倚枝头怅旧新，那堪水石更粼粼。",
      "书空已悟从前事，问影偏怜此日身。",
      "饮涧可知麋性乐，餐霞转觉道情亲。",
      "泉声悬树涓涓响，崖畔谁来方隐沦。"
    ]
  },
  {
    "id": "e647d10fd487e26f2c8c508bb5fcb2f4",
    "title": "谢客",
    "authorName": "何士埙",
    "authorId": "e647d10fd487e26fd1457b72d1457b72",
    "dynasty": "明",
    "content": [
      "爱闲谢客卧烟霞，罗雀门前噪晚鸦。",
      "久矣访泉清似雪，偶然拈卷笑当花。",
      "四愁平子凭谁解，八咏休文漫自夸。",
      "萧寂不禁雄剑去，终惭计拙话桑麻。"
    ]
  },
  {
    "id": "e647d10fd487e26fe50491825308aa81",
    "title": "秋篱采菊",
    "authorName": "何士埙",
    "authorId": "e647d10fd487e26fd1457b72d1457b72",
    "dynasty": "明",
    "content": [
      "晚香朵朵傍栖迟，况复馀芳慰所思。",
      "暂学灵均长学亮，一家生事在东篱。"
    ]
  },
  {
    "id": "e647d10fd487e26faebcffeb1d9a1a75",
    "title": "渔舟词",
    "authorName": "何士埙",
    "authorId": "e647d10fd487e26fd1457b72d1457b72",
    "dynasty": "明",
    "content": [
      "日高一网破浪去，日暮一笛冲烟来。",
      "东西南北但随意，绿蘋红蓼相徘徊。",
      "放歌风吹断还续，惊起鸬鹚宿。",
      "得鱼换酒不换钱，醉拥壶瓶酣睡足。"
    ]
  },
  {
    "id": "e647d10fd4a8dac912e30a220fb7da8c",
    "title": "自小晦至西晦与曹新昌议民事",
    "authorName": "徐献忠",
    "authorId": "e647d10fd4a8dac9bffc9834020c8bfa",
    "dynasty": "明",
    "content": [
      "行县淹朝雨，盘山转路迟。",
      "溪声连壑起，云气并峰移。",
      "候鸟催耕急，梯田贴石危。",
      "农官方在野，端为有年期。"
    ]
  },
  {
    "id": "e647d10fd4a8dac9c7fd7366ca052157",
    "title": "癸卯应朝北上晴泊清口",
    "authorName": "徐献忠",
    "authorId": "e647d10fd4a8dac9bffc9834020c8bfa",
    "dynasty": "明",
    "content": [
      "野泊斜阳近，江村乱水明。",
      "帆樯千客语，凫雁一群轻。",
      "冻啮寒沙浅，风离古烧平。",
      "昔年淮上月，犹自照韩城。"
    ]
  },
  {
    "id": "e647d10fd4a8dac9af8b297b5e47bb90",
    "title": "奉怀射陂朱子",
    "authorName": "徐献忠",
    "authorId": "e647d10fd4a8dac9bffc9834020c8bfa",
    "dynasty": "明",
    "content": [
      "久别乌程令，经秋思转微。",
      "林光暮烟发，菊气早寒归。",
      "出县看山近，开衙报客稀。",
      "还将萧瑟意，遥逐白云飞。"
    ]
  },
  {
    "id": "e647d10fd4a8dac9990c05f2394062ec",
    "title": "金陵",
    "authorName": "徐献忠",
    "authorId": "e647d10fd4a8dac9bffc9834020c8bfa",
    "dynasty": "明",
    "content": [
      "南朝王气昔分明，盛业千年始作京。",
      "春树久迷江总宅，寒江长傍秣陵城。",
      "三山落日明秋练，六苑轻风动早莺。",
      "闻说高皇初驻跸，阅江麾盖定专征。"
    ]
  },
  {
    "id": "e647d10fd4a8dac908247e8fac4fc915",
    "title": "携孺子果定居吴兴守望",
    "authorName": "徐献忠",
    "authorId": "e647d10fd4a8dac9bffc9834020c8bfa",
    "dynasty": "明",
    "content": [
      "湖上云山费扫除，半生心迹始酬予。",
      "兵戈转眼催人老，旅食随年作计疏。",
      "鸿宝竟难参洞箓，阴符只合让农书。",
      "郊坰不作南阳隐，行路人犹说草庐。"
    ]
  },
  {
    "id": "e647d10fd4b9ff64fe7e6feeffd4187d",
    "title": "秀野轩诗",
    "authorName": "徐达左",
    "authorId": "e647d10fd4b9ff64d1457b72d1457b72",
    "dynasty": "明",
    "content": [
      "春风十里翡翠屏，玉遮对峙蛾眉青。",
      "清泉白石杂花竹，天放画图钟地灵。",
      "高人开轩当此景，酌酒赋诗白日静。",
      "四檐风作翠涛声，八窗帘卷晴霞影。",
      "我亦托迹耕渔间，结屋读书湖上山。",
      "抱琴访子从兹始，布袜青鞋相往还。"
    ]
  },
  {
    "id": "e647d10fd4bdc156b1c0edef892e4d72",
    "title": "寄怀延津门人李冢宰刘侍御",
    "authorName": "苏黎庶",
    "authorId": "e647d10fd4bdc156d1457b72d1457b72",
    "dynasty": "明",
    "content": [
      "归来霜鬓几经秋，念尔鸿裁侍玉旒。",
      "抗疏明光推起草，澄清畿甸见宣猷。",
      "斗间遥睹双龙合，海外真成独鹤游。",
      "因忆谈经寒署后，相思人在凤池头。"
    ]
  },
  {
    "id": "e647d10fd4bf5c453cfd59a0ec09aa89",
    "title": "经犀牛峡",
    "authorName": "樊起龙",
    "authorId": "e647d10fd4bf5c45d1457b72d1457b72",
    "dynasty": "明",
    "content": [
      "海暗烽烟暮，楼船几度过。",
      "崃云吞落日，堤柳接长河。",
      "孤鹤腾清汉，灵犀起白波。",
      "何人仍缓带，倚棹听渔歌。"
    ]
  },
  {
    "id": "e647d10fd4bf5c45e336701bf64cb362",
    "title": "吴江晓发",
    "authorName": "樊起龙",
    "authorId": "e647d10fd4bf5c45d1457b72d1457b72",
    "dynasty": "明",
    "content": [
      "江湖风雨暗斜晖，历乱云山入望微。",
      "司马闻移京口旆，将军未解洞庭围。",
      "角声悲壮迎金鼓，水色光寒上铁衣。",
      "不尽客怀帆影外，又看秋雁向南飞。"
    ]
  },
  {
    "id": "e647d10fd4bf5c45d96dd063e930ef11",
    "title": "岳王庙",
    "authorName": "樊起龙",
    "authorId": "e647d10fd4bf5c45d1457b72d1457b72",
    "dynasty": "明",
    "content": [
      "武昌公庙大江头，门掩松花一径幽。",
      "宋业欲亡和议起，郾城初捷羽书愁。",
      "苔碑有恨山云寂，石马无声烟水秋。",
      "梦断黄龙何日底，天南钟鼓思悠悠。"
    ]
  },
  {
    "id": "e647d10fd4bf5c457054cac32212fb13",
    "title": "过东莞伯墓",
    "authorName": "樊起龙",
    "authorId": "e647d10fd4bf5c45d1457b72d1457b72",
    "dynasty": "明",
    "content": [
      "毬石狮岩势欲吞，霸图雄业一丘存。",
      "登坛结士先刑赏，倚剑观星识至尊。",
      "荒冢有花开二月，断碑无字落孤村。",
      "东南半壁今还古，赤帜何人候虎门。"
    ]
  },
  {
    "id": "e647d10fd4ea2f5341ea1a6dfeb7c93c",
    "title": "常州旅宿",
    "authorName": "郭文",
    "authorId": "e647d10fd4ea2f53d1457b72d1457b72",
    "dynasty": "明",
    "content": [
      "堤边流水高于城，摇摇孤艇如空行。",
      "欲晴未晴小雨外，断虹落日争鲜明。",
      "峨峨塔势远凌汉，隐隐雁行斜堕汀。",
      "游人夜向酒楼宿，月明风冷吴歌清。"
    ]
  },
  {
    "id": "e647d10fd4fde309b3647c6609ca54d2",
    "title": "过太湖",
    "authorName": "程煜",
    "authorId": "e647d10fd4fde309d1457b72d1457b72",
    "dynasty": "明",
    "content": [
      "击楫中流去，西风客思催。",
      "地吞南极尽，波撼北溟回。",
      "鲛馆悬秋月，龙宫起夜雷。",
      "濯缨人不见，长啸倒金罍。"
    ]
  },
  {
    "id": "e647d10fd4fde30914ce7cccf698624d",
    "title": "题明皇并笛图",
    "authorName": "程煜",
    "authorId": "e647d10fd4fde309d1457b72d1457b72",
    "dynasty": "明",
    "content": [
      "华清宴罢卷霓裳，重立东风并海棠。",
      "凤琯莫吹新制曲，有人乘月倚宫墙。"
    ]
  },
  {
    "id": "e647d10fd4fde309286782b381df6115",
    "title": "春日山斋作寄山舟",
    "authorName": "程煜",
    "authorId": "e647d10fd4fde309d1457b72d1457b72",
    "dynasty": "明",
    "content": [
      "窸窸风动帘，潇潇雨在竹。",
      "蒲柳抽春妍，窗扉媚新绿。",
      "幽人了无事，得饱睡便足。",
      "梦醒卧村童，书声出茅屋。",
      "开门即青山，山山啼啄木。",
      "此时珠海边，江波何许绿。",
      "相望千里遥，离愁断相续。",
      "何日一归舟，孤灯对床宿。"
    ]
  },
  {
    "id": "e647d10fd4fde30903c6e8b70533ef82",
    "title": "种竹",
    "authorName": "程煜",
    "authorId": "e647d10fd4fde309d1457b72d1457b72",
    "dynasty": "明",
    "content": [
      "小园种桃复种松，中间隙地宽数弓。种蕉惹雨李惹虫，欲种绿竹摇清风。",
      "覆以黄土灌以水，数日嫩绿抽葱葱。明年箨卸新荫浓，低垂量得遮书窗。",
      "窗中冰簟四时碧，林下桃花三月红。桃花落尽信风急，松声竹声摩碧空。",
      "闲人时来竹根下，一香一茗携一童，卧读离骚人不逢。"
    ]
  },
  {
    "id": "e647d10fd502af64d40d2c1b85a7d2c5",
    "title": "临高台",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "高台望不极，临伫意何穷。",
      "茂苑花为苑，吴宫锦作宫。",
      "管弦虚夜月，罗绮罢春风。",
      "独惜乌啼处，犹闻曲怨中。"
    ]
  },
  {
    "id": "e647d10fd502af6402958996abac19e9",
    "title": "陇头水",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "陇坂去何长，陇水复汤汤。",
      "咽处堪啼泪，流时更断肠。",
      "三秋边草白，万里戍云黄。",
      "辛苦交河使，西来忆故乡。"
    ]
  },
  {
    "id": "e647d10fd502af641135796bfe9e2793",
    "title": "折杨柳",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "不见隋堤柳，长条大道间。",
      "丝阴流水去，带影逐春还。",
      "妒眉销翠黛，听笛损朱颜。",
      "日暮行人尽，思君可重攀。"
    ]
  },
  {
    "id": "e647d10fd502af6466c6cf8c853c6922",
    "title": "邯郸行",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "宝马邯郸道，金装游侠过。",
      "一朝罢歌舞，千秋伤绮罗。",
      "台榭风花尽，郊原烟草多。",
      "客心将夜月，滚滚向漳河。"
    ]
  },
  {
    "id": "e647d10fd502af64974fabd289d65005",
    "title": "冬宵引",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "冬宵不易曙，耿耿朔风凄。",
      "沙雁寒犹起，城乌半未栖。",
      "孤舟泊江上，征马渡辽西。",
      "岂但金闺里，能添玉箸啼。"
    ]
  },
  {
    "id": "e647d10fd502af64b70c55fa7922761d",
    "title": "赋得处处春云生",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "春色蔼无际，朝云最可怜。",
      "金枝纷映带，玉叶缀联翩。",
      "弄影交疏里，含情飞盖边。",
      "长安遥向日，何处奉非烟。"
    ]
  },
  {
    "id": "e647d10fd502af6420be160a77e2b567",
    "title": "鸟散余花落",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "春来啼鸟伴，相逐百花中。",
      "栖处迷深绿，飞时带浅红。",
      "只惜香沾羽，非关娇惹风。",
      "回看意不尽，犹自恋芳丛。"
    ]
  },
  {
    "id": "e647d10fd502af64f659b3424a5fd988",
    "title": "空梁落燕泥",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "金闺春色早，玉关芳信赊。",
      "人归翻后燕，泪尽每先花。",
      "户暗香泥积，梁低舞影斜。",
      "不作双飞去，东邻王谢家。"
    ]
  },
  {
    "id": "e647d10fd502af6466841b4b9c8d41ab",
    "title": "天界寺赠半峰上人",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "顾省纷俗婴，寻山惬幽趣。",
      "秋水净金河，寒云翳珠树。",
      "了看花落时，莫辨鸟还处。",
      "休公别来诗，江生拟将赋。"
    ]
  },
  {
    "id": "e647d10fd502af64502c737c2f4488fd",
    "title": "蚕室成",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "蚕馆开周典，鸾舆扈汉仪。",
      "棘墙春窈窕，桑沼昼涟漪。",
      "玺献大人日，衣明上帝时。",
      "娥媌御王母，玉佩降瑶池。"
    ]
  },
  {
    "id": "e647d10fd502af646a20e5f461e1f570",
    "title": "秋夜",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "夏晦秋俄代，星虚夜忽分。",
      "鉴帷微露月，临槛净披云。",
      "旅思随桐叶，乡心及雁群。",
      "蝉声杂砧响，并是不堪闻。"
    ]
  },
  {
    "id": "e647d10fd502af64f2c527d123c9ee7b",
    "title": "忆游虎山寺",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "自识溪桥路，常怀释道林。",
      "水流精舍曲，门闭洞湖阴。",
      "日向芙蓉度，春从杨柳深。",
      "未消游后兴，还似欲相寻。"
    ]
  },
  {
    "id": "e647d10fd502af64f3c13ea5731d8687",
    "title": "新霁",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "泽国偏宜雨，山斋复喜晴。",
      "云依飞盖散，日吐半规明。",
      "萝径何嫌密，花溪稍觉平。",
      "还知沧海上，今夜月初生。"
    ]
  },
  {
    "id": "e647d10fd502af647cc62124e333899d",
    "title": "承天候驾四首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "东幸方过沛，南巡乃至衡。",
      "翠华临楚地，黄屋驻樊城。",
      "云以朝歌白，河因夜渡清。",
      "宁知天子贵，别有故乡情。"
    ]
  },
  {
    "id": "e647d10fd502af647cc62124b552ae76",
    "title": "承天候驾四首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "金舆移旧邸，玉辇出离宫。",
      "侍从多方朔，参乘即卫公。",
      "禊堂逢德水，猎馆报春风。",
      "犹指邯郸路，分明怆帝衷。"
    ]
  },
  {
    "id": "e647d10fd502af647cc62124b79d7f49",
    "title": "承天候驾四首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "兹地承嘉惠，仙班喜复从。",
      "天行传驻跸，月出候鸣钟。",
      "礼乐河间事，山川灞上容。",
      "由来江汉水，何处不朝宗。"
    ]
  },
  {
    "id": "e647d10fd502af647cc62124cbe827ff",
    "title": "承天候驾四首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "周王初宴镐，汉武更之回。",
      "柳向帷城绕，花随帐殿开。",
      "复怜丰邑赐，功悉代时来。",
      "尚说恩波在，何曾慰郢哀。"
    ]
  },
  {
    "id": "e647d10fd502af643e4e7ca208f814c3",
    "title": "正阳城楼西角二鹭巢焉",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "并负青云翼，来耽紫阁栖。",
      "攀龙窥殿北，随雉卧城西。",
      "顾影依霜洁，鸣筹候月迷。",
      "振雍殊可咏，聊此谢尘泥。"
    ]
  },
  {
    "id": "e647d10fd502af64d5798eb458ce1a3f",
    "title": "山行值雨",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "茂苑多春雨，花源信水乡。",
      "端居移物候，静悟得年芳。",
      "山合松云乱，湖消蕙雪长。",
      "思为拙者政，耕牧向河阳。"
    ]
  },
  {
    "id": "e647d10fd502af6447188ed9cf699f96",
    "title": "春溪晚兴",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "别业怀东墅，名山倚北岑。",
      "川原澄夕霁，云水乱春阴。",
      "看竹门从闭，迷花路转寻。",
      "归心不及鸟，随意向幽林。"
    ]
  },
  {
    "id": "e647d10fd502af64b5f5b942a5c6ae32",
    "title": "元夕熊子叔抑过集时谪常州",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "国论何年定，乡心此夕摇。",
      "雁飞天畔驿，龙隐日南桥。",
      "谪宦恩非薄，之夷路讵遥。",
      "谁怜梁傅泪，曾洒汉文朝。"
    ]
  },
  {
    "id": "e647d10fd502af64d9887669d9f4c825",
    "title": "雨次沛上",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "帝昔歌风处，人今听雨来。",
      "寒催丰戍早，声咽楚江回。",
      "野鸟啼荒垒，浮云翳暮台。",
      "徒令过周客，一洒废宫哀。"
    ]
  },
  {
    "id": "e647d10fd502af643eaadc8777efb376",
    "title": "天界寺",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "城南多古寺，争得道林居。",
      "马过谈经后，乌来施食余。",
      "人天长示灭，花月几沦虚。",
      "飞锡何时晤，东山欲致书。"
    ]
  },
  {
    "id": "e647d10fd502af6458893b2f038d37a0",
    "title": "九日寄子约",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "漫有登高处，兼当望远何。",
      "对花惊白发，见雁忆黄河。",
      "乱后书来少，霜前木落多。",
      "不堪羁宦日，同是阻于戈。"
    ]
  },
  {
    "id": "e647d10fd502af64a43a092abf2e86db",
    "title": "登赤壁",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "万古沧江上，清秋赤壁开。",
      "浴凫知旧渚，横鹤见新台。",
      "妙齿瑜非昔，雄心操已灰。",
      "愧无题赋手，犹欲记重来。"
    ]
  },
  {
    "id": "e647d10fd502af645118354ee1fcfce3",
    "title": "昆山道中延福寺逢琴僧",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "维舟探野寺，取径度溪桥。",
      "宿雨鸣才歇，寒云湿未消。",
      "琴声入林细，幡影隔花遥。",
      "流水原无着，归心缓落潮。"
    ]
  },
  {
    "id": "e647d10fd502af64ef5f07267ca7c9bd",
    "title": "送徐绍卿还洞庭兼讯方子",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "临水朝来望，还山西渡人。",
      "柳情非远道，花恨是残春。",
      "槁泽聊吟楚，寻源若避秦。",
      "只应方处士，白首共垂纶。"
    ]
  },
  {
    "id": "e647d10fd502af64bb9f144025673a13",
    "title": "鄱阳",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "鄱口晓来望，济阳路此通。",
      "颓波销霸业，蔓草没王宫。",
      "雾色香垆上，秋声瀑布中。",
      "禅心与游思，并落枫林东。"
    ]
  },
  {
    "id": "e647d10fd502af64c1fae9aec88bb89f",
    "title": "三衢道中",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "山居无别业，民俗半为农。",
      "树杪开山阁，溪弯置水舂。",
      "采薪朝候艇，乞火夜闻钟。",
      "岁晏收卢橘，犹堪比户封。"
    ]
  },
  {
    "id": "e647d10fd502af646bafe679e1d52bc7",
    "title": "春日访大林和尚",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "投迹入空境，看心愧此身。",
      "绾巾蒙示结，执镜为宣因。",
      "石壁初消雪，筠关久灭尘。",
      "坐来花落尽，犹自不知春。"
    ]
  },
  {
    "id": "e647d10fd502af64bd78cf7bc8486a32",
    "title": "齿叹",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "齿录非余望，形衰只自伤。",
      "未须论舌在，讵是为唇亡。",
      "守默浑无语，欢歌渐有妨。",
      "闺中罕灵药，何得似张苍。"
    ]
  },
  {
    "id": "e647d10fd502af640ef167bae6dee337",
    "title": "景王之藩恭述二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "帝胤宜承序，贤王遂启封。",
      "圭分劳睿眷，笙别怆慈容。",
      "地接荆衡胜，人多宋景从。",
      "行看江汉水，何处不朝宗。"
    ]
  },
  {
    "id": "e647d10fd502af640ef167baca840763",
    "title": "景王之藩恭述二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "绮岁占渊识，冠年仰令仪。",
      "邑邻丰起处，路即代来时。",
      "桂树新开径，芙蓉旧作池。",
      "宁知飞盖赏，别有望陵思。"
    ]
  },
  {
    "id": "e647d10fd502af648f60530bdf927db2",
    "title": "仲冬对月数宴答子约",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "冬暖因恒霁，宵游及望舒。",
      "弓形云际引，桂魄露中疏。",
      "栖恋鹪鹩后，恩深蟋蟀余。",
      "清光能几度，再满岁将除。"
    ]
  },
  {
    "id": "e647d10fd502af645f1218616638b060",
    "title": "子约患臂奉讯",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "静摄应无恙，尘劳暂有亏。",
      "才非类拥肿，德或似支离。",
      "燕坐停琴后，朝霖罢灌时。",
      "向来观化意，翻讶肘生枝。"
    ]
  },
  {
    "id": "e647d10fd502af6432f703a2845a345e",
    "title": "感事二首同子约作",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "长夜犹酣饮，平明已见收。",
      "鹰鹯怀雅志，魑魅幸生投。",
      "势殆冰消日，恩疏叶向秋。",
      "成功自有序，不去笑穰侯。"
    ]
  },
  {
    "id": "e647d10fd502af6432f703a2a66c438a",
    "title": "感事二首同子约作",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "妨贤应取咎，履满竟成灾。",
      "书上批鳞切，辞陈舐犊哀。",
      "瘴烟蒙万里，风采动三台。",
      "独惜平津馆，他时但草莱。"
    ]
  },
  {
    "id": "e647d10fd502af64c449d750ef8bfd68",
    "title": "暮春雨后病遣",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "庭闲坐对日仍斜，邑小犹堪早放衙。",
      "已过一春才见燕，乍来微雨亦惊花。",
      "桑麻自拟劳民事，桃李何缘竞物华。",
      "正是茂陵多病骨，好从勾漏觅丹砂。"
    ]
  },
  {
    "id": "e647d10fd502af649a36e21f26707883",
    "title": "春日感怀因柬子安",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "平居每忆在长安，却羡云霄接羽翰。",
      "骑马每从双凤出，逢人凭作二龙看。",
      "春游西禁才舒柳，夜直东曹并是兰。",
      "转盼不堪成往事，误身翻自笑偏冠。"
    ]
  },
  {
    "id": "e647d10fd502af64f80afc1e15151727",
    "title": "闲居柬吴二纯叔王二禄之",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "北山归卧各风烟，西望长安思惘然。",
      "直散闻莺兰省畔，朝回饮马玉河边。",
      "府中尽道逢时少，阙下争看被服妍。",
      "为忆同游双凤侣，衔恩记否十年前？"
    ]
  },
  {
    "id": "e647d10fd502af64c43be33aabbb62b2",
    "title": "江都代柬寄亲故",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "吴乡遥接楚云东，潮落寒江一水通。",
      "王粲经秋渡淮上，张融累月驻舟中。",
      "朝攀桂树身将隐，夕眺芜城思不穷。",
      "若问官家近时事，积薪惟说后来功。"
    ]
  },
  {
    "id": "e647d10fd502af6449db7d23f6be483d",
    "title": "南省斋居",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "汉家祀典盛如今，几处郊宫驻辇深。",
      "燕月悬知临太乙，淮流争得向汾阴。",
      "斋居宛记分兰省，禁卫仍闻集羽林。",
      "静数从臣枚朔辈，同时零落忽伤心。"
    ]
  },
  {
    "id": "e647d10fd502af64bde0df6f29fc9fc1",
    "title": "答蔡子木初秋约游之作",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "官闲似与病相宜，朝谒俱无起独迟。",
      "禁苑蝉声移物候，空山木叶报君知。",
      "薄游丘壑何尝废，雅与琴书每自随。",
      "闻说潘生归骑省，却因词赋动秋思。"
    ]
  },
  {
    "id": "e647d10fd502af648686b5d62428d6bf",
    "title": "七月六日访蔡比部作",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "中郎身寄白云司，户近青山秋早知。",
      "树下闻琴蝉噪后，花间倒屣客来时。",
      "迢迢榆汉双星待，冉冉萝阴满径垂。",
      "行乐渐宜清夜永，从君秉烛向南皮。"
    ]
  },
  {
    "id": "e647d10fd502af64fdb75f1666c05f85",
    "title": "同王子集蔡子馆",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "相逢西府讶初筵，为语当时一惘然。",
      "户下鸣蒐频带雨，湖边落木似催年。",
      "人传台岳题诗后，客向长沙奉召还。",
      "机事对君浑遣尽，莫嫌争席主人前。"
    ]
  },
  {
    "id": "e647d10fd502af6460c0783b68d60ae5",
    "title": "寄许夔州",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "城开白帝锦江连，见说仙郎出守年。",
      "虎患已从邻境去，猿声偏近郡斋前。",
      "相如文藻流巴蜀，黄霸功名在颍川。",
      "应是汉庭求吏治，非关相府贱英贤。"
    ]
  },
  {
    "id": "e647d10fd502af648e60d5ac2a93d430",
    "title": "周以言黄圣长过我先人城南故居赋诗见示怅然答此",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "疏公别业倚荒城，三径萧条蔓草生。",
      "薛邑台池今日泪，平泉花石旧时盟。",
      "斋中岁序看驹隙，门外春风换鸟声。",
      "不是裘羊同过客，题诗那得更伤情。"
    ]
  },
  {
    "id": "e647d10fd502af64e02ccb83a04874c5",
    "title": "春暮索居",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "栖息无能出世尘，青山何处可藏身。",
      "还期向子招禽庆，为报支公待许询。",
      "静对莺花思旧事，忽惊风雨送残春。",
      "朝来闭户多相戏，犹自含毫拟答宾。"
    ]
  },
  {
    "id": "e647d10fd502af649719d401969e9713",
    "title": "金陵怀旧",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "平生踪迹半京畿，别去秦淮岁屡违。",
      "道上投珠多按剑，市中击筑几沾衣。",
      "寺寻白社僧犹在，宅访青溪客已非。",
      "莫学陇西逢醉尉，夜深愁向灞亭归。"
    ]
  },
  {
    "id": "e647d10fd502af640b58f7aaeef3d360",
    "title": "丽春宫人词次韵二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "汉宫初进美人歌，一日春晖到绮罗。",
      "漫向玉阶啼粉泪，试开金箧理妆螺。",
      "从登豹辇衔恩甚，特赐鸾笺命藻多。",
      "总是相如能献赋，文园归后奈君何。"
    ]
  },
  {
    "id": "e647d10fd502af640b58f7aa940dbdec",
    "title": "丽春宫人词次韵二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "掖庭诸伴尽承私，犹是长门奉帚时。",
      "夜月罗帏空自照，春风玉辇不教随。",
      "画图旧掩明君貌，团扇新传班女词。",
      "争得蛾眉无解妒，一开金屋宠全移。"
    ]
  },
  {
    "id": "e647d10fd502af6449466fbfac168205",
    "title": "普德寺",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "古寺城南访六朝，高台一望几萧条。",
      "门前黄叶催年暮，林外青山觉路遥。",
      "塔影常圆沙苑月，钟声静带楚江潮。",
      "老僧宴坐耽禅定，送客何曾过虎桥。"
    ]
  },
  {
    "id": "e647d10fd502af645073478642339c98",
    "title": "送王户曹擢九江守",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "廿泉献赋早知名，才子为郎在两京。",
      "阙下承符初出守，郡中森戟已相迎。",
      "空庭庐岳晴云色，燕坐浔阳江水声。",
      "试觅古来《循吏传》，几人年少寄专城？"
    ]
  },
  {
    "id": "e647d10fd502af64731a064b5a04fe77",
    "title": "赠盛秀才",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "避喧因就辟支禅，江左玄风属少年。",
      "数借慈灯挥藻赋，更从积雪照韦编。",
      "潮生静夜滩声转，月上空林塔影悬。",
      "愧我闲来寻白社，逢君却在虎溪边。"
    ]
  },
  {
    "id": "e647d10fd502af641714363f2e1b317e",
    "title": "赴丹阳广福寺与弟言别",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "古寺碑题西晋年，澄湖如练倚窗前。",
      "寒云自覆金光殿，荒草犹埋玉乳泉。",
      "枫叶染霜秋后色，雨花和梵夜中禅。",
      "亦知阅水同观世，不奈潮声送客船。"
    ]
  },
  {
    "id": "e647d10fd502af640aab0604c70bed58",
    "title": "淮北寄故园兄楚邦弟",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "晚从吏役自堪嗤，况是人情重别离。",
      "冰雪寒深南尽地，江山风似旧游时。",
      "花知吴苑春回早，雁忆衡阳信到迟。",
      "为说朝中方贵少，白头郎署不相宜。"
    ]
  },
  {
    "id": "e647d10fd502af6417f01ee142aec6a4",
    "title": "送张尚宝谪淮南转运",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "繁华自昔数扬州，君去无嗟夺凤游。",
      "试访名花吊隋苑，好攀丛桂对淮流。",
      "河桥月上开官舍，海县潮回放客舟。",
      "年少辟疆犹作吏，功成谁复念留侯。"
    ]
  },
  {
    "id": "e647d10fd502af648e708038430d4b7d",
    "title": "答吴纯叔夏日即事",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "江城五月飒如秋，带雨潮声咽更流。",
      "尘满空梁闻燕语，烟销残树见花愁。",
      "登楼自可悲双鬓，临俎谁将献一筹。",
      "却忆题诗李嘉祐，独缘烽火叹长洲。"
    ]
  },
  {
    "id": "e647d10fd502af645cbed82e56cf58fe",
    "title": "太华寺咏落花",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "缀幌沾筵各有因，长安万树总辞春。",
      "残妆带雨犹含泣，薄质随风易损神。",
      "信断御沟争似叶，香消清路不如尘。",
      "朝逢鹿女衔将献，证却从前色误身。"
    ]
  },
  {
    "id": "e647d10fd502af6434ea59dac36c3781",
    "title": "闻报纪事",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "五楼钟鼓不闻扬，三殿同灾特异常。",
      "凭玉须颁罪己诏，止车应受直臣章。",
      "尧心自是安茨室，汉祀何能救柏梁。",
      "遥想千官趋走地，却于西内拜君王。"
    ]
  },
  {
    "id": "e647d10fd502af645abcbece42551c44",
    "title": "寄刘谏议畿",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "经年尺素未曾题，长夏郊居懒自宜。",
      "北虏尘飞榆塞日，西京灰满柏梁时。",
      "中朝望属阳司谏，左掖吟怜杜拾遗。",
      "定有封章回圣主，莫须焚草避人知。"
    ]
  },
  {
    "id": "e647d10fd502af644e1f6b202f3875b0",
    "title": "武林追忆子安",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "曾见褰帷向越城，非关为吏厌承明。",
      "身随零露朝先尽，恨落江潮夜未平。",
      "芳草不传池上梦，薇花犹系省中情。",
      "湖心诸寺闻题遍，留取山僧护姓名。"
    ]
  },
  {
    "id": "e647d10fd502af64bad4f0a7c9299125",
    "title": "钱江夕泛舟人因指括苍感赋",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "冬霁寒轻树未凋，丹枫江岸似花饶。",
      "半帆布影悬初月，几处渔灯点落潮。",
      "慢世不将辞赋卖，端居何用简书招。",
      "白云东望苍山路，曾记当年误折腰。"
    ]
  },
  {
    "id": "e647d10fd502af64f14cecfdb39423ca",
    "title": "闻报",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "已报旱云连蓟北，更看洪水涨江东。",
      "天高未鉴桑林祷，河决难成瓠子功。",
      "周制备荒储九载，汉家闻异策三公。",
      "小臣亦愿输余税，却奈归田岁不丰。"
    ]
  },
  {
    "id": "e647d10fd502af644875be8d80384ece",
    "title": "早春漫兴",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "春迟今岁因逢闰，独往寻春春望赊。",
      "日午阴崖初散雪，夜深微雨乍催花。",
      "星桥已见收灯市，山郭频闻觅酒家。",
      "自是金阊嘉丽地，不缘兵火减繁华。"
    ]
  },
  {
    "id": "e647d10fd502af64b742ad4ae3065323",
    "title": "王子往会稽展袁相公墓因有此赠",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "平津高阁已成丘，一道寒泉万木秋。",
      "秘器尽□□□□，□□□禁故恩留。",
      "碑题黄绢门人撰，草积青箱汉使收。",
      "非是羊□□□□，□□□涕洒西州。"
    ]
  },
  {
    "id": "e647d10fd502af64da1bba5b9688c4a9",
    "title": "史子示袁州诗亦赋",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "闻君独抱感时心，说却袁州恨不禁。",
      "华屋春寒无处燕，沙堤日暮只啼禽。",
      "尚思祸起骖乘晚，犹道恩过赐剑深。",
      "诗报茂陵堪下泪，莫将吟入雍门琴。"
    ]
  },
  {
    "id": "e647d10fd502af642cef3201df704b82",
    "title": "严公解相还豫章追送淞陵作二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "古来开阁自平津，几见功成得奉身。",
      "逸老特蒙优诏赐，乞骸何用屡书陈。",
      "东都饮饯辞供帐，南驿乘符速去轮。",
      "归到宜春酒应熟，散金惟欲会乡人。"
    ]
  },
  {
    "id": "e647d10fd502af642cef3201e0da7787",
    "title": "严公解相还豫章追送淞陵作二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "明时扈圣廿年余，始得衔恩谢直庐。",
      "秀水池台非旧筑，钤冈花径是新除。",
      "县家岁给山公粟，门巷高悬薛氏车。",
      "舟泊吴江秋乍冷，野人聊为献鲈鱼。"
    ]
  },
  {
    "id": "e647d10fd502af64c6dd6e4f011b1ba5",
    "title": "赋得有所思",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "锦席承君宴，青楼寄妾家。",
      "无因挽红袖，留恨与桃花。"
    ]
  },
  {
    "id": "e647d10fd502af64286762c447b18812",
    "title": "西天寺",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "弥勒禅林雨，将军陇树烟。",
      "长安今罢笑，留恨向西天。"
    ]
  },
  {
    "id": "e647d10fd502af64fd408819a4c289d7",
    "title": "题美人蕉",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "带雨红妆湿，迎风翠袖翻。",
      "欲知心不卷，迟暮独无言。"
    ]
  },
  {
    "id": "e647d10fd502af649b23ee9af1e00276",
    "title": "二月十五夜子浚兄灯宴再赋",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "再吐金枝焰，重开玉树花。",
      "非关耽夜饮，直是眷年华。"
    ]
  },
  {
    "id": "e647d10fd502af649b23ee9ab00df287",
    "title": "二月十五夜子浚兄灯宴再赋",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "影缕交花艳，明珠减月辉。",
      "君能留顾盼，时得奉芳菲。"
    ]
  },
  {
    "id": "e647d10fd502af64578c3696b644a42d",
    "title": "寄侍",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "遇花思舞夜，睹柳忆颦时。",
      "可道钱江上，行云有梦知。"
    ]
  },
  {
    "id": "e647d10fd502af64ded4d44c5588095b",
    "title": "梅花水仙",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "弄影俱宜水，飘香不辨风。",
      "霓裳承舞处，长在月明中。"
    ]
  },
  {
    "id": "e647d10fd502af64ed4519422c242de3",
    "title": "题茉莉二首其二",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "香惯临风细，花偏映日生。",
      "若将人试拟，小玉定齐名。"
    ]
  },
  {
    "id": "e647d10fd502af64d73a7d11f15f37bf",
    "title": "梅子铺题壁",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "月明清露下荒台，木落空山更可哀。",
      "夜壑常留金碗在，春风曾识翠华来。"
    ]
  },
  {
    "id": "e647d10fd502af64464e98d5cd1724fa",
    "title": "对月答子浚兄见怀诸弟之作",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "南北何如汉二京，迢迢吴越两乡情。",
      "谢家楼上清秋月，分作关山几处明。"
    ]
  },
  {
    "id": "e647d10fd502af64fe63530657e35495",
    "title": "古意",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "承恩怜故亦怜新，落叶随风笑此身。",
      "陌上相逢厮养妇，宫中曾是旧才人。"
    ]
  },
  {
    "id": "e647d10fd502af64ab343812dc16c3d9",
    "title": "进酒词",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "芳情惯向歌前结，郁抱遍从醉后开。",
      "何事酒乾衔不放，杯香暗送口脂来。"
    ]
  },
  {
    "id": "e647d10fd502af64ef9ceed9b3051641",
    "title": "赠金医",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "少年学道出长桑，闭户时窥五色方。",
      "汉武甘泉初铸鼎，好将灵药献君王。"
    ]
  },
  {
    "id": "e647d10fd502af641feb1043431d51c3",
    "title": "咏赠发",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "宝髻斜安堕马妆，偷将鸾剪试分香。",
      "缠君玉腕劳相忆，底是春心如许长。"
    ]
  },
  {
    "id": "e647d10fd502af64756b707da5a6572c",
    "title": "过北川桥旧寓",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "客舍依然禁御西，女墙淮月古青溪。",
      "春风为笑堂前燕，门外何曾识马蹄。"
    ]
  },
  {
    "id": "e647d10fd502af64b1e3818269c12549",
    "title": "永兴寺散步",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "帝城西觅古丛林，万木寒垂六月阴。",
      "庭下闲花斋后偈，门前空水定时心。"
    ]
  },
  {
    "id": "e647d10fd502af649d96bbf37b324f48",
    "title": "安平元夕对闽客作",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "邑少弦歌惟戍鼓，村无烟火只渔灯。",
      "吴趋彩艳闽珠灿，一样思归两未能。"
    ]
  },
  {
    "id": "e647d10fd502af64cad47400e02c9cd1",
    "title": "寒夜曲四首和子安兄",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "风吹芳树已凋残，却放清晖入画阑。",
      "莫道金闺常自暖，夜深翻似玉门寒。"
    ]
  },
  {
    "id": "e647d10fd502af64cad474001391bd06",
    "title": "寒夜曲四首和子安兄",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "淡烟和月出霜林，落尽寒花只素阴。",
      "别有兰缸凝彩焰，镜台斜倚照冰心。"
    ]
  },
  {
    "id": "e647d10fd502af64cad47400d72f4111",
    "title": "寒夜曲四首和子安兄",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "绣户深沉半掩门，玉窗愁对月黄昏。",
      "闲垂翠帐何曾寐，熏尽金笼总不温。"
    ]
  },
  {
    "id": "e647d10fd502af64cad47400e9afadcb",
    "title": "寒夜曲四首和子安兄",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "年随流水去伤神，催入风光一度新。",
      "何事蛾眉颦不展，玉颜无伴怕逢春。"
    ]
  },
  {
    "id": "e647d10fd502af645a1e56a097cdb3b1",
    "title": "寄忆",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "江东烽火已难知，乱后那堪更别离。",
      "纵有乡书传驿使，开缄不省是何时。"
    ]
  },
  {
    "id": "e647d10fd502af643408924c64c5acfb",
    "title": "奉和子约夏日郊居",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "炎日遥从瘴岭还，新开幽径竹林间。",
      "南中六月浑无暑，犹记衙斋对雪山。"
    ]
  },
  {
    "id": "e647d10fd502af644f441c9e5a9d5da8",
    "title": "十八夜儿楙治酒邀诸父待月始阴仍霁",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "清夜欢游忽作阴，少时斜月复开林。",
      "倩教丝竹陶余兴，莫惜儿曹解此心。"
    ]
  },
  {
    "id": "e647d10fd502af64d51141b44afede01",
    "title": "春江花月夜",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "空负芳楼约，愁逢江上春。",
      "月华天外洁，花影浪中新。",
      "讵是沉珠浦，将非濯锦津。",
      "争言兰作舫，复拟桂为轮。",
      "圆缺同今夕，飘零异昔辰。",
      "关山犹自隔，攀折赠何因。"
    ]
  },
  {
    "id": "e647d10fd502af64fb2f42e6de0c46a8",
    "title": "拟中妇织流黄",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "金闺方永夜，翠袖理残机。",
      "灯花斜落镜，月光低鉴帏。",
      "寸心共丝断，双泪与梭挥。",
      "作伴除蛩响，惊眠惟雁飞。",
      "织就当窗素，裁为远道衣。",
      "徒令芳讯达，不及早旋归。"
    ]
  },
  {
    "id": "e647d10fd502af64d885d9b200d99e1e",
    "title": "从军行寄赠杨用修",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "思文际圣君，稽古萃群辟。",
      "子云侍承明，胡为去荒域。",
      "被命事犀渠，差胜下蚕室。",
      "愤志酬八书，荣名重三策。",
      "丁年子卿嗟，皓首仲升泣。",
      "看鸢穷瘴烟，放鸡定何日。",
      "业既违操觚，勋还期裹革。",
      "五月行渡泸，千里望巴国。",
      "泸水向东流，巴云忽西匿。",
      "相思持寸心，愿附双飞翼。"
    ]
  },
  {
    "id": "e647d10fd502af64398d2ee3dd3c1848",
    "title": "张仲读书吴山",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "辍养辞南陔，驾言迈西郭。",
      "问子将何之，避喧谢羁缚。",
      "堂闾岂不怀，云林谅有托。",
      "风叩支关清，月鉴董帷薄。",
      "披帙就长明，静夜灵花落。",
      "羊亡屏意筌，猿定启心籥。",
      "幽谷闻鸟鸣，澄湖眺鱼乐。",
      "霞绮杂烟丝，桃柳互纷灼。",
      "时枉塘上篇，日积丘中作。",
      "焉得奋羽翰，因君适寥廓。"
    ]
  },
  {
    "id": "e647d10fd502af64a1d9172e6f77ab98",
    "title": "送子安家兄遣告皇陵之中都",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "天授我高皇，龙飞自禹方。",
      "地曾留巨迹，云每识神光。",
      "宅镐谋应协，怀丰意讵忘。",
      "遂荒汤沐邑，因锢鼎湖藏。",
      "园县祠官给，泉闱烈考襄。",
      "粉榆无马鬣，松柏有乌翔。",
      "遹孝今王嗣，恢图中叶昌。",
      "监周兴礼乐，稽古备文章。",
      "观德崇新庙，栖灵狭旧乡。",
      "卜工维日吉，遐馈俟风将。",
      "东省推予仲，南宫曰尔良。",
      "春乡遥献节，秋水速征航。",
      "望气荆涂上，登田汝泗旁。",
      "御香陈玉碗，量币发金箱。",
      "别泪纷鸿雁，来歆陟凤凰。",
      "故都行欲赋，扬榷思何长。"
    ]
  },
  {
    "id": "e647d10fd502af6408bbd6d1089d3b9c",
    "title": "广寒宫登眺",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "宝阁凌霄建，珠窗映日开。",
      "月临疑桂宇，露洒即铜台。",
      "山悉图崤入，池犹象汉回。",
      "倚妆花屡发，窥舞鸟能来。",
      "倾国元因色，劳民岂但财。",
      "地随胡运改，栋与美人催。",
      "监殷良非远，秦宫亦可哀。",
      "圣朝留故迹，皇览实休哉。"
    ]
  },
  {
    "id": "e647d10fd502af64ca69a25e8a18d63a",
    "title": "闻刘子威还自洛阳奉简",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "别记殷秋日，归当聿暮时。",
      "枚生游似倦，陶令去嫌迟。",
      "试问山川胜，聊陈风土宜。",
      "铜台经故寝，金谷展荒祠。",
      "潘县犹花发，梁园但黍离。",
      "鬓先凋作素，衣尽化为缁。",
      "余抱伤弓恨，君遭按剑疑。",
      "因声附张邴，久宦欲何为。"
    ]
  },
  {
    "id": "e647d10fd502af649e248d189501dccb",
    "title": "拟伯劳东飞歌二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "蛱蝶双飞燕并栖，秦楼燕市花成溪。",
      "谁家玉人当户窥，含羞敛笑横波驰。",
      "宝髻珠钿明月光，罗帏翠帐秋夜长。",
      "秀颜皓齿才十五，时向芳筵作歌舞。",
      "雀台露寝生暮云，空留可怜犹为君。"
    ]
  },
  {
    "id": "e647d10fd502af649e248d18ce2122d2",
    "title": "拟伯劳东飞歌二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "夜乌悲啼朝雉鸣，青琴绛树无限情。",
      "谁家临镜总新妆，云鬟刻饰出意长。",
      "翠屏锦帐花连理，洞房仙居暗香起。",
      "年几二七奉下陈，光彩流盼姿绝伦。",
      "春风东来吹落花，绿窗可怜虚岁华。"
    ]
  },
  {
    "id": "e647d10fd502af64a426b4eec45e8300",
    "title": "夏日湖泛作采莲曲",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "雀舫疑杯渡，虹桥似带萦。湖光湛处全无暑，云气浮时半有晴。",
      "此时流水歌声起，此日采莲殊未已。帆回橹转逐桥斜，树里溪边是妾家。",
      "翠裙𡜱杀风前叶，红粉娇于水上花。花开花落独含愁，人去人来不断游。",
      "玉斝醉霞何惜晚，瑶华零露易惊秋。秋露蒹葭没，秋水芙蓉歇。",
      "菱镜年年非故颜，荷衣夜夜空明月。"
    ]
  },
  {
    "id": "e647d10fd502af640ad789a87db520b3",
    "title": "送杨子祐知兴国",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "寻役谢皇畿，遄征辞帝阙。",
      "朱明垂方隆，修景迎未歇。",
      "晨旌抗欲徂，午马哮不发。",
      "且覆天末觞，暂缓星前辙。",
      "抒情谅子衷，执手信我说。",
      "丕休蒙嘉运，利用宾时哲。",
      "弹冠捐族闾，绁组跻朝列。",
      "玄士守深湛，谒帝生激烈。",
      "稽首金马荣，澡身玉壶洁。",
      "平江波涛兴，昊穹垢气结。",
      "一麾竟出守，三命聊所窃。",
      "行行迈楚荆，漭漭遵吴浙。",
      "旆指衡服云，帆挂湘干月。",
      "遐想百代雄，浩叹一时没。",
      "愿葆幽谷资，毋俾兰芳灭。",
      "炯介投处言，慷慨起长别。",
      "袂连汗并挥，心与飙俱热。",
      "洞庭秋水清，击子中流楫。"
    ]
  },
  {
    "id": "e647d10fd502af648946ffcb510e7ea7",
    "title": "春日书抱柬当道诸君子",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "璇机斡回运，宝历启东节。",
      "载阳薄曾辉，改阴谢凝结。",
      "条风衍遐圻，飞泽振穷穴。",
      "昔感百卉腓，今睹群芳悦。",
      "皇仁美无遗，物化滋未歇。",
      "恫予秉国桢，利宾晞朝列。",
      "命邑奚独愆，诉阍良自拙。",
      "天高赤墀涂，云暗黄金阙。",
      "区区谁见知，怛怛难具说。",
      "所藉扬末光，终然照孱劣。"
    ]
  },
  {
    "id": "e647d10fd502af645e926fa48f4da1f5",
    "title": "胥江泛月旋舸登城归咏",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "江寒湛澄澈，华月辉相鲜。",
      "乘流载尊俎，泻影发楼船。",
      "翠巘合杳霭，兰皋带长烟。",
      "万艘杂灯火，千门纷管弦。",
      "飞盖揽崇堞，辍棹回前川。",
      "曾经故宫里，为照荒台边。",
      "情非乌栖夜，迹是鹿游年。",
      "登高与临水，行乐并凄然。"
    ]
  },
  {
    "id": "e647d10fd502af64fcd032a20d9daa9b",
    "title": "夏日来凤亭小集各赋",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "首夏犹芳月，终宴就薰风。",
      "泛觞兰水上，置座竹林中。",
      "飞花代舞似，鸣鸟当歌同。",
      "笑将愁暂破，醉遣累俱空。",
      "更待西园景，留赏北山丛。"
    ]
  },
  {
    "id": "e647d10fd502af64d9d1ed60ed3be4f2",
    "title": "春夜游西园同诸兄弟作",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "佳节值瑶灯，清夜游金谷。",
      "良友披兰襟，懿亲俪芳躅。",
      "经过敞榭边，徙倚寒塘曲。",
      "遵渚虽近寻，玩峰生遐瞩。",
      "轩冕幸暂违，簿领谢羁束。",
      "迹非三径荒，情是一丘足。",
      "镜里发始华，尊中酒初绿。",
      "及时不为欢，坐遣春光促。"
    ]
  },
  {
    "id": "e647d10fd502af64f9befb2e5063277a",
    "title": "奉答子安兄",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "江郭改故阴，家园蔼新霁。",
      "柔条始发林，芳草渐纡砌。",
      "潘居信为闲，杨亭况重闭。",
      "曰余忝明时，与子承嘉惠。",
      "分省各有愆，佐郡惭所莅。",
      "暂就北山招，转惬东田税。",
      "情忘桃李言，迹岂匏瓜系。",
      "感遇兴长谣，来章缅幽契。"
    ]
  },
  {
    "id": "e647d10fd502af648a3dd7e88408af78",
    "title": "春答子安兄岁暮见贻",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "在昔参英寮，俱承明主顾。",
      "被服纷妍姿，彯缨俪芳步。",
      "悲哉游子情，徒以潜郎故。",
      "一为冲飙激，遂使佳期误。",
      "入魏怅无倚，浮湘眷有慕。",
      "扬旌指敝庐，千里同归路。",
      "再闻蟋蟀唱，两见蒹葭露。",
      "耀灵本易倾，驰运岂难度。",
      "端居怀苦心，苦心谁与晤。",
      "但感时不然，何嗟岁云暮。"
    ]
  },
  {
    "id": "e647d10fd502af64d97a32955dd1b48b",
    "title": "冬日往虞山作",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "故乡谁不怀，名山矧余慕。",
      "一为尘迹牵，遂阔赏心晤。",
      "偶值芳岁阑，遥泛沧洲趣。",
      "澄江带余霞，丹壑收残雾。",
      "严霜委野草，寒飙振皋树。",
      "指途寻旧踪，流盼成新寓。",
      "鱼乐愧渊沉，鸿冥羡云骛。",
      "归来徒是今，履往怅非素。"
    ]
  },
  {
    "id": "e647d10fd502af6473836308e7ac0166",
    "title": "雨过高座寺",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "积雨黯花丘，缘云入香界。修策振林间，疏钟落峰外。",
      "康乐诵《阿含》，陈思演《清呗》。欲除常恋牵，惟是逃虚快。"
    ]
  },
  {
    "id": "e647d10fd502af64caa98a3b90ea2702",
    "title": "始至澶州作",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "自我谢郎曹，朅来守吏局。",
      "塌翼怀奋飞，低眉就羁束。",
      "驱役遵旄丘，兴歌睇淇澳。",
      "愧乏沂海谣，何以左明牧。",
      "幸寡宣城辞，间可理尺牍。",
      "升既等陵乔，沉亦悟陂复。",
      "芳草合江程，清猿伫旋毂。",
      "卫水日东流，因之鉴心曲。"
    ]
  },
  {
    "id": "e647d10fd502af64f29948cd88e51f0c",
    "title": "同蔡中郎过王员外宅怀子安兄",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "委巷驻高车，清溪夹幽宅。",
      "细雨急逝年，凝灯照寒夕。",
      "依同南树情，飞异西陵迹。",
      "为假云中翰，一寄天台客。"
    ]
  },
  {
    "id": "e647d10fd502af6411c132679decf424",
    "title": "往视城南别业",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "夙龄不事产，落魄怀英风。",
      "抗志云霄外，绝恋蓬蒿中。",
      "避世岂在远，汉廷聊见容。",
      "未识山川险，安知途路穷。",
      "两自违京辇，久欲返临邛。",
      "疏公有遗业，精舍开墙东。",
      "命策值萧序，览物感情悰。",
      "径密多陈莽，林荒非故丛。",
      "昔往候门稚，今归成塞翁。",
      "鸣蜩若腾笑，驯麇俨相从。",
      "抟飞乏高翼，何为苦微躬。",
      "吾庐倘可适，税驾幸来同。"
    ]
  },
  {
    "id": "e647d10fd502af64315c292d9a176cbf",
    "title": "二郎回溪词",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "谢公永嘉守，在郡宥无为。敦赏值令弟，华萼每相携。",
      "跻险既山顿，穷源亦水嬉。溪名沐鹤是，人睹游龙非。",
      "驾言辍棹际，并影浣纱时。凌波餐秀色，拾翠逗芳仪。",
      "援琴挑未就，解佩赠犹疑。高唐侈宋玉，洛浦怅陈思。",
      "抒章但唇动，缔心空目驰。来同湫风止，去作飘云辞。",
      "停声《三妇艳》，嗣响《二郎回》。"
    ]
  },
  {
    "id": "e647d10fd502af64c39b6df87793e776",
    "title": "乐清登箫台访浴箫泉",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "仙踪讵可攀，荒台尚堪访。",
      "箫弄清泉中，舄振紫岩上。",
      "波动若鸾沉，云飘似凫往。",
      "浮筠本无垢，托心在尘想。",
      "花溪如有灵，应流盖山响。"
    ]
  },
  {
    "id": "e647d10fd502af64043aad0bd8f1defb",
    "title": "长安十六夜歌",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "长安十六夜如洗，千门万户烟花里。",
      "闺中少妇夜出游，陌上行人忽成市。",
      "粲粲珠钿映月来，翩翩翠袖抟风起。",
      "风前月下逞娇姿，爱惜春花能几时。",
      "无那蓂荃先落荚，只愁杨柳渐飞丝。",
      "游丝飞入黄金地，扑牖穿帘果何意。",
      "凤甸常悬祷雪忧，鳌山久罢观灯戏。",
      "灯光却照五侯家，列炬然膏满绛纱。",
      "岂谓铺金能作埒，亦知剪彩易为花。",
      "银花火树开佳节，遂令观者相环列。",
      "霍氏门墙有后尘，魏其池馆空前辙。",
      "凄凉往事已为陈，恨杀怀春似玉人。",
      "莫贱兰房今夜女，故多椒掖旧时亲。",
      "明珰尽结琼瑶丽，袨服争看锦绣新。",
      "襦曳茝时香散霭，袜移莲处暗生尘。",
      "香尘冉冉随芳步，共道非烟亦非雾。",
      "驰目还怜梁下期，客冶又为桑间误。",
      "皞阇今已羡如云，夙夜谁当畏行露。",
      "铁锁遥开天上桥，渐台何必待符招。",
      "二南倘被翘薪化，四海应回广髻谣。"
    ]
  },
  {
    "id": "e647d10fd502af6450a6154b17619378",
    "title": "悼亡友周诗二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "昔我求友生，周郎早投分。",
      "藻缀摅玄思，雄谈发孤愤。",
      "壁立常晏如，崖检若乖性。",
      "落魄怀英风，晤言每袪吝。",
      "岁中从薄游，时复惠芳讯。",
      "谢秩始归田，延益拟开径。",
      "讵意云靡依，忽随露先尽。",
      "登座挥素琴，巡檐度哀磬。",
      "遗令视约终，裂书寄遐殡。"
    ]
  },
  {
    "id": "e647d10fd502af6450a6154bf1e653cb",
    "title": "悼亡友周诗二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "陶令弃官日，征君寝瘵时。",
      "巨卿宵梦愕，元伯晨讣驰。",
      "申缄五情塞，抚膺双涕垂。",
      "既捐韩康肆，复卷严平帷。",
      "冥数岂无验，良药宁自医。",
      "夙昔重季诺，感激平原知。",
      "虽乏担石蓄，能薄千金施。",
      "游魂眷仲里，托体虞山隈。",
      "死生交已谢，留恨翟门题。"
    ]
  },
  {
    "id": "e647d10fd502af64525cd32b780ac11f",
    "title": "玉河怨",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "玉河西堤柳青色，含烟弄雾金门侧。",
      "水接昆池波欲流，日升翰苑光先得。",
      "日光照耀九龙开，万骑千官天上回。",
      "仗影迥迷飞絮去，佩声遥杂啭莺来。",
      "莺啭皇州春渐暮，曳佩鸣珂漫如故。",
      "物态那禁鳞运催，人情总为繁华误。",
      "一夜秋风歇众芳，萍水悠悠枉断肠。",
      "不见曲眉颦旧黛，只闻羌笛怨斜阳。"
    ]
  },
  {
    "id": "e647d10fd502af64b58a49dea4af68a5",
    "title": "太平堤行",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "太平门外古崇堤，嘉树扶疏夹路垂。",
      "负郭尽为芳草地，沿湖直绕白云司。",
      "当时王贡总仙才，况是承恩北阙来。",
      "御史府中乌半宿，尚书门下骑双回。",
      "青山几度朝陵节，玄水曾流韨洛杯。",
      "鸣珂再过平沙道，问舍多为后来少。",
      "已看奏赋甘泉宫，每忆传诗临海峤。",
      "惊心岁序易经春，举目湖山宛自新。",
      "含香不睹游兰客，息影徒逢爱树人。",
      "由来聚散皆无定，欲寄相思那可因。"
    ]
  },
  {
    "id": "e647d10fd502af64ca60843140f201ab",
    "title": "芳树",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "芳树九华边，春风一度妍。",
      "飘香承辇路，弄影向甘泉。",
      "缀叶纷千种，濯枝幸万年。",
      "不作淮南桂，空山徒弃捐。"
    ]
  },
  {
    "id": "e647d10fd502af64bb765a12b348682c",
    "title": "乐府十二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "乘法驾，出潜邸。辞兰坂，臻枫陛。握乾符，奉慈旨。桥中倾，碣呈字。",
      "从臣观，稽首喜。应帝期，称天子。泰阶升，更化始。陋代来，劣舂起。"
    ]
  },
  {
    "id": "e647d10fd502af64bb765a124ecf4742",
    "title": "乐府十二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "典礼成，四海谧。享祀禋，九庙翼。考明堂，筵太室。献皇跻，烈祖匹。",
      "故鬼小，幽灵假。咏孝思，歆明德。"
    ]
  },
  {
    "id": "e647d10fd502af64bb765a12c1c60249",
    "title": "乐府十二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "坛畤准圆方，神祇奠南北。",
      "夕郎奏既俞，春卿议佥集。",
      "睿想孚筮从，鸿图表景测。",
      "山燎迎初阳，寅威练嘉日。",
      "裸献戾上公，参乘简元戚。",
      "八骏夹电驰，六龙戴星出。",
      "天路抗旌旄，云门间琴瑟。",
      "殷荐升紫烟，告成瘗苍璧。",
      "齐幄肃华班，旋涂厉清跸。",
      "灵贶展斯今，仁孝光自昔。"
    ]
  },
  {
    "id": "e647d10fd502af64bb765a12a8addf75",
    "title": "乐府十二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "宬皇史，函帝籍。金为匮，石为室。签汇绨缃部甲乙。",
      "迩文华，充武库。简鸿儒，雠豕误，于万斯年守之锢。"
    ]
  },
  {
    "id": "e647d10fd502af64bb765a121b3a61f3",
    "title": "乐府十二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "帝眷园寝，谒款丘陵。驰道旦筑，行殿宵营。亘帷成屋，列幔为城。",
      "般云谢巧，周日非灵。乾行玉辇，坤御金舆。六宫婉从，万国宾趋。",
      "銮铃响递，环佩声徐。五臣供帐，百辟燕酺。朱明司辰，清和肇节。",
      "草树蒙恩，禽鱼腾悦。周历皇畿，轸兹民业。遐揽边关，洪思祖烈。",
      "去遵鸾辂，归泛龙舟。山开阳翠，川效安流。柔情并畅，睿藻扬休。",
      "枚朔第颂，翎赞王猷。"
    ]
  },
  {
    "id": "e647d10fd502af64bb765a12a45be5f6",
    "title": "乐府十二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "南巡纪胪岳，东幸缅怀丰。白水循往辙，丹陵访故宫。",
      "江汉眺吾楚，霜露怆宸衷。电奔翼八骏，云兴扈六龙。",
      "不有居者谁监国，皇储旦截驰道出。翟相行边细柳中，顾公锁钥青门北。",
      "昼发邯郸道，夜渡黄河湄。军容肃肃间官仪，豹尾后载班姬随。",
      "卫火弗戢，漳流半湮。宪臣褫爵服，邦侯械以徇。旌旗蔽日指樊城，箫管具举叠金钲。",
      "父老稽首遮道迎，椎牛置酒宴镐京。山川遍喜色，禽鸟递欢声。",
      "辟朱阍，扫青室。思履綦，存衽席。斋心望祀纯德间，周爰园寝凄天颜。",
      "诏发郢门迈燕关，格祖特告銮舆还。"
    ]
  },
  {
    "id": "e647d10fd502af64bb765a128cc0d493",
    "title": "乐府十二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "羯虏骄鸷惟吉囊，自称华裔衄先皇。长伎一逞百不当，谁为谍者伧子王。",
      "憺威藉宠祈上玄，有征无战神武宣，班师振旅歌凯旋。"
    ]
  },
  {
    "id": "e647d10fd502af64bb765a1214959cb0",
    "title": "乐府十二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "庚戌之秋虏大入，渡桑越碣逾古北。烽火夜照甘泉宫，旌竿昼蔽长安陌。",
      "驱我士女蒙毳衣，屠我牛羊为湩食。镇臣气丧，边将兵弛。",
      "侵职滥官，勤王者死。决胜岂有帷中谋，主和遂贻城下耻。",
      "天子旦集廷臣议，日中不决犹素纸。蜀郡才华久称赵，慷慨挺身言致讨。",
      "书生由来剑术疏，往系单于惟饵表。议上始觉龙颜开，司马授策，宗伯举杯。",
      "登陴一呼，疾声震雷。胡儿跃马趋风回，群工献寿咏康哉。"
    ]
  },
  {
    "id": "e647d10fd502af64bb765a1282c91135",
    "title": "乐府十二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "岛夷日本称最雄，髡首骈拇炯两瞳。乘舟截险洪涛中，跳梁若蝶聚若蜂。",
      "揭竿烈炬耀日红，攻城掠邑谁婴锋。红女休织田无农，帝命祀海惟司空。",
      "授脤秉钺有胡公，狼兵苗卒集江东。夜纵巨舰突蒙冲，俘海系直奏肤功，兔穷鸟尽艰厥终。"
    ]
  },
  {
    "id": "e647d10fd502af64bb765a1268606a03",
    "title": "乐府十二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "三殿灾，双阙燎。天子避寝，厌胜以祷。朝右个，御西清。",
      "玉食有减，金悬无声。谁其梓慎窥大庭，流乌化雀将焉征。",
      "除旧布新承天意，司空饬材俾壮丽。宅中建极，钦哉从事。"
    ]
  },
  {
    "id": "e647d10fd502af64bb765a12e8df6d14",
    "title": "乐府十二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "周穆穷寰宇，汉武慕蓬壶。东生游调笑，西母宴欢愉。",
      "颠既廑币，丰亦枉蒲车。缓龄韬上药，御气秘真符。",
      "台端两侍御，将命发天都。齐梁历南楚，瓯越尽东吴。",
      "姓名河上隐，物色市中趋。金简探绿籍，琼笈访朱书。",
      "曾未三载还，幸与百年俱。筑馆礼上士，授粲出中厨。",
      "行闻避骢马，归见绾银鱼。稽首愿玉体，寿考永无虞。"
    ]
  },
  {
    "id": "e647d10fd502af64bb765a1282aa4285",
    "title": "乐府十二首",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "河清社鸣诞圣人，握符缵历，靡瑞不臻。天垂卿云景星现，地出醴泉泽曼衍。",
      "导禾六穗麦两岐，嘉瓜并蒂连理枝。三足轩翥肉角嬉，龟鹿雀兔咸素姿。",
      "包匦驿贡赆四驰，芝草凝祥处处生。献庙忽产屋之楹，瑶光莹洁秀九茎，铜池芝房恶足称。",
      "帝命作宫，时享以报。子孙千亿，昌胤允绍。"
    ]
  },
  {
    "id": "e647d10fd502af64373d7c36ee5c3cb5",
    "title": "有所思",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "春风吹绣户，明月鉴罗帏。",
      "同心阻芳讯，千里怅清晖。",
      "歌弦尘屡积，舞衣香渐微。",
      "别有关情处，梁间双燕飞。"
    ]
  },
  {
    "id": "e647d10fd502af64f3c0fb2ebac82eb4",
    "title": "巫山高",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "蜀道连巴水，巫山接楚阳。",
      "情来为云雨，愁起见潇湘。",
      "枫叶吟秋早，猿声入夜长。",
      "何能降神女，仿佛梦襄王。"
    ]
  },
  {
    "id": "e647d10fd502af644474798328b9f0dc",
    "title": "梅花落",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "早见梅花落，江南春未迟。",
      "如何上苑叶，不似故园枝。",
      "影怯临妆夜，香怜逐吹时。",
      "无人问消息，独自寄相思。"
    ]
  },
  {
    "id": "e647d10fd502af64ee66567122f8b4a5",
    "title": "关山月",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "故园千里月，流照入秦关。",
      "弓影同看曲，刀头未卜还。",
      "迷云度容与，映水咽潺湲。",
      "莫遣青楼去，摧残少妇颜。"
    ]
  },
  {
    "id": "e647d10fd502af64305ecd0652a72444",
    "title": "乌夜啼",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "长乐宫中秋夜长，美人新得幸君王。",
      "别馆不愁金作屋，曲池无羡玉为梁。",
      "门前数报公车过，楼下时闻脂粉香。",
      "总是啼乌声转切，欢娱那解曲凄凉。"
    ]
  },
  {
    "id": "e647d10fd502af642a16e5d8ca8ef79c",
    "title": "江南曲",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "锦帆西去绕横塘，画舸携来悉粉妆。",
      "旭日笼光流彩艳，晚云停雨净兰芳。",
      "飞丝带蝶粘罗幌，吹浪游鱼戏羽觞。",
      "自是江南好行乐，采莲到处棹歌长。"
    ]
  },
  {
    "id": "e647d10fd502af64373d7c36a110d156",
    "title": "有所思",
    "authorName": "皇甫汸",
    "authorId": "e647d10fd502af6455c567fdb7109157",
    "dynasty": "明",
    "content": [
      "魂去何须梦，情来即是思。",
      "非缘怅兹夜，翻似恨当时。"
    ]
  },
  {
    "id": "e647d10fd51362208408997d31140cf5",
    "title": "秋日怀孟熙先生",
    "authorName": "郑嘉",
    "authorId": "e647d10fd5136220d1457b72d1457b72",
    "dynasty": "明",
    "content": [
      "故人丘壑隐，尘路往来迟。",
      "寒暑空相忆，云山不可期。",
      "古碑梅福寺，荒井石郎祠。",
      "旧日同游处，偏劳入梦思。"
    ]
  },
  {
    "id": "e647d10fd5136220ad13f96c9ffcc1c2",
    "title": "送辰长老住横山寺",
    "authorName": "郑嘉",
    "authorId": "e647d10fd5136220d1457b72d1457b72",
    "dynasty": "明",
    "content": [
      "紫檀烟凝鹤回翔，清磬泠泠出上方。",
      "岩畔异花熏讲席，涧边修竹护禅房。",
      "东林结社莲初种，南岳分春茗乍香。",
      "三伏炎蒸应不到，绿萝风洒石龛凉。"
    ]
  },
  {
    "id": "e647d10fd51362205d18308bb54214b5",
    "title": "木芙蓉",
    "authorName": "郑嘉",
    "authorId": "e647d10fd5136220d1457b72d1457b72",
    "dynasty": "明",
    "content": [
      "绿岸芙蓉花，花秾叶逾翠。",
      "影落空潭秋，新妆镜中媚。",
      "朝来白露浓，胭脂堕红泪。"
    ]
  },
  {
    "id": "e647d10fd51362207d65d55e6c0ef8c5",
    "title": "题阳关送别图",
    "authorName": "郑嘉",
    "authorId": "e647d10fd5136220d1457b72d1457b72",
    "dynasty": "明",
    "content": [
      "漠漠杨柳花，青青杨柳树。",
      "带花折长条，将送行人去。",
      "灞陵勿淹留，明日发沙洲。",
      "沙洲连塞路，望望使人愁。",
      "愿推双车轮，推过寿昌县。",
      "寿昌何蔚蔚，边城如眼见。",
      "别曲歌且停，春醪香更清。",
      "一杯歌一曲，曲尽两含情。",
      "含情岂无语，别离心更苦。",
      "懊恨别离多，欢娱能几许。",
      "万水复千山，人去几时还。",
      "谁言功名好，侬道不如闲。"
    ]
  },
  {
    "id": "e647d10fd5199190be16451ceccea75e",
    "title": "江行有怀社中诸友",
    "authorName": "康从理",
    "authorId": "e647d10fd5199190d1457b72d1457b72",
    "dynasty": "明",
    "content": [
      "扁舟投落日，遥夜楚江隅。",
      "月上寒潮静，灯依野岸孤。",
      "驱驰悲断雁，牢落愧栖乌。",
      "一洒并州泪，东流入旧都。"
    ]
  },
  {
    "id": "e647d10fd5199190c2dbfc68fb6ceb7a",
    "title": "岁暮泛彭蠡",
    "authorName": "康从理",
    "authorId": "e647d10fd5199190d1457b72d1457b72",
    "dynasty": "明",
    "content": [
      "旷望极平川，遥心自黯然。",
      "空烟疑有地，远浪不分天。",
      "暮色孤帆外，寒声落雁边。",
      "年催长路客，归思倍堪怜。"
    ]
  },
  {
    "id": "e647d10fd5199190c25360efd31b54f9",
    "title": "舟中哭朱海峰",
    "authorName": "康从理",
    "authorId": "e647d10fd5199190d1457b72d1457b72",
    "dynasty": "明",
    "content": [
      "旅食悲妻子，孤装执挽行。",
      "诺曾然夙昔，心岂隔幽明。",
      "角傍寒城语，涛兼夜雨声。",
      "间关千里道，君见死生情。"
    ]
  },
  {
    "id": "e647d10fd51991901ead1e74f0d9a0a6",
    "title": "观音阁",
    "authorName": "康从理",
    "authorId": "e647d10fd5199190d1457b72d1457b72",
    "dynasty": "明",
    "content": [
      "古寺夕阳边，凭虚思渺然。",
      "江声犹楚恨，山色自吴年。",
      "宿鸟回清磬，孤舟逗野烟。",
      "长廊灯影寂，徐步礼金仙。"
    ]
  },
  {
    "id": "e647d10fd5199190fb898d937c7917d9",
    "title": "再至京口有怀金焦旧游",
    "authorName": "康从理",
    "authorId": "e647d10fd5199190d1457b72d1457b72",
    "dynasty": "明",
    "content": [
      "层城舒远目，迢递送归鸿。",
      "岁月更新历，江山忆旧踪。",
      "钟声春浪静，灯影暮流空。",
      "愧有东林约，无因问远公。"
    ]
  },
  {
    "id": "e647d10fd51991908fe25dc162810940",
    "title": "曲池草堂和韵为项思尧赋",
    "authorName": "康从理",
    "authorId": "e647d10fd5199190d1457b72d1457b72",
    "dynasty": "明",
    "content": [
      "地临沧海胜，门向谢山偏。",
      "养晦非亡世，销年祇尚玄。",
      "松寒延月早，花艳得春先。",
      "且谩论高卧，知君在吕虔。"
    ]
  },
  {
    "id": "e647d10fd51991909d4ebde6b2cca217",
    "title": "黄河夜泊",
    "authorName": "康从理",
    "authorId": "e647d10fd5199190d1457b72d1457b72",
    "dynasty": "明",
    "content": [
      "燕云朔雪路千重，飞藿关河岁暮踪。",
      "日落帆樯随雁骛，夜寒衾枕傍鱼龙。",
      "乡书寂寞天涯泪，客鬓萧骚镜里容。",
      "断岸蒹葭风雨急，一灯孤影听疏钟。"
    ]
  },
  {
    "id": "e647d10fd5199190f67ec3c840dc35d1",
    "title": "吴门逢吴孝甫",
    "authorName": "康从理",
    "authorId": "e647d10fd5199190d1457b72d1457b72",
    "dynasty": "明",
    "content": [
      "握手天涯问钓矶，别情归思两依依。",
      "年华共老芙蓉剑，生事孤怜薜荔衣。",
      "雁外清砧侵坐急，霜边残叶傍愁飞。",
      "十年歧路怀君意，一入青山会转稀。"
    ]
  },
  {
    "id": "e647d10fd521f17cee2fdc1299a83030",
    "title": "洲头夕照",
    "authorName": "邓如昌",
    "authorId": "e647d10fd521f17cd1457b72d1457b72",
    "dynasty": "明",
    "content": [
      "蹑屐登高纵远眸，洲南景色晚悠悠。",
      "渔翁醉入芦花岛，樵子声喧古渡头。",
      "绕槛烟霞千里共，空江风月一囊收。",
      "羡鱼不禁临渊叹，冉冉韶光早下钩。"
    ]
  },
  {
    "id": "e647d10fd521f17c274846f8e32f6852",
    "title": "九仙招鹤",
    "authorName": "邓如昌",
    "authorId": "e647d10fd521f17cd1457b72d1457b72",
    "dynasty": "明",
    "content": [
      "楼对仙山九子峰，峰头仙鹤舞东风。",
      "羽衣独去餐瑶草，素翮飞来傍主公。",
      "古洞云浮相掩映，丹台花发共葱茏。",
      "推床瞩望空尘世，鹤背飘飘路可通。"
    ]
  },
  {
    "id": "e647d10fd536c156d3010f82af8f7986",
    "title": "落花怨",
    "authorName": "徐永宁㭿",
    "authorId": "e647d10fd536c156d1457b72d1457b72",
    "dynasty": "明",
    "content": [
      "晓起西园望，空阶散落红。",
      "自嗟根蒂浅，不敢怨东风。"
    ]
  },
  {
    "id": "e647d10fd536c1565edc51c3f29c6ed4",
    "title": "寻隐者不遇",
    "authorName": "徐永宁㭿",
    "authorId": "e647d10fd536c156d1457b72d1457b72",
    "dynasty": "明",
    "content": [
      "杖藜徐步出荒原，漠漠寒云掩洞门。",
      "流水桃花人不见，孤莺飞过绿杨村。"
    ]
  },
  {
    "id": "e647d10fd5461dbf1d2f0a36f9273b93",
    "title": "冬日闲居和居士贞丈韵",
    "authorName": "王人鉴",
    "authorId": "e647d10fd5461dbfd1457b72d1457b72",
    "dynasty": "明",
    "content": [
      "忽忽寒光早，贫居水上村。",
      "病疏当世事，拙负故人恩。",
      "黄叶深樵径，荒烟淡筚门。",
      "凭谁论出处，短褐信乾坤。"
    ]
  },
  {
    "id": "e647d10fd5461dbfd105c56bd86d789b",
    "title": "得草衣道人湖上信",
    "authorName": "王人鉴",
    "authorId": "e647d10fd5461dbfd1457b72d1457b72",
    "dynasty": "明",
    "content": [
      "一散菁葱社，松阴路遂分。",
      "孤云堪作我，朗月辄思君。",
      "溪暖莼初动，桐欹露已闻。",
      "感离因忆旧，远望思纷纷。"
    ]
  },
  {
    "id": "e647d10fd5461dbfafe57ee35e1212b6",
    "title": "虞山访李孟芳",
    "authorName": "王人鉴",
    "authorId": "e647d10fd5461dbfd1457b72d1457b72",
    "dynasty": "明",
    "content": [
      "下帆寻旧泊，投暝识岩扉。",
      "径寂疑为客，灯明宛似归。",
      "随风群木响，欲雨一峰微。",
      "无计偕君隐，空嗟握手稀。"
    ]
  },
  {
    "id": "e647d10fd5461dbf3b67b582f58ac39d",
    "title": "夜宿慧山下和俞孺子",
    "authorName": "王人鉴",
    "authorId": "e647d10fd5461dbfd1457b72d1457b72",
    "dynasty": "明",
    "content": [
      "山昏溪暝市销声，唯有流泉不断鸣。",
      "莫以停舟依酒旆，急须敲火就茶铛。",
      "暗中叶落疑人至，空外云移似鹤行。",
      "细啜微吟过丙夜，冷然疏磬隔烟清。"
    ]
  },
  {
    "id": "e647d10fd5461dbffd0e69c56608fba2",
    "title": "乙丑除夕",
    "authorName": "王人鉴",
    "authorId": "e647d10fd5461dbfd1457b72d1457b72",
    "dynasty": "明",
    "content": [
      "除夜今年暖更晴，不须随俗爇松明。",
      "遭逢如此翻堪笑，闻见于时尽可惊。",
      "石罅土凝留腊意，竹间泉韵泻春声。",
      "漏深暂得销群动，坐向寒灯见一生。"
    ]
  },
  {
    "id": "e647d10fd5461dbfee23fbda8d62bce0",
    "title": "春寒",
    "authorName": "王人鉴",
    "authorId": "e647d10fd5461dbfd1457b72d1457b72",
    "dynasty": "明",
    "content": [
      "林风溪雨弄春阴，古屋凝寒午更深。",
      "烟火萧条人迹断，自笼双袖听新禽。"
    ]
  },
  {
    "id": "e647d10fd5461dbf977608922f369f66",
    "title": "湖州道中",
    "authorName": "王人鉴",
    "authorId": "e647d10fd5461dbfd1457b72d1457b72",
    "dynasty": "明",
    "content": [
      "寒溪曲折带，桑原人语鸡。鸣又一村破，寂偶然闻梵。",
      "呗问程频尔，误方言微茫。芦荻翻黄影，点缀峰峦出。",
      "翠痕落日湖，昏行不得孤。篷浊酒亦销魂。"
    ]
  },
  {
    "id": "e647d10fd56606339b24fa9288135c8e",
    "title": "北游",
    "authorName": "吴斌",
    "authorId": "e647d10fd5660633d1457b72d1457b72",
    "dynasty": "明",
    "content": [
      "青山千里来，龙奔出平野。",
      "逶迤作都城，黄河走其下。",
      "借问宿迁人，在昔何为者。",
      "云此生重瞳，虎斗天所假。",
      "自矜盖世心，坑秦霸区夏。",
      "鸿门逸真龙，乌江陷骓马。",
      "至今哀怨声，喑呜海中泻。"
    ]
  },
  {
    "id": "e647d10fd566063346d92cf4db69e2fa",
    "title": "颜山歌",
    "authorName": "吴斌",
    "authorId": "e647d10fd5660633d1457b72d1457b72",
    "dynasty": "明",
    "content": [
      "欲为紫霞赏，遂作丹霄游。颜山秀拔五千仞，况于绝顶凌飞楼。",
      "长风吹目空四海，但见天地如虚舟。龙争虎斗血中野，安知此境长悠悠。",
      "颜山之势何壮哉？飘如云龙上天来，蟠根走脉极九垓。",
      "千岩万壑相萦回，龙池皎雪天镜开。气蒸六合作飞雨，五月下界惊云雷。",
      "颜公一去不复回，空有仙迹迷苍苔。凭崖凿翠构珠殿，金仙趺坐莲花台。",
      "雄标胜境掩五岳，胡乃僻处东南隈。后来观者登崔嵬，超然顿觉辞红埃。",
      "平明攀天望海色，宛若万里潋滟之金杯。此中昔有芸香客，一朝矫翼腾三台。",
      "我今苦被风尘恼，欲待长彗人间扫。三花含烟笑人老，青松垂阴得春好。",
      "功名感此不复求，便欲巢云拾瑶草。终当羽化随青童，鸡为凤凰犬为龙，青天碧海长相从。",
      "回头试问世间士，茫茫尽入三泉中。"
    ]
  },
  {
    "id": "e647d10fd5660633f5a95cf66c900499",
    "title": "续催日鼓谣",
    "authorName": "吴斌",
    "authorId": "e647d10fd5660633d1457b72d1457b72",
    "dynasty": "明",
    "content": [
      "胡为乎六龙？斜飞于若木之金天，复沈沦于西溟澒洞之重渊。",
      "日车摧颓势将堕，但闻惊天伐鼓，砰轰喧阗。恨无鲁阳所挥之神戈，又无羲和所执之神鞭。",
      "徒看光景入海去，惟有雪山千叠春雷喧。日已溺，谁能援？",
      "似将宇宙入冥昧，魑魅泣雨神啼烟。烟雨暮，何由晨？",
      "肆鬼怪，愁天人。有美二子超凡伦，凝丹泣血惊苍旻。",
      "欲攀天上万丈之玉绳，揽此波中咫尺之金轮。力不及，情难伸。",
      "歌日鼓，悲无垠。空有蛟龙之翰麟鸾之文，照耀今古诚足珍，心比卫精谁复陈！",
      "至今阴气毒天地，几时六合回阳春。吾闻东方乃有扶桑之君，阳谷之神，可以返日驭，升天门，过黄道，御紫宸。",
      "安得回光洞照下土之盲人，神君精感应相邻。忽尔金鸡啼白东海天，朱光飞射开幽玄，鼓声惊倒三山巅。",
      "白日曙，青阳生。出海屿，游天京。四方咸睹晓色清，麟胎凤矰含精英。",
      "圣皇钦天建太平，作《韶》、《武》，吟箫笙，譬若日鼓腾天声。",
      "乾坤上下俱清宁，亿年万世同光明。"
    ]
  },
  {
    "id": "e647d10fd5660633f477fc1b79968b56",
    "title": "青州歌",
    "authorName": "吴斌",
    "authorId": "e647d10fd5660633d1457b72d1457b72",
    "dynasty": "明",
    "content": [
      "青州高城雄九州，城门天上飞琼楼。",
      "羽林兵卫若熊虎，剑戟耀日寒光浮。",
      "迢迢紫陌香尘起，车马争驰迅流水。",
      "飞甍万井碧鳞鳞，绿树连阴柳营里。",
      "嵯峨城阙帝子宫，天人遥镇沧海东。",
      "海波镜净寂不动，鲸鲵不敢扬天风。",
      "楼上银壶漏初歇，画角龙吟泣霜月。",
      "寒声萧飒落梅花，吹作征人鬓中雪。"
    ]
  },
  {
    "id": "e647d10fd56606335257c38a62a8089e",
    "title": "量田谣",
    "authorName": "吴斌",
    "authorId": "e647d10fd5660633d1457b72d1457b72",
    "dynasty": "明",
    "content": [
      "朝量水田雪，暮量山田月。青山白水人如云，朝暮量田几时歇？",
      "尺田寸地须尽量，丝毫增入毋留藏。时旸时雨欣时康，我民欲报心未央。",
      "年年增赋输太仓，但愿山积垂无疆。安得长风天外起，吹倒昆仑填海水，更出桑田千万里。"
    ]
  },
  {
    "id": "e647d10fd56606330ff661822583f34b",
    "title": "醉歌行",
    "authorName": "吴斌",
    "authorId": "e647d10fd5660633d1457b72d1457b72",
    "dynasty": "明",
    "content": [
      "登高取醉散我愁，倒卧城南百尺之酒楼。出门但知行路苦，醉乡可以逍遥游。",
      "君不能遗身天地上玉京，又不能荣名将相专金城。",
      "徒将绿发染春雪，风尘羁绁终无成。不如且饮一壶酒，酒尽愁消更何有。",
      "醉来豪气不可收，嘘作长虹贯牛斗。"
    ]
  },
  {
    "id": "e647d10fd581f18d8dab0ef264db3970",
    "title": "矶石清风",
    "authorName": "甘守正",
    "authorId": "e647d10fd581f18dd1457b72d1457b72",
    "dynasty": "明",
    "content": [
      "百折湟川自上头，风生幽壑漱清流。",
      "孤城断岸尘应少，六月登台暑亦收。",
      "频听渔歌时欸乃，相看鸥鸟日沉浮。",
      "于今怀古多惆怅，抗疏功名付钓钩。"
    ]
  },
  {
    "id": "e647d10fd581f18dfa603b7ab2dbe364",
    "title": "龙湫潭",
    "authorName": "甘守正",
    "authorId": "e647d10fd581f18dd1457b72d1457b72",
    "dynasty": "明",
    "content": [
      "悠悠神物枕灵岩，银汉无声雨自翻。",
      "势似建瓴山色润，形如开□水晶寒。",
      "喷成飞雾随风起，泻作流霞带日涵。",
      "若得甘霖遍原野，不妨长唤作龙潭。"
    ]
  },
  {
    "id": "e647d10fd581f18d5031e9c697ab1778",
    "title": "文献书堂",
    "authorName": "甘守正",
    "authorId": "e647d10fd581f18dd1457b72d1457b72",
    "dynasty": "明",
    "content": [
      "读书台上揽清奇，万丈飞泉起砚池。",
      "可是玉龙翻浪暖，水晶帘动喷珠玑。"
    ]
  },
  {
    "id": "e647d10fd581f18d48cd77290c87450d",
    "title": "墨水回澜",
    "authorName": "甘守正",
    "authorId": "e647d10fd581f18dd1457b72d1457b72",
    "dynasty": "明",
    "content": [
      "西昆东壁两缠辉，百折千澜有所归。",
      "会见词源倒三峡，墨池应有雾花飞。"
    ]
  },
  {
    "id": "e647d10fd581f18df2bd7470cb4a5331",
    "title": "跃溪春涨",
    "authorName": "甘守正",
    "authorId": "e647d10fd581f18dd1457b72d1457b72",
    "dynasty": "明",
    "content": [
      "流水无情泾渭分，沧浪一曲却堪闻。",
      "谁家织就天孙锦，故向溪边濯五云。"
    ]
  },
  {
    "id": "e647d10fd581f18df2d447fdd6eaeefb",
    "title": "凤井甘泉",
    "authorName": "甘守正",
    "authorId": "e647d10fd581f18dd1457b72d1457b72",
    "dynasty": "明",
    "content": [
      "脉接丹山活水头，碧桐飘井几经秋。",
      "翩翩国瑞巢门日，自有甘霖遍十洲。"
    ]
  },
  {
    "id": "e647d10fd581f18da5b21cd4ce53d61f",
    "title": "天柱晴云",
    "authorName": "甘守正",
    "authorId": "e647d10fd581f18dd1457b72d1457b72",
    "dynasty": "明",
    "content": [
      "淩空天外削芙蓉，正笏当阳似上公。",
      "太史预占陈五色，举头红日近彤龙。"
    ]
  },
  {
    "id": "e647d10fd581f18dd6979407be3ed1ee",
    "title": "温炎泉脉",
    "authorName": "甘守正",
    "authorId": "e647d10fd581f18dd1457b72d1457b72",
    "dynasty": "明",
    "content": [
      "一脉春风吹玉律，何如挟纩又生寒。",
      "惨舒任是乾坤手，不是时情冷暖看。"
    ]
  },
  {
    "id": "e647d10fd599e0ba823501fc7df33747",
    "title": "槛砌藏云",
    "authorName": "饶墱",
    "authorId": "e647d10fd599e0bad1457b72d1457b72",
    "dynasty": "明",
    "content": [
      "生意应时满，浓阴雨后滋。",
      "香添金镂曲，色映紫霞卮。",
      "醒对花枝笑，吟看树影移。",
      "主宾忘尔我，依槛白云随。"
    ]
  },
  {
    "id": "e647d10fd599e0bad764a32b854e1f3e",
    "title": "元旦万寿宫朝贺诗",
    "authorName": "饶墱",
    "authorId": "e647d10fd599e0bad1457b72d1457b72",
    "dynasty": "明",
    "content": [
      "令序当元日，嵩呼万寿宫。",
      "星云呈瑞色，佩带引春风。",
      "秀挺梅枝绿，光摇烛影红。",
      "遥瞻新气象，如在五陵中。"
    ]
  },
  {
    "id": "e647d10fd599e0bab11fe487ccffbd45",
    "title": "感秋",
    "authorName": "饶墱",
    "authorId": "e647d10fd599e0bad1457b72d1457b72",
    "dynasty": "明",
    "content": [
      "海国萧条征赋重，忧时如雪鬓毛侵。",
      "相逢共羡虞卿璧，独处谁怜季子金。",
      "日晚山头传画角，风高城上淡秋阴。",
      "自甘只影含冰蘖，徙倚聊为越客吟。"
    ]
  },
  {
    "id": "e647d10fd599e0baef426a7dec805c09",
    "title": "重阳",
    "authorName": "饶墱",
    "authorId": "e647d10fd599e0bad1457b72d1457b72",
    "dynasty": "明",
    "content": [
      "海边今日又重阳，陇树飞红雁唳霜。",
      "多事未逢陶令去，老怀难学孟嘉狂。",
      "诗成何地堪乘兴，酒尽无钱可看囊。",
      "顾影自怜多寂寞，菊花满把办归装。"
    ]
  },
  {
    "id": "e647d10fd599e0ba86cf7ced6fd052f3",
    "title": "戊寅元旦",
    "authorName": "饶墱",
    "authorId": "e647d10fd599e0bad1457b72d1457b72",
    "dynasty": "明",
    "content": [
      "金鸡唱彻启重扉，银烛摇光曙色微。",
      "献岁又看新玉历，还家无忝旧淄衣。",
      "杯添柏酒堪供醉，案簇辛盘可对挥。",
      "但得清闲常矍铄，年年斑鬓伴春晖。"
    ]
  },
  {
    "id": "e647d10fd5f1e573b24da7bf189ddf55",
    "title": "冬至斋居即事",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "斋居澄澹况，祇祓意何深。",
      "欲辨玄黄色，来观天地心。",
      "万年长圣历，七日动希音。",
      "不寐怀昭事，鸡鸣振佩簪。"
    ]
  },
  {
    "id": "e647d10fd5f1e573ffe1cacb87a97fc1",
    "title": "神庙皇后挽词",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "椒房不可间，翟茀恨偏多。",
      "德相朝阳杲，光留少海波。",
      "普天瞻宝婺，大地忽南柯。",
      "化作西王母，瑶池振玉珂。"
    ]
  },
  {
    "id": "e647d10fd5f1e5732639e427f9924689",
    "title": "奉使诸陵初至沙河道中",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "三年沉薄宦，今日出郊墟。",
      "乍似投林鸟，终同在沼鱼。",
      "涧云舒片片，山水静疏疏。",
      "于役勤王事，何繇慰倚闾。"
    ]
  },
  {
    "id": "e647d10fd5f1e57369f39e70e112cbe8",
    "title": "昌平望诸陵",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "洞云开午霁，郁郁望诸陵。",
      "气自成天子，龙常护帝京。",
      "圻河天作带，叠嶂锦为城。",
      "想像千官侍，空中闻颂声。"
    ]
  },
  {
    "id": "e647d10fd5f1e5732d2b67495f20bd29",
    "title": "野岸",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "岸逼江声响，秋心一夕烦。",
      "暮云千里月，渔火数家村。",
      "砧杵催行急，波涛对面翻。",
      "微茫秋色晚，歌罢采菱喧。"
    ]
  },
  {
    "id": "e647d10fd5f1e57366724a876e907d8c",
    "title": "泊浈阳",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "维舟天际晚，孤泊问谁曾。",
      "列宿森虚壑，疏帘入远灯。",
      "傍山云隐见，激石水崚嶒。",
      "慷慨方为客，临风气转增。"
    ]
  },
  {
    "id": "e647d10fd5f1e5733e762a0c7e56464e",
    "title": "过清远峡",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "绝壁陡中流，沙明众壑幽。",
      "万山攒一水，两岸逼孤舟。",
      "雨色迷云母，涛声卷石尤。",
      "停桡望江口，天外风飕飕。"
    ]
  },
  {
    "id": "e647d10fd5f1e573b6662032d1fb2db5",
    "title": "石岐旅馆汪山人携酒夜过",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "自挈青尊好，深杯夜问天。",
      "海涛奔足下，山影入灯前。",
      "话旧寒更漏，披衣散暮烟。",
      "十千吾亦饮，拙性有谁怜。"
    ]
  },
  {
    "id": "e647d10fd5f1e5730d354f3879085f3a",
    "title": "铜雀台",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "生欲吞吴蜀，至死恋铜台。",
      "伯气销红粉，陵门长绿苔。",
      "凭谁看歌舞，侑食重徘徊。",
      "策马漳河上，英雄事已灰。"
    ]
  },
  {
    "id": "e647d10fd5f1e573dbe599298f4ccafc",
    "title": "村居",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "一身拓落后，万事总萧条。",
      "幽径饶芳草，闲云度野桥。",
      "鹿麋欢会散，蝴蝶梦相招。",
      "幸有穷居趣，诗缘慰寂寥。"
    ]
  },
  {
    "id": "e647d10fd5f1e5738436c618b749cf9b",
    "title": "访子建淡圃二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "烟雨寻盟至，名园开几时。",
      "楼光浮水映，台影入云欹。",
      "绕径疑无路，穿林欲折枝。",
      "薜萝纷晚色，絺绤坐相披。"
    ]
  },
  {
    "id": "e647d10fd5f1e5738436c618b8460522",
    "title": "访子建淡圃二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "三径长蓬蒿，林端举浊醪。",
      "有地供蔬菜，忘机去桔槔。",
      "白惊谈似马，青恋草如袍。",
      "灭烛开轩坐，风林月正高。"
    ]
  },
  {
    "id": "e647d10fd5f1e573447479836e7f14fe",
    "title": "梅花落",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "窗外窥清影，魂销雪里春。",
      "落花虽有叹，折赠向何人。",
      "画帐空生梦，翠钿不复亲。",
      "那堪闻玉笛，曲里更伤神。"
    ]
  },
  {
    "id": "e647d10fd5f1e573e02b29c9e6e2ab8e",
    "title": "寄伍长卿",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "桐叶尽秋风，烦蝉咽暮钟。",
      "不堪经岁别，山馆落芙蓉。",
      "露冷歌声苦，烟笼雨气重。",
      "故人憔悴甚，谁复问临邛。"
    ]
  },
  {
    "id": "e647d10fd5f1e573836f0eefbe8ac81b",
    "title": "丙午公车北上二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "慷慨出门去，辞亲独北征。",
      "朔风生别思，飞鸟送寒声。",
      "岂少斑衣恋，翻怜禄养情。",
      "淩云如见问，何日是归程。"
    ]
  },
  {
    "id": "e647d10fd5f1e573836f0eeff53f5763",
    "title": "丙午公车北上二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "何以慰离别，宁亲有老兄。",
      "居能承菽水，出可事公卿。",
      "偃仰蛟龙卧，凄寒独雁鸣。",
      "夜来灯影淡，如在一堂行。"
    ]
  },
  {
    "id": "e647d10fd5f1e573f9d2f8ca3520eb45",
    "title": "黄浦夜泊",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "黄浦江头夜，虚舟晚共娱。",
      "大江无日夕，荒草自蘼芜。",
      "夜色千峰乱，行吟一叶孤。",
      "相看诸子在，谁复笑狂夫。"
    ]
  },
  {
    "id": "e647d10fd5f1e573a127df1da7703f22",
    "title": "渡大庙峡见梅花",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "客怀清似洗，渡峡见梅花。",
      "瘦影连沙白，幽香度日斜。",
      "一群栖晚鹭，数点散明霞。",
      "欲对芳魂语，因风更忆家。"
    ]
  },
  {
    "id": "e647d10fd5f1e5733b753fe1c318e9dd",
    "title": "人日宿濠州",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "又看人日过，何事酒杯乾。",
      "遥忆去年好，无如此夜寒。",
      "雪深嘶去马，霜落覆征鞍。",
      "劳顿乾坤里，人生自不宽。"
    ]
  },
  {
    "id": "e647d10fd5f1e573c8977d17b60c26a4",
    "title": "过濠州",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "昔日龙飞地，春来听鸟啼。",
      "数家疏柳外，孤驿夕阳西。",
      "贫妇当寒户，饥乌噪暮堤。",
      "栖栖行路客，勒马问遗黎。"
    ]
  },
  {
    "id": "e647d10fd5f1e573abb3b9bbc78a18d0",
    "title": "山阴道中",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "冬树晚生蔼，栖鸦缀满林。",
      "湖光浮日淡，溪气酿云深。",
      "远景真疑画，飘风乍入琴。",
      "棹歌惊梦起，瑟瑟绕波心。"
    ]
  },
  {
    "id": "e647d10fd5f1e573077f4da2943c9bf1",
    "title": "武城",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "言游为宰日，阖邑尽弦歌。",
      "及此王风邈，犹馀雅韵多。",
      "道闻夫子笑，室许灭明过。",
      "未效铅刀割，思君政渡河。"
    ]
  },
  {
    "id": "e647d10fd5f1e573af7f2cf62d69d580",
    "title": "送周廷吹之广平二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "秋空澹无际，之子复孤征。",
      "步雪归津里，乘春到广平。",
      "人疑琴里见，花待院中明。",
      "后夜双飞舄，还应傍帝城。"
    ]
  },
  {
    "id": "e647d10fd5f1e573af7f2cf6fc8507ce",
    "title": "送周廷吹之广平二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "宿愿何因惬，邯郸酒正新。",
      "应消明月夜，相待晓山春。",
      "清梦凭来羽，狂歌伴去尘。",
      "心期终不语，高日上城闉。"
    ]
  },
  {
    "id": "e647d10fd5f1e57346d59d0e59a43f0e",
    "title": "送侯若朴同年还商丘三首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "三叹斯文在，龙池起凤凰。",
      "美名同八洛，小陆更称狂。",
      "间世收鸿宝，弥天吐夜光。",
      "西山留别草，北极满琅琅。"
    ]
  },
  {
    "id": "e647d10fd5f1e57346d59d0e1b6340cf",
    "title": "送侯若朴同年还商丘三首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "当朝论作赋，余意每难明。",
      "一日逢之子，千秋托友生。",
      "调声翻大历，选法动西京。",
      "坐忆同巢鸟，差池感和鸣。"
    ]
  },
  {
    "id": "e647d10fd5f1e57346d59d0e9f82e46e",
    "title": "送侯若朴同年还商丘三首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "共赏长安月，同寻静竹盟。",
      "遽随秋色去，其奈客愁生。",
      "分柱弹孤鹤，留笺赋早莺。",
      "未须金马是，君自宝鸿名。"
    ]
  },
  {
    "id": "e647d10fd5f1e573710dfbc921241637",
    "title": "寄内兄梁昭有国子",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "念汝经年别，音从候雁疏。",
      "渐饶三径竹，将白数行须。",
      "国子新升秩，先生旧著书。",
      "省亲如有命，相约共樵渔。"
    ]
  },
  {
    "id": "e647d10fd5f1e573a0556f13e6eee905",
    "title": "东家",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "东家新酿秫，西壁学弹丝。",
      "淡况幽窗得，清心子夜知。",
      "鸟鸣花下酒，花送隔年期。",
      "莫负平生约，前山日落时。"
    ]
  },
  {
    "id": "e647d10fd5f1e57325dc33f0e1a59fa2",
    "title": "弟长发孝廉至",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "三载怀归日，春深见汝来。",
      "牵衣方大笑，入坐遽衔杯。",
      "乡事频难问，家书怯未开。",
      "长空凭接翼，梦往碧云隈。"
    ]
  },
  {
    "id": "e647d10fd5f1e57316efd59ec7fa6485",
    "title": "上元日与长发弟口占",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "春灯偕潦倒，曾否记为儿。",
      "江上归云句，街前月落时。",
      "一官先薄禄，两鬓乍惊丝。",
      "惟有龙泉剑，平生与尔期。"
    ]
  },
  {
    "id": "e647d10fd5f1e573b819b532ba49b38c",
    "title": "同韩若海宫赞过吴留耕通参酌别",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "帝里月初上，秋风人乍行。",
      "一尊复今夕，中夜话平生。",
      "欲杀还时事，偏怜自我情。",
      "主恩原不薄，未许结鸥盟。"
    ]
  },
  {
    "id": "e647d10fd5f1e5737a27be1c70a8bb8b",
    "title": "与友人酌报国寺古松下",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "官闲容取适，载酒到松阴。",
      "天暝生泠籁，风清来素琴。",
      "梵钟迟日暮，客袂怅秋深。",
      "莫自怜行色，君看不住心。"
    ]
  },
  {
    "id": "e647d10fd5f1e573a1632bccdb3c6040",
    "title": "辛未元日",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "圣主新开泰，龙兴在四年。",
      "五云同捧日，万国共朝天。",
      "接踵夔龙后，赓歌舜禹前。",
      "讲衣香气满，长挹御炉烟。"
    ]
  },
  {
    "id": "e647d10fd5f1e573d6224be43815d2fa",
    "title": "开元间零陵史育请五步成诗唐主试以除夜题育应口奏诗有今岁今宵尽之句漫于五步口占一首不知古今人可相及否",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "腊除宁有尽，即夕早春回。",
      "寒付残宵炬，晴催报晓梅。",
      "铜龙还奏夜，画省已传杯。",
      "辇下环欢侍，君王万岁开。"
    ]
  },
  {
    "id": "e647d10fd5f1e573800ec425a07205ee",
    "title": "闻源儿小筑成喜寄",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "闻汝为园小，编篱定几层。",
      "白云开瓮牖，明月缀檐灯。",
      "径竹疏堪数，池鱼钓未能。",
      "时看道心长，一倍到壶冰。"
    ]
  },
  {
    "id": "e647d10fd5f1e573f75bb3912472b63c",
    "title": "同王非态宗伯游慈慧寺兼访愚庵上人",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "朝光闲接轸，乘兴即寻僧。",
      "杖隐疑为石，龛栖不断灯。",
      "凭高观六海，谈远出三乘。",
      "证义都无著，因君得未曾。"
    ]
  },
  {
    "id": "e647d10fd5f1e573a6de150a8930a874",
    "title": "癸酉秋日赋菊二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "今岁餐英得，新晴满院秋。",
      "玉摇书案润，芳荫石床幽。",
      "岂为寻香草，还宜度酒楼。",
      "东篱旧朋好，行复寄乡愁。"
    ]
  },
  {
    "id": "e647d10fd5f1e573a6de150a27c695d6",
    "title": "癸酉秋日赋菊二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "含气开重九，流芳会此时。",
      "入餐方得理，欲摘未应私。",
      "白露谁为泫，青尊若与随。",
      "平分桃李色，勿使艳阳知。"
    ]
  },
  {
    "id": "e647d10fd5f1e573f530a554225548d9",
    "title": "送长发弟出宰富春",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "清是吾家事，贫同旧社灯。",
      "乘秋入花县，深夜过垂藤。",
      "洗砚生阶草，搴帘积案冰。",
      "澄怀观万物，一苇借胡僧。"
    ]
  },
  {
    "id": "e647d10fd5f1e573914e94ffc491213d",
    "title": "过信州关上饶高永丰二使君邀集赵忠献一杯亭二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "昔贤曾此地，载酒感河山。",
      "策杖一杯外，孤亭四顾间。",
      "情深馀涕泪，兴到共跻攀。",
      "欲写千秋意，浓云不可删。"
    ]
  },
  {
    "id": "e647d10fd5f1e573914e94ff0d935bb4",
    "title": "过信州关上饶高永丰二使君邀集赵忠献一杯亭二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "五湖杯亦小，爱此葛阳杯。",
      "天地同襟枕，云山漫去来。",
      "雨声浮仗入，灯影隔江催。",
      "还忆京尘满，因君首重回。"
    ]
  },
  {
    "id": "e647d10fd5f1e57314236b0d7e28c722",
    "title": "秋日题画",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "叠嶂多秋色，柔风木叶飘。",
      "忘机于治乱，得趣在渔樵。",
      "似赴村前黍，还闻楼外箫。",
      "听空解忘味，镇日步溪桥。"
    ]
  },
  {
    "id": "e647d10fd5f1e573e3b89ae21bd09cc0",
    "title": "竟夜示伯承弟",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "竟夜沾花雨，无言对伯承。",
      "扣门深似海，永夕坐如冰。",
      "鼠戏频窥阁，蛾狂屡拂灯。",
      "遥怀寒雪里，欲枕不胜肱。"
    ]
  },
  {
    "id": "e647d10fd5f1e573d8b5a6da407a2027",
    "title": "答区几蘧见怀",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "言过千古事，已订四年期。",
      "世路看难问，浮生去倍思。",
      "流光辞艾叶，凉雨度槐枝。",
      "可有秋风早，陶潜白社辞。"
    ]
  },
  {
    "id": "e647d10fd5f1e573646a829ccb2e44c7",
    "title": "不觉",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "不觉春风晚，溪头送目赊。",
      "鸟声偏绕箔，晓梦已离家。",
      "画角辞三月，平原踏五花。",
      "谁知怀景物，长袖倚天涯。"
    ]
  },
  {
    "id": "e647d10fd5f1e57352901ece60dc4a33",
    "title": "扫径",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "扫径邀山色，浓阴物象垂。",
      "芳轩啼鸟缓，高阁过云迟。",
      "酒熟怜新绿，山深恋旧知。",
      "清虚忘岁月，又到菊花时。"
    ]
  },
  {
    "id": "e647d10fd5f1e573516ef82b67290de9",
    "title": "准儿初应邑试即夕寄阅文稿喜赋",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "试啼亦未久，喜汝早论文。",
      "索读三都赋，期餐五岳云。",
      "长空飞鸟绝，大海众流分。",
      "策骑途方远，毋为问冠军。"
    ]
  },
  {
    "id": "e647d10fd5f1e57367ac9b4a385d557c",
    "title": "戊寅岁除示所亲二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "晏景曾当除，年光入著书。",
      "忧天窥鸟度，爱日补衣疏。",
      "短发嫌春浅，幽踪媚谷虚。",
      "横塘数竽竹，长好对耕锄。"
    ]
  },
  {
    "id": "e647d10fd5f1e57367ac9b4a330e1ac6",
    "title": "戊寅岁除示所亲二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "中原频望气，向夕意难明。",
      "得有为渔乐，能蠲望阙情。",
      "中枢趋讨贼，谋国又徵兵。",
      "圣主真尧舜，何时见太平。"
    ]
  },
  {
    "id": "e647d10fd5f1e573c7b3323b39891661",
    "title": "友人惠蒲草寄谢二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "蒲供盆耕久，深情割爱殊。",
      "微云根自润，清露叶为珠。",
      "细沐同儿发，狂呼叫虎须。",
      "千条心一寸，精气与君俱。"
    ]
  },
  {
    "id": "e647d10fd5f1e573c7b3323b70d9e142",
    "title": "友人惠蒲草寄谢二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "尧世天初韭，周文爰作菹。",
      "碧滋环砚石，灵异八图书。",
      "密养知心细，勤披与俗疏。",
      "未论逢大药，得意并观鱼。"
    ]
  },
  {
    "id": "e647d10fd5f1e573a1cbe9600b663ddf",
    "title": "立秋后一日同黎君选徐木之高沛卿傅元子暨准儿游古榕洲分赋",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "秋飔生客思，朝爽向榕园。",
      "旧种赤松长，新编苦竹繁。",
      "湖烟沾几湿，云浪入杯翻。",
      "蕉叶何胜饮，恣君写道言。"
    ]
  },
  {
    "id": "e647d10fd5f1e573b6623db4a9bbc28f",
    "title": "望珠江",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "禾黍芊芊被，江泉日日流。",
      "天清孤鹤远，海阔暮帆收。",
      "物色兼吴楚，河山间女牛。",
      "旧游怀鲍庾，尊酒白云楼。"
    ]
  },
  {
    "id": "e647d10fd5f1e573144c1209e6947a00",
    "title": "送张尊生孝廉",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "三年一下榻，又复送津头。",
      "剪烛论孤笑，焚香度莫愁。",
      "撷花光宿雨，印月气横秋。",
      "雄剑曾三淬，提携上酒楼。"
    ]
  },
  {
    "id": "e647d10fd5f1e5732a72a030ad4d53be",
    "title": "伍有开贻梅竹植家圃二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "平生最爱雪，归老独看梅。",
      "非子移奇树，巡檐笑未开。",
      "千人擎露掌，百和糁春杯。",
      "老鬓横斜得，疏烟淡月来。"
    ]
  },
  {
    "id": "e647d10fd5f1e5732a72a030c5c11dd7",
    "title": "伍有开贻梅竹植家圃二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "贻我当生竹，初栽已满枝。",
      "绿浮添茗色，凉动八槐飔。",
      "辄想凤凰至，能无燕雀窥。",
      "吾卢西浒外，绕径重提携。"
    ]
  },
  {
    "id": "e647d10fd5f1e5734e3e762c5196ae23",
    "title": "己卯花朝有怀黎君选诸子",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "莺声交竹堰，意与晓云深。",
      "宿雨天初霁，三春花满林。",
      "寤歌时独影，亮节想元音。",
      "酾酒知何处，凭床拂素琴。"
    ]
  },
  {
    "id": "e647d10fd5f1e573c25b18864201d9e0",
    "title": "同诸子集嘉显堂",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "疏雨生秋思，絺衣洗汉凉。",
      "文园环授简，水部坐飞觞。",
      "赋尽淩云气，歌翻白苎霜。",
      "剧怀悬不寐，嘉咏满高堂。"
    ]
  },
  {
    "id": "e647d10fd5f1e573fa7778f55b3d3de7",
    "title": "小金山既分赋后诸子谓望气楼环翠亭二公遂为兹山香火宜有专赋用志所怀遂篝灯各赋一首二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "南海衣冠气，登楼忆郭公。",
      "危言回日月，正论褫奸雄。",
      "在术原高道，其愚显大忠。",
      "至今怀主意，春色照丹枫。"
    ]
  },
  {
    "id": "e647d10fd5f1e573fa7778f5a0b47f2a",
    "title": "小金山既分赋后诸子谓望气楼环翠亭二公遂为兹山香火宜有专赋用志所怀遂篝灯各赋一首二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "文章终古事，谁敢与君争。",
      "异代偏增感，纯诚不可京。",
      "奇才膺主眷，春梦付浮生。",
      "重溯金莲烛，还应泪绠倾。"
    ]
  },
  {
    "id": "e647d10fd5f1e573a6915c9af9d67a5c",
    "title": "次韵答黎缜之",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "平生曾有赋，忽忽蓼花居。",
      "风雨十年梦，江山一字书。",
      "事移肝胆旧，岁积鬓毛疏。",
      "倘许高轩过，尊罍忍便虚。"
    ]
  },
  {
    "id": "e647d10fd5f1e57398032733d57f366b",
    "title": "季春望后同诸社人泛舟分赋二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "乘流春舸滑，岸树迥含烟。",
      "帆载黄梅雨，人耕碧荇田。",
      "远山来劝醉，野色暝生怜。",
      "几处桃源似，前川乍惘然。"
    ]
  },
  {
    "id": "e647d10fd5f1e57398032733cff8f833",
    "title": "季春望后同诸社人泛舟分赋二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "载酒论诗旧，偏深雨兴狂。",
      "临流松貌古，迥岸树风凉。",
      "渔火疑吾党，春星忆帝乡。",
      "韶光容易别，早晚芰荷裳。"
    ]
  },
  {
    "id": "e647d10fd5f1e573b6ec2322fd2dd4dd",
    "title": "夜雨",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "夜雨频当枕，疏篱早入秋。",
      "乡思随雁度，客计逐萤流。",
      "活火开新酝，拈花忆旧游。",
      "榕洲任芜没，天外问扁舟。"
    ]
  },
  {
    "id": "e647d10fd5f1e573ca956dcf380e702f",
    "title": "己卯孟冬黎美周将上公车偕黎君选谢伯子陈中行过访海曲邀李代际显国家从右文伯承侄明公陟遐暨两儿载酒罗浮梦夜过宝莲寺分赋四首一山阁寻梅",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "旧侣寻盟至，冈梅乍欲开。",
      "言将异乡别，来共岁寒杯。",
      "冉冉冲烟白，疏疏带梦回。",
      "不禁山半月，斜影入金罍。"
    ]
  },
  {
    "id": "e647d10fd5f1e573ca956dcfed36ffaa",
    "title": "己卯孟冬黎美周将上公车偕黎君选谢伯子陈中行过访海曲邀李代际显国家从右文伯承侄明公陟遐暨两儿载酒罗浮梦夜过宝莲寺分赋四首一山阁寻梅",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "山隹无日夕，晚步爱斜晖。",
      "云懒牧童笛，郊寒园叟衣。",
      "层层风自晏，习习鸟初归。",
      "犹过春明客，维舟话钓矶。"
    ]
  },
  {
    "id": "e647d10fd5f1e573ca956dcf5519d8e2",
    "title": "己卯孟冬黎美周将上公车偕黎君选谢伯子陈中行过访海曲邀李代际显国家从右文伯承侄明公陟遐暨两儿载酒罗浮梦夜过宝莲寺分赋四首一山阁寻梅",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "衔杯山欲暝，此意老僧传。",
      "渴借烹泉饮，寒邀补衲穿。",
      "拈花梅正蕊，卓锡剑方烟。",
      "夜永钟声歇，殷勤相为言。"
    ]
  },
  {
    "id": "e647d10fd5f1e573ca956dcf69d4d4ac",
    "title": "己卯孟冬黎美周将上公车偕黎君选谢伯子陈中行过访海曲邀李代际显国家从右文伯承侄明公陟遐暨两儿载酒罗浮梦夜过宝莲寺分赋四首一山阁寻梅",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "宝刹悬灯送，蟾晖夺众星。",
      "淡笼千嶂晓，寒落万峰青。",
      "练影侵阶入，馀光绕户扃。",
      "关山还有赋，去骑可为停。"
    ]
  },
  {
    "id": "e647d10fd5f1e57388ba6b8abf109bc2",
    "title": "庚辰春日同黎君选欧嘉可诸从儿侄渡石门二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "风尘怀利涉，千舳自孤征。",
      "何有采樵者，还来津吏迎。",
      "门通今古汛，石拥去来程。",
      "顿觉心非世，推篷万虑轻。"
    ]
  },
  {
    "id": "e647d10fd5f1e57388ba6b8aec03ca9b",
    "title": "庚辰春日同黎君选欧嘉可诸从儿侄渡石门二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "渺渺乘桴上，悠悠宿石门。",
      "春游应有客，寒食偶过村。",
      "乍似巢开鸟，惟馀性定猿。",
      "从君天下士，宁敢问中原。"
    ]
  },
  {
    "id": "e647d10fd5f1e573bb819e7d649b8f86",
    "title": "沈云升开府入闽寄赠二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "明主眷南顾，悬旌仗虎臣。",
      "肃清千嶂祲，平施万家春。",
      "日丽彤弓满，霜开玉帐新。",
      "潢池氛渐息，安集待斯民。"
    ]
  },
  {
    "id": "e647d10fd5f1e573bb819e7d2ea01f1d",
    "title": "沈云升开府入闽寄赠二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "感君深意气，行复过相看。",
      "旗影摇云黑，星辉照海寒。",
      "田家晞谷种，钓客理渔竿。",
      "引剑亲南斗，临春拥画栏。"
    ]
  },
  {
    "id": "e647d10fd5f1e5735fc108ec0a82bfb4",
    "title": "辛巳九日宴驼山四首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "相传重九日，燕集出郊坰。",
      "咸结茱萸佩，兼娱菊蕊馨。",
      "执经怀谢石，赐宴忆江亭。",
      "云物长应好，临风叹独醒。"
    ]
  },
  {
    "id": "e647d10fd5f1e5735fc108ec9e8e217a",
    "title": "辛巳九日宴驼山四首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "千古龙山会，高风晋孟嘉。",
      "矫情时士赏，落帽至今嗟。",
      "何以陶彭泽，常时就菊花。",
      "篮舆归便得，有酒即为家。"
    ]
  },
  {
    "id": "e647d10fd5f1e5735fc108ecdebd1799",
    "title": "辛巳九日宴驼山四首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "驼峰平似掌，重九屡开筵。",
      "为念游人满，何妨选胜偏。",
      "菊因霜早白，天为雁多烟。",
      "散步溪山得，毋须戏马前。"
    ]
  },
  {
    "id": "e647d10fd5f1e5735fc108ec38b4545f",
    "title": "辛巳九日宴驼山四首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "洒扫罗浮梦，居然药市间。",
      "日暄行就谷，林密意兼山。",
      "宴乐片云上，樵苏薄暮还。",
      "神仙良有在，雨气乍潺潺。"
    ]
  },
  {
    "id": "e647d10fd5f1e5734b6339a354956e2a",
    "title": "同黎君选欧嘉可碧瓯亭纳凉分赋二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "碧玉瓯清浅，莲峰乍送寒。",
      "千花随羽扇，一叶动危栏。",
      "澹荡襟兼洗，幽除露欲漙。",
      "谈玄无日夕，海色入观澜。"
    ]
  },
  {
    "id": "e647d10fd5f1e5734b6339a3676a3beb",
    "title": "同黎君选欧嘉可碧瓯亭纳凉分赋二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "徙倚都无累，亭虚午气清。",
      "客来话高枕，风入韵弹筝。",
      "危坐能添絮，轻歌屡引觥。",
      "采莲归未得，五月送秋声。"
    ]
  },
  {
    "id": "e647d10fd5f1e5739bd5e3b5b8054f61",
    "title": "菊",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "本自餐霜色，弥深避俗姿。",
      "芙蓉无妒意，桂树得新知。",
      "忍对繁开泪，何堪盈手悲。",
      "每从离乱后，一倍话东篱。"
    ]
  },
  {
    "id": "e647d10fd5f1e5736f0f12e320140b94",
    "title": "秋日同黎君选徐木之侄明公儿准集愚公楼时方延僧诵法华经分赋四首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "高松散晓霜，梵诵满诸方。",
      "山就藏书地，游因选佛场。",
      "桂香连席草，竹色入藤床。",
      "采采蒹葭晚，无言趣自长。"
    ]
  },
  {
    "id": "e647d10fd5f1e5736f0f12e30a20dd93",
    "title": "秋日同黎君选徐木之侄明公儿准集愚公楼时方延僧诵法华经分赋四首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "花经人意晚，醉色洽秋霜。",
      "久不同僧话，安知制象狂。",
      "六经皆注脚，一品自名香。",
      "老我澄湖得，天清上画航。"
    ]
  },
  {
    "id": "e647d10fd5f1e5736f0f12e3e1032c11",
    "title": "秋日同黎君选徐木之侄明公儿准集愚公楼时方延僧诵法华经分赋四首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "近学无生偈，莲华染佛香。",
      "避人云欲懒，就水野偏长。",
      "鱼以听经跃，花滋微笑芳。",
      "燕山巫峡意，耐可泪沾裳。"
    ]
  },
  {
    "id": "e647d10fd5f1e5736f0f12e316b8df41",
    "title": "秋日同黎君选徐木之侄明公儿准集愚公楼时方延僧诵法华经分赋四首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "为有云萝癖，青山就短墙。",
      "古烟巢磊砢，新水漾潇湘。",
      "薄饮忘僧戒，高吟喜客狂。",
      "谁怜嵇阮辈，散发弄沧浪。"
    ]
  },
  {
    "id": "e647d10fd5f1e573c6e75b66c588c38b",
    "title": "得乔生初集兼读兄寄之作赋答",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "绝盛难为继，何因见二难。",
      "云中双华出，天外一峰寒。",
      "向月衫犹短，飞空翮共宽。",
      "乍闻流水调，按节待君弹。"
    ]
  },
  {
    "id": "e647d10fd5f1e5734476cb64d8a0c780",
    "title": "屿竹",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "屿竹新晴外，生香揽镜馀。",
      "屐痕苔径滑，菜食突烟疏。",
      "击磬扣门客，张徽出听鱼。",
      "悠然会心地，萝月夜窗虚。"
    ]
  },
  {
    "id": "e647d10fd5f1e5736e12a333a197a72a",
    "title": "慈惠寺作",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "岂尽耽禅悦，因君作胜游。",
      "云中闲纵目，世处此登楼。",
      "霜气凋群木，风威损敝裘。",
      "自然成肃杀，天地正深秋。"
    ]
  },
  {
    "id": "e647d10fd5f1e5731479b2d23263cf53",
    "title": "赠王黎公大行",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "参天松柏影，来过此亭间。",
      "振古悬星汉，论心别水山。",
      "剑花看侠骨，冰镜照红颜。",
      "揽辔登东岱，丘陵孰敢攀。"
    ]
  },
  {
    "id": "e647d10fd5f1e573299b9ed3c985abc6",
    "title": "赐麦饼宴恭纪二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "为喜甘霖命大官，祥开岐穗拥朱栏。",
      "制传内殿恩先满，春在三条赏未残。",
      "藿食岂知来禹食，玉盘犹拟见汤盘。",
      "一声一曲思何限，能及郊原麦秀寒。"
    ]
  },
  {
    "id": "e647d10fd5f1e573299b9ed3763258de",
    "title": "赐麦饼宴恭纪二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "养贤原取及元元，况藉吾民著普存。",
      "万粒田间咸主德，一圆天上饱君恩。",
      "张筵并得倾维斗，宣食无烦问市垣。",
      "拟向归途歌鼓腹，四郊犹恐叹壶飧。"
    ]
  },
  {
    "id": "e647d10fd5f1e573ddef0c96db30f82d",
    "title": "元旦早朝",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "阊阖风开扇玉虚，香飘烟卷散前除。",
      "星环彩仗年光晓，云簇春旗旭影初。",
      "天子万年增舞蹈，兴朝一代庆舒徐。",
      "起居待注唐虞业，占瑞先传太史书。"
    ]
  },
  {
    "id": "e647d10fd5f1e573bb8510e8d7e0c8ea",
    "title": "南郊扈从二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "帝德如天度凤城，曙光万户拥簪缨。",
      "龙舆四望通阳气，羽扇徐开接太清。",
      "玉磬锵锵和佩剑，祥云簇簇引前旌。",
      "微臣赐骑从华跸，欲赋玑衡颂圣明。"
    ]
  },
  {
    "id": "e647d10fd5f1e573bb8510e8ac06b381",
    "title": "南郊扈从二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "斋宫肃肃泰坛高，俎豆宵陈祀事劳。",
      "乍拟六龙驰汉道，久瞻三雅步云璈。",
      "河移星影临苍璧，烟拂香风荐太牢。",
      "岂为兴朝夸备物，繇来不却涧溪毛。"
    ]
  },
  {
    "id": "e647d10fd5f1e5737858e1d6f3009a5e",
    "title": "海珠寺诗六首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "南武天清海气虚，故呈瑞石拥扶舆。",
      "客来影照澄潭水，坐久身环明月庐。",
      "运甓陶公能可再，酌泉吴隐意何如。",
      "谁家学士留香火，此地当年有读书。"
    ]
  },
  {
    "id": "e647d10fd5f1e5737858e1d61bd690c0",
    "title": "海珠寺诗六首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "一珠天外阅中原，满目滔滔与汉连。",
      "抱恻当歌宁为酒，临流击楫未销烟。",
      "赤榕树底琴三叠，红蓼洲前秋半船。",
      "谁是东山谢安石，围棋清啸白云边。"
    ]
  },
  {
    "id": "e647d10fd5f1e5737858e1d62e8bd20e",
    "title": "海珠寺诗六首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "五丁开嶂滚江流，百粤重阑一掌收。",
      "贝叶露凝鲛室静，钵云波稳蚌光浮。",
      "渔灯几点环空烧，城角数声洗昼游。",
      "安得长留风雨夜，与僧危坐海门秋。"
    ]
  },
  {
    "id": "e647d10fd5f1e5737858e1d61b195f07",
    "title": "海珠寺诗六首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "石鲸鳞涌湛金轮，风动漨漨万里津。",
      "直北浮云馀仰睇，四方多难此闲身。",
      "愁看雉堞摇江练，笑指珊瑚上钓纶。",
      "千古茫茫天上下，镜中楼阁画中人。"
    ]
  },
  {
    "id": "e647d10fd5f1e5737858e1d6edd002c6",
    "title": "海珠寺诗六首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "清晓蛟龙出弄珠，玉沙朱戺绝樵苏。",
      "粤王锦缆迷烟雨，陆贾金装晦舳舻。",
      "世治岂须惊海市，时危休使驻戺雏。",
      "戈船楼橹交南北，缓带轻裘日拥卢。"
    ]
  },
  {
    "id": "e647d10fd5f1e5737858e1d6ac97dcf8",
    "title": "海珠寺诗六首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "征骖别棹每登台，去国离家浊酒杯。",
      "僧有碧纱能话旧，壁悬湘榻许归来。",
      "香炉烟逐孤帆出，海燕泥衔返照回。",
      "隔岸劳劳尘是梦，中原鼙鼓夜深催。"
    ]
  },
  {
    "id": "e647d10fd5f1e573bdf196947068881d",
    "title": "元气堂成",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "十载闻鸡直禁帏，黄扉紫阁夜栖栖。",
      "偶然获遂冥鸿适，此日初成燕雀栖。",
      "冰雪大官供匠石，龙蛇御墨照璿题。",
      "堂前依旧潇湘水，随意青尊就竹西。"
    ]
  },
  {
    "id": "e647d10fd5f1e573bdf1969482748b8c",
    "title": "元气堂成",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "数亩新开绿水湾，日高帘卷凤皇山。",
      "东来象纬青浮栋，西望崆峒碧照颜。",
      "作牖穿窗怡性淡，隐房迂径养神闲。",
      "玄成旧业吾何敢，聊有书声院落间。"
    ]
  },
  {
    "id": "e647d10fd5f1e573bdf1969437ccda61",
    "title": "元气堂成",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "爱赋闲居昵昼眠，蓬壶那有此顽仙。",
      "人来每讯陶宏景，自拟何如白乐天。",
      "沿凿澄湖回钓舫，种多修竹挂苍烟。",
      "舍旁约略容秋水，摩诘无烦绘辋川。"
    ]
  },
  {
    "id": "e647d10fd5f1e573bdf1969465577897",
    "title": "元气堂成",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "海岛为巢野鹤踪，逃虚何用况登龙。",
      "半堂积雪时鸣磬，上客停车一鼓钟。",
      "小可临池留水墨，每偕刻烛赋云松。",
      "匡山供奉谁应识，头白归来第几峰。"
    ]
  },
  {
    "id": "e647d10fd5f1e573bdf196945df373d0",
    "title": "元气堂成",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "海滨何敢况天民，喜伴村翁结纳真。",
      "已悟阎浮皆借寓，得看沧海此扬尘。",
      "闲深夏日如冬日，卧稳花茵胜阁茵。",
      "朝旭烟扉才一线，葛巾蜡屐静垂纶。"
    ]
  },
  {
    "id": "e647d10fd5f1e573bdf196944b26358f",
    "title": "元气堂成",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "每瞻鸿渐欲争飞，缉得荷花制羽衣。",
      "曾傍五云馀鹊构，才先一著出锋机。",
      "功成敢拟留侯去，鸟倦应同靖节归。",
      "稽古赐金荣治第，登楼北望转依依。"
    ]
  },
  {
    "id": "e647d10fd5f1e573bdf196945504cf83",
    "title": "元气堂成",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "天地为庐世界宽，草堂聊寄一枝安。",
      "壁摇苍莽秦封树，门拥瑶华汉露盘。",
      "潮落渔歌喧洞口，月光樵唱满阑干。",
      "等闲策杖循溪远，长啸无人咏澧兰。"
    ]
  },
  {
    "id": "e647d10fd5f1e573bdf19694b14cdea7",
    "title": "元气堂成",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "澄澄风月坐参寥，今古何人共此宵。",
      "绮里名高还昨日，黄粱梦醒已今朝。",
      "楼台合倩壶公入，赋咏惟应惠远招。",
      "一并烟霞休傲世，只言衰老谢中朝。"
    ]
  },
  {
    "id": "e647d10fd5f1e573a1d20a07c1becc0a",
    "title": "送准儿公车北上禺峡舟中赋时亲友咸集二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "晓望荣光送帝畿，云来宫阙旧恩晖。",
      "亦曾携手看花入，犹自将行负背飞。",
      "三径种瓜时著膝，一江醉月览牵衣。",
      "圣明孝治思贤切，好策天人答北扉。"
    ]
  },
  {
    "id": "e647d10fd5f1e573a1d20a070a2940c0",
    "title": "送准儿公车北上禺峡舟中赋时亲友咸集二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "松风萝月老馀寒，将子乘舟一钓竿。",
      "漱石英州予独卧，探梅庾岭尔还看。",
      "谈时何有推王猛，折屐多应笑谢安。",
      "吹彻琅璈天上曲，向来笙板未须弹。"
    ]
  },
  {
    "id": "e647d10fd5f1e57307140c9170f77378",
    "title": "宿琴心阁有怀张孝仲大中丞",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "滴滴迢迢终古连，淙淙唤醒隔溪烟。",
      "水行树杪树笼水，天在山中山自天。",
      "高阁丹霄人乍远，长空皓月晤何年。",
      "我来君去三生梦，桃李成溪总不言。"
    ]
  },
  {
    "id": "e647d10fd5f1e57395eddf2eb50e4809",
    "title": "陈秋涛宗伯招集云淙山院漫赋二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "紫气东浮万仞山，后车梦入尚馀闲。",
      "卷帘潭影云千岫，绕径泉声玉一湾。",
      "客踞亭阴披潋滟，僧窥松外听潺湲。",
      "主人阁磴扪萝入，密竹幽花挹笑颜。"
    ]
  },
  {
    "id": "e647d10fd5f1e57395eddf2e5f5d3c1e",
    "title": "陈秋涛宗伯招集云淙山院漫赋二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "天表危楼控瀑泉，我来初月照峰巅。",
      "披襟陟磴流云处，度曲挥杯咽溜边。",
      "石势桥联千尺蝀，象林墟合万家烟。",
      "卧龙不出堪高枕，其奈滔滔有巨川。"
    ]
  },
  {
    "id": "e647d10fd5f1e573d884ae764a87fb59",
    "title": "寄李伯襄入中秘二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "廿年莲社共追锋，酒德琴歌事事同。",
      "本自蛟龙分首尾，一鸣风雨顿雌雄。",
      "歌成白雪人争和，气有淩云赋转工。",
      "莫问清平新乐府，汉家应制大明宫。"
    ]
  },
  {
    "id": "e647d10fd5f1e573d884ae76adf95189",
    "title": "寄李伯襄入中秘二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "吾兄千古自人豪，官向金茎饮露高。",
      "词赋体从今日定，文章衡许几人操。",
      "宫云万缕迟趋马，御柳千丝想拂袍。",
      "早晚长安行乐处，开尊能不念吾曹。"
    ]
  },
  {
    "id": "e647d10fd5f1e5731a3c3ecef3fed6fd",
    "title": "晚眺",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "极目江山万古愁，风吹禾黍正深秋。",
      "烟迷松壑千村暝，月度云萝几树浮。",
      "里笠樵人横晚笛，披星渔父下中流。",
      "三洲水浅鱼梁绝，夜渡谁来片叶舟。"
    ]
  },
  {
    "id": "e647d10fd5f1e57373c92ff3df39b0a2",
    "title": "看山过小隐村宿黄氏山庄同诸子家从席上望三洲赋",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "主人家住碧云幽，天半青山拂案头。",
      "大隐未应忘小隐，十洲聊已到三洲。",
      "吹箫可耐风生袂，把酒其如月满楼。",
      "珍重山庄鸡黍约，他年清梦绕林丘。"
    ]
  },
  {
    "id": "e647d10fd5f1e573e26d9550073b072d",
    "title": "初冬同诸子载酒白云洞五首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "幽兴泠然似子猷，还同飞雪满扁舟。",
      "直疑海蜃珍珠箔，未逊仙家白玉楼。",
      "霢霢常悬呼雨鹜，霏霏肯听唤晴鸠。",
      "不知深谷为陵日，此地将无到十洲。"
    ]
  },
  {
    "id": "e647d10fd5f1e573e26d95500e19c038",
    "title": "初冬同诸子载酒白云洞五首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "山如复阁也淩烟，玉笏千枝礼碧天。",
      "跨鹤人归玄圃夜，浮槎客到白云边。",
      "大声钟鼓小声笛，长幅银河短幅川。",
      "活火向僧留半偈，饮泉高诵法华篇。"
    ]
  },
  {
    "id": "e647d10fd5f1e573e26d955027eb7284",
    "title": "初冬同诸子载酒白云洞五首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "屡扪松壑纵凭陵，更度阆华得未曾。",
      "天上玉关吴苑练，云间铁壁雪门僧。",
      "悬崖倒影愁倾绠，扫石孤瓢引裂冰。",
      "促膝流觞千古意，罡风吹送酒如渑。"
    ]
  },
  {
    "id": "e647d10fd5f1e573e26d95503aa2e014",
    "title": "初冬同诸子载酒白云洞五首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "寒原萧飒镂云裾，四壁松阴映绮疏。",
      "罗汉岩吞狮子吼，烟霞洞吸玉台书。",
      "歌当飞瀑联长啸，赋引流霞听步虚。",
      "还挈壶冰倾北斗，挥毫试写碧纱厨。"
    ]
  },
  {
    "id": "e647d10fd5f1e573e26d95500d3261a2",
    "title": "初冬同诸子载酒白云洞五首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "尘梦劳劳叹独醒，奇情物外与谁争。",
      "二仪馀唾山俱响，十步新声客尽惊。",
      "载酒仙亭留寤寐，赏心云壑寄嘤鸣。",
      "晚阴细雨漫空至，得似樵君送我情。"
    ]
  },
  {
    "id": "e647d10fd5f1e5738e0f298008cfdc74",
    "title": "答欧子建见寄",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "摇落深怜白社盟，文章子建是吾兄。",
      "十年壮志还春梦，一夕生涯听雨声。",
      "意气赠将生死谊，昂藏那傍古今名。",
      "此身未遽经沟渎，忍谓河流不复清。"
    ]
  },
  {
    "id": "e647d10fd5f1e5735d970b0f15861fa9",
    "title": "同诸子游圭峰",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "摩天绝巘独危凭，四望山河欲抚膺。",
      "宋室园陵存卧碣，崖门香火有孤灯。",
      "山花晴发偏淩雪，野笛寒吹似裂冰。",
      "直北羽书烽燧急，何人六月凯歌兴。"
    ]
  },
  {
    "id": "e647d10fd5f1e573a9d1e8f6b7c20c38",
    "title": "过钟山望孝陵恭赋",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "圣德元功不可思，钟山遥喜望威仪。",
      "汉唐无此真明主，汤武应惭大义师。",
      "王气绕陵疑执戟，紫光环卫想趋墀。",
      "山河万代如今日，嵩祝神孙读卧碑。"
    ]
  },
  {
    "id": "e647d10fd5f1e5736db759ebff32c5e8",
    "title": "建昌塔水铺阻雨",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "渺渺孤烟驿路斜，寒风吹雨湿平沙。",
      "雁声屈指三千里，马足留人数口家。",
      "岸畔嘻啼环稚子，篱边历落尚黄花。",
      "仆夫半枕炉前饭，愁绝青枫入暮鸦。"
    ]
  },
  {
    "id": "e647d10fd5f1e573db28770a5b237a2e",
    "title": "闰三月晦日荻港舟中",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "渺渺长乘一叶船，风生便系荻花边。",
      "从多一月还春暮，销得明朝又夏天。",
      "作客可堪山夜雨，呼醪拚醉杖头钱。",
      "愁心送尽年华去，屈指生平但惘然。"
    ]
  },
  {
    "id": "e647d10fd5f1e573c7ea093c92646c75",
    "title": "送比部张武程老师谪外便道还楚",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "击筑高歌行路难，嗟君此别出长安。",
      "九年拙吏应多罪，三叠愁弦不敢弹。",
      "过鲁凄凄寒食尽，还荆忽忽暮春残。",
      "孟林好问当年事，莫向风前说谪官。"
    ]
  },
  {
    "id": "e647d10fd5f1e573e11428a1fff8e8ef",
    "title": "落第南还晚泊黄牛村",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "两山断尽夕阳边，荡漾溪沙泊小船。",
      "石壑带云阴欲雨，茅檐笼树暝含烟。",
      "新凉牛犊归桑薄，小满人家割麦田。",
      "何日数椽山里住，倦游空自忆林泉。"
    ]
  },
  {
    "id": "e647d10fd5f1e57310f032e0c0bd5a81",
    "title": "丁未归舟见新燕同诸子赋",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "元鸟初飞扑去船，风前一见绝相怜。",
      "问巢尚隔云山外，衔草初逢杨柳边。",
      "自笑主人如梦里，何时孤客到堂前。",
      "荣枯过眼成流水，话著乌衣已泫然。"
    ]
  },
  {
    "id": "e647d10fd5f1e57373b5e535b1ff21c3",
    "title": "江上泛舟有赠",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "江上微风渐似秋，荷衣初曳木兰舟。",
      "云光乍送千家雨，海气时披五月裘。",
      "两岸山青芸阁远，一声猿啸竹林幽。",
      "谁人酒罢还登眺，檀板秦筝到上头。"
    ]
  },
  {
    "id": "e647d10fd5f1e5737631e12b3f90079f",
    "title": "九日同家伯子叔子暨诸社人登驼峰",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "秋色萧萧桧柏林，低回转自觉情深。",
      "出门何处无风雨，一望平原自古今。",
      "猿啸野云山谷暗，鱼吹海气日华阴。",
      "楚骚摇落堪同赋，痛饮方知思不禁。"
    ]
  },
  {
    "id": "e647d10fd5f1e573f338873a7ba7f796",
    "title": "癸丑村居除夕",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "溪光冉冉独长眠，抱膝酣看树杪烟。",
      "风雨梦中过一岁，藤萝洲上送残年。",
      "青山长得酬杯酒，白雪何人问简编。",
      "煮茗幽窗春亦好，深居宁肯受人怜。"
    ]
  },
  {
    "id": "e647d10fd5f1e573a391d6db5b74d746",
    "title": "赠林三阳歌者",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "当时高义重金台，三十年来事未灰。",
      "死矣故人犹有后，晤来贤嗣不胜哀。",
      "徐君宿草谁曾往，谢傅西州首重回。",
      "莫向柏台论旧事，今人翻覆恐生猜。"
    ]
  },
  {
    "id": "e647d10fd5f1e5737d3030481e3ad41a",
    "title": "嵩台月夜同梁伯珩舟中促坐",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "雨洗寒光气转清，开帘客散醉还酲。",
      "可能写我诗中趣，当复题君画里情。",
      "夜月船头渔火碎，秋风天外旅魂轻。",
      "莫论十载清狂日，尤觉高歌意未平。"
    ]
  },
  {
    "id": "e647d10fd5f1e5731af6d7440f108f80",
    "title": "八月十四夜同诸子酌荔枝湾暴雨",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "青沙白石雨翻盘，浊酒香莼挹露漙。",
      "素魄岂知人尽望，啼乌不觉夜逾寒。",
      "檐前斗影悬泉落，天外星槎倚汉残。",
      "君自不妨明月引，关山四望岂胜弹。"
    ]
  },
  {
    "id": "e647d10fd5f1e573825a00b4de8fe21c",
    "title": "村居怀张公子",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "美人天际隔烟波，落寞其如索处何。",
      "芳草易添公子恨，雪舟何日故人过。",
      "雨迷云物关河险，霜落山门景色多。",
      "最是梅花江上望，不胜清怨挂云萝。"
    ]
  },
  {
    "id": "e647d10fd5f1e573e570b19031427133",
    "title": "送谢鸣明还楚",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "春到春归不奈情，望夫山下有人行。",
      "去怜黄鸟三春色，归按梅花五月声。",
      "翡翠襟中兰有梦，芙蓉帐底月初生。",
      "逶迤莫问桑间妇，吹彻秦箫梦里迎。"
    ]
  },
  {
    "id": "e647d10fd5f1e573f96342e4926f77f5",
    "title": "送陈愈章",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "三年洗尽离愁字，却到君行更断肠。",
      "梅福转逃名姓隐，严陵归钓水云乡。",
      "烛花未落登楼梦，夜月偏怜载酒航。",
      "解缆垂杨春并往，浓烟深树怅苍茫。"
    ]
  },
  {
    "id": "e647d10fd5f1e5730328add53076ea2c",
    "title": "谒仙蜕丁野鹤",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "闲云晴日护空庐，遗蜕翛然万象疏。",
      "须发尚存那是幻，尘埃不动总成虚。",
      "山中丹熟留烟灶，华表人归想道书。",
      "谁去谁来真野鹤，月明潮落事何如。"
    ]
  },
  {
    "id": "e647d10fd5f1e573f56900d1ca33eb10",
    "title": "岁杪寄怀友人",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "岁晏风寒念索居，羊城尊酒近何如。",
      "官穷不厌私囊涩，宦薄空嗟友谊疏。",
      "月落纸窗怀共被，雪残棐几忆同书。",
      "传来满幅加餐字，未了灯前作蠹鱼。"
    ]
  },
  {
    "id": "e647d10fd5f1e57394e7a74a2cc1d259",
    "title": "丁巳过听潮阁见徐校书感念陈同年",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "明眸皓齿发纤歌，醉眼看花奈乐何。",
      "红粉十年犹似玉，黄粱一梦已残柯。",
      "江边击楫追鸿雁，湖上裁衣忆芰荷。",
      "不听山阳夜中笛，谁知司马泪痕多。"
    ]
  },
  {
    "id": "e647d10fd5f1e5730bb6cd9bf7f51455",
    "title": "秋夜宿环翠楼",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "散帙虚窗秋叶飘，万山如寐野云遥。",
      "漏随流水销三楚，风度空明怅六朝。",
      "梦入罗浮疑化蝶，书开石室正观潮。",
      "刘晨莫讶游仙事，咫尺还应上绛霄。"
    ]
  },
  {
    "id": "e647d10fd5f1e573368a38a31e5fb654",
    "title": "同李伯襄登香山最高顶",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "巉岩万仞渺云端，纵屐凭陵天半看。",
      "似有昆仑衣羽客，欲寻东岳洗头盘。",
      "行行悬壁跻峰易，去去迷烟出路难。",
      "衣履翩然空里举，疑君拾得玉琅玕。"
    ]
  },
  {
    "id": "e647d10fd5f1e57365d1b2a830dda9fa",
    "title": "戏赠伍长卿及其从弟桢卿",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "君家鸿藻擅清词，群从谁教和竹枝。",
      "风悄疏棂寒促膝，霜残红叶夜弹棋。",
      "却疑灵运池塘梦，还似高唐暮雨时。",
      "伐木诗成应自好，故人秋月枉相期。"
    ]
  },
  {
    "id": "e647d10fd5f1e573c6f096543d8f4e48",
    "title": "同诸馆丈赋讯倪武双年兄病二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "维摩丈室借袈裟，棋子闲敲日半斜。",
      "玉女不须来捣药，仙人亲为教餐霞。",
      "每悬共步松间月，相待同烹雪片茶。",
      "买酒十千君卧病，梅花落尽又桃花。"
    ]
  },
  {
    "id": "e647d10fd5f1e573c6f09654791eb004",
    "title": "同诸馆丈赋讯倪武双年兄病二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "萧瑟胸生八月涛，画船箫鼓想挥毫。",
      "稳床吴楚江声入，扑被昆仑黛色高。",
      "客卧未应骄曼倩，官穷原不叹离骚。",
      "朝来起色看春陌，草色如烟欲上袍。"
    ]
  },
  {
    "id": "e647d10fd5f1e573508ea0d5be4a40d6",
    "title": "送同年彭紫岳出按关中",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "揽辔登车泰象开，洮河奔放始闻雷。",
      "七年辇下葵心苦，万里城头凤影回。",
      "去日和风吹铁面，到时秋气肃乌台。",
      "离情一片悬骢马，疏草还看傍日来。"
    ]
  },
  {
    "id": "e647d10fd5f1e5737a92d17d3db3e017",
    "title": "九日同区启图集李伯襄太史宅",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "艺苑当年兴未孤，何来风物共茱萸。",
      "他乡白雁尊前度，故国黄花梦里纡。",
      "望气迥悬欧冶剑，登门高并李膺驱。",
      "寒深索和阳春曲，九月关山雪满途。"
    ]
  },
  {
    "id": "e647d10fd5f1e573a0ea23410568bc28",
    "title": "除夕李伯襄陈集生崔芝林过余守岁拈银烛朝天紫陌长用四平声",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "河光寒影渐生新，更傍今宵酌故人。",
      "梦去还疑居木石，望来宁复辨金银。",
      "异时踪迹吾多懒，同调知交尔任真。",
      "约略敝衣堪卒岁，十千酤酒候明春。"
    ]
  },
  {
    "id": "e647d10fd5f1e573a0ea23411c41e4a3",
    "title": "除夕李伯襄陈集生崔芝林过余守岁拈银烛朝天紫陌长用四平声",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "今夕何夕漏迢迢，却忆先皇泪未消。",
      "绕殿风云开盛世，阖城花烛彻清朝。",
      "同时漫步夔龙后，促坐宁论乡国遥。",
      "容易主恩难报称，纷纷飞雪度残宵。"
    ]
  },
  {
    "id": "e647d10fd5f1e573a0ea2341c603851a",
    "title": "除夕李伯襄陈集生崔芝林过余守岁拈银烛朝天紫陌长用四平声",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "长安门巷鼓阗阗，爆竹千家送去年。",
      "催我渐看称老大，凭君无计问神仙。",
      "凤池彩笔随朝丽，麟阁鸿名许世传。",
      "就里东风先一醉，篱烟堤柳总生怜。"
    ]
  },
  {
    "id": "e647d10fd5f1e573a0ea234113125e72",
    "title": "除夕李伯襄陈集生崔芝林过余守岁拈银烛朝天紫陌长用四平声",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "十年铅椠共词场，别后风烟各渺茫。",
      "南海聚星占百里，圣朝开泰首三阳。",
      "鸣珂待奏贤臣颂，刻漏先传侍史香。",
      "葱郁斗间雄气满，不妨灯下引杯长。"
    ]
  },
  {
    "id": "e647d10fd5f1e5732c804ee434757b2b",
    "title": "送刘青岳太史使朝鲜",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "龙飞九五应昌期，旷世明良有所思。",
      "口代天言迥禁苑，身将皇极履边陲。",
      "江繁宿雨孤舟夜，山暝春烟匹马时。",
      "尽道朝鲜看日出，即今南极五云垂。"
    ]
  },
  {
    "id": "e647d10fd5f1e57332437daab4a178ff",
    "title": "寄宫庶韩若海先生",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "春来清梦不曾闲，几到罗浮疏影间。",
      "蓟北未堪论往事，朱明先许借家山。",
      "笥笼黄绢丝纶草，门拥绯衣玉笋班。",
      "容易半年秋色早，可无雪夜款元关。"
    ]
  },
  {
    "id": "e647d10fd5f1e5733ef02f3725cc417e",
    "title": "步韵答少司空张元中座主",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "老臣忧国岂求怜，闭户经时独黯然。",
      "欲乞闲身三亩宅，曾叨廉吏大官筵。",
      "于人何意同公瑾，过客无心访仲连。",
      "积雪门深留命酒，还从函丈贶高篇。"
    ]
  },
  {
    "id": "e647d10fd5f1e573a8f68dd5832b02c2",
    "title": "送邱毛伯御史请告还里",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "才子新袍獬豸文，著将名姓肃朝氛。",
      "一封借沐三江水，匹马贪看五老云。",
      "在握灵蛇明夏火，出群孤翮入秋雯。",
      "等闲词赋名山业，疏草当今正忆君。"
    ]
  },
  {
    "id": "e647d10fd5f1e573c555c4f243510ee9",
    "title": "初秋过延津屈鹏洲太史招饮枣山别业",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "凉飔拂拂敞华筵，太史招携选胜偏。",
      "绕径但随灯影入，穿林时为柳条牵。",
      "政逢匹马欢投地，似有双龙夜烛天。",
      "取醉直教忘尔汝，松亭初露枣山烟。"
    ]
  },
  {
    "id": "e647d10fd5f1e57315d28b0665804ee5",
    "title": "秋意",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "几年不见长安月，重见长安月色光。",
      "宫瓦碧滋新治第，冠簪华对旧为郎。",
      "异时欢笑疏砧外，何处歌声白雁乡。",
      "为买元膏晞短发，清朝鹓鹭好相将。"
    ]
  },
  {
    "id": "e647d10fd5f1e573fd01c59561c18308",
    "title": "长安尘",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "微微不觉入人衣，广陌俄惊面目非。",
      "似傍大官骑转合，宁因高纛拂来稀。",
      "生憎总自生怜起，欲别还愁欲见微。",
      "莫讶纷纷同度劫，临风无恙是恩晖。"
    ]
  },
  {
    "id": "e647d10fd5f1e573fd01c5959ae2f98d",
    "title": "长安尘",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "飞飞何意苦逡巡，君自长衢揽辔频。",
      "未为蛾眉宽一顾，偶逢零雨半伤神。",
      "周旋每淡思乡梦，荏苒多销报主身。",
      "颇怪喧传豪杰手，风前拂尽不繇人。"
    ]
  },
  {
    "id": "e647d10fd5f1e5731045e2728a9fc46c",
    "title": "初冬李小湾姜箴胜罗萸江三宗伯姚孟长宫庶王季重国子集马园同赋得江字",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "联镳清夜乐无双，罄解腰间佐玉缸。",
      "兴剧未应输北海，情深宁俟激西江。",
      "霜疏孤柳还低阁，月隐寒钟乍满窗。",
      "上客尽醒容潦倒，当歌欲泛五湖艭。"
    ]
  },
  {
    "id": "e647d10fd5f1e57385fc1202f8f56c9d",
    "title": "春日同孔玉横姜燕及倪鸿宝黄石斋集高梁桥台馆分赋",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "飙轮飞盖借闲身，遂有高梁破锦茵。",
      "出郭泉流银汉近，过桥柳色玉条新。",
      "斜连殿角阆风晚，坐忆江南绿树春。",
      "日落红绡归骑疾，搴帷无处避芳尘。"
    ]
  },
  {
    "id": "e647d10fd5f1e57309e63547c149f286",
    "title": "姜箴胜前辈招同李小湾罗萸江二宗伯文湛持姚孟长二宫詹米仲诏太仆王遂东国子分赋",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "频吟白雪动庭柯，折柬招寻许和歌。",
      "酒色碧如琼岛月，茶香况煮太湖波。",
      "春容耐可牵衣袂，逸事何妨拟薜萝。",
      "海内襟期君不薄，风前容易掷流梭。"
    ]
  },
  {
    "id": "e647d10fd5f1e5735d4faaabf1aa02d7",
    "title": "午日马伯起区启图戴公纶过邸中时方雩祷清斋竟日",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "对是珠江载酒朋，青蒲绿艾过餐冰。",
      "敢因令节宽雩戒，赖有高贤话旧能。",
      "时事关心还吊往，等闲去俗亦称僧。",
      "何年梦识长安会，元著超超得未曾。"
    ]
  },
  {
    "id": "e647d10fd5f1e573df77f1553c8cc32e",
    "title": "别长发弟孝廉",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "三十年馀世外盟，长安握手愧为兄。",
      "每怜浊酒寒留宿，一折柔条雨送行。",
      "话尽家山都梦后，重来马首看云生。",
      "半堂积雪堪相托，新市桥边我去耕。"
    ]
  },
  {
    "id": "e647d10fd5f1e573697a6af63d63511d",
    "title": "长安种竹二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "直为公馀梦绿滋，种花何似种修枝。",
      "疏篁自许飘尘外，独立全非入俗姿。",
      "偶向凤池班玉笋，聊教金殿绘修眉。",
      "夜来风雨推窗急，带雪敲门伴咏诗。"
    ]
  },
  {
    "id": "e647d10fd5f1e573697a6af637308f11",
    "title": "长安种竹二首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "长安买竹取途赊，移得琅玕莫问家。",
      "小可支撑饶劲草，了无色味度繁花。",
      "碧姿不共芙蓉醉，直节难同御柳斜。",
      "我自与君成密友，饱餐霜雪阅年华。"
    ]
  },
  {
    "id": "e647d10fd5f1e573fac57c1227b4e74a",
    "title": "内阁阶砌牡丹为宣庙赐植三首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "上苑何心谢四邻，移栽黄阁带云根。",
      "旧游尚识宣皇赐，新绿纷披圣主恩。",
      "含笑迥悬香国梦，乍开试醉玉堂尊。",
      "自天雨露春如海，未可人间灌溉论。"
    ]
  },
  {
    "id": "e647d10fd5f1e573fac57c12810dcda7",
    "title": "内阁阶砌牡丹为宣庙赐植三首",
    "authorName": "何吾驺",
    "authorId": "e647d10fd5f1e573d1457b72d1457b72",
    "dynasty": "明",
    "content": [
      "朝罢繁香玉一丛，鸣珂径转碧朣胧。",
      "天家不羡秾华气，璧府全消贵近风。",
      "寡和九重金阙迥，同枝百尺玉桥东。",
      "碧纱何处名花友，得似丹心向日红。"
    ]
  }
]