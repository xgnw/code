[
  {
    "id": "e647d10fea89251b1758a24ada26997f",
    "title": "方水云过竹居",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "翩然学仙子，浮游大江东。",
      "落落三年间，始喜一再逢。",
      "皎皎衣白葛，峨峨戴芙蓉。",
      "造我修竹下，自开床头瓮。",
      "笑歌杯酌次，扬声动泠风。",
      "劝我事至道，玄默与天通。",
      "欲学知不易，衰颜无故红。",
      "明朝返笙鹤，无方追往踪。"
    ]
  },
  {
    "id": "e647d10fea89251bf378dffbe436083c",
    "title": "方道士还冶城",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "僧顺尝有言，惠不在天上。",
      "但行即须到，此气何勇壮。",
      "水云黄冠流，诗酒发清旷。",
      "十年落东海，故国隔西望。",
      "亦云自不归，要去谁我障。",
      "配顺足有馀，天地纳豪放。",
      "今日金昌亭，风紧秋叶荡。",
      "留亦无不从，去亦无所怅。",
      "吸我白玉钟，仰面月相向。",
      "酣歌一掉首，云鸾渺仙仗。"
    ]
  },
  {
    "id": "e647d10fea89251bfc3e1d5c5b3b9902",
    "title": "泊百花洲效岑参",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "长濠春来水如油，吴王昔日百花洲。水流花谢三千秋，古人行乐今人愁。",
      "沈沈细雨停孤舟，岸上人家灯满楼。红帘火影照中流，还闻吹箫楼上头。",
      "客梦不熟翻黄紬，翻黄紬，夜悠悠，拂吴钩，赋远游。"
    ]
  },
  {
    "id": "e647d10fea89251baa868dac0b9fd82b",
    "title": "和张光弼歌风台韵",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "大风起兮云飞扬，游子归来寻故乡。",
      "乡中父老认天子，会酒击筑歌慨慷。",
      "载歌载舞未为央，留之十日未为长。",
      "畅然草木尚有感，满眼故旧情何当。",
      "丈夫志已酬咸阳，壮心何用泣数行。",
      "四海一家何论沛，猛德何法守四方。",
      "千秋万岁邈在后，魂兮不归天地荒。",
      "高台已夷烟草黄，樵童牧竖谈汉王。"
    ]
  },
  {
    "id": "e647d10fea89251ba144a7e2e7e46126",
    "title": "清风岭",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "干戈国之祸，使妾骨肉残。翁姑与夫男，狼虎并一餐。",
      "妾恨不同死，有身何用完。有身色所累，有色辱之端。",
      "固知一死万事毕，死虽容易就死难。长军痴儿徒好色，不知妾命死自𢬵。",
      "言挑兵胁不足动，俘妇杂守严如犴。清风岭白日寒陡，崖深江妾命所安。",
      "啮指出血写石壁，字字入石深若刊。五十六字码碯瘢，丹丘怨血泪泛澜。",
      "千古万古愿不漫，诗成一投死万仞。凡笯无计留青鸾，区区眇妇人，烈烈男子肝。",
      "纲常一妇强千男，偷生忍死皆达官。偷生忍死皆达官，血诗仰面不敢看。"
    ]
  },
  {
    "id": "e647d10fea89251be484c4acdd87b3c0",
    "title": "登妙高台",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "登台见青草，默默感今昔。",
      "江山本旧观，形胜我新识。",
      "江山不因台，流峙天自辟。",
      "台固为江山，亦当为游客。",
      "往来相无穷，有得与不得。",
      "坡老莫可呼，举酒酬江色。"
    ]
  },
  {
    "id": "e647d10fea89251b7ec3e825180307a5",
    "title": "鸿门宴",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "庄剑击，伯剑翼，一家两人自相贼。天当与贤胜人力，剑生岂是屠龙客。",
      "忙忙劳人三举玦，座上谋臣面无色。谋臣计失失敌国，敌县虎口虎不食。",
      "杯酒之间天解厄，此机老增亦何识。徒为竖儿滋叹息，竖儿竖儿策不长。",
      "富贵先思归故乡，凶暴为德凶暴亡，至死不知仁义王。"
    ]
  },
  {
    "id": "e647d10fea89251b5518dd80a3a368a0",
    "title": "灌夫使酒",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "任侠复尚气，平生无俯颜。",
      "贵戚相引重，声名概世间。",
      "醉酒屡骂座，陷胸若无难。",
      "挺身执父仇，疋马突围还。",
      "豪猾倾颍中，纳货相结欢。",
      "终然使狂药，祸发致生残。",
      "不戒恶旨说，无术良可叹。"
    ]
  },
  {
    "id": "e647d10fea89251b0b90e0a51084df52",
    "title": "韩安世堕车蹇足",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "弘略济忠厚，智亦当世务。",
      "片辞释国嫌，至谊蔼如故。",
      "相阶属甫陟，奉引蹶而步。",
      "何足以蹇人，造物偶其数。"
    ]
  },
  {
    "id": "e647d10fea89251bd00b2335f7cf130e",
    "title": "钟离意不拜赐张恢赃珠",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "清川弗纳浊，方枘不纳圆。",
      "简珠虽云宝，秽得名莫全。",
      "临恩所不拜，戒饮惩盗泉。",
      "志士无苟取，炳然昭性天。"
    ]
  },
  {
    "id": "e647d10fea89251bf5af98baba8655de",
    "title": "元祐党人碑",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "熙丰小人用，坏政始介甫。",
      "类从一何众，三朝养祸柢。",
      "元祐用君子，四海贺马吕。",
      "豁然破积晦，有若日当午。",
      "一日十二时，午位仅一数。",
      "十一非其位，乃在小人所。",
      "天意未厌祸，善类终遭侮。",
      "在睽同而异，川朔失为迕。",
      "其辈随以动，在咸象于股。",
      "奸京柄崇宁，首以故案举。",
      "深虞道复长，籍党表天下。",
      "一镌亦莫服，凿石竟何补。",
      "邪正均一罚，株连示淆蛊。",
      "今于岁月后，是非目谁瞽。",
      "譬瞻星与宿，经纬森天纪。",
      "不妨紊彗孛，各自粲堪指。",
      "君子犹元气，不能绝其绪。",
      "但含消长机，小人昩其旨。",
      "虽云诈力大，欲绝亦缪矣。",
      "十步有芳草，十室有贤士。",
      "若使朝廷无，曷以维国是。",
      "不以溷小人，同事信难处。",
      "其势莫两立，伤夷至于此。",
      "小人务辟衅，君子务必沮。",
      "柰何君子少，莫胜小人侈。",
      "恃胜初无人，习恶后无主。",
      "丁秦及贾韩，驯至国遭掳。",
      "一旦中原失，小人实为估。",
      "乃鉴殷之亡，先闻九侯脯。",
      "碑者本悲也，我来手重抚。"
    ]
  },
  {
    "id": "e647d10fea89251bf5bbaffc1246893f",
    "title": "莫砟铜雀砚歌",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "拔剑砟瓦，瓦碎何用，砟碎于瞒，莫为轻重。不如掣取太史笔，青竹中间削其统。",
      "老瞒自欲瞒春秋，公议所在人焉廋。瓦痕虽留汉正朔，心实无汉虚尊周。",
      "愿存此瓦长作砚，犹因子墨黥瞒面。汉贼明将汉法诛，千载烟华渍深谴。",
      "古云不以人废言，言如可存瓦可存。识贼鉴乱于人群，瓦无可恶恶在人。",
      "呜呼莫将人瓦并案罪，我为题诗救其碎。"
    ]
  },
  {
    "id": "e647d10fea89251bf762e630b5ca061d",
    "title": "题中兴颂石刻后",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "有册有册一尺畸，启阅重是磨崖碑。",
      "平原太守气骨壮，杀贼馀力存毛锥。",
      "千年白石耀深刻，风雨不剥神扶持。",
      "铜柱莫拔魑魅走，铁网欲破珊瑚支。",
      "快观书法十数过，驯读其语增噫嘻。",
      "君王爱色不爱国，金钱买祸由洗儿。",
      "长安洛阳要自陷，法宫蜀栈谁安危。",
      "嗣君虽然返旧物，以得补失终磷缁。",
      "此碑颂德实揭过，有家有国留箴规。",
      "晴窗日拓不辍手，来禽青李生蛛丝。"
    ]
  },
  {
    "id": "e647d10fea89251b2a5ec5b52102aa9b",
    "title": "和陈惟夤先生姑苏钱塘怀古韵",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "开国乐湖山，流观起高台。",
      "因有献楣人，木眚自兹来。",
      "侈泰遂亡国，卷地惊风埃。"
    ]
  },
  {
    "id": "e647d10fea89251b2a5ec5b54d48f898",
    "title": "和陈惟夤先生姑苏钱塘怀古韵",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "孙胜有奇占，扬风骨亦无。",
      "他日秦馀杭，三匝不可呼。",
      "令人追往梦，鸟雀悲烟芜。"
    ]
  },
  {
    "id": "e647d10fea89251b2a5ec5b5f4cac7e0",
    "title": "和陈惟夤先生姑苏钱塘怀古韵",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "伯业不可久，阖闾行复墓。",
      "世换悲树叶，人灭惊草露。",
      "吴越互兴亡，无足笑百步。"
    ]
  },
  {
    "id": "e647d10fea89251b2a5ec5b58ddac789",
    "title": "和陈惟夤先生姑苏钱塘怀古韵",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "襄邓固宜国，李相言莫行。",
      "偷安昩远图，弹丸荆棘生。",
      "北来势受敌，大江顾南横。"
    ]
  },
  {
    "id": "e647d10fea89251b2a5ec5b5e004b56e",
    "title": "和陈惟夤先生姑苏钱塘怀古韵",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "海气薄宫阙，燕幕伤故都。",
      "正如当道蛇，延颈待人屠。",
      "一枝难苟安，展转南飞乌。"
    ]
  },
  {
    "id": "e647d10fea89251b2a5ec5b545847c65",
    "title": "和陈惟夤先生姑苏钱塘怀古韵",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "和计适召敌，风尘入松关。",
      "六龙一逋播，王气去不还。",
      "惟馀岳坟树，枝叶无人攀。"
    ]
  },
  {
    "id": "e647d10fea89251b39c736b22d5db7c2",
    "title": "和桑通判吊文文山六歌失火",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "两宫万里塞云黄，三闽四广天子忙。",
      "孤忠老臣老不死，膏血几时湔国耻。",
      "天高欲诉衍六歌，手把怨笔濡天河。",
      "天河不干怨长在，朝廷凌迟家破碎。",
      "老臣已死稿苴存，金玉辉生旧墨痕。",
      "郁攸小儿那解事，纸影虽空有文字。",
      "传人流世自千年，击剑重歌双泪前。"
    ]
  },
  {
    "id": "e647d10fea89251b226f19286c2736ae",
    "title": "读杨宫詹与屠太宰论事札子",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "古谏无专职，士庶获胥通。",
      "今者置有位，非位默而恭。",
      "卿相曷其然，出纳代天工。",
      "宫詹此札子，责善太宰公。",
      "辞严气则直，读之声沨沨。",
      "韩论及欧书，异代而合踪。",
      "既可扶国是，抑竭朋友忠。",
      "百年无此言，友道从而隆。",
      "朝廷罚台给，株连班直空。",
      "宰公乞摄旷，奏上何匆匆。",
      "略弗涉救援，于是涉迎逢。",
      "急彼故缓此，意外有牢笼。",
      "人情鄙兹疏，诋讪纷詾詾。",
      "台为风纪御，给本丝纶总。",
      "朝廷托耳目，立法由祖宗。",
      "官小系则大，责重望乃崇。",
      "愆忒以之律，邪佞以之攻。",
      "从则如水流，不从如水壅。",
      "士气要在养，养则其气充。",
      "折沮失謇谔，使之抱喑聋。",
      "天王本圣明，宰公实股肱。",
      "信之如蓍龟，可以定吉凶。",
      "慷慨能行义，岂曰无优容。",
      "难解者彭王，喜怒注宸衷。",
      "程罪终见释，钺幸终弗庸。",
      "公议皎如日，晓及三尺童。",
      "岂宰顾不谅，而弗及童蒙。",
      "朝廷行是罚，名以惩不供。",
      "因摄以寓援，何不鉴触龙。",
      "乞浆或得酒，求鱼庶离鸿。",
      "言患不至此，何患听弗聪。",
      "所惜在谏垣，两挫一岁中。",
      "岁来其娓娓，履霜怆凌冻。",
      "不可视朝廷，长有拒谏风。",
      "凤鸟吝不鸣，若鸣致时雍。",
      "匪为群谏地，自树弼亮功。",
      "其日举传奉，逮谏适相同。",
      "奏名四十员，珂马耀长冲。",
      "胥靡共趋走，俯默不敢颙。",
      "观者谓不祥，道议起如蜂。",
      "其责将谁归，未可谢匪躬。",
      "当悯时不平，亦可悲人穷。",
      "不鸣岂瓦鸡，不应岂木钟。",
      "岂待七年发，救焚必征彸。",
      "但恐缓不及，激切有缄封。",
      "令人思三原，当此热心胸。",
      "陈乞惟恐后，剀切期必从。",
      "皎皎歌白驹，一往无留踪。",
      "江湖渺吾忧，其言不可终。"
    ]
  },
  {
    "id": "e647d10fea89251b29b09c96499b3ebb",
    "title": "观补官",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "冠冕耀通衢，罗绮照芳春。",
      "珂马等列侯，洋洋意气新。",
      "观者叹且信，黄金能贵人。",
      "黄金本假借，观人自失真。",
      "穷闾处约子，读书苦长勤。",
      "书声振悲风，莫次甑中尘。",
      "敝褐三十年，一绂难贲身。",
      "问子何事此，好义已忘贫。"
    ]
  },
  {
    "id": "e647d10fea89251bd97ebe305730e9c9",
    "title": "拣瓜词时提学公黜诸生貌寝者",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "累累黄台瓜种者，欲求售碌碌买食。",
      "人择美弃其陋大，小各随形偏正亦。",
      "随生滋味在其中，包藏那得明君不。",
      "见贤妃臼头女又，不见贤相跛足子。",
      "呜呼貌取岂尽瓜，外陋安知中自美。",
      "愿华一脔请君尝，滋味分明为君死。"
    ]
  },
  {
    "id": "e647d10fea89251b877d18b98aa3b14c",
    "title": "喜李贞庵致仕",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "九鼎忙忙作人饵，头白眼花朝鼓里。",
      "先生有才足补衮，有俸未足充妻子。",
      "未衰告归急于矢，不谋朋友断诸己。",
      "先生自是不羁人，健鹘凌云秋万里。",
      "君子难进退则易，礼义堂堂尽终始。",
      "太湖可钓亦君鱼，阳羡堪耕亦君米。",
      "出兮处兮乐天私，更有文章贲山水。"
    ]
  },
  {
    "id": "e647d10fea89251b5453acd2b683de0a",
    "title": "盗发",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "小窃虽饥寒，巨猾实扇起。",
      "十百相党群，刀殳弄凶技。",
      "前邻遭砟关，逼货炙妻子。",
      "后邻发重堤，进舟当门舣。",
      "担负亦公然，罄室乃云止。",
      "稍或有牴牾，人戮庐亦燬。",
      "无何哄西村，旋复啸东里。",
      "通川及要路，宵征绝行李。",
      "检刮空腰缠，体至衣裘褫。",
      "天寒冰载路，沟壑何不委。",
      "家家夜结束，老少泣以俟。",
      "一息苟奠安，天明各相喜。",
      "正念一井闬，搔动乃如此。",
      "江东连江湖，固是盗所倚。",
      "禁弛气则张，类滋势难弭。",
      "有官示以仁，得录不之罪。",
      "恕实长之道，无乃延小美。",
      "有声自此辈，识者谓辱已。",
      "况彼有后言，时哉好生理。",
      "教虎不咥人，所性安可使。",
      "使誉出贤者，天下知善士。",
      "民以静为乐，贸贸安生死。",
      "虽然废赒恤，糠覈自甘旨。",
      "去蠹木欣荣，除𧊕禾茂薿。",
      "苟以刑不仁，诛夘亦非是。",
      "刑以齐乱民，用之不得已。",
      "如何输租人，米驳毙于棰。"
    ]
  },
  {
    "id": "e647d10fea89251b1eb283c69b1a93b0",
    "title": "海雠行",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "海东衡沙浮半洋，夹亘颇与崇明长。鱼盐芦苇货攸聚，利启争夺循为常。",
      "中有兼并两豪族，施恃其勇董恃强。强之无厌勇乃袭，燔庐刮产威靡亢。",
      "强衔所衄思报偿，舞波接战成刘戕。县官移寇悚上吏，林侯未然筹且量，首先号召命不方。",
      "老豪来归诉雠敌，不敢犯法畏有章。区区蝼蚁尚顾命，拒死不免跷螳螂。",
      "虽云馀类拥其子，局蹐只为雠家防。传讹乃烦两重宪，地隘岂足鹏轩昂。",
      "魏公善镇殊不忙，陈公善料殊不扬。台按臬监来颉颃，所在草木知风霜。",
      "群僚从事亦济跄，如云翕翕星煌煌。于时曜武势大张，海日照雪明殳斨。",
      "五牙艨艟具三百，舣岸只待令乃翔。诸公在抚不在剿，不教而杀谓不祥。",
      "缘情究迹有可恤，驰文往喻开伥伥。开诚布公明而光，援其所溺存其亡。",
      "小大感泣皆奔降，纳兵纳船恐弗遑。纤飙不动海帖帖，游氛一卷天苍苍。",
      "坑之则肆未免祸，拯之且暇曾无伤。天王圣明宰臣正，今日讵曰无姚房。"
    ]
  },
  {
    "id": "e647d10fea89251b5dfa6281ff6b34b0",
    "title": "吴俗火葬",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "火葬坏吴俗，沿愚罔知教。",
      "体魄轻父母，死即畀野燎。",
      "何异炎人㱙，亦类仪渠烧。",
      "古敛以周身，致虑防臭暴。",
      "复棺益之椁，厚土事窆焘。",
      "区区人子敬，郑重寓私孝。",
      "燕师惨掘焚，齐人忾敌效。",
      "子岂忍父母，炮烙曾无觉。",
      "曹侯悯其弊，古训不可吊。",
      "辟园号漏泽，丛瘗周四墺。",
      "士庶尚有言，地局宁尽窖。",
      "其言闻之公，击节叹且笑。",
      "吴愚不聪明，耳目涂泥淖。",
      "譬诸黔娄衾，不足我奚校。",
      "我为名教惜，㰅埴聊盲导。",
      "虐死苟无亲，逆生驯亦要。",
      "勿谓一爝微，大恶由兹造。"
    ]
  },
  {
    "id": "e647d10fea89251bbb294d9632f95116",
    "title": "理诗草",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "佚老馀生愿，失子末路悲。",
      "不幸衰飒年，数畸遭祸奇。",
      "独存朽无倚，如木去旁枝。",
      "剩此破门户，力惫叹叵持。",
      "屑屑衣食计，一一费心思。",
      "思深气血耗，㾓痹引百肢。",
      "多忘识虑浅，耳瞆目兼眵。",
      "一旦一身内，有此众病滋。",
      "所苦不敢诉，常畏老母知。",
      "小孙蠢不学，次儿诞而痴。",
      "后事不足观，百忧无一怡。",
      "吾性无妄好，执善信不疑。",
      "垂垂垂白乡，朝斯还夕斯。",
      "高高冥冥者，何物顾相欺。",
      "似我未蒙祜，及有菑害罹。",
      "滚滚人海中，黑白何可劙。",
      "口亦不能问，理亦不能推。",
      "以死致度外，且活是便宜。",
      "今日尽今日，明日岂可期。",
      "亦复酌我酒，亦复吟我诗。",
      "我诗无好语，稿苴从散遗。",
      "儿在曾裒葺，今纸著泪糜。",
      "抱患天地间，空言亦奚为。"
    ]
  },
  {
    "id": "e647d10fea89251be69ff7409ed58948",
    "title": "脱齿行",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "我齿食所系，食以系我生。",
      "齿脱宁不忧，其系本非轻。",
      "近来渐脱二，脱者尽之萌。",
      "既脱不复留，留者亦难撑。",
      "留如泛虚槎，脱如凿深坑。",
      "编生如相辅，豁一傍须崩。",
      "生食原相资，今作水火争。",
      "妨食生必妨，死理端可明。",
      "完业譬大族，恃子在守成。",
      "其子无锢心，先荡黄金籯。",
      "屋售继失居，田鬻还绝耕。",
      "沟瘠谅在眼，身家同一倾。",
      "触类有攸感，我赋脱齿行。"
    ]
  },
  {
    "id": "e647d10fea89251b26d28acbe299384e",
    "title": "早起偶书",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "秋早耿不寐，起视天苍凉。",
      "鲜霞凝高宇，随日赋采光。",
      "露气浮草木，流润及衣裳。",
      "人事颇无接，怀澄知虑忘。"
    ]
  },
  {
    "id": "e647d10fea89251bcd8e67c310301c61",
    "title": "齿摇",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "当唇一齿龋，将脱根槎枒。",
      "棘舌妨噍食，致忧岂云些。",
      "动摇苦浮危，轶出奈参差。",
      "疑口常沮枚，比眼如碍沙。",
      "山水失啸歌，日夕人叹嗟。",
      "终知莫附断，且怪久恋车。",
      "憯憯滋流涎，数数抚断槎。",
      "欲拔涉梭诮，希生闻药涂。",
      "聊存徒为耳，卒去何快邪。",
      "大似狡酷吏，作孽闹公衙。",
      "还如败劣子，骛外莫安家。",
      "但得喷一嚏，迸落从谽谺。",
      "嚼肉补空窾，呼酒洗豁厓。",
      "掀髯扪其馀，几辈栖残鸦。",
      "作诗尚有告，伴老衍岁华。",
      "从迈勿以类，留二学吕夸。",
      "湖乡堪养老，鲜美多鱼虾。"
    ]
  },
  {
    "id": "e647d10fea89251bc7d4a639615667f3",
    "title": "感兴",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "世路多屈曲，拙夫从直行。",
      "勉欲就此轨，未忍枉平生。",
      "不如且裹足，静坐群虑清。",
      "莫顾蛮与触，了不知纷争。",
      "莫辩夔与蚿，多少亦自平。",
      "持杯洗浮云，太虚极高明。"
    ]
  },
  {
    "id": "e647d10fea89251b8022359ab8d72a83",
    "title": "田家咏",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "久矣居畎亩，邈如遗世人。",
      "地静习虽陋，野意还自真。",
      "怡怡晨夕间，言笑谐四邻。",
      "有作相告戒，鸟鸣知及春。",
      "犁锄假筋力，竭劳供有身。",
      "身在劳何息，顾莫养精神。",
      "服气能代粒，希仙渺无津。",
      "家业信难易，乐以充尧民。"
    ]
  },
  {
    "id": "e647d10fea89251b8022359ab0bbde45",
    "title": "田家咏",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "我亩芜且瘠，我陇硗不平。",
      "发岁奋乃功，东作觊西成。",
      "搰搰低白头，秉耒日经营。",
      "税佣及时毕，辛苦勤王程。",
      "但馀秫一斛，酒熟欢已盈。",
      "醉引耕田歌，不复忌高声。",
      "愿随天风吹，吹达九重城。",
      "刘璋启此调，千载遗令名。"
    ]
  },
  {
    "id": "e647d10fea89251bf39d536701ef5023",
    "title": "颜氏妇节孝卷",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "人生苦是从军行，致之死地而复生。何况妇人处闺阁，不知关西多少程。",
      "相从翁姑万里去，性命自拟鸿毛轻。风原霜碛莽何所，嘷狼哮虎心魂惊。",
      "新妇不敢嗟嫠𡞦，手扶病姑兼两婴。中途姑病不复起，一身无蒂犹漂萍。",
      "归来函骨寻旧路，有眼茫茫浑似盲。呜呼颜家新妇命薄苦如此，只乐节孝传其名。"
    ]
  },
  {
    "id": "e647d10fea89251b48ea361394b6aede",
    "title": "崔孝妇",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "孝妇视姑疾，转革心彷徨。",
      "潜以肉代药，誓为续命汤。",
      "存姑若无已，剸刀若无伤。",
      "脔落痛不入，人知云未尝。",
      "皇天助肉神，一啖姑下床。",
      "子澄哭其创，掩口使勿扬。",
      "汝扬义则过，违教理非当。",
      "肢体具父母，克全孝之常。",
      "此盖迫不忍，事出仓卒肠。",
      "复有窆亲地，既为豪所攘。",
      "归璧须大力，妇人本何遑。",
      "拔我金雀钗，脱我明珠珰。",
      "别壤吉可买，抱骨改其藏。",
      "愤懑终莫释，悒悒致殂亡。",
      "豹毙尚还文，麝死可留香。",
      "孝妇虽已矣，令名身后光。"
    ]
  },
  {
    "id": "e647d10fea89251be29216f27c200952",
    "title": "书周节妇孝感之异",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "黄氏十九时，归周文璧氏。二年文璧丧，弱惟一女恃。",
      "有姑患痿痹，其状莫比儗。有肢如无筋，有骨如无髓。",
      "在床如空中，有身如蜕委。日夜但冥冥，仅有息存尔。",
      "闻听与触动，稍及即厥死。荐地方儗步，通问必附耳。",
      "艰难食溲次，不敢托诸婢。百药无一效，百累丛一已。",
      "黄氏心烦恼，惛惛不知处。东家优婆夷，怜悯为黄语。",
      "\"汝姑溺苦海，汝知故何以。愆业如丘山，宿世所积累。",
      "须皈大势力，南海有大士。解难说真言，功德莫思议。",
      "但要深心持，日日要如是。一言一拜叩，亿又八千数。",
      "在佛虽有程，敬爱无庸纪。功深果报近，何患患不起。",
      "\"黄氏闻是言，烦恼生欢喜。归室便置像，恭敬为作礼。",
      "沐浴体投地，心观口娓娓。亦不知其终，亦不知其始。",
      "亦不知其寒，亦不知其暑。阅日千八百，历年数得五。",
      "俄梦见一姥，前黄行迤逦。心谓是现化，称名略不顾。",
      "极力欲追即，步步悬尺只。径入一区庐，阖户若相拒。",
      "款叩发号泣，其户豁然启。菩萨示妙相，金光烁瞻睹。",
      "头上珠璎珞，晃晃复蕊蕊。莲目垂慈光，宣言启玉齿。",
      "黄氏前谛听，合掌作长跪。云汝依吾道，悉知悉见已。",
      "慈悲为我愿，岂无嘱付汝。循功加精进，九日一扶倚。",
      "七九扶以行，前及我处所。觉来汗淋淋，其言尚在耳。",
      "悟佛为众生，方便指门户。信心愈坚牢，额破吻俱腐。",
      "临日试小掖，筋骨觉可举。屡试屡无难，还能步移跬。",
      "彳亍诣像前，奠香致情旨。其炷从空跃，逾梁而直下。",
      "乃著于本人，正中顶𩕄里。其声若惊霆，其势若击杵。",
      "身心发震竦，百苦悉皆去。如风卷天云，不复剩渣滓。",
      "如春活枯草，如冰化为水。亲党尽来观，赞叹世无此。",
      "姑谢新妇力，脱我出死簿。新妇答何功，菩萨威力故。",
      "此事闻其甥，王纶能覼缕。韦虚气治痿，若或有仙技。",
      "黄氏孝治痿，专以诚为主。格物与布气，非诚莫相与。",
      "孝有致久旱，孝有致冰鲤。事本出非常，未可论常理。",
      "我特书其孝，勃蹊用为砥。至今昆山人，大书播邑史。"
    ]
  },
  {
    "id": "e647d10fea89251b97657394ead03a42",
    "title": "石节妇",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "吕家有小姑，许嫁石家郎。石家罹法网，合族无留行。",
      "里豪复求婚，趁此事更张。殷勤媒氏蜜为口，不知小姑铁作肠。",
      "誓云生死石家妇，有脚不踏他人堂。皇天后土悯节义，石郎不久仍还乡。",
      "流苏袅袅开洞房，春风吹入双鸳鸯。百年伉俪只三月，明镜忽破无完光。",
      "拔我黄金钗，脱我明珠珰。东市买棺敛，西山买高冈。",
      "土中先凿合欢穴，怨骨待共他年藏。此身已死心未亡，身上不著新衣裳。",
      "有身苦无儿女托，养老来依诸弟傍。只今含笑入地下，七十八年双鬓苍。",
      "君不见松枯尚有节，兰槁还留香。节妇之名不可泯，当与万世扶纲常。"
    ]
  },
  {
    "id": "e647d10fea89251bfbcf709f8dcd6c12",
    "title": "贞节为朱孺人题",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "松溪之松贞不变，松溪之水清不污。",
      "松贞水清钟节妇，节妇有家溪上住。",
      "及笄婉娈女于朱，松上女萝期永附。",
      "四七之年分死生，女萝茕茕松忽仆。",
      "三雏眇矣提抱间，今各崭然能干蛊。",
      "晨舂夜织三十年，白发毵毵照荆布。",
      "少时望老不易到，见苦历劳安末路。",
      "譬拔金钗投火中，火尽烂然金若故。",
      "烧香暗告泉下人，白日知心已无负。"
    ]
  },
  {
    "id": "e647d10fea89251be03dae50db5a4052",
    "title": "烈妇吟",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "湓渎西浒，薛媛邵妇。邵吏坐法，逮者如虎。逮悦薛妩，佻语肆侮。",
      "薛丑其语身雉经，誓不辱夫以死明。黄犀辟尘尘不生，白玉绝玷玷不成。",
      "呜呼荒冢久欲平，后人立石题烈名。"
    ]
  },
  {
    "id": "e647d10fea89251bfc957f651b5b1b1e",
    "title": "烈女死篇",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "周家女子李家妇，未嫁夫家但相许。",
      "正如一树未开花，分明自有春为主。",
      "李郎病瘵两年强，说道今年番上床。",
      "闻来人语多不的，口又藏羞难问娘。",
      "只对寒灯泪如霰，为重为轻果谁见。",
      "此身空负嫁夫名，此眼何曾辨郎面。",
      "阿娘背女泣堂前，忖是郎边凶信传。",
      "烈姬重义轻一死，贞女安心无二天。",
      "通身示孝衣裳白，长练高经绣房夕。",
      "在世鸳鸯不得双，同到黄泉愿成匹。"
    ]
  },
  {
    "id": "e647d10fea89251b0dd99f7fc02cbfe9",
    "title": "烈女生篇",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "阿娘心悸夜不眠，起来顾女如雉悬。",
      "肉寒气绝强求艾，引息微微吹碧烟。",
      "夺鬼为人假天手，天亦怜渠能过厚。",
      "怕教此义世无知，不使其人世无有。",
      "夫妻未媾本何私，分在名存白日知。",
      "何如死向白日下，千载分明心不欺。",
      "今载聊因阿娘活，枯木暂回根已拨。",
      "将心化石立郎茔，表是郎妻刻妾名。"
    ]
  },
  {
    "id": "e647d10fea89251bd1bdd966cb7240fd",
    "title": "叶妇高节诗",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "叶家夫郎邹家妇，百年同生誓同死。",
      "五十五日天夺之，一个孤鸾失其侣。",
      "腹中顾后无男女，手中托生有机杼。",
      "短檠长夜不敢哭，白日深沉闭房户。",
      "老姑谓妇岁月长，新妇告姑听我语。",
      "我身聊奉姑同居，我心已与夫同土。",
      "青天虽高所不欺，白发固远要自取。",
      "忧勤患难以静制，礼义廉耻在刚主。",
      "火来胁房我不动，委身一焚火莫苦。",
      "盗来敲门我不惊，先身一刎盗何侮。",
      "病来容药不见医，有臂可斫诊不许。",
      "事虽未及虑早及，口既能言身有处。",
      "世当可重儗金玉，家不可少比稷黍。",
      "临终一著犹可竦，笑谓家中诸妪姆。",
      "老身幸享六十馀，数尽年穷理宜去。",
      "纷纷身后惜事乱，从此治时先嘱汝。",
      "房前指限喻如山，自我入来无出武。",
      "房中处久于我殡，魂识依依得其所。",
      "生前忌接男子面，死魄毋令吊人睹。",
      "人间嫠寡堪作别，始末高明越今古。",
      "朝廷未闻乡且颂，完德更宜加藻斧。",
      "何人有力达太史，何人有力达公府。",
      "呜呼节妇今冥冥，其身可腐名弗腐。"
    ]
  },
  {
    "id": "e647d10fea89251b127f4f652480ca55",
    "title": "赠韩珍",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "恩以生骨肉，义以生抚育。",
      "韩珍本异姓，恩与义两足。",
      "心肝蓄义血，甫有数十斛。",
      "义气溢皮毛，馨馥及衣服。",
      "主父病京邸，危命一线属。",
      "千里独奋往，并日走匍匐。",
      "药物无能为，事亟刲股肉。",
      "股亦割义刃，无慑亦无慉。",
      "虽然不救死，揆意义亦笃。",
      "君臣亦义合，往往逆乱伏。",
      "珍乎可珍哉，摇毫吾特录。"
    ]
  },
  {
    "id": "e647d10fea89251bd3860541d2a67c95",
    "title": "咏费彦杰还钗事",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "淮安新城下，交易利所在。",
      "往来十万人，财货溢闾阓。",
      "道上或有遗，一钱尚尔爱。",
      "老叟费彦杰，早行足有碍。",
      "俯拾黄金钗，耀目口发喟。",
      "乃诘旁居人，经此何淑艾。",
      "众云未始见，见只有舆载。",
      "恐是帷中脱，去此尚未迈。",
      "费追逾阡陌，气喘力良惫。",
      "止舆问何失，曾莫有所㣻。",
      "舆女惊其言，抚䯰乃觉謮。",
      "搴帷出粉黛，便即就地拜。",
      "还钗叟疾走，更莫延少话。",
      "女却叩姓里，答云不足芥。",
      "无姓住亦远，欲知将奚待。",
      "我亦弗汝询，彼此付暧昧。",
      "此事常有闻，但虑斯言躗。",
      "偶与叟相接，询之乃至再。",
      "叟笑云虽有，宜还无可怪。",
      "呜呼古人事，喜见行今辈。",
      "揆今实为奇，蜀日犬乃吠。",
      "在叟似非难，在众则难逮。",
      "义利寓人情，要之得其裁。",
      "吾诗为叟发，庶亦存俗戒。"
    ]
  },
  {
    "id": "e647d10fea89251bcc5cb71b5dd3f222",
    "title": "蜀国宋承奉好义歌",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "君不见簪折尚有戚，缶破还失声。可弃复何惜，奈有不忍情。",
      "蜀之内相宋公者，儒服聊借貂珰荣。翻编展卷日不辍，谈仁说义口似天河倾。",
      "前年搆江桥，长虹跨彩成双清。今年结净居，乐哉斯丘手自营。",
      "费金万馀极宏丽，空坟一个身长生。国初宋学士，华国文之精。",
      "蚕丛生流死且寓，山水啮冢见者惊。今之内相古王叵，感此恻怛思迁更。",
      "撤我□居，为彼佳城。万金之重忍一掷，折簪破缶无其轻。",
      "割爱以酬义，千人万人无此能。割财以徇义，千里万里流其名。",
      "来者有济，行人赞叹桥上行。逝者有惠，枯骨负荷于冥冥。",
      "何公慷慨乃如此，其德好藉诗书成。可笑士良以书禁人读，欲使耳目涂聪明。",
      "呜呼以公视仇仇乃诈，以仇视公公乃诚。"
    ]
  },
  {
    "id": "e647d10fea89251b77c33cf34012d7e2",
    "title": "义商行",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "商程无山川，逐利是所征。",
      "商车无岁月，徇义岂其情。",
      "程君倜傥怀，久矣客辽城。",
      "前年聘少房，镒金酬娉婷。",
      "娉婷来归际，掩面泪纵横。",
      "谓翁坐逮赇，鬻夫未能盈。",
      "失身驯及妾，包羞履君庭。",
      "彦宽未毕说，毅遣诫亟行。",
      "人妻我可夺，人急我可乘。",
      "酬金弗汝责，毁券迹亦平。",
      "既以赎伉俪，复以赎笞搒。",
      "父子与夫妇，载造遂欢迎。",
      "义利在天地，有若水火争。",
      "达人识所向，遐迩腾芳声。",
      "我闻诘彦宽，辗尔无答应。",
      "徐云勿多扬，我初不为名。",
      "我即低头拜，古谊重光荣。",
      "赞言欲劝薄，拙斐惟勉成。"
    ]
  },
  {
    "id": "e647d10fea89251b97dbc3ecd1288f31",
    "title": "常熟张修撰孙女许人为妾杨大尹明父改妻先贤言氏之子因赋",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "芳兰阽粪壤，贞女议少房。",
      "为计堕媒舌，父母惑如簧。",
      "女子何所知，衷心不分明。",
      "令尹廉非偶，喟为先德伤。",
      "割俸资返聘，乃币乃篚筐。",
      "改求大贤后，言氏得秀郎。",
      "贞女与秀郎，既婚复有将。",
      "此事若天斡，鬼神与之襄。",
      "令尹通神明，义气扶纲常。",
      "摘珠出泥涂，炯然开夜光。",
      "拭璧从埃壒，焕尔昭天章。",
      "富郑自范择，言子思激昂。",
      "结草报治命，翰撰当不忘。",
      "我特歌尹德，词短意则长。"
    ]
  },
  {
    "id": "e647d10fea89251b84824d0e2b037f0e",
    "title": "胡妇杀虎图",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "谁谓绕指柔，能化百鍊钢。谁谓妇女柔，杀虎如刲羊。",
      "有女如鼠恐其虎，况能杀虎非不祥。脱夫之命岂例此，当熊之勇同肝肠。",
      "寻常针线倦紫凤，卒与虎力争其强。虎时顾得不顾失，妇心顾存不顾亡。",
      "手中有刀爱作刀，以义淬之无敢当。天寒月黑星有光，虎血涂地葭苍苍，人生有行无枣阳。"
    ]
  },
  {
    "id": "e647d10fea89251beec3ce6ca38ba42c",
    "title": "分得义庄送李中舍贞伯还朝",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "君不见范公嗜义如饮食，范公庇族如羽翼。亲疏百口百不忧，养生送死皆公力。",
      "公存公亡犹一日，有田供需惠无极。伐石纪事庄上头，大书特书高十尺。",
      "李君车马有行色，下马读碑三叹息。若见甘棠思召伯，若对澧流思禹迹。",
      "李君亦岂寻常人，身小才大气正直。博学强记无与敌，平步便当超九棘。",
      "十年小心职文墨，阶次悠悠鬓将白。故园已筑梅花庄，此意含仁我先识。",
      "呜呼范公之后多闲田，愿君买接东西陌。"
    ]
  },
  {
    "id": "e647d10fea89251bda7cbb492b766607",
    "title": "镇南世节行为黔国公赋",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "黔公坐镇封内清，黔公卧治封外平。",
      "碧鸡金马作门戟，复有滇池供洗兵。",
      "黄牛平把宝刀换，春山来劝诸夷耕。",
      "诸夷爱戴非一日，子孙孙子知生成。",
      "雕题花脚最难服，今日推公无孔明。",
      "忆昔先公遇高帝，鼾睡龙怀天不惊。",
      "印如金斗酬百伐，带誓黄河申载盟。",
      "桓桓祖武看公绳，天南别隐一长城。",
      "金汤虽固尚在法，恩信相孚何待征。",
      "古称仆射如弟兄，军中笑歌髀肉生。",
      "国公自进玛瑙觥，醉后还赓出塞行。"
    ]
  },
  {
    "id": "e647d10fea89251b12ae0cc80d7b4bf4",
    "title": "费元诗",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "义事久不见，将谓民风漓。",
      "有此费元者，秦人何可欺。",
      "嗟嗟逆旅邻，平昔昧所知。",
      "瘐死怜顷暂，给饘活其饥。",
      "傍窥妄讥议，将利室中姿。",
      "邻后愿奴报，夫妇自同来。",
      "元曰非奴利，苟利非我为。",
      "掉头略不顾，天地知吾私。",
      "至此嫌猜尽，君子未尝移。",
      "所薄既云厚，厚者宜过之。",
      "兄氏没永平，讣达肝肠摧。",
      "哀痛出天性，殒绝岂自期。",
      "或谓不可训，若挞阋墙儿。",
      "斯人今已矣，其骨当为芝。",
      "其魄当为云，祥瑞昭明时。",
      "况是有贤嗣，天报信不差。",
      "尚有千载后，名从青竹垂。"
    ]
  },
  {
    "id": "e647d10fea89251bf3f1ab224edb2c3d",
    "title": "荆花春意为彭昉寅之赋",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "我写彭家荆，不写田家树。彭家兄弟无异言，不似田家初有异。",
      "兄弟原从一气生，荆亦同根复同祗。花不乱，开则聚。",
      "枝不乱，大小附。叶不乱，上下蔽。风吹枝叶动，月出形影具。",
      "有兄弟应求之义，次第之序。人谓彭家有此兄弟和，我谓非此而能致。",
      "老夫见其祖子孙，和顺孝友迨三世。无乃气体之孚以和召和曾不戾。",
      "彭家此树未必有，我今写此尚与存劝励。尝见他家真有荆，树下阋墙兼紾臂。",
      "饶他漫有好荆树，不如好兄弟。有好兄弟荆亦贵，无好兄弟贱与凡木类。",
      "我写不写树，写其兄弟心之懿。兄弟和在心，音声容色愉而憙。",
      "不和名不祥、家不利。我虽为君写万树，不若自裁一树方寸地。"
    ]
  },
  {
    "id": "e647d10fea89251b10fb05d1aaf291c2",
    "title": "睡起",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "欲晴不晴云阁雨，欲落未落日挂山。",
      "道人睡起思如水，闲倚长松数鹤还。"
    ]
  },
  {
    "id": "e647d10fea89251b877c510cf657c7b2",
    "title": "早兴",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "清霜被群叶，青黄纷委地。",
      "病肌粟朝寒，烘背俟阳气。",
      "深坐聊展卷，眊氉怯细字。",
      "岁月递吾老，不谓易以至。",
      "盛衰理自然，微吟不成嘅。"
    ]
  },
  {
    "id": "e647d10fea89251b785926212ea4826a",
    "title": "拟一日复一日",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "一日复一日，一朝复一朝。",
      "青春不用推，白发不待招。",
      "渐见襁者大，还催老辈凋。",
      "借问学仙侣，此关果谁超。",
      "神仙本冥冥，其言亦寥寥。",
      "独有姬孔业，天地同遥遥。"
    ]
  },
  {
    "id": "e647d10fea89251b474d9c29fe3ae1dd",
    "title": "贫富吟",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "贫富限世分，高下莫均一。",
      "富者诧润屋，馀润及铭笔。",
      "贫非止赤身，裸死至无堲。",
      "苟云可操致，智士岂无术。",
      "冥然观无物，二者何得失。"
    ]
  },
  {
    "id": "e647d10fea89251b029e73bc2cc36ae8",
    "title": "玉洞仙桃寿傅宫詹曰川",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "傅说本是天上星，摄行相事奉青驾。",
      "老成端谅帝所选，韦贤李绩德不亚。",
      "譬为舟楫济川用，譬为绳墨梓乃架。",
      "表仪鹤苑统仙班，只讲麟经旷清假。",
      "左氏文章费纸传，温公肖貌令人画。",
      "洞天开府住有家，度索蟠桃觅无价。",
      "记栽日月降甫申，看到云霞接嵩华。",
      "三千结实岁何长，万核裹泥生不罢。",
      "其人如玉寿如桃，八百老彭何足诧。"
    ]
  },
  {
    "id": "e647d10fea89251be2c6206d4c4fcb37",
    "title": "六十一自寿",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "重逢丁未开新甲，过六十年增一年。寿是倘来那必得，人于末节要求全。",
      "占鸠挟妇伤今日，羡鹤添孙欠此缘。亡室同月同日生，万事莫论吾母健，进将春酒北堂前。"
    ]
  },
  {
    "id": "e647d10fea89251bc1973bd9b24da2aa",
    "title": "生辰漫咏",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "今朝六十八，历岁知既夥。",
      "青春不还人，七十近在左。",
      "流光迅昼夜，忽忽迸石火。",
      "我与石火争，寄活真螟蜾。",
      "但愿无疢疾，诗骨瘦亦可。",
      "浮云载富贵，过眼颐不朵。",
      "先人有薄田，数口颇缠裹。",
      "关门事清咏，天地自容我。"
    ]
  },
  {
    "id": "e647d10fea89251b1d7743cb6cba2fc3",
    "title": "生朝",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "兹辰始度世，眇然留我形。",
      "良荷生育德，允含天地灵。",
      "寓品幸称男，耘耔充园丁。",
      "衣裳贲其裸，岁月假以龄。",
      "骎骎及朽腐，草木自林坰。",
      "隙光感多阅，倾水莫返瓶。",
      "承流且云迈，数止我自宁。"
    ]
  },
  {
    "id": "e647d10fea89251b74548e5ae57729a5",
    "title": "生日小酌",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "今晨感我生，襁褓迨衰老。",
      "岁月倏往来，七十何草草。",
      "譬初同此日，天下生不少。",
      "善恶与昏智，贵贱及寿夭。",
      "各各不可齐，鹏鴳皆自好。",
      "但耻老丑人，多为后生藐。",
      "我母自爱我，谕事且讫了。",
      "儿女自爱我，劝我饭加饱。",
      "朋友自爱我，把酒颂且祷。",
      "我生已万幸，际兹世有道。",
      "拙废固无用，农圃亦可保。",
      "杯酌虽寡嗜，些少慰怀抱。",
      "偃息间行游，随意弄花鸟。",
      "乐哉天地间，偷生亦为巧。"
    ]
  },
  {
    "id": "e647d10fea89251bd2be2cc2480bc975",
    "title": "分得清白遗后寿曹时中宪副",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "东家归人买田地，西家归人置歌妓。",
      "先生亦是归来人，完名怕著黄金累。",
      "教儿但守旧茅堂，鬼瞰不能低可住。",
      "先生高寿却瞰人，东田不存西妓去。"
    ]
  },
  {
    "id": "e647d10fea89251b02003d54d49ee633",
    "title": "寿萱为邵国贤赋",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "谁家无萱草，谁家无老母。",
      "堂前无孝子，萱草亦空有。",
      "邵家碧玉根，孝感生不苟。",
      "开花作婉容，顺叶承左右。",
      "愁非备养具，不足充体口。",
      "邵子所以种，涉孝岂敢后。",
      "聊寓盆缶春，志自超盆缶。",
      "干禄以代养，早已登州守。",
      "官大功名大，封荣日加厚。",
      "腰带映金葩，首翟照春酒。",
      "如何母不乐，乐则自宜寿。",
      "人生养至此，孝果在萱否。"
    ]
  },
  {
    "id": "e647d10fea89251bc75225a28e25dcf3",
    "title": "画松寿大司马三原王公",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "尚书府中松十抱，直气贞心不知老。",
      "关中土厚根柢壮，十年间生地之宝。",
      "上参云汉不屈身，世间草木斯为表。",
      "用之擎天天久恃，用之柱国国永保。",
      "伐柯击奸拟顾笏，摘叶指佞比尧草。",
      "朝廷何可一日无，百不为多一非少。",
      "凌霜傲雪古色存，苍苍直与秋天杳。",
      "孔明庙前有老柏，此物亦自因人好。",
      "大观直谓古今同，时固难同贵同道。",
      "金花玉苓仙所食，只在长生不在饱。",
      "须公采啖三万斛，四海苍生期寿考。"
    ]
  },
  {
    "id": "e647d10fea89251bece5ca18a4544f07",
    "title": "生日漫言",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "幼时慕八十，妄念笑荒唐。",
      "八十思幼时，过事惊渺茫。",
      "事过三万日，人如傀儡忙。",
      "忙忙到衰老，傀儡是末场。",
      "谬以百年算，畸日苦不长。",
      "虽有六千日，长短未可量。",
      "使长莫如前，使短亦不妨。",
      "固非罹夭阂，白发映黄肠。",
      "生顺与没宁，大观理之常。",
      "今日喜饮酒，乐极发悲伤。",
      "盗蹠不在寿，颜渊千载光。",
      "寿亦何足重，所耻无流芳。",
      "耻贫无润身，不耻食糟糠。",
      "耻贱无克家，诗书在犹亡。",
      "腐草举末焰，螺田怀馀香。",
      "含灵参天地，息存还自强。"
    ]
  },
  {
    "id": "e647d10fea89251b4beb049a6f05619b",
    "title": "寿张碧汉六十",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "先生雪胡面如玉，公辅隐然观器局。",
      "丈夫出处自有数，功名未在三千牍。",
      "柰何骏骨老兀硉，相者茫茫惟举肉。",
      "先生掀髯发大笑，誓弗回头顾场屋。",
      "江湖满地气豪杰，浮云万里空双目。",
      "本色风流贺季真，著家词赋张平叔。",
      "吴山越水行有窝，烂醉何妨倚丝竹。",
      "只今仕路成市道，黄金不多不推毂。",
      "先生此梦已脱枕，蹇驴破帽曾不辱。",
      "有时读书至无逸，何乃咄咄忧不足。",
      "此心自许天地知，万事奚凭鬼神卜。",
      "今年换甲迨六十，教我画松须屈曲。",
      "灵根久世非脆物，抑郁风云见畸独。",
      "我知造化有深意，信与之寿吝之禄。",
      "一千斯年抱贞固，牺尊青黄彼菑木。"
    ]
  },
  {
    "id": "e647d10fea89251bfe655d553f08ae42",
    "title": "雨夜宿吴匏庵宅",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "雨中客舍苦局促，故人招我有尺牍。",
      "书云竹居可闲坐，烹茶剪韭亦不俗。",
      "得书径往兴亦豪，何虑冲泥污双足。",
      "开门山林在城市，湿绿如云亚群竹。",
      "主人罄折故意深，道慰契阔须信宿。",
      "榻上为我设衾枕，堂中为我罗酒肉。",
      "我时肺病已绝饮，强举一觞连五六。",
      "长谈细辨困仆夫，灯影檐花乱书屋。",
      "羡君有弟雅谊同，山水光明信珠玉。",
      "故事方思卫八家，还咏逍遥堂后木。",
      "人生良会岂易易，他日如今又难卜。",
      "缪图菲语何足记，雪泥聊耳知鸿鹄。"
    ]
  },
  {
    "id": "e647d10fea89251b8567af63c284b2c2",
    "title": "天全徐先生夜过",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "法云夜归黄仲达，骑驴高歌仰明月。",
      "天风猎猎吹白袍，履常殿后走不迭。",
      "撰杖负囊无乃媟，过市小儿笑口咽。",
      "何物老子作怪游，俗夫岂尔须仙列。",
      "李图邢诗遂大传，邈五百年无四杰。",
      "先生寻我兴亦豪，入更来敲僧户闭。",
      "栖乌翻树露满叶，长彗扫斗芒不折。",
      "先生呼酒要排热，乃云秉烛古有说。",
      "三花朗咏挂巾篇，故事不妨吾载设。",
      "高致风流自斗山，一游一嬉知不屑。",
      "先生于此如有言，当与双峰共磨灭。"
    ]
  },
  {
    "id": "e647d10fea89251b8408b2fdc580ce5e",
    "title": "史明古见访",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "春来开门见新燕，故人春来亦相见。燕子不肯嫌贫家，破屋还劳故人眷。",
      "烧灯屋下照白胡，高谈雄辨如壮夫。且言老境知己少，感慨满怀人事殊。",
      "常当有酒开口笑，君来我往亦须要。愿从君言不敢违，肯作西飞伯劳东飞燕。"
    ]
  },
  {
    "id": "e647d10fea89251bbdac6016fcd1d349",
    "title": "劝性甫饮用韵",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "喜君饮酒量不悭，百壶五斗曾无艰。",
      "鬓毛苦短日月老，人生自忙天地闲。",
      "红花的皪雨脚后，白鸥浩荡江光间。",
      "明朝又拟常熟去，典尽春衫方始还。"
    ]
  },
  {
    "id": "e647d10fea89251b901cd5e6ba3614f1",
    "title": "喜苏文辉见过",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "杪岁风日寒，临门讶高驾。",
      "晦迹久不出，诣舍此云乍。",
      "棱层见诗骨，孤瘦立秋华。",
      "筋力驾年纪，手策不少借。",
      "升堂载拜健，欢觏饶言话。",
      "性真具淳朴，虑静得闲暇。",
      "安然丘壑姿，可使观者化。",
      "杯酒亦略饮，深坐且清夜。",
      "人生属长离，大半付悲诧。",
      "虽获少聚首，未足为慰藉。",
      "我生尚碌碌，世谛未由谢。",
      "何能传隐诀，低头事耕稼。"
    ]
  },
  {
    "id": "e647d10fea89251b99d30bf46ce7de60",
    "title": "走笔留客",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "溪上不碍路，溪水如招人。",
      "好友南海来，谈笑气若春。",
      "我具一尊酒，宿昔可以论。",
      "况逢中秋月，成我两嘉宾。",
      "虽有东辕车，我欲方其轮。",
      "愿因长相留，离别勿复言。"
    ]
  },
  {
    "id": "e647d10fea89251b1d4598a95ecfac1c",
    "title": "十一月十七日盛仲规乃子乾旋见过",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "一冬不作寒，阳气殊泮涣。",
      "昨夜病枕中，朔风惊耳观。",
      "瑟缩朝怕起，高日照海岸。",
      "枯林尚砉砉，喧噪鸦鹊乱。",
      "门前报剥啄，有客立冻鹳。",
      "且云宵征苦，逆楫宿途半。",
      "扶惫出慰谢，郁抱从笑散。",
      "复云钝舟者，家君庸自讪。",
      "此行亦小钝，父子当并案。",
      "君父有不钝，文笔捷飞翰。",
      "子宜捷其捷，未许仍钝贯。",
      "捷钝姑置之，酾酒促烧炭。"
    ]
  },
  {
    "id": "e647d10fea89251b6a258acaecc4bef3",
    "title": "夜酌与浦三正姚一丞沈二璞沈三观大联句",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "亲朋坐多违，偶合欢拍塞。",
      "诗惩夙盟寒，夜感众谊息。",
      "修辞拟藻摛，操毫学蓍扐。",
      "求应尚同声，择知贵合德。",
      "递简戒羞承，记烛期短刻。",
      "锱铢罔乞邻，纤芥必出臆。",
      "联成准纆纠，句拆肖瓜副。",
      "例在赏速成，罚难恕迟得。",
      "口吐略腐陈，意命随曲直。",
      "或逞觉轩轩，或屈耻默默。",
      "争奇验所豪，角胜见乃力。",
      "不绝亘韩师，若画创孟织。",
      "何高不欲跻，无古弗祈即。",
      "从容三达尊，娟媚两绝色。",
      "淡夸揖让潜，赡要排拶轼。",
      "蓬阆万水县，崤函一丸敕。",
      "穿凿惜混沌，惝恍觌鬼䰥。",
      "浩荡掀鹏天，奰屃压鳌极。",
      "幽修盼溪梅，蹇涩历蹊棘。",
      "穷抽无馀思，琐拾有遗忆。",
      "点指互咄吁，支颐相臬兀。",
      "设醴初假钩，流杯反因勒。",
      "大都饮文字，政不在酒食。",
      "尚雅髡何呶，辞淫完太啬。",
      "留连鹊番枝，展转鸡振翼。",
      "爨慢垆爝消，埶困研浆踣。",
      "衣絮冻逼薄，漏水风咽涩。",
      "污筵堕衰烬，躏地响残核。",
      "启户霜月正，挂树河汉仄。",
      "会晤亦寻常，风流惟此特。"
    ]
  },
  {
    "id": "e647d10fea89251b06e27fde25c74b0b",
    "title": "留苏安道",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "东湖雨晴春水生，美人载酒湖中行。",
      "茅堂剪我三夜烛，论文说剑言纵横。",
      "桃花杨柳渥春雨，今朝拨棹东湖去。",
      "呼儿酾酒缓归心，春亦未归君且住。"
    ]
  },
  {
    "id": "e647d10fea89251bd1b2f0337d682498",
    "title": "十二月四日入郭小舟逼坐五客徐舜乐出吴太史所和东坡先生清虚堂诗一韵三篇末章有及余者时天作小雪亦即兴奉同一首",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "长河水落浮浅沙，舟小客众蜂喧衙。",
      "江天翳眼云作色，薄有雪意飘微花。",
      "老夫抱病久不出，岁莫瑟缩难辞家。",
      "荒郊寒风吹湿苇，落雁接翅随翻鸦。",
      "前林枯条颇封白，的历还疑梅著葩。",
      "蓬窗欲赏苦乏酒，觅火未便仍无茶。",
      "舟人却信我固吝，妇翁枉事伦何挝。",
      "诗喉无柰渴少润，只累短发空搔爬。",
      "清虚高韵不可借，聊且试笔开烦嗟。",
      "匏翁三篇况在侧，宛宛玉气生高霞。"
    ]
  },
  {
    "id": "e647d10fea89251b1ce144ba8bab9336",
    "title": "留金仲和",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "脱叶莫能缀，折竹不能连。流光背人去，一去亦复然。",
      "酿酒岂无米，种米岂无田。岂有八十母，儿可离膝前。",
      "膝前亦顷暂，老者不少年。襄阳虽云乐，扶母难登船。",
      "襄阳铜鞮歌，白日花满烟。思家总多梦，母不在枕边。",
      "劝君母子勿相失看，取床头子母钱。"
    ]
  },
  {
    "id": "e647d10fea89251b40632b699943e379",
    "title": "董良富舟溺有赠",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "君从古润来，飘风簸舟楫。",
      "长年易波浪，船底翻落叶。",
      "君时至濡首，衣裳亦厌浥。",
      "故人多附遗，种种寓沉箧。",
      "拆书欲寻读，纸糜闷胶摺。",
      "瓶罍作颠倒，馀沥水相浃。",
      "州润名不祥，于君有沾湿。",
      "三日始获见，惊定语尚詟。",
      "呼酒浇恶怀，累觞迨稠叠。",
      "出门多畏途，后进宜慎涉。"
    ]
  },
  {
    "id": "e647d10fea89251b48671b506e520c45",
    "title": "和沈文甫仪宾所寄清虚堂韵诗",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "湖南有洲金作沙，国宾翼翼开新衙。",
      "草堂叠嶂都尉昼，名园烂锦杨妃花。",
      "不矜富贵念贫贱，珠唾远落寒翁家。",
      "白头老拙后生鄙，语言可恶还如鸦。",
      "如何泛爱使我悚，其意过借其辞葩。",
      "知因宗谊漫好好，痛痒岂藉他搔爬。",
      "我家豚犬皆碌碌，惩彼不学胸徒挝。",
      "尊翁有是子有是，健羡不足还成嗟。",
      "天南引睇数千里，飞鸟灭没空云霞。"
    ]
  },
  {
    "id": "e647d10fea89251b491d527eb22890b5",
    "title": "寄夏大理季爵",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "钟鼎白发外，山林遂迟暮。",
      "任怀道屈伸，玩世云去住。",
      "久视天地间，百岁在跬步。",
      "文章亦寿物，垂后永无度。",
      "明州山水佳，逍遥得真寓。",
      "清川入渔钓，高屋荫嘉树。",
      "可望不可即，瞻恋存寐寤。"
    ]
  },
  {
    "id": "e647d10fea89251b0a2b6a32b79decbb",
    "title": "九日小酌席上赠张碧溪",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "人生重相知，正在气谊同。",
      "踪迹苦辽邈，千里念奇逢。",
      "今日登高日，有酒无菊丛。",
      "有无不在物，斯人吾眼中。",
      "抚杯叙绸缪，揽须感霜蓬。",
      "嗟哉南海阔，息老垂天鹏。",
      "亢志堕迂远，末路迷英雄。",
      "两耳醉发热，浩荡倾心胸。",
      "怀策六十年，不肯委无庸。",
      "忧时切空言，嫉邪改欣容。",
      "不平首民政，次第及兵戎。",
      "万理酌得失，万事区私公。",
      "四座寂不哗，但听声鸣钟。",
      "白衣照山林，窃比廊庙功。",
      "谁能述成编，藏于山之空。",
      "后人知子云，其道亦不穷。",
      "劝君再饮酒，长啸延天风。"
    ]
  },
  {
    "id": "e647d10fea89251b96d2d7d8f408b803",
    "title": "速杨君谦石田记",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "山中有白石，广衍得数亩。",
      "坚瘠不可耕，无用实类某。",
      "朋从从加称，遂为石田叟。",
      "称者非誉辞，我亦甘其受。",
      "杨子许为记，其言食已久。",
      "往往人家见，篇篇灿星斗。",
      "一见一热中，意子独我负。",
      "札剑表心许，何况曾出口。",
      "得非以陋物，不足辱录取。",
      "碑有纪封禅，鼓有示猎狩。",
      "于此逆观文，或可假石寿。",
      "子文侔汉史，其传信无朽。",
      "脱使不多作，难保岁月后。",
      "恃子犹洪钟，应随大小扣。",
      "不应似生吝，吝生亏所厚。",
      "吾石能作言，将以子归咎。",
      "不闻诗所载，草木备群丑。",
      "不信石终遗，不遭点金手。",
      "遑遑日翘伫，拜嘉亦当有。"
    ]
  },
  {
    "id": "e647d10fea89251b719a93e580acbd79",
    "title": "戏人短视",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "朱子阿堵中，光晦视昏沈。",
      "只坐醉翁短，初非五色淫。",
      "只消理肝木，未须刮篦金。",
      "睇远野常雾，瞻晴天久阴。",
      "逢人昧真面，而从言语寻。",
      "欲比亢仓子，误名观世音。",
      "其疾止眊焉，岂废聋与喑。",
      "体具聊乖用，譬如不调琴。",
      "一向甘懵懂，青白非所任。",
      "把卷睫著字，具服倒捉衿。",
      "对酒妄告止，既滟徒拒斟。",
      "出门皆通衢，长迷苍耳林。",
      "平生绝骑马，惴惴在临深。",
      "尚有能为者，千首日细吟。",
      "我知子不晦，其明在诸心。"
    ]
  },
  {
    "id": "e647d10fea89251bf218aa47ebb1b5b4",
    "title": "文宗儒在告",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "功名大欲渊，取之无一足。",
      "朝廷曷忌吝，贤达岂尽禄。",
      "投林先机鸟，清昼托昏宿。",
      "亲知唁早计，风雨顾茆屋。",
      "关门待白发，岁月在松竹。",
      "逍遥风尘表，昨梦破荣辱。",
      "尚有旧藏书，坐课诸子读。"
    ]
  },
  {
    "id": "e647d10fea89251bda00c9a08005ce79",
    "title": "喜吴吉甫及第",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "吉甫吉甫羁孤子，乾坤浮生漫无止。丱髫饥渴谁与谋，黄金陵前哭亲死。",
      "破褐犹知裹父书，借读空山月中字。江边古寺夜摸碑，心记舌翻朝若水。",
      "聪明过人道岂穷，天将与泰先之否。甲子高科谈笑间，亦有神人开梦语。",
      "当今天子圣且明，贤俊乘时思崛起。抟风希鸟天九万，试足神驹日千里。",
      "老翁患难穷苟活，且顿烦忧为君喜。君不见人间贫贱富贵基，范相苏卿乃如此。"
    ]
  },
  {
    "id": "e647d10fea89251bcd01f22f5f6a0b71",
    "title": "鹘打雉赠陶将军",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "猿臂将军臂黄鹘小队蒐，原笳鼓急驱丛迫。薄草木惊野雉冲，人马前突漆眸侧。",
      "睇奋钩脱控拳捩翅筋力，遒雉欲逋飞胆先。落犀爪攫颅如就，缚看人喝采和千。",
      "声将军厌鹘自摘，生刳心剔肝锦毛破，五色花袍腥血涴。"
    ]
  },
  {
    "id": "e647d10fea89251b776b5a1e6f7da0b1",
    "title": "耕乐",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "良家无外慕，躬耕修隐德。",
      "庚庚东西亩，宜禾更宜麦。",
      "迹劳不自悔，志静乃云适。",
      "茨茅荆溪浒，清幽多水石。",
      "西挹铜官秀，右汇太湖碧。",
      "林春鸟雀鸣，邻并戒作息。",
      "和风拂田稚，蕊蕊行复粒。",
      "儿孙候归来，竹户灯火夕。",
      "引觞漫沾醉，偃息就北壁。",
      "所得还自贺，不敢忘帝力。"
    ]
  },
  {
    "id": "e647d10fea89251b43a4455b03c61ab4",
    "title": "听玉",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "竹谓青琅玕，其体本虚静。",
      "风来假之鸣，因声乃生听。",
      "琮琤复琳琅，环佩满三径。",
      "冥心斋中士，声耳两相竞。",
      "缘声知风端，缘风知竹病。",
      "要知竹有音，不待风命令。",
      "箫竽发天和，中律雅而正。"
    ]
  },
  {
    "id": "e647d10fea89251b23a8ce1090773342",
    "title": "心耕",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "问心何可耕，其地方寸耳。",
      "何足展东作，所劐当何似。",
      "我试忖度之，固非沮溺比。",
      "曾莫事于铁，秉兹灵虚耜。",
      "搰搰驾仁义，役役辟诗礼。",
      "多让岂失段，不舍亦犹仕。",
      "积久验其成，孝悌是穈芑。",
      "象贤各颖秀，无复有糠秕。",
      "生生世所业，子孙孙而子。",
      "奢哉让田者，所得安敢拟。"
    ]
  },
  {
    "id": "e647d10fea89251b5ae40e769270fd10",
    "title": "醉云",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "长醉无醒日，有似云冥迷。",
      "正赖无心公，烂倒同如泥。",
      "云醉两相忘，浑浑抱天倪。",
      "世上不饮者，不能与物齐。",
      "只可自怡悦，勿谕刘伶妻。"
    ]
  },
  {
    "id": "e647d10fea89251b9115998355ef68b0",
    "title": "听泉",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "若人居城市，以耳求听泉。",
      "泉不在城中，山中乃涓涓。",
      "终日未忘听，岂在耳根边。",
      "若以实境求，此泉隔天渊。",
      "要知泉在心，心远地则偏。",
      "所谓希声者，无听亦泠然。"
    ]
  },
  {
    "id": "e647d10fea89251b3567f2579b0f93ad",
    "title": "月溪",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "月为大家物，何独此溪有。",
      "千溪一溪月，同光无薄厚。",
      "惟是溪上人，雅与月相偶。",
      "君于此溪外，他月能识否。",
      "逍遥见在境，此月随所取。",
      "低头弄清华，白璧落吾手。",
      "尚呼酒酹之，溪月我三友。"
    ]
  },
  {
    "id": "e647d10fea89251b8b6512753fbf65fb",
    "title": "茶坡为刘长宪世熙作",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "使君嗜茶如嗜酒，渴肺沃须斛二斗。",
      "官清无钱致团凤，有力自栽春五亩。",
      "轻雷震地抽绿芽，行歌试采香盈手。",
      "世间口腹多累人，日给时需喜家有。",
      "还道通灵可入仙，非惟却病仍资寿。",
      "笼烟纱帽躬执爨，活火何堪托舆走。",
      "题诗戏问滋味馀，得似王蒙及人否。"
    ]
  },
  {
    "id": "e647d10fea89251b5c467b161318e5a6",
    "title": "香谷",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "惟兰生谷中，谷香自兰生。",
      "如乡处君子，遂称君子乡。",
      "经云香界者，因香界亦香。",
      "愿言固根柢，雨露发天芳。",
      "勿随茅所化，岁久安其常。"
    ]
  },
  {
    "id": "e647d10fea89251bcdd43891ce145133",
    "title": "题吴子润育斋卷",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "落地为男子，思以成厥德。",
      "蒙象古有训，作善固可则。",
      "念生敢忘养，务学必求益。",
      "诗书在长勤，仁义服无斁。",
      "欲造君子地，涵濡匪朝夕。",
      "雨至无槁苗，药至无留疾。",
      "举措先所存，终身蔑差忒。"
    ]
  },
  {
    "id": "e647d10fea89251b2f7dc17874b505f4",
    "title": "雪樵题金山僧惠铠",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "大江一个黄金山，大雪漫山变白玉。",
      "山中琪树斫作薪，塞破寒寮十万束。",
      "屋中冻衲四大缩，烧之不能温手足。",
      "却烧十日化为水，开门一笑春江绿。"
    ]
  },
  {
    "id": "e647d10fea89251b510f3c9befea8f58",
    "title": "谢项郎中文祥寄笋脯",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "浙雨溢山薮，竹萌密无地。",
      "土人饕顿顿，肠胃当厌饫。",
      "吾苏少其祖，数竿破俗艺。",
      "有茁重儿孙，岂敢屑盘箸。",
      "知味聊耳耳，仅免煮箦茹。",
      "爱我爱日翁，脯腊富裹寄。",
      "蒸爚得火候，法熟野衲治。",
      "新鲜色莫黯，纂纂玉缕脆。",
      "烘日不过熯，著盐未多渍。",
      "尝之清可珍，吃棒元修避。",
      "余生本骨立，滋瘦忘所忌。",
      "客佳稍出供，荐茗聊三四。",
      "还笑湖州馋，不管伤幼稚。",
      "闻君苦痰疾，日食不妨嗜。",
      "医氏曾有说，性可消膈滞。",
      "能分固知羡，推食感念至。"
    ]
  },
  {
    "id": "e647d10fea89251bfdd233dfad13efb3",
    "title": "答明公送椿芽",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "山僧藜藿肠，采拾穷野味。",
      "灵芽漆园种，新摘带雨气。",
      "盐蒸嫩绿愁，日曝微绀瘁。",
      "裹纸聊扼许，珍重不多遗。",
      "仍传所食法，且嘱要精试。",
      "兼烹必双井，水亦惠山二。",
      "及云性益寿，甫与昌阳比。",
      "香甘流齿颊，食过发吁嚱。",
      "山僧苦薄相，折此八千计。",
      "本昧吾儒言，方长仁者忌。"
    ]
  },
  {
    "id": "e647d10fea89251beaaab8e4628f65af",
    "title": "梦谢人授鹿角胶记莫全篇寤而足此",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "毛龙顶上红茸茁，三尺珊瑚长仙蘖。",
      "根贯神𩕳不可折，扣中五音发清越。",
      "农皇笑以金刀截，骨解支分寸成节。",
      "湘以玄水桑火爇，七日鼎中缄鬼血。",
      "天精地髓转作□，补我玉堂温不热。",
      "试之匕许膏吻舌，酥饴停调气馥烈。",
      "便尔小活亦大耋，更三千年等一瞥。"
    ]
  },
  {
    "id": "e647d10fea89251bcf4cee55dfa9b71c",
    "title": "谢程篁墩赠龙尾砚",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "篁墩品砚歙居右，雅称先生翰墨手。",
      "先生与砚俱歙产，眉子罗纹夸富有。",
      "椟中种种自怀玉，能割一爱到石叟。",
      "自嫌隅处小有病，临出摩挲要难授。",
      "我云先生岂无药，庸贲一铭如砭灸。",
      "冁然捉笔从背书，石上煌煌丽星斗。",
      "头巾折角与人传，此砚因铭名亦久。",
      "尚怜龙尾是奇材，东坡何以嘲牛后。"
    ]
  },
  {
    "id": "e647d10fea89251b2cc3ed42e1187f1a",
    "title": "谢宋承奉惠寿木",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "鄙夫今年逾七旬，无一用世人嫌嗔。",
      "读书不成愚固在，耕田无收家益贫。",
      "小儿造化苦玩弄，浩荡自谓无怀民。",
      "何愁白发不相放，生死已譬昼夜循。",
      "花前笑口几回酒，松下无言终古尘。",
      "也怜狗马有帷盖，安少一木藏吾身。",
      "堂堂七尺我自玉，乌鸢蝼蚁谁敢亲。",
      "青城古杉一千岁，天将为我留轮囷。",
      "宋公借力剪寄远，鲸波万里来犹神。",
      "质如金石坚可珍，其文纠纽腻且匀。",
      "霞肪晕紫香触手，舁入草堂惊四邻。",
      "自公好施发天性，岂以菲薄当其仁。",
      "鹿皮苍璧殊未称，短篇聊诉吾为人。"
    ]
  },
  {
    "id": "e647d10fea89251bd97be1f460271444",
    "title": "谢孙世节惠藜杖",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "孙子悯老蹇，惠杖若无杖。",
      "其轻犹握烟，且喜不压掌。",
      "七尺多臃肿，论重仅铢两。",
      "促节数三十，还复有一长。",
      "敢以照书燃，独任探梅往。",
      "暑雨地沮洳，出远步堪强。",
      "非惟借便健，颠踬有所伏。",
      "何以谢记存，小简附拙响。"
    ]
  },
  {
    "id": "e647d10fea89251bd90d49d8a4e31093",
    "title": "和计常熟惟中虞山雅集",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "县事颇清暇，山椒成雅游。",
      "群彦毕追随，君子信徽猷。",
      "林搆级石登，沿涧俯清流。",
      "燕赏属邦君，名胜况古州。",
      "连峰横秀野，重湖映清秋。",
      "环列周郭郛，棋错衍田畴。",
      "骋目念远人，鸿迹限南陬。",
      "贵贱何忘分，华篇承远投。",
      "宛宛粲白雪，高妙诚寡酬。",
      "想当豪吟际，鲜飙激岑楼。",
      "继火延落景，凭栏攀斗牛。",
      "兴怀耻不及，烟浪空长洲。"
    ]
  },
  {
    "id": "e647d10fea89251bcd1931aeca7d14d2",
    "title": "与施北野小叙僧寓",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "分旷屡年岁，造次临客途。",
      "蓦然对面疑，熟视各惊呼。",
      "招邀叙僧寓，草具聊市沽。",
      "伸情发谬语，纪兴复小图。",
      "人生类雪鸿，踪迹不可拘。",
      "惜会仍惜别，萧然俱白须。"
    ]
  },
  {
    "id": "e647d10fea89251ba65698abde0d1dfe",
    "title": "送岁歌谢宗道士鼓板",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "打渔鼓，唱道情，说生说死说功名。唱道情，打渔鼓，说神说仙说今古。",
      "仙家自有山中乐，凡家自有世间忧。年头年尾忧不休，今夜又当年尾头。",
      "唱要高，鼓要急，主劝宾酬忘拜揖。蜡花烁烁白璧光，酒波濯濯青袍湿。",
      "客莫言辞主须醉，多情送年恐不及。年送去，还复来，渔鼓声中白发催。",
      "白发不可变，莫放掌中杯。鼓砰逄，杯络绎，不知东方之既白。",
      "旧年已尽客亦散，门前又接新年客。新年别唱贺新郎，送旧迎新渔鼓忙。"
    ]
  },
  {
    "id": "e647d10fea89251bfb53f31e66e147b5",
    "title": "送袁德淳还太平",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "阊门送别当新暑，绿波芳草如南浦。",
      "袁侯玉雪照离尊，言貌温恭心独古。",
      "谁道今时无古人，眼中之人仲山甫。",
      "天球河图东序物，置之市肆岂其所。",
      "太平作县草创初，务在民安心独苦。",
      "诚格山川及鬼神，爱存父母无官府。",
      "况于朋友急为义，援我亲丧离浅土。",
      "临岐感激一何深，默默扪心泪如雨。"
    ]
  },
  {
    "id": "e647d10fea89251b4ed8c6c9b0088d41",
    "title": "别友",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "青天一明月，白发两扁舟。",
      "各舟载一月，遂生离别愁。",
      "明月解随人，人去月不留。",
      "岂月管送行，今古长悠悠。",
      "道路东复西，行人几时休。",
      "一月亦多忙，千方相应酬。",
      "举手谢明月，浩歌过吴洲。"
    ]
  },
  {
    "id": "e647d10fea89251b1c735c6fff5972cc",
    "title": "和文太仆宗儒留别韵",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "人生一离合，中奈岁月迈。",
      "青春与白发，只好增咤喟。",
      "君子务久要，迹旷心匪懈。",
      "请喻江中水，澹泊味长在。",
      "兹辰风雨横，来鹢钝莫快。",
      "童子认旧德，殷勤洁尘廨。",
      "雨亦通人情，收脚渐微洒。",
      "顾我有老母，将筐复加拜。",
      "展烛话夙昔，胜与生客对。",
      "佐酒无兼味，情留日须载。",
      "云天看君远，林壑信我晦。",
      "清欢满在眼，万事不须嘅。"
    ]
  },
  {
    "id": "e647d10fea89251b46d1c7b7a8e5580e",
    "title": "送远行",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "行矣去君侧，去去那复留。",
      "会面谅已难，徘徊滋隐忧。",
      "五里临清川，十里陟崇丘。",
      "转盼路何迥，驰心同水流。",
      "朔风白日暮，瘏马局远步。",
      "思君隔浮云，岂知我中露。",
      "流景不我与，客鬓已非故。",
      "酌彼青兕觥，聊以慰末路。"
    ]
  },
  {
    "id": "e647d10fea89251b85c508b72a173960",
    "title": "送诸立夫归钱塘",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "昔年记买临安船，来与泉石修清缘。",
      "刘郎史伯及吾弟，一船四客如登仙。",
      "诸君作我南道主，湖山笑引肩舆前。",
      "谈诗酌酒夜不辍，吻焦目涩无安眠。",
      "别来人事等云变，旧游一梦惊三年。",
      "刘郎化鹤招不得，吾弟掩玉仍黄泉。",
      "感怀夙昔有零泪，掩卷怕看登临篇。",
      "殷勤对话杂悲喜，买酒取醉愁无钱。",
      "空斋停火照寒鼠，古木翳寺号饥鸢。",
      "明朝何苦又分手，拂衣长路开风烟。",
      "朱颜白发倏忽事，人生离合真堪怜。"
    ]
  },
  {
    "id": "e647d10fea89251b74a3c71cf0de5364",
    "title": "送汪廷器重游辽阳",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "三韩亘东北，其地次海隅。",
      "势位何崇高，沙漠蓁莽俱。",
      "盘郁千万山，望有医巫闾。",
      "山海相交际，烽尘称畏途。",
      "汪君江南产，好游司马徒。",
      "走马日千里，宝鞭扬珊瑚。",
      "风霜切貂裘，酒薄不足呼。",
      "腰下秋水剑，复系玉辘轳。",
      "海雕落长云，檿桑戏强弧。",
      "于此顾有乐，结纳多文儒。",
      "黄金日绕身，大饼掷歌姝。",
      "歌姝且不惜，巨万酬边需。",
      "磊落见襟抱，中可开江湖。",
      "一别倏十年，玉雪犹伟躯。",
      "言复寻旧遨，径去难色无。",
      "笑我裹足人，牖下只白须。",
      "分手各有赠，赠我锦𣰽毹。",
      "我亦聊菲薄，短篇侑双壶。"
    ]
  },
  {
    "id": "e647d10fea89251be981bcc9acb7e64e",
    "title": "用清虚堂韵送匏庵少宰服阕还京",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "三年袍幞违风沙，归家读《礼》如退衙。长髯已间数茎白，瞳视明察无纤花。",
      "乡人廿载旷接见，老少瞻拜常填家。怡然不烦亦不拒，正犹茂木容群鸦。",
      "朝廷眷注特虚要，匪直鉴藻兼辞葩。要仪百辟重德度，如郁须酒渴乃茶。",
      "騑騑四牡不可缓，我亦殷勤当执挝。与君一别绝聊赖，虮虱颇学嵇康爬。",
      "衰人载见恐无日，未免握手成吁嗟。时勤相忆但搔首，仰睇天上空云霞。"
    ]
  },
  {
    "id": "e647d10fea89251bac9fa504aac4c78c",
    "title": "送苏安道赴祝冬官惟贞馆",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "江程何悠悠，泛泛江上舟。",
      "载彼图与书，言往海上游。",
      "东海有君子，孝友天德优。",
      "好爵弗久縻，屺岵重远游。",
      "归来寿春酒，酒影照白头。",
      "怡怡家庭间，和气闻远州。",
      "之子固欣从，芝兰味相投。",
      "匪特自假益，尚应童蒙求。",
      "春风动花柳，弦诵溪堂幽。",
      "可睇不可即，含情渺长洲。"
    ]
  },
  {
    "id": "e647d10fea89251b95ad262bcba80e7c",
    "title": "送薛尧卿漫游言登泰山谒孔林而迤𨓦求仙海上",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "尧卿掉头狂且忙，结束东游如子长。",
      "拟将足迹试天下，三月已自储糇粮。",
      "出门长啸振林木，蒯缑短剑秋风凉。",
      "临岐调我老不及，登高健步如飞翔。",
      "岱宗未到已在眼，齐鲁指点青微茫。",
      "书生浩气久愤激，要倚日观攀扶桑。",
      "秦镌汉刻多漫漶，且莫苦苦求其章。",
      "东封何有许功德，文武未必能张皇。",
      "惜哉君行差较晚，烬后洒泪悲灵光。",
      "素王有道自六籍，固是不死之仙乡。",
      "羽人丹丘何足问，勿以汗漫穷荒唐。",
      "丈夫汲汲在事业，白发须臾成老苍。",
      "无人荐达自陈列，朝廷求贤正无方。",
      "颇闻北事近扰扰，毛锥未抵丈八鎗。",
      "边头合有班定远，天下岂无张子房。",
      "山东李白恃必用，莫自两生追所亡。",
      "不然归来且高卧，共吃饱饭歌陶唐。"
    ]
  },
  {
    "id": "e647d10fea89251b63b3e7c8a6ee69df",
    "title": "送周文襄公乃孙廷器以画像验塑还吉水",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "土田亘江东，揆赋亿兆计。",
      "其多由寸入，所在敢遗地。",
      "太祖太宗时，稽敛或未备。",
      "偫收信长属，饕公馂私费。",
      "习久遂玩刑，忘身殉于利。",
      "逋迨八百万，空牍劳记注。",
      "岁饷常不及，日究常不治。",
      "文襄应简命，妥济受斯寄。",
      "公知法御患，法疏患乃致。",
      "诲盗在慢藏，覂驾在失御。",
      "尽斥宿渔手，令民必躬输。",
      "升斗举在公，庾储复官涖。",
      "登积充旧典，罔耗有攸裕。",
      "所羡亦不訾，陈因年相次。",
      "户庸及公需，凡百资其出。",
      "于时民乐生，朝廷无顾虑。",
      "斡转一时机，扫荡滋深弊。",
      "如器之阽倾，援拯暇不遽。",
      "革茹谢苛猛，振蛊匪敛聚。",
      "公薨五十年，遗政已莫据。",
      "后继亦多贤，措设各有异。",
      "溯惠不可诬，于久乃有祀。",
      "庙貌欲追惟，岁月蔑省记。",
      "公姓携绘影，按之求肖似。",
      "外肖衷未然，有愧六二比。",
      "才局负心胸，仁义具肝肺。",
      "智谞周聪明，力量发意气。",
      "不然是非间，耳耳茅三四。",
      "我喻操镘工，斯得谓能事。",
      "工答毋深求，神般不载世。",
      "我闻发咨嗟，时哉则殊势。",
      "秋风振江介，白露草木瘁。",
      "游子思故乡，怀图渺西骛。",
      "往矣不可留，欲赠言莫既。"
    ]
  },
  {
    "id": "e647d10fea89251b3c77f7b90b25be20",
    "title": "送刘国宾",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "刘郎面玉争荷花，少年经市果满车。",
      "金张许史不敢倩，凤皇合德宾王家。",
      "平步为仙五云里，甲第藏春天尺只。",
      "笙歌催醉金叵罗，七十紫鸳扶不起。",
      "冶游昨日过江东，细马红妆山水里。",
      "家人要问山水处，生绡拓取苏杭去。"
    ]
  },
  {
    "id": "e647d10fea89251be781dce8d61956f6",
    "title": "送朱性甫游西湖",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "西湖我先游，君去落我后。",
      "落后为生人，先游托故旧。",
      "从君未到时，说与亦疑谬。",
      "当以湖洗眼，口亦要湖嗽。",
      "不嗽诗不清，一洗目不瞀。",
      "此湖有大量，先后皆纳受。",
      "固不为君薄，亦不为我厚。",
      "有客有船载，有酒有歌侑。",
      "雨晴无不好，浓淡两争秀。",
      "落日映四山，清波照红袖。",
      "此特众乐耳，君宜出其右。",
      "寻我旧题处，佳句多脱漏。",
      "正自要君拾，一一不可宥。",
      "想见南屏秋，倚尔两肩瘦。",
      "人多诗亦多，各各备妍陋。",
      "湖在诗亦在，各各千万寿。",
      "日日人去来，诗能作将候。",
      "如敔止柷始，禅续而迭奏。",
      "君吟未必尽，山水诗苑囿。",
      "君行报山水，我老尚堪又。"
    ]
  },
  {
    "id": "e647d10fea89251bd53572902b6b68fc",
    "title": "送吴惟谦守叙州",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "云司转阶例不卑，藩参臬副皆所宜。",
      "君今出守古僰国，过峡万里天之涯。",
      "众为君忧君独喜，负利要自盘根施。",
      "我知作郡得专政，岂是唯唯因人为。",
      "叙封况闻广九邑，其民既远杂以夷。",
      "凿牙穿耳固顽犷，抚之恩信当怀来。",
      "诗书更欲变咮离，文翁之任非君谁。",
      "荔支初红五马到，江山亦为人增奇。",
      "山谷老人有笋赋，读赋食笋君还知。",
      "苦而有味可喻大，历难作事惟其时。"
    ]
  },
  {
    "id": "e647d10fea89251bb32a91cd3175bd13",
    "title": "送王抑夫作县陈留并柬许倅施焕伯",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "与君桑梓阴相望，母党况为兄弟行。",
      "我之老母姊君母，少日拜姨今未忘。",
      "两家昆季昔数人，君我聊存属馀长。",
      "羡君读书事长勤，落手新文合时样。",
      "学资浩荡德华腴，外度舒徐中倜傥。",
      "我惭白发血气衰，君喜青云年力壮。",
      "北京初还受铜墨，风雪充途神转王。",
      "挈家便欲沿牒去，河上敲冰进官舫。",
      "田园岂是容易别，自是县中官署旷。",
      "惟民不可日无教，有爵相担畏人让。",
      "北来随地见饥馑，未必陈留独无恙。",
      "不徒口慰要心存，莫以茧丝先保障。",
      "亦闻陈许间未远，尔有肤庵可酬倡。",
      "故人所在即故乡，天涯诗酒生佳况。",
      "嗟予废置只牖下，枕书昏眠眼脂涨。",
      "升沉由来自有时，已信老怀齐得丧。",
      "尚期诸辈各努力，要在致君尧舜上。"
    ]
  },
  {
    "id": "e647d10fea89251b7bf92015487be71b",
    "title": "挽嘉定翟孝子允高",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "烈火见者畏，不谋天下同。",
      "伊人燔庐菑，负母走焰中。",
      "临难切至情，全爱出至穷。",
      "天人斯通昭，寻熄从返风。",
      "金躯兹销化，孝闻不可终。",
      "可耻及泉誓，尚尔歌融融。"
    ]
  },
  {
    "id": "e647d10fea89251b3dfa7a0660f95e5f",
    "title": "挽璋公",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "璋老性灵澈，参扣不伺版。",
      "学苦行亦坚，心舒语还简。",
      "昂昂如乔松，秀色照人眼。",
      "八旬尚健步，有杖倩人撰。",
      "俄传疾不出，不意竟绝馔。",
      "往顾问云何，示别作微潸。",
      "答曰生我寓，死为生所限。",
      "限极我何留，何惜复何戁。",
      "举手道谢谢，言下仍发莞。",
      "所究亦超然，世迹空一刬。",
      "旋踵即溘然，急若丸走阪。",
      "此老今已无，千辈莫一拣。",
      "重来但虚堂，寒影照灯𧣴。",
      "门前挲椤树，风叶何反反。"
    ]
  },
  {
    "id": "e647d10fea89251b070589f91aa35249",
    "title": "挽方水云道士用东坡先生清虚堂韵",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "学仙不就如炊沙，紫府著尔无闲衙。",
      "长生苦苦累唇舌，六十瞥眼风中花。",
      "江湖漂萍本无蒂，一囊书画东西家。",
      "虚谈火龙配水虎，岂见白蝠如乌鸦。",
      "惟于饮酒诧真趣，终身落魄犹苏葩。",
      "醉魔作祟病已剧，酒莫下咽惟需茶。",
      "长途昨夜忽观化，讣至空使吾胸挝。",
      "皮囊败坏秋草里，青山剑穴从谁爬。",
      "碧云黄鹤渺何许，矫首西睇令人嗟。",
      "我今随生亦随死，努力加饭辞餐霞。"
    ]
  },
  {
    "id": "e647d10fea89251bf44aa2c9ea004655",
    "title": "悲溺",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "少小出闾右，生长纨裤中。",
      "珂马越阡陌，溢目扬光风。",
      "青紫恃富取，岂信诗书功。",
      "调笑邻家姬，琉璃为酒钟。",
      "黄金一朝尽，云衢付冥鸿。",
      "勋名悲故镜，白发纷秋蓬。",
      "凄凉西华子，落魄东郭翁。",
      "天寒城濠隈，失足探蛟龙。",
      "沉沉泥中居，层冰相蔽蒙。",
      "家人不得觅，尸出冱方融。",
      "舆归经旧里，见者叹穷通。",
      "穷通不必叹，富贵少令终。"
    ]
  },
  {
    "id": "e647d10fea89251bb21b9a99a89cbe90",
    "title": "伤阿同",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "阿同年十四，蓬垢身短小。",
      "小心效力多，过失比众少。",
      "每事解人意，指使不颠倒。",
      "以有成人姿，私怪通慧早。",
      "今年忽患痘，头面见稍稍。",
      "周身渐稠密，匝肉无空道。",
      "色白浆不成，识者谓难保。",
      "怆惶十三朝，焦黑如火燎。",
      "我时去城中，牵念梦屡造。",
      "同亦盼我归，每问辄怅懊。",
      "此意要面别，亦自知死兆。",
      "我归不见同，洒泪伤其夭。",
      "老者正需人，何以堪怀抱。",
      "今与冥顽处，愈自觉同好。",
      "误呼尚疑存，转顾惊悄悄。",
      "送汝瘗东郊，细雨滴青草。"
    ]
  },
  {
    "id": "e647d10fea89251bfa9c6d13772cfacd",
    "title": "萧萧东海竹挽吴汝辉",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "萧萧东海竹，郁郁西山松。",
      "壤地两隔越，生植莫能同。",
      "颜色各相昧，音声或通风。",
      "精神自冥合，宛宛无西东。",
      "青松一朝催，此竹抱孤穷。",
      "以竹书感慨，寄去泪亦从。"
    ]
  },
  {
    "id": "e647d10fea89251b68dc1615ccee7331",
    "title": "送许贞葬",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "蒿歌引往绋，言出郭南门。",
      "我来临其窆，衰草凄寒原。",
      "情至时掩泣，痛惋不能言。",
      "百年合有死，惜此英妙魂。",
      "我昔有女萝，附此长松根。",
      "托生相因依，绸缪在东昆。",
      "长松一朝折，修蔓绝攀援。",
      "茕茕委中道，有身安用存。"
    ]
  },
  {
    "id": "e647d10fea89251b9d4a53aaa51cf695",
    "title": "悼刘协中",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "先参负文豪，喜子绍前志。",
      "总角弄古辞，绰有高远致。",
      "云敷及泉涌，思锐不可挚。",
      "落笔惊乡达，翔声耸朝士。",
      "聪明累多病，冉冉精神敝。",
      "玉芝折孤茎，吴岳失灵气。",
      "前后千万年，浮生只暂寄。",
      "广大班马程，发轫聊小试。",
      "奇才固难生，生则天复忌。",
      "遗章可偿寿，尚尔不朽恃。",
      "初怪语不祥，往往寓感喟。",
      "色惨花当萎，鸣悲鸟将逝。",
      "茫茫修短数，岂亦容人意。",
      "不应老钝夫，顾为英俊泪。"
    ]
  },
  {
    "id": "e647d10fea89251bc1e4371d6f3047e6",
    "title": "挽屈处诚善写竹",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "可庵不可作，昆山为之荒。",
      "将谓青琅玕，一夜遭折伤。",
      "其影落屏障，千家留墨光。",
      "墨以托竹命，人短竹自长。",
      "魂当附竹存，未分人琴亡。",
      "我来吊风雨，秋尽堂空凉。",
      "含情赋清篇，因之招凤凰。"
    ]
  },
  {
    "id": "e647d10fea89251bbd59b4c8bc1b0115",
    "title": "和哭母诗",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "泪以泄心液，中亦寓邪正。",
      "媚妇及谗臣，沾巾祸斯兴。",
      "钱子痛慈亲，崩衷血随迸。",
      "哀极衍馀音，悠悠偶成咏。",
      "仍须血为书，留之示子姓。"
    ]
  },
  {
    "id": "e647d10fea89251be6c9e33f9df884e4",
    "title": "挽黄节妇",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "守节难，保孤难。守节要节完，保孤要孤安。完节坚心肝，保孤慎饥寒。",
      "啼饥号寒白屋破，死心灰肝清泪酸。黄家之妇李家姜，凤鸾之偶天团圞。",
      "凤一死，鸾乃单。凤有鸑，养于鸾。鸑今有文成五色，鸾今瞑目已盖棺。",
      "地下见凤不愧亦不怍，手呈高节十丈青琅玕。"
    ]
  },
  {
    "id": "e647d10fea89251baf0027d5aad1d8b5",
    "title": "观李贞伯小像",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "浮生百年内，谁能毕其期。",
      "感彼先露人，遗影及兹披。",
      "浩浩傥宕怀，炯炯玉雪姿。",
      "宛宛若启齿，黯黯蔑言辞。",
      "存殁各如梦，卷之吁以悲。"
    ]
  },
  {
    "id": "e647d10fea89251baa95be8496ad1697",
    "title": "王理之写六十小像",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "王生见我精神熟，照写今吾瘦于竹。",
      "问年初及六十人，飨世浑无半分福。",
      "一味耽农百不便，门前湖水涨低田。",
      "饥来读书不当饭，静里安心惟信天。",
      "风茆雨壁溪堂破，贫贱生成今老大。",
      "隐服还劳郡守遗，私篇或辱尚书和。",
      "草木当衰不复真，纸间座上两浮尘。",
      "是非非是都休辩，聊记明时无用人。"
    ]
  },
  {
    "id": "e647d10fea89251b74a3233bfbdf8bce",
    "title": "题杜东原先生雨景",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "老原作画墨法熟，纸上沈沈泼浓绿。",
      "重林湿叶欲垂地，合涧流淙似鸣玉。",
      "庐山九叠翠不干，秋影平吞此长幅。",
      "借看真怕雨拂面，要为时人洗双目。",
      "滕王珠帘正堪卷，董家破屋不可宿。",
      "出门一笑青天高，犹怪春泥污吾足。"
    ]
  },
  {
    "id": "e647d10fea89251bc4c95e5c63420ca7",
    "title": "监定米南宫苕溪春晓图",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "敝签榜米聊因展，楮墨依微却难辨。",
      "皴肤断理慨尘番，涣迹漓踪认馀前。",
      "想从潘谷试烟华，惜去曾闻用之浅。",
      "况是澄心体玉疏，好事何时不舒卷。",
      "流传人代多展转，物岂能同岁相衍。",
      "请验周宣告腊辞，刻石恃存存尚鲜。",
      "继烛残生九死后，得见似人欢且勉。",
      "或云标题少芾芾，绍兴条识朱犹湎。",
      "君王法眼赏惟精，此笔敢当当不㥏。",
      "烟邪雨耶树色溟，洲兮渚兮水光泫。",
      "眼中未足许清苕，平岘衡沙或湘沔。",
      "翠霓冉冉天苍茫，旗影迷空恍游辇。",
      "海岳遗灵仙者流，我欲招之愧辞謇。"
    ]
  },
  {
    "id": "e647d10fea89251bf825919e545dea6e",
    "title": "题画卷寄华光禄",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "尚古老仙心浩然，他人沟渠我巨川。",
      "积义积德非一日，积书积金非一年。",
      "奇编翻刻惠贫读，更制药物疲癃痊。",
      "高云茂木郁望族，数仞之墙千顷田。",
      "毵毵白发披两肩，凤雏抱送荷自天。",
      "功名染指知薄味，山水载酒修闲缘。",
      "老夫相住县百里，蔑面未见惟通笺。",
      "越茧十丈翻相联，索我放笔开风烟。",
      "谷容山重颇有喻，大山长谷惟其贤。",
      "登堂一笑尚有日，还对此卷鸣高弦。"
    ]
  },
  {
    "id": "e647d10fea89251b4bbdc7a5d3c6e98e",
    "title": "渔舟晚钓图",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "新丰酒波堪濯足，尘土红污酒波绿。",
      "粗豪饮客下马来，三觥五觥行促促。",
      "何如并着春江船，蒲茸紫立柳黄眠。",
      "船头对坐杯漫传，卖鱼尽可供沽钱。",
      "夕阳射眼拉柁转，江光贴天孤鸟远。"
    ]
  },
  {
    "id": "e647d10fea89251b9f5cb3d61e6927c5",
    "title": "樊节推十二马歌",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "樊侯卷子尺一悭，谁能卷里开天闲。",
      "应闲有骏数十二，生气流溢鲛绡间。",
      "首尾一疋魏公倡，子雍一疋未敢望。",
      "子明十疋汗且奔，总不能超魏之上。",
      "骅骝騄駬世岂无，盐车轣辘嗟已瘏。",
      "我今自是相牛夫，空倚精神来按图。",
      "图中举肥传干肉，骨格全无臕拥玉。",
      "尾丝不动委长云，饱腹日撑三斗粟。",
      "圉人持控莫敢骑，奉养知为骖乘姿。",
      "呜呼地用须真马，千里当教试蹄下。"
    ]
  },
  {
    "id": "e647d10fea89251bbac0bb6c1a93b6d5",
    "title": "感麟作经图为彭抚公作",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "呜呼王迹熄兮伯烜赫，名分不正礼义忒。孔子忧道徒戚戚，感麟不时出乃获。",
      "因假鲁史尊周德，书王纪元重人极。拨乱反正笔任责，笔笔削削区淑慝。",
      "王道以之作绳墨，君君臣臣父子得。三纲九法一暴白，天下懔然畏乱贼。",
      "匪曰无位政斯绎，匪曰空言用斯覈。千秋万古垂世则，由麟而作复麟画。",
      "言虽画绝道载籍，令人口诵心亦格。为经为常国命脉，安成大彭代是职。",
      "两贤以奏第一策，调元补化奉明辟。惟麟有趾仍有定，子姓振振永厥泽。"
    ]
  },
  {
    "id": "e647d10fea89251b503c6f89a72a5cb4",
    "title": "题画",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "山水正兼秀，时秋快登临。",
      "篁径何森邃，迷误若难寻。",
      "豁然重阿尽，阳厓超石林。",
      "虚亭敞危搆，择胜面遥岑。",
      "地高气自爽，神静虑乃沈。",
      "疏木泛清籁，澄川开夕阴。",
      "令我思合江，浩荡舒素心。",
      "渺有万里波，目送双飞禽。"
    ]
  },
  {
    "id": "e647d10fea89251bddab3f06abf26c4e",
    "title": "题画卷",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "吴之为国水所涵，有山平衍无巉岩。",
      "我家多水少山处，怅望翠微心所贪。",
      "时能借墨补不足，数纸连络长番粘。",
      "峰峦重复间溪溆，杂树列布多枫楠。",
      "或开大壑浸山足，其椒半为浮云含。",
      "僧庐隐映远木杪，平圯道谷出水南。",
      "东村西落互亲友，耕田凿井同丁男。",
      "便须芒履与藤杖，听泉采药我亦堪。",
      "阳冈亭馆谁择胜，雅许酒会并棋谈。",
      "尝闻巴蜀天下险，未可一往寻凫蚕。",
      "子长之兴浩不浅，感此老鬓霜鬖鬖。",
      "聊因此图识所见，卧游一生还自甘。"
    ]
  },
  {
    "id": "e647d10fea89251b763037a1ba8667d1",
    "title": "题孙君泽山水寄华光禄汝德",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "众山矗矗如排空，左错右互肝肺重。",
      "岚氛滃地似无足，上有树杪浮菁葱。",
      "两厓擘铁泉迸玉，中见百丈垂长虹。",
      "烟江沈沈纳此泻，天影浩荡吞孤篷。",
      "君泽君泽具此胸，我谓圭远将无同。",
      "高堂突兀出奇观，巴蜀落眼何时通。",
      "我家茅堂不称是，君家昼锦宜县中。",
      "因之卷赠报昨辱，一轴百里吹长风。"
    ]
  },
  {
    "id": "e647d10fea89251b544f73ec9b99f537",
    "title": "题画用东城休字诗韵",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "野人心幽迹亦幽，短发白照湖波秋。贤才固不在散地，吾道已付于沧洲。",
      "手中自保一竿玉，世上万事如浮沤。江湖既远不足问，岁月云往谁能留。",
      "君不见长安得意者，朝腰金，暮围玉，名位岂肯卑微休。"
    ]
  },
  {
    "id": "e647d10fea89251bf02618eb2e3fb292",
    "title": "为匏庵临秋山晴霭卷",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "匏系庵中春晡晡，拂几试展秋山图。",
      "烟霏惨淡墨痕里，远濑百折沙萦纡。",
      "峦容江色开浩荡，扁舟雁鹜人惊呼。",
      "长安药叟造此观，气味自是营丘徒。",
      "其人已化其迹在，流世直欲千金沽。",
      "绝无粉黛假颜色，俗眼曾不留须臾。",
      "庵中主翁谁赏识，对我但道今难摹。",
      "不应莞尔领翁意，儗笔远甚成嗟吁。",
      "古人妙地学始见，已信邯郸非易趋。",
      "朱繇道子固有说，妄意自笑西家愚。"
    ]
  },
  {
    "id": "e647d10fea89251b503c6f89fc711897",
    "title": "题画",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "高蹑千仞冈，身超傲卑迹。",
      "下俯见城郭，云霞乘履舄。",
      "欲拉浮丘公，相与话畴昔。",
      "东南有飞鹤，目眦入秋白。"
    ]
  },
  {
    "id": "e647d10fea89251b69e219dd72d5dd1b",
    "title": "友人索雪图误写蕉石",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "故人书来索写雪，两足楚疮卧如折。",
      "蕉荫小簟竹飔凉，即事便图忘所说。",
      "旁人笑我妄且迷，我自于时乖更戾。",
      "劝君索骥莫按图，长可度兮大可絜。",
      "世间万事多是非，未必覆羹吾手捩。"
    ]
  },
  {
    "id": "e647d10fea89251bd9078050bc5a5513",
    "title": "梅花道人临东坡风筱",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "东坡先生好游戏，壁上写竹如写字。",
      "三竿两竿袅风翠，却有渭川千亩势。",
      "题诗执烛倩官奴，白发红妆两无忌。",
      "不应诬我抱节君，何尝解舞腰肢媚。",
      "先生调笑皆文章，顾与节君生贲光。",
      "千年故事白石在，梅庵载翻新墨香。",
      "捕风捉影老手健，凤骇鸾惊秋月凉。",
      "我今拭目艮会堂，尚疑耘老亭中央。",
      "今人古人不相见，遗迹宛然人未亡。"
    ]
  },
  {
    "id": "e647d10fea89251b220bef9996eb02fb",
    "title": "徐氏云山图",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "老夫发墨为白云，忽看一幛千氤氲。",
      "徐卿新堂虚北壁，谁谓不堪持赠君。",
      "青山为母云作子，倒见青山落怀里。",
      "分明七十二芙蓉，汞海卧秋扶不起。",
      "满堂雨气飒欲流，隔帘绿树啼春鸠。",
      "白云在家亲在眼，不倚太行歌远游。"
    ]
  },
  {
    "id": "e647d10fea89251b503c6f89508d2c5a",
    "title": "题画",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "黄鹤矶头秋水落，故人蓦地相逢著。",
      "十年短鬓话吴霜，是非不假论城郭。",
      "楚江萍实待谁尝，老矣吾侬思故乡。"
    ]
  },
  {
    "id": "e647d10fea89251b95c934bc88d9a871",
    "title": "为王挥使画牡丹",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "王君四月方来苏，绿阴满地花已无。",
      "台红楼紫不可觅，笔底春风寻老夫。",
      "殷绵滴露看活色，信手貌出西家姝。",
      "坐中狂客未解事，欲折不成空纸肤。",
      "去年淮阴七尺雪，冻地似恐花根枯。",
      "此图赠君日日赏，一日须倾一百壶。"
    ]
  },
  {
    "id": "e647d10fea89251b8f2cc2ce6755b4f8",
    "title": "吴都阃幛",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "帅府潭潭堂壁上，白闲少我一松幛。",
      "寄将雪茧照眼光，笔未成挥意先放。",
      "徂徕缩地落此间，古意萧森立青仗。",
      "清宵明月待开门，白日风云与摩荡。",
      "将军仰面挥羽扇，思静神闲兀相向。",
      "老夫更活三百年，岁岁逢人问无恙。"
    ]
  },
  {
    "id": "e647d10fea89251bd28d654e11b5d0c9",
    "title": "题吴瑞卿临王叔明太白山图",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "我家太白图，太白于焉备。",
      "山既得其高，林亦得其邃。",
      "天童古佛宫，盘盘奠坤位。",
      "佛为山庄严，山作佛布施。",
      "择胜启道场，佛子良多智。",
      "千楼络万阁，讶出毗卢技。",
      "飞甍揭烟霞，觚棱日星比。",
      "金碧足辉映，时复交岚翠。",
      "重峰与复岭，附缀喻肝肺。",
      "云去若撑天，云来若无地。",
      "自天设此观，天下若无二。",
      "松行二十里，盖碧相庇。",
      "方池落天影，何年万工治。",
      "神泉及乐石，琐细各具类。",
      "两溪贯其麓，梁圯锁三四。",
      "远近群小山，趋拱左右至。",
      "如家有严尊，为从许幼稚。",
      "路入岐而一，宛转仍迤逦。",
      "包锡走缁流，驺骑或官吏。",
      "刍荛亦络绎，明灭见隔树。",
      "于时及高秋，众叶霜所被。",
      "青红错颜色，岩谷更增贲。",
      "按图指历历，如读钴鉧记。",
      "引纸仅及寻，顾有千里势。",
      "作者王子蒙，品高见超诣。",
      "出入右丞笔，缘踪究其自。",
      "想居此山中，不以岁月计。",
      "游观稔心目，思到方位置。",
      "乞我日卧游，不用袜紧系。",
      "我藏三十年，吝客未轻示。",
      "吴生学丹青，不但许能事。",
      "久已知此卷，未敢言借视。",
      "我既察其色，一出厌所嗜。",
      "初见目不收，张口叹且悸。",
      "缔玩废饮食，十日得恣意。",
      "然后敢举毫，舒素敬一试。",
      "搰搰迨三月，极儗加精致。",
      "便欲无我卷，后辈岂可易。",
      "但恐有豪夺，亦有造化忌。",
      "我自袭我卷，子亦当自秘。"
    ]
  },
  {
    "id": "e647d10fea89251bddf99cb69a7515e8",
    "title": "吴瑞卿染墨牡丹",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "雨后风晴日杲杲，趁此看花花更好。",
      "浇红要尽三百杯，请客不须辞量小。",
      "野僧栽花要客到，急扫风轩破清晓。",
      "知渠色相本来空，未必真成被花恼。",
      "吴生又与花传神，纸上生涯春不老。",
      "青春展卷无时无，姚家魏家何足道。"
    ]
  },
  {
    "id": "e647d10fea89251b503c6f898566d649",
    "title": "题画",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "层岑交乱云，历历映群树。",
      "云山互相依，青白媚朝暮。",
      "下有土著者，静居气郁聚。",
      "修松荫高宇，细草被纡路。",
      "幽深疑世违，时复通杖履。",
      "鸣禽值客来，语歇客还去。",
      "天机发所乐，漠然非人故。"
    ]
  },
  {
    "id": "e647d10fea89251b3055c61d005179b0",
    "title": "夏圭山水为华尚古题",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "罱鱼罱鱼复罱鱼，聊开聊阖鱼逃逋。",
      "江湖满地事数罟，老鱼为计与利殊。",
      "此图此野亲卷送，因人而投知不虚。",
      "况闻圭笔是名手，其价要论千金沽。",
      "于渔忘渔价何有，于人忘物画可无。",
      "华君尚古真丈夫，以义为利空锱铢。",
      "堂中看画且酌酒，坐对惨淡消金壶。",
      "左图右史存鉴戒，此堂不宜无此图。"
    ]
  },
  {
    "id": "e647d10fea89251b31e2f7d5f2304d04",
    "title": "松阴清梦图",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "既醉二百杯，坐荫两松树。",
      "神凝睫自交，心冥气斯聚。",
      "超彼世网外，悠悠寻太素。",
      "生寓大梦宅，何尝限寐寤。",
      "黑甜本无迹，怪自我笔露。",
      "传之一千年，亦可示梦具。"
    ]
  },
  {
    "id": "e647d10fea89251b503c6f891132e9e6",
    "title": "题画",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "高山矗万仞，野木随上天。",
      "眇眇古招提，更出群木颠。",
      "觚棱概星汉，窗闼云霞鲜。",
      "钟鱼有遗音，下自泠风传。",
      "神仙诧拔宅，方兹未茫然。",
      "我但怪飞磴，尚与世夤缘。"
    ]
  },
  {
    "id": "e647d10fea89251b23678a31197fac7d",
    "title": "写雨景",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "四年坐雨厄，今兹愁暵乾。",
      "相将事春作，田稚绿已漫。",
      "耨草助其长，纂纂沃以攒。",
      "金房虽未实，粒粒想在盘。",
      "晚归茅檐下，返照尚阑干。",
      "捉笔写旧雨，思痛乃转欢。",
      "群木觉翠湿，对之成暮寒。"
    ]
  },
  {
    "id": "e647d10fea89251b46c2ead939d424ea",
    "title": "画松",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "老夫惯与松传神，夹山倚涧将逼真。青云轧天见高盖，苍鳞裹烟呈古身。",
      "我亦不知松在纸，松亦不知吾戏耳。吹灯照影蛟起舞，直欲排空掉长尾。",
      "待松千丈岁须干，老夫何寿与作缘。不如笔栽墨培出，一笑何问人间大小年。"
    ]
  },
  {
    "id": "e647d10fea89251b503c6f899c1c76ad",
    "title": "题画",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "虚亭不碍秋，落叶直入座。",
      "可人招不来，幽事如何作。"
    ]
  },
  {
    "id": "e647d10fea89251bb160f9fe5a6d4386",
    "title": "庄仲威家山图",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "图固不尽意，莫寄家山清。",
      "家山在具区，湖波如玉明。",
      "两峰合书屋，芙蓉照檐楹。",
      "笑语水月凉，濯足鱼龙惊。",
      "盈盈隔浦人，宛宛望蓬瀛。",
      "久居不知胜，借视子墨盲。",
      "山水有真趣，持归心始平。"
    ]
  },
  {
    "id": "e647d10fea89251b35935c24f774f8cb",
    "title": "题画寄杨提学应宁",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "我随草木生长洲，索居自耻无朋俦。",
      "于公辱知亦既久，十年蔑面无时酬。",
      "寻常开缄见諌议，言语亦得通绸缪。",
      "终然玉树隔眼物，碧云明月心悠悠。",
      "适来宦辙道桑梓，老臂无翼从之游。",
      "仙人可望不可致，聊以远梦寻丹丘。",
      "梦空人远相忆在，因写江山消我忧。",
      "寄公高堂我偕拜，一日素壁开清秋。"
    ]
  },
  {
    "id": "e647d10fea89251bf934c98791279ebf",
    "title": "任月山紫马",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "霜蹄炯炯映白颠，凤头宛宛騣一偏。",
      "黄沙惨淡耸隅目，所向万里无风烟。",
      "青丝络头未受牵，一团紫云凝不前。",
      "此马所见世上少，神气德力无不全。",
      "子明水监到渥洼，眼亲识之手敢传。",
      "只愁奋迅裂卷去，四座错愕心茫然。"
    ]
  },
  {
    "id": "e647d10fea89251b188f97cd14ad5e7a",
    "title": "写画赠古景修",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "诚斋古君子，肥遁乐丘园。",
      "古姓仍古心，心古古道存。",
      "簪组知束缚，自畏及儿孙。",
      "野兴时小酌，鸣琴侑匏尊。",
      "或挟种树书，兀坐苍松根。",
      "斋中不尚画，青山待开门。",
      "而我遗此幛，无乃辽东豚。",
      "把之但微笑，嗒然无一言。"
    ]
  },
  {
    "id": "e647d10fea89251b468e79dfb384431a",
    "title": "写画赠陈惟孝",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "我昨寻虞山，君出不在家。",
      "我归君来寻，迹类鸿雁差。",
      "把酒牡丹后，园林净无花。",
      "绿阴亦可爱，茗碗浮新芽。",
      "迟留越信宿，谈笑补叹嗟。",
      "莫易判风袂，后会未可涯。"
    ]
  },
  {
    "id": "e647d10fea89251b39c45e31352b62b5",
    "title": "梅雪图戏陈廷璧",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "梅雪翁，清而穷，名阶利窟谁与翁作引，书林翰苑自许翁相通。",
      "硬黄搰，拓盘鼓，雪茧习习摹尊钟。老年好古心独少，墨乌衫袖犹儿童。",
      "自言书法即画法，虽不能画颇知其理同。邕分斯篆数投我，聊博纸上青芙蓉。",
      "得之欣然便卷去，不待题识疾走飞秋蓬。正如意不在酒，在乎山水中，风流欲拟欧阳公。",
      "今朝雪落号北风，冻指屈缩为蛰虫。翁来彊要图所号，趁此梅清雪淡天为容。",
      "传神正须及此际，吹火烘砚松枝红。亦云要诗写雪空，长句扫破寒云重。",
      "笑翁爱诗真怪事，无乃齐人知瑟工。兴来为翁放手作，珠光玉色开深冬。",
      "图成诗就雪未霁，西湖剡曲略见依微踪。我不知翁在画、翁在诗，诗中画中亦各有此翁。",
      "请翁请翁归去问梅雪，我诗与画谁雌雄。"
    ]
  },
  {
    "id": "e647d10fea89251b3a01ab6a2963d5c2",
    "title": "为越公重题旧作山水图",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "此画寄松院，墨涩笔潦草。",
      "别来三十年，衲子尚能保。",
      "开卷漫发笑，可感仍交抱。",
      "正如故友明，卒见含欣悼。",
      "人生非金石，年华岂常好。",
      "白发不奈事，先此青山老。",
      "当更三十年，与物论寿考。",
      "题诗报青山，彼此托玄造。"
    ]
  },
  {
    "id": "e647d10fea89251b831898839e14e101",
    "title": "骑牛图",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "老夫自是骑牛汉，一蓑一笠清江岸。",
      "白发生来六十年，落日青山牛背看。",
      "酷怜牛背稳如车，社酒陶陶夜到家。",
      "村中无虎豚犬闹，平圯小径饶桑麻。",
      "也无汉书挂牛角，聊挂一壶村醑薄。",
      "南山白石不必歌，功名富贵如予何。"
    ]
  },
  {
    "id": "e647d10fea89251b2591480323e83400",
    "title": "为郭总戎题长江万里图",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "元戎大开宝绘堂，紫锦荐几霞幅张。手披牛腰之甲卷，水墨迤𨓦踪微茫。",
      "我从鱼凫吊往古，灌口玉垒烟苍凉。青城雪山蔽亏处，导江之岷不可望。",
      "三水合流锦官当，三娥九顶递接翠，楼观缥缈天中央。",
      "渝涪城高宛相峙，嘉陵跳江吹枕傍，阵迹齿齿石作行。",
      "风云惨澹开瞿唐，黄牛滟滪难舟航。青天仰漏一线光，峡穷江广见汉阳，黄鹤赤壁相低昂。",
      "庐山五老天下观，顺流渐见迎风樯。大姑小姑交妩媚，何年争嫁彭家郎。",
      "三山九华连建康，南都宫阙何煌煌。大明定鼎龙虎合，万古巩固皇图昌。",
      "真州润州列两厢，金焦嶪巀当喉吭。直吞天派纳海口，有若万邦来会王。",
      "座中指点皆历历，鲛绡数丈万里长。老夫困顿今白首，欲往游之无裹粮。",
      "徒然感嘅在牖下，捕影捉风消热肠。心摇摇兮怅彷徨，佩有兰兮袭瑶芳。",
      "江兮汉兮不可度，望美人兮天一方。少陵东坡二豪者，风流在在留文章。",
      "英雄割据未暇论，卧龙独数人中彊。元戎元戎将之良，此卷兼与韬钤藏。",
      "南征西伐或有事，按图索程犹取囊。非惟供玩托深旨，居安虑危心不忘，呜呼居安虑危心不忘。"
    ]
  },
  {
    "id": "e647d10fea89251bf21efc524cf4c68f",
    "title": "松卷为德韫弟作",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "老夫平生负直气，欲一发泄百不遂。",
      "隐居只作木彊人，设仕亦为彊项吏。",
      "白头突兀尚不平，托之水墨见一二。",
      "豪来写松三百株，一一长身拔于地。",
      "只嫌纸短手局缩，腕间风雨生苍翠。",
      "东园阿弟看落笔，神惊眼骇走魑魅。",
      "堂中宛宛开徂徕，不知老兄作游戏。",
      "夜来明月夺江光，满卷飞蛟称怪事。",
      "今年大潦苦浸淫，根柢自高当不忌。",
      "根柢自高当不忌，区区草木皆憔悴。"
    ]
  },
  {
    "id": "e647d10fea89251be97ad520a482fa88",
    "title": "王理之临凤头骢",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "宋家王孙赵仲穆，画马尽形神亦足。",
      "东昆王郎拓其本，笔精殊觉惊人目。",
      "纸间突兀拥肉山，俗工纷纷手当缩。",
      "此疋传是凤头骢，五花满身云簇簇。",
      "请郎别图唐舞马，逆胡教舞不肯服。",
      "逆胡教舞不肯服，大胜污臣食其禄。"
    ]
  },
  {
    "id": "e647d10fea89251b5d9cbd266530d657",
    "title": "润色旧临倪云林小景",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "迂倪戏于画，简到更清臞。",
      "名家百馀祀，所惜继者无。",
      "况有冲淡篇，数语弁小图。",
      "吴人助清玩，重价争沽诸。",
      "后虽有学人，纷纷随繁芜。",
      "崔子彊我能，依样求胡卢。",
      "墨涩不成运，林惭涧与俱。",
      "何敢希典刑，虎贲实区区。",
      "丑恶正欲裂，卷去不须臾。",
      "今夕秋烛下，载见眼模糊。",
      "妄意加润色，泥涂还附涂。",
      "崔子岂不鉴，爱及屋上乌。"
    ]
  },
  {
    "id": "e647d10fea89251b148852b13ff70ce8",
    "title": "雪景山水",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "眼中飞雪作奇观，江山一夜皆玉换。",
      "前冈坡陀带复岭，小约凌兢连断岸。",
      "水边疏柳似华发，忽有微风与飘散。",
      "绀宫几簇林影分，白鸥一个江光乱。",
      "老渔蓑笠只自苦，冰拂冻须茎欲断。",
      "江空天远迥幽踪，只有一竿聊作伴。",
      "此时此景此谁领，亦笑此渔从我玩。",
      "图成一啸寒战腕，万里江山在吾案。"
    ]
  },
  {
    "id": "e647d10fea89251b1779d829bccfc71b",
    "title": "五十疋马图",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "沙树历历沙草荒，江上谁开刍牧场。",
      "马群所聚凡五十，饮秣而俯嘶而昂。",
      "寐讹浴涉踶且骧，或乳或驻或轧疮。",
      "三纵五横不成行，若驓若𩥄青紫黄。",
      "乌骓赤兔照夜白，连钱桃花斗文章。",
      "牝兮牡兮未可辩，亦莫可识驽与良。",
      "相骨相肉俱已矣，老夫两眼徒茫茫。",
      "但爱各各无羁缰，自纵自得肥而駉。",
      "肥哉肥哉空老死，未试何以知尔长。",
      "我知马亦待驾御，人马两得气始扬。",
      "请看沟汗流血浆，争前欲逐左贤王。",
      "追风掣电一般走，五十之中当有彊。"
    ]
  },
  {
    "id": "e647d10fea89251b56c7dc36474e2dfc",
    "title": "题松卷",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "寸■悠悠至千丈，岁月之后乃可望。",
      "老夫一日春雨中，手暖心闲笔初放。",
      "徂徕合抱三百株，生捉龙蛇眠纸上。",
      "培之以墨土何功，根叶不惊神亦王。",
      "傍人谓我夺造化，毕宏伟偃仍相诳。",
      "一舒一卷风雨生，满堂错愕空相向。",
      "还疑秋子打窗扉，亦觉春花扑屏幛。",
      "久无采录我何嗔，自倚胸中意为匠。"
    ]
  },
  {
    "id": "e647d10fea89251b46d731f9f6566a05",
    "title": "题子昂重江叠嶂卷",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "王孙无运开英雄，聊写江山藏画中。",
      "还从惨淡见旧物，似有涕泪含孤忠。",
      "长篇禹贡与作稿，一图万里连提封。",
      "张韩刘岳果何功，入关萧相将无同。",
      "王孙本号松雪翁，能事错认营丘公。",
      "丹青隐墨墨隐水，其妙贵淡不数浓。",
      "萦滩曲濑导巴蜀，沓巘长峦连华嵩。",
      "空蒙野马轧云日，浩荡碧縠吹秋风。",
      "王孙隔此不可从，水晶双阙金芙蓉。",
      "招之千年或一出，黄鹤岂不思江东。"
    ]
  },
  {
    "id": "e647d10fea89251b4e5d1fa1305a14dd",
    "title": "题画三首",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "眺远累登顿，林梢拂双凫。",
      "江长要天接，云懒欲风扶。",
      "落日在溪山，秀色浮眉须。",
      "台高兴亦超，空歌彻清都。"
    ]
  },
  {
    "id": "e647d10fea89251b4e5d1fa14e09745d",
    "title": "题画三首",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "流泉无停迹，静者临其旁。",
      "跳珠石触起，霏花衣渗凉。",
      "倾听入希声，载漱空膏粱。",
      "嗒然与心契，岂复嗟望洋。"
    ]
  },
  {
    "id": "e647d10fea89251b4e5d1fa19cd7e9fb",
    "title": "题画三首",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "张翁年纪如伏生，读书不及绘事精。",
      "为图亦自有古意，长幅短幅求人争。",
      "老翁之笔随年老，墨泼绡上如帚扫。",
      "横皴六丁凿龙门，竖皴溜雨泥墙倒。",
      "一峰塞天云不流，特立万仞芙蓉秋。",
      "石边白猿乱跳涧，木末红泥高见楼。",
      "楼头杨花吹碧瓦，宛转春江带楼下。",
      "烟波渺渺古渡长，落日行人独骑马。",
      "似圭似远是非间，人道浓枯复似关。",
      "自成高致那能到，我莫临摹觉手顽。"
    ]
  },
  {
    "id": "e647d10fea89251b076868d9a9ad8caa",
    "title": "试晬歌题赵魏公画",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "杨花抛银春满盆，乳㜷击汤兰气温。沐珠澡璧试新晬，翠羽掩风数𩕄门。",
      "𣰽毹暖坐麒麟玉，阿婆绮语高堂祝。绿弓彤管看探时，一掘笑声愚智卜。",
      "君不见九龄九鹤梦先知，天自降生天自奇。"
    ]
  },
  {
    "id": "e647d10fea89251b21df9354726dfe21",
    "title": "采菱图",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "湖州秋水玉泠泠，湖州女儿出采菱。",
      "梭船荡桨红泼刺，阿姊倡歌阿妹应。",
      "隔溪冶郎骑马过，点鞭杀勒霜蹄挫。"
    ]
  },
  {
    "id": "e647d10fea89251b0e24c79a367c258b",
    "title": "桃源图",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "君不见姬周宽仁天下归，又不见嬴秦猛德天下离。",
      "秦人避秦秦不知，人既移家秦亦移。移家去，桃源住，万树桃花塞行路。",
      "楚人吹起咸阳炬，何曾烧着桃源树。老翁尚记未焚书，诸孙尽种无租地。",
      "自衣自食自年年，扰无官府似神仙。一时落赚渔郎眼，犹怪为图与世传。"
    ]
  },
  {
    "id": "e647d10fea89251b985e8cc1e77ecc9a",
    "title": "朱泽民山水",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "睢阳老人营丘徒，意匠妙绝绝代无。",
      "为留清气在天地，便就片纸开江湖。",
      "长松落叶风细细，幽构萦萝倚江住。",
      "壁虎书鱼荡水光，老屋疏茅通雨气。",
      "老人不归空北山，芳杜春风应厚颜。",
      "微官缚人万事拙，安得浮云相往还。",
      "宦海黄尘迷白发，云壑风泉清入骨。",
      "思家看画方兀然，叫落西窗子规月。"
    ]
  },
  {
    "id": "e647d10fea89251bf15b9112fef79e11",
    "title": "隋宫图",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "谁云玉树无人续，马上还闻夜游曲。",
      "君王不自固苞桑，却道雍州能破木。",
      "杨花千里扑离宫，富贵浓酣似梦中。",
      "百队蛾眉皆斗月，千林彩树不惊风。",
      "悲欢只在循环里，莫道征辽偶然耳。",
      "鹿车载怨重于山，人心未惬辽东死。",
      "一声桃李天下知，皇后自将神器移。",
      "漳南未顾鼠窃计，太原已及龙飞时。",
      "如何只醉扬州酒，酒杯在前兵在后。",
      "白练天教泄勇冤，醉骨沈沈当速朽。",
      "孤坟寂寞向雷塘，秋萤星散已无光。",
      "惟馀二十四桥月，独照游魂归洛阳。"
    ]
  },
  {
    "id": "e647d10fea89251b2157eada69bb3bd1",
    "title": "题马图和骢马行韵",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "玄云涨体非花骢，复知西产匪产东。",
      "突围破阵奔死命，将军假此夸奇功。",
      "横行绝塞何由致，千金始为燕昭至。",
      "房星不落冀北群，地用全收天下利。",
      "奋迅时时迸衔铁，仰空长嘶紫缰裂。",
      "朔风吹鬣尾梢云，曼缨拂地垂猩血。",
      "羌奴手控不敢骑，天生神物彼亦知。",
      "今无伯乐空自老，末路英雄向谁道。"
    ]
  },
  {
    "id": "e647d10fea89251b230bfb7d54805542",
    "title": "黄应龙失去思陵敕岳飞杀贼手诏",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "东昆人来言，有盗发子帑。",
      "意非摸金手，必是探禊党。",
      "不然尺一纸，何足厌贪掌。",
      "思陵洒此翰，破术敕飞往。",
      "当时君臣际，天地相俯仰。",
      "知任观哲明，眷注加温奖。",
      "功宠致忌杀，忠义果足仗。",
      "君心在遗墨，一读自炳朗。",
      "矫害证逆桧，滔天信欺罔。",
      "此纸后不传，何以暴所枉。",
      "锢子秘密藏，何为世标榜。",
      "天意流无方，假盗理可想。",
      "留吝恐违天，水火事或倘。",
      "物岂久恋人，物亦有精爽。",
      "使之一人传，所见目惟两。",
      "盗去转相售，售售万目赏。",
      "存未为子欣，失未为子惝。",
      "慰子不平怀，诗与发浩荡。"
    ]
  },
  {
    "id": "e647d10fea89251b9fc0657c5da18b61",
    "title": "观徐士亨所藏怀素自序真迹吴匏庵许摹寄速之",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "藏真傥荡人，草书如易耳。",
      "羲献百世师，拟步争尺咫。",
      "长驱并颠旭，所至非易矣。",
      "笔势酒发之，将腕兵其指。",
      "潜锋在浑沦，藏力于纤靡。",
      "恍恍迟速间，神妙出生死。",
      "心以禅观通，随物得书旨。",
      "风云及虺蛇，信笔变不止。",
      "一笔备一变，万变万象起。",
      "固足称草圣，多括类书史。",
      "史迁尝自序，此作良有以。",
      "汗漫逾千言，灿烂连数纸。",
      "初纸记子美，曾补龟玉毁。",
      "山谷亦未见，曾遭穆父鄙。",
      "后人况肉眼，狐鼠得疑似。",
      "丧乱七百年，天岂憗遗此。",
      "今日复何日，所遇亦天使。",
      "未能寻文读，且以指画几。",
      "叹羡及末卷，题识惊娓娓。",
      "名衔十有六，尚漏薛刘米。",
      "西台与祁国，绪论甫先启。",
      "同叔相诺唯，公卷特许纪。",
      "此辈推名流，逐逐到馀子。",
      "非惟致赞颂，流传悉源委。",
      "譬群介辅宾，传命以成礼。",
      "譬徵十朋龟，信吉无馀拟。",
      "季子肯拓致，我诗系其尾。",
      "南州肯勒石，万本播不已。",
      "不然此纸者，孤注安足倚。"
    ]
  },
  {
    "id": "e647d10fea89251b503c6f89d439b638",
    "title": "题画",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "秋山骨棱层，秋树枝槎牙。",
      "尚有霜馀叶，点缀如春花。",
      "缓骑亦足赏，何须坐停车。",
      "行行日将夕，微吟酬物华。"
    ]
  },
  {
    "id": "e647d10fea89251b503c6f8959542b34",
    "title": "题画",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "青山本自媚，天犹假装饰。",
      "白云为铅粉，林岭弄颜色。",
      "西湖比西子，坡语作戏剧。",
      "老夫爱莫助，图画开幻域。"
    ]
  },
  {
    "id": "e647d10fea89251b52670b3758ab0f15",
    "title": "题林和靖手帖用东坡韵",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "我爱翁书得瘦硬，云腴濯尽西湖渌。",
      "西台少肉是真评，数行清莹含冰玉。",
      "宛然风节溢其间，此字此翁俱绝俗。",
      "开缄见字即见翁，五百年来如转烛。",
      "可怜人物两相求，落我掌中珠有足。",
      "水边孤坟我曾拜，土冷烟荒骨难肉。",
      "当时州吏岁劳问，于今祀典谁登录。",
      "翁固不能知我悲，聊对湖山歌楚曲。",
      "我歌湖山亦不知，惟有春鸠叫深竹。",
      "归来把酒吊双缄，犹胜无钱对寒菊。"
    ]
  },
  {
    "id": "e647d10fea89251b55d070c236f604b7",
    "title": "题华光禄汝德石延年古松诗",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "曼卿号诗豪，发奇索幽秘。",
      "对语禽关乐，生香花交树。",
      "翕然伊洛间，妙绝称者亟。",
      "清放挟滑稽，其风如晋靡。",
      "马逸遭踬坠，云赖石学士。",
      "狂调烟花馆，弗愧街司棰。",
      "落考褫华袍，坐啸傲群耻。",
      "作诗喻罢进，遗韵寓谑旨。",
      "排闼就钱愚，博饮略汝尔。",
      "卒与刘潜醉，囚巢鳖自儗。",
      "止酒迨遵戒，枯渴遂及死。",
      "苍笔留松篇，心画森规矩。",
      "古以画观人，无乃倒非是。",
      "躐颜复涉柳，廉隅摄神鬼。",
      "兽柙怒虎兕，武库耀戟棨。",
      "当时朱夫子，不学九渊体。",
      "道德百代师，朱紫曷足訾。",
      "曼卿贲在外，紫阳衷则匪。",
      "我今罔异同，口舌吾过矣。",
      "拙肘叹莫学，聊以指运几。",
      "缘辞更高讽，谡谩松风起。",
      "其人当不亡，或在蓉城里。"
    ]
  },
  {
    "id": "e647d10fea89251bcd67276fb3c77e89",
    "title": "题杨铁厓先生遗墨",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "铁厓山，铁道人。戴铁冠，吹铁笛，铁色一尺面，铁衣七尺身。",
      "元精育此老铁汉，铁肝铁胆，穷为义士达荩臣。百剉不得折，突兀而轮囷。",
      "文章奇倔似生铁，戛然有声惊鬼神。小语补两汉，大语追先秦。",
      "时流高价购铁语，贵铁不贵金与银。不从嵇锻搰搰累俗好，不学许耕屑屑称齐民。",
      "天河借水洗铁冠，笑吹铁笛骑玉麟。而今观化不在世，好在天上参星辰。",
      "惟馀此篇在故纸，铁笔不烂二千春。"
    ]
  },
  {
    "id": "e647d10fea89251ba0a3374af72145e2",
    "title": "古梅折枝歌",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "搰蛟不肯居西湖，穹窿山中潜作都。",
      "千年杂与草木处，土膏沁骨苍皮粗。",
      "雪中挛拳冻欲死，老腊又仗春风稣。",
      "今年苦遭斤斧厄，左股割落从樵夫。",
      "幽灵暗泣天亦黑，十斛清泪含明珠。",
      "抱材肯受爨下辱，失势岂分沟中污。",
      "韩湘直费百金买，何啻网著青珊瑚。",
      "挑回市上骇众目，儿女争看来喧呼。",
      "还疑神物有变化，白日闭户防逃逋。",
      "金绳两道锁纽壮，禁止更插碧玉壶。",
      "主人尚恐莫长守，请我写作流芳图。",
      "高堂雪壁照清影，此屋此图何可无。"
    ]
  },
  {
    "id": "e647d10fea89251b4de63a632b94d25e",
    "title": "竹堂寺与李敬敷杨启同观梅",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "竹堂梅花一千树，晴雪塞门无入处。",
      "秋官黄门两诗客，珂马西来为花驻。",
      "老翁携酒亦偶同，花不留人人自住。",
      "满身毛骨沁冰影，嚼蕊含香各搜句。",
      "吉祥牡丹清本欠，定惠海棠幽亦未。",
      "只凭坡口诧繁华，似恐同花不同趣。",
      "酒酣涂纸作横斜，笔下珠光湿春露。",
      "只愁此纸卷春去，明日重来花在地。"
    ]
  },
  {
    "id": "e647d10fea89251b3212b83e0cc71ac8",
    "title": "读陶诗二首",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "采菊见南山，赋诗临清流。",
      "偶耳与物会，微言适相酬。",
      "浩荡思惟表，其心共天游。",
      "江不阻水逝，天不碍云浮。",
      "后人涉雕斫，七窍混沌愁。",
      "掩卷三太息，至山莫容丘。"
    ]
  },
  {
    "id": "e647d10fea89251b3212b83e82c63516",
    "title": "读陶诗二首",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "元气本无声，宣和偶宫徵。",
      "沨沨合自然，其音无惉懘。",
      "流之天地间，六代激绮靡。",
      "溯观删馀什，雅岂不在是。",
      "后来庶有知，韦柳实兴起。",
      "更后邈无人，斯文止于此。"
    ]
  },
  {
    "id": "e647d10fea89251b792fed4e550d98c3",
    "title": "庆云牡丹",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "三月十日天半晴，庆云庵里看春行。",
      "陶娘李娘俱寂寞，鼠姑照眼真倾城。",
      "老僧却在色界住，静笑山花恼客情。",
      "靓妆倚露粉汗湿，醉肉隔纱红晕明。",
      "吉祥将落旧有恨，急借纸面图其生。",
      "明朝携酒正恐谢，亦怕敲门僧厌迎。"
    ]
  },
  {
    "id": "e647d10fea89251bf7cc4bb4e9f7523a",
    "title": "石轴花",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "山行见石轴，黄荣大而华。",
      "一花合群英，径可半尺奢。",
      "团团缀末干，兀兀无傍桠。",
      "或如罥彩鞠，或如撑秋瓜。",
      "烂漫山谷间，仙人唾馀霞。",
      "性不利羊食，其生天所赊。",
      "踯躅本山榴，又以红见夸。",
      "且致是非间，未暇披金沙。",
      "谁能别为名，美如洛阳花。",
      "感兹在隐约，把玩令人嗟。",
      "姿容牡丹比，但未收姚家。",
      "蓬荜困遗贤，荆布裹贞娃。",
      "取酒载酹之，下山西日斜。"
    ]
  },
  {
    "id": "e647d10fea89251befdd97529c78ee43",
    "title": "庆云庵月下观杏花",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "杏花初开红满城，我眠僧房闻雨声。",
      "侵朝急起看晴艳，对房两株令眼明。",
      "还宜夜坐了馀兴，静免蜂蝶来纷争。",
      "嫣然红粉本富贵，更借月馀添妍清。",
      "青蘋流水未足拟，金莲影度双娉婷。",
      "庭空月悄花不语，但觉风过微香生。",
      "老僧看惯不为意，却爱小纸燕脂萦。",
      "高斋素壁可长有，不由零落愁人情。"
    ]
  },
  {
    "id": "e647d10fea89251bff9c523cf8941735",
    "title": "妙智庵牡丹",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "我来借看富贵丛，僧房认是赁宅中。",
      "去年看过今又到，花若迟我含春风。",
      "毵毵白发虽不称，未许花前无我侬。",
      "慈恩在前妙智后，今古乐事将无同。",
      "古花己见古人醉，今花还对今人红。",
      "一觞一咏雅而乐，何用羯鼓敲逄逄。",
      "冠裳颠倒插花舞，强以筋力追儿童。",
      "莫教错认白太傅，自是颓然田舍翁。"
    ]
  },
  {
    "id": "e647d10fea89251b7e536f22ac4aa50b",
    "title": "题牡丹图",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "东家牡丹不论叶，西家桑柘不论花。",
      "花前把酒酹红玉，一滴谁沾桑叶绿。",
      "隔墙羯鼓春逄逄，人散酒阑花亦空。",
      "采桑养蚕百筐满，子子孙孙衣著暖。",
      "明年赁地过东墙，拔却牡丹多种桑。"
    ]
  },
  {
    "id": "e647d10fea89251ba6dde782d35ff23e",
    "title": "看花吟劝陈世则酒",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "花下一壶酒，人与花酬酢。树上百枝花，花对人婥妁。",
      "昨日颜色正新鲜，今朝少觉不如昨。人若无花人不乐，花若无人花寂寞。",
      "看花不是久远事，人生如花亦难托。去年花下看花人，今年已渐随花落。",
      "花且开，酒且酌，催花鼓板挝芍药。醉他三万六千觞，我与花神作要约。"
    ]
  },
  {
    "id": "e647d10fea89251bd74b91423bb6f0bd",
    "title": "玉兰",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "贞花无妖艳，白贲幽除前。",
      "杪枝爱兀赘，丛玉天匠镌。",
      "清馥扬远风，标度逸于仙。",
      "我生具素怀，眼谢桃李妍。",
      "指酒通微辞，愿言修净缘。"
    ]
  },
  {
    "id": "e647d10fea89251b4443a12514caab3a",
    "title": "客遗山柿绐为玉兰戏而赋此",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "有遗玉兰栽，云花备清馥。",
      "戒僮植深土，殷勤养根玉。",
      "秋霜己脱叶，挺挺条肄秃。",
      "识者曰山柿，盗名饵公欲。",
      "举世好相欺，牖耳多涂目。",
      "余性易信人，指马不知鹿。",
      "凭阑祗发笑，罪遗亦何足。",
      "谓信止豚鱼，未始及草木。"
    ]
  },
  {
    "id": "e647d10fea89251b6dbab7cee8c916e8",
    "title": "庭前有疏竹",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "庭前有疏竹，楚楚青玉株。",
      "长身何森竦，贯直无曲迂。",
      "雅净合吾志，还爱格清癯。",
      "不似松与栝，蓬郁多髯须。",
      "风起月作影，心耳为之虚。",
      "十年存保护，远意托笙竽。",
      "物脆时莫待，苍黟根叶殊。",
      "老朽不足截，何以承吹嘘。"
    ]
  },
  {
    "id": "e647d10fea89251b84b71afd761048cc",
    "title": "薙草行",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "除草本难尽，根子互生成。",
      "请观耰锄后，私得雨露情。",
      "庭除日夕间，众绿复交盈。",
      "兰蕙皆灭迹，萧艾欣得朋。",
      "中为蚊蚋居，蛇蟒亦横行。",
      "湿积地道敏，气恶暑热蒸。",
      "陷足罥衣裾，宾阶苦趋迎。",
      "每被客嘲诮，爱物实沽名。",
      "不察僮奴懒，亦柰易发生。",
      "朝来奋一薙，顿令心目清。",
      "聊快顷暂间，未保终绝萌。",
      "因以悟小人，难去类相萦。",
      "匪特去云难，尚有怨诽并。",
      "从兹谢庭草，甡甡漫尔荣。"
    ]
  },
  {
    "id": "e647d10fea89251b075ad7dfb3467d6c",
    "title": "青草吟",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "青草年年多，白发日日少。",
      "青草催白发，似恐人不老。",
      "发落白有尽，草生青不了。",
      "我是乐天人，梳头对青草。"
    ]
  },
  {
    "id": "e647d10fea89251b1978d116a2786d0f",
    "title": "悯禾",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "薄禾今兹计，狼狈尚栖亩。",
      "借问胡为尔，先时已罹咎。",
      "五月风雨大，潢潦卑莫受。",
      "田稚俯就没，浊浪扼其首。",
      "排濯潏荡间，性命存亦苟。",
      "天日赫赫出，水热烹群丑。",
      "一日色已变，三日齑在臼。",
      "我时往捞观，觊活从中剖。",
      "心存根已拨，欲弃难懈手。",
      "欲拯卒何及，怆食内若疚。",
      "掘土窒渗塍，倩车仰邻佑。",
      "督戽靡日夜，救死岂容久。",
      "并力役老少，足茧筋亦纠。",
      "水面青针芒，稍出九死后。",
      "气力与生意，委顿类产妇。",
      "一一补伤烂，行行十八九。",
      "过时强经营，安望如常茂。",
      "事多于悔祸，始畸终变偶。",
      "七月寻遭风，弱本被拗揉。",
      "折处气当沮，虚房但含滫。",
      "间或见成穗，秃秸卧败帚。",
      "何能毕公租，亦莫彀饥口。",
      "对此发长咨，细雨浃昏酉。",
      "枵腹不堪鼓，并欲歌止酒。"
    ]
  },
  {
    "id": "e647d10fea89251b2368bee0a135ff0c",
    "title": "割稻",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "我家低田水没肚，五男割稻冻慄股。",
      "劳劳似共雨争夺，稻芽渐向镰头吐。",
      "蓬蓬纂纂缀青针，稻既生芽禾应腐。",
      "腐馀割得尚欢喜，计利当存十之五。",
      "小家伶仃止夫妇，稻烂水深无力取。",
      "口中之食眼中饱，忍见穗头沈着土。",
      "波间粒粒付鱼雁，一年生计空辛苦。",
      "但忧两口不聊生，未暇徵租虑官府。",
      "老翁坐对沈龟哭，婆亦号咷向空釜。",
      "云昏月墨忘关门，隔壁咆哮一声虎。"
    ]
  },
  {
    "id": "e647d10fea89251b051d9d1e49366fb4",
    "title": "白茅顾氏种荔核成树有感",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "人传顾家园，近有闽荔栽。",
      "始闻漫竦企，果否两莫裁。",
      "闽吴地殊悬，此物胡来哉。",
      "彼此气各偏，炎寒亦难谐。",
      "淮南不宜橘，冀北不宜梅。",
      "物固产不通，性与土相乖。",
      "耳目自为仇，予怀日徘徊。",
      "问讯昨走奴，已遣仍虑诒。",
      "及返有所挟，么枝叶蓑蓑。",
      "叶次缀小蕾，含黄未成开。",
      "事固有变理，执常哂吴呆。",
      "兼能述所致，妄瘗核偶荄。",
      "今本已拱把，森然畅条枚。",
      "去岁实垂成，隤落惜玫瑰。",
      "根气恐未充，加培如保孩。",
      "紫苞已在眼，香甘早流腮。",
      "老夫喟有此，南气其北来。",
      "先从草木见，造化有胚胎。",
      "厥初限荒服，难与玉食偕。",
      "渐虞道里近，有以滋味媒。",
      "置堠当未免，又见飞尘灰。"
    ]
  },
  {
    "id": "e647d10fea89251b508c747b9c431c60",
    "title": "咏斋中黄菊",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "宛宛黄金杯，虚器莫挹酒。",
      "造化为鼓铸，赋色应西睺。",
      "漙漙朝露浥，宛宛秋苞剖。",
      "深玩不尽爱，欲折还惜手。",
      "气属萧飒中，迟暮以为候。",
      "病夫萧飒人，意味相昵厚。",
      "顾非儿女花，贞固知所负。",
      "吾斋空四座，命作岁寒友。"
    ]
  },
  {
    "id": "e647d10fea89251ba5cd8bec3c8cfbd6",
    "title": "七星桧",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "海虞七星桧，宜为群木冠。",
      "列生老子宫，与邑作奇观。",
      "广墀气萧森，入门凛欲汗。",
      "久信天地成，沃知雨露灌。",
      "传植从萧梁，其说我恐漫。",
      "验斗形叵全，七既毙其半。",
      "三株实聊存，难执岁月算。",
      "各各具一异，形容匪词翰。",
      "西体裂多槁，豁然敞三判。",
      "东体活亦裂，筋骸互续断。",
      "北者蜷而秃，袖破舞脱腕。",
      "叶亦不暇叶，干亦不暇干。",
      "左文皮索绹，孤蕝顶留伞。",
      "槎折象齿跷，瘿决鬼目烂。",
      "疏越复丛穴，骳骫仍轩岸。",
      "蛟挛及猊跛，努力不得窜。",
      "矛长及剑短，接战惊楚汉。",
      "如此纷怪骇，聃君不能按。",
      "知遭几雷厄，还屡兵火难。",
      "生死付冥然，造物反被玩。",
      "君子重贞固，顽丑小人谰。",
      "缘高坐吹箫，我欲呼鹤鹳。",
      "从根觅埋丹，浇泉觊红灿。",
      "长生就其荫，永作婆娑伴。"
    ]
  },
  {
    "id": "e647d10fea89251b3ec94cc52462f349",
    "title": "块庵陈太常南轩牡丹",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "清卿南轩春有光，点缀万绿留红芳。",
      "临轩撩乱难比数，杨家肉屏当面张。",
      "南都根本元气壮，此花盛得当推王。",
      "天于清高补富贵，人与草木争文章。",
      "春盘厌箸酒饫口，簪缨盍座中飞觞。",
      "略无丝竹聒清论，澹有风日含新妆。",
      "嗟予潦倒似伧父，布袍也拂春风香。",
      "白鸥本是世外物，参鸾附鹄来翱翔。",
      "两年叹惜俱作客，自家一株烟草荒。",
      "平章往事不须较，在在有华皆洛阳。",
      "主人劝客莫辞醉，更言此会非寻常。",
      "为华置像保长在，人间风雨当无伤。"
    ]
  },
  {
    "id": "e647d10fea89251b20ec4efd3986f140",
    "title": "岳王坟上树",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "岳王坟上树，武侯庙前柏。",
      "在坟生南枝，在庙根如石。",
      "不诃无剪伐，不朽非培殖。",
      "冥冥草木者，何以通人德。",
      "二公郁忠义，天地为拍塞。",
      "天地无发付，一夜化两植。",
      "风云发长噫，雷雨作怒击。",
      "一不忘北兵，一不忘曹贼。",
      "英灵尚凛凛，死有斡生力。",
      "其生虽不辰，其死有遗直。",
      "嗟哉背逆徒，未死气先息。",
      "谙谙蔑蘖馀，苟有亦荆棘。"
    ]
  },
  {
    "id": "e647d10fea89251bd4e61860c7f5f704",
    "title": "挂兰",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "厚土赋草木，去土曷恃生。",
      "贞丛县孤荄，由天匪培成。",
      "愿学无根槎，不作粪壤英。",
      "令人仰高洁，绝地自欣荣。",
      "矫矫凌空仙，碧带侑紫琼。",
      "谁能亵佩纕，灵累空复情。",
      "德馨不可挹，夐含风露清。",
      "君子务超世，浅俗讪钓名。",
      "区区荆棘辈，下视莽纵横。"
    ]
  },
  {
    "id": "e647d10fea89251ba34317d88e218db0",
    "title": "墙下野菊",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "墙根野菊自烂漫，新黄琐碎无人怜。",
      "幽芳不扬抱隐德，僻地萧条宜养贤。",
      "聊因杯酒少慰藉，三嗅三叹秋风前。"
    ]
  },
  {
    "id": "e647d10fea89251b82e46c1a524e31d6",
    "title": "道上春草",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "春草本无愁，有愁因我生。",
      "千里随我远，始自出门行。",
      "一步长一苗，根从心上萦。",
      "酒浇根不烂，诗遣苗复荣。",
      "何如闭门坐，愁草两忘情。"
    ]
  },
  {
    "id": "e647d10fea89251b32ac36415001e8ea",
    "title": "南山有高树",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "南山有高树，众鸟投其枝。",
      "树莫有号召，鸟集各如期。",
      "密雨谢沾湿，赫日与蔽亏。",
      "搆架亦宜巢，哺育久于兹。",
      "一旦疾风作，根柢不能持。",
      "众鸟蔑依恃，分飞更他之。",
      "他之复高树，罔念旧息时。",
      "老夫感树鸟，再三歌附离。"
    ]
  },
  {
    "id": "e647d10fea89251b265b1c2f2aa63ab1",
    "title": "石湖书院老树",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "范公亭东看古树，有身莫可限尺度。只凭长大不长长，边老婪酣遗丑肚。",
      "一干朽尽皮肉空，一干轮囷叶粗蔽。盘根到处走虬蛇，风雨不惊知得地。",
      "坐根纳荫且移时，静玩气机成感寓。人生安得如此顽。",
      "不死不用常在世。"
    ]
  },
  {
    "id": "e647d10fea89251bc13fc0ee22936375",
    "title": "王理之君子林",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "王子爱竹乃祖风，个个对屋居城中。",
      "居然便号君子林，以多为称少未通。",
      "方其树艺心广大，十个便与千个同。",
      "小人固多君子少，聚此十辈道足充。",
      "愿言取直取虚已，取节不改固尔穷。",
      "王子复能手写竹，笔下夭矫看游龙。",
      "洛阳家家貌司马，片纸未见容荆公。",
      "请常事此勿改业，桃李何足涂春红。"
    ]
  },
  {
    "id": "e647d10fea89251be726abb487a59a30",
    "title": "山茶辞",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "惟兹古株以孤立兮，垕土敏树根器固谧兮。烨如渥若枝叶孔翕兮，奕绿团栾朱荣烂兮。",
      "岁寒雪霰芳斯发兮，众植摇落裸孑孑兮。顾彼华滋裒然袭衣兮，君子有常小人中非兮。",
      "外缜内贞羌有此淑行兮，材倨不振知受命兮。物曲尚利工弗然兮，繇弃而完遂生乐天兮。",
      "敬以为图贤足友予兮，山空无人聊与尔居兮。"
    ]
  },
  {
    "id": "e647d10fea89251bac9e5be2c4b5a165",
    "title": "咏庭前桂",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "庭前有芳桂，耸立自孤生。",
      "时当风露凄，顾发黄金荣。",
      "翘处群植闹，悠悠扬德馨。",
      "众秽岂不忌，气禀莫相能。"
    ]
  },
  {
    "id": "e647d10fea89251ba4bb4cac3490bcc7",
    "title": "感燕",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "尔燕何巧黠，作巢违故常。",
      "悬赘两桷间，凭虚绝依傍。",
      "何啻幕上危，不托枅与杗。",
      "他垒皆有据，负固恃安藏。",
      "尔尚务速成，致败无忖量。",
      "衔泥互雌雄，一日千回翔。",
      "涂涂苦相附，疏渍易剥瓤。",
      "顷暂二堕落，力劳业荒唐。",
      "觜吻苦啄唼，累日不成亡。",
      "众垒既举雏，飞鸣能颉颃。",
      "见善不悛改，愚营故伥伥。",
      "大拙类蝜，小智逞蜣螂。",
      "愐尔殆有为，示险在堂皇。",
      "凡是肯构者，鉴求道则昌。",
      "拓之平易基，卫之仁义墙。",
      "顺之勿改作，缓之勿率忙。",
      "允作坚久计，子孙有馀庆。",
      "物异理则协，情激申芜章。"
    ]
  },
  {
    "id": "e647d10fea89251b411b1f952e600560",
    "title": "新燕",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "今年见新燕，犹似去年见。主人头发白转多，只有乌衣不曾变。",
      "年去年来来不差，分明记得主人家。柴门大开风满屋，飞出飞入随杨花。",
      "君不见相国门前车马塞，一朝去相车马寂。车马寂，草萋萋，燕子还来梁上栖。"
    ]
  },
  {
    "id": "e647d10fea89251b71393c80e66519a7",
    "title": "对鹅与薛尧卿联句",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "鹢鹢来前除，兀立照日影。",
      "舒翼亸明翎，引吭延修颈。",
      "唼喋类啑藻，睥睨忆窥杏。",
      "驯蔑比邻恼，逸靡淮堧警。",
      "定额高赘疣，颏领低垂瘿。",
      "广掌跱何壮，宽脰食莫哽。",
      "蹒跚步徐徐，蹀𨇾舞挺挺。",
      "惭羲面发热，笑毅齿欲冷。",
      "持遗意弥厚，出哇志亦并。",
      "容貌甚闲暇，标格极秀整。",
      "彘肩羞腯肥，鹤骨输瘦㾪。",
      "老饕思属厌，大嚼知隽永。",
      "污邪岁苦垫，豢汝愧千顷。"
    ]
  },
  {
    "id": "e647d10fea89251b368acb6a865a3285",
    "title": "虎来",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "成化十一年九月，讹言虎至争慌惚。",
      "我谓虎至岂水乡，况少荡翳与林樾。",
      "前村渐报咥老翁，西村少年扑见骨。",
      "未昏家家栅猪犬，四邻缓急莫相越。",
      "昨闻邻子说果见，夜闻噭哮竦毛发。",
      "起从壁孔稍窥觇，恰有微月映屋缺。",
      "翻乌骇雀不安树，偃草落叶悲风发。",
      "阔行卓尾自破来，意搏不得怒气勃。",
      "耸躯哆吻首闯地，瞋目耽耽两杯凸。",
      "侵朝出门迹宛在，湿泥载途五爪没。",
      "口中且言尚惊怕，转首四顾疑冲突。",
      "呜呼猛兽猛不知，平郊独行无乃忽。",
      "人稠地局势无比，众眼不甘留突兀。",
      "其中岂无冯妇者，攘臂敢前何不蹶。",
      "弯弧倘有裴将军，老命须臾应弦殁。",
      "不如徙恶南山深，安我民心汝安窟。"
    ]
  },
  {
    "id": "e647d10fea89251b92a4d7489f9c4362",
    "title": "西山有虎行二首其一",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "西山人家傍山住，唱歌采茶山上去。",
      "下山日落仍唱歌，路黑林深无虎虑。",
      "今年虎多令人忧，绕山搏人茶不收。",
      "墙东小女膏血流，村南老翁空髑髅。",
      "官司射虎差弓手，自隐山家索鸡酒。",
      "明朝入城去报官，虎畏相公今避走。"
    ]
  },
  {
    "id": "e647d10fea89251b92a4d7480cbdeff6",
    "title": "西山有虎行二首其一",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "西山有虎动成群，小儿夜啼争撞门。",
      "众中最猛说白额，当昼磨牙当道蹲。",
      "腥风冲人行不得，行人出门便愁食。",
      "青天白日奈尔何，老夫却愁阴类多。"
    ]
  },
  {
    "id": "e647d10fea89251b4704aba4ab442c4d",
    "title": "送归燕",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "送归燕，送归燕，秋社今年又一遍。",
      "明年春社是来时，隔不半年仍复见。",
      "送归燕，送归燕，似把人家作邮传。",
      "来时不是慕富贵，去日曾非弃贫贱。",
      "口喃喃，尾涎涎，意与主人相眷恋。",
      "对语殷勤杨柳楼，双飞再四梧桐院。",
      "楼中院中有宾客，主人日日开高宴。",
      "酒杯去手易肺肝，酒杯在手革颜面。",
      "若将燕子比人情，燕子年年情不变。"
    ]
  },
  {
    "id": "e647d10fea89251b7e0e63dcb4e8d84b",
    "title": "玉泉观鱼",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "石池本清冽，映日更明透。",
      "畜鱼不得藏，巨细百尾凑。",
      "在水若空游，一一见肥瘦。",
      "又若在镜中，鳞鬣无差谬。",
      "旅往还旅来，人饵口即就。",
      "洋洋得其所，何如浴沂秀。",
      "深契濠上观，肯袭如棠陋。",
      "心赏失归途，昏云黯孤岫。"
    ]
  },
  {
    "id": "e647d10fea89251b8f2bf4927187ed30",
    "title": "王将军楼船歌",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "江南古来传绮语，江南画船如屋里。",
      "将军总卫在江北，百乘高车马千里。",
      "五牙富贵地非宜，云海行窝出新理。",
      "扬川駊騀十丈莲，飞橹擘空如迸矢。",
      "两头箫鼓沸中流，两岸行人看如市。",
      "中间纱幕开暑风，左边设图右边史。",
      "将军受用通南北，坐泛西湖与杭比。",
      "还须笑咏载老夫，收取风流追郭李。"
    ]
  },
  {
    "id": "e647d10fea89251bbe8d7db396fd3c33",
    "title": "制騣披巾一首",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "苦暑欲露顶，不谨见客恧。",
      "轻巾思缉騣，求工适良俶。",
      "沈虑揆之久，载难逊未熟。",
      "岂以庶帽儗，角屋系有幅。",
      "重谓高士饬，方作手三沐。",
      "引缕针肖梭，转指往来续。",
      "一转一成缔，玲珑万目属。",
      "匀匀布烟华，眇眇绚雾縠。",
      "工云费心思，微酒不能赎。",
      "积功月尚半，使我百鸱覆。",
      "著之若无巾，了了顶颅秃。",
      "尘漏风飔入，凉得敬亦足。",
      "珍收戒童奴，常畏爪沈触。",
      "未效郭漫垫，敢就陶亵漉。",
      "傍诧长仙标，孤坐映修竹。"
    ]
  },
  {
    "id": "e647d10fea89251beff03bbd87c7a01a",
    "title": "览镜辞",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "匣中青铜小圆月，比月长明又不缺。",
      "朝朝照我六十年，初自丱时今白发。",
      "一朝见面一朝亲，老少妍媸认得真。",
      "病来半月不开匣，开匣顿然成别人。",
      "脂胶两眼匡失肉，颐褶垂垂颧骨簇。",
      "傍人虽道言笑是，个里故吾何可赎。",
      "镜神谓我瘦勿惊，尔形尚在天有情。",
      "休文减带固本相，抚镜始觉吾心平。"
    ]
  },
  {
    "id": "e647d10fea89251b28b26a1c7a636ffa",
    "title": "乌藤杖歌",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "乌皮襞积竹约然，瘦骨挺玉修且坚。",
      "流求怪藤老不死，剪送海外谁夤缘。",
      "洪涛跃过十万里，滑似龙鬣疑沾涎。",
      "惫翁杖之尚溜手，扶持颇认儿孙贤。",
      "傍人笑为数促节，百有二十期吾年。",
      "明朝策雪入梅去，桃竹不敢争其权。"
    ]
  },
  {
    "id": "e647d10fea89251b49b09dcf9f01d72e",
    "title": "雕牙杖头歌",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "象齿截玉三寸强，刻划老彭精不爽。垂手偻背颅顶光，笑颜半破唇吻张。",
      "坠胸有乳长两囊，握之久矣溜而黄。杖头兀置𩕟竿戏，较彼井观殊失常。",
      "蒋生赠我意则良，假其久视祝寿昌。一步一举无敢忘，与铿相生八百霜，登山临水吾何妨。"
    ]
  },
  {
    "id": "e647d10fea89251b293622da99a8f53a",
    "title": "书床屏",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "譬算一百年，三万六千日。",
      "人莫算其夜，数亦与日一。",
      "日夜循大环，吾身处环中。",
      "日作夜以息，补作在息功。",
      "致息乃有床，有床息有位。",
      "休休一奠枕，梦见无怀氏。"
    ]
  },
  {
    "id": "e647d10fea89251b5ca253105045437e",
    "title": "长安桃李花",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "长安桃李花，下有万人行。",
      "人人各有役，一人牵一情。",
      "孜孜彼因利，汲汲此为名。",
      "相逢不相通，飞尘暗春城。",
      "白日夜还晓，青春歇复荣。",
      "黑发倏皓首，绝迹迨无生。"
    ]
  },
  {
    "id": "e647d10fea89251bc46b68c3aa225329",
    "title": "少年吟",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "气血驾少年，作事躁鲜谋。",
      "任情每败度，惘惘无省修。",
      "岁月自推移，砻世若一磨。",
      "与人砻气血，和平始寡过。",
      "人智发多历，禽性驯久笼。",
      "甫及造就时，乃知岁月功。"
    ]
  },
  {
    "id": "e647d10fea89251ba467a634cbb86cd5",
    "title": "枕头曲",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "少女重青鬓，膏掠不停手。",
      "临镜时再三，呼人问妍丑。",
      "西家有寡妻，日日待白首。"
    ]
  },
  {
    "id": "e647d10fea89251b916711b2220783e5",
    "title": "门前有垂杨",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "门前有垂杨，枝叶何靡靡。",
      "飘花欲及地，忽复因风起。",
      "摇荡少妇心，天涯念游子。",
      "愁多肌肉消，不敢临流水。"
    ]
  },
  {
    "id": "e647d10fea89251b7b118dd8bbf7accc",
    "title": "风吹枝上花",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "风吹枝上花，嫣然发春红。",
      "吹落忽在地，利害同一风。",
      "妾初托君爱，谓妾如花容。",
      "容在爱先弛，不能保其终。",
      "妾愿化为金，亦愿化为石。",
      "坚久保君心，贞固保君德。",
      "百年在恩爱，莫以妾颜色。"
    ]
  },
  {
    "id": "e647d10fea89251be79ce6cba28964c5",
    "title": "暗纺词",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "贫家纺妇夜妨纱，无油点火暗摇车。",
      "纺多手熟不劳力，眼虽不见手明白。",
      "车摇摇兮夜迢迢，今夜不作无明朝。",
      "来图织布且换米，早粥在锅浑舍喜。",
      "富家烧蜡满堂红，弹丝调竹喧春风。",
      "纺车嘈嘈只隔壁，苦乐两声何不同。"
    ]
  },
  {
    "id": "e647d10fea89251bb4ab9d69e650d722",
    "title": "扊扅歌",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "折扊扅，扼伏雌，是妾与君相别时。凤为炰，桂为炊，君方宴乐妾正悲。",
      "百里奚，知不知。"
    ]
  },
  {
    "id": "e647d10fea89251bb86b5652822b7f18",
    "title": "思远",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "露下芳草歇，寒气薄重帏。",
      "幽处心独惊，行念君子衣。",
      "君子别既久，嗣音亦已稀。",
      "愁来不成织，空对流黄机。",
      "挥泪如泉水，明烛无光辉。"
    ]
  },
  {
    "id": "e647d10fea89251bc626beca7085b91d",
    "title": "薄命妾",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "妇人原附人，以貌结君子。",
      "愿言百年内，相生复相死。",
      "宛宛梁间燕，双双同一垒。",
      "一朝顾新欢，分飞别离此。",
      "新欢如新花，比妾真可怜。",
      "君本不弃妾，自无长少年。"
    ]
  },
  {
    "id": "e647d10fea89251b941457725c5d5a32",
    "title": "盒子会辞",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "平乐灯宵闹如沸，灯火烘春笑声内。",
      "盒奁来往斗芳邻，手帕绸缪通姊妹。",
      "东家西家百络盛，妆殽钉核春满檠。",
      "豹胎间挟鳇冰脆，乌揽分搀椰玉生。",
      "不论多同较奇有，品里输无例陪酒。",
      "呈丝逞竹会心欢，褒钞裨金走情友。",
      "哄堂一月自春风，酒香人语百花中。",
      "一般桃李三千户，亦有愁人隔墙住。"
    ]
  },
  {
    "id": "e647d10fea89251b15a1cce451c92397",
    "title": "迎新送旧曲",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "鼍鼓击，龙笛吹，阿婆接宝新人来。新人来，旧人去，迎新送旧门前路。",
      "门前路，有曲直，门前树，有短长，傍人未说新人彊。",
      "新人绣罗郁金香，旧人綀布秋风凉。初将生死托末路，受尽糟糠还下堂。",
      "下堂畏踏来时路，啼鸟飞花撩断肠。鸟啼怪道呼姑恶，花飞怪道似郎狂。",
      "寄语新人保恩爱，三年五年当见郎。"
    ]
  },
  {
    "id": "e647d10fea89251b829057c234b32c2d",
    "title": "弃妇辞",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "弃妇下堂去，六亲尽彷徨。",
      "弃妇无所弃，弃之家不祥。",
      "忆初来嫁时，惟家以为庆。",
      "搰搰理乱丝，为君事流黄。",
      "札札把长线，为君补衣裳。",
      "虽劳不敢辞，虽工不敢扬。",
      "竭力奉君欢，群小亦莫容。",
      "君心岂不谅，背憎由舌长。",
      "黄金亦销铄，礼义安足防。",
      "去去出君门，落日照大荒。",
      "辐脱难复行，弦绝难更张。",
      "事乖理当去，但念未分明。",
      "割皮以为纸，沥血以为浆。",
      "前书柏舟篇，后书绿衣章。",
      "进君期为悟，视听付茫茫。",
      "复书于太空，愿助日月光。",
      "万古丽元气，上下流无方。",
      "倘或沦君心，他时省糟糠。"
    ]
  },
  {
    "id": "e647d10fea89251bd3a6eca3c6db3373",
    "title": "王明妃",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "妾颜美如花，正可事和亲。",
      "宫中胜花者，留为君侧人。",
      "君王欲偃武，贱妾岂惜身。",
      "扬扬双蛾眉，万里扫胡尘。",
      "将军叹白发，翘首空麒麟。",
      "功当赏画师，重在画不真。"
    ]
  },
  {
    "id": "e647d10fea89251b422e30ba86921b68",
    "title": "北邙行",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "北邙山下哭声苦，洛阳城中沸歌舞。昨日歌舞城中人，今日凄凉山下土。",
      "山下土，无今古。白狐寒啸髑髅烟，青燐夜灼蓬科雨。",
      "英雄异代不知名，高封大树如掌平。丧车辚辚日不绝，后人来葬前人穴。",
      "后来葬者还更多，可怜歌舞何日歇。"
    ]
  },
  {
    "id": "e647d10fea89251b9e82a27816a2e723",
    "title": "长干行",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "与郎同在长干住，自小相逢不相忌。",
      "郎骑竹马到侬家，当著爹娘与郎戏。",
      "不道如今却嫁郎，葡萄锦被合欢床。",
      "处郎不久郎作客，去年五月下三湘。",
      "三湘一去无消息，蛱蝶双飞烟草碧。",
      "春梦依稀兰渚东，觉来愁杀石尤风。"
    ]
  },
  {
    "id": "e647d10fea89251bd54d587cd403f44d",
    "title": "煮石歌",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "君不见太山之磷可液饮，符陵之砂可粒食。天与道，人作刍，故有五母及八石。",
      "云根初截如截肪，大拳小拳皆糇粮。湘以玄水渍天浆，火中三伏芙蓉香。",
      "青山落庖厨，谪星泣锅釜。道人饥腹如漏天，五色一补齐天年。",
      "道人之术许我传，我为道人开石田。"
    ]
  },
  {
    "id": "e647d10fea89251b25a5378234250e8b",
    "title": "自慰辞",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "念曜轮之迅迈，若驾余而同驰。省孩提之犹昨，寻衰丑之䀜斯。",
      "悯微生之有限，乐何少而多悲。丧亡疢疾，沓忧虞之丛己，奚气血之堪持。",
      "世汶汶而曷超，时冉冉而莫追。事往往而革变不常，理瞢瞢而吉凶难必。",
      "吉自吝而变凶，凶自悔而化吉。祸福循环，得得失失。",
      "惟吾人者，迨老无少，迨死无还。不如草木之有消息，独优得于一气之间。",
      "准亭毒之无私，何偏颇于义而锢顽。纷不齐之不可以度絜，又玩寿夭而倒蹠颜。",
      "无乃匿智窅冥，使人不得窥其奸。已乎哉挢广可以开隘，发笑可以破患。",
      "引壶觞以杼怀，寄啸咏于高闲。或跂石而孤坐，或振策以清般。",
      "鸟飞鸣而媵余，盼芳条之可攀。悠然临水，畅然登山。",
      "信造物之逆顺，更惘惘而长叹。"
    ]
  },
  {
    "id": "e647d10fea89251b8a5873e532a615a5",
    "title": "土偶祸",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "锽锽鸣锣，彭彭伐鼓。",
      "复有旗盖，亦有戟斧。",
      "精力骏奔，无有老竖。",
      "整整肃肃，什什伍伍。",
      "绛帕帓首，花缯缴股。",
      "中舆者神，像之以土。",
      "岌乎其冠，被以绣组。",
      "觋者前导，跳梁荡舞。",
      "亟进如驱，遄止如阻。",
      "云神案行，于彼灾户。",
      "惟灾之户，鞠躬伛偻。",
      "小心来迎，翁前后姥。",
      "家无大小，一一拜俯。",
      "击牲化楮，荐以醇醹。",
      "祝神加飨，称我神主。",
      "惟疾惟患，我祐我祜。",
      "觋乃执乩，运曰神附。",
      "击案作声，觋曰神怒。",
      "必汝不虔，不明告汝。",
      "浑舍载拜，极哀恳苦。",
      "觋始作书，曰有逋负。",
      "设通梦寐，或聆咒诅。",
      "牛豕如干，等以犬羜。",
      "鹅鸭及鸡，计当蓓蓰。",
      "汝承其偿，其患良愈。",
      "箕忽辍运，少间复举。",
      "谓以汝故，往恳岳府。",
      "曲为之解，斡生死簿。",
      "觋之以下，如狼如虎。",
      "从翁臾姥，不容有语。",
      "指日令偿，令面神许。",
      "翁姥局蹐，无以经纪。",
      "质我青苗，鬻我小女。",
      "典我衣裳，剪我机杼。",
      "求我亲戚，贷我邻比。",
      "是日之届，其辈来聚。",
      "主张督责，枚举件数。",
      "数无亏少，物必丰美。",
      "献事甫成，饕彼尊俎。",
      "酒肉淋漓，撑肠拄肚。",
      "复有苞苴，脔胾核糈。",
      "此辈未出，患者为鬼。",
      "越明之日，神复求祀。",
      "即于东家，其作如故。",
      "哭者在西，无警无悟。",
      "嗤嗤之氓，昧乎义理。",
      "生死系命，听禀有数。",
      "岂是土偶，能夺能与。",
      "今既无灵，不察何俟。",
      "噍噍群小，附土利已。",
      "土岂有知，群小实使。",
      "此事有类，河伯取妇。",
      "有豹为令，悉投诸水。"
    ]
  },
  {
    "id": "e647d10fea89251bb42321361f4e5142",
    "title": "孝诗六章为颜季栗赋其一归骨操之一",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "荷之跋之，函历阻修。",
      "怀之涉之，函经横流。",
      "生死肉骨兮，天既罔求。",
      "俾我首丘兮，岂天固酬。"
    ]
  },
  {
    "id": "e647d10fea89251bb423213672dc7a95",
    "title": "孝诗六章为颜季栗赋其一归骨操之一",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "惟山有狐，惟水有龙。",
      "实能侮骨，其割为朋。",
      "虽朋其割，终不我离。",
      "微母之灵，儿曷能为。"
    ]
  },
  {
    "id": "e647d10fea89251bb4232136dcd8c09a",
    "title": "孝诗六章为颜季栗赋其一归骨操之一",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "父还儿迎，越彼西疆。",
      "既达我宇，其喜洋洋。",
      "亦酌我酒，其乐融融。",
      "惟天之德，维家之庆。"
    ]
  },
  {
    "id": "e647d10fea89251bb4232136ce4413e3",
    "title": "孝诗六章为颜季栗赋其一归骨操之一",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "惟溲之浊，我心惟惕。",
      "惟溲之湜，我心惟怿。",
      "彼胡然哉，孔系于疾。",
      "爰度爰徵，爰修饮食。",
      "以夕以日，我心弗忒。"
    ]
  },
  {
    "id": "e647d10fea89251bb4232136c21d6d73",
    "title": "孝诗六章为颜季栗赋其一归骨操之一",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "嗟嗟违和，考实遘疴。",
      "嗟嗟疴沈，衋伤我心。",
      "鬼神其知兮，祈以身代。",
      "惟考生兮，我亦奚爱。"
    ]
  },
  {
    "id": "e647d10fea89251bb4232136f15ddb3f",
    "title": "孝诗六章为颜季栗赋其一归骨操之一",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "考无罪兮，惄卬实延。",
      "顾兮致殁，怆卬特全。",
      "茫茫昧昧，而理胡然。",
      "呜呼恫瘝兮，五内分裂。",
      "匪欲自伤兮，哀至莫节。",
      "魂漂漂兮上升，气溘溘兮随绝。"
    ]
  },
  {
    "id": "e647d10fea89251bc44a8e330ab3a118",
    "title": "自题小像",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "七十四年，我未识我。",
      "丹青一面，是否莫果。",
      "傍观曰真，我随可可。",
      "以真生假，唐临橘颗。",
      "以假即真，物化虫羸。",
      "真假杂揉，奚较琐琐。",
      "但感白须，长者半坠。",
      "颧卢黡层，颐瘦摺亸。",
      "呜呼老矣，岁月既夥。",
      "茂松清泉，行歌笑坐。",
      "逍遥天地，一拙自荷。"
    ]
  },
  {
    "id": "e647d10fea89251b113aaf8d847aa6fe",
    "title": "放生池上晚坐",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "风来水面细细，月下城角徐徐。",
      "怪是放生池上，有人临晚罾鱼。"
    ]
  },
  {
    "id": "e647d10fea89251b503c6f89ddf3a6f1",
    "title": "题画",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "人寻静处深住，屋向林中小营。",
      "窗下数枚雏燕，门前一个流莺。"
    ]
  },
  {
    "id": "e647d10fea89251b373d7c36f7de8fd6",
    "title": "有所思",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "人生何以悲，悲在生别离。",
      "音尘无通日，相见当何时。",
      "夜风吹林柯，误君来庭墀。",
      "达旦耿未寐，因之有所思。"
    ]
  },
  {
    "id": "e647d10fea89251b94dbaa9f1f2cab1a",
    "title": "将进酒",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "君不见人生百年驹过隙，何况人生不满百。又不见来世不可待，往世不可追。",
      "百年三万六千日，日日烂醉君何辞。天公那得私人物，头上不可扫白发。",
      "所以知章眼落井底花，太白手捉江中月。金莲画炬飞碧烟，赵女起舞踏四筵。",
      "主人劝客连夜饮，似恐明朝非少年。新丰酒槽滴红露，十千一斗亦有数。",
      "为君典郤紫绮裘，不惜更脱珊瑚钩。门前杨花如水流，入来愁人风满楼。",
      "将进酒，开君愁。"
    ]
  },
  {
    "id": "e647d10fea89251b4175dadefb6a5eb7",
    "title": "题玉兰",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "翠条多力引风长，点破银花玉雪香。",
      "韵友自知人意好，隔帘轻解白霓裳。"
    ]
  },
  {
    "id": "e647d10fea89251b3b52a4cd9db7a4f1",
    "title": "咏得落花诗",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "芳菲死日是生时，李妹桃娘尽欲儿。",
      "人散酒阑春亦去，红消绿长物无私。",
      "青山可惜文章丧，黄土何堪锦绣施。",
      "空记少年簪舞处，飘零今已鬓如丝。"
    ]
  },
  {
    "id": "e647d10fea89251bae86dd2e468846e2",
    "title": "并蒂莲花",
    "authorName": "沈周",
    "authorId": "e647d10fea89251b970af30e1cd38823",
    "dynasty": "明",
    "content": [
      "耶溪新绿露娇痴，两面红妆倚一枝。",
      "水月精魂同结愿，风花情性合相思。",
      "赵家阿妹春眠起，杨氏诸姨晚浴时。",
      "今日六郎顦顇尽，为渠还赋断肠诗。"
    ]
  },
  {
    "id": "e647d10feaaaa8a93ae2f2ce862061ce",
    "title": "别思",
    "authorName": "吴静婉",
    "authorId": "e647d10feaaaa8a9d1457b72d1457b72",
    "dynasty": "明",
    "content": [
      "西崦雨未收，东崦风又作。",
      "留住绿蓑衣，莫与篙师著。"
    ]
  },
  {
    "id": "e647d10feaade4b08757e711d9c3f0cb",
    "title": "立秋夜",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "片雨过孤城，虚堂坐听更。",
      "客心已多恨，是夜闻秋声。",
      "短剑黯无色，敝裘空自惊。",
      "寄书浮峤鹤，吾欲谢尘缨。"
    ]
  },
  {
    "id": "e647d10feaade4b072e04d9179216406",
    "title": "秋日",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "促织啼寒月，柴门终夕闲。",
      "晨兴坐高馆，木落见前山。",
      "耳听清猿啸，心随倦鸟还。",
      "方期泉石侣，相待水云间。"
    ]
  },
  {
    "id": "e647d10feaade4b0b2ca16e12bb2ff76",
    "title": "小楼",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "小楼秋水上，一榻俯南天。",
      "九月闻边雁，千林带暮蝉。",
      "云流古堞外，木落苍波前。",
      "幽客一何事，长谣向紫烟。"
    ]
  },
  {
    "id": "e647d10feaade4b0f210cf11f7ac9c8e",
    "title": "古洞",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "古洞竹参差，幽深人未知。",
      "闲随流水去，独与白云期。",
      "起舞招黄鹤，行歌拾紫芝。",
      "前山秋更好，双屐任吾之。"
    ]
  },
  {
    "id": "e647d10feaade4b0837ea374b4aa4961",
    "title": "客次逢乡人",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "逆旅馀春梦，江枫今又飞。",
      "相逢故乡客，同忆旧山薇。",
      "嗟予未能去，问子何时归。",
      "凭将尺书寄，先为报庭闱。"
    ]
  },
  {
    "id": "e647d10feaade4b05a8633a416bee0b4",
    "title": "旅怀",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "西风吹旅梦，夜夜度江飞。",
      "鬓飒先霜落，乡遥后雁归。",
      "年华嗟又变，书札去仍违。",
      "谁念长途上，秋寒未授衣。"
    ]
  },
  {
    "id": "e647d10feaade4b07c2fa11525d6a396",
    "title": "送李伯开",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "河桥一尊酒，与子暂相依。",
      "万里西江水，孤帆他夜归。",
      "秋山行处远，云树望中微。",
      "漫忆前期在，相逢知是非。"
    ]
  },
  {
    "id": "e647d10feaade4b035562866a93dfa8a",
    "title": "客子",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "严霜薄高树，客子寒无衣。",
      "落日秋江上，孤吟倚棹归。",
      "溪寒水舂寂，林暝炊烟微。",
      "已自山田薄，今年岁事非。"
    ]
  },
  {
    "id": "e647d10feaade4b04d7ffd400ffa5182",
    "title": "送某护军解官归罗浮奉母塞上送友人归养",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "秋风吹木叶，天外白云飞。",
      "徐庶辞刘去，王阳回驭归。",
      "笛中闻折柳，马上换征衣。",
      "迢递还山梦，相随度翠微。"
    ]
  },
  {
    "id": "e647d10feaade4b04c189956006565ef",
    "title": "柬伯起",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "凉风日以发，水树尽迎秋。",
      "古堞寒云积，平池暮雨流。",
      "虫吟读书舍，雁下钓鱼舟。",
      "无限思君意，城东明月楼。"
    ]
  },
  {
    "id": "e647d10feaade4b023b71346bea6fd23",
    "title": "梁明府席上咏锦竹",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "孤根自发荣，写月一枝横。",
      "疑是琼田草，托君庭树生。",
      "花源分艳色，淇澳借嘉名。",
      "何当持寸节，跨作赤龙行。"
    ]
  },
  {
    "id": "e647d10feaade4b08fdf6f36bab1a981",
    "title": "送罗澄白",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "飞帆将落木，并度粤江秋。",
      "共此一沟水，分为两地流。",
      "离人望烟渚，征雁叫汀洲。",
      "后夜看明月，能忘故国楼。"
    ]
  },
  {
    "id": "e647d10feaade4b01777585b1b649e86",
    "title": "溪上",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "凉风吹雨过，溪上气萧森。",
      "两岸芙蓉水，孤舟杨柳阴。",
      "鸥来争坐席，鱼出听鸣琴。",
      "渔父时相问，知予江海心。"
    ]
  },
  {
    "id": "e647d10feaade4b0be14e04c61959e2f",
    "title": "还山",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "寒山纵短节，隐隐闻疏钟。",
      "遥见云中鹤，归栖石上松。",
      "飞泉挂绝壁，孤寺隐高峰。",
      "旧识烟霞叟，依然谷口逢。"
    ]
  },
  {
    "id": "e647d10feaade4b0be14e04c2170092b",
    "title": "还山",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "山色遥相待，丘中旧结茆。",
      "亦知非石隐，终是恋云巢。",
      "曲槛清溪绕，孤亭碧树交。",
      "夜阑灵籁起，凉月下花梢。"
    ]
  },
  {
    "id": "e647d10feaade4b0c09a97a20e0f6ccb",
    "title": "春江泛舟同韩孟郁赋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "柳色漾春流，黄鹂上钓舟。",
      "偶乘浮海兴，因作采芳游。",
      "杨叶藏孤岛，桃花夹小洲。",
      "歌声听不尽，多在水边楼。"
    ]
  },
  {
    "id": "e647d10feaade4b0231d5eecdef97f51",
    "title": "雨后泊桃花溪",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "溪雨晚初歇，水亭春气流。",
      "数峰出芦岸，新月照花洲。",
      "海鹤窥鱼下，沙鸥傍母游。",
      "桃源人借问，家在木兰舟。"
    ]
  },
  {
    "id": "e647d10feaade4b0588ff0eda1331e25",
    "title": "赠某小史",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "青童白玉姿，谪降自瑶池。",
      "一接芳兰体，如披琼树枝。",
      "见人偏袅袅，闻唤故迟迟。",
      "何处看联碧，花前倚小儿。"
    ]
  },
  {
    "id": "e647d10feaade4b0fe6353065396d9e7",
    "title": "古意",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "佳人卷珠帘，散步玉楼前。",
      "柳叶生眉上，桃花开脸边。",
      "窗临浣纱石，门系采莲船。",
      "夫婿归宜早，春华易弃捐。"
    ]
  },
  {
    "id": "e647d10feaade4b06f1be7e5941c3074",
    "title": "闺怨",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "背烛卧秋雨，忆君临别言。",
      "虽知归信误，犹望故心存。",
      "捣练临溪水，裁衣寄塞垣。",
      "要知常泪落，开箧看啼痕。"
    ]
  },
  {
    "id": "e647d10feaade4b056a6afb3b15a025e",
    "title": "怀张约之",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "北雁飞又至，不见一书来。",
      "欲寄江春去，梅花未肯开。",
      "何时发扬子，几日到燕台。",
      "昨夜怀君梦，分明度岭回。"
    ]
  },
  {
    "id": "e647d10feaade4b08d4065303ac8aac1",
    "title": "溪竹",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "清溪望不极，烟水绕长林。",
      "已过芦花港，还经杨柳阴。",
      "鸟啼沙树暝，猿啸海云沉。",
      "借问采菱女，前村几许深。"
    ]
  },
  {
    "id": "e647d10feaade4b0999032eb0ef39641",
    "title": "湖上作",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "春水漾微涟，桃花开两边。",
      "唱歌出浣女，吹笛钓鱼船。",
      "鸟掠前村雨，猿啼岛树烟。",
      "云山遥在望，客思坐悠然。"
    ]
  },
  {
    "id": "e647d10feaade4b0941cb4d1cc790005",
    "title": "赠伯燮陈子",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "湖海称豪士，君家喜再看。",
      "常悬苍玉佩，新着碧云冠。",
      "渥水来神骏，青霄振彩鸾。",
      "何须耀裘马，知是谢庭兰。"
    ]
  },
  {
    "id": "e647d10feaade4b0b6de9f4fa4d61e50",
    "title": "过黄逢一",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "秋尽菊犹芳，主人开草堂。",
      "我来云日暮，霜压薜萝墙。",
      "小设花间席，频飞竹下觞。",
      "醉来疏礼法，当恕阮生狂。"
    ]
  },
  {
    "id": "e647d10feaade4b0dc04c81a3fa58739",
    "title": "赠良公",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "背囊行卖药，来往在人群。",
      "灌顶有甘露，慈心如大云。",
      "杏花妆宝树，药碗贮经文。",
      "已证医王法，自他谁任分。"
    ]
  },
  {
    "id": "e647d10feaade4b022ee1aff678e7fd3",
    "title": "水西别业新成",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "结庐依薜荔，一径入桑麻。",
      "庭院无多处，林塘自一家。",
      "云深时护竹，水气晚蒸花。",
      "已择芦林待，秋风理钓槎。"
    ]
  },
  {
    "id": "e647d10feaade4b035a994923cbf3fc7",
    "title": "园居",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "东林初日上，竹里紫荆开。",
      "摘果鸟飞去，折花蜂逐来。",
      "闲云留作幔，承露取当杯。",
      "醉托游仙梦，流莺唤不回。"
    ]
  },
  {
    "id": "e647d10feaade4b0004b5f32a3f616e1",
    "title": "早春偕唐美卿游桃花坞",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "河柳叶已大，黄鹂声渐高。",
      "望花寻古道，倚树听春涛。",
      "落锦随归棹，明霞覆钓舠。",
      "还携阮郎去，洞里觅仙曹。"
    ]
  },
  {
    "id": "e647d10feaade4b0902a3ab5527c0b8b",
    "title": "书怀",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "三江鼓棹前，五岳杖藜边。",
      "何苦投尘网，频年负胜缘。",
      "忘机惟鹿豕，适意是林泉。",
      "不见浮丘伯，乘鸾向紫烟。"
    ]
  },
  {
    "id": "e647d10feaade4b08da46ac0540c1a31",
    "title": "送客游秣陵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "秣陵佳丽地，自古擅豪华。",
      "今日乌衣巷，已无王谢家。",
      "钟山当殿落，淮水绕城斜。",
      "君到秋江上，菰芦正着花。"
    ]
  },
  {
    "id": "e647d10feaade4b04f920ff83148586a",
    "title": "柬罗集虚",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "我家寒塘曲，秋水方潺湲。",
      "枫叶映窗户，芦花隐钓船。",
      "观鱼坐磐石，洗药向清泉。",
      "何以遗君子，芙蓉正可搴。"
    ]
  },
  {
    "id": "e647d10feaade4b02f45a7cb4c9d6fb7",
    "title": "怀王元卿",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "江干黄叶落，玉露晓犹飞。",
      "遥想吴门外，鲈鱼秋正肥。",
      "风尘书不达，云树意相依。",
      "借问南飞雁，今年归未归。"
    ]
  },
  {
    "id": "e647d10feaade4b0221fdce21fdb50fb",
    "title": "柬黎孺旬",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "黄鹂鸣已急，柳絮落纷纷。",
      "竹屋飘寒雨，绳床冷白云。",
      "夜虫违伏枕，芳草怨离群。",
      "独有梧桐月，清光如待君。"
    ]
  },
  {
    "id": "e647d10feaade4b06be9fc8d41d7149b",
    "title": "怀仙诗寄唐美卿于三山",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "曾随鹤驭去，云外挟飞仙。",
      "玉袂一为别，金镳遂杳然。",
      "青鸾书不达，弱水棹难前。",
      "空结游仙梦，三山何处边。"
    ]
  },
  {
    "id": "e647d10feaade4b0c853d722cfea72ea",
    "title": "僧林",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "梵宇幽寻处，僧林日暮时。",
      "寒泉过石急，清磬出花迟。",
      "问竹猿先觉，穿松鹤自随。",
      "白云莫飞去，长共尔为期。"
    ]
  },
  {
    "id": "e647d10feaade4b0c2a951199c2c951a",
    "title": "答黎美璋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "竹窗窗外月，流影入帷寒。",
      "尚忆清秋夜，同君倚槛看。",
      "相思劳梦寐，遥望隔林峦。",
      "伫立闻飞鸟，因声报羽翰。"
    ]
  },
  {
    "id": "e647d10feaade4b02f4e5cfe3e0b85ab",
    "title": "同黄元卿张约之梁日良游月溪留宿",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "天寒山狖叫，石涧水淙淙。",
      "野径入秋草，柴门临古松。",
      "林行惊宿鸟，云卧对诸峰。",
      "明日寻仙去，同鞭白玉龙。"
    ]
  },
  {
    "id": "e647d10feaade4b0fe4726b0c6c99c5f",
    "title": "怀朱季美",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "忆尔离家日，萧条雁鹜天。",
      "风尘闽海道，烟雨楚江船。",
      "别路馀千里，归期尚隔年。",
      "巢云堂上月，春到为谁圆。"
    ]
  },
  {
    "id": "e647d10feaade4b0e9cfb66c8d289313",
    "title": "归雁",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "汀洲春草绿，沙雁起双双。",
      "细柳怀边塞，青枫望楚江。",
      "羁人忆北极，幽客倚南窗。",
      "少妇缄书在，何时到受降。"
    ]
  },
  {
    "id": "e647d10feaade4b0dbe59929c1d5c75c",
    "title": "村居",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "朝来片雨过，几树带清晖。",
      "偶与山翁出，闲看水鹤飞。",
      "苔生采药路，水没钓鱼矶。",
      "隔岸闻人语，前溪罢网归。"
    ]
  },
  {
    "id": "e647d10feaade4b0dbe59929d8bf669d",
    "title": "村居",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "山暝见归鸦，陂塘急暮蛙。",
      "雨肥卢橘子，风落荔支花。",
      "野食分樵爨，清歌过钓槎。",
      "闲随渔父去，溪上醉流霞。"
    ]
  },
  {
    "id": "e647d10feaade4b0dbe5992914d1b97c",
    "title": "村居",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "东风动幽兴，杖策出柴门。",
      "偶值烟霞叟，相邀农圃言。",
      "新荷浮后沼，修竹荫前园。",
      "早晚荔枝熟，还来醉瓦盘。"
    ]
  },
  {
    "id": "e647d10feaade4b09f53d05a0cc58762",
    "title": "解嘲",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "天地思自奋，岂不畏榷残。",
      "与我周旋久，随时俯仰难。",
      "青山将毋隐，白眼向人看。",
      "卿自用卿法，寒松本耐寒。"
    ]
  },
  {
    "id": "e647d10feaade4b09f53d05aa48ad728",
    "title": "解嘲",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "放逐前贤事，飘零勿复言。",
      "葵虽能卫足，兰本忌当门。",
      "落日掩蓬户，秋风卧竹园。",
      "山妻笑相视，今日舌犹存。"
    ]
  },
  {
    "id": "e647d10feaade4b0e8c11374fa15c395",
    "title": "赠袁尔昌",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "我有龙泉剑，三年置匣中。",
      "未曾试锋刃，无与辨雌雄。",
      "子抱四方志，人称烈士风。",
      "今朝脱相赠，风雨吼晴空。"
    ]
  },
  {
    "id": "e647d10feaade4b05fca874cb217bc54",
    "title": "波罗庙",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "古庙沧江上，平沙一径穿。",
      "幢幡会真馆，箫鼓进香船。",
      "绿树浮佳气，青峰绕瑞烟。",
      "回看荡舟处，千里水云连。"
    ]
  },
  {
    "id": "e647d10feaade4b00ce0923350458a9a",
    "title": "北山绝顶",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "秋山闲引望，但觉与云齐。",
      "及到高峰上，方知众壑低。",
      "松间下笙鹤，云里听天鸡。",
      "因忆从前路，烟霞几处迷。"
    ]
  },
  {
    "id": "e647d10feaade4b09ead67dbaeb310ee",
    "title": "赠汪伯耳",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "少年奋长剑，跃马向边州。",
      "射猎阴山下，追胡瀚海头。",
      "自言负远略，唾手取封侯。",
      "宁知时不遇，流落向炎陬。"
    ]
  },
  {
    "id": "e647d10feaade4b09ead67db1a6059d9",
    "title": "赠汪伯耳",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "去国八千里，离家十六年。",
      "身馀片舌在，诗有万人传。",
      "啸咏能终日，升沉莫问天。",
      "独怜行乐处，不在五湖船。"
    ]
  },
  {
    "id": "e647d10feaade4b0f793c08eafaa5fa8",
    "title": "暮雨",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "东风吹暮雨，萧飒动江城。",
      "一夜池流急，满庭春草生。",
      "乱丝摇竹影，飞瀑带书声。",
      "独有怀人处，应伤离别情。"
    ]
  },
  {
    "id": "e647d10feaade4b0b58263e79c4d45f4",
    "title": "江亭晓望怀幼良罗子",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "一上江亭望，微茫水国分。",
      "残潮荡晓月，村火照春云。",
      "浦溆凝龙气，沙洲起雁群。",
      "归帆遥莫辨，心折为思君。"
    ]
  },
  {
    "id": "e647d10feaade4b0955276d00cc7a399",
    "title": "过王元卿山居",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "昨入林峦去，初怜磴道赊。",
      "主人开竹牖，留客饭松花。",
      "野径草争发，山厨云半遮。",
      "坐看长夏晚，山郭起秋霞。"
    ]
  },
  {
    "id": "e647d10feaade4b0102e73dfdb36e29f",
    "title": "上巳东山社集",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "竹里啭黄鹂，花间卧鹿麋。",
      "过桥携鹤去，坐石看云移。",
      "山醉浮杯斝，池流清梦思。",
      "毋辞一韨濯，歌唱答芳时。"
    ]
  },
  {
    "id": "e647d10feaade4b010541551df1aae7c",
    "title": "茅堂",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "茅堂占西岭，门对乱峰开。",
      "时有岩花落，香从樵路来。",
      "松阴宜散帙，山月每当杯。",
      "十载风尘客，劳劳梦乍回。"
    ]
  },
  {
    "id": "e647d10feaade4b029f144101e1c6685",
    "title": "独坐",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "独坐翠微中，遥遥闻暮钟。",
      "此时洞口月，正照溪边松。",
      "鹤唳答清啸，花蹊持短筇。",
      "终当谢尘鞅，买断云边峰。"
    ]
  },
  {
    "id": "e647d10feaade4b08842bb87beb89975",
    "title": "雨过",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "门前凉雨过，洗出数峰新。",
      "散步溪桥上，松风来袭人。",
      "山童扫落叶，野老荐芳蘋。",
      "不信幽源里，桃花别有津。"
    ]
  },
  {
    "id": "e647d10feaade4b0d8cf1a11006f4d8a",
    "title": "紫竹洞",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "灵岩跨石桥，无竹亦萧萧。",
      "特借洛伽胜，还为水月标。",
      "花将梵宇掩，云共磬声飘。",
      "虽自非南海，心空闻海潮。"
    ]
  },
  {
    "id": "e647d10feaade4b0822ad2dc1d8858be",
    "title": "晚晴",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "宿雨尚含滋，松梢月上时。",
      "寒泉过石急，清磬出花迟。",
      "野竹抽新笋，归禽觅故枝。",
      "明朝采兰杜，忆与美人期。"
    ]
  },
  {
    "id": "e647d10feaade4b0f8d702258304b6c2",
    "title": "送黄元卿",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "野径竹交加，山厨云半遮。",
      "主人开草阁，留客饭松花。",
      "榻静鸟窥帙，檐喧蜂放衙。",
      "鹿门妻子在，应许共移家。"
    ]
  },
  {
    "id": "e647d10feaade4b0d778e17aab8536fb",
    "title": "送李嗣良",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "海内推狂客，风流又四明。",
      "雄心穷不挫，白眼醉尝横。",
      "时自仰天笑，伊谁解此情。",
      "何当向秋暮，黯黯别愁生。"
    ]
  },
  {
    "id": "e647d10feaade4b0cfd610e2fc61d526",
    "title": "寄陈来献",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "东风门巷寂，杨柳数株斜。",
      "一夜闻寒雨，开帘见落花。",
      "感时念离索，之子卧烟霞。",
      "愿托青松树，山中阅岁华。"
    ]
  },
  {
    "id": "e647d10feaade4b023e480aa6dd3d346",
    "title": "怀罗季作",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "东风吹淑气，一夜动江关。",
      "芳草共愁长，流莺唤梦还。",
      "美人在天末，相望隔春山。",
      "日暮长堤上，垂杨徒自扳。"
    ]
  },
  {
    "id": "e647d10feaade4b033fdb06f6cba1101",
    "title": "舟过安远喜钟彦辅徐慈明李伯修出送",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "两乡虽接壤，一水恨盈盈。",
      "何必今朝别，方为万里程。",
      "路难君莫问，酒尽我当行。",
      "不用勤相送，天涯共此情。"
    ]
  },
  {
    "id": "e647d10feaade4b0fcd66d65eb651160",
    "title": "怀刘思约",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "旧游回首处，侠者忆刘生。",
      "锦瑟佳人倚，金罍上客倾。",
      "为人解纷难，不自爱身名。",
      "宝剑持相赠，知予远道情。"
    ]
  },
  {
    "id": "e647d10feaade4b0c6c0d9b925984713",
    "title": "入关留别袁大司马",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "寒风生大漠，一夜堕关榆。",
      "绝塞胡鹰击，南枝粤鸟呼。",
      "短衣驱去马，长楫就归途。",
      "侯吏相逢笑，依然旧日繻。"
    ]
  },
  {
    "id": "e647d10feaade4b0f568059f8891601e",
    "title": "留别梁非馨",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "江花频入梦，心在岭云端。",
      "但忆归去好，要知行路难。",
      "长缨君合请，短剑我羞看。",
      "砍向醉中别，天寒酒已阑。"
    ]
  },
  {
    "id": "e647d10feaade4b08daf4d0f26525c6f",
    "title": "湖上同邝公路家定夫作",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "画桥栖息处，绕屋尽烟林。",
      "向夕山雨歇，出门湖水深。",
      "疏花含晚照，垂柳结春阴。",
      "箫鼓人归尽，遥闻啼暮禽。"
    ]
  },
  {
    "id": "e647d10feaade4b0fa09a348fb4591b5",
    "title": "送安仲",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "猿啼洞庭树，人在木兰舟。",
      "抚卷爱斯语，临风怀胜游。",
      "君浮湘水棹，言断楚江秋。",
      "昔日依刘客，江边尚有楼。"
    ]
  },
  {
    "id": "e647d10feaade4b056b2c48050464415",
    "title": "寿韩寅仲",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "一士不得意，归来今白头。",
      "人疑旧仙吏，地是古丹丘。",
      "晚饭进珠黍，新诗题石楼。",
      "不须求大药，君已擅千秋。"
    ]
  },
  {
    "id": "e647d10feaade4b04fc57c5bda208940",
    "title": "送吴子远次韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "悠悠山水调，千古托知心。",
      "以我意中事，发君膝上琴。",
      "涉江采兰沚，分手隔枫林。",
      "别鹤毋劳怨，前期幸可寻。"
    ]
  },
  {
    "id": "e647d10feaade4b01e87b2d754b00215",
    "title": "同阮集之泛舟游三山遇杜退思上公车过访",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "三山待逋客，双桨泛平川。",
      "何意莺花伴，来寻虾菜船。",
      "飘萍虽暂合，惊雁不成联。",
      "明发燕吴隔，枫林有梦悬。"
    ]
  },
  {
    "id": "e647d10feaade4b0ccbd3a049e803496",
    "title": "午日阮集之招同计无不璩山甫叶开美潘次鲁徐介白林六长方圣羽徐介夫集警园次韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "高斋饶水石，长夏亦冰壶。",
      "一雨忽如沐，好风仍与俱。",
      "竹凉侵簟玉，荷响答歌珠。",
      "别有千秋缕，都夸五色殊。"
    ]
  },
  {
    "id": "e647d10feaade4b06588331bff1cd1be",
    "title": "赋得高杨拂地垂",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "千枝复万枝，濯濯卉春晖。",
      "踠地藏歌鸟，当筵斗舞衣。",
      "雨馀芳欲滴，风静翠成围。",
      "却忆柴桑老，门前舆醉归。"
    ]
  },
  {
    "id": "e647d10feaade4b0ac3fee830fbfc1d9",
    "title": "漓江",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "云气晚霏霏，高林送落晖。",
      "悠然江上水，遥望戍烟归。",
      "岸树如人立，江鱼作鸟飞。",
      "角声飘客梦，遥绕故园扉。"
    ]
  },
  {
    "id": "e647d10feaade4b0cbc113d0ce8c85d6",
    "title": "南野",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "索居南野上，左右带林峦。",
      "九月风霜起，孤斋日夜寒。",
      "挥弦鸿在目，挹露菊堪餐。",
      "独有蒹葭水，伊人欲见难。"
    ]
  },
  {
    "id": "e647d10feaade4b099fbfa6901822c72",
    "title": "罗季作饯别",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "春城花满林，绮席敝花阴。",
      "不践古人意，其如远客心。",
      "归鸿催去棹，别鹤怨瑶琴。",
      "明发江河路，江湖信几深。"
    ]
  },
  {
    "id": "e647d10feaade4b0b3516813c7c0f5df",
    "title": "题徐氏园",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "君家好园馆，当户众山陈。",
      "问树因知世，有云难赠人。",
      "一星还着膝，三凤日相亲。",
      "不是归心切，千金愿买邻。"
    ]
  },
  {
    "id": "e647d10feaade4b074bdf7c95b72abd4",
    "title": "送黎孺旬之官闽中",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "如何左迁去，捧檄尚为欢。",
      "知子有老母，不遑卑小官。",
      "风尘闽海远，雨雪大江寒。",
      "一叶萧条甚，堪嗟廉吏难。"
    ]
  },
  {
    "id": "e647d10feaade4b082bf6c7ddab89ed0",
    "title": "闰八月十四夕待月钟氏映日池馆遇雨",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "孤斋池水上，待月拟南楼。",
      "不谓今宵雨，翻多一度秋。",
      "湿衣寒不见，盈手赠难投。",
      "来夕还相望，清光为倍酬。"
    ]
  },
  {
    "id": "e647d10feaade4b0b2f28567e9ae2a03",
    "title": "访袁道生新居",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "去人今渐远，门巷对清溪。",
      "綦子已丧我，维摩自有妻。",
      "采芳时进艇，听鸟独扶藜。",
      "却忆杜子美，草堂瀼水西。"
    ]
  },
  {
    "id": "e647d10feaade4b0e97993e97cb35e0a",
    "title": "酬王子翼先",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "十年不相见，相见感弥深。",
      "借问千秋事，依然一片心。",
      "清溪邀步履，流水入鸣琴。",
      "何用展言宴，瑶华有好音。"
    ]
  },
  {
    "id": "e647d10feaade4b0e026cbb8fea1cd80",
    "title": "端阳赠陈伯燮新婚",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "凉雨晓初歇，江天云作峰。",
      "闻君理兰枻，涉水采芙蓉。",
      "蒲叶带罗碧，榴花裙茜浓。",
      "今年竞渡早，应为客乘龙。"
    ]
  },
  {
    "id": "e647d10feaade4b0caed9002111632a6",
    "title": "咏朋泉",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "石窦忽涓涓，双垂是乳泉。",
      "溪回行若逊，坎习势尝联。",
      "过雨闻声应，蒸云得气先。",
      "愿将流水引，还为佐虞弦。"
    ]
  },
  {
    "id": "e647d10feaade4b0caed9002566c85ff",
    "title": "咏朋泉",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "滋兰九畹润，洗药一泓深。",
      "雨泽此相丽，幽源许共寻。",
      "吹风飘古雪，激石响空林。",
      "恬淡长如此，因知君子心。"
    ]
  },
  {
    "id": "e647d10feaade4b0cc3e484ea2626b41",
    "title": "严子陵祠",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "咄咄徒相讶，冥鸿已早知。",
      "欲臣老子耳，安用故人为。",
      "处士千秋气，桐江一钓丝。",
      "翻嫌渭滨叟，偏与后车期。"
    ]
  },
  {
    "id": "e647d10feaade4b021adcaba0ea174c1",
    "title": "泛舟桃花溪同刘萧郎",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "黄鸟呼人去，扁舟共采芳。",
      "沿溪信孤棹，隔水见红妆。",
      "映日霞千片，吹风锦一行。",
      "天台诸女伴，持此媚刘郎。"
    ]
  },
  {
    "id": "e647d10feaade4b0a30e9cf6b24e04db",
    "title": "送汪子",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "生平一片气，慷慨此谋身。",
      "万里寻知己，长安无主人。",
      "悲歌发易水，长啸入西秦。",
      "笑彼悠悠者，知非心所亲。"
    ]
  },
  {
    "id": "e647d10feaade4b05a1066961bf646e3",
    "title": "不是庵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "是庵即不是，亦不是非庵。",
      "北垞转更北，南塘还复南。",
      "闲乘一叶去，如泛百花潭。",
      "烟水无多处，何劳五十三。"
    ]
  },
  {
    "id": "e647d10feaade4b0c3aacce5e1251db1",
    "title": "录别",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "泪痕犹在臂，何忍遽临歧。",
      "扶荔眼中血，垂杨心里丝。",
      "难凭归马疾，愿得去帆迟。",
      "且自回愁面，今宵有底悲。"
    ]
  },
  {
    "id": "e647d10feaade4b0c3aacce5ae88720a",
    "title": "录别",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "青丝非不惜，愿得系君怀。",
      "尚有愁千结，并刀剪不开。",
      "迢遥紫塞道，绵邈黄金台。",
      "谁道兵戈阻，看侬飞梦来。"
    ]
  },
  {
    "id": "e647d10feaade4b07f261b19cefdbcd5",
    "title": "哭周昆彦",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "龙鳞松下树，垂老此徘徊。",
      "一夜猿声怨，孤山鸾使催。",
      "墨池成黯淡，笔冢共崔嵬。",
      "欲拟九招赋，魂兮招不来。"
    ]
  },
  {
    "id": "e647d10feaade4b07f261b1909b3f4be",
    "title": "哭周昆彦",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "有来即有去，幻质孰能存。",
      "在世本逆旅，送君归故园。",
      "因声袁尚玺，兼谢邓黄门。",
      "死视生谁胜，还当了此言。"
    ]
  },
  {
    "id": "e647d10feaade4b0cf1e0f21e0d9e7db",
    "title": "徐孟孺招游新筑还集景文堂",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "凿翠开罗嶂，平看列岫分。",
      "高林不受暑，幽磴半流云。",
      "戛叶闻蝉唱，衔花过鹿群。",
      "此中尘鞅绝，那得不寻君。"
    ]
  },
  {
    "id": "e647d10feaade4b0cf1e0f21cc82d6ab",
    "title": "徐孟孺招游新筑还集景文堂",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "司寇菟裘地，翳然林水间。",
      "一从辞北阙，四海仰东山。",
      "君接夔龙武，曾随鹓鹭班。",
      "韦贤旧业在，莫漾白鸥闲。"
    ]
  },
  {
    "id": "e647d10feaade4b0c3099a512ff6197d",
    "title": "梅花和邝湛若",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "梅花千万树，得与此花俱。",
      "弱态若不任，孤芳尝有馀。",
      "佳人原独立，君子自温如。",
      "醉映寒芭坐，支颐读道书。"
    ]
  },
  {
    "id": "e647d10feaade4b08d4d19d60f4bfe7f",
    "title": "寄袁道生",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "酒场苦消渴，忆底慰持螯。",
      "郁水宝山路，青虾白石蚝。",
      "何时宜水节，十月渐风高。",
      "定拟拿舟去，从君倒浊醪。"
    ]
  },
  {
    "id": "e647d10feaade4b08d4d19d662fbc6db",
    "title": "寄袁道生",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "不惜报书晚，将为握手期。",
      "人今仍未见，书亦寄无时。",
      "习懒予成癖，寸心君所知。",
      "暮云回首处，持此慰相思。"
    ]
  },
  {
    "id": "e647d10feaade4b07ee7cf65d8c02b0b",
    "title": "答陈彦升兼以为别",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "长歌入塞曲，把别五云间。",
      "豪气元龙海，酡颜叔夜山。",
      "故人吴会客，待我穆陵关。",
      "若问琼枝树，何年许共扳。"
    ]
  },
  {
    "id": "e647d10feaade4b039661c6a8ca895a8",
    "title": "哭袁大玉符卿",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "频年风雨里，高卧掩柴荆。",
      "袖却经纶手，都无儿女情。",
      "聊因逃物役，不为博高名。",
      "便共梅花落，冰魂到底清。"
    ]
  },
  {
    "id": "e647d10feaade4b039661c6aebd9c9d9",
    "title": "哭袁大玉符卿",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "以嗔为佛事，棒喝是慈悲。",
      "未去已先辨，重来不可知。",
      "中郎空有女，伯道竟无儿。",
      "地下应含笑，荣名无尽期。"
    ]
  },
  {
    "id": "e647d10feaade4b039661c6a8b1ce437",
    "title": "哭袁大玉符卿",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "牢落人间世，那堪不忆君。",
      "芳兰与草伍，野鸟在鸡群。",
      "不问人家产，甘修地下文。",
      "春禽恨无主，啼噪暮纷纷。"
    ]
  },
  {
    "id": "e647d10feaade4b039661c6a6573d869",
    "title": "哭袁大玉符卿",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "嫉俗存孤愤，未衰凋壮颜。",
      "只因恋慈母，未必弃人间。",
      "化鹤缘何事，骑鲸遂不还。",
      "伤心琼树质，摇落不堪扳。"
    ]
  },
  {
    "id": "e647d10feaade4b039661c6a39c0d0da",
    "title": "哭袁大玉符卿",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "冥漠何须问，萧条非自今。",
      "一官如脱屣，四十已抽簪。",
      "不死妇人手，长留烈士心。",
      "东风吹雨泪，班驳百花林。"
    ]
  },
  {
    "id": "e647d10feaade4b0a9b922f239a38195",
    "title": "答刘茂生寄怀",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "昨夜入我梦，今朝得尔书。",
      "彽徊一水上，凄断八行馀。",
      "欲去愁江永，期归在岁除。",
      "不知堤畔柳，春信近何如。"
    ]
  },
  {
    "id": "e647d10feaade4b06c053f58f192cde3",
    "title": "梅花六咏",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "摇落空山里，频年懒着花。",
      "因君有幽赏，聊为报瑶华。",
      "枯寂已成性，清虚愿托家。",
      "无心布疏影，不用赋横斜。"
    ]
  },
  {
    "id": "e647d10feaade4b06c053f5804a97fd0",
    "title": "梅花六咏",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "濯魄盈盈立，无花亦自香。",
      "更从向暖处，先为逗春光。",
      "瘦影浮僧舍，疏枝亚女墙。",
      "好呼山上月，还为奏霓裳。"
    ]
  },
  {
    "id": "e647d10feaade4b06c053f58acdfca96",
    "title": "梅花六咏",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "托根临古道，阅世几经春。",
      "笑指莓苔色，都为桃李尘。",
      "仙山劳远梦，香国忆前身。",
      "不作缟衣舞，妖娆学美人。"
    ]
  },
  {
    "id": "e647d10feaade4b06c053f587ce02b55",
    "title": "梅花六咏",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "寻芳闲过此，素手忽相招。",
      "仙子来何处，玉京初放朝。",
      "根从片石倚，香共白云飘。",
      "翻厌骑驴去，灞陵风满桥。"
    ]
  },
  {
    "id": "e647d10feaade4b06c053f580b123255",
    "title": "梅花六咏",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "美人怨迟暮，今日喜逢君。",
      "巧笑不待索，幽香时复闻。",
      "龙鳞新浴雪，虬爪欲拿云。",
      "愿作孤山鹤，清阴尝共分。"
    ]
  },
  {
    "id": "e647d10feaade4b06c053f58a04ae404",
    "title": "梅花六咏",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "亭畔兼山畔，松边与竹边。",
      "独存千古质，不受俗人怜。",
      "只道淩宵惯，谁知得气先。",
      "堪嗟汉宫女，憔悴坐花田。"
    ]
  },
  {
    "id": "e647d10feaade4b05ee7ec36601c54d6",
    "title": "青楼曲",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "十五青楼女，盈盈自不凡。",
      "鸦雏栖晓鬓，杏子染春衫。",
      "绣带同心结，香车百宝嵌。",
      "与郎说盟誓，同上献花岩。"
    ]
  },
  {
    "id": "e647d10feaade4b05ee7ec36ab9cc80b",
    "title": "青楼曲",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "何物送春怀，凤头金缕鞋。",
      "相呼出绣阁，连臂下香阶。",
      "砌草承罗荐，檐花拂宝钗。",
      "不妨阿母在，佯醉倒人怀。"
    ]
  },
  {
    "id": "e647d10feaade4b05ee7ec36f1b4fa13",
    "title": "青楼曲",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "亦知须一别，无那两情深。",
      "却将昔欢笑，变作今沉吟。",
      "进君琥珀枕，赠妾芙蓉衿。",
      "重逢未有日，梦去或能寻。"
    ]
  },
  {
    "id": "e647d10feaade4b00feeb06446923da2",
    "title": "游湛抡卿水亭",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "晓山横翠色，隔岸闻嶙峋。",
      "不觉市廛近，还疑烟水滨。",
      "游鱼闲戏藻，驯鹤喜依人。",
      "谁识榕阴下，壶中别有春。"
    ]
  },
  {
    "id": "e647d10feaade4b016737046f45cc6dc",
    "title": "道中寄张孟奇太守",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "三峰天半出，苍翠望中遥。",
      "石路紫烟积，山泉秋雨飘。",
      "梅花频入梦，琪树远相邀。",
      "愿托双飞燕，从君度铁桥。"
    ]
  },
  {
    "id": "e647d10feaade4b0b3d0106eb8cdcf31",
    "title": "见日庵忆谭永明山人",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "北阙书未上，君曾老是乡。",
      "白云连古洞，秋树闭瑶房。",
      "南岭人何处，西州泪数行。",
      "纵令闻铁笛，不异在山阳。"
    ]
  },
  {
    "id": "e647d10feaade4b0c114f615117f73d2",
    "title": "玉女峰",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "玉女峰头望，秋林带夕曛。",
      "几时来化石，何处去为云。",
      "宝靥山花掩，碧箫松籁分。",
      "人传环佩响，时自月中闻。"
    ]
  },
  {
    "id": "e647d10feaade4b0f611964c110e37fe",
    "title": "罗浮道中四首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "秋林露气清，双屐踏花行。",
      "野竹山都笑，深松木客迎。",
      "瑶台临洞口，茅屋隔溪声。",
      "借问神仙侣，谁今大药成。"
    ]
  },
  {
    "id": "e647d10feaade4b0f611964c947efcd5",
    "title": "罗浮道中四首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "迢递寻丹阙，逍遥傍翠微。",
      "松高黄鹤卧，花暖碧鸡飞。",
      "秋草随龙杖，山云湿羽衣。",
      "前溪过真侣，知是采苓归。"
    ]
  },
  {
    "id": "e647d10feaade4b0f611964c7d7f2b33",
    "title": "罗浮道中四首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "隔水望花宫，逶迤竹径通。",
      "古松为道士，翠羽作芝童。",
      "铁笛邀明月，金軿御晚风。",
      "何当受真诀，长啸紫烟中。"
    ]
  },
  {
    "id": "e647d10feaade4b0f611964c9e1bb025",
    "title": "罗浮道中四首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "中峰已奇绝，上界更迢遥。",
      "瑶草经秋长，闲云满地飘。",
      "石林开紫府，磴道上清霄。",
      "羽客长松下，邀予度铁桥。"
    ]
  },
  {
    "id": "e647d10feaade4b0c9c318141b025ebf",
    "title": "梅花村",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "村径秋初暮，梅花寒未开。",
      "徒闻翠羽叫，不见美人来。",
      "玉蕊几时发，东风为早催。",
      "仙娥宜素质，不愧傍瑶台。"
    ]
  },
  {
    "id": "e647d10feaade4b06fe3b94eb4cc18d6",
    "title": "彩云轩",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "璇房胜概兼，当户一峰尖。",
      "野竹秋分径，残霞晚抱檐。",
      "石张云母几，泉挂水晶帘。",
      "更听钧天乐，因怀白玉蟾。"
    ]
  },
  {
    "id": "e647d10feaade4b0e80055315b9796a9",
    "title": "端溪",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "江雨添新涨，舟行傍翠微。",
      "烧林朱实艳，出穴白鱼肥。",
      "流水浮村过，青山涌塔飞。",
      "白云问行客，西去几时归。"
    ]
  },
  {
    "id": "e647d10feaade4b038feb569ae1ae04a",
    "title": "发韶州",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "腊月韶州道，蛮烟尽日遮。",
      "风高欲杀草，雪少不成花。",
      "地僻人稀侣，天寒客忆家。",
      "殷勤谢流水，急为送归槎。"
    ]
  },
  {
    "id": "e647d10feaade4b04d1eb8892904498b",
    "title": "浮丘山居十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "丹丘遥带郭，一径入云长。",
      "花亚珊瑚井，莺啼薜荔墙。",
      "松房跨幽石，竹户对寒塘。",
      "月出拿舟去，虹桥烟水乡。"
    ]
  },
  {
    "id": "e647d10feaade4b04d1eb889a2db73c6",
    "title": "浮丘山居十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "菌阁三城望，花蹊十亩馀。",
      "我寻仙子宅，来就羽人居。",
      "浥露耕瑶草，焚香检玉书。",
      "夜阑灵籁起，人在白云庐。"
    ]
  },
  {
    "id": "e647d10feaade4b04d1eb889d86c6227",
    "title": "浮丘山居十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "花宫行欲尽，片石出林端。",
      "晴日登临处，烟村远近看。",
      "孤亭苍藓合，古木白云寒。",
      "挹袖人何在，听笙独倚阑。"
    ]
  },
  {
    "id": "e647d10feaade4b04d1eb8893059ca36",
    "title": "浮丘山居十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "尚忆神仙令，飘飘振羽衣。",
      "著书探妙诀，抱璞契玄机。",
      "玉局名犹在，仙山路不违。",
      "如何千岁后，空有白云归。"
    ]
  },
  {
    "id": "e647d10feaade4b04d1eb889f582d042",
    "title": "浮丘山居十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "溪边红药院，堤畔木兰舟。",
      "下榻来山鸟，钩帘散白鸥。",
      "风恬看花去，日出采芳游。",
      "羽客溪桥上，相逢说十洲。"
    ]
  },
  {
    "id": "e647d10feaade4b04d1eb889294ffb5e",
    "title": "浮丘山居十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "瑶池新水涨，一夜与桥平。",
      "逆雨鱼苗长，吹风荇带生。",
      "时流仙梵去，半染落花明。",
      "为问骑鲸客，何年下玉京。"
    ]
  },
  {
    "id": "e647d10feaade4b04d1eb88900e4a3a5",
    "title": "浮丘山居十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "夜宿丹台上，萧然物外踪。",
      "梦随芳草合，门付白云封。",
      "月黑禽争树，天寒犬吠钟。",
      "怪来爽气洽，清露在岩松。"
    ]
  },
  {
    "id": "e647d10feaade4b04d1eb889ec851302",
    "title": "浮丘山居十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "向晓开帘望，烟林杳未分。",
      "寒虫答蕉雨，清磬逗松云。",
      "草阁鹿双卧，芝田鹤几群。",
      "瑶坛花树下，遥礼玉宸君。"
    ]
  },
  {
    "id": "e647d10feaade4b04d1eb889a47352af",
    "title": "浮丘山居十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "相国南迁日，行吟经几春。",
      "暂为香案吏，还作玉堂宾。",
      "琪树藏仙籍，桃花隐去津。",
      "安知松际鹤，不有姓丁人。"
    ]
  },
  {
    "id": "e647d10feaade4b04d1eb889a3a918f5",
    "title": "浮丘山居十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "正喜长林下，玿珰为扫除。",
      "谁知陵谷变，忽到水云居。",
      "芜没真人迹，苔荒太史书。",
      "仙家亦消歇，尘世复何如。"
    ]
  },
  {
    "id": "e647d10feaade4b05e775c0277665b3f",
    "title": "佳人年十五为潘乾父赋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "佳人年十五，绿发委香肩。",
      "弱质初含蕙，芳心半吐莲。",
      "剪花金屋里，斗草玉楼前。",
      "三五秋宵永，人将月共圆。"
    ]
  },
  {
    "id": "e647d10feaade4b06dcda46d0bc478be",
    "title": "浮丘社集同张孟奇黎是因欧嘉可黄逢永张子台分得鱼字",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "葛令丹成后，寥寥千岁馀。",
      "还逢双燕舄，来访列仙居。",
      "布席投青霭，行歌步紫虚。",
      "更寻碧山趾，因忆旧焚鱼。"
    ]
  },
  {
    "id": "e647d10feaade4b05f9745986d1e08fc",
    "title": "送陈来献游武夷",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "浮峤千峰暮，东江去路分。",
      "言寻偃月子，因访武夷君。",
      "渺渺芙蓉水，飘飘鸾鹤群。",
      "他宵倘相忆，堪赠幔亭云。"
    ]
  },
  {
    "id": "e647d10feaade4b0f9aed66d748e6f55",
    "title": "寿王侍御",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "罗浮春色早，春水满沧溟。",
      "忽见三花发，遥依别柏青。",
      "神羊在乌府，鸣凤集彤庭。",
      "不用占南极，西台自有星。"
    ]
  },
  {
    "id": "e647d10feaade4b0dd982e4e3bf387ae",
    "title": "人日喜晴",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "阶蓂传七叶，紫气席边明。",
      "共说今年好，因占此日晴。",
      "含桃照水发，弱柳带烟生。",
      "要识春多少，花间问早莺。"
    ]
  },
  {
    "id": "e647d10feaade4b03fd9c1341e3fa2fd",
    "title": "并蒂兰为梁幼宁先生赋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "闻君九畹里，别作一枝春。",
      "弱质如相倚，芳心时共陈。",
      "同人新结契，大士又分身。",
      "莫惜纫为佩，花前赠所亲。"
    ]
  },
  {
    "id": "e647d10feaade4b03daba71f36989d56",
    "title": "赠李赞夫",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "高门方奕奕，之子爱林泉。",
      "听雨卧溪阁，搴芳荡画船。",
      "琼枝影木接，春梦玉堂悬。",
      "谁识戴安道，幽栖乐事偏。"
    ]
  },
  {
    "id": "e647d10feaade4b05eea624095705660",
    "title": "鸡洲阻雨同卢一清韩孟郁赋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "凉风动天末，水树共飕飕。",
      "海气蒸云起，潮声带雨流。",
      "雁行低远浦，渔火暗芳洲。",
      "相对空江晚，孤篷飒似秋。"
    ]
  },
  {
    "id": "e647d10feaade4b00b9c3c99723b6377",
    "title": "访冯稚谟文赏斋次一清韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "偶鼓山阴棹，来寻水竹居。",
      "短檐芳树合，幽径白云馀。",
      "留客听啼鸟，呼童唤买鱼。",
      "溪山随处好，吟眺及春初。"
    ]
  },
  {
    "id": "e647d10feaade4b0a305df3d881456a2",
    "title": "寿潘母",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "桃花一万树，遥映紫霞裾。",
      "课鹤耕瑶草，呼鸾寄玉书。",
      "丹随掷米就，黍是鍊珠馀。",
      "不用夸龙驭，潘家自有舆。"
    ]
  },
  {
    "id": "e647d10feaade4b0cdde4b9d17085e5a",
    "title": "韩孟郁招同黄宫谕刘宪副高太守梁韩二明府暨苏梁诸公集浮丘步寅仲韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "仙山在人境，出郭惬幽寻。",
      "花雨散瑶席，松云结暮阴。",
      "胜情欣有托，酒政雪能禁。",
      "借问三青鸟，何时有报音。"
    ]
  },
  {
    "id": "e647d10feaade4b0cdde4b9d07dece46",
    "title": "韩孟郁招同黄宫谕刘宪副高太守梁韩二明府暨苏梁诸公集浮丘步寅仲韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "扳林窥宝井，就架检丹书。",
      "抱石白云懒，出花清磬疏。",
      "归来华表鹤，好住武陵渔。",
      "羽客瑶坛上，相携奏步虚。"
    ]
  },
  {
    "id": "e647d10feaade4b0cdde4b9dddade61e",
    "title": "韩孟郁招同黄宫谕刘宪副高太守梁韩二明府暨苏梁诸公集浮丘步寅仲韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "水石幽深地，风流贤主人。",
      "琴尊随处布，鱼鸟自来亲。",
      "相对但行乐，兹游当采真。",
      "柴车任投辖，今夕不须巾。"
    ]
  },
  {
    "id": "e647d10feaade4b0cdde4b9dc03ae060",
    "title": "韩孟郁招同黄宫谕刘宪副高太守梁韩二明府暨苏梁诸公集浮丘步寅仲韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "为欢方未已，暮雨更相留。",
      "柳絮入诗料，花枝当酒筹。",
      "谈深抽秘检，醉后梦神洲。",
      "莫怪心俱远，萧然自一丘。"
    ]
  },
  {
    "id": "e647d10feaade4b0cdde4b9de2fcc88c",
    "title": "韩孟郁招同黄宫谕刘宪副高太守梁韩二明府暨苏梁诸公集浮丘步寅仲韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "凉风生户牖，一径白云迷。",
      "草阁闻虫语，琪林见鸟栖。",
      "长谣出紫府，缓步下丹梯。",
      "遥望严城上，参横河汉低。"
    ]
  },
  {
    "id": "e647d10feaade4b0655997ab5246b4c3",
    "title": "送盛德生",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "白首江湖客，人称盛德生。",
      "有方驱二竖，无过付三彭。",
      "卖药不论价，支颐多远情。",
      "赖君医癞癖，何事又长征。"
    ]
  },
  {
    "id": "e647d10feaade4b0655997ab29c4b2af",
    "title": "送盛德生",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "归客为行客，他乡是故乡。",
      "有家悬两地，临路忆何方。",
      "行李剑三尺，生涯药一囊。",
      "送君秋色里，心折雁南翔。"
    ]
  },
  {
    "id": "e647d10feaade4b0ea0595579269991b",
    "title": "送卢一清西游",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "君寻西去路，此地我曾经。",
      "一水戛寒玉，两山环翠屏。",
      "人家依瘴岭，蛮语隔烟汀。",
      "别后迟鸿雁，秋江正杳冥。"
    ]
  },
  {
    "id": "e647d10feaade4b06c444814a9872ee8",
    "title": "送李果卿之官楚中",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "临路劝加餐，风尘一笑看。",
      "为丹求作令，借马去之官。",
      "楚岫劳朝谒，湘江入夜弹。",
      "行边尚相忆，应为折芳兰。"
    ]
  },
  {
    "id": "e647d10feaade4b0be2311d3f8fd1ce6",
    "title": "送潘乾父游罗浮",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "罗浮千万仞，回合紫烟深。",
      "我昨寻仙去，题诗珠树林。",
      "送君临海曲，计月到山阴。",
      "为问泉源上，青松又几寻。"
    ]
  },
  {
    "id": "e647d10feaade4b05e1a170d5460ab61",
    "title": "咏梁幼宁先生庭前菖蒲花",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "忽见尧时韭，春生百草先。",
      "萧疏依锦石，朝暮漱寒泉。",
      "九节削绿玉，三花淩紫烟。",
      "载歌新野乐，长奉九疑仙。"
    ]
  },
  {
    "id": "e647d10feaade4b069516f9aed5a748f",
    "title": "送龙门令内召",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "迢递罗山外，官闲但听猿。",
      "几年嗟凤枳，一日跃龙门。",
      "梅岭回孤骑，兰台侍至尊。",
      "犹馀旧桃李，满县向春繁。"
    ]
  },
  {
    "id": "e647d10feaade4b0f09c74d724b71a02",
    "title": "镜园和邓玄度步韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "极目平芜外，秋山重复重。",
      "苍茫没飞鸟，风雨长髯龙。",
      "云壑流朝爽，烟村急暮舂。",
      "因悲途路客，虚作石田农。"
    ]
  },
  {
    "id": "e647d10feaade4b0f09c74d7133e7b12",
    "title": "镜园和邓玄度步韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "鸟啼残梦破，窗影正西移。",
      "草色侵衣带，花枝照研池。",
      "遥瞻云外岫，因得画中诗。",
      "浣女来何处，沿溪唱竹枝。"
    ]
  },
  {
    "id": "e647d10feaade4b0f09c74d700cccf08",
    "title": "镜园和邓玄度步韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "一壑虽云僻，九州尝共居。",
      "纵教宦海窄，自觉一舟虚。",
      "芳草已忘怨，幽兰不受锄。",
      "因闻南鹤泪，莫断寄来书。"
    ]
  },
  {
    "id": "e647d10feaade4b0f09c74d79b3dfef9",
    "title": "镜园和邓玄度步韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "日暮长林下，霜清落木齐。",
      "寒流驱木马，衰草闹沙鸡。",
      "练影摇高岸，歌声出大堤。",
      "诗成欲有赠，红叶正堪题。"
    ]
  },
  {
    "id": "e647d10feaade4b0f09c74d7d05b1ba9",
    "title": "镜园和邓玄度步韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "笑指金光草，闲披玉蕳文。",
      "妙香浮水出，疏磬隔花闻。",
      "独木横清涧，高松挂白云。",
      "芝田药畦上，鸾鹤自为群。"
    ]
  },
  {
    "id": "e647d10feaade4b0f09c74d7ad614f6b",
    "title": "镜园和邓玄度步韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "大地标形胜，诸天锁泬寥。",
      "且拚面壁坐，不用隔江招。",
      "明镜悬秋月，梵音来暮潮。",
      "谁浮苦海上，甘作半篷飘。"
    ]
  },
  {
    "id": "e647d10feaade4b0f09c74d779ac3803",
    "title": "镜园和邓玄度步韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "海内推词伯，文章仆命骚。",
      "琴瑟原自别，竿混莫能逃。",
      "修月斧堪试，穿阳弓暂韬。",
      "毋将济川楫，长泛武陵桃。"
    ]
  },
  {
    "id": "e647d10feaade4b0f09c74d739efad22",
    "title": "镜园和邓玄度步韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "断岸收残雨，清溪染落花。",
      "呼童扫芳径，手自掣流霞。",
      "报午林中狖，嘶风枥下騧。",
      "逍遥因有得，滴露注南华。"
    ]
  },
  {
    "id": "e647d10feaade4b0f09c74d790b0f95a",
    "title": "镜园和邓玄度步韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "忆昨清秋日，相随杖履行。",
      "水光凉欲沁，霜气拂横生。",
      "黄菊犹含笑，丹枫未解醒。",
      "胜情徒自惬，幽意莫能名。"
    ]
  },
  {
    "id": "e647d10feaade4b0f09c74d71549ecf9",
    "title": "镜园和邓玄度步韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "胜概一丘兼，归来自养恬。",
      "入春花事好，经雨药苗甜。",
      "明月时窥户，东风为卷帘。",
      "一泓镜园水，应照戟如髯。"
    ]
  },
  {
    "id": "e647d10feaade4b0f09c74d78890f77e",
    "title": "镜园和邓玄度步韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "何用语呢喃，谗夫枉自谗。",
      "宜人有丘壑，毋恙是归帆。",
      "治地延修竹，为庵倚翠岩。",
      "龙阿知我者，不必咏长镵。"
    ]
  },
  {
    "id": "e647d10feaade4b0f09c74d7afdaf70a",
    "title": "镜园和邓玄度步韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "山雨蹴溪来，林烟昼不开。",
      "砌芳铺碎锦，阶木挺群才。",
      "挈篚收松子，编篱护竹胎。",
      "桃花流水里，人拟是天台。"
    ]
  },
  {
    "id": "e647d10feaade4b0f09c74d7874d3bf1",
    "title": "镜园和邓玄度步韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "瘴岭归来日，端居独怆神。",
      "历穷边地苦，援绝帝乡亲。",
      "直諌馀焚草，先几是徙薪。",
      "君王忧社稷，能不念孤臣。"
    ]
  },
  {
    "id": "e647d10feaade4b0f09c74d77733f0bf",
    "title": "镜园和邓玄度步韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "垂杨覆溪水，长系木兰船。",
      "啸咏有馀地，升沉莫问天。",
      "桑麻原上业，鸡犬洞中仙。",
      "笑问海东石，何人先着鞭。"
    ]
  },
  {
    "id": "e647d10feaade4b0f09c74d709d0204c",
    "title": "镜园和邓玄度步韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "鸱鸮群引类，蝼蚁亦称王。",
      "且自为雌伏，要能与雁行。",
      "采蘋当玉食，呼酒换金章。",
      "独有囊中草，犹馀鸡舌香。"
    ]
  },
  {
    "id": "e647d10feaade4b07d713c151f358c4c",
    "title": "送李木仙",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "何因浮海至，为觅返魂香。",
      "别鹤声多怨，孤鸿影自伤。",
      "烟花迷夜梦，风雨远归装。",
      "千古钟情辈，荀郎又李郎。"
    ]
  },
  {
    "id": "e647d10feaade4b07d713c15f1b299ff",
    "title": "送李木仙",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "远怀穷碧落，幽恨彻重泉。",
      "无路逢金母，何心证木仙。",
      "湘江添泪竹，鄂渚结愁烟。",
      "好向三生石，还寻再世缘。"
    ]
  },
  {
    "id": "e647d10feaade4b092d73e26300a2d5c",
    "title": "送孙稚明",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "我自离乡国，三年怀此都。",
      "闲谈击剑术，空对和歌徒。",
      "京邸少投剌，关门曾弃襦。",
      "烦君驻徵骑，为问酒家胡。"
    ]
  },
  {
    "id": "e647d10feaade4b092d73e26cead72f0",
    "title": "送孙稚明",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "献策长安后，回翔已十年。",
      "身为万夫长，家有十三篇。",
      "忧国惟双涕，治装无一钱。",
      "相逢湖水上，同调转相怜。"
    ]
  },
  {
    "id": "e647d10feaade4b092d73e262f99ed19",
    "title": "送孙稚明",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "湖水明于玉，春风好泛舟。",
      "如何杨柳色，忽挂别离愁。",
      "少妇空多恨，萧郎梦远游。",
      "情知匹马道，萧飒蓟门秋。"
    ]
  },
  {
    "id": "e647d10feaade4b0ddaafb19895f7b03",
    "title": "雨后阮集之招同林六长徐介白程荩臣集咏怀堂分得八庚",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "芳林带馀润，满院绿阴生。",
      "为听流莺啭，弥深求友情。",
      "烧灯过午夜，把酒话生平。",
      "醉向歌儿道，毋轻唱渭城。"
    ]
  },
  {
    "id": "e647d10feaade4b0ddaafb19b2ffc21d",
    "title": "雨后阮集之招同林六长徐介白程荩臣集咏怀堂分得八庚",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "雨好晴亦好，悠然心赏生。",
      "楼台乘晚霁，枕簟有馀清。",
      "留客听啼鸟，呼童扫落英。",
      "别有千金笑，不醉若为情。"
    ]
  },
  {
    "id": "e647d10feaade4b092e2d32e23f5a065",
    "title": "沥湖渔棹为张道尊赋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "一片沥湖水，烟波十里平。",
      "白云长就涤，惊浪不曾生。",
      "问渡桃花远，浮舟莲叶轻。",
      "还闻父老道，不及使君清。"
    ]
  },
  {
    "id": "e647d10feaade4b092e2d32ee0d9e9c2",
    "title": "沥湖渔棹为张道尊赋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "见一丈夫钓，临渊羡有馀。",
      "还应佐天网，岂待饵凡鱼。",
      "斗柄日在手，湖光尝满裾。",
      "仍期汛河汉，不羡武陵渔。"
    ]
  },
  {
    "id": "e647d10feaade4b001736490629c2fcc",
    "title": "吴充符招同集之游修竹庵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "绿玉削寒丛，萧萧古寺中。",
      "破烟楼半出，披霭路初通。",
      "卷幔临飞雉，挥弦送远鸿。",
      "萧然凉籁起，仙梵满花宫。"
    ]
  },
  {
    "id": "e647d10feaade4b001736490e03916bf",
    "title": "吴充符招同集之游修竹庵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "正自厌嚣尘，相携就此君。",
      "清风飘翠色，衣袂有馀芬。",
      "静听数声鸟，闲分半席云。",
      "暮钟催客去，归梦尚氤氲。"
    ]
  },
  {
    "id": "e647d10feaade4b0946507feaf2496a2",
    "title": "送黎君选之官兴业",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "南园文酒会，与子分尤亲。",
      "宝剑赠烈士，幽兰遗美人。",
      "向来依北阙，亦得共芳晨。",
      "犹忆联镳去，香街踏玉尘。"
    ]
  },
  {
    "id": "e647d10feaade4b0946507fee1a6fac8",
    "title": "送黎君选之官兴业",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "苍梧西去近，不用怅蛮烟。",
      "此地邻勾漏，前贤有稚川。",
      "君饶红玉质，自协丹砂缘。",
      "何必占朝谒，方知令是仙。"
    ]
  },
  {
    "id": "e647d10feaade4b07697a7ff2d481563",
    "title": "过姑熟访曹元甫光禄",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "迢递天门外，清江一带环。",
      "遥乘谪仙月，来访谢公山。",
      "胜地谁为主，伊人在此间。",
      "相闻牛渚咏，应为一开颜。"
    ]
  },
  {
    "id": "e647d10feaade4b07697a7ffa9807908",
    "title": "过姑熟访曹元甫光禄",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "君如稀有鸟，千仞览清晖。",
      "六月久已息，三年令待飞。",
      "洪流沧海远，天路白云微。",
      "斥鴳莫相笑，榆枋非所依。"
    ]
  },
  {
    "id": "e647d10feaade4b0d9ab9b176d7cf7af",
    "title": "阮宝夫将游朗宁过访啸楼止宿有赠次其韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "小楼春水上，客到梦俱澄。",
      "笑指东方白，遥看旭日升。",
      "在家能出世，有发亦为僧。",
      "但自空诸有，何从得未曾。"
    ]
  },
  {
    "id": "e647d10feaade4b0d9ab9b17984c90a1",
    "title": "阮宝夫将游朗宁过访啸楼止宿有赠次其韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "西江杨柳绿，孤棹去搴芳。",
      "都峤千峰秀，蛮滩一水长。",
      "榻知悬郡阁，梦定到池塘。",
      "不厌南枝小，还随越鸟翔。"
    ]
  },
  {
    "id": "e647d10feaade4b09f3547371cd96364",
    "title": "送李美发",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "结束藤花箧，长谣去海滨。",
      "千山初跃马，万里独依人。",
      "是事犹存舌，随场且见身。",
      "为君谢长剑，今日有风尘。"
    ]
  },
  {
    "id": "e647d10feaade4b09f35473769bc91c6",
    "title": "送李美发",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "与居尝对奕，曾说似长安。",
      "试以周旋我，看他笑骂官。",
      "金台虽已杳，易水尚馀寒。",
      "为向酒人度，知予梦寐阑。"
    ]
  },
  {
    "id": "e647d10feaade4b0c5d466fcd6d99dfd",
    "title": "塞上答沈璧父",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "无事莲花府，因君破寂寥。",
      "胡笳催进酒，汉月引鸣镳。",
      "说剑已逢敌，从军直渡辽。",
      "无将笛中柳，瘦入沈郎腰。"
    ]
  },
  {
    "id": "e647d10feaade4b0c66bb740a1b8e358",
    "title": "斐园席上咏物限韵二首古宣炉",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "遥思成鼎日，仿佛见龙髯。",
      "物以先朝重，香从侍女添。",
      "金光浮曲几，烟篆透疏帘。",
      "几度摩挲看，为君长夜淹。"
    ]
  },
  {
    "id": "e647d10feaade4b0c66bb7400cc6d718",
    "title": "斐园席上咏物限韵二首古宣炉",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "山骨何年刘，玄云片片黏。",
      "相传赵氏璧，曾给汉官缣。",
      "水注兔朝饮，池寒龙夜潜。",
      "侍郎频捧出，遥映玉纤纤。"
    ]
  },
  {
    "id": "e647d10feaade4b0c4347730433a3dd5",
    "title": "寿潮阳莫郡丞",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "悬弧壮志遂，佐郡诵声传。",
      "莫问骖鸾事，先看下凤年。",
      "金山挂笏外，春树卷帘边。",
      "早晚东防海，应逢采药船。"
    ]
  },
  {
    "id": "e647d10feaade4b01e339d75108538f3",
    "title": "和李宫詹过桃源有感示家明府鸣周次韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "浪说桃源县，偏饶潘令花。",
      "有村皆吠犬，无处可栖鸦。",
      "水浊谁知石，蓬孤幸植麻。",
      "仍怜折腰苦，无梦暇还家。"
    ]
  },
  {
    "id": "e647d10feaade4b00043ea76225a8a5b",
    "title": "以桃杯及西帨寿李伯襄各系以诗",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "本为天上种，新自广东来。",
      "愿以千年实，长承万寿杯。",
      "频浮霞彩动，欲渡云和催。",
      "留取君遗核，君王甲帐开。"
    ]
  },
  {
    "id": "e647d10feaade4b00043ea76f3a60cca",
    "title": "以桃杯及西帨寿李伯襄各系以诗",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "岂是蛟人织，言从番舶将。",
      "龙鳞裁海雾，鹤氅葺秋霜。",
      "袖处云千叠，披来月一方。",
      "愿君勤拂拭，持补舜衣裳。"
    ]
  },
  {
    "id": "e647d10feaade4b06c968946c82b1d5b",
    "title": "泊园为杨元孺都督赋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "为卜盟鸥地，遥随倦鸟还。",
      "架桥通草阁，隔水望春山。",
      "修竹流清啸，疏花照醉颜。",
      "松门凡几处，都付薜萝关。"
    ]
  },
  {
    "id": "e647d10feaade4b06c968946dc883f23",
    "title": "泊园为杨元孺都督赋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "翛然林水里，别是洞中天。",
      "为守老氏黑，因知扬子玄。",
      "枕流殊下濑，舞鹤异飞鸢。",
      "近识南塘路，时来问钓船。"
    ]
  },
  {
    "id": "e647d10feaade4b06c9689469abf9374",
    "title": "泊园为杨元孺都督赋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "朱阑春雨过，曲曲漾涟漪。",
      "柳色绿于水，花枝光匝池。",
      "开筵藉碧草，把酒听黄鹂。",
      "回首阳关笛，那堪马上吹。"
    ]
  },
  {
    "id": "e647d10feaade4b0c13fa18a62ca30f6",
    "title": "咏素馨花灯",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "九微当夕炽，素影出琼田。",
      "四照壁如拱，夜光珠复联。",
      "初疑花吐焰，忽讶火生莲。",
      "香国清风杳，一灯今为传。"
    ]
  },
  {
    "id": "e647d10feaade4b0eea9e0d6a7c11644",
    "title": "夕阳",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "夕阳在西岭，浦溆带馀晖。",
      "古渡听蝉罢，扁舟载鹤归。",
      "沉云菰米熟，浥露蕨苗肥。",
      "适得溪翁信，相期明月扉。"
    ]
  },
  {
    "id": "e647d10feaade4b0425d71ba1a767976",
    "title": "送无公",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "孤云飞不定，又去粤江滨。",
      "芳草伴行脚，青山现法身。",
      "咒龙临黑水，留偈与鲛人。",
      "麻麦随缘饭，贫僧也不贫。"
    ]
  },
  {
    "id": "e647d10feaade4b0411f7d914c9b3d0f",
    "title": "林叔宝将归莆中时余方东游作此为别",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "尔有还家梦，余今负剑游。",
      "明朝临远水，各自上孤舟。",
      "鹏岭行逢雪，芦溪已过秋。",
      "不知鱼与雁，他雨若为投。"
    ]
  },
  {
    "id": "e647d10feaade4b07467ab4d73f7381c",
    "title": "送吴济之游吴",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "草色日夜变，江城春已迟。",
      "杨花铺绿水，非是冶游时。",
      "尔入吴都去，应多怨别诗。",
      "莫贪淮上月，飘泊负归期。"
    ]
  },
  {
    "id": "e647d10feaade4b0345db0c5fdd1a4ad",
    "title": "题朱惟四小青林",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "城上山色好，主人城下居。",
      "入门芳树合，知是白云庐。",
      "匣有龙精剑，床馀鸟迹书。",
      "时时琴酒侣，花下过篮舆。"
    ]
  },
  {
    "id": "e647d10feaade4b067666305a3f60f49",
    "title": "游朱惟乐瑶林园还因过惟卓北郭草堂",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "已罢山园酌，看山复此行。",
      "亭回列障出，溪迫万花明。",
      "对客披鹤氅，呯童吹凤笙。",
      "酒阑思引杖，松月夜相迎。"
    ]
  },
  {
    "id": "e647d10feaade4b083cc3079c8682047",
    "title": "咏钓竿",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "淇园霜干好，攀折日临流。",
      "系以虹霓缕，兼之明月钩。",
      "烟波东海上，雨雪大江秋。",
      "直拂珊瑚树，鱼龙不自谋。"
    ]
  },
  {
    "id": "e647d10feaade4b0bcb4c16c4e07b775",
    "title": "南园",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "南园栖隐处，竹户对林峦。",
      "九月风霜起，孤斋日夜寒。",
      "虫声薄幽砌，雁影度空坛。",
      "松月遥相待，流霞且自餐。"
    ]
  },
  {
    "id": "e647d10feaade4b020784dd20c5c1318",
    "title": "过黄居士山居",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "居士禅栖处，烟霞入望新。",
      "晴窗云作幔，幽磴树宜春。",
      "流水常清意，青山不染身。",
      "毋劳天女降，别有散花人。"
    ]
  },
  {
    "id": "e647d10feaade4b020784dd2b91a7816",
    "title": "过黄居士山居",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "松竹遗清荫，峰峦敞画图。",
      "嘉蔬折绿笋，香饭煮青菰。",
      "鹿女衔花献，莺儿隔叶呼。",
      "知余禅悦味，此谷任名愚。"
    ]
  },
  {
    "id": "e647d10feaade4b06590428df54953b1",
    "title": "送刘冲倩拥妾游罗浮",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "葛公蝉蜕地，自昔会群真。",
      "尔挈吹箫伴，同为采药人。",
      "双飞鸾迭舞，并驾鹤相亲。",
      "不作梅花梦，刘郎别有春。"
    ]
  },
  {
    "id": "e647d10feaade4b0f5fd9fbd3b1bb59d",
    "title": "题梁元珍修远居",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "远游非不好，归计在渔樵。",
      "家住清溪曲，门临白板桥。",
      "兰舟弄秋水，竹屋听春潮。",
      "自有烟波趣，毋烦猿鹤招。"
    ]
  },
  {
    "id": "e647d10feaade4b0dad396cfa2ad892c",
    "title": "送徐山人",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "江城春色尽，归棹逐飞花。",
      "野鹤栖无定，青山到是家。",
      "海风吹袂转，沙树背人斜。",
      "何物持将去，罗浮一片霞。"
    ]
  },
  {
    "id": "e647d10feaade4b005149dbe9bbdf10d",
    "title": "送刘广文宰祁阳",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "闻君西省彦，藜阁旧知名。",
      "昔拥一毡至，今乘双舄行。",
      "听猿度湘水，随雁入芝城。",
      "但愿讼庭上，常如斋阁清。"
    ]
  },
  {
    "id": "e647d10feaade4b014aebb7b9f11734c",
    "title": "送刘郡丞之任庆阳",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "江乡政已成，边鄙藉贤声。",
      "言下双凫去，遥从五马行。",
      "野凫川绕郭，白豹寨临城。",
      "转挽应烦虑，秋防正勒兵。"
    ]
  },
  {
    "id": "e647d10feaade4b0d0741efbc41718d9",
    "title": "送张提盐入觐",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "万里飞龙马，风云迅不如。",
      "自宜依彩杖，何事服盐车。",
      "奋鬣循金埒，长鸣向玉除。",
      "天闲方待尔，行矣莫踟躇。"
    ]
  },
  {
    "id": "e647d10feaade4b0e2806f0451f587c0",
    "title": "和邓玄度少参归兴十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "风雨潇潇暮，扁舟下郢门。",
      "言辞紫薇省，归卧梅花村。",
      "山好仍当户，溪深别作源。",
      "不知芳径竹，几处长龙孙。"
    ]
  },
  {
    "id": "e647d10feaade4b0e2806f044ee5b34c",
    "title": "和邓玄度少参归兴十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "空门亦自可，且听演三车。",
      "尘世风中絮，浮名水上霞。",
      "一丛贞士菊，五色故侯瓜。",
      "自足一丘赏，何论八月槎。"
    ]
  },
  {
    "id": "e647d10feaade4b0e2806f04789fc30a",
    "title": "和邓玄度少参归兴十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "会心不在远，鱼鸟自相亲。",
      "进此杯中物，挥他扇底尘。",
      "松云随杖屦，竹露湿衣巾。",
      "好觅烟霞伴，青山不负人。"
    ]
  },
  {
    "id": "e647d10feaade4b0e2806f04200f6722",
    "title": "和邓玄度少参归兴十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "自是逢时拙，非关值数奇。",
      "独行持素履，孤调写朱丝。",
      "白昼啼青兕，晴天掣赤螭。",
      "楚江回首望，心折彼遗黎。"
    ]
  },
  {
    "id": "e647d10feaade4b0e2806f04f85fd8de",
    "title": "和邓玄度少参归兴十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "园菜初抽甲，林花正缀须。",
      "寻芳引藜杖，得句付奚奴。",
      "是处馀三径，何天问五湖。",
      "仍闻歌楚调，真自托狂夫。"
    ]
  },
  {
    "id": "e647d10feaade4b0e2806f04ea667b9b",
    "title": "和邓玄度少参归兴十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "罗浮苍翠里，原是列仙乡。",
      "向夕开帘望，钟声到上方。",
      "行吟古洞口，坐卧清溪傍。",
      "水石看如此，风尘底事忙。"
    ]
  },
  {
    "id": "e647d10feaade4b0e2806f0487a8c542",
    "title": "和邓玄度少参归兴十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "幽期复何在，竹下与花边。",
      "携鹤坐芳草，呼童种秫田。",
      "门多问字客，箧有卖文钱。",
      "莫漫论芳轨，风流是昔贤。"
    ]
  },
  {
    "id": "e647d10feaade4b0e2806f04e3cde6dc",
    "title": "和邓玄度少参归兴十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "浩荡南暝外，逍遥任此身。",
      "湖山如往日，烟月待归人。",
      "野老能分布，沙鸥不厌贫。",
      "纷纷车马客，赢得鬓如银。"
    ]
  },
  {
    "id": "e647d10feaade4b0e2806f048713e24d",
    "title": "和邓玄度少参归兴十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "烟水渺无际，孤舟枫树林。",
      "溪声来枕畔，渔唱隔江阴。",
      "白鸟为幽侣，清流见素心。",
      "向来击楫意，惆怅海云深。"
    ]
  },
  {
    "id": "e647d10feaade4b0e2806f04db7cb3cc",
    "title": "和邓玄度少参归兴十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "一自辞簪绂，归耕陇上桑。",
      "宦情流水澹，清梦白云长。",
      "节旧持秋宪，书曾拜夕郎。",
      "谁知罢官日，不辨宿舂粮。"
    ]
  },
  {
    "id": "e647d10feaade4b0485df2ca4b846f11",
    "title": "学博陈冲师奏最",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "夙擅阳春调，曾登作者坛。",
      "家徒四壁立，物有一毡寒。",
      "马瘦桃花落，盘空苜蓿残。",
      "不知公府去，奏最是何官。"
    ]
  },
  {
    "id": "e647d10feaade4b0758426ff838259b7",
    "title": "答袁朗生",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "思君属秋日，惆怅望枫林。",
      "鸿雁暮天远，芙蓉秋水深。",
      "有怀劳梦寐，欲往隔江浔。",
      "牛渚闻高咏，因风报好音。"
    ]
  },
  {
    "id": "e647d10feaade4b0ba13d94cdebf1a62",
    "title": "寿东官周令公",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "罗浮东望处，苍翠结秋阴。",
      "闻道桃花县，遥依琼树林。",
      "云霞留舄影，山水答琴音。",
      "知是丹成日，朱明紫气深。"
    ]
  },
  {
    "id": "e647d10feaade4b06a20e5f4163df94a",
    "title": "秋夜",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "凉露湿芳草，高林秋已凝。",
      "幽人坐深夜，落叶洒孤灯。",
      "瘦影见栖鹤，梵声闻静僧。",
      "前山明日望，知在白云层。"
    ]
  },
  {
    "id": "e647d10feaade4b02df9ec45bbbe6606",
    "title": "怀陈子",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "城南千树竹，与子旧相依。",
      "何意双栖鸟，今为两地飞。",
      "欲去不得去，曰归何日归。",
      "传书话心绪，仍恐别来非。"
    ]
  },
  {
    "id": "e647d10feaade4b0de98b135b7adf342",
    "title": "感秋柬黎马龙诸子",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "凉籁薄庭樾，江城秋渐生。",
      "孤斋今夜月，独听断猿鸣。",
      "露滴荷声苦，风飘竹叶清。",
      "芙蓉尚可采，无限故人情。"
    ]
  },
  {
    "id": "e647d10feaade4b004d3319ba524142f",
    "title": "春水",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "春江春可怜，含雨复含烟。",
      "遥见碧波底，别有桃花然。",
      "荡日摇金液，萦风织锦泉。",
      "独愁东下去，容易送郎船。"
    ]
  },
  {
    "id": "e647d10feaade4b02bb21adf2a3afae6",
    "title": "春郊",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "千千柳条堕，万万夭桃然。",
      "游女搴珠箔，都人鸣玉鞭。",
      "酒旗遮柳出，社鼓隔花传。",
      "踏絮欲归去，紫骝骄不前。"
    ]
  },
  {
    "id": "e647d10feaade4b0d836f0141570be11",
    "title": "赠王羽卿大将军",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "何年仗钺出神京，海外遥开骠骑营。",
      "幕府半倾当世士，楼船兼护五家兵。",
      "千金骏马人皆羡，三尺龙泉手自横。",
      "昨夜鸣笳移小队，虎门东去射长鲸。"
    ]
  },
  {
    "id": "e647d10feaade4b0b815187cd746e29d",
    "title": "冬日黎氏北园社集",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "北山霜冷暮猿悲，客子寻幽杖履随。",
      "芳草不知经几变，白云何意更相期。",
      "山楼月出人吹角，水榭春归柳向池。",
      "莫问平台旧宾客，邹枚今已不同时。"
    ]
  },
  {
    "id": "e647d10feaade4b0f1973cc963cad7bf",
    "title": "行经罗浮",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "层峦如障踞循州，天外三峰翠欲流。",
      "钟磬半沉萧寺月，烟霞深锁汉宫秋。",
      "瑶台花发临溪水，琪树鸾栖对石楼。",
      "一望仙源心便往，几时携鹤住丹丘。"
    ]
  },
  {
    "id": "e647d10feaade4b0b5e1af113c7d5ab2",
    "title": "客中寄梁伯遐",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "西风习习生庭树，衰草黄花照病颜。",
      "沧海雁南空怅望，白云家在未能还。",
      "身如倦鸟常思止，门对寒流独掩关。",
      "遥羡君为尘外客，醉扶藜杖向秋山。"
    ]
  },
  {
    "id": "e647d10feaade4b0bd17002a4e0dad9f",
    "title": "送潘子上兼寄其伯氏",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "三城杨柳带愁生，归客临江问去程。",
      "芳草不堪随作别，青山无那送将行。",
      "津楼过雨闻归雁，水树迎春唤早莺。",
      "为问君家康乐道，西堂频夜若为情。"
    ]
  },
  {
    "id": "e647d10feaade4b0a9de934aafc526aa",
    "title": "送汪伯耳",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "十年漂泊向湘流，垂老仍为汗漫游。",
      "杨柳烟江分别袂，桃花春水送行舟。",
      "江湖未许从初服，风雨谁能念敝裘。",
      "归去建陵莫留滞，故乡原不是并州。"
    ]
  },
  {
    "id": "e647d10feaade4b0d773e3d50b6c728d",
    "title": "灵芝为魏少参赋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "薇垣春暖木欣欣，中有灵根更不群。",
      "秀结月精饶瑞色，气钟云母吐清氛。",
      "三重青盖朝迎日，九曲琼枝夜照云。",
      "已借金光被南土，好将承露奉明君。"
    ]
  },
  {
    "id": "e647d10feaade4b0d2529f0cdc915816",
    "title": "送王大将军",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "珠崖一战解征衣，回首沧江忆钓矶。",
      "长剑夜悬南斗去，扁舟秋泛五湖归。",
      "霜天漠漠猿啼断，云海冥冥雁去微。",
      "西北只今烽火在，何时还向玉关飞。"
    ]
  },
  {
    "id": "e647d10feaade4b0bc54dc3cc0d3acd2",
    "title": "元夕赋得彩花树",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "十二雕栏帖绛纱，都人夜夜斗香车。",
      "芬芳不借东风力，结绽能先上苑花。",
      "云里彩楼千树出，月中灯市万枝斜。",
      "可怜处处春如海，不见芜城帝子家。"
    ]
  },
  {
    "id": "e647d10feaade4b05ca5a1461133096d",
    "title": "李伯襄太史招同马伯起赵裕子载酒访余丹丘各赋二律",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "看山谁遣鹤书招，仙侣翩翩羽盖飘。",
      "瑶草石坛如有待，白云珠树递相邀。",
      "雨滋岸柳烟迷席，风约池萍水荡桥。",
      "黄石赤松他日事，暂随鸾驭听吹箫。"
    ]
  },
  {
    "id": "e647d10feaade4b05ca5a146471891d2",
    "title": "李伯襄太史招同马伯起赵裕子载酒访余丹丘各赋二律",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "丹台寂历锁青氛，几处花蹊起鹤群。",
      "访道偶逢香案吏，焚香同礼玉晨君。",
      "花间听鸟斟琼液，石上题诗染白云。",
      "兴剧不知归路晚，孤亭萝月坐氤氲。"
    ]
  },
  {
    "id": "e647d10feaade4b059032afe74b9cb47",
    "title": "送张垣孺",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "少年多难与时违，笑指丹丘去路微。",
      "访道独携青竹杖，寻师频礼白云扉。",
      "身如野鹤飞无定，心在青山去是归。",
      "独有睢阳天万里，倚门人望老莱衣。"
    ]
  },
  {
    "id": "e647d10feaade4b0da6067caadd64d94",
    "title": "赠潘子明",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "栎园归去赋闲居，修竹长楸共结庐。",
      "芳草不知三径处，白云常护一床书。",
      "桥通白板行携鹤，门近青溪卧看鱼。",
      "借问柴桑陶处士，几回花下过篮舆。"
    ]
  },
  {
    "id": "e647d10feaade4b055f77bae3de5771f",
    "title": "花影",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "布叶分条不属春，水边林下暗相亲。",
      "花神未必齐空色，香国何因见幻身。",
      "紫陌昼游遥簇马，玉墀宵卧冷侵茵。",
      "隔墙莫放东风入，动误西厢待月人。"
    ]
  },
  {
    "id": "e647d10feaade4b0052d9644160e88ec",
    "title": "无题为刘师浩作",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "铃铎无声月在途，背人偷下碧纱幮。",
      "杨公岂合留红拂，卫尉终难恋绿珠。",
      "兰火迎归翠羽帐，花枝摇动绣罗襦。",
      "从郎白马西归去，得及春风未老无。"
    ]
  },
  {
    "id": "e647d10feaade4b0c7af713f5fe3b28f",
    "title": "送方士昭还漳州",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "津亭横笛促归槎，一片蒲帆带暮霞。",
      "江上疏钟生远寺，天边寒树接平沙。",
      "蒹葭雁下人初别，杨柳莺啼客到家。",
      "闻道清漳烟水阔，相思何处寄梅花。"
    ]
  },
  {
    "id": "e647d10feaade4b0045f7b287b4d58e8",
    "title": "韩宾仲专壑山房分得春字",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "丹丘清寂与谁邻，云半三峰入望新。",
      "访道未逢餐玉客，寻仙先问住山人。",
      "烟深古木常飞雨，秋老岩花未变春。",
      "为报罗浮泉石侣，暂留非是恋红尘。"
    ]
  },
  {
    "id": "e647d10feaade4b0ebd6854027119d95",
    "title": "宿冲虚观",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "瑶阶千折跨层峦，犹有仙人旧结坛。",
      "山口月来秋树白，花宫云近夜床寒。",
      "孤亭玉简留天语，古殿铜龙借客看。",
      "十载劳劳何所就，愿从仙令学金丹。"
    ]
  },
  {
    "id": "e647d10feaade4b048702eda955e3d79",
    "title": "罗浮山中四首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "雨过层峦翠作堆，天风吹袂上蓬莱。",
      "瑞烟直接观源洞，佳气常依礼斗台。",
      "瑶草一溪和露冷，琪花千树向秋开。",
      "相传勾曲云林近，曾见三茅跨鹤来。"
    ]
  },
  {
    "id": "e647d10feaade4b048702edae9d5b727",
    "title": "罗浮山中四首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "珠宫琳阙结为邻，长日云林学采真。",
      "丹灶半沉惟有碣，桃源虽在却迷津。",
      "梅花开处空劳梦，蝴蝶飞来不着身。",
      "频向羽流相借问，相逢谁是姓黄人。"
    ]
  },
  {
    "id": "e647d10feaade4b048702eda46798524",
    "title": "罗浮山中四首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "采药西林薄暮回，柴门遥对乱峰开。",
      "鹤归几阵松云重，猿啸一声山雨来。",
      "风径茏葱吹作管，石池清浅泛为杯。",
      "却愁秋老荷衣薄，一片流霞手自裁。"
    ]
  },
  {
    "id": "e647d10feaade4b048702edad2e8a1b0",
    "title": "罗浮山中四首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "洞门萝月敞秋阴，策杖寻僧过宝林。",
      "满地松云幡影乱，一帘夜雨磬声沉。",
      "空怜幽梵香台寂，欲渡玄津法海深。",
      "何日金绳开觉路，愿随罗什学吞针。"
    ]
  },
  {
    "id": "e647d10feaade4b0186751c9e404c16a",
    "title": "登瑶石台怀黎惟敬先生兼赠君献",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "孤峰天半白云连，瑶石山人此学仙。",
      "书就玉楼知有日，归来华表定何年。",
      "秋高木叶千崖下，雨过溪声万壑传。",
      "怪道石山藏便发，凤毛今日正翩翩。"
    ]
  },
  {
    "id": "e647d10feaade4b03b213c7b5205edb1",
    "title": "寄李伯起李伯襄诸子",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "凤笙曾向隔溪闻，此日仙源路已分。",
      "藜杖乍移花底月，荷衣犹带洞中云。",
      "探来秘检堪遗俗，佩有灵符可赠君。",
      "自笑尘缘销未得，却教猿鹤怨离群。"
    ]
  },
  {
    "id": "e647d10feaade4b0f32c4e5c2e53474e",
    "title": "寓袁仲符署中黄与东来访",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "几载分携叹路岐，两江迢递隔相思。",
      "何期千里回车日，正值高斋下榻时。",
      "若问经纶觞有政，倘论心事剑相知。",
      "此时此夜不同醉，留取心情付阿谁。"
    ]
  },
  {
    "id": "e647d10feaade4b011c4ecb2b1235890",
    "title": "袁司李约同游湘山不果赴",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "仲冬风物肃阴阴，飞梦时时绕故林。",
      "遂使烟霞归吏隐，翻令山水负幽寻。",
      "同瞻石室浮云近，西望漓江去路深。",
      "临发因声更相谢，天涯珍重故人心。"
    ]
  },
  {
    "id": "e647d10feaade4b00433cd0884cf0253",
    "title": "归舟作",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "柳叶杨枝刺眼新，天涯归客又逢春。",
      "风尘扰扰此何世，江海悠悠一倦人。",
      "有口但宜饮美酒，无才不必役闲身。",
      "孤舟明月桃花水，欲逐渔郎去问津。"
    ]
  },
  {
    "id": "e647d10feaade4b02d280f16dcb132c5",
    "title": "酌酒与客效唐伯虎",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "枇杷花下一樽开，劝子无归但举杯。",
      "白日即看又西逝，大江那得更东回。",
      "半生徵逐徒为尔，千古英雄安在哉。",
      "何似曲生风味好，送侬愁去送欢来。"
    ]
  },
  {
    "id": "e647d10feaade4b05b9ba6ecc9d47c57",
    "title": "访邓玄度先生于濠上客舍别后以诗见寄次韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "几载想思烟水长，何来孤棹碧溪旁。",
      "论交心恨覆翻手，玩世游兼内外方。",
      "醉后风雷生短剑，诗成云汉在行囊。",
      "却怜白雁尊前度，悽断江城此夜霜。"
    ]
  },
  {
    "id": "e647d10feaade4b0a2e115c8eb841adc",
    "title": "为玄度寿母",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "铢衣摇曳紫烟新，笑指桃花又一春。",
      "子是玉皇香案吏，身为金母贝宫人。",
      "书传南岳云中鹤，脯擘西垠野外鳞。",
      "曾共麻姑话沧海，扳舆先避洛阳尘。"
    ]
  },
  {
    "id": "e647d10feaade4b0a2e115c8f7675185",
    "title": "为玄度寿母",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "浮峤千峰郁翠盘，北堂开处对巑岏。",
      "囊馀鲍氏珍珠黍，地有何姑云母丹。",
      "琪树舞风回色鸟，玉笙吹月下文鸾。",
      "遥知邓岳多仙侣，碧海觞飞玉露漙。"
    ]
  },
  {
    "id": "e647d10feaade4b05f2630d8fd699d90",
    "title": "寄答欧子建",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "水上茅堂竹树遮，美人相遇赠瑶华。",
      "朱弦不作里中曲，彩笔曾生梦里花。",
      "一别屋梁惟落月，几回江口泛孤槎。",
      "问君诗卷相携后，染得春山几片霞。"
    ]
  },
  {
    "id": "e647d10feaade4b035fbf88294b3abaa",
    "title": "梁幼宁明府招赏红梅",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "昨夜南枝浥露华，满丛红蕊映窗纱。",
      "林间客卧嵰山雪，湖上人归赤水霞。",
      "拂槛乍低隋苑树，当杯时泛武陵花。",
      "罗浮女伴休相笑，得傍柴桑处士家。"
    ]
  },
  {
    "id": "e647d10feaade4b065df7f411f5cf001",
    "title": "和邓玄度少参楼居诗次韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "风尘未了宰官缘，归隐于今亦偶然。",
      "漫道投闲容寄傲，暂凭飞梦托游仙。",
      "荒郊落日啼秋雁，几处孤城带暮烟。",
      "若使一枝栖便稳，东山何事不安眠。"
    ]
  },
  {
    "id": "e647d10feaade4b065df7f41e9a1f106",
    "title": "和邓玄度少参楼居诗次韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "竹里茅堂一径赊，半池新水浸鸣蛙。",
      "清尊时酌云边路，野服初裁岭上霞。",
      "斜日庭除双舞鹤，晚风门巷半飞花。",
      "看山满载篮舆去，人拟柴桑处士家。"
    ]
  },
  {
    "id": "e647d10feaade4b065df7f41d8352c88",
    "title": "和邓玄度少参楼居诗次韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "萧斋清似玉壶冰，望去常惊紫气蒸。",
      "卖药频停采芝侣，摘蔬时供折芦僧。",
      "探来金检知无数，梦到瑶台定几层。",
      "最羡罗浮青入目，名山长向席边登。"
    ]
  },
  {
    "id": "e647d10feaade4b065df7f41e37dfd57",
    "title": "和邓玄度少参楼居诗次韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "身世悠悠可自知，人间堪笑有情痴。",
      "阴阳往复双过鸟，今古兴亡一局棋。",
      "春去名花浑入梦，暖回病草又逢医。",
      "衰荣无定皆如此，且把新声付雪儿。"
    ]
  },
  {
    "id": "e647d10feaade4b0200aceeadb366939",
    "title": "梁幼宁明府同杜远侯过集浮丘分得梁字",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "满树淇花浥露香，洞门留客共飞觞。",
      "仙人勾漏曾为令，高士西江旧姓梁。",
      "九转丹成轻绂冕，五噫歌罢叹沧桑。",
      "珊瑚井畔多明月，莫问蓬莱水一方。"
    ]
  },
  {
    "id": "e647d10feaade4b0b0c6e7a0fb457269",
    "title": "送兵宪罗公入觐",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "东方千骑古诸侯，共喜夫君在上头。",
      "京国朝天驱去马，津亭吹笛戒行舟。",
      "珠江一水芙蓉色，粤峤千峰鸿雁秋。",
      "惭愧未能酬国士，心随飞旆共悠悠。"
    ]
  },
  {
    "id": "e647d10feaade4b0b0c6e7a0555deabd",
    "title": "送兵宪罗公入觐",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "蓬莱金阙五云连，万树宫花媚远天。",
      "端笏晓随仙仗入，鸣珂春到玉墀边。",
      "百蛮尽奉王正月，九域同歌帝万年。",
      "开府重臣公第一，好承清问向甘泉。"
    ]
  },
  {
    "id": "e647d10feaade4b036a5fcdf06f574e2",
    "title": "入西樵同李伯襄戴公纶彭伯时伍国开有作",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "青溪一路茗花寒，石作町畦左右盘。",
      "捣药鸟啼山雨落，采茶人起谷烟残。",
      "中天削壁浮苍霭，绝磴飞桥驾碧湍。",
      "此日招携紫霄客，共从云路向云端。"
    ]
  },
  {
    "id": "e647d10feaade4b00a55da2cfd5a6673",
    "title": "西樵晓发",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "野鹤闲云少定踪，又扶残醉下孤峰。",
      "溪声送客出林远，山色留人当面浓。",
      "脚踏罡风临下界，心随宝月挂长松。",
      "他时纵托游仙梦，知在霜林几夜钟。"
    ]
  },
  {
    "id": "e647d10feaade4b06c8a92cf2cf7392d",
    "title": "出西樵留别李太史",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "霜天仙梵夜沉沉，一笑相辞古洞阴。",
      "收拾烟霞归竹簏，招邀明月出花林。",
      "松间野鹤窥行迹，竹里清溪伴醉吟。",
      "君自还山我自去，白云出入本无心。"
    ]
  },
  {
    "id": "e647d10feaade4b0a8b7f0f305e8ead5",
    "title": "花朝",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "酒旗千丈布青郊，竹下人家半结茅。",
      "騕袅乱嘶芳草路，秋千遥在百花梢。",
      "行歌宛转清溪答，步障逶迤碧树交。",
      "独有浮丘衰柳在，不堪重赋孟城坳。"
    ]
  },
  {
    "id": "e647d10feaade4b004e95104b0f432af",
    "title": "赠阳春钱明府",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "层峦疏树接天涯，一鹤南来度海霞。",
      "官舍帘开临射木，吏人公暇种桃花。",
      "云飘仙舄流丹壑，水入瑶琴散晚衙。",
      "若以宰官身说法，阿獠应复嗣南华。"
    ]
  },
  {
    "id": "e647d10feaade4b0dd5a8d902c713a6c",
    "title": "同韩孟郁卢一清访李太史宿建霞楼",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "扁舟乘兴到溪桥，溪上高楼倚碧霄。",
      "一榻占云春漠漠，四天如水夜萧萧。",
      "行看山色心俱远，卧听潮声梦亦遥。",
      "向晓霞光纷入户，相看疑在赤城标。"
    ]
  },
  {
    "id": "e647d10feaade4b074d400cd84ecbd34",
    "title": "访李太史因赠",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "几年曾待金门诏，此日初辞玉笋班。",
      "座上琴尊倾北海，吟边风物傲东山。",
      "雨馀草阁摊书坐，花发清溪鼓棹还。",
      "莫是开元李供奉，扬州烟月不曾闲。"
    ]
  },
  {
    "id": "e647d10feaade4b0a72d06624bff1600",
    "title": "题孟郁朵云山房",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "逶迤村径带烟汀，半亩闲云一草亭。",
      "花下藜床春占月，壁间龙剑夜干星。",
      "当阶古木团青盖，绕屋苍山列翠屏。",
      "一息只今将六月，抟风何日起南溟。"
    ]
  },
  {
    "id": "e647d10feaade4b0631423109efe37e0",
    "title": "送傅贞父",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "穿就荷衣着葛巾，扁舟随意趁芳春。",
      "云林烟水无穷处，南北东西不定人。",
      "两岸灯花迎去棹，一挑风雨半闲身。",
      "知君非乏青鸾翮，龙性由来不可驯。"
    ]
  },
  {
    "id": "e647d10feaade4b050d97e4b4ff02ce7",
    "title": "赠苍梧陈太守",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "瘴烟多处是苍梧，卧里何年剖汉符。",
      "凫舄满庭趋属吏，花裙遮道拜蛮奴。",
      "风生官阁摇斑竹，日落江城怨鹧鸪。",
      "帝曰吾今召君矣，莫辞叱驭效驰驱。"
    ]
  },
  {
    "id": "e647d10feaade4b0fdb07a6635c379fb",
    "title": "罗浮山下别韩绪仲太史",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "五岭仙灵此独钟，芙蓉千片削高峰。",
      "九天日月开新主，万里风云起卧龙。",
      "琪树即看朱凤下，瑶台聊倩紫烟封。",
      "山中猿鹤应无恙，留待他年伴赤松。"
    ]
  },
  {
    "id": "e647d10feaade4b07938bbaf6cc9f84f",
    "title": "邓玄度招同张孟奇韩孟郁诸公游旗峰",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "浮峤西头访薜萝，一峰如黛郁嵯峨。",
      "登高作赋推能手，望远伤心发浩歌。",
      "谁向天门扶日月，暂因风景恋山河。",
      "北来寒气知多少，落木萧萧白雁过。"
    ]
  },
  {
    "id": "e647d10feaade4b036e1c178ee43ee2b",
    "title": "寄李伯襄编修",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "叹息遗弓泪满巾，幸逢苑树发新春。",
      "万方共戴吾君子，多士谁为少主臣。",
      "草野愧无酬国略，金门赖有报恩身。",
      "莫言笔札穷能事，君是先王简拔人。"
    ]
  },
  {
    "id": "e647d10feaade4b03e03b7db6b9b473e",
    "title": "送麦子中之官荔浦",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "汉家司牧重循良，琴鹤随君入瘴乡。",
      "春水迸来滩百折，暮云低处树千行。",
      "居人竹屋沿山郭，蛮女花裙拜道傍。",
      "到日双凫应北向，太平天子正当阳。"
    ]
  },
  {
    "id": "e647d10feaade4b063d28f43e3f857d3",
    "title": "梁幼宁先生过访南渚留赠用韵赋答",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "夕阳古渡一峰晴，剡曲遥怜远道情。",
      "帆带白云来岛寺，楼闻碧落瞰江城。",
      "风归浦树闻花语，水入陂塘学佩声。",
      "兰沚漫劳公子思，君家原自有芳蘅。"
    ]
  },
  {
    "id": "e647d10feaade4b0477e0eee46603610",
    "title": "送何大将军",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "何年投笔佩吴钩，故国今看衣锦游。",
      "三竺芙蓉朝倚剑，六桥笳鼓夜维舟。",
      "乡园柳影连宫月，江浦潮生万马秋。",
      "料得里中人讶道，书生原解觅封侯。"
    ]
  },
  {
    "id": "e647d10feaade4b0acd66cac81ef6195",
    "title": "岁寒桃实为叶盛温赋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "闻说君家十二阑，夭桃如锦雪中看。",
      "朱唇吐出丹砂粒，青鸟衔登赤玉盘。",
      "漫向绥山夸一得，已同方朔获三餐。",
      "请观叶底春如许，可道梅花独耐寒。"
    ]
  },
  {
    "id": "e647d10feaade4b0a4a763cf4c165ad5",
    "title": "次韵答汪士元参军时士元方奉檄备舟江北以济援辽之师",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "凤毛天畔信孤翩，曾听娵隅一语传。",
      "赤羽近徵辽海戍，碧幢新护汉楼船。",
      "明霞夜发奚囊草，白雪春生相府莲。",
      "行矣从今作舟楫，不须仍赠绕朝鞭。"
    ]
  },
  {
    "id": "e647d10feaade4b0cb4707993d305c8b",
    "title": "送袁元约出关兼寄袁自如监军",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "君王东顾廑夷氛，义切同仇世莫闻。",
      "不谓书生能脱剑，远携荡子去从军。",
      "心飞辽海千山月，气结胡天万里云。",
      "到日定传淝水捷，谢家兄弟不如君。"
    ]
  },
  {
    "id": "e647d10feaade4b0a218a672f0147988",
    "title": "秋夕王潜父李参寰见过",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "露薄高梧秋气清，悲歌相对夜云惊。",
      "嵚崎可笑者王子，天下有心人李生。",
      "长策互从囊里探，宝刀时向膝前横。",
      "角声吹落城头月，北望关山无限情。"
    ]
  },
  {
    "id": "e647d10feaade4b06fde61a03fae0967",
    "title": "冈州遇侄仲良因赠",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "春烟着柳翠成围，江国相逢趣典衣。",
      "天下一人知已足，世间万事转头非。",
      "五湖风景吾将老，千里家山君未归。",
      "醉后共呼长剑舞，满天风雨二龙飞。"
    ]
  },
  {
    "id": "e647d10feaade4b09374f17659207c9a",
    "title": "燕郎酬李无核",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "浪迹长安问酒旗，相看成喜又成悲。",
      "丈夫落落本如此，世路悠悠那得知。",
      "不惜王孙委漂母，却愁公子辱屠儿。",
      "问君两眼英雄泪，付与西风洒向谁。"
    ]
  },
  {
    "id": "e647d10feaade4b09374f1760611275f",
    "title": "燕郎酬李无核",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "手杯挥尽不成醺，促膝寒窗辨剑文。",
      "离合漫论当日事，英雄谁就此中分。",
      "空阶露滴闻虫语，绝塞风高过雁群。",
      "欲向郊原哭秋草，与君同吊望诸君。"
    ]
  },
  {
    "id": "e647d10feaade4b0894b776ad2145a33",
    "title": "闻警答李无核",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "渔阳突骑正纷纷，一片笳声结阵云。",
      "三辅莫遮南牧马，九门空布内家军。",
      "荒阶露冷闻虫语，绝塞风高过雁群。",
      "欲向金台哭秋草，与君同吊望诸君。"
    ]
  },
  {
    "id": "e647d10feaade4b0348ae1863a9d8c2f",
    "title": "陈抑之宪副招集东皋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "龙鳞松下拥书城，地接东皋水石清。",
      "飞阁跨云收岭翠，寒塘边涧引溪声。",
      "梦回竹院时闻鹤，诗就桃园正啭莺。",
      "林下一人君始见，暂凭尊酒话平生。"
    ]
  },
  {
    "id": "e647d10feaade4b0f63498983d4dea0e",
    "title": "何龙友太史招游西樵不果诗以寄之",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "幽探曾扣白云扉，此日因君忆翠微。",
      "捣药尚馀啼鸟在，采苓应见羽人归。",
      "泉飘洞口珠千斛，花簇云端锦一围。",
      "珍重握中筇竹杖，恐惊风雨化龙飞。"
    ]
  },
  {
    "id": "e647d10feaade4b0f6349898520b6a1d",
    "title": "何龙友太史招游西樵不果诗以寄之",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "茗园秋后气萧然，几处疏林带紫烟。",
      "访道空逢偃月子，采真还赋白云篇。",
      "岩间空翠千重滴，树杪飞流百尺悬。",
      "呼吸定知通帝座，好携诗句问青天。"
    ]
  },
  {
    "id": "e647d10feaade4b0fc5d0e2220703e08",
    "title": "漓江军中柬袁仲符兵部",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "月落行营晓角残，楼船无恙渡前滩。",
      "要从虎穴探奇去，时把龙泉倚醉看。",
      "鹅鹳一呼江水立，旌旗双引白云寒。",
      "知君击楫心原壮，不信军中行路难。"
    ]
  },
  {
    "id": "e647d10feaade4b06ed6a2659f71eaba",
    "title": "午日泗上过韩宗伯出掌南院招饮舟中同李宫詹赵裕子",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "一别关河阻复深，扁舟何意此相寻。",
      "泛蒲撷艾同幽赏，缉芰纫兰见素心。",
      "日落蘼芜千里绿，风恬杨柳一江阴。",
      "金门亦是优游地，莫向尊前忆故林。"
    ]
  },
  {
    "id": "e647d10feaade4b0b9091722596691be",
    "title": "过邓太素刺史沁园留酌分得花字",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "春风涟水散朝衙，归傍柴桑处士家。",
      "玩世一官如电影，为园三径足烟霞。",
      "竹窗客到收玄草，水榭莺啼度落花。",
      "见说时危须共济，期君携手在京华。"
    ]
  },
  {
    "id": "e647d10feaade4b013f0854febd915b5",
    "title": "野泊",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "潇潇风雨满关河，远客扁舟万里过。",
      "草色尚迷吴苑在，春花不似故园多。",
      "诸峰夹水流飞翠，一雁冲寒下夕波。",
      "闻说豪华零落尽，天涯行乐意如何。"
    ]
  },
  {
    "id": "e647d10feaade4b068f2e5b959891ed7",
    "title": "黎有道拥丽人入幕筑别院居之戏赠",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "铃阁西偏绣柱斜，药炉诗卷伴琵琶。",
      "黄金不惜为华屋，碧玉何妨自小家。",
      "本是鸳鸯池上鸟，岂同桃李路傍花。",
      "不须戎服排门去，窥户人今隔绛纱。"
    ]
  },
  {
    "id": "e647d10feaade4b0d44fa726797e9a75",
    "title": "曲中",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "秦淮东畔是儿家，芳草墙阴吠小猧。",
      "杨柳生成维马树，海棠原是可人花。",
      "春衫掩笑相迎近，曲几扶娇小立斜。",
      "留取白门一片月，与郎今夜听啼鸦。"
    ]
  },
  {
    "id": "e647d10feaade4b0d44fa7262ad77813",
    "title": "曲中",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "湘兰旧畹有清芬，身是巫峰一片云。",
      "纤手削圭春笋嫩，双蛾凝黛远山分。",
      "他生再世难逢妾，百媚千娇配以君。",
      "不见鸳鸯淮水上，夭桃花下日为群。"
    ]
  },
  {
    "id": "e647d10feaade4b0b4b6fb8a9a0dc007",
    "title": "同董弱红夜泊静慈寺有怀马明府",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "水晶宫殿夜沉沉，明月飞来祇树林。",
      "断岸正当山睡处，碧溪遥送海潮音。",
      "凭将翠袖挥尘鞅，却傍红颜长道心。",
      "记得秦淮听歌地，碧桃花下一庵深。"
    ]
  },
  {
    "id": "e647d10feaade4b06344a5f182ee0374",
    "title": "社中诸子再饯别限韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "残红飘尽暮莺娇，如练澄湖入望遥。",
      "画舫客来歌互答，绣帘人醉目相挑。",
      "重逢洛浦怜捐佩，欲别秦楼懒听箫。",
      "莫向杨花问离绪，请君看取短长条。"
    ]
  },
  {
    "id": "e647d10feaade4b06caafbccd18fd51c",
    "title": "楼居答黎美周",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "小桥流水接花关，水上楼成倦鸟还。",
      "凉雨孤灯千里雁，白云秋树满城山。",
      "惊回骇鹿三生梦，分得群鸥半席闲。",
      "却道壮怀无恙在，因君聊为破酡颜。"
    ]
  },
  {
    "id": "e647d10feaade4b0ed454cdadd08e86e",
    "title": "斐园观梅有赠",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "玉堂门户记儿家，学得宫妆敛鬓斜。",
      "小立自怜迷素影，新诗谁为赠瑶华。",
      "窗前种作相思树，檐外生成共笑花。",
      "莫惜缟衣频入梦，陇西明月是天涯。"
    ]
  },
  {
    "id": "e647d10feaade4b074b9874d55f05f84",
    "title": "七夕何文玉招同诸子载妓清泛时文玉新得佳人",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "木兰轻舸载琵琶，共指垂杨问狭斜。",
      "乌鹊河桥仙子会，碧纱窗户美人家。",
      "云边买酒还邀月，洞口回船更泛花。",
      "却忆盈盈楼上女，独搴珠箔望星华。"
    ]
  },
  {
    "id": "e647d10feaade4b077abc29b7f22cf61",
    "title": "送熊振予西还兼寄萧广生",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "苍梧西下是龚阳，一水盈盈限两乡。",
      "江上湿云如客梦，笔端秋草发奚囊。",
      "半天鸿雁流凉籁，几树芙蓉斗晚妆。",
      "为问故交应好在，有人长夜忆萧郎。"
    ]
  },
  {
    "id": "e647d10feaade4b01a8ede1ac2a2fe56",
    "title": "无题戏拟王君奉",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "当年舞榭识惊鸿，魂断横波一睇中。",
      "犹忆峡云来梦寐，谁教沟水遽西东。",
      "竹枝夜月空流怨，桃叶春江已莫同。",
      "勿问青青今在否，杨花无力易随风。"
    ]
  },
  {
    "id": "e647d10feaade4b017b5fc97898a88d8",
    "title": "梅关道中",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "万峰回合碧成围，峰畔烟岚生客衣。",
      "关路直随秦戍出，江天遥望楚云飞。",
      "孤亭背岭迟来雁，古寺含风涌翠微。",
      "却忆汉家通使日，山花如锦陆郎归。"
    ]
  },
  {
    "id": "e647d10feaade4b017b5fc97a4c35ac2",
    "title": "梅关道中",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "石林飞磴郁千盘，直上青霄立马看。",
      "古木数丛苍霭合，春山一路白云寒。",
      "居人每叹长安远，过客时歌蜀道难。",
      "临发邮亭回首望，故乡从此隔烟峦。"
    ]
  },
  {
    "id": "e647d10feaade4b01aea5d232b9aece8",
    "title": "花朝过蕉溪",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "垂杨风急雁归频，草色萋萋映去津。",
      "川上已晴初见日，堤边花老不成春。",
      "孤峰隔水寒呼狖，小艇横江晚渡人。",
      "莫讶风光今岁别，不知原是客中身。"
    ]
  },
  {
    "id": "e647d10feaade4b0d69c427c6d597c64",
    "title": "丁卯感秋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "中丞鹊丘旧登坛，一剑霜飞绝漠寒。",
      "汉帅岂堪蕃将代，军容争遣内臣观。",
      "居人夜傍长榆泣，胡马秋嘶白草残。",
      "道是令公今远窜，凭谁免胄阵前看。"
    ]
  },
  {
    "id": "e647d10feaade4b01af8011f1fa10849",
    "title": "丁卯九日集何太史斋中",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "鸣珂初下玉宸班，昨夜飞霜入汉关。",
      "红树却如先客醉，黄花真似称官闲。",
      "风前听雁思南国，篱下班荆话故山。",
      "莫上高台望天末，鼎湖龙去不堪扳。"
    ]
  },
  {
    "id": "e647d10feaade4b08e15bde477494523",
    "title": "出关次横浦",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "翠屏千仞锁烟鬟，鸟道中通虎豹关。",
      "五岭封疆枢键处，东南天地莽苍间。",
      "未芳先向梅花国，梦远初逢玉枕山。",
      "早晚芙蓉渡边去，莫因芳草有离颜。"
    ]
  },
  {
    "id": "e647d10feaade4b08e15bde49443eb58",
    "title": "出关次横浦",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "匹马风前踏落梅，倚天长啸万峰开。",
      "度关曾忆弃繻去，出塞何辞仗剑来。",
      "春水渡边帆影乱，夕阳城上角声催。",
      "当杯又听关山曲，目送飞鸿万里回。"
    ]
  },
  {
    "id": "e647d10feaade4b036bae663fc5f64e7",
    "title": "金陵春日",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "龙蟠虎踞帝王州，春色先归十二楼。",
      "花气夜随香雾合，莺声朝带彩云流。",
      "乌衣子弟青丝骑，桃叶佳人翠翰舟。",
      "最是江南佳丽地，酒旗歌板易淹留。"
    ]
  },
  {
    "id": "e647d10feaade4b0865681b1d3723af5",
    "title": "酬何龙友太史",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "卑栖何敢望高梧，暂挂云帆问五湖。",
      "溪路独行芳草远，江干长啸碧天高。",
      "荷花越榜邀明月，杨柳吴门听夜乌。",
      "漫道烟霞可娇语，玉堂君自有蓬壶。"
    ]
  },
  {
    "id": "e647d10feaade4b02384bb52e35d84e5",
    "title": "寓虎丘李如谷观察过访",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "三尺匡床千顷云，卷帘终日坐氤氲。",
      "欲扳琼树方劳梦，正对梅苍忽遇君。",
      "解带青山浮翠近，和歌啼鸟隔林闻。",
      "知从汉水新停节，携得芳兰满袖芬。"
    ]
  },
  {
    "id": "e647d10feaade4b0a3487de5beed0572",
    "title": "塞下曲",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "边霜遥逐角声吹，马上征夫最早知。",
      "出塞正当寒剧地，望乡惟见雁南时。",
      "汉关秦月年年戍，羌笛胡笳处处悲。",
      "杨叶楼中天万里，玉人何夜梦归期。"
    ]
  },
  {
    "id": "e647d10feaade4b07814c795da89f997",
    "title": "送郭圣襄大行使楚",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "紫坭恩诏重维藩，四牡翩翩望郢门。",
      "桐叶重开唐叔国，竹枝因向孝王园。",
      "湘江水阔兰方茂，衡岳天高雁正翻。",
      "回首岭云亲舍在，莫教芳草怨王孙。"
    ]
  },
  {
    "id": "e647d10feaade4b0943fa05da291991a",
    "title": "归至南昌罗季作郡丞出访",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "归舟摇漾斗牛墟，为忆美人清问馀。",
      "郡阁未登高士榻，城隅忽枉使君车。",
      "披襟先问新为政，忆别频询旧寄书。",
      "自笑莫耶今锈涩，休论剑气近何如。"
    ]
  },
  {
    "id": "e647d10feaade4b00c7eb105cc6765db",
    "title": "送叶少府参楚黄军事暂还粤中",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "沥湖官舍白云阿，几度看松向此过。",
      "乡路暂时随粤鸟，楚江何处吊湘娥。",
      "苏公台在生寒碧，王子楼高涌月波。",
      "想到莲花公府暇，隔帘惟听竹枝歌。"
    ]
  },
  {
    "id": "e647d10feaade4b04aa62094c474f39c",
    "title": "送温觉斯游金陵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "萋萋芳草戒晨征，吹笛津亭又送行。",
      "压酒暂留杨柳店，看花先问凤凰城。",
      "江天霁雪初回雁，水树凝春正啭莺。",
      "若次秦淮君但渡，不妨桃叶自来迎。"
    ]
  },
  {
    "id": "e647d10feaade4b0ad69ab7c08aaaf53",
    "title": "寄张太史",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "洞庭何事久悬车，欲就彭咸与世疏。",
      "湖水东边横木渡，梅花多处作楼居。",
      "珊瑚高架徐陵笔，玳瑁新装逸少书。",
      "闻道女媭相怨骂，兰皋回马意何如。"
    ]
  },
  {
    "id": "e647d10feaade4b0df9233dec9df81ed",
    "title": "游燕矶同李公詹",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "玲珑金刹倚江滨，江北江南路乍分。",
      "岩际花飞四天雨，寺门松锁一溪云。",
      "香台噀雾来龙女，渔笛吹风起雁群。",
      "欲发夷犹还倚棹，春山临水正氤氲。"
    ]
  },
  {
    "id": "e647d10feaade4b084f1d2a7ab09d44e",
    "title": "九日集李公詹别署",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "瀛洲官阁帝城东，一望燕山感慨同。",
      "易水寒生人别处，渔阳秋在雁声中。",
      "胡笳怨彻长榆月，画角吹残落木风。",
      "我自感君歌出塞，相过非为菊花丛。"
    ]
  },
  {
    "id": "e647d10feaade4b0d48e1bd5c9160ced",
    "title": "闻今上驻跸端州恭纪原作",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "铜柱珠崖日月光，弯弓东望尽扶桑。",
      "风云本不遗屠钓，天地何曾外犬羊。",
      "失在东隅非汉过，至于南海是周疆。",
      "两都父老还跂望，愿得威加归故乡。"
    ]
  },
  {
    "id": "e647d10feaade4b0d48e1bd550cdb84f",
    "title": "闻今上驻跸端州恭纪原作",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "水上黄龙出负舟，七星环拱待宸游。",
      "短衣各自羞从虏，左袒何人不为刘。",
      "失在东隅何损汉，至于南海实兴周。",
      "东方千骑如云簇，诸将承恩新拜侯。"
    ]
  },
  {
    "id": "e647d10feaade4b0d48e1bd583b5033d",
    "title": "闻今上驻跸端州恭纪原作",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "铜柱珠崖氛祲开，扶胥东望水潆洄。",
      "风云一旦生屠钓，天地从新辟草莱。",
      "永日复明羲叔宅，南风重播九成台。",
      "两都父老齐回首，愿上君王万寿杯。"
    ]
  },
  {
    "id": "e647d10feaade4b0553a6eb6fbaf5221",
    "title": "弘光恭纪",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "杨柳啼鸦旧白门，高皇弓剑此犹存。",
      "凤凰城阙临三辅，龙虎山河壮九阍。",
      "白水真王新应兆，苍梧帝子未归魂。",
      "经纶草昧今伊始，一代风云岂易言。"
    ]
  },
  {
    "id": "e647d10feaade4b0cdd9afa158dfff78",
    "title": "初春偕诸子游峒山",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "四郊无处不关愁，犹有祇园物外幽。",
      "问竹不辞芳草远，看山聊为白云留。",
      "清溪过雨泉相应，古木逢春翠欲流。",
      "不信东风限南北，又闻归雁渡沧洲。"
    ]
  },
  {
    "id": "e647d10feaade4b023d8ad865e55a8c3",
    "title": "往行在赋赠",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "嵩台西望五云俱，石室巍峨剑佩趋。",
      "旋转乾坤劳圣主，折冲尊俎赖名儒。",
      "会稽君子能兴越，采石书生解破胡。",
      "千古凌烟高阁在，龙旗何日指燕都。"
    ]
  },
  {
    "id": "e647d10feaade4b023d8ad860d2fda6b",
    "title": "往行在赋赠",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "赋就凌云是子虚，时来应诏上公车。",
      "江都自挟天人策，宣室应收痛哭书。",
      "照夜旧夸南海月，抟风今化北溟鱼。",
      "经纶草昧君能事，避世金门乐有馀。"
    ]
  },
  {
    "id": "e647d10feaade4b066f84fb91506690c",
    "title": "乙酉元夕辞弋何赏灯步韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "绿林处处播烽烟，火树何堪照绮筵。",
      "半壁山河劳鞅掌，一挑风月懒横肩。",
      "花飞已悟春如梦，漏永翻怜夜似年。",
      "十二玉楼歌吹寂，银蟾无语下西偏。"
    ]
  },
  {
    "id": "e647d10feaade4b04171086702abf873",
    "title": "和弋何更名作",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "结阵曾闻傍武威，冥冥今喜遂高飞。",
      "云逵有路为仪好，烟水无争致慕稀。",
      "字写碧霄成露布，书成雪窟出重围。",
      "知君万里来宾意，不为芦花一钓矶。"
    ]
  },
  {
    "id": "e647d10feaade4b020d16064165b29f5",
    "title": "苏元易贻湛用喈彩树牡丹招赏因赋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "彩胜贻来自美人，名花宁独擅芳晨。",
      "雕阑绣幕千金夜，魏紫姚黄一树春。",
      "隋苑豪华嗟已故，汉宫灯火喜重新。",
      "赋诗知有清平调，好向君王笛里陈。"
    ]
  },
  {
    "id": "e647d10feaade4b01d005df622e57361",
    "title": "寿瑶台翁八十一",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "归去来兮事若何，扶胥江上足烟波。",
      "两都作宰贤声著，四世同堂乐事多。",
      "佳气重瞻关外紫，春风新长鬓边皤。",
      "渭滨正入飞熊梦，蓬岛无劳青鸟过。"
    ]
  },
  {
    "id": "e647d10feaade4b0e44d3ce90de62526",
    "title": "峡寺",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "玲珑金刹翠微边，云际迢迢磴道悬。",
      "遗殿尚留梁日月，空门长对汉山川。",
      "松风到枕闻归鹤，竹树沿流泊客船。",
      "闻说瑶坛丹灶在，愿随仙令学延年。"
    ]
  },
  {
    "id": "e647d10feaade4b01a3013000105977c",
    "title": "水西寓目同梁幼宁明府赋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "柳条将荇带，隔水故相牵。",
      "欲采芙蓉赠，仍愁不见莲。"
    ]
  },
  {
    "id": "e647d10feaade4b01a301300b3293213",
    "title": "水西寓目同梁幼宁明府赋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "稿砧原自在，不是野鸳鸯。",
      "纵有忆君意，其如水一方。"
    ]
  },
  {
    "id": "e647d10feaade4b01a3013001fe842eb",
    "title": "水西寓目同梁幼宁明府赋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "含笑掩罗襦，佯羞入深竹。",
      "漫劳赠妾辞，不解迎郎曲。"
    ]
  },
  {
    "id": "e647d10feaade4b01a3013004d50ee2c",
    "title": "水西寓目同梁幼宁明府赋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "东家亦有施，西家亦有施。",
      "不知花阿那，空自颦娥眉。"
    ]
  },
  {
    "id": "e647d10feaade4b05f2a38188afa0e41",
    "title": "山居",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "洞口花冥冥，鸟啼不知处。",
      "风吹石上泉，散作岩前雨。"
    ]
  },
  {
    "id": "e647d10feaade4b05f2a3818f36031bc",
    "title": "山居",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "长林鸟归尽，露下庭草湿。",
      "钟磬寂无声，虚窗白云入。"
    ]
  },
  {
    "id": "e647d10feaade4b031d86d8ca68db7c5",
    "title": "梁明府茅冈杂咏香茅宇",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "茆屋临清溪，中有小桥度。",
      "遥望知君家，门前五柳树。"
    ]
  },
  {
    "id": "e647d10feaade4b031d86d8c6dcfb4b1",
    "title": "梁明府茅冈杂咏香茅宇",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "朝看亭上山，暮看亭上山。",
      "问君心何似，白云相与闲。"
    ]
  },
  {
    "id": "e647d10feaade4b031d86d8c3a9a8aba",
    "title": "梁明府茅冈杂咏香茅宇",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "篱落紫烟明，东风动新绿。",
      "不用费机心，今年春雨足。"
    ]
  },
  {
    "id": "e647d10feaade4b031d86d8cc142810f",
    "title": "梁明府茅冈杂咏香茅宇",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "寒塘凉雨过，一夜新水长。",
      "初日照芙蓉，坐看灵蔡上。"
    ]
  },
  {
    "id": "e647d10feaade4b031d86d8cad6352dd",
    "title": "梁明府茅冈杂咏香茅宇",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "溪风生夕凉，古渡流寒玉。",
      "时有采菱人，来唱采菱曲。"
    ]
  },
  {
    "id": "e647d10feaade4b031d86d8ca3a42de0",
    "title": "梁明府茅冈杂咏香茅宇",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "矶头丹荔熟，入手异香闻。",
      "日暮红绡退，玉肌持媚君。"
    ]
  },
  {
    "id": "e647d10feaade4b031d86d8c84f81be5",
    "title": "梁明府茅冈杂咏香茅宇",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "东风动南枝，冉冉残霞坠。",
      "不是竞新妆，美人今夜醉。"
    ]
  },
  {
    "id": "e647d10feaade4b031d86d8ccf55ef89",
    "title": "梁明府茅冈杂咏香茅宇",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "山中饶薜萝，底事频促织。",
      "借问黄金笼，如何秋草色。"
    ]
  },
  {
    "id": "e647d10feaade4b08d57f3a3db8f46d8",
    "title": "菰渚",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "芳渚生夕波，寒潭映修竹。",
      "幽人罢钓还，菰米饭初熟。"
    ]
  },
  {
    "id": "e647d10feaade4b069f6c325eeffd282",
    "title": "蕉林",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "西风吹蕉林，秋雨正萧飒。",
      "淅沥空阶前，寒虫互相答。"
    ]
  },
  {
    "id": "e647d10feaade4b0cf1bbd805cbed82f",
    "title": "山居杂咏",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "山风飘白云，油然满庭户。",
      "呼童下筠帘，白云飞不去。"
    ]
  },
  {
    "id": "e647d10feaade4b0cf1bbd8072311aa4",
    "title": "山居杂咏",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "山头凉雨过，一夜溪声急。",
      "向晓下藤床，开门飞泉入。"
    ]
  },
  {
    "id": "e647d10feaade4b0df7f319cf9d69706",
    "title": "七夕有怀",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "瑟瑟西风起，松房夜掩关。",
      "月华凉似水，河汉在人间。"
    ]
  },
  {
    "id": "e647d10feaade4b0c4301ca21792b2db",
    "title": "怀人",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "芦花秋水涨，不见客帆归。",
      "惟有云边雁，翩翩南向飞。"
    ]
  },
  {
    "id": "e647d10feaade4b00f27dd4e37f13c99",
    "title": "送客",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "送客芦花水，水寒花乱开。",
      "西风知别恨，频为打船回。"
    ]
  },
  {
    "id": "e647d10feaade4b0ff52d1cd5fcad389",
    "title": "题柿送刘少参入贺",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "朱实临风生，有似君心赤。",
      "好从叶上书，为纪万年历。"
    ]
  },
  {
    "id": "e647d10feaade4b006cf1533a18c758d",
    "title": "桃源洞",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "洞府跨仙源，溪流绕山去。",
      "莫放桃花红，时人恐知处。"
    ]
  },
  {
    "id": "e647d10feaade4b0a872beb9adcacb2e",
    "title": "见日庵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "紫气苍茫起，遥瞻若木东。",
      "红轮夜半出，摇动金银宫。"
    ]
  },
  {
    "id": "e647d10feaade4b0702a8d1a906657e1",
    "title": "锦云岩",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "迢递锦云道，琼花间朱草。",
      "时闻远近香，不知秋已老。"
    ]
  },
  {
    "id": "e647d10feaade4b095140899cabfd5ab",
    "title": "麻姑峰",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "孤飘插云汉，秀色凌朝霞。",
      "安知洞府里，不有蔡经家。"
    ]
  },
  {
    "id": "e647d10feaade4b0c8006acd2b75163b",
    "title": "白云洞",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "洞口松萝密，白云压枝湿。",
      "莫往披白云，恐有蛟龙蛰。"
    ]
  },
  {
    "id": "e647d10feaade4b0f85932ebb2bc78ed",
    "title": "分绿桥",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "柳外赤兰桥，遥接南塘路。",
      "迷人采芳来，徘徊未足度。"
    ]
  },
  {
    "id": "e647d10feaade4b0b0cd5dbe708716c1",
    "title": "听莺步",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "濯濯柳枝齐，黄莺飞复栖。",
      "春风正浩荡，为君尽意啼。"
    ]
  },
  {
    "id": "e647d10feaade4b0a59804fa681d2668",
    "title": "斐园杂咏十一首恬远楼",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "凉籁晚飕飕，烟云一飒收。",
      "纵予万里目，登君百尺楼。"
    ]
  },
  {
    "id": "e647d10feaade4b0a59804fa1d8b5b6c",
    "title": "斐园杂咏十一首恬远楼",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "子期不复作，雅曲谁与耳。",
      "借君膝上琴，发我山水志。"
    ]
  },
  {
    "id": "e647d10feaade4b0a59804fa0f362b98",
    "title": "斐园杂咏十一首恬远楼",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "长安不可见，但见暮云浮。",
      "因君北望处，动我江湖忧。"
    ]
  },
  {
    "id": "e647d10feaade4b0a59804fad87e1c47",
    "title": "斐园杂咏十一首恬远楼",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "凉飙袭庭越，如闻金石响。",
      "知君有新句，题在木叶上。"
    ]
  },
  {
    "id": "e647d10feaade4b0a59804faae96f196",
    "title": "斐园杂咏十一首恬远楼",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "蛇蚹与蜩翼，觉有待为烦。",
      "吾爱柴桑老，能为神释言。"
    ]
  },
  {
    "id": "e647d10feaade4b0a59804fa34b5a3da",
    "title": "斐园杂咏十一首恬远楼",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "翩翩青鸟使，来往寄瑶华。",
      "传书问西母，桃作几时花。"
    ]
  },
  {
    "id": "e647d10feaade4b0a59804fa14e01395",
    "title": "斐园杂咏十一首恬远楼",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "凉雨蹴春波，曲曲随堤转。",
      "时泛桃花来，不知源近远。"
    ]
  },
  {
    "id": "e647d10feaade4b0a59804fa88f2c848",
    "title": "斐园杂咏十一首恬远楼",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "调高尝寡和，境绝每无邻。",
      "持留一席地，安顿世间人。"
    ]
  },
  {
    "id": "e647d10feaade4b0a59804fae317f4a9",
    "title": "斐园杂咏十一首恬远楼",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "籓篱不复设，门户洞然开。",
      "闲窗无俗物，应只有云来。"
    ]
  },
  {
    "id": "e647d10feaade4b0a59804fa3ec422e5",
    "title": "斐园杂咏十一首恬远楼",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "森森万条玉，袅袅一溪烟。",
      "赠君谢客句，绿筱媚清涟。"
    ]
  },
  {
    "id": "e647d10feaade4b0a59804fa79a6e2ad",
    "title": "斐园杂咏十一首恬远楼",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "寒塘已自清，凉雨昨夜洗。",
      "晓看岸上花，尽插碧波底。"
    ]
  },
  {
    "id": "e647d10feaade4b0c1eefc5c9e9d4e10",
    "title": "少年行",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "万里辞家出塞垣，五原兄弟竞交欢。",
      "吴钩上有仇人血，解向尊前笑共看。"
    ]
  },
  {
    "id": "e647d10feaade4b0c1eefc5c59eebd79",
    "title": "少年行",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "虎头猿臂捷如飞，三陷胡兵三突围。",
      "冒雪夜驰沙碛外，长缨亲系左贤归。"
    ]
  },
  {
    "id": "e647d10feaade4b0a0b19977cf70ccff",
    "title": "明妃曲",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "汉使南还未及春，单于别部寇西秦。",
      "将军不用临河战，犹有长门玉貌人。"
    ]
  },
  {
    "id": "e647d10feaade4b0810624bf79d4a302",
    "title": "为伯修挥使寿母",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "青鸟东来海路长，犹传烽火满辽阳。",
      "斑衣不是将军事，要取胡头作羽觞。"
    ]
  },
  {
    "id": "e647d10feaade4b0e75bed7955f2d6ac",
    "title": "无题和韩孟郁",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "台上箫声怨落晖，天边孤凤欲何依。",
      "自怜一别萧郎去，嫁与山鸡作对飞。"
    ]
  },
  {
    "id": "e647d10feaade4b0e75bed79cd86350e",
    "title": "无题和韩孟郁",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "含颦含笑漫多姿，过眼芳华不可期。",
      "莫向东风论往事，碧桃花谢已多时。"
    ]
  },
  {
    "id": "e647d10feaade4b0e75bed790a0a15f1",
    "title": "无题和韩孟郁",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "万树垂杨蔽渚宫，襄王曾此醉春风。",
      "巫山西望行云杳，始觉当年是梦中。"
    ]
  },
  {
    "id": "e647d10feaade4b0e75bed796c44fd52",
    "title": "无题和韩孟郁",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "红楼冷落彩云缄，又抱琵琶逐客帆。",
      "却笑多情白司马，为渠犹自湿青衫。"
    ]
  },
  {
    "id": "e647d10feaade4b058434c1fa91c09e6",
    "title": "建霞楼观奕",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "竹楼时听戛琅玕，月转西林局未残。",
      "我自对君无下意，厌闻人说似长安。"
    ]
  },
  {
    "id": "e647d10feaade4b0503c6f89b38d2ca2",
    "title": "题画",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "山中烟岚午未开，石桥东下水潆洄。",
      "幽人独占清溪住，卧听泉声木杪来。"
    ]
  },
  {
    "id": "e647d10feaade4b0ca4357a48d8532a9",
    "title": "题碧桃为新婚",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "风前初试白霓裳，疑在罗浮见淡妆。",
      "不似天台千万树，空将颜色媚刘郎。"
    ]
  },
  {
    "id": "e647d10feaade4b0bba723506d5af2fd",
    "title": "送匡云上人归卢山",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "无心偶出楚江濆，荫注人天实赖君。",
      "归去东林任舒卷，有谁知是故山云。"
    ]
  },
  {
    "id": "e647d10feaade4b0b0a7c288f3b08278",
    "title": "畹兰二章和黄逢永",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "小队红云逐落花，美人何处把瑶华。",
      "香魂不昧三生石，可是墙东旧宋家。"
    ]
  },
  {
    "id": "e647d10feaade4b0b0a7c2889600bd3a",
    "title": "畹兰二章和黄逢永",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "雕兰十二曲相维，无那花枝不自持。",
      "不见酒旗歌舞地，年年风雨葬西施。"
    ]
  },
  {
    "id": "e647d10feaade4b0699b873196e44afa",
    "title": "塞上曲",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "毡帐前头系五花，胡姬团坐奏琵琶。",
      "将军起舞向东笑，边月于今照汉家。"
    ]
  },
  {
    "id": "e647d10feaade4b0e71b09671efe809b",
    "title": "陈治父送至峡山留别",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "深碧轩边水荡云，振衣亭外大江分。",
      "对君正羡山居乐，何事看山又别君。"
    ]
  },
  {
    "id": "e647d10feaade4b05991bac8cc545225",
    "title": "厓门吊古",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "慈元宫殿已飞灰，千古胥涛隐怒雷。",
      "犹忆二杭风景好，钱塘江上看潮来。"
    ]
  },
  {
    "id": "e647d10feaade4b0f9368aef8ee1cb58",
    "title": "送冯别驾赴周府",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "扁舟春发粤江皋，水远山长旅梦劳。",
      "犹是梁园后车客，莫言身负吕虔刀。"
    ]
  },
  {
    "id": "e647d10feaade4b0999032ebe4df115c",
    "title": "湖上作",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "西冷渡头多酒家，香风十里散琵琶。",
      "游人不断踏歌去，爱杀当炉面似花。"
    ]
  },
  {
    "id": "e647d10feaade4b0999032ebc195ed4d",
    "title": "湖上作",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "山横眉黛酒横波，处处垂杨曳薄罗。",
      "怪道欲归归不得，西湖春色不胜多。"
    ]
  },
  {
    "id": "e647d10feaade4b039e71f288e6aeacf",
    "title": "木棉花歌",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "千灯一坐放光明，帝网交罗互不争。",
      "谁与春风露消息，珊瑚枝上唤流莺。"
    ]
  },
  {
    "id": "e647d10feaade4b039e71f281a54bd84",
    "title": "木棉花歌",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "俯视东邻桃李尘，婆罗高不问由旬。",
      "扳枝只为低垂手，肯傍人间栏槛春。"
    ]
  },
  {
    "id": "e647d10feaade4b039e71f28b7556f9f",
    "title": "木棉花歌",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "青天削出金芙蓉，每爱青莲作句工。",
      "今日对花聊举似，嫣然一笑领春风。"
    ]
  },
  {
    "id": "e647d10feaade4b039e71f28d38af705",
    "title": "木棉花歌",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "旧苑昌华吸紫氛，宫娃曾斗石榴裙。",
      "枝头犹是英雄血，无奈流花不待君。"
    ]
  },
  {
    "id": "e647d10feaade4b039e71f28259b3cc5",
    "title": "木棉花歌",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "长林风起絮飞多，昨日朱颜鬓已皤。",
      "尽去尊前舞红袖，好风容易醉中过。"
    ]
  },
  {
    "id": "e647d10feaade4b00c54d8b655fddafb",
    "title": "初夏口占",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "多难频仍漫自伤，兵戈从古致凶荒。",
      "此身本合填沟壑，不见前贤卧首阳。"
    ]
  },
  {
    "id": "e647d10feaade4b00c54d8b64b6cf94f",
    "title": "初夏口占",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "乡闾十室九空囷，百里宁辞负米频。",
      "菽水未能供一饱，车锥深羡去年贫。"
    ]
  },
  {
    "id": "e647d10feaade4b00c54d8b6b0bb49d9",
    "title": "初夏口占",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "数亩荒田岁入微，笔耕不救腹中饥。",
      "嗷嗷八口难为计，未过春寒尽典衣。"
    ]
  },
  {
    "id": "e647d10feaade4b00c54d8b61422f4a0",
    "title": "初夏口占",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "山川涤涤野如焚，几处忧惶望作云。",
      "富室未须欣独饱，盖藏难献犬羊群。"
    ]
  },
  {
    "id": "e647d10feaade4b00c54d8b619b0907a",
    "title": "初夏口占",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "拂衣归卧白云庐，牛角前头挂汉书。",
      "欲向田园谋食力，岂能枵腹事耕锄。"
    ]
  },
  {
    "id": "e647d10feaade4b00c54d8b65201409a",
    "title": "初夏口占",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "空囊羞涩莫为欢，漫道明霞高可餐。",
      "却羡当年杜工部，犹然留得一钱看。"
    ]
  },
  {
    "id": "e647d10feaade4b00c54d8b61b6397b3",
    "title": "初夏口占",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "痴儿索饭妇无裈，支枕翛然自闭门。",
      "不是安贫学高士，谁能推食与王孙。"
    ]
  },
  {
    "id": "e647d10feaade4b00c54d8b659418bf5",
    "title": "初夏口占",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "萧然瓮牖与绳枢，曳屣高歌乐不殊。",
      "栗里先生知此意，行行那复为饥驱。"
    ]
  },
  {
    "id": "e647d10feaade4b00c54d8b6230fca51",
    "title": "初夏口占",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "南薰吹雨到寒窗，一洗妖氛复旧邦。",
      "却叹沟中诸饿莩，枯鱼不及待西江。"
    ]
  },
  {
    "id": "e647d10feaade4b00c54d8b6daf426eb",
    "title": "初夏口占",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "东征士女慰来苏，大度神功与祖符。",
      "引领王师徒望雨，好将何物备箪壶。"
    ]
  },
  {
    "id": "e647d10feaade4b041cc46efc8187b98",
    "title": "咏水灯",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "如珠浮赤水，不叶开红莲。",
      "川暗萤齐度，湖平星共联。",
      "近能添岸火，远误逗江烟。",
      "浦月光相借，溪云赤欲然。",
      "鱼眼时交射，龙宫夜并悬。",
      "因知普照处，俱是一灯传。"
    ]
  },
  {
    "id": "e647d10feaade4b093416a985701619d",
    "title": "送幻公",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "放杯南海去，秋水照袈裟。",
      "红蓼溪桥晚，青枫江路斜。",
      "望灯寻水寺，乞食向渔家。",
      "彼岸行应达，慈航望转赊。",
      "灯悬华顶月，衲补赤城霞。",
      "为问北宗学，今开第几花。"
    ]
  },
  {
    "id": "e647d10feaade4b090984a35e563ba4a",
    "title": "渡羚羊峡",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "清流凡几曲，两岸尽蒹葭。",
      "但见山形合，宁知溪路斜。",
      "峰阴时作雨，水气晚蒸霞。",
      "古树飘霜叶，惊涛溅雪花。",
      "密竹藏樵路，垂萝系钓槎。",
      "倘因渔父去，还见有人家。"
    ]
  },
  {
    "id": "e647d10feaade4b0c94effb6066a4bf2",
    "title": "自题水西别业",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "小筑东林下，花深地转偏。",
      "楼前一泓泻，城上众山连。",
      "水漾晓峰翠，鸟啼东岸烟。",
      "野葵留客饭，石榻借僧眠。",
      "落叶承趺坐，浮花学钓船。",
      "因知会心处，不必五湖前。"
    ]
  },
  {
    "id": "e647d10feaade4b0f37c34e68ce048b4",
    "title": "送方仲玉还莆",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "有美莆中彦，名区秀气钟。",
      "共夸毛是凤，不愧种为龙。",
      "腰下虹三尺，眉端彩数重。",
      "春花作诗骨，秋草伴行踪。",
      "漳水移孤棹，樵山纵短筇。",
      "素心欣有托，白社喜相逢。",
      "命酌凭觞政，分题试笔锋。",
      "醉常连夜月，坐或到晨钟。",
      "正尔交情洽，那堪乡思浓。",
      "盟心指松柏，携手赠芙蓉。",
      "别曲云中雁，离怀江上峰。",
      "今宵烟水里，应有梦相从。"
    ]
  },
  {
    "id": "e647d10feaade4b0dbd8fbe79ae22348",
    "title": "净社分赋得千佛塔限三肴",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "四天扶愿力，百鬼役芳郊。",
      "宝剑遥相倚，风铃夜自敲。",
      "霞端千佛现，冢畔一僧巢。",
      "舒指从西竺，藏锋似大茅。",
      "石棱栖布谷，幡影舞潜蛟。",
      "碑阴欲有纪，才尽为三肴。"
    ]
  },
  {
    "id": "e647d10feaade4b03f66315f01add0f1",
    "title": "杨元孺都督移镇狼山招集海珠寺即席赠别",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "玉帐迎春发，翩翩向海东。",
      "桃花初跃马，杨叶待弯弓。",
      "两岸牙旗影，中流画角风。",
      "息徒双树下，揖客一尊同。",
      "剑喜雌雄合，诗夸竞病工。",
      "停筝伫素月，把酒送归鸿。",
      "淮海长天外，沧溟一望通。",
      "先声播狼岛，清啸彻蛟宫。",
      "鹅鹳呼天外，鼋鼍拜浪中。",
      "沧溟从此去，鹏路正无穷。"
    ]
  },
  {
    "id": "e647d10feaade4b08d8cc8379880f5ed",
    "title": "白云纪游同陈冲师郑蟾林万伯文用壁间韵",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "何处寻幽好，春山高入云。",
      "石岩飞磴接，濑道小桥分。",
      "度壑龙为杖，穿萝鹤共群。",
      "禅房掩苍翠，人语带氤氲。",
      "问法随真侣，观空息众纷。",
      "鸟啼如有意，花落自成文。",
      "凉籁传清梵，香台送夕矄。",
      "空林孤磬寂，归路一猿闻。",
      "烟树浮清霭，霞天织锦文。",
      "时时回首望，行欲谢尘氛。"
    ]
  },
  {
    "id": "e647d10feaade4b0c4bf51e0b71004b1",
    "title": "短歌行",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "江头树，花落随流去。水流日夜东，落花安能归故丛。"
    ]
  },
  {
    "id": "e647d10feaade4b0d02a9d24cd7b594f",
    "title": "远将归",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "媳妇初入门，日夕不离夫。夫戍交河北，媳妇惟依姑。",
      "北来一书飞故里，拭泪登堂报姑喜。"
    ]
  },
  {
    "id": "e647d10feaade4b09de26a5c9e1f2d09",
    "title": "寄远曲",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "自君出门去，东风几换庭前草。欲向春宵梦见君，生平不识关山道。",
      "愿君回车归故乡，妾身无子姑嫜老。"
    ]
  },
  {
    "id": "e647d10feaade4b0305ecd0631b7c713",
    "title": "乌夜啼",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "栖乌哑哑近南陌，绣户重扃声不隔。",
      "情知无梦到关西，坐对孤灯忆行客。",
      "问尔撩人夜夜啼，何不自家头莫白。"
    ]
  },
  {
    "id": "e647d10feaade4b063097e64b2d42557",
    "title": "白马篇",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "边城八九月，北风号枯枝。",
      "白马谁家子，往来阴山陲。",
      "左右佩双鞬，出入拥龙旗。",
      "策名壮士籍，曾受天子知。",
      "羽书昨夜至，虏骑犯金微。",
      "驱马出塞门，一军生光辉。",
      "一战摧前锋，再战破重围。",
      "日暮休我兵，胡笳惨以悲。",
      "男儿赴国难，何以身家为。",
      "不断单于臂，宁裹马革归。"
    ]
  },
  {
    "id": "e647d10feaade4b045c8ade67e13df00",
    "title": "珠江曲",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "江边杨柳绿，江上藕花肥。",
      "玉溆鸳鸯戏，金塘翡翠飞。",
      "时闻采莲曲，唱入荔枝矶。"
    ]
  },
  {
    "id": "e647d10feaade4b045c8ade659cb103e",
    "title": "珠江曲",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "溪桥箫鼓闹，江路锦云铺。",
      "彩鹢双双并，游龙两两俱。",
      "齐乘潮水涨，来戏海中珠。"
    ]
  },
  {
    "id": "e647d10feaade4b045c8ade69e1bd83c",
    "title": "珠江曲",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "小姑撑小艇，来往越江滨。",
      "溪月裁眉出，川云学鬓分。",
      "微风柳下起，吹动石榴裙。"
    ]
  },
  {
    "id": "e647d10feaade4b045c8ade63a88d77a",
    "title": "珠江曲",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "佳人青雀舫，公子木兰舟。",
      "游戏青枫浦，沿泗绿水洲。",
      "向晚江风起，齐归花渡头。"
    ]
  },
  {
    "id": "e647d10feaade4b0f0df0064d033b7e6",
    "title": "美人独睡歌",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "秋槐叶落兰阶上，西风吹冷芙蓉帐。",
      "美人背烛立踟蹰，手持罗帕拂龙须。",
      "半欲上床无意绪，侍儿为解绣罗襦。",
      "银屏掩却双飞翠，玉搔落枕香云坠。",
      "独雁羁雌苦夜寒，回身自引鸳鸯被。",
      "漏板声沉霜满院，关西征人梦中见。"
    ]
  },
  {
    "id": "e647d10feaade4b07ad996de1a22f8e9",
    "title": "新婚乐赠刘萧郎",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "黄金初作屋，乌鹊正填桥。香车宛转月中发，欲行不行白马骄。",
      "花衢柳市銮声到，玉轴金镳度芳草。鹤驭才离月殿中，鸾舆初下瑶池道。",
      "仙郎相见笑颜开，同携玉手步兰阶。已展锦茵迎凤舄，更将罗袂拂金钗。",
      "帘前侍女纷如玉，手把琼箫理新曲。一声吹入碧云端，天上凤皇飞相逐。",
      "须臾碧月下瑶台，鸳鸯栖向掌中杯。茱萸翠带为君解，芙蓉绣帐为君开。",
      "玉搔落枕闻娇语，金笼夜半调鹦鹉。明珰琼佩寂无声，洞房深锁桃花雨。"
    ]
  },
  {
    "id": "e647d10feaade4b0b01bb74cce3b5418",
    "title": "青楼曲戏代酉校书寄徐元度",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "柳眉花面日萧然，两角鸦青慵委肩。",
      "琥珀枕边千点泪，不能滴滴向君前。",
      "忆君初度妾家时，爱妾不异琼树枝。",
      "水晶帘下看妆立，自点青螺为画眉。",
      "鸳鸯飞入青绫被，此时与君翼相比。",
      "君有幽盟在妾心，妾有誓言在君耳。",
      "自从分散连理枝，梦里灯前空自疑。",
      "芙蓉褥冷无心坐，翡翠衾寒睡起迟。",
      "妾身虽是章台柳，一片青松心耐守。",
      "鸾镜如今尚在怀，玉钗肯落他人手。",
      "五陵年少事冶游，隔花抛过锦缠头。",
      "妾心匪石安能转，院锁梨花空自愁。",
      "关山迢迢不可越，锦字殷勤为君说。",
      "君看水上桃花红，是妾此时眼中血。"
    ]
  },
  {
    "id": "e647d10feaade4b01c3598120c5249b1",
    "title": "咏怀十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "三河有壮士，立志常慨慷。",
      "出身赴国难，气欲吞渔阳。",
      "龙旗飐边风，金甲耀日光。",
      "弯弓射旄头，倚剑天山旁。",
      "白刃起如林，意气方扬扬。",
      "讯言乡曲士，宁知侠骨香。"
    ]
  },
  {
    "id": "e647d10feaade4b01c359812784dfc04",
    "title": "咏怀十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "妾本燕赵女，羞颜未常开。",
      "养成兰蕙质，晦迹待良媒。",
      "芳华易衰谢，常恐春风催。",
      "坐见繁花落，凄然动中怀。",
      "含睇下妆楼，顾影深自哀。",
      "焉得偶君子，携手步兰阶。"
    ]
  },
  {
    "id": "e647d10feaade4b01c35981206642ef1",
    "title": "咏怀十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "落落零秋树，日夕发春条。",
      "夭夭艳阳花，忽逐严风飘。",
      "盛衰理若斯，成与败非遥。",
      "无荣亦无辱，顺逆惟所遭。",
      "贫贱何足叹，富贵何足骄。",
      "较计得失间，无乃非贤豪。"
    ]
  },
  {
    "id": "e647d10feaade4b01c3598125979d83c",
    "title": "咏怀十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "西方有美人，独立青云端。",
      "举袂扬妙香，非礼不可干。",
      "遗我锦绣段，相许在岁寒。",
      "浮云蔽白日，忽间双飞鸾。",
      "岂不怀佳期，欲往途路难。",
      "延颈望音容，遥夜起长叹。"
    ]
  },
  {
    "id": "e647d10feaade4b01c3598122455a1a0",
    "title": "咏怀十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "清晨戒我车，意欲远游行。",
      "出门四顾望，但见浮云生。",
      "荆棘周道傍，豺虎正纵横。",
      "平林有铩翮，朱凤戢其形。",
      "为害苟不顾，何以保令名。",
      "改辙理方舟，去去俟河清。"
    ]
  },
  {
    "id": "e647d10feaade4b01c35981262d4677a",
    "title": "咏怀十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "平生寡尘情，意复与时乖。",
      "入门对妻子，刺促徒伤怀。",
      "拂袖舍之去，去上瑶石台。",
      "长啸倚天风，浮云为徘徊。",
      "拍手招青鸾，缄书寄蓬莱。",
      "吾欲涉弱水，一酌流霞杯。"
    ]
  },
  {
    "id": "e647d10feaade4b01c359812fc49efdf",
    "title": "咏怀十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "北山有老人，自称安期生。",
      "脚踏双玉舄，飘飘乘风行。",
      "遗我九节蒲，服之令身轻。",
      "转盼忽飞去，迅若孤云征。",
      "念欲往从之，道高难遽成。",
      "何当谢尘鞅，脱舄阜乡亭。"
    ]
  },
  {
    "id": "e647d10feaade4b01c359812aa4438b5",
    "title": "咏怀十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "弱龄怀远图，高视淩九霄。",
      "手提万金剑，跃马向青郊。",
      "招邀六郡雄，共逐五陵豪。",
      "豪雄者谁子，意气秋天高。",
      "白日忽以迈，春芳辞秋条。",
      "嗟哉命运徂，魂去不可招。",
      "俯仰天地间，斯人竟寥寥。",
      "一为薤露歌，恻怛令魂销。"
    ]
  },
  {
    "id": "e647d10feaade4b01c359812adb61425",
    "title": "咏怀十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "阴风厉宵旦，平陆飞海水。",
      "洪潦溢交衢，滔滔未云已。",
      "冯夷扇其波，直欲倾南纪。",
      "沙汀杳莫辨，鸿雁哀鸣起。",
      "各在沸鼎中，沦濡谁为理。",
      "凝睇向衡阳，我思玄夷使。"
    ]
  },
  {
    "id": "e647d10feaade4b01c3598120fd5283f",
    "title": "咏怀十首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "昔余游罗浮，曾过奉宸桥。",
      "是时九月中，万里凉风飘。",
      "遗殿锁秋烟，黄龙不可招。",
      "还顾望瑶池，仙侣何逍遥。",
      "遗荣长自贵，浮艳不终朝。",
      "如何道旁子，鞍马恒自骄。"
    ]
  },
  {
    "id": "e647d10feaade4b0cfd610e29230dc62",
    "title": "寄陈来献",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "余本紫霞人，误落在尘土。",
      "八风日相吹，五气几无主。",
      "入井遇四蛇，上树逢二鼠。",
      "遮雀固所歆，牧牛良独苦。",
      "之子抱奇尚，相从得真侣。",
      "玉诀口能传，金书手自补。",
      "丈夫抗青冥，肯同草木腐。",
      "而我一玄珠，欲觅无处所。",
      "渺渺飞云巅，遥遥通紫府。",
      "愿子振修翎，迟余共遐举。"
    ]
  },
  {
    "id": "e647d10feaade4b0197cd75bd1acf5d7",
    "title": "送李伯襄",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "北风日凛冽，寒霜凋平芜。",
      "君子事行役，负剑游帝都。",
      "弦歌未终宴，仆夫已戒途。",
      "问子无所适，去入承明庐。",
      "问子何所将，手握灵鼍珠。",
      "丈夫志四方，安能守区区。",
      "何况我生辰，遭世本唐虞。",
      "愿子崇令德，善爱千金躯。"
    ]
  },
  {
    "id": "e647d10feaade4b0197cd75b56dce2e3",
    "title": "送李伯襄",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "昔与子行乐，秋月照城闉。",
      "今与子为别，朔风扬飞尘。",
      "子奋垂天翼，高飞薄苍旻。",
      "而我羁樊笼，有志不获伸。",
      "子往燕山北，我留粤海滨。",
      "我为道旁璧，子为席上珍。",
      "升沉方异路，安问参与辰。",
      "龙剑匣中鸣，叹息此焉分。"
    ]
  },
  {
    "id": "e647d10feaade4b0b0919affc6ef045a",
    "title": "送张桓孺",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "黄鹄乘天风，转盼忽已失。",
      "丈夫骋高步，尘网谁能窒。",
      "奈何乡曲士，伊吾老一室。",
      "牢落穷檐中，万事倏已毕。",
      "我友挺异姿，性情本超逸。",
      "束发事远游，九州不遗一。",
      "趋时裾可绝，在险驭能叱。",
      "时复托云松，灵编手自述。",
      "我闻不死乡，万岁如一日。",
      "去矣云间鸿，永谢裈中虱。"
    ]
  },
  {
    "id": "e647d10feaade4b0ac14d69f6854b2c1",
    "title": "送黄逢永",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "孟冬寒气至，北风撼南极。",
      "修翮无停飞，行云去不息。",
      "我友志万里，高举淩霄翼。",
      "丈夫赴功名，离别何足惜。",
      "而我尚屈伏，飞潜异南北。",
      "出门送我友，惙惙歧路侧。",
      "富贵不足忧，所宝在明德。",
      "无恙双龙在，愿子勤拂拭。",
      "毋为顽石捐，负此千金值。"
    ]
  },
  {
    "id": "e647d10feaade4b09a0cd51da4a47c40",
    "title": "送卢玄明",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "峨峨南山松，一生自孤洁。",
      "上枝拂青云，下枝荫丹穴。",
      "惊飙荡其间，挺然不可折。",
      "东风洛阳道，桃李竞春月。",
      "而此独落落，无人知苦节。",
      "天实老其材，不与众芳列。",
      "凛凛岁将寒，谅君终自别。"
    ]
  },
  {
    "id": "e647d10feaade4b052b39e286330444c",
    "title": "西行",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "仆夫戒晨迈，朋好为相谋。",
      "枳棘寡栖凤，江浅希潜虬。",
      "曰予秉薄劣，二纪负兹游。",
      "冲波有飞楫，急坂无停辀。",
      "抚己况多歉，释此将焉求。",
      "高步诚可追，大力势难侔。",
      "以兹激孤往，飘然去故丘。",
      "穷猿不择木，困羽但望秋。",
      "贱子谅有持，长者毋相尤。"
    ]
  },
  {
    "id": "e647d10feaade4b052b39e28148b65c4",
    "title": "西行",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "昏发杨柳沙，晓渡芦花港。",
      "红日光杲杲，江枫露犹响。",
      "云敛山势遥，潦积水面广。",
      "秋风复西来，寒潮不能上。",
      "沙汀白浩浩，鸿雁飞两两。",
      "疏树相蔽亏，连岩互阴朗。",
      "缅渺芦中人，兰桡竞来往。",
      "安静道自存，沿泗理非枉。",
      "复闻沧浪歌，悠然契心赏。"
    ]
  },
  {
    "id": "e647d10feaade4b0cd7b63613b151120",
    "title": "陟巘",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "舍舟意不惬，命驾陟遥巘。",
      "磴绝每独扳，苔滑仍自践。",
      "维时孟秋初，山翠净如洗。",
      "凝睇既清峻，引步更幽缅。",
      "□□古岩下，欹侧一径转。",
      "云房日不到，水帘风自卷。",
      "聿想采真人，星纨若在眼。",
      "延赏意莫置，视眺恨已晚。",
      "松风生暮寒，竹露忽复凉。",
      "馀霞袭茵阁，新月照兰坂。",
      "命酌歌紫芝，悠悠而心展。"
    ]
  },
  {
    "id": "e647d10feaade4b0d6c953ff63a61264",
    "title": "寄邓玄度少参楚中",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "楚江流浩浩，客心飞不绝。",
      "晓盼云际树，暝睇波上月。",
      "崇山郁嵯峨，明霞相焕发。",
      "美人把瑶草，笑倚黄金阙。",
      "遗我琼瑶音，经岁字不灭。",
      "佳期欲有致，天道苦难越。",
      "鸿雁杳莫即，幽兰不可结。",
      "坐看碧云生，徒令思忡惙。"
    ]
  },
  {
    "id": "e647d10feaade4b0f9eb56bc8aa48148",
    "title": "题蓼水居赠黎缜之",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "枳棘非凤楼，江湖羡龙迈。",
      "垂钓万里流，延览三山外。",
      "用以浅深妙，道与渊源会。",
      "严霜薄枫林，秋风吹荇带。",
      "娟娟翠竹净，湛湛清涟媚。",
      "隔水望佳人，临流弄烟瀣。",
      "乘桴圣者叹，蹈海豪士态。",
      "请咏濯缨歌，永持洗耳介。",
      "余亦五湖人，相期溯修濑。"
    ]
  },
  {
    "id": "e647d10feaade4b07a06f79e13af0500",
    "title": "立秋日欧子建崔季嚜过集",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "江城凉雨歇，秋气渐悲哉。",
      "池流穿屋过，山云度水回。",
      "土陷候虫变，草阁鸣蝉哀。",
      "流霞既可酌，承露况当杯。",
      "元亮舆篮至，伯伦荷锸来。",
      "或坐流云阁，或眠绿雨台。",
      "犹言欢不足，还待菊花开。"
    ]
  },
  {
    "id": "e647d10feaade4b010209d5d9f00f3ef",
    "title": "为韩宾仲悼亡",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "潇潇风雨蔽江津，闻尔归舟泪满巾。",
      "却悟当年笔彩落，都缘无复画眉人。",
      "忆初帘下牵衣别，犹见朱颜垂绿发。",
      "岂期婺女遽还星，岂谓嫦娥遂奔月。",
      "旧曾游处试相寻，飞尽繁花空绿阴。",
      "妆阁尘生鸾镜掩，翠楼月落凤箫沉。",
      "君家虽近朱明洞，从今空托梅花梦。",
      "云母餐来事已虚，黍珠炼就成何用。",
      "忆君挟策干明主，只道香闺聊暂处。",
      "谁知未遂鸿鹄志，一旦先摧凤皇侣。",
      "罗浮山下觅泉门，闻有孤鸾夜夜翻。",
      "紫玉定怜韩重在，名香谁为返芳魂。"
    ]
  },
  {
    "id": "e647d10feaade4b09ff859b0ae937996",
    "title": "赠董参戎",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "将军学剑兼学书，轻裘缓带如鸿儒。",
      "不独白猿传妙术，亦曾黄石授阴符。",
      "当时射策黄金殿，明光宫中曾引见。",
      "猛士如云拜下风，至尊含笑群公羡。",
      "黄金横带虎为符，再拥蝥狐下粤都。",
      "粤江旧是鼋鼍窟，赤手直探骊龙珠。",
      "妖氛不动鲸波灭，刁斗无声雅歌发。",
      "白马朝嘶浮峤云，雕弓夜挂丰湖月。",
      "横海楼船漫诧勋，南人惟说伏波军。",
      "君王若问安边略，个是麒麟阁上人。"
    ]
  },
  {
    "id": "e647d10feaade4b0699b8731e08c644b",
    "title": "塞上曲",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "汉家有诏伐不庭，昨日榆林大会兵。",
      "猿臂将军擐甲出，虎头都护荷戈行。",
      "别有少年游侠子，各跨飞龙渡洮水。",
      "千旗并展云蔽天，万鼓齐挝雷动地。",
      "胡天冥冥杀气迷，单于已阵阴山西。",
      "三军大呼雪海涌，宝刀乱落胡头飞。",
      "左贤一矢不及发，右校急奔金兜脱。",
      "可怜一旦沙漠间，不见胡尘见胡血。",
      "单于单骑远遁逃，将士归来雪洗刀。",
      "至今白草黄云外，秋雨潇潇胡鬼号。"
    ]
  },
  {
    "id": "e647d10feaade4b0c4360b71afec758f",
    "title": "邓玄度观察席上分赋得宝剑篇",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "昆吾溪边赤烟起，飞出秋江三尺水。",
      "风胡结作青莲花，置在琉璃玉匣里。",
      "为云为雾杳无端，晴窗但见蛟螭盘。",
      "划江顿使沧溟倒，指日能令天地寒。",
      "当时不遇英雄人，流落丰城春复春。",
      "夜夜阴房吼风雨，不知何处有烟尘。",
      "闻君作人多远期，几回望气遥相思。",
      "华阴土拭鹈膏淬，神物出见今其时。",
      "雪花莹莹光四注，一朵芙蓉为君吐。",
      "愿君珍重善提携，会见为龙撇波去。"
    ]
  },
  {
    "id": "e647d10feaade4b0d7cd37b18eff12ca",
    "title": "送方士昭",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "新柳啭黄鹂，送君临路岐。岐路多芳草，君行向何道。",
      "君将献策金銮殿，圣朝久不论卑贱。天门九重虎豹守，草野何由得引见。",
      "君将游说大人前，五侯七贵方自专。短剌徒令字漫灭，长裾欲曳何王门。",
      "期君游侠邯郸道，慷慨悲歌春易老。卖浆屠狗非无人，空有豪怀寄烟草。",
      "期君走马向边城，虏骑于今日又横。纵使平居能说剑，封侯原不属书生。",
      "君莫夸雄辩，纵有雕龙难自见。君莫恃多才，万言不值水一杯。",
      "我有一妙诀，今朝为君说。楚山吴山多白云，天下可人惟此君。"
    ]
  },
  {
    "id": "e647d10feaade4b09d88cb3c350b5fbf",
    "title": "赠卢无献",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "卢生昂藏七尺躯，少薄章句不为儒。南来淬剑沧溟上，拂袖欲探骊龙珠。",
      "自信虎头非食肉，共知猿臂有雄图。有时走马出东郭，玉靶横穿金仆姑。",
      "琼崖昨日兵戈接，尽道黎人一鼓灭。岂意丛林隐祻机，几阵官军尽流血。",
      "幕府尚欲成前功，白羽南来飞不绝。卢生此时奋臂起，奉檄徵兵向吴越。",
      "我闻黎姓本跳梁，鸱张豕突固其常。圣朝但当置度外，岂必悉甲事穷荒。",
      "韬弓卧戟彼何世，穷兵黩武得无伤。君不见前年征交南，生民膏血成寒潭。",
      "交人含怒思一逞，至今虎视方耽耽。贪功挑衅覆辙在，兵连祸结复何堪。",
      "鄙人之忧在桑梓，不觉喋喋言至此。方今羯卢在疆场，九边烽火正相望。",
      "丈夫倘有报国志，岂无卫霍足相方。况生勇略世莫当，万石之弩不轻张，愿生善用其所长。"
    ]
  },
  {
    "id": "e647d10feaade4b0cb602f237c06343e",
    "title": "题飞节淩霄图",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "孤根本自依遥岛，翠盖苍条云浩浩。",
      "何人图此置君堂，满院绿阴寒不扫。",
      "霜皮露甲偃秋风，宛转似是双蛟龙。",
      "寒涛隐隐发虚牖，对此宛坐徂徕峰。",
      "徂徕峰高暮天紫，雾鬓烟鬟照溪水。",
      "直节贞心谁与论，羡君为人亦如此。",
      "虚堂暝色欲生云，静看此图如对君。",
      "地下凝脂倘堪采，与君长啸出风尘。"
    ]
  },
  {
    "id": "e647d10feaade4b033b9673aa8e8a972",
    "title": "月华诗为郭明府赋",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "河阳夜静秋如水，鸣琴人在冰壶里。",
      "遥看万顷琉璃田，玉城峨峨正相倚。",
      "此时天门瑞气新，望舒弭节拥重轮。",
      "七宝合成修月户，五色炼就补天人。",
      "古来三珥夸灵变，得似重华光满院。",
      "影娥池里漫追欢，眺蟾台上曾经见。",
      "列宿光芒接上台，也泛兔魄经天来。",
      "好及南楼清啸处，为君赓唱紫云回。"
    ]
  },
  {
    "id": "e647d10feaade4b0b784d3e0909c6b3a",
    "title": "至日同邓玄度林垂之陈来献梁伯阇袁楚生诸公集周彦昆龙洲草堂",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "阳和脉脉动寒源，主人邀客开层轩。",
      "已教云物遥相待，却与春风齐到门。",
      "是时寒林净如拭，梅花亚檐光可即。",
      "鲸吸流霞倒玉尊，羽觞犹恨飞无力。",
      "周郎醇醪翻自醉，曲误几回顾不得。",
      "蘧蘧蝴蝶拂筵飞，一调华胥遥送客。"
    ]
  },
  {
    "id": "e647d10feaade4b095c65a903b674bcd",
    "title": "咏竹寿邓玄度",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "淇园春暖龙孙长，抽出仙人绿玉杖。",
      "遥天一夕风雨来，森森碧干排云上。",
      "挹露笼烟翠万重，琅玕戛戛紫苔封。",
      "迎来曾作并州马，飞去应为葛水龙。",
      "忆昨淩霜楚江曲，劲骨萧疏削寒玉。",
      "柏台薇省借清阴，孤芳占尽潇湘绿。",
      "柔条弱草徒纷纷，何可一日无此君。",
      "凭将百尺青鸾尾，为扫江湖万顷云。"
    ]
  },
  {
    "id": "e647d10feaade4b00c0bcbadcae22dcc",
    "title": "钟太守举子",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "玉燕连翩飞，明珠掌上出。着膝动星文，试啼知英物。",
      "惟岳降神申甫生，兰闺小妇梦还成。羡君五马多龙种，看取名驹接迹行。"
    ]
  },
  {
    "id": "e647d10feaade4b07f8d6525ffe7d601",
    "title": "宝剑篇送梁非馨",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "芒砀山中旧龙子，狱底千年睡不起。",
      "一朝牛斗敛光华，化作芙蓉出秋水。",
      "蛟腾螭掣杳莫穷，阴房夜夜吼回风。",
      "雪花照天真宰泣，为怜天下无英雄。",
      "扶风豪士邯郸族，不惜千金从彼鬻。",
      "淬以银河千丈流，磨用昆山一片玉。",
      "舞罢初辞剧孟家，携来还就专诸宿。",
      "有时飞电出西方，白帝魂销鬼母哭。",
      "自言此物真灵异，巨阙豪曹无与比。",
      "醉来横向膝前看，每恨无从死知己。",
      "郎宁西下乱山青，此日提携事远征。",
      "腰间隐隐星辰动，匣里萧萧龙昼鸣。",
      "为君拂拭莲花锷，水涉陆行肆挥霍。",
      "神物由来自有神，莫效铅刀试一割。"
    ]
  },
  {
    "id": "e647d10feaade4b0b92b349faf026342",
    "title": "会冢行美侍郎田公及义士王潜父也",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "平原黯黯云脚垂，白杨树底游魂归。沧海已销精卫恨，青山无复杜鹃啼。",
      "忆昨阴风暗南土，长林夜夜髑髅语。苍苔古道无人行，燐燐鬼火烧秋雨。",
      "枯骸朽骨乌鸢馀，总是当年琼树枝。然腹引灯宁自照，漆头作器任人为。",
      "江湖义士洪都客，泪洒尸陀林下石。自怜无力效秦封，日扣公门请周泽。",
      "绣衣使者乘骢来，玉鞭一指瘴烟开。吹枯振朽百废举，顿起沟壑登春台。",
      "粤王城头暮烟碧，处处秋山净如拭。遥听牛背笛声来，不似前时惨澹色。",
      "泉台岂是铭恩处，事不近名名乃著。君不见宋陵松柏已萧条，行人犹忆冬青树。"
    ]
  },
  {
    "id": "e647d10feaade4b01d259b33579bef36",
    "title": "题李伯开小像",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "玉清为老祖，金粟忆前身。",
      "垒块有正骨，嵚寄可笑人。",
      "自宜置丘壑，何事老风尘。",
      "借问渠兼汝，终然谁是真。"
    ]
  },
  {
    "id": "e647d10feaade4b06b18671e9cd9c43b",
    "title": "留别梁君南",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "同居穗城内，犹恨少相逢。",
      "又入青山去，青山千万重。",
      "离怀烟水杳，别梦白云封。",
      "莫忘寻仙约，罗浮秋正浓。"
    ]
  },
  {
    "id": "e647d10feaade4b0b9d0b210a8fd44fc",
    "title": "春草",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "蒙茸自满地，敢与花争春。",
      "何苦玉阶下，年年傍锦茵。",
      "舞蝶常留影，鸣虫不露身。",
      "未知南浦上，多少断肠人。"
    ]
  },
  {
    "id": "e647d10feaade4b0937a16f26b654a5a",
    "title": "送梁无畸",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "士当微贱日，谁不愿知名。",
      "及自都通显，何曾有令声。",
      "浮沉非尔意，穷达见人情。",
      "慎惜前途辙，毋令负平生。"
    ]
  },
  {
    "id": "e647d10feaade4b094b61f14bbeb47f0",
    "title": "山厨",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "山厨新烟火，帘日淡无晖。",
      "曳屣衡门下，临风歌采薇。",
      "原宪贫非病，袁安卧不违。",
      "谁能共妻子，相对泣牛衣。"
    ]
  },
  {
    "id": "e647d10feaade4b0ed74c843f6f956eb",
    "title": "无题",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "芍药牡丹婢，龙眼荔枝奴。",
      "草木本无性，尊卑何太殊。",
      "也知蛇鬼语，一任马牛呼。"
    ]
  },
  {
    "id": "e647d10feaade4b0ed74c843ae6e4db0",
    "title": "无题",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "伏虎原为石，虾蟆本是茄。",
      "杀人心未见，索命梦交加。",
      "莫贴肚里榜，都无眼底花。"
    ]
  },
  {
    "id": "e647d10feaade4b025d0b0ae1c1e592b",
    "title": "游罗浮留别诸同好",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "凉风萧瑟动，孤客发江滨。",
      "徒念丹丘近，先成别故人。",
      "远山寒历历，秋水暮邻邻。",
      "浮云有蔽塞，江汉无通津。",
      "穷猿不择木，衰草敢望春。",
      "寄谢同心客，去矣泉石邻。"
    ]
  },
  {
    "id": "e647d10feaade4b06e7df4d7b4d13207",
    "title": "赋得江清月近人",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "大江风浪静，片月照孤芦。",
      "龙女初临镜，鲛人正弄珠。",
      "玉盘依远浦，金波荡平湖。",
      "洲明渔火寂，沙白凫影孤。",
      "舟疑泛银汉，魄似濯冰壶。",
      "前路饶灵药，嫦娥愿与俱。"
    ]
  },
  {
    "id": "e647d10feaade4b01a6f9ac1013ec26c",
    "title": "明霞篇",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "江干白露秋，明霞水上浮。流光依浦溆，结绮傍汀洲。",
      "汀洲遥遥日沉树，海气渐升霞渐举。已讶长空驾彩桥，俄惊古渡飘红雨。",
      "飘红驾彩百态呈，玉宇银河变紫清。何年上界开丹阙，何处仙人住赤城。",
      "日华云影交相射，又逐秋风散楼榭。雁翅城边绛帐施，凤皇台上珠帘挂。",
      "珠帘绛帐影沉沉，孤鹜齐飞度碧浔。调脂乍映芙蓉水，织锦还依枫树林。",
      "轻舒漫卷纷无已，望来疑是犹龙气。地下宁无宝剑藏，关前应有真人至。",
      "集真岛上路漫漫，赤水山前欲去难。凭将鲍靓双飞燕，聊向飞云顶上看。"
    ]
  },
  {
    "id": "e647d10feaade4b0062711d797e01078",
    "title": "登书云台怀韩寅仲兼赠禹宝",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "维舟在秋浦，策杖凌寒崖。",
      "峰峦互回薄，水石相因依。",
      "言寻蒋生径，遂扣扬子扉。",
      "修篁罗高馆，芙蓉发山篱。",
      "噭噭清猿啸，习习西风吹。",
      "美人游不还，毋由敦佳期。",
      "幸有琼枝树，可以慰相思。",
      "扪萝陟丹磴，听泉坐翠微。",
      "飞鸟既投林，白云亦知归。",
      "况乃秋易老，白露沾人衣。",
      "挥手布心腹，相期浮山陲。",
      "好为谢尘鞅，毋令赏心违。"
    ]
  },
  {
    "id": "e647d10feaade4b0dcb522c7f5a9ebef",
    "title": "始渡罗阳水历诸峰",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "夙龄慕名山，心常恋仙阙。",
      "及此释尘鞅，清秋驾言发。",
      "沿溪行必尽，陟岭力务竭。",
      "飞泉既汹涌，连峰复嵂崒。",
      "槎枒石门邃，欹侧苔径滑。",
      "花明逢洞口，木落见山骨。",
      "谷静猿啸悲，云深飞鸟没。",
      "优哉山水都，信矣仙灵窟。",
      "餐彼岭上霞，弄此松下月。",
      "灵襟日潇洒，坐见生绿发。",
      "寄谢赏心人，毋令蕙草歇。"
    ]
  },
  {
    "id": "e647d10feaade4b0e94521d1ea87a19b",
    "title": "过朱明洞",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "晨策渡溪桥，迤逦寻古洞。",
      "连冈行渐别，长林目遥送。",
      "渐远绝人烟，稍近闻禅诵。",
      "云护瑶台暖，鸟蹴琪花动。",
      "曰予慕幽旷，夙托游仙梦。",
      "逝彼岂无忧，尘网不我纵。",
      "人惟知足足，物以无用用。",
      "暂托水云游，谢彼役役众。"
    ]
  },
  {
    "id": "e647d10feaade4b042d2c212a699a2e6",
    "title": "秋夜冲虚观听羽人奏乐",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "花宫云敛金轮高，羽人向月张云璈。",
      "寒潭水立群龙号，翩翩鸣鹤来九皋。",
      "瑶阶石裂山泉叫，修篁高咏长松啸。",
      "忽如玉斧削琅玕，又如黍珠撒金盘。",
      "响入遥天杂风雨，老猿掷枝山鬼舞。",
      "鲍靓长吟倚琼树，足下呢喃双舄语。"
    ]
  },
  {
    "id": "e647d10feaade4b02abfc8e35bfbbb38",
    "title": "过青霞谷",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "背囊负丹经，花溪策绿玉。",
      "既经琪林下，遂造仙山麓。",
      "流水绕洞门，深松隐茅屋。",
      "秋云寒不归，暮鸟飞相逐。",
      "坐玩赤叶枫，行采黄花菊。",
      "紫芝既可茹，秘检时自读。",
      "渺矣丘中想，永怀霞外躅。"
    ]
  },
  {
    "id": "e647d10feaade4b0e0e24c126e39c028",
    "title": "登麻姑台",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "结束紫霞衣，长啸出花关。杖藜连步向何处，麻姑台上看秋山。",
      "秋山历历翠相连，白玉楼台凌紫烟。楼头琪花散空碧，片片吹落西风前。",
      "我欲乘云扣仙阙，直上三峰弄明月。长风飘落千丈泉，铁桥如烟鸟飞没。",
      "回头还望白云衢，遥遥古木笑山都。鲍公双燕还来否，葛令遗衣今在无。",
      "我生本具烟霞骨，不见凌风生羽翼。台前落日又西斜，俯拾落花长叹息。",
      "长叹息，意迟迟，遥见麻姑彩云里。手撚一株琼树枝，安得鸟爪搔我背，便受神鞭亦不辞。"
    ]
  },
  {
    "id": "e647d10feaade4b0122dd9d530c432f8",
    "title": "过石洞临洗耳泉",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "逍遥长林下，倚杖秋山麓。",
      "石室飘紫烟，茅堂带乔木。",
      "山鸟时一鸣，溪流凡几曲。",
      "飞泉散成珠，澄潭碧如玉。",
      "黄猿接臂饮，翠羽联翩浴。",
      "清涟写晴霞，惊湍沸深竹。",
      "奇峰竖皆倒，白石煮欲熟。",
      "愿将浇块垒，何但清心目。",
      "恨无赤鲤骑，飞入湖中宿。"
    ]
  },
  {
    "id": "e647d10feaade4b0e8e4987a36b34c93",
    "title": "石洞山居二首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "长啸谢世氛，寻云事行乐。",
      "松下问花宫，岩间望菌阁。",
      "度形衣薜萝，量腹进藜藿。",
      "何知愁已老，坐见木叶落。",
      "请附鹤上人，终然务寥廓。"
    ]
  },
  {
    "id": "e647d10feaade4b0e8e4987a98ea6400",
    "title": "石洞山居二首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "山斋爽气饶，昨夜雨惊寝。",
      "揽带下绳床，开窗望遥畛。",
      "树色有浅深，山青无远近。",
      "残云曳作衣，馀花落成锦。",
      "行听谷鸟啼，去就山翁饮。"
    ]
  },
  {
    "id": "e647d10feaade4b05ff2fcbf7d79aef7",
    "title": "怀仙吟",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "秋风一夜生庭草，落日流霞望中好。",
      "柴门倚杖听啼猿，坐见空山白云老。",
      "蓬莱峰畔铁桥横，中有泉源近玉京。",
      "愿骑哑虎云间去，长听仙人吹凤笙。"
    ]
  },
  {
    "id": "e647d10feaade4b0c765be302508f9c6",
    "title": "由黄龙洞越大小石楼登飞云顶",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "回车出古洞，振策登石楼。",
      "丛林开复闭，曲径阻旦修。",
      "扳萝寻去路，藉草酌分流。",
      "午始历翠壁，时复憩丹丘。",
      "既登危峰顶，迥与青云浮。",
      "长啸划霄汉，俯身摘斗牛。",
      "群山既历历，远江亦悠悠。",
      "览胜结遐想，观逝动烦忧。",
      "不能保百龄，何用图千秋。",
      "誓将申独往，乘云恣遨游。",
      "美人倘我邀，大药幸可求。"
    ]
  },
  {
    "id": "e647d10feaade4b0f8b8aae987225340",
    "title": "飞云顶观日出作",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "山云海雾寒蒙蒙，赤乌飞起扶桑东。",
      "长空百度金蛇战，嫦娥闭却广寒宫。",
      "海波烨烨漾火轮，翠壑青崖半欲焚。",
      "流光射入蛟龙窟，惊起蛟龙抱珠泣。",
      "仙人长啸出云端，一袖拂转黄金盘。",
      "西林溶溶露犹湿，皓鹤晒衣松上立。",
      "愿得朝朝吞光华，骑鸾飞上太清家。"
    ]
  },
  {
    "id": "e647d10feaade4b09f4a4e5195bcc4aa",
    "title": "菖蒲涧",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "清溪一道接云霞，寒泉■㶁流金沙。",
      "相传仙客曾游地，满涧菖蒲开紫花。",
      "我欲相从吸光彩，长鲸吹波射东海。",
      "童女相携去不归，无人知有仙山在。",
      "朱颜绿发满黄泉，不闻天上葬神仙。",
      "何人惠我神楼散，暂住罗浮一万年。"
    ]
  },
  {
    "id": "e647d10feaade4b012154c3f70bcb900",
    "title": "水帘洞",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "洞口石累累，泉声天半悲。",
      "练花朝日映，玉屑秋风吹。",
      "初疑银汉泻，忽讶珠帘垂。",
      "飞湍驾木末，游鱼挂花枝。",
      "悬崖结石髓，荡溪成瑶池。",
      "清波锦云蘸，碧色瑶草滋。",
      "寄言诸仙女，何当来照眉。"
    ]
  },
  {
    "id": "e647d10feaade4b05d9765828888a268",
    "title": "游仙诗三首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "一夕复一朝，一春复一秋。",
      "昔日繁华子，零落归山丘。",
      "谅无鲁阳戈，白日谁能留。",
      "挥袂出门去，东游访十洲。",
      "十洲杳何许，一岛水中浮。",
      "云霞为宫阙，铁石为桥楼。",
      "黄龙跃其间，丹凤鸣啾啾。",
      "顾此非凡境，引领意悠悠。",
      "倘有不死草，吾当复何求。"
    ]
  },
  {
    "id": "e647d10feaade4b05d9765824df1ca50",
    "title": "游仙诗三首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "泉源有福地，朱明有洞天。",
      "琪花与珠树，远近相勾连。",
      "阜乡遗舄人，曾此挹飞泉。",
      "秦皇夸好道，汉武侈求仙。",
      "不知蓬莱岛，乃在县寓间。",
      "甲帐空零落，楼船竟不还。"
    ]
  },
  {
    "id": "e647d10feaade4b05d9765822dd8b867",
    "title": "游仙诗三首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "石楼何高高，上有餐霞人。",
      "头戴远游冠，出入骑黄麟。",
      "照影神湖上，濯足瑶池滨。",
      "池畔多芝草，已秋犹如春。",
      "麻姑戏其旁，粲然启朱唇。",
      "笑彼蜉蝣辈，宁知金骨身。"
    ]
  },
  {
    "id": "e647d10feaade4b0410072ec4fb0eac6",
    "title": "杂兴",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "浮山千万仞，上有珠树林。",
      "云霞互亏蔽，鸾鹤巢其阴。",
      "仄闻紫烟客，羽驾纷来临。",
      "玉液有馀清，云璈多远音。",
      "我无双飞燕，失路杳难寻。",
      "安得如珠黍，聊用慰我心。"
    ]
  },
  {
    "id": "e647d10feaade4b0410072ec14357f65",
    "title": "杂兴",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "潭中有浴鸟，相传是凤凰。",
      "不饮复不啄，遍体生文章。",
      "商风西北起，将举复回翔。",
      "世无梧桐枝，尔当游何方。"
    ]
  },
  {
    "id": "e647d10feaade4b0410072ec6239fc5d",
    "title": "杂兴",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "石洞何阴阴，中有千章木。",
      "山风日夕吹，霜条森似玉。",
      "苦节谅不移，肯受膏雨沐。",
      "百卉在沃壤，芬芳徒过目。",
      "志士处忧患，焉知不为福。"
    ]
  },
  {
    "id": "e647d10feaade4b0410072ecddf62206",
    "title": "杂兴",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "翩翩五距鸟，游戏在层城。",
      "相呼浴醴泉，群飞啄琼英。",
      "抗翼青云端，不受虞罗惊。",
      "奈何燕与雀，蒿艾托馀生。"
    ]
  },
  {
    "id": "e647d10feaade4b0410072ecbe2a9b13",
    "title": "杂兴",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "昔有虫沙主，黄龙咤真符。",
      "遥遥翠微间，锄云建名都。",
      "歌舞未及终，敌兵已在途。",
      "五马朝洛京，身竟为死俘。"
    ]
  },
  {
    "id": "e647d10feaade4b0410072ece29b0098",
    "title": "杂兴",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "凉风日夕至，吹我瑶石台。",
      "严霜被野草，嗷嗷清猿哀。",
      "俯视见流光，忽然动中怀。",
      "寂寞天华宫，岂无歌舞来。",
      "焉见安期生，羽衣变寒灰。"
    ]
  },
  {
    "id": "e647d10feaade4b0410072ec35342081",
    "title": "杂兴",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "夭夭桃李花，灼灼春山道。",
      "西风一夕起，零落同衰草。",
      "岂不恋芳华，嗟哉秋已老。",
      "自非松与柏，憔悴谁能保。"
    ]
  },
  {
    "id": "e647d10feaade4b0410072ecc8cce357",
    "title": "杂兴",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "徘徊衡门下，独处无与邻。",
      "登高望故原，倏已秋非春。",
      "萧艾被崇冈，兰玉蔽荆榛。",
      "岂不怀君子，欲往道无因。",
      "天运既如此，已矣勿复陈。"
    ]
  },
  {
    "id": "e647d10feaade4b066b9bebfe4966ed2",
    "title": "清溪",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "清溪信灵境，九秋始起发。",
      "澹潋织回风，疏林漏新月。",
      "临流濯我缨，白露凉石发。",
      "寄谢溪边人，春明复来谒。"
    ]
  },
  {
    "id": "e647d10feaade4b0afed251a70ae7484",
    "title": "神湖",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "西风吹残霞，明月照水树。",
      "时见湖中人，骑鱼撇波去。"
    ]
  },
  {
    "id": "e647d10feaade4b0ab9be0b2386707df",
    "title": "白莲池",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "平地开玉井，灼灼芙蓉吐。",
      "中有千岁龟，时吸花上露。"
    ]
  },
  {
    "id": "e647d10feaade4b06489d1488405d8c7",
    "title": "赠同游张桓孺张美之韩煦重韩禹贤",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "相逢物外友，翩举颜如玉。",
      "云卧既同趣，岩栖复比屋。",
      "提携绿玉枝，出入恒相逐。",
      "白石时共饭，灵编每使读。",
      "何必拉浮丘，然后慰空谷。"
    ]
  },
  {
    "id": "e647d10feaade4b012e016ab7a99bb81",
    "title": "赠唐长卿",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "去年云松曾共栖，今年幽壑仍相随。",
      "朝葵暮藿君不厌，露宿风行君不辞。",
      "白云黄叶秋山路，清溪照见君心素。",
      "踏遍罗浮四百峰，与君别有相期处。"
    ]
  },
  {
    "id": "e647d10feaade4b0647105aea488cf3c",
    "title": "寄梁子",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "浮山高，罗水深。深相望，无言伤别心。手把琼枝欲相赠，白云隔断枫树林。",
      "忆昨东风共携手，黄鹂恰恰啼高柳。碧桃花下论襟期，琉璃匣里苍龙吼。",
      "此时意气正纵横，指顾风云席上生。高谈岂但屈馀子，唾手还堪取上卿。",
      "宁知空负连城值，世人已老梧台侧。按剑相看各自疑，璠玙一旦无颜色。",
      "丈夫不登天子堂，即当长往水云乡。安能不飞复不伏，垂翅曳尾向道傍。",
      "君不见青松枝，剪伐一及不再披。又不见淩风翼，一击不中即敛翮。",
      "万石之弩既虚发，摧机折轴复何惜。何况身操万古权，肯与众人竞晨夕。",
      "尺书珍重为君题，去矣长林西复西。白云流水行相伴，玉笈丹经手自携。",
      "虽云牢落居人下，龙泉太阿知我者。君看明月照岩松，是予长啸秋山夜。"
    ]
  },
  {
    "id": "e647d10feaade4b0fe00b90fd170b5e0",
    "title": "寄答新都汪仲嘉",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "离心忽怅然，倚杖望霜天。南飞北雁行将尽，不见黄山一字传。",
      "忆昨垂杨古渡头，啼莺两岸送行舟。别来几日黄叶落，白云衰草寒悠悠。",
      "君期我奋天池翼，岂谓长林方偃息。日长无事掩柴门，惟有青山见颜色。",
      "忆君归卧白云庐，日闭筠帘看道书。涓子玉颜知不改，向平佳兴近何如。",
      "我从蹈郭餐金液，渐向秋风生八翮。黄山白岳游有期，为余净扫松间石。"
    ]
  },
  {
    "id": "e647d10feaade4b051ec28be504317e0",
    "title": "清溪雨后作",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "幽居寡营系，中情无所取。",
      "出门见落花，方知夜来雨。",
      "杖藜行采芝，偶过清溪渚。",
      "绿野俏无人，秋风动禾黍。"
    ]
  },
  {
    "id": "e647d10feaade4b0b0577dc2d53075a6",
    "title": "罗溪田家作",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "罗山九月收禾黍，山下人家向田墅。",
      "或逢椎髻梁鸿妻，或见平头王霸妇。",
      "金房玉粒正离离，南陌西阡各分取。",
      "老翁支颐有喜色，引行儿童驱鸟鼠。",
      "日暮腰劆相命归，一声野鹤千山雨。"
    ]
  },
  {
    "id": "e647d10feaade4b06fd43562347823ab",
    "title": "孤鸿篇寄黎马龙罗集虚",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "孤鸿海上来，照影秋池水。本欲乘长风，为君腾万里。",
      "君家罗网忽见羁，云天冥冥未可知。生平空负淩霄翼，不飞不鸣人岂知。",
      "上林苑里千花积，燕雀相呼戏其侧。有鸟名鸾被彩衣，欲借一枝遭铩翮。",
      "翰音登天凤在笯，鸿兮鸿兮将如何。"
    ]
  },
  {
    "id": "e647d10feaade4b0f287914228d8be39",
    "title": "出山识感",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "寒山一望草离离，饥鸟下啄纸钱飞。",
      "石人对立偷相笑，麦饭香花知为谁。",
      "棠梨花落松呼叶，雨锁前溪不可涉。",
      "秋林鬼哭葛公坟，不道黄泉葬蝴蝶。"
    ]
  },
  {
    "id": "e647d10feaade4b070385d6e58100426",
    "title": "上龙门滩同卢原父",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "西江流浩浩，日落水逾碧。",
      "清溪与翠岫，上下同一色。",
      "芦林闻雁声，石濑抛鱼尺。",
      "过橹荡流文，龙鳞细如织。",
      "行行到龙门，水落石罅窄。",
      "疾风驱奔雷，飞湍□裂帛。",
      "万弩射不回，缆绝篙无力。",
      "我舟若怒马，蹄啮不受勒。",
      "青山前揖人，欲往不可即。",
      "幸有盈尊酒，与子消永夕。"
    ]
  },
  {
    "id": "e647d10feaade4b04d4a561f1ac1659c",
    "title": "苍梧舟中遇霞丽人戏赠",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "飘摇凤头舸，荡漾西江涯。",
      "美人倚娇坐，半揭芙蓉帷。",
      "相逢欲买笑，频唤过船迟。",
      "见人佯不语，漫理绣罗衣。",
      "揉花作芳骨，写月为娥眉。",
      "一声春莺啭，倒卷江云飞。",
      "缠绵过永夕，弱态醉不支。",
      "临岐致别意，一半是娇啼。",
      "却道斑斑竹，是侬泪所垂。"
    ]
  },
  {
    "id": "e647d10feaade4b0c4456efeafeeb2d3",
    "title": "溯府江而西山青水碧应接不暇得诗四首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "飞濑荡遥空，洗出青山骨。",
      "白波卷春雪，潋滟争流月。",
      "鱼床枕绿渊，水马出复没。",
      "古岸寂无人，溪风梳石发。"
    ]
  },
  {
    "id": "e647d10feaade4b0c4456efee32c9f8c",
    "title": "溯府江而西山青水碧应接不暇得诗四首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "晓峰如丽人，盈盈立天外。",
      "树为翡翠帷，水作青罗带。",
      "阳月天气清，我行与之会。",
      "石濑戛西风，笙歌来一派。"
    ]
  },
  {
    "id": "e647d10feaade4b0c4456efed44e2214",
    "title": "溯府江而西山青水碧应接不暇得诗四首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "澄潭清彻底，日暮刺船过。",
      "游鱼占花影，寒雁飞个个。",
      "初疑镜中行，忽讶天上坐。",
      "照影时自笑，不知谁是我。"
    ]
  },
  {
    "id": "e647d10feaade4b0c4456efebff3b7ff",
    "title": "溯府江而西山青水碧应接不暇得诗四首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "鼓棹溯西江，日夕江流上。",
      "向晓泊昭潭，群峰露犹滉。",
      "混沌杳未分，都无山水相。",
      "援笔待有述，欲语已绝想。"
    ]
  },
  {
    "id": "e647d10feaade4b0c4ea9ce965981de7",
    "title": "下雷霹滩",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "老龙裂坤维，喷沫成长川。",
      "川口多怪石，森若百兽蹲。",
      "就中开鈌鏬，白昼霹雳喧。",
      "雪狮千万头，狰狞出幽源。",
      "我舟从西还，一往费回旋。",
      "长年好身手，挺立试撑搴。",
      "马齿啮鹢首，奔避犹转丸。",
      "飞梭穿石窦，倏忽达江门。",
      "青山逆船来，势如万马奔。",
      "白云欲寄载，却恐浪花翻。",
      "清波荡两涯，照见修竹魂。",
      "高萝百馀尺，连臂垂饮猿。",
      "童仆喜即安，斗酒为相欢。",
      "顾见东来船，步步愁扳援。",
      "寸进复尺退，辛勤难具论。",
      "顺逆理如此，劝君勿为烦。"
    ]
  },
  {
    "id": "e647d10feaade4b04a66e0f09416ee92",
    "title": "过厂",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "西江江路长，流水从天泻。",
      "触石成滩泷，怒涛终日骂。",
      "贾客从西还，十船九不下。",
      "幸越鬼门关，免作瓮中鲊。",
      "关津凡几处，虎吏沿江把。",
      "国课敢不输，税尝倍其价。",
      "一语不肯酬，动即遭絷打。",
      "临流坐长叹，血泪随风洒。",
      "旁人向客笑，客恨何为者。",
      "不闻孟氏言，今之为关也。"
    ]
  },
  {
    "id": "e647d10feaade4b02c972a9a284cf896",
    "title": "艳曲为卢一清作",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "君家闾门下，妾家越城南。",
      "特底结同心，凤凰玳瑁簪。",
      "为欢日渐深，与郎相尔女。",
      "不解学吴侬，教郎作乡语。",
      "雕阑行采花，唤郎为正钗。",
      "风吹石榴裙，露侬金缕鞋。",
      "漫整绣罗襦，满袖氤氲香。",
      "不识鸳鸯鸟，含娇笑问郎。"
    ]
  },
  {
    "id": "e647d10feaade4b090045dca69d2acb2",
    "title": "龙头生",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "怒髯倒卷金鳞紫，百尺酒泉睡初起。",
      "若为头角独峥嵘，雷火夜来烧却尾。",
      "曲风动地金罍开，倒引溟渤入酒杯。",
      "豢龙主人不暇给，为生更筑糟丘台。",
      "长鲸渴骥皆辟易，绣佛几回降不得。",
      "五湖竭尽四海枯，骑君直向华胥国。",
      "玉矼云扰香涛决，卓氏垆头龙脱骨。",
      "平生偏与曲生亲，一入青州动经月。",
      "瑶池琼浆深万丈，生也蜿蜒戏其上。",
      "吹雷吸雨顷刻尽，座上玉山颓相向。",
      "神物变化不可知，壁梭匣剑曾见奇。",
      "风前一噀栾巴酒，却是西川雨下时。"
    ]
  },
  {
    "id": "e647d10feaade4b0b6bbe58fbf116b63",
    "title": "白纻四时歌",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "华堂日暖花气薰，舞衫初试春山云。",
      "弦娇管催中欲焚，流盼将心送与君。",
      "鸳鸯生在天池上，双宿双飞谁忍分。"
    ]
  },
  {
    "id": "e647d10feaade4b0b6bbe58f5264bfa8",
    "title": "白纻四时歌",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "渐台阴阴云作峰，睡屏掩映红芙蓉。",
      "枕郎右臂侧向东，鞋弓蹴荐理新腔。",
      "梦回香汗沾罗袖，唤取桃红扇底风。"
    ]
  },
  {
    "id": "e647d10feaade4b0b6bbe58f3a13b85c",
    "title": "白纻四时歌",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "西风鸣条暮山紫，露花夜落芙蓉死。",
      "筵前烧烛照秋空，河汉茫茫天在水。",
      "为君更唱舞罗衣，歌长酒多君莫归。"
    ]
  },
  {
    "id": "e647d10feaade4b0b6bbe58f807fced9",
    "title": "白纻四时歌",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "雕帘绣幕流霜气，一片氍毹铺地底。",
      "围炉炽炭烧肥羊，醉倒君怀娇不起。",
      "与君愿托青松枝，百岁根株长不移。"
    ]
  },
  {
    "id": "e647d10feaade4b04b4e7b7f4a043b83",
    "title": "结客少年场",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "长安侠少年，生来气如虎。",
      "动即散千金，不曾轻一顾。",
      "每恨生末俗，古人不我遇。",
      "遨游燕赵中，独携寸心去。",
      "大儿孔文举，少儿杨德祖。",
      "得意一言间，七尺为君许。",
      "长嫌礼法士，局促难与语。",
      "岸然向世人，生乃与君伍。"
    ]
  },
  {
    "id": "e647d10feaade4b0fdd8ac75ad78dc5d",
    "title": "赠朱惟四读书峡山青歌楼",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "江流宛转双崖束，一线清湍迸寒玉。",
      "峰头古刹旧飞来，老衲题云倚修竹。",
      "蛰龙一去灵泉枯，淙碧轩边空绿芜。",
      "二禺帝子不可见，洞口猿啼吊大苏。",
      "朱生早得丘中趣，复搆丹楼占云住。",
      "飞岩绝磴阒无人，山鬼时窥读书处。",
      "楼前夜静天风发，林响溪声互相答。",
      "琉璃水面灵犀浮，金锁刮波寒戛戛。",
      "朱生此时生远心，坐对澄江发朗吟。",
      "披烟每向瑶坛上，步月还过珠树林。",
      "白云隔断红尘路，欲往茫茫不知处。",
      "却恐淩风羽翼成，与楼一夜还飞去。"
    ]
  },
  {
    "id": "e647d10feaade4b09c573eb83fb47ad1",
    "title": "送方伯谏还闽",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "方生手指幔亭霞，咳唾落地生莲花。懒作豪门贵公子，欲从仙姥问丹砂。",
      "风前落笔啼诗鬼，腰下常携三尺水。二樵春暖牵□来，拾起琼芝满筐紫。",
      "南中介胄竞邀欢，角巾长啸游军门。一片玄云生盾鼻，坐令壁垒蛟螭盘。",
      "营前杨柳吹烟缕，画角声中落花度。流莺唤起故山情，袖却清风出门去。",
      "吾闻武夷之峰青六六，青溪九曲飘寒玉。归去凌泉洗白云，渐看华发生新绿。"
    ]
  },
  {
    "id": "e647d10feaade4b00d3becdf447dd4dc",
    "title": "秧马歌",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "春林渐白闻催耕，秧针出水绿烟横。",
      "老农饱饭呼儿女，驾枣鞭榆布秧去。",
      "奔雷掣电趁残春，经行步步生青云。",
      "须臾万叶削鎗碧，宛似案辔临三军。",
      "露畦蹴遍沧波裂，陇首酸风梳翠鬣。",
      "不知何物是龙媒，日午频惊汗流血。",
      "为君驱驰腹胁穿，炊黍还将骏骨然。",
      "谁家公子黄金勒，日日骄嘶垂柳边。"
    ]
  },
  {
    "id": "e647d10feaade4b042fe621f788a66c4",
    "title": "从军行",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "辽天惨无光，血雨洗碛草。欲问汉家军，漠漠黄云老。",
      "道傍新鬼牵人哭，自言家本邯郸族。提携长剑东出阙，欲为君王镇荒服。",
      "沙场日落寇兵至，吹面腥风平刮地。前驱长蛇后封豕，卷起辽阳半江水。",
      "将军欲奋鼓先死，旌旆频挥云不起。可怜六郡良家子，抛却头颅作胡鬼。",
      "不惜抛头作胡鬼，牧马南侵何日已。"
    ]
  },
  {
    "id": "e647d10feaade4b05a02e350e67c1a58",
    "title": "李伯襄招同诸子春泛",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "春雨夕流驶，清涟荡遥空。",
      "鼓枻遵长渚，停桡憩深松。",
      "两行天际树，一点云间峰。",
      "既惬沧洲趣，遂侈烟波容。",
      "布席理觞政，把酒恣谈锋。",
      "溪花笑醉客，水鸟如歌童。",
      "天寒渚风急，日落村烟浓。",
      "回看来时路，已有白云封。",
      "桥畔明渔火，柳阴闻草虫。",
      "巨川方待济，一水何足穷。",
      "迟子为舟楫，去去乘长风。"
    ]
  },
  {
    "id": "e647d10feaade4b07fdb7d953be5eb15",
    "title": "题福清八景寿叶师相",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "青鸾东归阿母老，三山飞入七闽道。",
      "瀛洲仙客骑云还，长啸山头拾瑶草。",
      "南极光芒接上台，帝师应谢赤松回。",
      "凭将池上黄金液，先上君王万寿杯。"
    ]
  },
  {
    "id": "e647d10feaade4b07fdb7d95aef2e397",
    "title": "题福清八景寿叶师相",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "巨鳌自古夸神力，首戴坤维奠八极。",
      "山无拔木海不波，九域同登安乐国。",
      "谁云弱水隔三千，载得云峰海上悬。",
      "金银宫关还谁在，铁笛时时弄紫烟。"
    ]
  },
  {
    "id": "e647d10feaade4b00d7eed06fb692e36",
    "title": "作霖灵石",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "灵山苍苍千万仞，上有丈人陟其峻。",
      "叱羊不但侈仙踪，化燕还能致灵闰。",
      "衣云沐雨不知年，昔日炼之曾补天。",
      "有客素书今已售，归来寻尔谷城边。"
    ]
  },
  {
    "id": "e647d10feaade4b0db0be19ceb771b41",
    "title": "驾海仙坛",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "楼船童女无消息，滔滔鱼沫吹秦月。",
      "谁将万丈黄金梁，直驾洪涛敞仙阙。",
      "鲛绡帘幕珊瑚柱，中有一人若霞举。",
      "曾驾苍虬骖白螭，飞去人间作霖雨。"
    ]
  },
  {
    "id": "e647d10feaade4b0cd0def12451983c0",
    "title": "送马孝廉",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "未识季常面，人言是白眉。丈夫意气不在区区一杯酒，我且为君赋新诗。",
      "闻君气陵三竺云，吐辞往往生氤氲。醉来笔底龙蛇走，题遍佳人白练裙。",
      "羊城正月流莺啭，青骢蹀躞桃花片。珠江流水入春杯，二樵云气供朝膳。",
      "天涯芳草唤归人，又挂云帆去海滨。吴姬送君柳花店，别意难将流水论。",
      "英雄飞腾自有日，且保取眼前无恙登山屐。他时尚忆作诗人，予是罗浮李烟客。"
    ]
  },
  {
    "id": "e647d10feaade4b00dd51b7e00f8f562",
    "title": "送区启图",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "暖风吹转流莺舌，含桃半染猩猩血。城南水店柳花香，我醉长歌送君发。",
      "君家玉署五云高，少小趋庭试彩毫。腾骧共许驹千里，文彩宁论凤一毛。",
      "赋客近来好野战，惟君独把宗风扇。春潮绕纸筵前飞，墨池流出桃花片。",
      "笑看馀子各自屈，每恨古人不我见。提携三尺是青蛇，秋水横腰莲吐花。",
      "阴房夜夜风雷吼，紫气万丈蒸红霞。忍将神物空捕鼠，其奈头巾仍打鸦。",
      "朅来小展垂云翅，挟策长安谒天子。长安冠盖若云屯，太史芳名满人耳。",
      "青毡旧物幸无恙，要使金门夸济美。君不见神龙蜿蜒泥途中，暂借寸波即奋起。"
    ]
  },
  {
    "id": "e647d10feaade4b0197cd75b176c305b",
    "title": "送李伯襄",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "读君留别诗，离亭日有祖。",
      "人自送翰林，伯襄毋乃苦。",
      "君是玉堂宾，君身原有主。",
      "递作卿与相，终不易吾故。",
      "权势易为名，君曾作是语。",
      "亦有势愈高，其芳乃愈沮。",
      "譬如丝在染，渐渐非其素。",
      "我今与君别，豫意相期处。",
      "还我旧伯襄，馀物一无取。"
    ]
  },
  {
    "id": "e647d10feaade4b0670c2fedea1edc46",
    "title": "送黄逢永读书玉溪",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "黄生落落无他嗜，独把诗书作生计。",
      "有似芸窗老蠹鱼，不知几食神仙字。",
      "名家已自推清白，天与苍松作标格。",
      "虽然体弱不胜衣，一寸心涵万山碧。",
      "曾随计吏谒天子，风卑未展垂云翅。",
      "醉从河伯吸西江，归装剩得一囊水。",
      "自笑期期不能言，懒持手版向公门。",
      "闻道玉溪风物好，柳边遥泛木兰船。",
      "玉溪流水桃花绕，溪上茅堂占林杪。",
      "夜犬时惊唤渡人，醉渔日伴忘机鸟。",
      "黄生时到倚钓矶，鹤骨照耀青玻璃。",
      "酒酣长啸明月上，万丈寒涛绕笔飞。",
      "丈夫本合翔天路，时违暂作五湖主。",
      "我寄闲心与白云，随君直入烟波去。"
    ]
  },
  {
    "id": "e647d10feaade4b0091481fb5cb1f1c8",
    "title": "题绮绚堂",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "自从混沌死，入识互为贼。飞才游想障虚空，自性茫茫收不得。",
      "丈人结习固难忘，潘生又诧锦绣场。世间饶舌米仲诏，更以绮绚名其堂。",
      "墨池春暖桃花泛，赫蹄日丽馀霞散。岂知无相即胜相，华言绮语徒为患。",
      "我从我处登兹堂，毫端隐隐发金光。诗成不解作何语，但闻舌本莲花香。"
    ]
  },
  {
    "id": "e647d10feaade4b0e07882fd98c9f40a",
    "title": "送陈道生北游",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "我有一腔血，欲洒北天云。身骑石马行未得，今日临歧赠与君。",
      "羡君作人气如虹，夜夜腰间啼古龙。虬须怒卷长戟奋，要斫鲸鲵沧海东。",
      "为君歌骊山石裂，悲风喑哑浮云决。此时鼎湖双龙去正遥，遗弓空挂燕台月。",
      "男儿落地七尺强，有手应须补天鈌。酒阑日暮君当行，勉旃勿效儿女别。"
    ]
  },
  {
    "id": "e647d10feaade4b024b5cdbbc138fe70",
    "title": "题笑忙园",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "高僧取静万人市，大隐避世金马门。",
      "但令喧寂不逐境，市朝无地非仙源。",
      "罗侯口吐灵山云，提携两龙来海滨。",
      "钩帘端坐桃花县，一洗当年案牍尘。",
      "官斋别结烟霞局，公暇长谣倚修竹。",
      "芳草当阶漾绿云，清池开镜飘寒玉。",
      "二樵云气日氤氲，飞凫几度凌紫氛。",
      "丹砂可遂为官愿，红玉长留报主身。"
    ]
  },
  {
    "id": "e647d10feaade4b0cded01ef7baa80a8",
    "title": "石楼老人歌寿梁明府",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "石楼老人金骨身，肩拖一片茅冈云。",
      "掀髯长啸鸾鹤舞，九天飞下云中君。",
      "自言山水心原远，四十悬车已为晚。",
      "溪头栖老朝天凫，花底惊回吠月犬。",
      "茅冈冈畔水粼粼，桃花有情笑迎君。",
      "为君含蕊三千岁，青羡河阳旧日春。",
      "此时老人思超越，一溪烟水千林月。",
      "手提玉柄歌五噫，霜髯倒映猩猩发。",
      "石楼山下是朱明，葛令当年大药成。",
      "瑶坛丹灶今无恙，迟尔陵风跨鹤行。"
    ]
  },
  {
    "id": "e647d10feaade4b02c2ccd1b2689da35",
    "title": "赋得分影剑为区母寿",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "日为炉，月为冶，鞭风掣电蓬山下。炼就匣中三尺剑，灼灼芙蓉秋满把。",
      "削麟为脯，裁云作衣。提携拂拭，来赴瑶池。星文掩映连环月，霜锋半染桃花血。",
      "弹来高唱白云谣，凤管鸾笙噤不发。有时长吼吐虹霓，丰城神物失光辉。",
      "宴罢瑶台归路杳，掷空跨作金龙飞。"
    ]
  },
  {
    "id": "e647d10feaade4b03108d00422b95ea8",
    "title": "送黄仕明宫谕",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "皇明荷天眷，神圣代相属。",
      "皇祖弃万国，先帝秉乾轴。",
      "励精事远图，万里寄遐瞩。",
      "文命聿维新，九州方拭目。",
      "嗟哉鼎湖龙，一旦飞相逐。",
      "于赫吾君子，割哀缵旧服。",
      "挺彼天授资，惠此苍生福。",
      "楚楚玉堂彦，乘时策高足。",
      "驱马去故园，驾言返天禄。",
      "国事如奕棋，纷纷无定局。",
      "嘉君叔度流，清浊不随俗。",
      "大道骋骅骝，天池奋鸿鹄。",
      "沐此高厚恩，谅不忧局蹙。",
      "善彼梦卜身，勉旃调玉烛。"
    ]
  },
  {
    "id": "e647d10feaade4b0b4a253083af9978c",
    "title": "赠九英校书",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "蛾眉宛转春风结，天遣梅花作芳骨。",
      "筵前摇曳紫罗襦，有似嫦娥初下月。",
      "芙蓉无力耐寒威，斜倚薰笼坐绛帷。",
      "花间夜半新莺啭，天外行云住不飞。"
    ]
  },
  {
    "id": "e647d10feaade4b01d6446a738c4c200",
    "title": "寿梁无畸尊人少鸾先生",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "松扉半掩龙鳞老，手撚瑶编坐碧草。",
      "千年桃树蒸红霞，一笑东风为君晓。",
      "君家世代多名贤，昔称伯鸾今少鸾。",
      "愿作素臣反初服，厌闻赤帝溺儒冠。",
      "雁翅地边江淼淼，日醉云涛伴鸥鸟。",
      "作人落落迈等伦，有子亭亭出物表。",
      "龙蛇佳气自东流，瑶草琪花一夕抽。",
      "歌罢紫芝春似海，倒骑青龙向罗浮。"
    ]
  },
  {
    "id": "e647d10feaade4b0c8ef567d5b6e507f",
    "title": "城西水亭放歌送别熊羽人",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "春溪流嘶啮城墙，垂阳吹花冉冉香。",
      "熊生彩鹢生双翮，季子御风来送将。",
      "松胶赴吻如潮语，醉跨溪流挟飞雨。",
      "虹霓绕笔席边生，手制归云题别绪。",
      "诗成袒跣笑相呼，溪头对掷明月珠。",
      "江花水鸟为歌舞，龙女天吴来有无。",
      "丈夫有才不自试，袖吾补天手奚俟。",
      "为蛟为螭任变化，尊前一别寻常事。",
      "行矣熊生去莫迟，太平天子正龙飞。",
      "金台突兀应无恙，为我先张万丈旗。"
    ]
  },
  {
    "id": "e647d10feaade4b01e110916db1eeb39",
    "title": "送何伯良",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "龙飞凤舞地，一片湖光白。",
      "柳条牢系春，桃花笑迎客。",
      "何生一寸心，汪汪千顷碧。",
      "要与湖争胜，别我上泛宅。",
      "桥月引游踪，竺云作诗格。",
      "骢马油璧车，相逢笑莫逆。"
    ]
  },
  {
    "id": "e647d10feaade4b05dd3b844d815e592",
    "title": "书所感",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "魏国有田夫，野耕得宝玉。",
      "怖其光照夜，弃之不敢畜。",
      "燕石梧台下，偏投宋人欲。",
      "时俗多谬误，不辨珉与琭。",
      "徒取周客笑，为知卞和哭。"
    ]
  },
  {
    "id": "e647d10feaade4b030ddf7c2a38bb858",
    "title": "送韩孟郁",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "奉君一卮酒，临岐为君寿。羡君逸气淩飞涛，作人快利如并刀。",
      "鼓翅犹嫌沧海窄，抗声未觉青冥高。弱龄挟策游畿甸，五侯七贵争看面。",
      "筵前落笔云霞飞，老生咋舌宿儒战。云逵海路信孤飞，拣遍梧桐未肯栖。",
      "中山暂试谈天口，五岭旋悲陟屺归。归来东郊数椽屋，同调相从课花竹。",
      "分身说法不染尘，逢场作戏无拘束。酒酣时时向我陈，丈夫昂藏七尺身。",
      "生当封侯死庙食，州郡之职徒劳人。辽海频年劳大众，抚膺东顾雄心动。",
      "宝刀横向膝前看，自信大才终有用。轻飔凉雨早秋天，一片满帆挂柳边。",
      "何事中流频击楫，总为临风思着鞭。谁言军旅未之学，一张一弛文武存。",
      "威灵新建遗烈在，英雄何地无转旋。伊予有志枭逆虏，亲在微躯未敢许。",
      "老母近以天年终，此身将为知已死。送君行，为我先，阃外今虚大将坛。",
      "禁庭颇牧毋多让，要使军中有一韩。"
    ]
  },
  {
    "id": "e647d10feaade4b048575c87d5613756",
    "title": "题群仙拱寿图赠卢封君",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "丈人意气一何豪，自称身是卢家敖。",
      "天与宫袍不肯着，白眼坐看秋山高。",
      "西池烟暖桃初碧，青鸾使者传消息。",
      "携将五岳杖头云，戏为诸仙布瑶席。",
      "酒酣笑语鹤上人，谁知八千岁为春。",
      "偷桃之儿尚乳臭，钱悭小年何足论。"
    ]
  },
  {
    "id": "e647d10feaade4b09534ec3eb94f4da8",
    "title": "送韩寅仲",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "几年袖却补天手，万里长悬捧日心。",
      "垂杨千缕绾不住，飘如浮云去江浔。",
      "莺舌喈喈作骊唱，桃花醉眼红相向。",
      "丈夫结束事远图，且把离愁寄天上。",
      "忆初辽海仍安流，上书曾献徙薪谋。",
      "举朝泄泄不肯听，范老徒先天下忧。",
      "蓬莱宫阙郁崔嵬，双凫一下旋飞回。",
      "无心去作一官计，共信君非百里才。",
      "河东年来没封豕，几个残兵哭辽水。",
      "举国若狂事已非，四郊多垒谁之耻。",
      "思君不幸而言中，当以境外累君矣。",
      "送君行矣为君歌，知我龙泉与太阿。",
      "愿君拂拭莲花萼，直斩长鲸净海波。"
    ]
  },
  {
    "id": "e647d10feaade4b02e14c3243a842469",
    "title": "闻杨都督父子死播事甚烈诗以挽之",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "红旗飐阵火云开，填填战鼓殷春雷。",
      "逆酋摩首不知处，壁垒如山一夕摧。",
      "将军此时轻骑入，气激乌江江水立。",
      "谁知五将尽失道，坐使骅骝受羁絷。",
      "紫宵山连战血红，援兵缩首畏闻风。",
      "白面监军不足道，骑猪南窜称元戎。",
      "黑云沉沉角声死，腰下玉龙呼不起。",
      "双携爱子向黄泉，臣死终当为厉鬼。",
      "战骨未朽贼垒空，莫将成败论英雄。",
      "异日卫青终有幸，当年李广竟无功。",
      "楚水萧萧连楚云，霸陵无复故将军。",
      "至今寂寞乌江道，风雨啼猿不可闻。"
    ]
  },
  {
    "id": "e647d10feaade4b0e3993e1d665470ad",
    "title": "哭侄仲良",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "自女有知来，及吾事女祖。",
      "嬉笑一堂中，与语复与处。",
      "及长弄柔翰，颇能作奇语。",
      "既与吾此流，吾亦朋友女。",
      "女喜我情欢，我悲女心苦。",
      "臣叔实不痴，知者或女许。",
      "方期各努力，与女共千古。",
      "恶风一夕来，凋我琼枝树。",
      "伯道尚无儿，奉倩竟殉妇。",
      "痛绝堂上人，我兄兮女父。",
      "盖棺事已定，头角总无据。",
      "犹冀死有知，得见吾父母。"
    ]
  },
  {
    "id": "e647d10feaade4b0d35251a6df659603",
    "title": "友人区启图黎孺旬黄逢永黎美周邝湛若诸子念予远行日过握别酬谢二章",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "古人不同时，今日不同调。",
      "嗟我二三子，携手共言笑。",
      "彼捐缟带赠，此用琼瑶报。",
      "不辍匠石斤，时动伯牙操。",
      "岂伊形迹徇，声气实感召。",
      "而我忍言迈，悠悠涉远道。",
      "感彼双文龙，临风发长啸。"
    ]
  },
  {
    "id": "e647d10feaade4b0d35251a609a73579",
    "title": "友人区启图黎孺旬黄逢永黎美周邝湛若诸子念予远行日过握别酬谢二章",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "高云试孤骞，长风响远音。",
      "我身异飞鸟，安能恋故林。",
      "持子香草佩，置我幽兰襟。",
      "挥手自兹去，耻为游子吟。",
      "松柏但自坚，焉保寒不侵。",
      "两心诚相乖，万里岂自今。",
      "爱子丈夫泪，歧路勿复临。"
    ]
  },
  {
    "id": "e647d10feaade4b0bd57beca81b06b66",
    "title": "留别陆叔度二章",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "鸿鹄将分飞，徘徊在中道。",
      "岂为飞不前，念此离群故。",
      "作客尝畏人，为士复不遇。",
      "空馀一寸心，终鲜尘埃顾。",
      "名美易为毁，容美易为妒。",
      "愿子匣双龙，毋令吼烟雾。"
    ]
  },
  {
    "id": "e647d10feaade4b0bd57becaec73772e",
    "title": "留别陆叔度二章",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "自我来燕市，无复向时人。",
      "冠盖满城隅，要非心所亲。",
      "中道逢吾子，抗手揖风尘。",
      "相顾各含情，一言洽兰芬。",
      "愿得共策足，子龙我作云。",
      "聚散苦无端，为乐不及晨。",
      "赖子素心在，万里若为邻。"
    ]
  },
  {
    "id": "e647d10feaade4b064a6ade6f241f87c",
    "title": "经漂母祠及淮阴祠",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "文绣不被贱，梁肉不食贫。",
      "何况共艰难，谁肯哀王孙。",
      "所以万乘主，不能释戛羹。",
      "何物老女子，乃识英雄人。",
      "风云虽自致，奋激由一言。",
      "高鸟既已尽，牝鸡实司晨。",
      "遂令齐假王，难容跨下身。",
      "一饭不忘报，肯负汉王恩。",
      "至今相君面，握腕伤心魂。"
    ]
  },
  {
    "id": "e647d10feaade4b0e65958d069266a0b",
    "title": "清明述怀二首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "忆我婴孩日，及兹春雨际。",
      "我祖尚书郎，江乡有遗隧。",
      "族人重追远，每岁集坟次。",
      "我从父兄后，先期理去枻。",
      "父为缉衣裾，母为治果饵。",
      "登陇力或疲，父时抚我憩。",
      "事毕涉江还，母子欢相慰。",
      "去此几何时，双亲淹然逝。",
      "而我复远迈，不遑肃祀事。",
      "渺渺松楸围，怜有归梦至。",
      "感彼夜鸟啼，衔哀泪频坠。"
    ]
  },
  {
    "id": "e647d10feaade4b0e65958d067ef9000",
    "title": "清明述怀二首",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "飘风不遑宁，白日忽已老。",
      "既深仲子叹，转切皋鱼悼。",
      "忆昔侍高堂，立身苦不早。",
      "昔也愧菽水，今焉悲宿草。",
      "建夷播妖氛，连岁勤天讨。",
      "我及赴国难，义旗正东扫。",
      "我非亲在身，酬知欲有报。",
      "仗剑涉风涛，愁风复愁潦。",
      "杳杳重泉下，宁廑门闾抱。",
      "父书颇曾读，母德宁终稿。",
      "回驭已莫及，但去勿复道。"
    ]
  },
  {
    "id": "e647d10feaade4b0b434c3a3f63f2361",
    "title": "望湖亭怀马龙",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "忽忽去故园，遥遥适楚甸。",
      "夕汛尽沿洄，朝浮惊陵乱。",
      "岂不惮修阻，言子在山县。",
      "弭棹向吴越，登台望庐巘。",
      "苍茫空翠掩，浩渺云涛限。",
      "无由辰芳讯，何况觌颜面。",
      "与子为兄弟，兰心金可断。",
      "一从羽翼乖，屡经流序换。",
      "子多乡土梦，我怀歧路叹。",
      "素衣定自化，玄发宁无变。",
      "昨暝异前夕，明曙非今旦。",
      "感彼归来歌，遥怜鸟飞倦。"
    ]
  },
  {
    "id": "e647d10feaade4b00226dede69d0d2bd",
    "title": "九日临淮侯李玄素招同阮集之朱白石江遗民吴栗仲田卫公何丕承方圣羽王禹开方尔止方密之梁非馨集松筠阁同用远之",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "幕府拥旧畿，戟门接西苑。",
      "主人暮开阁，上客初停幰。",
      "维时秋九月，篱菊灿盈本。",
      "承露已当杯，落英正堪饭。",
      "蹑屐跨飞楼，开窗望遥巘。",
      "北陆蝉声悲，南云雁声远。",
      "嘉会不尝遘，况乃秋易晚。",
      "请续未终曲，于焉尽缱绻。"
    ]
  },
  {
    "id": "e647d10feaade4b02fa91a9230f84499",
    "title": "登石头城同李伯襄宫詹",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "伊予志四方，颇轻万里别。",
      "负剑去乡闾，挂帆下吴越。",
      "晨扳白门柳，夕探清溪蕨。",
      "俯仰怀旧京，徘徊望北阙。",
      "天上逢故人，济我巨川楫。",
      "江山申独往，风水成利涉。",
      "共此云涛壮，各吐中怀烈。",
      "背棹指石城，登舻盼燕月。",
      "感念平生亲，遥遥在天末。",
      "多谢关山云，早晚迟于发。"
    ]
  },
  {
    "id": "e647d10feaade4b02f79c883f511da6b",
    "title": "汪士衡中秘招同阮光禄黄符卿诸公集寤园",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "长堤带清流，迤逦未肯毕。",
      "悠然纵远目，已觉幽意溢。",
      "木末涌菌阁，琪林隐兰室。",
      "飞桥接回廊，高下势不一。",
      "疏溪引清冷，鞭石成崒嵂。",
      "搴若遵濑道，攀萝践云术。",
      "阻涧谓将绝，穿岩俄复出。",
      "坠露添金尊，清商泛瑶瑟。",
      "既惬山泉赏，永怀箕濮匹。",
      "珍重桃花红，毋负重来日。"
    ]
  },
  {
    "id": "e647d10feaade4b0bb78262f87f3e56e",
    "title": "听邻舟美人琵琶",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "夷犹青雀舫，沿漾绿杨津。",
      "佳人理铁拨，幽恨一时陈。",
      "但觉情如诉，未知心所亲。",
      "溪风为呜咽，江月亦含颦。",
      "定知垂玉箸，几度掩罗巾。",
      "今夜空江上，能无断肠人。"
    ]
  },
  {
    "id": "e647d10feaade4b0b84d972920c9c214",
    "title": "啸楼诗自选后集怀陈燮伯却寄",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "陈生萧条有远托，翩翩自是鸡群鹤。",
      "引将沧海洗心魂，眉宇尝浮秋水绿。",
      "好从幽谷采芳兰，少在人间多在山。",
      "我昨传书托飞鸟，诗筒曾带白云还。",
      "去年送我粤江侧，解衣为我壮行色。",
      "酒酣弹剑发悲歌，长风怒号江水立。",
      "只今年才二十馀，丰骨满面多虬须。",
      "见人退逊噤不语，谁知袖有骊龙珠。",
      "客途落落寡所遇，一片肝肠无处吐。",
      "相思目断西江云，归梦夜迷南浦路。",
      "江头杨柳黄金枝，又向天涯绾别离。",
      "故园春色还何似，折得梅花持赠谁。"
    ]
  },
  {
    "id": "e647d10feaade4b0504727ae993ae4f6",
    "title": "吊武烈女",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "金陵有女兰闺彦，生来未识良人面。",
      "春风正及桃夭期，岂谓双鸾遽分判。",
      "姑嫜已殁鲜兄弟，归守空帏复谁为。",
      "堂前掩泣别慈亲，一死相从宁再计。",
      "落花泪血红斑斑，泉台化作望夫山。",
      "郎乎郎乎应识妾，衣带犹馀双指环。",
      "生不同襟死同穴，彤管编中有遗烈。",
      "天边何物表贞心，万古千秋凤台月。",
      "凤台山下鸳鸯飞，坟树生成连理枝。",
      "世间背父忘君者，何用须眉尔许为。"
    ]
  },
  {
    "id": "e647d10feaade4b07fb042e2a6925208",
    "title": "赠新都孙子真",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "方瞳绿发天都客，天与梅花作诗骨。",
      "披云峰畔卧烟霞，瑶草春风几回碧。",
      "半身荷叶一枝藤，人言即是孙家登。",
      "访道来寻偃月子，振衣长啸飞云层。",
      "铁桥石洞秋烟晚，手把琪花下兰坂。",
      "山精木客喜相迎，遥劝黍珠一杯饭。",
      "朱明萝月坐氤氲，回首天都梦白云。",
      "探得稚川丹诀去，因风持似紫阳君。"
    ]
  },
  {
    "id": "e647d10feaade4b0e78f7498e2f0ac4f",
    "title": "友人黄逢永尝言晚下清溪遥望西崖诸峰如青纱帐中十数美人探头窥客予酷爱其语壬戌冬溯漓江而西适与此景会为赋是诗",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "青峰绿树参差见，美人笑拥碧纱扇。",
      "记得龙家画阁前，翡翠帷中窥半面。",
      "澄潭千尺漾涟漪，美人临镜照蛾眉。",
      "天长日暮行人尽，满地芙蓉欲赠谁。"
    ]
  },
  {
    "id": "e647d10feaade4b0fbdbe5e2278585e4",
    "title": "观射呈袁仲符给諌",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "绣旗飐地彤云飘，健儿两翼卷春潮。",
      "小麾传鼓催呈技，猿臂齐将白羽调。",
      "沙场飒飒起风雨，怪石棱棱皆饮羽。",
      "一声霹雳震江门，江涛敛怒翻身去。",
      "使君技痒禁不得，五石雕弧一手擘。",
      "垂杨叶尽雕翎风，不眩车轮眼中虱。",
      "按方踌躇新月却，箙底忽归还跃跃。",
      "抽向山阴猿母惊，累累九日天边落。"
    ]
  },
  {
    "id": "e647d10feaade4b0ff951c93af3ce78d",
    "title": "妾薄命戏似陈伯燮",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "妾家近住粤江滨，香云覆额绿初分。",
      "折花几度门前剧，愁见东风莺燕群。",
      "郎骑白马来何处，花下相逢私致语。",
      "文君一夕欲相奔，宋玉三年犹未许。",
      "寂寂寥寥翡翠帷，城南夜夜对鸟栖。",
      "绿杨踠地愁扳折，红叶临风几自题。",
      "银河隔在遥天上，幽期密约皆成诳。",
      "东君不为惜芳菲，翻遣才人嫁厮养。",
      "莺慵燕懒春蹉跎，落花一旦辞故柯。",
      "行云去处谁知得，覆水难收可奈何。",
      "郎乎郎乎听妾语，妾命自薄非郎似。",
      "愿郎善爱千金躯，妾拚羁身为郎死。"
    ]
  },
  {
    "id": "e647d10feaade4b088978cd11a2cb7e8",
    "title": "送袁元素中丞乞终制南还",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "当年匹马赴东邮，军府重将荆棘披。",
      "跋涉两河经百战，提携三卫整偏师。",
      "单于仅挟六骡遁，飞将谁将百骑驰。",
      "一剑独当宁远戍，孤军曾解锦州危。",
      "坛前鹊绕中丞印，帐外龙蟠大将旗。",
      "出塞共惊新破虏，守门仍是旧降夷。",
      "长驱绝漠无遗策，直抵黄龙是夙期。",
      "七载勋名与众共，孤臣心事有天知。",
      "墨缞久为临戎借，舟旐恒怀陟屺悲。",
      "未灭匈奴家暇问，愧为人子泪频垂。",
      "五湖自可容长往，三揖何能当一辞。",
      "故国松楸行入望，北门锁錀好谁遗。",
      "胡儿洒酒欢相庆，父老牵衣笑莫随。",
      "名在毁来无定异，功成身退亦其时。",
      "独怜一曲丁都护，夜夜关山笛里吹。"
    ]
  },
  {
    "id": "e647d10feaade4b0a493c4257758b0fe",
    "title": "留别卢原父",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "苍梧云影漓江碧，曾共浮舟探水石。",
      "一从分秧十经秋，又向苏堤理游屐。",
      "湖光峰翠日氤氲，笔底飞来三竺云。",
      "都将两眼故山泪，拭向佳人簇蝶裙。",
      "虽云丈夫志九域，九州未许夸言历。",
      "不知从此各分飞，还得几回十载别。",
      "绿惨红愁又一春，鹧鸪遥共子规论。",
      "莫道五湖虾菜好，天涯愁杀倚门人。"
    ]
  },
  {
    "id": "e647d10feaade4b0c55cb9995da0ca39",
    "title": "题峡江楼赠林六长",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "无诸城边钓鳌客，吞尽五湖兼七泽。",
      "手招江月坐冰壶，眉宇尝浮秋水碧。",
      "自言家住在金崎，百尺高楼倚钓矶。",
      "散帙翻嫌空翠湿，开帘闲放白云飞。",
      "烟汀竹岛争回转，三点神山望中远。",
      "问津时有泛花人，唤渡遥惊隔秋犬。",
      "予亦曾营海上山，因君飞梦度江还。",
      "何日一蓑烟雨里，与君长啸采芳兰。"
    ]
  },
  {
    "id": "e647d10feaade4b076782fa50f970c59",
    "title": "燕子楼",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "雕阑露掩银河杳，漠漠巫云隔重峤。",
      "回身背烛拥孤帏，怨雁哀虫夜相吊。",
      "花落寒淮水乱流，越罗衫薄不胜秋。",
      "宝枕香残玉钗折，梦魂先向九京游。",
      "尚书高冢杳何许，闻道白杨堪作柱。",
      "欲将瑶瑟奏孤鸾，有怨难通洛阳土。",
      "妾自有心难具陈，绿珠非爱坠楼身。",
      "牡丹春后看何似，多谢题诗白舍人。"
    ]
  },
  {
    "id": "e647d10feaade4b02fcbf7738ef33a06",
    "title": "舟夜听李文炳弹琵琶",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "江清月白花含烟，尊前夜奏鹍鸡弦。",
      "垂杨两岸黯不语，水入檀槽散远天。",
      "弦奔柱促声转急，顿觉满船风雨集。",
      "断猿寒鸟一时啼，高云欲崩河水立。",
      "转调当筵迭迭催，似怨如嗔不可推。",
      "无端别意兼离恨，一夜惊回雨忽雷。",
      "我从花前去乡土，犹忆美人将手语。",
      "当时但度掌中杯，今日方知此调苦。",
      "尚有伊州君莫弹，若弹定当摧肺腑。"
    ]
  },
  {
    "id": "e647d10feaade4b0ba618b556bd658fa",
    "title": "题芝园赠吴尔达通参",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "自从鼎湖龙继飞，犬羊在野鸱枭啼。",
      "银台孤臣叩阍叫，赤手欲障狂澜西。",
      "谁知时事多不偶，引疾归来卧清昼。",
      "一官宁肯易生平，两疏自堪垂不朽。",
      "鳄溪溪畔凤城西，小种芝田共鹤栖。",
      "兴到自挥流水引，诗成闲曳白云题。",
      "烟萝似幔重重结，中有寒塘照心魄。",
      "清流宛转曲通桥，芳径逶迤屡延屐。",
      "方床曲几香氤氲，扇底无复玄规尘。",
      "当门莫问锄兰手，去国已拼似叶身。",
      "琼枝青盖春风早，紫雾金光满瑶岛。",
      "采芝采芝歌且谣，安汉还凭茹芝老。"
    ]
  },
  {
    "id": "e647d10feaade4b0d52cd25ec4683ad1",
    "title": "初发珠江",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "春水日夜绿，客兴正悠悠。挥袂犹未已，已在江中流。",
      "江云漠漠连江树，花落莺啼不知处。舟子频催兰棹发，行人遥望梅榆关。",
      "自叹孤云不系身，十年空守故园春。从今水石烟霞外，拼作东西南北人。"
    ]
  },
  {
    "id": "e647d10feaade4b0b5ef14fbd6b0af50",
    "title": "江上望陈集生放还不值却寄",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "君从北极还，我别南天去。江路相期借问君，月暝烟深不知处。",
      "钟鼎诚足慕，山林亦可栖。用之为虎不用鼠，何分雌伏与雄飞。",
      "纵不有官还有我，谁能宜笑复宜啼。开元供奉帝所眷，不闻久处在金闺。",
      "我有罗浮万古宅，一溪流水千林月。去日曾栽瑶草待，别来频梦琪花发。",
      "因君谢怀鸾鹤群，借与云松养傲骨。浮云回首是长安，莫向江湖忘魏阙。"
    ]
  },
  {
    "id": "e647d10feaade4b0fe6353061bd30ab1",
    "title": "古意",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "火在熨斗中，气及熨斗柄。",
      "解衣持覆郎，那得分暖冷。"
    ]
  },
  {
    "id": "e647d10feaade4b0fe6353069949bb3d",
    "title": "古意",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "可怜连理枝，黄檗生里许。",
      "外面虽合欢，中情其实苦。"
    ]
  },
  {
    "id": "e647d10feaade4b0c366afac391c0777",
    "title": "柬罗幼良",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "卧病甘牢落，经年负胜游。",
      "出门见柳色，始觉春非秋。",
      "尔屋清溪上，门前溪水流。",
      "桃花开遍未，吾欲命扁舟。"
    ]
  },
  {
    "id": "e647d10feaade4b031f1a51e4d43eeab",
    "title": "送张山人归始安兼寄汪伯耳",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "二月春江深，送君归故林。",
      "绿波与碧草，一倍伤离心。",
      "故人在天末，欲往隔湘阴。",
      "相见烦相问，多愁年鬓侵。"
    ]
  },
  {
    "id": "e647d10feaade4b08c885efdd53e8a51",
    "title": "答韩寅仲诗扇见寄",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "闻君初试宰，忽已返柴荆。",
      "不习折腰态，惟留强项名。",
      "仁风来扇底，白云入歌声。",
      "何日罗浮去，云松共结盟。"
    ]
  },
  {
    "id": "e647d10feaade4b0e2f7f70a39bcc712",
    "title": "送黎遂球公车北上",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "所之无远近，远近在心期。",
      "譬如下种子，所得恒视之。",
      "所以万石弩，不为鼠发机。",
      "黎生负宿慧，早岁得皈依。",
      "一心持戒律，焚修遍六时。",
      "不离文字缘，便欲证菩提。",
      "今晨理宝筏，先我去江湄。",
      "遥瞻极乐国，乃在燕山陲。",
      "吾闻有漏因，不了大修为。",
      "一见宰官身，当作天人师。"
    ]
  },
  {
    "id": "e647d10feaade4b0ed95bf481b0d61d5",
    "title": "水西春日",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "绿杨两树三树，白鸟一双二双。",
      "钓艇时横烟水，孤亭疑对春江。"
    ]
  },
  {
    "id": "e647d10feaade4b0ed95bf481e49e008",
    "title": "水西春日",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "夭桃临水自照，翠竹梢云半斜。",
      "燕掠城头山色，莺啼东岸人家。"
    ]
  },
  {
    "id": "e647d10feaade4b0ed95bf4809dcb618",
    "title": "水西春日",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "潇潇凉雨夜歇，冉冉晴云晓飞。",
      "风林果实交堕，春水鱼虾正肥。"
    ]
  },
  {
    "id": "e647d10feaade4b0ed95bf48a1c6ef1b",
    "title": "水西春日",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "啸楼西畔一室，古树笼云蔽日。",
      "但闻黄鸟唤声，不知白鹤飞出。"
    ]
  },
  {
    "id": "e647d10feaade4b0890eab6a1d59cabf",
    "title": "水西秋日",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "风吹翠竹不绝，露滴空林有声。",
      "高岸古槐叶落，寒塘衰柳蝉鸣。"
    ]
  },
  {
    "id": "e647d10feaade4b0890eab6a614e295c",
    "title": "水西秋日",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "凉月乍窥松户，白云半掩荆扉。",
      "深巷秋风犬吠，古城夜火人归。"
    ]
  },
  {
    "id": "e647d10feaade4b014dec66837c8cfd4",
    "title": "题徐元祥清槐居",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "土阶虫语鹤语，草阁琴声磬声。",
      "先世三槐处士，对门五柳先生。"
    ]
  },
  {
    "id": "e647d10feaade4b014dec668cef51cc6",
    "title": "题徐元祥清槐居",
    "authorName": "李云龙",
    "authorId": "e647d10feaade4b0d1457b72d1457b72",
    "dynasty": "明",
    "content": [
      "帘卷翠云朝坠，窗开绿雨晴飞。",
      "嘒嘒玄蝉秋唱，喈喈黄鸟春归。"
    ]
  },
  {
    "id": "e647d10fead2430fba0a09d7545f200f",
    "title": "古墟市",
    "authorName": "黄在素",
    "authorId": "e647d10fead2430fd1457b72d1457b72",
    "dynasty": "明",
    "content": [
      "稚川昔日营丹砂，华池神室蒸朱霞。",
      "石臼潺湲泻飞瀑，碧溪窈窕开桃花。",
      "此地相传有灵雀，曾窃长生玉壶药。",
      "声声咿戛醒尘昏，劝捣玄霜炼金汋。",
      "仙翁乘鸾去不还，仙禽长在云松间。",
      "百年鼎鼎劳形役，谁能脱屣巢神山。"
    ]
  },
  {
    "id": "e647d10fead6fc3d3b78f9b5b5dec281",
    "title": "樊文宗复来督学志喜",
    "authorName": "李梦熊",
    "authorId": "e647d10fead6fc3dd1457b72d1457b72",
    "dynasty": "明",
    "content": [
      "夹道皇华列锦茵，转移文运仗词臣。",
      "才量玉尺恩逾旧，命拜金门宠自新。",
      "爱日未遑工戏彩，谈风长此懔书绅。",
      "一条水署交相庆，两度珊罗擅席珍。"
    ]
  },
  {
    "id": "e647d10fead6fc3ddbbb4fcea1092e9c",
    "title": "赠恩平开平陵水三明府",
    "authorName": "李梦熊",
    "authorId": "e647d10fead6fc3dd1457b72d1457b72",
    "dynasty": "明",
    "content": [
      "豸史风流盖世才，偶于棘院仰鸿裁。",
      "量同珠海标三杰，清比冰壶搆众材。",
      "竹马芳名传岭表，弦歌雅化上春台。",
      "牛刀小用恩逾大，好把桃花满县栽。"
    ]
  },
  {
    "id": "e647d10feadfa1cfd9dabb026608b63e",
    "title": "雨中柬郑广之挥使",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "咫尺长安道，思君日倚楼。",
      "寒烟笼野色，春雨暗江流。",
      "燕麦悲新况，莺花感旧游。",
      "何时一相见，携手步沧洲。"
    ]
  },
  {
    "id": "e647d10feadfa1cf84066e230997e998",
    "title": "晚至华阴拟唐人作",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "马首日将晡，行行岁欲徂。",
      "古祠寒藓合，仙掌断霞孤。",
      "山暝闻啼鸟，溪晴见浴凫。",
      "洛城知不远，宫树晚模糊。"
    ]
  },
  {
    "id": "e647d10feadfa1cfd6621ca46d953cb0",
    "title": "春雨卧病书怀",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "春半连朝雨，空斋睡起迟。",
      "闭门回俗辙，煮茗瀹诗脾。",
      "小菜生新甲，闲花发旧帷。",
      "翛然成吏隐，虚负盛明时。"
    ]
  },
  {
    "id": "e647d10feadfa1cfd6621ca4360f7a90",
    "title": "春雨卧病书怀",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "一室朝慵扫，遗经自讨论。",
      "枯蜗寒缀壁，黠鼠静翻盆。",
      "调古谁同赏，时清道益尊。",
      "闲将贫富态，书向翟公门。"
    ]
  },
  {
    "id": "e647d10feadfa1cfd6621ca475ef04a4",
    "title": "春雨卧病书怀",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "避地营书屋，萧然一二椽。",
      "官闲非逐客，病久似癯禅。",
      "犬吠南中雪，蛙鸣井底天。",
      "物情徒自尔，吾且守吾玄。"
    ]
  },
  {
    "id": "e647d10feadfa1cfd6621ca4485421a8",
    "title": "春雨卧病书怀",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "积雨空斋里，春寒未裌衣。",
      "道穷知己少，乡远去人稀。",
      "柳湿低吟槛，苔深涩旧扉。",
      "自惭无劲翮，不是恶群飞。"
    ]
  },
  {
    "id": "e647d10feadfa1cfd6621ca4c7ad6b41",
    "title": "春雨卧病书怀",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "门巷春泥滑，山川晓雾昏。",
      "莫言犹豹隐，端胜类鸢蹲。",
      "扫径除花缬，编篱护竹根。",
      "平生忧愤志，惆怅与谁论。"
    ]
  },
  {
    "id": "e647d10feadfa1cfd6621ca4fa2a57b3",
    "title": "春雨卧病书怀",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "密雨随风急，虚斋日晏眠。",
      "诗瓢高挂壁，茶灶冷炊烟。",
      "饮乏高阳侣，贫无负郭田。",
      "悠悠清梦里，吟遍衍波笺。"
    ]
  },
  {
    "id": "e647d10feadfa1cfd6621ca40537cfb7",
    "title": "春雨卧病书怀",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "澹泊真无事，迂疏百不能。",
      "守株思得兔，点笔误成蝇。",
      "行古从人笑，家贫免盗憎。",
      "居然叨素食，浑似戒州僧。"
    ]
  },
  {
    "id": "e647d10feadfa1cfd6621ca484b3c246",
    "title": "春雨卧病书怀",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "勿讶非吴下，深惭令海盐。",
      "旧琴蛇腹断，新笔鼠须尖。",
      "诗苦非因债，官清不为廉。",
      "窗前山色好，终日坐钩帘。"
    ]
  },
  {
    "id": "e647d10feadfa1cfd6621ca46a94c08a",
    "title": "春雨卧病书怀",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "用世才偏拙，治生计益穷。",
      "接䍦巾倒著，榾柮火初红。",
      "病喜听琴愈，书因看剑工。",
      "茫茫天壤内，何必楚人弓。"
    ]
  },
  {
    "id": "e647d10feadfa1cfd6621ca4f018a540",
    "title": "春雨卧病书怀",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "狡兔谋三窟，寒乌借一枝。",
      "浮名成底用，薄俗不堪医。",
      "竹色团书屋，芸香落砚池。",
      "投闲聊尔遣，知命复何疑。"
    ]
  },
  {
    "id": "e647d10feadfa1cff979c8b0dbd9c9ec",
    "title": "赠范外史",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "寄迹朝真观，烟霞世外心。",
      "封书凭鹤寄，吹笛学龙吟。",
      "宝气千林玉，丹光满灶金。",
      "有时飞佩响，浑作步虚音。"
    ]
  },
  {
    "id": "e647d10feadfa1cf0595c24a2988f812",
    "title": "闲居漫兴",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "卜地搆轩楹，心闲乐自生。",
      "土花凝碧嫩，林叶溜红轻。",
      "月射檐牙白，泉穿石罅清。",
      "自缘幽兴足，初不为逃名。"
    ]
  },
  {
    "id": "e647d10feadfa1cf0595c24a679b3e39",
    "title": "闲居漫兴",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "未老已偷闲，萧萧屋数间。",
      "杯倾螺壳紫，冠制鹿皮斑。",
      "隐几闻啼鸟，钩帘见远山。",
      "秋来无一事，衣佩尽纫兰。"
    ]
  },
  {
    "id": "e647d10feadfa1cf0595c24a94ec2a0e",
    "title": "闲居漫兴",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "举世长昏饮，畴能问独醒。",
      "门无题凤字，囊有换鹅经。",
      "种就花成锦，移来石作屏。",
      "闲中供一玩，相对眼偏青。"
    ]
  },
  {
    "id": "e647d10feadfa1cf0595c24afb7ff85a",
    "title": "闲居漫兴",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "一榻清于洗，翛然思不群。",
      "紫苔行处满，黄鸟坐来闻。",
      "琴奏梅间月，棋敲石上云。",
      "蒲塘新水暖，花落覆轻纹。"
    ]
  },
  {
    "id": "e647d10feadfa1cf0595c24ac8db1ea2",
    "title": "闲居漫兴",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "自识清堪乐，谁云俗可污。",
      "泉烹建溪茗，香霭博山垆。",
      "月冷梅魂瘦，风清鹤梦孤。",
      "近来疏懒甚，簪组意俱无。"
    ]
  },
  {
    "id": "e647d10feadfa1cf0595c24a9a65e21b",
    "title": "闲居漫兴",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "歧路竟喧纷，心闲苦不闻。",
      "字临王逸少，诗学鲍参军。",
      "竹里敲茶臼，花前倒酒尊。",
      "嵇生本高致，宁肯在鸡群。"
    ]
  },
  {
    "id": "e647d10feadfa1cf0595c24ad062c649",
    "title": "闲居漫兴",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "门径掩苍苔，清幽绝点埃。",
      "投闲惟乐道，多病孰怜才。",
      "竹每穿篱引，花常税地栽。",
      "一帘飞絮晚，游侠不曾来。"
    ]
  },
  {
    "id": "e647d10feadfa1cf0595c24a83820a47",
    "title": "闲居漫兴",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "遁迹衡门下，栖迟得自由。",
      "梅花悬小帐，莲叶泛轻舟。",
      "事业惭鸣凤，生涯笑拙鸠。",
      "尘缨何处濯，门外有清流。"
    ]
  },
  {
    "id": "e647d10feadfa1cf0595c24aab06de83",
    "title": "闲居漫兴",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "镇日掩柴扃，长歌醉复醒。",
      "草生元亮井，竹覆子云亭。",
      "暖玉砻棋局，秋金铸砚屏。",
      "都将旧游事，一笑晚山青。"
    ]
  },
  {
    "id": "e647d10feadfa1cf0595c24a85794df7",
    "title": "闲居漫兴",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "樗散真成癖，支离类隐沦。",
      "林深多绿藓，地僻少红尘。",
      "酒熟频留客，诗成不寄人。",
      "清风无限乐，即此见天真。"
    ]
  },
  {
    "id": "e647d10feadfa1cf2c2e923c33131a39",
    "title": "题连云栈",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "鸟道由来险，经行感客心。",
      "蛩声吟乱叶，虎迹印深林。",
      "零露沾衣湿，轻岚障日阴。",
      "王程未可住，四牡正骎骎。"
    ]
  },
  {
    "id": "e647d10feadfa1cf5e012e052d2ba004",
    "title": "积雨青阳道中",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "淅沥连朝雨，驱驰道路中。",
      "泥深愁没马，草满畏飞蠓。",
      "重雾山含毒，惊湍石漱风。",
      "已将身许国，何敢怨途穷。"
    ]
  },
  {
    "id": "e647d10feadfa1cf5833e82d457a2752",
    "title": "五丁峡",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "忆昔梁州域，曾闻贡篚来。",
      "孰云千里险，功自五丁开。",
      "溪恶蛇虫杂，林深虎豹哀。",
      "那堪登峻岭，我马正隤魋。"
    ]
  },
  {
    "id": "e647d10feadfa1cf322f5a70f5de0fb6",
    "title": "寓白塔寺偶题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "夜宿招提境，萧然世外踪。",
      "雨腥龙出洞，月冷鹤归松。",
      "影露林间塔，声传涧底钟。",
      "空门应不锁，常借白云封。"
    ]
  },
  {
    "id": "e647d10feadfa1cf5b06eaffbc94fa1a",
    "title": "谪所有怀旧游诸友",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "忆昔论交日，相知尽少年。",
      "季良身任侠，叔度世称贤。",
      "夜雨弹棋局，春风放酒船。",
      "飘零各分手，愁绝越江边。"
    ]
  },
  {
    "id": "e647d10feadfa1cfa95420ee553ad8bd",
    "title": "夜坐感怀",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "独坐悲前事，悠悠十载期。",
      "黄芽难变骨，黑发已成丝。",
      "慷慨班生剑，凄凉楚客词。",
      "更阑不能寐，起视夜何其。"
    ]
  },
  {
    "id": "e647d10feadfa1cf067c96fc66ddd9cf",
    "title": "怀刘通政时用先生",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "吾乡多俊彦，夫子独超群。",
      "诗妙唐人法，词工汉史文。",
      "精忠县皎日，高谊薄行云。",
      "为别今三载，空怀晋鄙薰。"
    ]
  },
  {
    "id": "e647d10feadfa1cfdf05ebc3d689997e",
    "title": "怀康绣衣用和",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "壮岁登乌府，昂藏自不群。",
      "印章驱吏佩，谏草避人焚。",
      "面冷霜飞铁，衣香绣蹙云。",
      "何时重会晤，尊酒细论文。"
    ]
  },
  {
    "id": "e647d10feadfa1cf442f75b21c1ca3ef",
    "title": "怀刘绣衣廷高",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "乡里交游辈，情亲喜见君。",
      "一缄劳寄意，两地惜离群。",
      "白马人传疏，雕龙世爱文。",
      "几回驰恋切，春树暗江云。"
    ]
  },
  {
    "id": "e647d10feadfa1cfdc77b313f17a3fea",
    "title": "怀丘秋官时雍",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "黄甲题名姓，刑曹列缙绅。",
      "律身清似玉，持法蔼如云。",
      "白也诗无敌，羲之字有神。",
      "别来成间阔，几度仰清尘。"
    ]
  },
  {
    "id": "e647d10feadfa1cf1c948a53fbe07bdc",
    "title": "怀胡绣衣以道",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "气节摩霄汉，文光射斗杓。",
      "礼闱高擢桂，宪府早乘轺。",
      "晓日听鸣凤，秋空见落雕。",
      "君才有如此，不负圣明朝。"
    ]
  },
  {
    "id": "e647d10feadfa1cfe23eb407e98dd5b7",
    "title": "题林塘别业",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "林塘多胜趣，云物四时幽。",
      "山色供诗料，波香引钓钩。",
      "高原收鸭脚，浅渚摘鸡头。",
      "剩有烟霞癖，无烦使者求。"
    ]
  },
  {
    "id": "e647d10feadfa1cfc037e2e293256d6c",
    "title": "白沙民舍",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "初日照林扉，山深客到稀。",
      "柳溪莺独啭，麦陇雉双飞。",
      "少妇提筐出，中男荷畚归。",
      "盛时征赋少，生事莫嫌微。"
    ]
  },
  {
    "id": "e647d10feadfa1cf2083d07b7d746295",
    "title": "九龙滩晚泊",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "九龙滩下泊，烟景暗苍苔。",
      "树影临流出，钟声渡水来。",
      "江空鸥伴少，风急雁群哀。",
      "正尔怀人切，愁云满钓台。"
    ]
  },
  {
    "id": "e647d10feadfa1cf526738586c4d4074",
    "title": "渔者",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "一叶扁舟里，萧条生计微。",
      "犬依茶灶卧，鸥逐钓丝飞。",
      "不识功名路，浑忘宠辱机。",
      "溪头新水绿，欸乃日忘归。"
    ]
  },
  {
    "id": "e647d10feadfa1cf5e10805f48011a5a",
    "title": "赠明上人",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "悟得西来意，禅关养性灵。",
      "藤阴侵座满，竹色覆池青。",
      "洗钵鱼吞饭，传灯鹿听经。",
      "自无名利梦，不著息心铭。"
    ]
  },
  {
    "id": "e647d10feadfa1cf4022a46981074b8c",
    "title": "忆金陵",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "金陵佳丽地，风景想依然。",
      "城阙金汤固，江山罨画连。",
      "晚风楼上笛，春水渡头船。",
      "惆怅曾游处，而今又几年。"
    ]
  },
  {
    "id": "e647d10feadfa1cf4022a46996944c06",
    "title": "忆金陵",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "自古兴王地，繁华剩足夸。",
      "斗鸡名巷小，牧马旧坊赊。",
      "稚子春骑竹，园丁晓卖花。",
      "汉家宫阙丽，王气结红霞。"
    ]
  },
  {
    "id": "e647d10feadfa1cf4022a469f6d228d2",
    "title": "忆金陵",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "为忆江东地，风光信可怜。",
      "侯门深似海，官道直如弦。",
      "妓女钗簪燕，儿童纸放鸢。",
      "何时赋归去，醉向酒楼眠。"
    ]
  },
  {
    "id": "e647d10feadfa1cf4022a469ef62ebb3",
    "title": "忆金陵",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "建业侨居地，悠悠入梦赊。",
      "秦淮桥畔月，灵谷寺前花。",
      "银烛张灯市，青帘卖酒家。",
      "时清人自乐，箫鼓度年华。"
    ]
  },
  {
    "id": "e647d10feadfa1cf90eebe6f4473a6aa",
    "title": "月夜听琴偶作",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "空山明月夜，有客坐弦琴。",
      "细把清商调，弹成太古音。",
      "花深胡燕语，木落楚猿吟。",
      "此意钟期解，寥寥千载心。"
    ]
  },
  {
    "id": "e647d10feadfa1cf8ff5bfd438e77da3",
    "title": "滇南即事",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "自昔梁州域，西南路尽通。",
      "碧鸡名岫远，金马故关雄。",
      "罗妇裙花布，蒲蛮臂柘弓。",
      "圣恩同覆载，处处乐时丰。"
    ]
  },
  {
    "id": "e647d10feadfa1cf8ff5bfd4094f1ef0",
    "title": "滇南即事",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "谩说滇南俗，人民半杂夷。",
      "管弦春社早，灯火夜街迟。",
      "问岁占鸡骨，禳凶瘗虎皮。",
      "輶车巡历处，时听语侏离。"
    ]
  },
  {
    "id": "e647d10feadfa1cf8ff5bfd4acd43b0b",
    "title": "滇南即事",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "万山藏古寨，六诏杂诸蛮。",
      "僰女头笼帽，蕃僧耳坠环。",
      "啖蛇传土俗，屠犬祀神奸。",
      "更有西戎种，轻生赋性顽。"
    ]
  },
  {
    "id": "e647d10feadfa1cf8ff5bfd43bf74b1f",
    "title": "滇南即事",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "老稚毡为服，侏离语更哗。",
      "汤池皆可浴，石鼓不堪挝。",
      "土产饶山锡，官租半海𧵅。",
      "信知南地暖，常吐四时花。"
    ]
  },
  {
    "id": "e647d10feadfa1cf12f2d8e94588792d",
    "title": "京口夜泊",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "维舟京口岸，惆怅旧吴都。",
      "寺远钟声杳，城高月影孤。",
      "江枫人独宿，汀苇雁相呼。",
      "无限凄凉思，寒潮打败芜。"
    ]
  },
  {
    "id": "e647d10feadfa1cf439f32dd045fbdd7",
    "title": "送侍御胡先生还朝",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "门地台端重，才名柱下雄。",
      "清霜随击鹘，甘雨逐乘骢。",
      "谏草多危论，词葩有古风。",
      "试寻名宦传，应与昔贤同。"
    ]
  },
  {
    "id": "e647d10feadfa1cf439f32ddb9918a75",
    "title": "送侍御胡先生还朝",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "黄甲声名大，乌台岁月长。",
      "风霜飞北阙，山岳动南荒。",
      "献纳才追黯，澄清志似滂。",
      "应图边徼事，归去奏明光。"
    ]
  },
  {
    "id": "e647d10feadfa1cf439f32ddb6330f7c",
    "title": "送侍御胡先生还朝",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "按部滇南省，昂藏孰与同。",
      "群冤如尽雪，六察欲生风。",
      "骢马人皆避，豺狼迹自空。",
      "独惭知爱者，名玷皂囊中。"
    ]
  },
  {
    "id": "e647d10feadfa1cf439f32ddd16d9207",
    "title": "送侍御胡先生还朝",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "万里来南国，观风肃宪纲。",
      "词锋横白笔，家世等青箱。",
      "忠露丹心日，威凝铁面霜。",
      "行看天上去，补衮佐虞唐。"
    ]
  },
  {
    "id": "e647d10feadfa1cfc29af27b4d4cc56b",
    "title": "丙寅中秋对月",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "秋色平分月正圆，南楼清兴浩无边。",
      "云□□□悬丹桂，水满龙宫泛白莲。",
      "万古山河□□旧，百年身世欲登仙。",
      "何当唤起临皋叟，斗酒中流共放船。"
    ]
  },
  {
    "id": "e647d10feadfa1cf13b756e23990d94a",
    "title": "题清隐山房卷",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "幽居浑似聘君亭，门对青山尽日扃。",
      "一榻□□吟处扬，半窗松雨梦回醒。",
      "鸿都官好羞□□，□观门深懒议经。",
      "一卧空林惊岁晚，无人知有少微星。"
    ]
  },
  {
    "id": "e647d10feadfa1cf40c99ddfaa10f876",
    "title": "咸阳晚眺",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "渭水东流落日西，咸阳秋色望中迷。",
      "荒烟古渡人稀到，衰柳空城马自嘶。",
      "霸业已消三月火，断碑犹载数行题。",
      "东门牵犬人何在，空见年年碧草齐。"
    ]
  },
  {
    "id": "e647d10feadfa1cfcd679adfe2627510",
    "title": "襄阳怀古",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "疋马南归望故城，半林残雨夕阳明。",
      "云边岫接秦山色，树里河流汉水声。",
      "堕泪有碑苔色古，拦街无曲酒旗横。",
      "那堪回首成陈迹，笳鼓西风怆客情。"
    ]
  },
  {
    "id": "e647d10feadfa1cf371982e4f0c4a0fe",
    "title": "送徐遵诲公子之边",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "羡君家世旧簪缨，百战常怀报主心。",
      "草檄有才追记室，登坛无路继淮阴。",
      "射雕紫塞秋云黑，走马黄河夜雪深。",
      "白首丹衷知未变，归来双肘印悬金。"
    ]
  },
  {
    "id": "e647d10feadfa1cfd601c32236c0ed8d",
    "title": "春水一首次张叔勉韵",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "湖北湖南燕尾分，半篙才动绿如芸。",
      "薇花沟小依桥见，桃叶歌长隔岸闻。",
      "细草断冰鸥外浦，斜阳晴笛鸟边云。",
      "晚来几阵知时雨，洒碎玻璃万顷纹。"
    ]
  },
  {
    "id": "e647d10feadfa1cf65d838e254044253",
    "title": "凤西草堂一首为邹义官赋",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "清隐台西地位奇，四时佳趣自相宜。",
      "秋风萝蔓垂茅屋，春水桃花近竹篱。",
      "劝客小姬歌白苎，遣怀新句写乌丝。",
      "相过况有知音在，不用黄金铸子期。"
    ]
  },
  {
    "id": "e647d10feadfa1cf9999d8fcb11c5c4d",
    "title": "咏马蹄墨一首柬留守郑广之玉峰李景辉二知已",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "汗血曾劳百战场，空遗踣铁在文房。",
      "砚台夜迹元霜滑，笔阵朝冲紫雾香。",
      "削玉谩劳龙作剂，藏金聊藉豹为囊。",
      "可怜一蹶无人识，却欲追踪后二王。"
    ]
  },
  {
    "id": "e647d10feadfa1cf61b71da5b9e947a9",
    "title": "题莹僧官禅室",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "地隔红尘接上方，乱藤高竹暝苍苍。",
      "半屏夜坐云牙冷，一饭朝飧石发香。",
      "雨后降龙归咒钵，月明栖鹤下回廊。",
      "我来欲问西来意，安得醍醐灌顶凉。"
    ]
  },
  {
    "id": "e647d10feadfa1cf3d3399028a0f885b",
    "title": "客中清明感怀",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "小衾孤枕兴萧然，况是清明到客边。",
      "千里有家凭远信，一春多病但高眠。",
      "梨花淡月秋千影，杨柳东风蜡炬烟。",
      "总是少年行乐处，只今惆怅酒尊前。"
    ]
  },
  {
    "id": "e647d10feadfa1cf19f0f3380f964118",
    "title": "赠傅少府俊",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "公才儒行共称贤，百里劳君早著鞭。",
      "夜静柴门无犬吠，昼闲公馆有鱼悬。",
      "桑麻时雨连城郭，桃李春风被管弦。",
      "应是棘林鸾凤翼，九霄云净看高骞。"
    ]
  },
  {
    "id": "e647d10feadfa1cf4e1eaddcecf73fe1",
    "title": "寄张景华",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "泮水曾同咏碧芹，多君丰采更超群。",
      "十年谩学屠龙技，五色争夸吐凤文。",
      "剑匣秋风飞电影，砚屏春雨乱星纹。",
      "别来无限相思意，目断江东几暮云。"
    ]
  },
  {
    "id": "e647d10feadfa1cf81f1734576c7382b",
    "title": "简溪为吏部吴主事题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "溪上幽居敞竹屝，溪边春水净苔衣。",
      "吟抄甫里新诗句，坐买严陵旧钓矶。",
      "云去青山当户立，雨来白鸟傍人飞。",
      "也知习静真成简，游侠无劳问是非。"
    ]
  },
  {
    "id": "e647d10feadfa1cf3bb947c825234af1",
    "title": "题严子陵钓台",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "遗台临水郁嵯峨，西汉高风耿未磨。",
      "岁月忽惊人已远，江山如待客重过。",
      "一书尚想狂奴态，五鼎空张谏议罗。",
      "四望寿陵何处是，青山依旧属渔蓑。"
    ]
  },
  {
    "id": "e647d10feadfa1cffc5064ede66f95f2",
    "title": "癸未大礼庆成锡宴",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "蓬莱阁下庆成时，佳气葱葱霭玉墀。",
      "千载风云光禄宴，两轮日月太常旗。",
      "香飘黼扆瞻龙御，乐奏箫韶听凤仪。",
      "青琐小臣无寸补，载歌天保祝皇釐。"
    ]
  },
  {
    "id": "e647d10feadfa1cf8b0f026c5e09a410",
    "title": "次韵李商隐无题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "窗掩蝉纱怯晚风，刺桐垂影曲房东。",
      "自怜燕谷无春到，谁信蓝桥有路通。",
      "药玉杯擎鹦鹉绿，团金带束荔枝红。",
      "十年一觉繁华梦，羞见青铜两鬓蓬。"
    ]
  },
  {
    "id": "e647d10feadfa1cf8b0f026c173ef855",
    "title": "次韵李商隐无题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "梦断行云会晤难，翠壶银箭漏初残。",
      "小衾卷绣香犹在，团扇题情墨未干。",
      "满院落花春事晚，一庭芳草雨声寒。",
      "机中几字回文锦，安得夫君一笑看。"
    ]
  },
  {
    "id": "e647d10feadfa1cf8b0f026cc7a71d77",
    "title": "次韵李商隐无题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "梨花满地月明来，虚听宫车响若雷。",
      "绠断银瓶难再续，锁开金钥又空回。",
      "行云谩想高唐梦，咏絮谁怜谢韫才。",
      "莫把春心比香灺，等闲篝下冷成灰。"
    ]
  },
  {
    "id": "e647d10feadfa1cf8b0f026cf0f5049d",
    "title": "次韵李商隐无题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "花暗芳尘忆旧踪，巧莺帘外度歌钟。",
      "绯罗袜衬双钩细，金缕衣薰百和浓。",
      "露冷云廊吟桂叶，月明水殿看芙蓉。",
      "而今往事浑难省，愁绝巫山十二重。"
    ]
  },
  {
    "id": "e647d10feadfa1cf081bb01875405205",
    "title": "题鄱江小隐图",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "鄱江西上是吾家，帘卷青山寂不哗。",
      "杨柳晚烟迷燕垒，蘼芜春雨涨鸥沙。",
      "牙签插架堆书帙，竹笱悬流泊钓槎。",
      "今日长安看图画，不胜归兴绕天涯。"
    ]
  },
  {
    "id": "e647d10feadfa1cfbb3e5134456a3d60",
    "title": "和刘工部钦谟无题韵",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "垂杨门巷嫩寒馀，银鸭香清绕燕居。",
      "妆镜窥红春有态，黛蛾分绿画难如。",
      "云飞巫峡频牵梦，潮隔浔阳久旷书。",
      "惆怅碧栏干外月，梨花疏影到窗虚。"
    ]
  },
  {
    "id": "e647d10feadfa1cfbb3e513484654791",
    "title": "和刘工部钦谟无题韵",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "金殿萤流月半沈，谩思当日宠恩深。",
      "风清香箧捐秋扇，露冷空闺急暮砧。",
      "别院频翻鹅管玉，长门深锁兽环金。",
      "可怜碧海青天外，谁识姮娥夜夜心。"
    ]
  },
  {
    "id": "e647d10feadfa1cfbb3e51348c630016",
    "title": "和刘工部钦谟无题韵",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "钿合鸾钗昨尚存，几看新水化生盆。",
      "金鱼户钥花千点，玉虎丝牵月一痕。",
      "斑竹暝烟思帝子，绿芜春雨怨王孙。",
      "愁来更上危楼望，江水悠悠也断魂。"
    ]
  },
  {
    "id": "e647d10feadfa1cfbb3e5134c134389c",
    "title": "和刘工部钦谟无题韵",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "帘外东风扇晓寒，碧桃香老共谁看。",
      "金铃犬卧红绵毯，翠羽鹦啼白玉阑。",
      "花暗小机尘旧锦，草深回磴罢鸣銮。",
      "昼长寂寞无人问，自起闲敲响玉盘。"
    ]
  },
  {
    "id": "e647d10feadfa1cf94567478029afaa7",
    "title": "寒食漫兴",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "黄鸟绿阴春树浓，韶光大半转头空。",
      "一百五日寒食节，二十四番花信风。",
      "杜老只应偿酒债，步兵何用哭途穷。",
      "人生遇景且为乐，莫遣霜华点镜中。"
    ]
  },
  {
    "id": "e647d10feadfa1cf665d5c78f2417b62",
    "title": "登甘露寺多景楼",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "一上高楼望眼醒，无边风景入诗扃。",
      "水连天去萦回白，山过江来远近青。",
      "秋草蝶飞全晋地，斜阳人语向吴亭。",
      "吟馀却爱空门趣，松下僧翻贝叶经。"
    ]
  },
  {
    "id": "e647d10feadfa1cf418a6cb8540284e8",
    "title": "湖海壮游卷为高仲显题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "不愿功名竹帛垂，半生踪迹走天涯。",
      "蛾眉亭下维舟夜，燕子楼前对酒时。",
      "高节不殊东汉士，行囊唯贮盛唐诗。",
      "相逢笑我为官累，两鬓苍浪半欲丝。"
    ]
  },
  {
    "id": "e647d10feadfa1cf7e43c6b5b27fbbdd",
    "title": "送张文元秀才下第归吴",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "功名两字古来难，又向西风抱玉还。",
      "点额自怜龙未化，泽文犹待豹成斑。",
      "黄芦浅水沙头雨，红树斜阳郭外山。",
      "他日重来应得意，一枝仙桂看高攀。"
    ]
  },
  {
    "id": "e647d10feadfa1cf65447062c44f7e44",
    "title": "乐清轩为沙士清题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "支离长日赋闲居，门掩青苔思有馀。",
      "春水漾花鱼乳后，夕阳穿树鸟归初。",
      "逢人但录修琴谱，对客常谈相鹤书。",
      "更拟高楼营百尺，元龙豪气未应除。"
    ]
  },
  {
    "id": "e647d10feadfa1cf9bf607c55faa97e1",
    "title": "丁夘秋予领乡荐之京三兄志广偕亲友饮饯都门之外把袂而别是夜宿龙江驿",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "萋萋草色满长坡，况是连枝惜别何。",
      "客散酒空看雁影，露寒沙白宿龙河。",
      "投林候火依稀见，临水人家远近多。",
      "自愧忘情非上智，不禁清泪洒江波。"
    ]
  },
  {
    "id": "e647d10feadfa1cfe984e80f16cd1152",
    "title": "癸已岁予齿四十九矣宦绩无成道德日负怅然有感因作",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "久客怀归尚未归，半生尘土涴征衣。",
      "买臣每叹行年困，伯玉空知往事非。",
      "春雨又苏边地草，秋风应老故山薇。",
      "太平时世身难补，会向沧江问钓矶。"
    ]
  },
  {
    "id": "e647d10feadfa1cf242c8a613783704f",
    "title": "挽李恭人",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "郁郁埋香刻翠珉，高风重惜鲍夫人。",
      "良妻内行思贤守，孝妇佳名重史臣。",
      "鸾影晓分金镜月，凤梭春暗锦机尘。",
      "云軿一去无消息，南涧东风长绿蘋。"
    ]
  },
  {
    "id": "e647d10feadfa1cf2d2c6c829ab75b01",
    "title": "送释思齐往扬州",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "泠然飞锡自扬州，却被红尘数日留。",
      "洒翰不殊怀素笔，工诗还似至弘流。",
      "青松挂月山城夕，黄叶填门野寺秋。",
      "此日不须骑鹤去，渡江唯用一杯浮。"
    ]
  },
  {
    "id": "e647d10feadfa1cf835877c95b7e65aa",
    "title": "挽陈侍御尊府",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "解组归来鬓未丝，讣闻惊悼哲人萎。",
      "白云司职明刑日，铜虎分符作郡时。",
      "堕泪有碑遗泽在，去官无砚后人思。",
      "最怜南国霜台夕，月冷啼乌绕树枝。"
    ]
  },
  {
    "id": "e647d10feadfa1cf631e9b30a2fa9eeb",
    "title": "九日",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "授衣又值景荒凉，泽国砧声夜有霜。",
      "病后欲寻元亮隐，愁来无复孟嘉狂。",
      "树连凉馆迷秋色，潮落横塘冷夕阳。",
      "却忆冶城山上约，不胜清兴搅吟肠。"
    ]
  },
  {
    "id": "e647d10feadfa1cf631e9b303803421c",
    "title": "九日",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "雁下菰蒲宿雨收，登高有客上林丘。",
      "池荷卷翠花皆老，江树翻红叶尽流。",
      "白下萧条偏近晚，新亭凋敝不宜秋。",
      "良辰无那成虚掷，孤负黄花酒满瓯。"
    ]
  },
  {
    "id": "e647d10feadfa1cf631e9b3059884e43",
    "title": "九日",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "萧萧木叶下高枝，又是深秋九日期。",
      "黄菊酒香人病后，白蘋风冷雁来时。",
      "参军帽落谁同调，宋玉诗成益自悲。",
      "有约不能逢一笑，看山窗下独支颐。"
    ]
  },
  {
    "id": "e647d10feadfa1cf631e9b30c0db7cb6",
    "title": "九日",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "幽亭结搆号飞龙，风景苍苍入望中。",
      "鸿雁去来时叙换，江山登眺古今同。",
      "绿荷浅水栖寒雨，黄叶虚窗战晚风。",
      "秋兴满怀禁不得，倚栏搔首叹飞蓬。"
    ]
  },
  {
    "id": "e647d10feadfa1cf2020f092c16ef2c9",
    "title": "挽永新伯许公",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "百战纵横伟丈夫，两随黄钺定神都。",
      "指麾天地纡筹画，驱逐风云入阵图。",
      "金劵有书曾锡土，玉关无路更弯弧。",
      "承家主器今良将，麟阁功名夐不孤。"
    ]
  },
  {
    "id": "e647d10feadfa1cf3555544a6a3456c4",
    "title": "送陶希文先生校文浙江",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "自昔文衡荷至公，多君膺聘去匆匆。",
      "骅骝不假千金市，麟凤须教一网空。",
      "夜舫星辰文璧灿，秋堂风露烛花红。",
      "也知东浙多才俊，萧李行看在药笼。"
    ]
  },
  {
    "id": "e647d10feadfa1cf752e517ebc6573a6",
    "title": "题澄江草堂卷",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "爱汝澄江草堂静，白沙翠竹相鲜新。",
      "银鱼双尾不受钓，黄鹤孤飞却近人。",
      "柴门流水岁将晚，药裹书签时自亲。",
      "天书何处正物色，老矣徵君乌角巾。"
    ]
  },
  {
    "id": "e647d10feadfa1cf3655de41b8a8cc23",
    "title": "送李道士还蓬莱山元阳观",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "夫容角冠黄锦衣，少日尘寰知息机。",
      "去家千里每入梦，蹑舄一年今始归。",
      "放鹤传书山月白，檄龙行雨海云飞。",
      "明朝拂袖向蓬岛，芝草琅玕秋正肥。"
    ]
  },
  {
    "id": "e647d10feadfa1cf7d8a3f7e7ccb6be6",
    "title": "赠宋县丞兼柬岳太守文玑",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "一官佐县丞负予，藉甚才名播两畿。",
      "相逢已是三年久，复会其如千里稀。",
      "墙边种竹清兴足，厅下哦松生事微。",
      "郡守亦知徐业在，解蒙应尔日相依。"
    ]
  },
  {
    "id": "e647d10feadfa1cfdcce1d032e6e8ddb",
    "title": "登内相素轩公聚景楼",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "高架城楼远市暄，满前风景似桃源。",
      "斜阳语燕晴穿巷，流水浮鸥日到门。",
      "四面青山都近屋，一林黄叶半依村。",
      "几陪内相叨清宴，却笑山翁醉习园。"
    ]
  },
  {
    "id": "e647d10feadfa1cff3f5afbc73434fad",
    "title": "送学士钱先生奉使日南",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "金函封诏降殊方，共仰怀柔轶汉唐。",
      "万里清风驰使节，九霄春雨下蛮荒。",
      "天低铜柱蛟云黑，路转珠崖蚌月光。",
      "珍重先生宣帝泽，会看重译尽来王。"
    ]
  },
  {
    "id": "e647d10feadfa1cf7ceb6c46f3fb8af9",
    "title": "挽袁尚宝柳庄",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "门地才华孰与同，蚤从潜邸识真龙。",
      "十年金马天边召，一夕黄熊梦里逢。",
      "谩有高名齐北海，喜无遗草论东封。",
      "那堪回首鄞江路，翁仲春深碧藓浓。"
    ]
  },
  {
    "id": "e647d10feadfa1cf61314bfa5bfd4932",
    "title": "酬姚世昌千户见赠之作",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "多君志慕玉门关，誓策奇勋万里还。",
      "马援自知才可试，冯唐谁谓老犹闲。",
      "好风细拂青油幕，明月光摇宝剑环。",
      "应笑麒麟千载后，几人名姓画图间。"
    ]
  },
  {
    "id": "e647d10feadfa1cf8b0f026c19c5e2db",
    "title": "次韵李商隐无题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "飘飘身世一虚舟，去住还应作远犹。",
      "事业有时能破蔡，功名无意愿封留。",
      "牛羊落日三山路，鸿雁西风二水秋。",
      "怅望不胜频吊古，故乡何日大刀头。"
    ]
  },
  {
    "id": "e647d10feadfa1cfa23c473db0c6fabc",
    "title": "送吏科右给事中潘□□奉使琉球",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "列职黄门久著声，又看持节过东溟。",
      "金函晓捧神尧敕，银汉秋占使者星。",
      "蜃气结楼烟外出，蛟涎触棹雨馀腥。",
      "悬知到日夷人悦，翘首红云拜帝廷。"
    ]
  },
  {
    "id": "e647d10feadfa1cfbdba399951832950",
    "title": "戏书一首柬陶松云知已",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "到处看人白眼双，可能健笔巨如杠。",
      "三千里外虚縻禄，二十年前学问邦。",
      "吟耸肩山朝易倦，愁翻心浪夜难降。",
      "令人羡杀陶元亮，一枕清风卧北窗。"
    ]
  },
  {
    "id": "e647d10feadfa1cf0ec6e1fe63cfff66",
    "title": "寄贺友菊先生",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "穷巷萧条坐掩关，冠缨尘满谩思弹。",
      "半生杜甫空悬室，十载扬雄不徙官。",
      "世事真成棋局换，生涯无奈砚田乾。",
      "镜湖诗叟闻应笑，信有人间行路难。"
    ]
  },
  {
    "id": "e647d10feadfa1cfdee344aff391c643",
    "title": "暮春舟中感怀",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "春色三分大半非，可堪迁客正怀归。",
      "江蓠漠漠豚鱼上，岸草青青燕子飞。",
      "潘岳多情愁鬓短，冯唐易老壮心违。",
      "君亲恩重何由报，伫立东风泪满衣。"
    ]
  },
  {
    "id": "e647d10feadfa1cfc181871581f12c82",
    "title": "题逸庵卷送王封君还庐陵",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "荣沐封恩下禁銮，白云遥指故乡还。",
      "湖山有待今犹昔，岁月多情老更闲。",
      "引水遥通新药径，编篱重护旧柴关。",
      "东风沙浦春波绿，谁谓鸥盟半已悭。"
    ]
  },
  {
    "id": "e647d10feadfa1cfc9dc9368ed6421a2",
    "title": "思兄",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "一从南甸别连枝，几度看云泪满颐。",
      "昼锦已成槐国梦，春愁空赋草堂诗。",
      "两年为客三千里，一日思家十二时。",
      "愿得君王赐骸骨，东风花底叶埙篪。"
    ]
  },
  {
    "id": "e647d10feadfa1cfdee7f883824ac0bf",
    "title": "答丁凤仪仍次来韵",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "一官多病故交疏，远道劳君问起居。",
      "敝帚千金空自许，短檠二尺竟谁如。",
      "颇因吟苦嫌诗债，长愧时清乏谏书。",
      "郭隗台前重回首，数行春树正愁予。"
    ]
  },
  {
    "id": "e647d10feadfa1cf874201c4e467e4d3",
    "title": "贺人建桥",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "挥却千金为众谋，忽看百尺驾清流。",
      "济川事业君堪许，题柱功名我未休。",
      "草径夕阳无驻马，柳阴春水有横舟。",
      "令人却忆乘舆处，多少居民病涉愁。"
    ]
  },
  {
    "id": "e647d10feadfa1cf798914702e05b017",
    "title": "赠楚山禅师",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "掉头不肯事王侯，双树为家老即休。",
      "锡杖躅空曾解虎，木杯浮水不惊鸥。",
      "夕阳咒食临花坞，秋月谈经上竹楼。",
      "应笑我曹身是梦，风霜两鬓为谁忧。"
    ]
  },
  {
    "id": "e647d10feadfa1cffa0466ff826d54ed",
    "title": "南坡草堂为张侍御题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "占得南坡一段幽，前人曾拟挂冠游。",
      "草塘夜雨生蝌蚪，花径春风叫栗留。",
      "下榻每因诗客话，敲门时有野僧投。",
      "他年骢马归来日，会合埙篪酒满瓯。"
    ]
  },
  {
    "id": "e647d10feadfa1cf908cc427795a79a8",
    "title": "挽刘宗文处士",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "平生高行世应闻，吴下衣冠又失君。",
      "范氏有田惟种义，孟尝无客不能文。",
      "青山旧业苔应没，华表新阡日欲曛。",
      "歌断楚骚招不起，寒云空掩竹间坟。"
    ]
  },
  {
    "id": "e647d10feadfa1cf3adcbe76dab03136",
    "title": "和秋林驿壁间大行人张器之诗韵",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "使车遥度古梁州，行色俄惊及早秋。",
      "浅水黄茅山外路，斜阳红树驿边楼。",
      "牛羊出没居民少，豺虎纵横过客愁。",
      "回首故乡何处是，清霜一夜上人头。"
    ]
  },
  {
    "id": "e647d10feadfa1cf99b784c8744fa98e",
    "title": "二月花朝山县小饮有怀金陵故旧",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "一官作县寓山乡，惭愧流年已二霜。",
      "对酒此时怀李白，看花前度别刘郎。",
      "乾坤白发诗愁在，风雨青山客思长。",
      "惆怅不堪成契阔，归飞空望雁行行。"
    ]
  },
  {
    "id": "e647d10feadfa1cf640beb192d7fc76d",
    "title": "癸未八月滥竽礼闱文衡同事杨维新先生有诗见及用韵和之",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "重帘阒寂似深闺，黔技何堪一试蹄。",
      "多士昂藏将得隽，五经模印细分题。",
      "龙蛇夜阵戈声肃，风露秋堂烛影低。",
      "明日春官奏桃李，榜花联采灿文奎。"
    ]
  },
  {
    "id": "e647d10feadfa1cf640beb195c760dfd",
    "title": "癸未八月滥竽礼闱文衡同事杨维新先生有诗见及用韵和之",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "五星群聚夜堂明，精鉴何惭月旦评。",
      "利颖喜从囊底出，良材时向爨中鸣。",
      "纸屏淅淅秋声早，苇箔萧萧月色晴。",
      "应想白袍如鹄立，几年门下望衡平。"
    ]
  },
  {
    "id": "e647d10feadfa1cf596aef50f2d9e3c2",
    "title": "九月十三日夜梦绣衣康用和握手话旧觉而闻雨有感诗以寄之",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "宦游岁月易蹉跎，青镜流光两鬓皤。",
      "客梦不知江水远，乡心偏傍雨声多。",
      "张衡有咏唯愁在，烛武无能奈老何。",
      "为问旧游骢马客，别来谁与共鸣珂。"
    ]
  },
  {
    "id": "e647d10feadfa1cf89126e1d5597a8d3",
    "title": "送吴祭酒先生考满赴京",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "早岁龙门钓六鳌，词林胄监被恩褒。",
      "董狐笔挽千钧力，司马文称一世豪。",
      "贤相云霖思已久，诸生山斗望何高。",
      "行看奏最承殊宠，天近炉烟袭锦袍。"
    ]
  },
  {
    "id": "e647d10feadfa1cf4704c36b7de6cb6d",
    "title": "题杜子美草堂",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "性僻耽诗死不休，文光万丈谪仙俦。",
      "浣花溪上频年兴，饭颗山前半世愁。",
      "风送雨声江閤夜，云涵星影草堂秋。",
      "可怜一片经纶志，短褐长镵到白头。"
    ]
  },
  {
    "id": "e647d10feadfa1cfb73d6398812003d6",
    "title": "题诸葛武侯祠",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "抱膝长吟志有馀，出师勋业竟何如。",
      "龙蛇谩想驱兵阵，鱼鸟真疑畏简书。",
      "铁瓮有城荒岁月，铜台无主易丘墟。",
      "请看当日隆中路，犹自清风一草庐。"
    ]
  }
]