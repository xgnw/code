[
  {
    "id": "e647d10fb9175bcefaf123363b3796cf",
    "title": "题睢履道红碧桃花赠李经历",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "天涯一片武陵霞，满眼春光处处花。",
      "莫道繁华浑似梦，周南正好咏宜家。"
    ]
  },
  {
    "id": "e647d10fb9175bce12ec37441a7d9cae",
    "title": "题周千户所藏盛子昭雪中读书图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "隔屋谁歌玉树花，飘飘鸾鹤海天涯。",
      "书中自许论今古，金帐何消说党家。"
    ]
  },
  {
    "id": "e647d10fb9175bce12ec374480b050e9",
    "title": "题周千户所藏盛子昭雪中读书图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "袁门深闭路崎崟，焦寝清酣怪铁衾。",
      "谁似先生冰壑底，一编独对圣贤心。"
    ]
  },
  {
    "id": "e647d10fb9175bce4aeb5014204c3543",
    "title": "题周自诚所藏兰图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "湘水苍茫九畹深，美人不见思沉吟。",
      "幽香暗逐春风过，雅操谁弹石上琴。"
    ]
  },
  {
    "id": "e647d10fb9175bce3365a6a125474dca",
    "title": "题菊花图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "御袍黄间状元红，剪刻原归造化工。",
      "陶令归来秋正好，可能无酒醉西风。"
    ]
  },
  {
    "id": "e647d10fb9175bce3365a6a1b144584b",
    "title": "题菊花图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "随班曾赋御前题，携得秋香满袖归。",
      "自愧恩光无补报，西风篱落思依依。"
    ]
  },
  {
    "id": "e647d10fb9175bcefd57498ffa685bf9",
    "title": "题网鱼图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "夜来山雨水增波，岩壑遥闻欸乃歌。",
      "笑指两船撑欲近，问渠何处得鱼多。"
    ]
  },
  {
    "id": "e647d10fb9175bcefc5202bd88738a8f",
    "title": "题广信府李经历仲谋所藏画海棠画眉",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "瑶池信杳思氤氲，聒聒春声怪汝频。",
      "问道海棠初睡起，风流谁是画眉人。"
    ]
  },
  {
    "id": "e647d10fb9175bcefc5202bdbb9abc22",
    "title": "题广信府李经历仲谋所藏画海棠画眉",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "谁传春信到人间，涧谷神仙玉雪颜。",
      "冻雀预知生处乐，枝栖不似纥干山。"
    ]
  },
  {
    "id": "e647d10fb9175bcefc5202bd091c9ed0",
    "title": "题广信府李经历仲谋所藏画海棠画眉",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "紫霞洞客已仙游，故国湖山草树秋。",
      "鸾鹤九霄音信杳，欲将哀怨寄清流。"
    ]
  },
  {
    "id": "e647d10fb9175bcefc5202bdb51431a9",
    "title": "题广信府李经历仲谋所藏画海棠画眉",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "冰雪天高独鹤飞，山中处士薜萝衣。",
      "岁寒清节凭谁共，折得梅花及早归。"
    ]
  },
  {
    "id": "e647d10fb9175bcefc5202bddd601e46",
    "title": "题广信府李经历仲谋所藏画海棠画眉",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "解印归来事已非，秋深霜菊锦成围。",
      "秫田两顷都为酒，林下何须候白衣。"
    ]
  },
  {
    "id": "e647d10fb9175bcefc5202bd49388aad",
    "title": "题广信府李经历仲谋所藏画海棠画眉",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "炎天水面独摇风，谁识先生梗概同。",
      "不是棹歌明月夜，袜罗清浅湿香红。"
    ]
  },
  {
    "id": "e647d10fb9175bce7f78b1fe5c12cee4",
    "title": "题芥坡图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "雨歇山青云出溪，芥苗初长净无泥。",
      "夜来插得新篱障，不梦羝羊踏破畦。"
    ]
  },
  {
    "id": "e647d10fb9175bcea9d845c8d76aa781",
    "title": "题鱼篮观音图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "篮里鱼肥锦吐腮，沙头不许价高抬。",
      "世间谁识端严相，璎络何消露出来。"
    ]
  },
  {
    "id": "e647d10fb9175bcea9d845c8f73341c1",
    "title": "题鱼篮观音图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "本来只是宰官身，肉眼何由认得真。",
      "俗习可能安淡素，随缘去作卖鱼人。"
    ]
  },
  {
    "id": "e647d10fb9175bcea37c605def00cec0",
    "title": "题山水图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "扁舟忆昔过嘉禾，傍海青山拥髻螺。",
      "流水画桥深屋底，不知谁赋考槃阿。"
    ]
  },
  {
    "id": "e647d10fb9175bce8f6b18e282d30e14",
    "title": "题扇面",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "烟雨初晴翠树浓，梵王楼阁晓重重。",
      "客行素饱经纶术，任汝斋堂饭后钟。"
    ]
  },
  {
    "id": "e647d10fb9175bce37c6ee63cad09804",
    "title": "题钱同知所藏张天师画",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "老干连蜷似蛰龙，夜来风雨欲腾空。",
      "玉堂学士今何在，谁赋当年十八公。"
    ]
  },
  {
    "id": "e647d10fb9175bce64a5c298d9868708",
    "title": "山水图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "沧海蓬莱手可招，雪深环佩响琼瑶。",
      "山翁倚杖溪头立，野水春来急似潮。"
    ]
  },
  {
    "id": "e647d10fb9175bce44fafab6d052a030",
    "title": "贻李经历诞弥之庆",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "仙真授得金桥箓，家庆荣夸绿树枝。",
      "汤饼尽多珠履客，诞弥重见续周诗。"
    ]
  },
  {
    "id": "e647d10fb9175bcea37c605dae16eb05",
    "title": "题山水图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "白云飞过万山重，沧海蓬莱有路通。",
      "秋水如天天似水，轻舟撑入翠林中。"
    ]
  },
  {
    "id": "e647d10fb9175bce4314c2a3468e6498",
    "title": "竹图二轴彭城一派",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "老可筼筜谷里游，大苏清梦绕黄楼。",
      "传神今有真仙笔，分得彭城一半秋。"
    ]
  },
  {
    "id": "e647d10fb9175bce4314c2a3be4a6553",
    "title": "竹图二轴彭城一派",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "重重晴影覆窗纱，仿佛潇湘水上家。",
      "帝子不来秋已暮，飘摇鸣佩渺天涯。"
    ]
  },
  {
    "id": "e647d10fb9175bcedcaf7c385986e8ab",
    "title": "题张天师画",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "飞流千尺泻银河，松屋深深碧涧阿。",
      "雨霁长桥泥尚滑，携琴归去意如何。"
    ]
  },
  {
    "id": "e647d10fb9175bcef6bc1ab3690fc1e6",
    "title": "奉呈同知钱相公",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "散花仙侣下瑶天，华烛光开锦绣筵。",
      "闻说公家生贵女，月弥要觅洗儿钱。"
    ]
  },
  {
    "id": "e647d10fb9175bcef6bc1ab3548ed904",
    "title": "奉呈同知钱相公",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "试郡西江化日春，笑看满岁即为真。",
      "奎文早晚来天上，五品官阶雨露新。"
    ]
  },
  {
    "id": "e647d10fb9175bce32af27cdc4e7e317",
    "title": "题方壶山水图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "花草重重涧壑春，卜居只欲谢嚣尘。",
      "道逢谷口耕云客，莫是当年郑子真。"
    ]
  },
  {
    "id": "e647d10fb9175bce63cb7ceab9c2ee8c",
    "title": "题方壶枯木图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "石林苍竹蔼云烟，古木萧萧雨露边。",
      "莫道散材无用处，藤萝何事苦相缠。"
    ]
  },
  {
    "id": "e647d10fb9175bcec575c6d79782b1af",
    "title": "十二月初四日夜三更梦睡觉蛀齿脱落口占一绝今年五十七岁数其齿蛀时则二十有八年矣",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "当年两齿蛀成空，嗜啮翻嫌馔席丰。",
      "谈笑尚怜唇舌在，可应开口不关风。"
    ]
  },
  {
    "id": "e647d10fb9175bcecebcb7accc24dad8",
    "title": "题碧桃花画",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "春风满院碧桃开，不见瑶池阿母来。",
      "一曲吹残双凤管，共谁歌笑倚楼台。"
    ]
  },
  {
    "id": "e647d10fb9175bce0ac9296024dd1673",
    "title": "读东方翔传",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "幸应待诏上金门，宠赐煌煌奉至尊。",
      "谐谑随时成讽谏，不知曲学有公孙。"
    ]
  },
  {
    "id": "e647d10fb9175bce0ac929601831b951",
    "title": "读东方翔传",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "射覆悬知与易通，可应神妙在蓍筒。",
      "天家亦有防闲术，不认龙蛇认守宫。"
    ]
  },
  {
    "id": "e647d10fb9175bce0ac9296035bb4860",
    "title": "读东方翔传",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "窭数分明是寄生，狋吽空复口相争。",
      "奇言怪语何须数，千户犹能诧俗盲。"
    ]
  },
  {
    "id": "e647d10fb9175bce0ac9296094cb1c8b",
    "title": "读东方翔传",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "主家谁敢侍私娱，董偃区区一贱夫。",
      "有罪已闻三可斩，霸陵会葬复何如。"
    ]
  },
  {
    "id": "e647d10fb9175bce0ac929605f010812",
    "title": "读东方翔传",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "不儒不老杂逢迎，殿上时时被宠荣。",
      "可是茂陵新好尚，燕齐怪诞尽公卿。"
    ]
  },
  {
    "id": "e647d10fb9175bce12ba383079c46d0c",
    "title": "题松柏图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "山中长笑锦红开，风雪宁甘万壑哀。",
      "老我勿堪为柱石，般师斤斧不须来。"
    ]
  },
  {
    "id": "e647d10fb9175bcecbacc56f25c0536b",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "万山深处锦云堆，版筑新成玉帝台。",
      "绛阙诸真同宴喜，霓旌双引凤车来。"
    ]
  },
  {
    "id": "e647d10fb9175bcecbacc56faeca4cb1",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "山势飞来似玉龙，曈昽海日上孤峰。",
      "不须万丈云梯接，阊阖天门近九重。"
    ]
  },
  {
    "id": "e647d10fb9175bcecbacc56fbcb9d4b3",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "路转溪湾山更幽，也知天意恊人谋。",
      "仙家剩有沧洲趣，画壁须烦顾虎头。"
    ]
  },
  {
    "id": "e647d10fb9175bcecbacc56f684a1c3d",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "世界流年一掷梭，月凉踏踏听空歌。",
      "濠梁往日曾相见，认得篮仙唤采和。"
    ]
  },
  {
    "id": "e647d10fb9175bcecbacc56fb7690ac8",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "玄谷长城别有基，要知清净妙无为。",
      "玉房坐守金丹熟，记取人间子午时。"
    ]
  },
  {
    "id": "e647d10fb9175bcecbacc56f045f1aa2",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "宝篆丝丝一炷烟，早朝曾近御床前。",
      "凭君试问黄庭诀，愿得长生不记年。"
    ]
  },
  {
    "id": "e647d10fb9175bcecbacc56fa3d051ba",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "夜凉风月爱双清，岩谷虚传玉佩声。",
      "上帝尊居深虎豹，青云高拥九重城。"
    ]
  },
  {
    "id": "e647d10fb9175bcecbacc56f7c1ddbeb",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "洒洒香花供石泉，青藜炊出杖头烟。",
      "上坛传令雷司听，星落银河剑倚天。"
    ]
  },
  {
    "id": "e647d10fb9175bcecbacc56f4bc47025",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "春雨林深笋蕨肥，多情把笔咏芳菲。",
      "生来要使三尸伏，老去休论万事非。"
    ]
  },
  {
    "id": "e647d10fb9175bcecbacc56f2d0bfc7c",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "坐阅文成却老方，石床阴覆紫云凉。",
      "仙山甲子须臾事，不管人间白昼长。"
    ]
  },
  {
    "id": "e647d10fb9175bcecbacc56f5a13e36e",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "插汉松杉观鹤巢，琳宫行转碧山坳。",
      "寄言万里蓬莱客，关钥双开不用敲。"
    ]
  },
  {
    "id": "e647d10fb9175bcecbacc56f93980e89",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "丹雘煌煌殿阁开，画栏高倚碧崔嵬。",
      "瑶池阿母蟠桃会，青鸟衔书海上来。"
    ]
  },
  {
    "id": "e647d10fb9175bcecbacc56f95f3d6fd",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "江国归来雪满蓑，玉虹桥下水生波。",
      "空阶夜半天如洗，听唱阳春第一歌。"
    ]
  },
  {
    "id": "e647d10fb9175bcecbacc56f0f2f31e5",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "彪列星光盼斗南，正须问道结云庵。",
      "烧符叱咤风霆合，百尺蜿蜒奋碧潭。"
    ]
  },
  {
    "id": "e647d10fb9175bcecbacc56fc7e71706",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "六合为家乐宴宁，山中猿鹤也忘情。",
      "双成吹彻参差玉，沧海东头看月生。"
    ]
  },
  {
    "id": "e647d10fb9175bcecbacc56f7cd403a2",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "面面晴峦锦绣重，太虚元气浥空蒙。",
      "高斿下来神鸡吉，锡福从教海宇同。"
    ]
  },
  {
    "id": "e647d10fb9175bcecbacc56f753843ce",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "阵阵寒香挂殿秋，散花天女玉搔头。",
      "月中欲乞嫦娥药，笑倚西风百尺楼。"
    ]
  },
  {
    "id": "e647d10fb9175bcecbacc56fdde0d9c9",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "雪水新烹陆羽茶，还看太岁长黄芽。",
      "扶疏两翼能飞去，西海同乘贯月槎。"
    ]
  },
  {
    "id": "e647d10fb9175bcecbacc56f099b2cee",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "甲煎香残玉宇开，步虚词罢舞三台。",
      "山空水静秋如海，报道缑仙跨鹤来。"
    ]
  },
  {
    "id": "e647d10fb9175bcecbacc56faa100bc0",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "交梨火枣大还丹，白日飞升也不难。",
      "紫府真君同接引，罡风浩气莫愁寒。"
    ]
  },
  {
    "id": "e647d10fb9175bcecbacc56fac6e346b",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "隔断青峦一片云，仙𨫼法鼓半空闻。",
      "有时酿得松花酒，瓮里浓香幸见分。"
    ]
  },
  {
    "id": "e647d10fb9175bcecbacc56f0c9940ae",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "清水生肥荐玉池，独将玄液饮玻璃。",
      "云炉兰麝香飘转，坐对风帘窣地垂。"
    ]
  },
  {
    "id": "e647d10fb9175bcecbacc56ff6dc3979",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "烟霞锁却洞门深，点过丹砂便是金。",
      "解榻倘蒙青眼顾，枕中鸿宝定传心。"
    ]
  },
  {
    "id": "e647d10fb9175bcecbacc56f6dba0fa1",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "物外逍遥静处看，扶摇谁似大鹏抟。",
      "同盟幸有双鸥鹭，相与忘机耐岁寒。"
    ]
  },
  {
    "id": "e647d10fb9175bcecbacc56f702bff07",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "凌空直上翠微颠，巾舄飘飘谢俗缘。",
      "想见灵台光一点，皎如明镜在中天。"
    ]
  },
  {
    "id": "e647d10fb9175bcecbacc56fd33f5768",
    "title": "玉山李道会颜则求着福庆观记以黄谷二十六咏见示用韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "玄门阐教付机缘，况有诗如孟浩然。",
      "矫首佺期如不到，祇崇香火祝尧年。"
    ]
  },
  {
    "id": "e647d10fb9175bcebba2f9c56ee7cfef",
    "title": "题钓鱼图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "钓丝袅袅趁鱼腥，坐向沧江白石层。",
      "一点客星天外远，毋烦使者问严陵。"
    ]
  },
  {
    "id": "e647d10fb9175bce1ae3ad8236f68beb",
    "title": "题老柏图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "风霜摧折凤凰枝，岩壑犹存铁石姿。",
      "老朽何堪为世用，丹心只许老天知。"
    ]
  },
  {
    "id": "e647d10fb9175bce083136bccaeeebb0",
    "title": "上清何伯度为儿子画林塘读书处",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "林塘浮动水云虚，芸草春香满架书。",
      "愿汝休为原伯鲁，只将力学大先庐。"
    ]
  },
  {
    "id": "e647d10fb9175bcea5cdfb3e75852481",
    "title": "题傅济民画",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "千岩万壑翠重重，海岛蓬莱有路通。",
      "古树林深人不见，烟波曳网载孤篷。"
    ]
  },
  {
    "id": "e647d10fb9175bce44e0a36aa8b4fe2b",
    "title": "题方壶青山白石图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "方壶跨鹤上青天，供奉先生亦已仙。",
      "想象风流何处觅，云山云水故依然。"
    ]
  },
  {
    "id": "e647d10fb9175bce44e0a36ab19c9f28",
    "title": "题方壶青山白石图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "皋比坐拥画堂春，日日青山看白云。",
      "海岳天高归未得，鹧鸪声断思缤纷。"
    ]
  },
  {
    "id": "e647d10fb9175bceb6e5595f420f01ce",
    "title": "题方壶溪山胜处",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "万迭溪山万丈溪，两舟相逐过林西。",
      "幽栖不作金銮梦，莫遣哀猿夜半啼。"
    ]
  },
  {
    "id": "e647d10fb9175bcedcc909e9953f7a75",
    "title": "题马太守文璧画",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "蹇驴同过碧云重，不是关中是洛中。",
      "杖履如逢岩穴士，好令咫尺上虚空。"
    ]
  },
  {
    "id": "e647d10fb9175bcedcc909e97a4b6b08",
    "title": "题马太守文璧画",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "忆曾跨蹇渡临濠，万木云山舞翠涛。",
      "千古庄周劳梦寐，画图时复倚秋高。"
    ]
  },
  {
    "id": "e647d10fb9175bce26585883d41f64a3",
    "title": "题方壶溪山秋兴",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "文笔峰头晚翠浓，风流墨客笑临邛。",
      "林泉拌得千钟醉，挥写平生锦绣胸。"
    ]
  },
  {
    "id": "e647d10fb9175bced2ae4ff19a9f92a6",
    "title": "题沈先生林塘读书图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "古来经训拟菑畬，谁似昌黎训阿符。",
      "笑我林塘风月夜，西窗梦里听咿唔。"
    ]
  },
  {
    "id": "e647d10fb9175bcea4dc383eda8e749f",
    "title": "题方壶闲云潭影",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "点点遥山落影边，水光云影两悠然。",
      "俗尘不到林深处，一片灵台万古天。"
    ]
  },
  {
    "id": "e647d10fb9175bce392dd7f3c6bc33bd",
    "title": "老柏图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "山中冰雪惯曾经，百岁长存铁石心。",
      "江海萧萧风雨夜，倚窗只听老龙吟。"
    ]
  },
  {
    "id": "e647d10fb9175bcec98e315599258bed",
    "title": "兰",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "湘山湘水思冥冥，欲访三闾问独醒。",
      "岩谷春芳风日透，翩翩杂佩散余馨。"
    ]
  },
  {
    "id": "e647d10fb9175bce27230c267c1b4eea",
    "title": "题祝洞天云山图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "客邸遥闻祝洞天，蓬莱岛上友群仙。",
      "试求鸾鹤飞升处，云在青山月满川。"
    ]
  },
  {
    "id": "e647d10fb9175bce2f2f585135654533",
    "title": "题枯木图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "千章乔木挺苍苍，都入天家作栋梁。",
      "惟有老身无用处，岁寒岩壑饱冰霜。"
    ]
  },
  {
    "id": "e647d10fb9175bce786af803497e736a",
    "title": "用韵王理问琵琶亭夜宿",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "水流呜咽夜传更，梦里如闻弦上声。",
      "却笑当年白司马，青衫泪湿也多情。"
    ]
  },
  {
    "id": "e647d10fb9175bceac55522c2ec1367a",
    "title": "用前人韵过鄱阳",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "入云渺渺碧山重，流水茫茫万折东。",
      "白月倒悬星斗湿，此身如在广寒中。"
    ]
  },
  {
    "id": "e647d10fb9175bce6fc9776175040550",
    "title": "用前人韵道出鄱阳感兴",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "鲛门岛外近仙家，夜月林深唤煮茶。",
      "千里宦游江海阔，晚香频忆满篱花。"
    ]
  },
  {
    "id": "e647d10fb9175bce97cb2b09ebb50c3b",
    "title": "和李廷铉皇城长律一首",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "西土周基壮，南阳汉制新。",
      "台街通禁密，甲第起嶙峋。",
      "□□□□将，貂蝉伟旧臣。",
      "旅獒来远贡，鸣鹿宴嘉宾。",
      "露洗金茎□，□□□烛春。",
      "梦求符版筑，猎卜应垂纶。",
      "经济归文武，都俞□□□。",
      "□□司教席，宁复妮沈沦。"
    ]
  },
  {
    "id": "e647d10fb9175bce6f3163204e1c7218",
    "title": "闻庄舍弟自庄浪除广西桂林府修仁县主簿作长律四十韵以寄",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "薄宦怜吾弟，人来说调除。",
      "有怀终契阔，长望独踌蹰。",
      "宗伯公清选，朝家叶众誉。",
      "宛驹夸腰袅，鲁宝识璠玙。",
      "栖凤名仍忝，攀龙步匪纡。",
      "信传沧水使，恩捧紫泥书。",
      "蹀躞关西马，驱驰陕右车。",
      "身辞沙塞远，目送海天虚。",
      "驻驿频抄饭，充厨只问蔬。",
      "蛮烟晴拂曙，瘴雨暮填淤。",
      "水闸山成斗，溪桥市趁墟。",
      "金沙横螮蝀，蛛窟映蟾蜍。",
      "晓色催行李，清风送佩琚。",
      "山翁招竹所，野老迓蓬庐。",
      "客路殷忧际，公庭上任初。",
      "簿书明法律，耕稼抚田闾。",
      "问俗来耆硕，分曹察吏胥。",
      "嘉生函化育，和气蔼吹嘘。",
      "桂岭秋声外，灵川晚照余。",
      "林深蟠宿蟒，树杪聚群狙。",
      "慷慨羁心集，登临野兴摅。",
      "诗应夸子美，赋或儗相如。",
      "谩说生猺聚，由来百货储。",
      "翠毛笼孔雀，白璧间车渠。",
      "香蜡纷成囷，椒糖重载舆。",
      "兽皮堪作褥，织贝可为裾。",
      "味觉贪泉爽，亲承化日舒。",
      "珍奇空土苴，经训乃菑畬。",
      "崖茗团成饼，溪毛足当蔬。",
      "日须崇简俭，时过惜居诸。",
      "勉力忠勤报，毋容礼法疏。",
      "鹗书催入觐，凤阙儗听胪。",
      "久绊频嗟我，斯文独起予。",
      "每欣樽有酒，不羡食多鱼。",
      "旧业隳堂构，非材愧木樗。",
      "饭牛歌浩浩，化蝶梦蘧蘧。",
      "老觉归无计，愁怜病莫袪。",
      "故园花自发，先陇草谁锄。",
      "恬漠丹衷守，飘萧白发梳。",
      "彝伦今古重，百岁保同居。"
    ]
  },
  {
    "id": "e647d10fb9175bced9c6e87c799bb02d",
    "title": "和黄仲瑱先生郊祀庆成长律二十韵时先生征入除翰林检讨",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "礼乐郊丘祀，衣冠海岳同。",
      "合袪严飨报，陟配备尊隆。",
      "涣号扬星幄，群工仰法宫。",
      "镇圭华藻藉，重璧间黄琮。",
      "角茧牲牢赤，膏明火炬红。",
      "羽林森铁辇，骑路驾苍龙。",
      "端冕存清穆，承袍笃敬恭。",
      "玄穹三殿辟，□□九门通。",
      "允铄清光近，于昭俭质崇。",
      "炉薰团霭翠，金奏曳泠风。",
      "角宿忙催旦，曦轮赫驭空。",
      "追陪商皓列，观感舜瞳重。",
      "福禄绵邦祚，精神肃圣躬。",
      "干心垂眷顾，解泽沛冲融。",
      "仙佩空蒙上，灵游化育中。",
      "汉祠增立畤，尧典记禋宗。",
      "履运逢开泰，祈年儗奏丰。",
      "馨香符至治，熙绩告成功。",
      "胙拜鸾刀赐，恩加凤诰封。",
      "御前谁献颂，藻绘近华虫。"
    ]
  },
  {
    "id": "e647d10fb9175bce6ed7801aac0c0471",
    "title": "雪诗",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "江海元正夜，乾坤四望迷。",
      "燕娱传跋烛，归步怯扶藜。",
      "妙造归天巧，神功挟气机。",
      "六霙劳剪刻，万象豁端倪。",
      "奔迸星流急，娉婷羽舞低。",
      "飘飘虫扑纸，飒飒蟹循堤。",
      "掠面真疑絮，沾衣错认梨。",
      "串珠纷度隙，急响密通闺。",
      "高塔撑孤笋，长桥偃素蜺。",
      "曲阿团作阵，深坞不成蹊。",
      "战罢龙飞甲，朝回马印蹄。",
      "门深频吠犬，巷狭强堆猊。",
      "似箸冰悬瓦，如绅瀑下溪。",
      "月鸾随渺渺，霜鹄共凄凄。",
      "锦鲤深宜蛰，玄猿禁莫啼。",
      "余蝗应入地，倦鸟不成栖。",
      "路滑愁穿屐，烟消怪湿烓。",
      "猎围劳镇将，樵担讶山妻。",
      "花褪梅留片，茅抽麦遍畦。",
      "丰年云已兆，宝牒若为乩。",
      "焦寝清酣熟，袁门矮屋凄。",
      "王猷归剡水，李愬捷淮西。",
      "宠幸皇舆出，悲凉使节携。",
      "谪怜韩刺史，乐问党家姬。",
      "郢曲宫商叶，吴讴律吕齐。",
      "敢因梁苑赋，欲儗杜陵题。",
      "宝瓮羔为酒，珍庖鹿进臡。",
      "醉乡穷缅邈，仙界许攀跻。",
      "炉冷频然炭，衾孤急索绨。",
      "三山穷海岛，百尺上云梯。",
      "鹤氅身如画，鱼篮手自提。",
      "阻程空望远，闭粜厌闻饥。",
      "骨透清初爽，神融老未黧。",
      "化银须秘术，斸玉恨深泥。",
      "阳德群瞻日，文明拱候奎。",
      "赐钱覃府库，挟纩慰军黎。",
      "占奏闻丹陛，恩流浃近畿。",
      "周诗歌霢霂，万亩及耕犁。"
    ]
  },
  {
    "id": "e647d10fb9175bce9a28b715d4ccc4f4",
    "title": "往年予客濠梁中都国学助教嘉禾贝公廷臣咏雪五言二十韵先后属和者应奉姑苏金先生德俊前参政天台方文敏词格律调俱称予时为之阁笔后此数年予来广信乡友胡仲厚作雪景见寄佩服雅意装潢成轴追次贝公韵笔诸其上以志不忘时大雨雪万山皓素如在画中洪武二十一年龙集戊辰冬十二月十五日也",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "大化归神造，天葩巧更纤。",
      "重欺云母石，白胜水晶盐。",
      "东郭催归履，西窗唤上帘。",
      "地融销玉马，砚冻阁铜蟾。",
      "酒熟螺杯泛，炉存兽炭炎。",
      "书声轻可喜，米价重仍嫌。",
      "富有金貂拥，贫无短褐添。",
      "朔天持节重，淮海将兵严。",
      "驷驾宁留辙，邮程失报签。",
      "瑶台纷共倚，银界耸群瞻。",
      "曲坞花成阵，孤峰笋露尖。",
      "瀑泉停远涧，冰箸落空檐。",
      "猎兽林丛伏，窥鱼沼沚潜。",
      "浮游宜访戴，图写欲呼阎。",
      "齿噤身犹缩，皮皴手莫拈。",
      "宣尼书特笔，太史叶官占。",
      "暗听窗虫扑，轻夸席絮沾。",
      "松杉擎糁糁，牟麦露蔪蔪。",
      "野烧僵眠独，桥行逸兴兼。",
      "怀人那得去，千里奈恹恹。"
    ]
  },
  {
    "id": "e647d10fb9175bce8acf004ff6f141b1",
    "title": "挽故参政彭城郡公二十韵",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "气禀天台秀，丰神委羽仙。",
      "养颐全静素，止息味重玄。",
      "书饱三千牍，身尊九十年。",
      "瀛洲夸故老，廊庙数名贤。",
      "茅土恩封重，圭璋宠赐专。",
      "清时华族望，盛德绍儒先。",
      "空阔波澄海，虚明月在天。",
      "藜灯分瑞采，鸿宝发真诠。",
      "火热烧丹灶，云深种玉田。",
      "文声金掷地，诗律锦盈笺。",
      "画鹢频飞楫，青骢稳着鞭。",
      "衣冠倾洛社，花石胜平泉。",
      "初度流光速，长生宝箓延。",
      "老莱新舞彩，卫武秩宾筵。",
      "杳杳青空舄，飘飘白日旃。",
      "委形随去鹤，真骨蜕轻蝉。",
      "饰礼崇周翣，归藏卜楚篿。",
      "诸公嗟绝笔，太史购遗编。",
      "仿佛仪容接，悲凉涕泗湲。",
      "大招吾岂敢，行见表双阡。"
    ]
  },
  {
    "id": "e647d10fb9175bce99af375cc02afeef",
    "title": "郭氏挽诗",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "女壸仪容正，儒家问望隆。",
      "相攸谐匹配，主馈恪亲躬。",
      "渊漠精思密，冲和内行充。",
      "誓言昭皎日，警戒穆清风。",
      "奉上欢娱备，承祧享荐丰。",
      "庖羹和滫瀡，樽醴泛冲融。",
      "御从恩私洽，姻联语笑同。",
      "佩兰香纂纂，采藻咏沨沨。",
      "织杼丝缣迭，纫针组制工。",
      "竹綀敦朴素，帷幔革鲜红。",
      "浮俗艰难际，平居淡薄中。",
      "遐龄期□□，□□□□□。",
      "夭丧罹贤胤，哀伤切令衷。",
      "孙谋贻嗣续，孩长赖帡幪。",
      "家训论先系，师传督懋功。",
      "精金成跃冶，美石就磨砻。",
      "荏苒流年度，荒凉往事空。",
      "神游骖紫凤，悲些托玄鸿。",
      "画像光辉睹，灵车影响通。",
      "金花崇隧典，矫首大明宫。"
    ]
  },
  {
    "id": "e647d10fb9175bce2607dd3f411191e5",
    "title": "三月四日会饮于方德贞氏以上已寒食清明比合于两日间要予赋诗成二十韵",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "春深节序适逢三，松竹南窗客聚簪。",
      "香冽上樽倾凿落，珍分列鼎饫肥甘。",
      "岩花不为人情别，海味应当旅思堪。",
      "誓与阮生同一醉，肯如王衍祇清谈。",
      "交亲半世猜嫌绝，土俗千年委曲谙。",
      "道在底须愁俶扰，心清自可律顽贪。",
      "路深凤浦停烟火，海阔蛟门息瘴岚。",
      "声动秋千喧院落，影摇舴艋漾溪潭。",
      "笙歌历历哇淫杂，罗绮纷纷富贵酣。",
      "公子多应联晓骑，佳人儗为祝春蚕。",
      "青精饭熟家人送，银烛光分内宠覃。",
      "祭祀谁能通孝享，祓除聊复慰忧惔。",
      "轩裳分与浮荣弃，泉石由来懒性耽。",
      "虚壁虫飞怜尺蠖，画梁燕语听呢喃。",
      "越中曲水流清浅，绵上诸山耸翠嵌。",
      "逸少立言名不朽，子胥守义死何惭。",
      "氛尘浩荡纷争急，戈戟精明祸乱戡。",
      "未有长材空冀北，敢辞微命困周南。",
      "屋檐柳色宫袍映，几席芸香汗简探。",
      "兴聚笔端诗欲就，帘前飞絮落毵毵。"
    ]
  },
  {
    "id": "e647d10fb9175bceb9b07ecf4df6732c",
    "title": "寄陈县尹可斋",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "烂柯仙客思翩翩，献赋曾闻近御筵。",
      "鸾诰香浮朱印湿，鹓班光映赭袍鲜。",
      "生逢明圣焦劳日，寿介慈亲喜惧年。",
      "色养望遥千里道，忠心誓答九重天。",
      "化覃海邑声威肃，名动枢廷礼貌专。",
      "山市春深闻促仗，官衙昼静听鸣弦。",
      "东风柳影青丝扬，长日萱花锦绣妍。",
      "潘岳岂能长作县，陶潜未可赋归田。",
      "囊中诗帙寻常看，肘后医方次第编。",
      "尚想轩居新画幛，依依情动白云篇。"
    ]
  },
  {
    "id": "e647d10fb9175bce17385bb67c53dbfe",
    "title": "寿方时可七十",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "生年七十正逢春，长为湖山作主人。",
      "黄纸亲承天宠洽，禄袍喜动日华新。",
      "神仙早授长生诀，道德常存不老身。",
      "琼岛云霞酣入眼，璇霄风月喜传真。",
      "五枝挺挺庭前桂，一树青青雪里椿。",
      "地接东溟回造化，天开南极烂星辰。",
      "宗枝展庆威仪接，嗣续趋欢礼让均。",
      "彩胜花翻红影动，金觞寿介碧香醇。",
      "满堂光映珊瑚架，拂席寒重锦绣茵。",
      "顾我诚非朱履客，敢因祝颂齿簪绅。"
    ]
  },
  {
    "id": "e647d10fb9175bce82690b281c06aaf2",
    "title": "春草轩长律用黄仲埙先生韵",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "芸屋题春笔似椽，翠茵蔼蔼欲霏烟。",
      "悬知生物从元化，共说芳心祇旧年。",
      "香吐杂花成百和，阴擎低柳候三眠。",
      "身前正儗春晖报，梦后多应晚兴绵。",
      "上国濠梁随浩浩，故乡蓬岛忆芊芊。",
      "自家意思何人识，努力工夫信手编。",
      "指佞廷阶嗟已矣，忘忧杖履觉悠然。",
      "尽令雨露青青在，宁羡繁华绮采鲜。"
    ]
  },
  {
    "id": "e647d10fb9175bce03beb2be37803eab",
    "title": "题周府纪善南闽黄昌吾爱日堂",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "金乌飞驾五云重，照见高堂鹤发翁。",
      "大化要同归寿域，长生久矣得仙风。",
      "南州天际扶桑碧，西海云连若木红。",
      "笑近榆阴移枕席，步随花影绕帘栊。",
      "绿樽香泛春常满，绮彩衣翻年正中。",
      "寸草芳心终欲报，余晖恋恋倚晴空。"
    ]
  },
  {
    "id": "e647d10fb9175bcecfc60f4bec150f4a",
    "title": "题庐山图送凤府掾童思谦",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "年来有梦入匡庐，列嶂芙蓉看画图。",
      "天近云霞浮几席，风生涧壑奏笙竽。",
      "杂花织就千机锦，飞瀑倾翻万斛珠。",
      "鸑鷟出巢翔廓落，蜿蜒奋蛰幻虚无。",
      "草堂正可寻栖隐，槐府何烦肃步趋。",
      "彭泽归来联法社，长庚揽结拟仙都。",
      "芸香晚砌书连架，秫熟秋田酒满壶。",
      "送子名门双阙下，萧萧清思眇江湖。"
    ]
  },
  {
    "id": "e647d10fb9175bce1051c3d339ccdf02",
    "title": "用陈",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "吾家本住海瀛东，千里南来语笑同。",
      "闭户不禁孤榻静，隔篱还许一溪通。",
      "芹香泮藻簪裾集，花绕庭除杖履从。",
      "展席歌残青玉案，烧灯光透绛纱笼。",
      "酒樽泛月频倾蚁，剑匣鸣雷欲化龙。",
      "水宿恍如明镜里，山游只在画图中。",
      "全身自爱归田乐，教子长怀报国忠。",
      "有约重来风雪底，飘飘鹤氅讶王恭。"
    ]
  },
  {
    "id": "e647d10fb9175bce28aad78e89260714",
    "title": "日食诗",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "辛丑四月朔，日有食之既。氛祲烟云相荡摩，天地山川忽蒙翳。",
      "省垣大臣威令传，从官车马成纷然。正笏峨冠向玉阙，瓣香百拜哀吁天。",
      "啬夫奔驰庶人走，叫啸讴呼亦良久。路途错莫若半夜，仰见明星大于斗。",
      "城中编户百万家，喧阗金鼓纷相挝。何物妖虫肆吞啮，奋戈我欲凌云霞。",
      "人言七政失躔度，历家推演错昏暮。清台路阻兵革深，万里不闻传救护。",
      "须臾争讶红光还，将相公侯开笑颜。羲和重整六龙辔，夕阳倒景明西山。",
      "我年三十诚罕见，忧国忧家心恋恋。九重神圣正当阳，天象何为召斯变。",
      "举头问天天不言，人事只今殊可怜。圣笔昭然示训戒，春秋二百四十年。"
    ]
  },
  {
    "id": "e647d10fb9175bce623a372dbf0fed61",
    "title": "赠邵景南",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "甘棠子孙冰雪姿，词葩织就云锦机。",
      "出门一笑天万里，翩然直欲登丹梯。",
      "元戎开藩控瀛海，宾幕红莲云蔼蔼。",
      "貔貅帐里承谋谟，匹马山川昡光采。",
      "三年书考达皇都，绫花凤诰承恩除。",
      "作官何如赋归去，春风杜宇声愁予。",
      "东陵山中瓜早熟，翠柳黄花艳华屋。",
      "良田䆉稏乐年丰，石蟹霜橙荐醽醁。",
      "案头一卷铜人经，夜窗坐对灯影青。",
      "小童侍立不肯去，心机脉脉通神灵。",
      "手拈金针三寸许，八法阴阳分处所。",
      "候气岂知天日昏，梦里人听竖儿语。",
      "回生起死不逾时，坐令寿域春熙熙。",
      "美誉流传满江海，声歌错落鸣珠玑。",
      "我生三十空潦倒，庭下秋深书带草。",
      "先子从游今几人，青眼何由长见好。"
    ]
  },
  {
    "id": "e647d10fb9175bceed995e7fcb86bb51",
    "title": "节妇诗",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "沧海无情波浪急，万里胡为远行役。",
      "北风高高望不归，鸳凤惟深泪双滴。",
      "百年甘作未亡人，花香草色空复春。",
      "容颜惨淡废膏沐，妆台明镜荒浮尘。",
      "孤灯夜长耿不寐，皓月当空霜满地。",
      "矫首沧溟愁奈何，化身安得如精卫。"
    ]
  },
  {
    "id": "e647d10fb9175bceee2a5b5b03d48b05",
    "title": "送张郎中",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "仙人高住天台山，琅玕苔草怡春颜。",
      "翩然卖药向城市，云裾五彩鸣瑶环。",
      "晓起苍茫天万里，寒杯倾浥上池水。",
      "青眼逢人一笑开，宁使唇亡露牙齿。",
      "十年江海鸣征鼙，群黎惨淡愁疮痍。",
      "神功安用施刀圭，坐令寿域春熙熙。"
    ]
  },
  {
    "id": "e647d10fb9175bce31c7427db8fdc78a",
    "title": "八月中秋日宿郑文中家是夜月食随班行礼次日玩月慨然有怀作古诗一首",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "团团一轮月，飞上黄金阙。空斋兀坐悄无言，出门一笑天地白。",
      "银河耿耿蟾宫秋，金波穆穆凝不流。安得清风生两腋，奋身直上青云游。",
      "我家本在东海住，三岛神仙隔烟雾。年年八月看月明，广寒指点无多路。",
      "去年作客向钱塘，翰墨鼓勇登文场。嫦娥折赠一枝桂，霏霏满袖携天香。",
      "郡府工歌听苹鹿，春日计偕登上国。翩然捧檄濠梁来，苜蓿盘空照晴旭。",
      "凄凉逆旅逢今宵，何用沽酒倾金瓢。故乡远隔二千里，眼空碧落心飘飘。",
      "闺中夜凉珠露滴，两儿同向楼头立。云鬟玉臂思依依，舐犊恩慈怪违膝。",
      "人生离合非偶然，纷纷万事俱由天。古云千里同婵娟，莫道月圆人未圆。"
    ]
  },
  {
    "id": "e647d10fb9175bce8259c203cdd99a61",
    "title": "瀛州夜宴图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "十八学士登瀛仙，衣冠济济开樽筵。",
      "银烛高烧照长夜，金炉香爇沈檀烟。",
      "社稷元勋属房杜，忠孝百年论肺腑。",
      "乾坤醉里暗经纶，盛世风云际真主。",
      "玉京天上非人间，瀛洲可望不可攀。",
      "河汉秋高月华满，清风杂沓鸣瑶环。",
      "龙凤雄姿天日表，策府宏开朝觐早。",
      "宴娱不敢负君恩，周诗正儗歌天保。"
    ]
  },
  {
    "id": "e647d10fb9175bce3aa9b7fe3568037e",
    "title": "和李推官灯夕短歌",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "玉兔飞升东海上，六鳌驾山压晴浪。",
      "春风陆地金莲花，万里虹桥跨空旷。",
      "都城萧萧闻马鸣，喧阗鼍鼓轰雷声。",
      "云中宸游隔人世，霓裳一曲歌隆平。",
      "人言三万六千日，百岁欢娱只今夕。",
      "烹羊炰羔割素鳞，金叵罗深蚁醪碧。",
      "琉璃隔幔无纤尘，鸳鸯绣幕围青春。",
      "金步轻移翠罗袜，绛桃暗滴胭脂唇。",
      "老夫门前清似水，文献空令嗟宋杞。",
      "沙糖米果荐时新，望乡欲洒江河泪。",
      "琼台仙人今有无，丹山洞天杳蓬壶。",
      "采药归来何可得，长啸一声天地白。"
    ]
  },
  {
    "id": "e647d10fb9175bce24014e8076d5eaeb",
    "title": "再咏看芙蓉答沈文举",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "淮海秋高宸阙下，客袖飘萧怯凉雨。",
      "翩然步向庭阶看，一笑芙蓉红半吐。",
      "朅来濠梁今五年，繁华每惜青春前。",
      "庄周台东芳草绿，绕床化蝶成孤眠。",
      "先生近入黉宫住，佩玉花还喜相遇。",
      "秋色于人亦有情，把酒何辞斜日暮。",
      "斯文万代肺腑亲，食前岂必罗八珍。",
      "集裳骚客楚天远，悠悠江水空愁人。",
      "锦城慨想当年事，富贵宁为身后计。",
      "笑谈历历襟怀开，会聚风流那复易。",
      "凤城北风天早寒，物华恋恋良已难。",
      "拒霜须令慰晚节，肯容霜后愁枯干。"
    ]
  },
  {
    "id": "e647d10fb9175bcede34ebb277c5adea",
    "title": "题梅花图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "我昔达蓬山下住，绕屋梅花千万树。",
      "瀛洲仙子日相招，百折衣裙翻缟素。",
      "近年为客淮上山，老来霜雪怜形颜。",
      "要与花神同一笑，重重岩壑劳跻攀。",
      "疏枝冷蕊孤檐下，妙手凭君写图画。",
      "笔法宛如杨补之，笑向樽前索高价。",
      "山中佳人白玉肌，岁寒问我何当归。",
      "要把长琴作三弄，梦里魂随双鹤飞。"
    ]
  },
  {
    "id": "e647d10fb9175bce5ae0ea9b66a4b19a",
    "title": "题观泉图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "我家四明山谷间，清溪碧涧流潺潺。石床侧目试一听，恍如仙子鸣瑶环。",
      "山中夜来新雨足，更上重峦看晴瀑。银河千尺欲飞翻，万鼓雷鸣荡坤轴。",
      "汪然下注川渎深，清光一镜明吾心。洗净尘氛百千斛，多情便欲投吾簪。",
      "岁月如流吁莫驻，飘飘萍泛淮山住。兴来濯足歌沧浪，白云茫渺知何处。",
      "君不见谪仙文章锦绣胸，飞流爱看香炉峰。脱靴捧砚不复顾，便欲此地巢云松。",
      "又不见贺监黄冠罢朝谒，扁舟归卧镜湖月。十洲三岛认为家，八极形神纵超越。",
      "人生适意非有年，老来只合依林泉。客底清秋见图画，西风梦绕蓬壶天。"
    ]
  },
  {
    "id": "e647d10fb9175bcef230f686a99cf4db",
    "title": "题昭仁寺碑",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "隋家天子普六茹，五儿一气夸胤祚。",
      "噬脐追悔废立乖，忍死空惭独孤误。",
      "大业改号朝新君，北南乐土无惊尘。",
      "锦帆楼船驾河汴，琼花看遍江都春。",
      "春梦繁华眼前别，纵意淫奢宁改辙。",
      "乱离四海金铁鸣，杀人如麻川流血。",
      "咸阳不见翠华归，独夫剚刃谁其悲。",
      "寰宇皇皇望真主，秋风晋水神龙飞。",
      "秦王上将天日表，草昧群雄如电扫。",
      "锁枷械钮俘累累，献凯归来京阙晓。",
      "蕞哉小丑据豳岐，奉将天讨森熊貔。",
      "两军一战胜负决，倒戈弃甲愁疮痍。",
      "阵前骈首就诛戮，百里僵尸京观筑。",
      "惊磷明灭艳青红，长夜冥冥听鬼哭。",
      "贞观年来歌太平，恩波直欲流泉扃。",
      "丹碧楼台五云起，金身宝座联珠缨。",
      "吁嗟死者焉可作，冥福全资大皇觉。",
      "茫茫苦海渡慈航，净土西天归极乐。",
      "贝叶翻经白马驮，神人现相严撝诃。",
      "法师上奏帝颜悦，倾心事佛真如何。",
      "龟趺螭首穹碑树，谏议文章重回护。",
      "书丹仿佛虞永兴，独怪当时名弗署。",
      "银钩铁画睹斯文，摩空鳌背愁斜曛。",
      "片言诛意凛斧钺，遐思渺渺凌秋云。",
      "自古明王严放伐，汤武吊民宁嗜杀。",
      "往事悠悠且莫论，要与书家论波磔。"
    ]
  },
  {
    "id": "e647d10fb9175bcea37c605dde7817b8",
    "title": "题山水图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "我家四明东海上，万里空青高迭嶂。",
      "云霞变幻见天机，谁把丹青写形状。",
      "三神蓬岛杳茫中，佺期往往来相从。",
      "玉佩玲珑散寥廓，凤箫龙笛鸣春风。",
      "试与临流弹绿绮，净洗平生尘俗耳。",
      "曲终袖出书一编，妙诀人间夸不死。",
      "十年为客向长淮，荆山涂山屏扆开。",
      "帝乡汤沐视丰沛，仰睇翠华天上来。",
      "甲第楼台若云起，富贵煌煌耀金紫。",
      "凭谁共赋考槃阿，布袜青鞋丘壑底。",
      "童君高住五老峰，卧看瀑布悬晴空。",
      "扁舟一叶独归去，欲招李白巢云松。",
      "笑我天涯空落魄，已觉丹砂负然诺。",
      "尺书渺渺附玄鸿，为向山中问猿鹤。"
    ]
  },
  {
    "id": "e647d10fb9175bce79fef90d7bcca105",
    "title": "洪武癸亥九月二日与府学赖先生登宋相王钦若墓既归作长短歌一首以示",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "峨峨独山南，萧萧白杨树。石灶砑然如水深，云是宋相王公钦若墓。",
      "相君逮事真宗朝，千载云龙夸际遇。平生赐百结，胡然饱奸妒。",
      "寇公社稷勋，谬指为孤注。西戎南牧正纷争，澶渊雪耻当用兵。",
      "逆探上意纵谈说，天书封禅夸太平。大梁都城千骑出，来向西宫祠太乙。",
      "肆令玄教逞虚无，栋宇煌煌耀丹碧。吁嗟匡国无良图，九死岂足湔余辜。",
      "君恩敕葬纪勋绩，断碑扛去空龟趺。三百年来子孙绝，翁仲无言遭发掘。",
      "玉鱼金碗出人间，伤心忍作狐兔穴。石为羊虎卧苍苔，斧凿巉岩留半折。",
      "春深谁复酹寒浆，杜宇斜阳恨流血。老翁耕种携锄来，为言过者休悲哀。",
      "沧海桑田今几度，金谷铜驼安在哉。君不闻巩洛山陵一抔土，渡江南来荒草莽。",
      "攒宫古木常冬青，越客扳号泪如雨。"
    ]
  },
  {
    "id": "e647d10fb9175bce2be09329498ab76e",
    "title": "墓碑夏英公撰予来时尚可诵今不复存矣题云山图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "客行过淮甸，示我云山图。云山仿佛异人世，恍如过海登蓬壶。",
      "芙蓉幻出青天表，苍狗白衣随缥缈。层峦迭巘深复深，人家半出青林杪。",
      "是时村南春雨多，瀑流万丈如悬河。岩头花开烂如锦，幽栖奈汝山翁何。",
      "山上长松山下屋，卧榻氤氲清梦熟。云深天地两茫茫，遥听林丛啼布谷。",
      "山田硗确随卑高，及时耕稼呼儿曹。西成酿秫作春酒，太平击壤歌唐尧。",
      "我家四明岩谷底，赤城天姥犹尺咫。兴来欲访安期生，指叱烟云平地起。",
      "十年来作淮山游，濠梁渡口呼庄周。八公命驾屡相顾，琼珰玉佩凌清秋。",
      "闻君久住咸阳陌，走遍终南历商虢。都将形胜属画师，携向鄮城江上宅。",
      "山中西风吹桂枝，白鹤叫啸玄猿悲。还君画图三叹息，岁寒问我何当归。"
    ]
  },
  {
    "id": "e647d10fb9175bce6fcd81b59c44ab6e",
    "title": "题曲江饯别图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "昔在唐家隆帝业，仙李盘根夸奕叶。",
      "曲江形胜冠名都，一镜光涵浪波帖。",
      "香花节候春日低，楼船载妓如城围。",
      "公子千金买歌笑，酒酣拔剑鱼龙飞。",
      "太平无事息争战，科场妙中穿杨箭。",
      "金榜题名雁塔高，同向江头赴秋宴。",
      "是时南苑集旗旌，君臣岂乐接镐京。",
      "霓裳羽衣教法曲，千门万户皆新声。",
      "鼓鼙动地渔阳变，旧日繁华都不见。",
      "白头愁杀杜陵翁，春日潜行泪如霰。",
      "桑田悠悠知几年，大明赫日当中天。",
      "方面专城分阃寄，红莲幕下罗群贤。",
      "吴君惯作都司客，啸歌曾醉长安陌。",
      "春深修禊濯冠缨，爱看江心明月白。",
      "青云咫尺步亨衢，鹏抟万里真雄图。",
      "群公宴饯集冠盖，酒酣击碎青珊瑚。",
      "笑我淮南两相遇，矫首咸阳问亲故。",
      "曲江愿得与同游，怅望西山愁日暮。"
    ]
  },
  {
    "id": "e647d10fb9175bcee1a267eaa3608789",
    "title": "题青山白云图系广信府同知方公所藏",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "海国千山列屏嶂，万迭浮云滚涛浪。",
      "云来云去本无心，苍狗白衣幻形状。",
      "长松密竹翠模糊，萧萧清籁真笙竽。",
      "人行问路失南北，恍惚越海登蓬壶。",
      "山中伊谁结茅屋，考槃独乐歌在谷。",
      "酒酣笑倚两崖高，万鼓雷鸣泻银瀑。",
      "琅玕结实瑶草青，服食自可通神灵。",
      "玄猿白鹤成伴侣，朝霏夕霭秋冥冥。",
      "我家四明山水窟，十载长淮空窃禄。",
      "生来懒性合幽栖，看山看云嗟不足。",
      "近来船过严陵滩，楼台缥缈虚无间。",
      "环佩玲珑出林表，俨然天上非尘寰。",
      "黄堂仙人政多暇，仿佛乡关阅图画。",
      "要觅商公与赵公，妙笔千金阅高价。"
    ]
  },
  {
    "id": "e647d10fb9175bce75d4fd84fbc9623c",
    "title": "送陈大舍",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "藕堂古云耕战地，孤塔重重碧云际。",
      "山川钟秀产英豪，将相公侯夸富贵。",
      "而翁亲际六龙飞，胸中韬略皆神机。",
      "当年介胄阵前决，凯歌夜踏明月归。",
      "向来介胄云南去，花角群蛮争款附。",
      "圣恩建节表殊功，万灶貔貅旗鼓树。",
      "太平鲸岛无浪波，吴山满眼浮青螺。",
      "佳儿省觐拜庭下，辕门衎乐当如何。",
      "彩舞翩跹五云起，苍玉杯深浮绿蚁。",
      "雅歌我欲赋南陔，海内同称陈孝子。"
    ]
  },
  {
    "id": "e647d10fb9175bcec64e34bec691d016",
    "title": "题胡仲厚先生山水图",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "范宽笔法夸神妙，安定胡君契深要。",
      "向来赠我山居图，恍入蓬莱循海峤。",
      "只今远作灵峰游，层崖迭巘涵清秋。",
      "浮岚散尽雨新霁，万丈倒挂银河流。",
      "金碧楼台半天倚，下视人间深涧底。",
      "南扉北崦近相望，苍树重重碧云起。",
      "危桥两两如垂虹，跨驴策杖纷相从。",
      "林深谁怜采樵者，双肩轧轧悬崖重。",
      "浮世光阴去如电，往者忧劳来者倦。",
      "异乡相见只须臾，礼俗人情空恋恋。",
      "十洲三岛沧溟天，梦回夜半闻啼鹃。",
      "故园松菊幸无恙，挥毫欲赋归来篇。",
      "寄语当时老丘壑，百岁襟期宛如昨。",
      "安期羡门如可招，便与山中侣猿鹤。"
    ]
  },
  {
    "id": "e647d10fb9175bceaa0809b36fe82049",
    "title": "胡仲厚先生画林塘读书图并序",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "我家住近荆公台，天光一鉴林塘开。",
      "面面青山如图画，烟云卷尽空翠来。",
      "岸头种花还种竹，风日芳菲艳红绿。",
      "珠帘卷起倚危栏，生意欣欣快心目。",
      "锦鱼群跃双鸥飞，俯仰上下皆天机。",
      "世外游尘飞不到，石床但听声唔咿。",
      "客来试问荥阳派，通德门前长书带。",
      "青春满架邺侯书，觚椟云飞蚕与虿。",
      "衣冠想象南渡时，琼枝玉树相光辉。",
      "百年祖考见余庆，佩衿济济越庭帏。",
      "笑我平生探简牍，伯仲翩翩期嗣续。",
      "寒波青影落孤灯，风雨潇潇夜深读。",
      "科名作教淮海堧，升除又上江西船。",
      "玉溪冰雪大于斗，广文座冷怜无毡。",
      "脊令原头声更苦，手足摧残愁肺腑。",
      "不才幸有两男儿，玉臂云鬟吟杜甫。",
      "熊儿欲遣寻归途，骥子不来将奚如。",
      "吁嗟文献犹一线，莫令先泽俱荒芜。",
      "田园欲归看图画，胡公胡公神变化。",
      "何时共坐秋水深，诗酒襟怀悦情话。"
    ]
  },
  {
    "id": "e647d10fb9175bce190dc0c37d104043",
    "title": "用王理问中秋韵",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "玉盘捧出冰天暮，霜雪■然江海路。官船面面启篷窗，撑入溪泷最深处。",
      "梯空我欲招素娥，广寒孤眠奈愁何。吴刚斫桂颇惊恐，仰天却爱清光多。",
      "四海一家异风土，王事不辞行役苦。桁杨谳决镜同明，棨戟森严趋阃府。",
      "盛时乐育如成康，仁恩叶律歌清扬。桴鼓不惊刁斗静，燕乐何愁秋夜长。",
      "鲛川仙人富词藻，诗酒情娱散襟抱。旧时曾上虎蹲山，笙箫曲奏人间好。",
      "月光如昼夜如年，天涯廓落心茫然。愿骑鸾鹤竟归去，罡风浩气天清寒。",
      "岂不见蓬莱瀛洲东海堧，琼琚玉佩多飞仙。"
    ]
  },
  {
    "id": "e647d10fb9175bce503c6f89f2355623",
    "title": "题画",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "彩云影动丹崖，皓月光寒珠树。",
      "待君载我扁舟，万里瀛洲归去。"
    ]
  },
  {
    "id": "e647d10fb9175bce60e560924d76e1c9",
    "title": "便面",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "缥缈云山薄暮，微茫野水清秋。",
      "为问读书千卷，何如把钓扁舟。"
    ]
  },
  {
    "id": "e647d10fb9175bcef59c1ef31b2f8baa",
    "title": "题山水画",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "迭嶂密云深树，前溪流水长桥。",
      "天外鸟飞斜日，蹇驴归兴逍遥。"
    ]
  },
  {
    "id": "e647d10fb9175bcef59c1ef3a5e39a6a",
    "title": "题山水画",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "重重石径云林，洒洒竹窗松屋。",
      "隐君试问何如，高咏考槃在谷。"
    ]
  },
  {
    "id": "e647d10fb9175bce577c2732f0d90759",
    "title": "山水画",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "远嶂白云天半，断桥流水村孤。",
      "高树门前成列，人来试问吾庐。"
    ]
  },
  {
    "id": "e647d10fb9175bcebb8f3240fd6dc292",
    "title": "题东坡墨竹",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "湘水遥怜帝子，彭城恍遇坡翁。",
      "看画不求形似，笔端自有清风。"
    ]
  },
  {
    "id": "e647d10fb9175bcebb8f32406acbce71",
    "title": "题东坡墨竹",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "飒飒凉声欲暮，萧萧劲气先秋。",
      "笑问黄茅冈上，谁知太守风流。"
    ]
  },
  {
    "id": "e647d10fb9175bce503c6f89a1b5fe23",
    "title": "题画",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "六月炎州如火，只思林下清风。",
      "千里湘江帝子，夜来遗佩玲珑。"
    ]
  },
  {
    "id": "e647d10fb9175bce5d9d5b685481d54e",
    "title": "蕃邦进象二首",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "名应周诗五辂，耳闻舜韶八音。",
      "共向瑶阶率舞，九重喜动天心。"
    ]
  },
  {
    "id": "e647d10fb9175bce5d9d5b68809e6aa1",
    "title": "蕃邦进象二首",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "广鼻深通两窍，长牙白耸双尖。",
      "沐浴天家雨露，贡来南海蕃暹。"
    ]
  },
  {
    "id": "e647d10fb9175bcef290ab8c7c26720c",
    "title": "题卓民吉画扇面贻叶太守",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "天外云霞欲曙，山中楼阁先秋。",
      "借问蹇驴双去，何如舴艋同游。"
    ]
  },
  {
    "id": "e647d10fb9175bce503c6f898071c06f",
    "title": "题画",
    "authorName": "郑真",
    "authorId": "e647d10fb9175bced1457b72d1457b72",
    "dynasty": "明",
    "content": [
      "万仞苍崖璧立，双溪碧水环流。",
      "过眼浮尘滚滚，山中好度春秋。"
    ]
  },
  {
    "id": "e647d10fb923baa5c2b14d43e3f2d757",
    "title": "玉溪杂兴",
    "authorName": "黎跃龙",
    "authorId": "e647d10fb923baa5d1457b72d1457b72",
    "dynasty": "明",
    "content": [
      "一望菰蒲杨柳，万家烟雨楼台。",
      "江南何处相近，桃叶渡口归来。"
    ]
  },
  {
    "id": "e647d10fb93bfc15e2e5a6188edd874b",
    "title": "客中除夕",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "appreciation": "这首诗记写了作者旅居在外的一个除夕夜，抒发了诗人思念家乡、思念亲人的感情。\n“今夕为何夕，他乡说故乡”，首联点题，开门见山交待了诗人在除夕之夜不能与家人团聚，共享天伦之乐，表现出诗人思念家乡有感情。诗人本来知道“今夕”是除夕，却开头用一个问句，表现出惊叹之意，今晚是什么日子，为什么他们这些外乡人都在谈论自己的家乡呢。平淡的问语中，显出了深深的思乡之情，接下来更进一层描写作者的感受。\n“看人儿女大，为客岁月长”，这两句写出了诗人的亲身感受，过年家家都是合家团聚，而自己却有家不能回，只能眼巴巴地看着别人的儿女一天天长大，而自己有儿有女却不能尽到做父亲的责任。游子在外，竟连自己的儿女近况如何都不了解，不禁辛酸。这二句虽然写得平平常常，可仔细体味，其中却包含着诗人那种言传不及意会的极大痛苦。\n“戎马无休歇，关山正渺茫”，这两句交待出造成游子不幸的根本原因，是因为元末时期的战争频繁，同时表达出诗人反对战争、渴望和平的愿望。\n“一杯椒叶酒，未敌泪千行”，这句写出了诗人那种特殊环境下的特殊感受，别人都沉浸在节日的欢乐气氛中，而自己却作客居他乡，只能借酒浇愁。但是，柏叶酒也不能消愁去恨。除夕之夜，合家团圆，喜迎新春，而诗人久居他乡，社会仍不安定，妻离子别的痛苦，不能不使诗人“泪千行”。\n这首诗语言自然朴实，浅显易懂，音节响亮，有较强的吸引力和感染力，尤其是“看人儿女大，为客岁月长”是世人赞赏的佳句。",
    "content": [
      "今夕为何夕，他乡说故乡。",
      "看人儿女大，为客岁年长。",
      "戎马无休歇，关山正渺茫。",
      "一杯椒叶酒，未敌泪千行。"
    ],
    "translation": "今儿晚是怎样的一个夜晚？只能在异地他乡诉说故乡。\n眼看别人的儿女一天天长大，自己的客游生活却岁岁增长。\n战乱连年不断、无休无歇，关山阻隔，故乡归路渺茫。\n饮一杯除夕避邪的椒叶酒，压不住思亲眼泪万千行。",
    "intro": "这首诗写除夕夜旅居异地的乡思客愁。诗篇以对句发端，“今夕为何夕”关合“除夕”，“他乡说故乡”关合“客中”，出语含蓄，暗示客愁；第二联承上联而来，写客居生活的冷清和乡思的绵长。此联叙事中有怀才不遇、壮志难酬的悲愤，有滞留他乡、思归无计的凄寂，也隐含着作者的乡思和回归故里的迫切心情；第三联则点出作者淹留他乡、岁暮不归的原因所在。全诗语言通脱质朴，诗中也没有新奇特别的意象，然却是平实处见真情，是一首以质胜而非以文名的感怀思乡之作。",
    "annotation": [
      "客中除夕：在外乡过大年除夕。客中，客居外乡之时。",
      "“今夕为何夕”句：语出《诗经·唐风·绸缪》：“今夕何夕，见此良人。”这里借用以抒写除夕怀念家人的愁思。",
      "“他乡说故乡”句：从刘皂《旅次朔方》（一作贾岛《渡桑幹》）的“无端更渡桑幹水，却望并州是故乡”句化出。",
      "戎（róng）马：指军事行动、战乱。",
      "无休歇：未停止过。",
      "“关山正渺茫”句：用杜甫《登岳阳楼》“戎马关山北，凭轩涕泗流”句意。",
      "关山：关口和山岳，这里代指故乡。",
      "渺茫：遥远，看不清楚。",
      "椒叶酒：一作“柏叶酒”，用椒叶或柏叶浸过的酒，也叫“椒柏酒”。古代风俗，以椒叶或柏叶后凋耐久，因取其叶浸酒，农历正月初一共饮，用以祭祖或献之于家长以示祝寿拜贺之意。以祝长寿。南朝梁·宗懔《荆楚岁时记》：“正月一日，‘长幼悉正衣冠，以次拜贺，进椒、柏酒，饮桃汤。’”南朝梁·庾肩吾《岁尽》：“聊开柏叶酒，试奠五辛盘。”唐·孟浩然《岁除夜会乐城张少府宅》：“旧曲梅花唱，新正柏酒传。”《本草纲目》：“柏叶可服食，元旦以之浸酒，辟邪。”",
      "未敌：不能阻挡。指欲借酒消愁，但仍阻止不了热泪滚滚。"
    ]
  },
  {
    "id": "e647d10fb93bfc1562faee176b80af96",
    "title": "野航为范子俊赋",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "一舸夷犹野水边，渚禽沙鸟各纷然。",
      "幽花满棹初维岸，春水连堤忽上天。",
      "世上风波终未已，江南烟雨正堪眠。",
      "他日匏尊留我饮，更凭孤鹤问坡仙。"
    ]
  },
  {
    "id": "e647d10fb93bfc15a7b6154535c52ce9",
    "title": "采石春望",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "夜泊青山渚，朝登采石矶。",
      "蜀雪应消尽，吴船犹未归。",
      "五湖花正落，三江莺乱飞。",
      "同行王主事，此日亦沾衣。"
    ]
  },
  {
    "id": "e647d10fb93bfc15a92371d2c9c106f6",
    "title": "泗上书怀",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "为客山川远，封侯岁月迟。",
      "后生方尔汝，吾辈复驱驰。",
      "岂是逢迎倦，深知气力衰。",
      "还将归老意，先报白鸥知。"
    ]
  },
  {
    "id": "e647d10fb93bfc15b32571d572a72001",
    "title": "泗州书怀",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "白发三吴客，清秋泗水边。",
      "官途随老马，归梦逐风鸢。",
      "酒尽寻僧舍，书来问客船。",
      "淮南与淮北，漂泊过年年。"
    ]
  },
  {
    "id": "e647d10fb93bfc15151be0be58b5982f",
    "title": "思归兼简严八",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "天高风正急，鸿雁傍人飞。",
      "江外无来使，淮南尽捣衣。",
      "悲歌聊当泣，远望亦同归。",
      "为报严夫子，沧洲与愿违。"
    ]
  },
  {
    "id": "e647d10fb93bfc15ede9f08f0f799e41",
    "title": "送李千户时将有海东之役",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "中国人俱化，东夷贡未修。",
      "圣君能大勇，沧海即浮沤。",
      "貔虎当前队，鱼龙据上游。",
      "人言汉飞将，今日定封侯。"
    ]
  },
  {
    "id": "e647d10fb93bfc15daa6a5c268e31185",
    "title": "京师归别墅",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "政拙辞骢马，身闲问绿蓑。",
      "此生人共弃，长日自行歌。",
      "野圃啼莺满，春江斗鸭多。",
      "黄家酒垆近，风雨亦来过。"
    ]
  },
  {
    "id": "e647d10fb93bfc151664cc59b4a914d6",
    "title": "宴王主簿宅",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "故人王短簿，老未即归田。",
      "宾客尊耆艾，园池有岁年。",
      "好花留舞蝶，高柳宿啼鹃。",
      "最爱西亭好，时时得醉眠。"
    ]
  },
  {
    "id": "e647d10fb93bfc158d84de3495aa1cdb",
    "title": "怀王道士",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "宣城王道士，爱着芰荷衣。",
      "一自清江别，三年白雁飞。",
      "酒徒随处有，沽客向来稀。",
      "最忆青城夜，狂歌不肯归。"
    ]
  },
  {
    "id": "e647d10fb93bfc1550466cb2e3611fe1",
    "title": "王仙人远过",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "闻道神仙侣，来寻野客园。",
      "谈玄终未悟，对酒且忘言。",
      "接树朱樱密，缘坡紫笋繁。",
      "醉余春水上，坐听白鸥喧。"
    ]
  },
  {
    "id": "e647d10fb93bfc159a0ec446cde88626",
    "title": "春园",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "春园江水上，江雾日昏昏。",
      "沙暖常垂钓，花深不闭门。",
      "家童锄垄麦，野客共盘餐。",
      "衰老仍耽酒，经年懒出村。"
    ]
  },
  {
    "id": "e647d10fb93bfc1578e1cb7d496f8fa3",
    "title": "村居怀京下一二友生",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "罢职非能吏，归田即老农。",
      "有诗聊度日，无字可书空。",
      "白发将谁念，黄粱且自舂。",
      "故人能问讯，家在五湖东。"
    ]
  },
  {
    "id": "e647d10fb93bfc15574e81d7c0c5d007",
    "title": "马氏西园宴别吴进士善卿",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "竹阴连水屋，荷气集池台。",
      "南国佳人去，西园高宴开。",
      "好风因树起，新月渡河来。",
      "别后江潭上，离肠日九回。"
    ]
  },
  {
    "id": "e647d10fb93bfc159a5760d9cff9ff8c",
    "title": "别墅",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "春园含薄雾，野水散轻阴。",
      "落絮随风舞，啼莺坐树深。",
      "旅情方自遣，幽意待人吟。",
      "独少扬雄客，时时载酒寻。"
    ]
  },
  {
    "id": "e647d10fb93bfc15fc0eb32d16bbb481",
    "title": "送任李二高士归越",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "老去任公子，重来李少君。",
      "仙凡初不远，江海自离群。",
      "水绕吴宫树，山连禹穴云。",
      "汀洲有长笛，日暮不堪闻。"
    ]
  },
  {
    "id": "e647d10fb93bfc1581ee8ee5bc2c50d2",
    "title": "饮马氏东园",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "乌衣东苑内，春色正芳菲。",
      "上客调诗律，佳人试舞衣。",
      "夭桃连雨发，鹦鹉入帘飞。",
      "况是多春酒，厌厌夜不归。"
    ]
  },
  {
    "id": "e647d10fb93bfc15eb1ba7b1024f502d",
    "title": "怀王生",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "王生本静者，郡邑少经过。",
      "家住清江曲，春来白鸟多。",
      "亲庖余酒肉，官赋入菱荷。",
      "岁莫兼相忆，临流独咏歌。"
    ]
  },
  {
    "id": "e647d10fb93bfc157ad1373d18a42a7f",
    "title": "立春日饮任氏西园",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "把钓归东海，开筵近北台。",
      "千林残雪尽，万里好春回。",
      "中散调琴坐，山公待酒来。",
      "更须花满树，终日此衔杯。"
    ]
  },
  {
    "id": "e647d10fb93bfc15314c19378ef5574b",
    "title": "赋陶与权云所二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "岂有从龙意，还同野老居。",
      "覆花初冉冉，度水亦徐徐。",
      "陇上时相逐，溪边或自锄。",
      "犹能作霖雨，沾洒及邻墟。"
    ]
  },
  {
    "id": "e647d10fb93bfc15314c19370870acc7",
    "title": "赋陶与权云所二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "斯人肥遁士，高卧亦无心。",
      "野树留余润，春花带远阴。",
      "近床衣欲冷，拂石坐还深。",
      "为问陶弘景，何如陇上吟？"
    ]
  },
  {
    "id": "e647d10fb93bfc152c2dbc849defdab5",
    "title": "闻张处士竹林甚盛欲观未能兼简王一秀才",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "闻道南村竹，春来接远坡。",
      "色侵沽酒旆，声送濯缨歌。",
      "甚欲敲门看，须凭拄杖过。",
      "余阴过西沼，应覆右军鹅。"
    ]
  },
  {
    "id": "e647d10fb93bfc154ea5204543c4756b",
    "title": "陪陈应奉诸公宴马氏西园",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "画楼临晓日，青盖度行云。",
      "歌吹三春好，宾朋四海闻。",
      "絮嫌飞燕态，花妒绿珠裙。",
      "曲误谁能顾，周郎思不群。"
    ]
  },
  {
    "id": "e647d10fb93bfc1589efbf26c4a7b11b",
    "title": "白燕",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "故国飘零事已非，旧时王谢见应稀。",
      "月明汉水初无影，雪满梁园尚未归。",
      "柳絮池塘香入梦，梨花庭院冷侵衣。",
      "赵家姊妹多相忌，莫向昭阳殿里飞。"
    ],
    "intro": "诗人所处的时代正当明初江山一统，人心思定，可诗中偏说「故国飘零事已非」，一个上下求索，徘徊彷徨，劫後馀生，心含深深痛楚的「白燕」形象先声夺人，给诗作铺设下犹豫未决，选择难定的基调。接下来诗作突起波澜，说这白燕在王谢等豪门贵族里也很难见到。作者化用刘禹锡「旧时王谢堂前燕，飞入寻常百姓家」的诗句，一是照应上句故国飘零、人事沧桑之意，二是借典起兴，将一个遗世独立，抱定操守，不为名利所动的「白燕」形象全力推出。 \n「月明汉水初无影，雪满梁园尚未归。柳絮池塘香入梦，梨花庭院冷侵衣。」白燕的体态如汉水上空一轮高洁的明月，如梁园隆冬中随风飘舞的雪花，如暮春时节池塘边尽情翻飞的柳絮、庭院内悄悄绽放的梨花。「月明汉水」为白燕开辟了展翅翱翔的广阔空间，「初无影」的感觉是自己的高洁品性难以被人发现和赏识的急切与惆怅；「雪满梁园」为白燕造就的是磨练意志的艰苦条件，「尚未归」的胸襟是自己知难而进、壮心不已的自信与豪放；「柳絮池塘」为白燕创设的是一处暂避风浪的小小港湾，「香入梦」的情怀是自己玲珑心地、美好憧憬的低吟浅唱；「梨花庭院」为白燕留下的是静静思考的淡淡雅境，「冷侵衣」的心绪是自己人生经历不堪回首的凄苦哀伤。诗人把客观环境之美与人主观世界高洁之美、壮丽之美、理想之美、清峻之美的有机结合，实现了由比喻贴切的自然形式美到言志至深的人生境界美的跨越，成就了一朵诗苑中耀眼的奇葩。首联为刘禹锡名句的化用，颈联则直接从晏殊的「梨花院落溶溶月，柳絮池塘淡淡风」模出，这种推陈出新的创造精神与博喻递进的表现手法相贯通，不仅使得「白燕」的艺术形象清晰丰满；也形成了本诗在意与境的结合上如行云流水、剪裁自如的艺术特色。 \n梁园即兔园，是汉代梁孝王会集天下文士的大型园林，经常为历代文人引用赞扬；「柳絮池塘」不由让人想起谢道韫的「未若柳絮因风起」和谢灵运的「池塘生春草」。这是诗人借梁园和谢氏家族人才济济的典故，来说明自己的确曾被朱元璋麾下众多的人才各显其能打动过，否则怎能有「香入梦」的感觉呢？可是香梦不长，诗人因事遭朱元璋猜忌，不得不假装疯癫，免职回家，侥幸躲过杀戮之劫。「梨花庭院冷侵衣」，暮春时节的诗人，站在梨花庭院内，心中除了孤芳自赏，更有一种被迫远离尘寰的凄楚与清冷。明初朱元璋实行「金樽共相邀，白刃不相饶」的残酷人才政策，让一些有志之士兼济天下的理想和报负难以施展。原因就是，虽有「金樽共相邀」的诱惑，但「白刃不相饶」的悲惨结局又着实让人感到後怕。矛盾徘徊的心迹通过委婉凄啭的描写，展示了诗人思想的多样性、复杂性。 \n「赵家姊妹多相忌，莫向昭阳殿里飞」，诗人借赵飞燕、赵昭仪姐妹专宠于汉成帝的典故，除了实现写物到写人的转换，也是点题升华掀起高潮的结句。表面的理解好像是以赵氏姐妹的相互猜忌来比喻某些文人的相互倾轧，实则是在写皇权在握的人对有才干的臣下的无端猜忌和残酷镇压。这是一个惊魂未定、劫後馀生的正直的知识分子，面对血淋淋的现实发出的哀叹，也是对黑暗的封建专制制度无言的揭露与控诉，刚好道出了那个时代被耍弄被蹂躏的知识分子的共同心声。故尔，该篇一出，便被传诵一时，作者也获得了「袁白燕」的美誉和称赞。"
  },
  {
    "id": "e647d10fb93bfc1535d759c858dcdf6f",
    "title": "京师怀吴中黄道士",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "吴下黄师我所怜，江湖离别又三年。",
      "家贫似为耽诗句，世乱谁能与酒钱。",
      "溪上瓜田应蔓草，沙边茅屋正风颠。",
      "稍待东南春水绿，老夫书札寄吴船。"
    ]
  },
  {
    "id": "e647d10fb93bfc15604e0372349944da",
    "title": "治亭寓目",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "百尺孤亭落照间，六朝遗迹草斑斑。",
      "荣华有尽英雄去，江水无穷鸥鹭闲。",
      "商女晚来犹自唱，行人春尽不知还。",
      "故园遥在三江外，烟树微茫独倚阑。"
    ]
  },
  {
    "id": "e647d10fb93bfc15ff2ffaf5cbeb942d",
    "title": "喜洪山人恕复至",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "烟巷鸡鸣曙色开，秋林鹊噪远人回。",
      "老夫自扫风前叶，稚子兼锄雨后苔。",
      "近市酒浆浑易得，傍溪鱼蟹亦须来。",
      "鸥边野水明如镜，更坐寒山共一杯。"
    ]
  },
  {
    "id": "e647d10fb93bfc15d7e3bd846a5a32a8",
    "title": "京师归至丹阳逢侯生大醉",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "白下西风吹夜凉，五湖秋草着微霜。",
      "千家砧杵初凌乱，独客关山正渺茫。",
      "归去定应残腊尽，飘零犹幸此身强。",
      "丹阳郭里盈樽酒，且为侯芭发醉狂。"
    ]
  },
  {
    "id": "e647d10fb93bfc15522753543664b85c",
    "title": "归来",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "淮甸西风送客归，江潭落木正飞飞。",
      "屋边鹳鹤鸣高垤，道上狐狸笑弊衣。",
      "濯足每嫌秋岸冷，摊书还趁夕光微。",
      "倦游季子真相似，独有贤妻肯下机。"
    ]
  },
  {
    "id": "e647d10fb93bfc1559bdb5f65bdf2c74",
    "title": "郭外寄王录事",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "白鸥黄鸟动春声，绿树清波称晚晴。",
      "何用城中走尘土，只消江上过清明。",
      "深村浊酒还堪醉，野老狂歌亦有情。",
      "寄语东门王录事，底须辛苦过平生。"
    ]
  },
  {
    "id": "e647d10fb93bfc15d7a54423b773d792",
    "title": "过黄耳墓有感",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "黄耳墓前春日迟，柳条花萼正参差。",
      "多才已逐浮云去，异物犹令后代思。",
      "顾养有恩终不背，交游何事独相欺。",
      "春风绿酒人皆醉，落日孤舟自咏诗。"
    ]
  },
  {
    "id": "e647d10fb93bfc15629056ac3ae1c2b0",
    "title": "春日溪上谩书",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "白发何烦试鹖冠，清江久欲把渔竿。",
      "涓涓浊酒须成醉，袅袅晴花已倦看。",
      "不忍燕莺频往复，且留鸥鹭与盘桓。",
      "东家野老浑知我，日日相过却自欢。"
    ]
  },
  {
    "id": "e647d10fb93bfc15dfb25bd74b9167a6",
    "title": "赋黄叶渔村",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "泽国西风霜树多，萧条茅屋倚江波。",
      "家人酒馔兼虾菜，野老衣裳杂芰荷。",
      "东海任公时问信，沧浪孺子亦来歌。",
      "白鸥亦有忘机意，清影相看奈尔何。"
    ]
  },
  {
    "id": "e647d10fb93bfc159e133d0fe46f2e86",
    "title": "怀曾彦鲁",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "不见曾公白发侵，酒杯棋局最关心。",
      "年华冉冉情何限，江海悠悠水正深。",
      "欲买小舟随雁去，便从幽壑听龙吟。",
      "明年春满长洲苑，拄杖穿花处处寻。"
    ]
  },
  {
    "id": "e647d10fb93bfc152366eddb102442c6",
    "title": "咏溪上所栽桃",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "桃树移栽近浅沙，呼儿插竹护欹斜。",
      "秋来拟吃垂垂实，春到还看浩浩花。",
      "旋置酒旗深处挂，更将渔艇密边遮。",
      "老夫未是文章手，故少新诗对客夸。"
    ]
  },
  {
    "id": "e647d10fb93bfc152b39b7cf2ff05778",
    "title": "寄题马氏草堂兼柬黄二秀才",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "江上草堂风物幽，江花红白满汀洲。",
      "鸣鸠呼妇东西去，麋鹿将儿远近游。",
      "已有轩窗成晚趣，更无舟楫散春愁。",
      "东林早晚樱桃熟，应与黄香数劝酬。"
    ]
  },
  {
    "id": "e647d10fb93bfc15014e6e1aa38de63b",
    "title": "江上樱桃甚盛而予寓所无有忽苏城友人惠一大盒故赋此",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "野店荒蹊红满枝，暖烟微雨共离披。",
      "忽思西蜀匀圆颗，正值东吴远送时。",
      "老子细看方自讶，儿童惊喜欲成痴。",
      "拾遗门下曾沾赐，此日飘蓬也赋诗。"
    ]
  },
  {
    "id": "e647d10fb93bfc15a253f79f544e73ed",
    "title": "得马叟书作此远寄",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "洛阳马叟世称贤，童稚相看四十年。",
      "只道诗名传宇内，宁知酒债满江边。",
      "蓬蒿久没扬雄宅，虾菜聊随范蠡船。",
      "此日将书付归雁，不胜清泪湿吴笺。"
    ]
  },
  {
    "id": "e647d10fb93bfc1564706093655aab50",
    "title": "浦上寓所",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "我有茅堂南浦浔，回岗千尺昼阴阴。",
      "繁花映带墟烟密，弱竹留连海气深。",
      "寂寂轩窗惟鸟下，萧萧风雨亦龙吟。",
      "东家野老犹淳朴，酒熟瓜香数见寻。"
    ]
  },
  {
    "id": "e647d10fb93bfc15e65d87b42db06291",
    "title": "横溪寓所",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "高林深竹气冥冥，野色波光更满汀。",
      "草阁雨晴鸣翡翠，花畦风暖入蜻蜓。",
      "书成已与山公绝，赋就惟教阿买听。",
      "犹未忘情是杯酒，尚烦邻里致盆瓶。"
    ]
  },
  {
    "id": "e647d10fb93bfc1531e86086e442ba87",
    "title": "饮谢氏东园",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "谢氏池台多好春，风帘水槛不凝尘。",
      "千钟绿酒能留客，满树黄鹂更可人。",
      "蝶翅乍惊歌扇远，柳花轻触舞衣频。",
      "醉余荡桨城东去，正值南湖月色新。"
    ]
  },
  {
    "id": "e647d10fb93bfc15858525c687342990",
    "title": "清明独坐",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "花柳千家郭外村，老夫官屋近荒园。",
      "晴林渺渺浮云气，细草油油叠浪痕。",
      "川上画船争载酒，烟中长笛自销魂。",
      "暮年况复追游倦，落日泥墙独闭门。"
    ]
  },
  {
    "id": "e647d10fb93bfc15c0e966f7520789d3",
    "title": "次圭法师过金秀才隐居二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "墟里人家烟雾深，背冈茅屋自阴阴。",
      "不愁逸竹妨嘉谷，自爱繁枝集众禽。",
      "田父耰锄时得借，渔人舟楫莫相寻。",
      "旧开鸡犬桃源里，仿佛溪边花树林。"
    ]
  },
  {
    "id": "e647d10fb93bfc15c0e966f7b4ad3d6a",
    "title": "次圭法师过金秀才隐居二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "幽人读书黄浦上，萧条茅屋倚溪傍。",
      "霜沾木叶深深赤，潮杂溪流混混黄。",
      "旁舍杯盘多芋栗，秋园门巷亦馨香。",
      "为语当时仲长统，输君清旷自徜徉。"
    ]
  },
  {
    "id": "e647d10fb93bfc158ecac2e9e776f03e",
    "title": "偕黄叔明王元吉钱伯云张梦辰金彦振元夕观灯会于萧塘隐居景元举酒属客曰七人四百九十岁为首句以灯字为韵予赋此时洪武乙丑也",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "七人四百九十岁，吴家堂上看花灯。",
      "皓首庞眉方满坐，金杯玉碗出清冰。",
      "三寸黄柑浑似蜜，百壶春酒况如渑。",
      "今日相逢总知己，老夫欢喜欲飞腾。"
    ]
  },
  {
    "id": "e647d10fb93bfc15111c38d075a81f3c",
    "title": "次广西省朱郎中熙见寄韵二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "万里苍梧入望长，薇垣新治日馨香。",
      "已知南去无鸮獍，更拟西郊听凤凰。",
      "谈笑定应多暇日，羁縻况复有成章。",
      "幕中还试钟王帖，书遍阑干叶上霜。"
    ]
  },
  {
    "id": "e647d10fb93bfc15111c38d04c480d85",
    "title": "次广西省朱郎中熙见寄韵二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "衡阳南去与天长，荔子红椒处处香。",
      "明月关门无虎豹，清风台阁有鸾凰。",
      "包茅已入皆三脊，卉服新成有九章。",
      "幕下文书自稀少，醉余崖蜜啖红霜。"
    ]
  },
  {
    "id": "e647d10fb93bfc15d0847c3cdd4b29f7",
    "title": "次方明谦指挥海上筑城韵二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "城堞遥连北斗斜，岛夷从此识中华。",
      "诸侯幕府多春酒，上将歌谣杂暮笳。",
      "别去几时还下榻，兴来何日欲乘楂。",
      "为报安期头白尽，更烦重觅枣如瓜。"
    ]
  },
  {
    "id": "e647d10fb93bfc15d0847c3c278089af",
    "title": "次方明谦指挥海上筑城韵二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "旗影翩翩整复斜，中天星月动光华。",
      "千群貔虎方屯戍，万里鱼龙听鼓笳。",
      "圣主自多开国老，小夷休恃上天槎。",
      "却烦上将频思念，时问东门二亩瓜。"
    ]
  },
  {
    "id": "e647d10fb93bfc15fada43e0a1d4fdf5",
    "title": "江上早秋",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "靡靡菰蒲已满陂，菱花菱叶共参差。",
      "即从景物看身世，却怪飘零枉岁时。",
      "得食野凫争去远，避风江鹳独归迟。",
      "干戈此日连秋色，头白尤多宋玉悲。"
    ]
  },
  {
    "id": "e647d10fb93bfc15de49d438973a0fc3",
    "title": "江上书怀",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "沪渎城边秋气高，敔鹅鸿雁各求曹。",
      "不眠更识匡床稳，欲去还思小几牢。",
      "几处尺书俱寂寞，百年双鬓独萧骚。",
      "秋江欲渡愁难渡，风雨龙吟长怒涛。"
    ]
  },
  {
    "id": "e647d10fb93bfc15828cc8170c20bb0c",
    "title": "和王叔善祀天妃有雪",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "酒正初传内府醪，南来河伯避行舠。",
      "百年祀事崇邦典，半夜神光出海涛。",
      "花散晓风纷烂熳，礼成春殿肃清高。",
      "圣躬端为苍生祷，不比乘槎汉使劳。"
    ]
  },
  {
    "id": "e647d10fb93bfc155c9391743dc14d50",
    "title": "闻笛",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "花发吴淞江上村，隔花吹笛正黄昏。",
      "风尘远道归何日，灯火高楼合断魂。",
      "夜静几家无别泪，雨声终日过闲门。",
      "天边杨柳今无数，短叶长条非故园。"
    ]
  },
  {
    "id": "e647d10fb93bfc15a7724a6b6836162c",
    "title": "沪渎龙王庙晚眺",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "沪渎高城今已残，独余木叶洒惊湍。",
      "风云浩荡时将暮，江水萧条龙亦蟠。",
      "千里吴乡多战伐，孤舟蜀客转饥寒。",
      "弊裘涕泪兼新旧，终日思家敢怨叹。"
    ]
  },
  {
    "id": "e647d10fb93bfc15e0db5168d28a2774",
    "title": "南村",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "南村烟树接蒹葭，白鹭翩翩满白沙。",
      "此地遂成茅屋计，何人更识老夫家。",
      "即开断垄行新竹，便接平皋树杂花。",
      "戎马纷纷终未已，此身泛泛独长嗟。"
    ]
  },
  {
    "id": "e647d10fb93bfc15e3dd68102aa95b44",
    "title": "兵后大醉陶与权宅丙申九日也",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "酒到愁肠味颇醇，花因白发更精神。",
      "儿童休笑灯前舞，老子今存死后身。",
      "何处江湖为乐土，谁家门户有闲人？",
      "多情独有陶征士，醉过清秋不厌频。"
    ]
  },
  {
    "id": "e647d10fb93bfc15f5b9b5ef665eee0e",
    "title": "春日溪上书怀",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "溶溶春水杂蒹葭，袅袅晴风度落花。",
      "小巷几时佳客至，新诗独向野人夸。",
      "未闻汗马收诸国，且逐闲鸥坐浅沙。",
      "春色酒杯俱在眼，底须辛苦欲还家。"
    ]
  },
  {
    "id": "e647d10fb93bfc1583a8f17692507a4d",
    "title": "久雨",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "荒村处处闻流水，草阁时时自掩扉。",
      "庭树叶深沙鸟宿，野藤花退蜜蜂稀。",
      "只将书卷消长夏，更倚渔舟送落晖。",
      "天意未教戎马息，老夫漂泊敢言归。"
    ]
  },
  {
    "id": "e647d10fb93bfc15ca86383b08f43eda",
    "title": "丙申三月一日北山雨望",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "冻雨萧条江上来，随风沾洒气幽哉。",
      "陆机茅屋终难住，伍相祠堂亦可哀。",
      "独客飘飘何处去，孤帆寂寂几时回。",
      "《竹枝》声断沧江暮，短发无辜独受催。"
    ]
  },
  {
    "id": "e647d10fb93bfc159c6d562d672e734e",
    "title": "池上书怀",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "野水寒冰上曲池，薄云斜日下疏篱。",
      "黄蒿处处迷归路，沧海年年少故知。",
      "北望朝廷非昔日，东来儿女更依谁。",
      "老年拄杖犹无力，况是饥寒气血衰。"
    ]
  },
  {
    "id": "e647d10fb93bfc15d76d9b613419af27",
    "title": "张叔温诸公携酒至泖滨明日作此奉谢",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "八月风高鸿雁飞，三江潮落蟹螯肥。",
      "已拚白发如秋水，不厌清尊共夕晖。",
      "氛膋远连豺虎窟，波涛晴晃芰荷衣。",
      "扬雄旧宅城东住，骑马归来月满扉。"
    ]
  },
  {
    "id": "e647d10fb93bfc15d743abf0d263409c",
    "title": "秋日海上书怀",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "寡妹城西消息稀，老夫漂泊几时归。",
      "朝廷计议知何意，丞相征行事已非。",
      "东去鲸鲵方作横，南飞乌鹊正无依。",
      "可怜白发孤村里，终日哀哀赋《式微》。"
    ]
  },
  {
    "id": "e647d10fb93bfc15a0f05d378fef0f1d",
    "title": "舟次上海县",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "海上惊风乱鹤飞，千村霜露亦霏霏。",
      "清砧自是逢秋起，白骨何由远道归。",
      "戈甲只残蝼蚁命，江山终属虎狼威。",
      "自怜此日身将老，况复中宵泪满衣。"
    ]
  },
  {
    "id": "e647d10fb93bfc15c835a1665a59cd60",
    "title": "海上书怀",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "十年不见鹳鹅军，千里犹残犬彘群。",
      "涕泪每从天际老，檄书谁道日边闻。",
      "荆蛮战克心犹忍，淮寇平来地已分。",
      "莫怪腐儒东海上，时时哀怨动秋云。"
    ]
  },
  {
    "id": "e647d10fb93bfc15e63726ad5387b1e4",
    "title": "登虎溪阁",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "秋深时节雨霏霏，独坐江楼看雁飞。",
      "烟火数家山郭晚，蓬樯几处野航归。",
      "谋生计画人皆笑，投老乡关事已非。",
      "闻道淮南新易将，江湖此日亦沾衣。"
    ]
  },
  {
    "id": "e647d10fb93bfc156d76829155d6e3ee",
    "title": "秋晚东海寓舍",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "落叶寒蝉小巷深，枯藤斜日半墙阴。",
      "读书稚子当轩坐，为客衰翁倚杖吟。",
      "沧海未知终老计，白头难忘故园心。",
      "弊裘零落余双袖，清泪年来似不禁。"
    ]
  },
  {
    "id": "e647d10fb93bfc15f6147ebfb26a753a",
    "title": "寓所二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "草阁闲庭春水边，雨蒲风柳自纷然。",
      "邻翁对客还争席，水鸟依人欲上船。",
      "西北朝廷无使节，东南城郭有烽烟。",
      "老夫避地非游说，正少苏家二顷田。"
    ]
  },
  {
    "id": "e647d10fb93bfc15f6147ebf168598e2",
    "title": "寓所二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "西斋春树日阴阴，下有飞花一尺深。",
      "幽趣未容他处坐，新诗只向此中吟。",
      "邻翁小圃春相接，渔父扁舟晚更寻。",
      "归去故园应念此，他时怀抱亦难禁。"
    ]
  },
  {
    "id": "e647d10fb93bfc15706bfb2aff21c151",
    "title": "沙边",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "沙边细路少人行，只有闲花树树明。",
      "水阁经春尘自满，风帘终日鸟争鸣。",
      "躬耕岂愿将军顾，肥遁聊成处士名。",
      "白鹭晴烟满平野，老夫于此最关情。"
    ]
  },
  {
    "id": "e647d10fb93bfc15aa28f88c05d5708f",
    "title": "次杨廉夫先辈韵",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "吹笛春江烟雾稀，幽芳小草总相依。",
      "巫峡宁知云雨梦，沧洲欲拭芰荷衣。",
      "花间鹳鹤迎人起，波上鱼龙挟棹飞。",
      "不似南州庾开府，乡关头白苦思归。"
    ]
  },
  {
    "id": "e647d10fb93bfc15b3f24f0cee89b101",
    "title": "姚性存将归鹤沙以诗见别次韵",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "十年避地谁知我，此日看君自可人。",
      "空谷正思驹皎皎，清溪还度石磷磷。",
      "韩公住处皆荒服，区册归时及早春。",
      "闻道沙边风俗好，老夫东望欲为邻。"
    ]
  },
  {
    "id": "e647d10fb93bfc1561e14de13ee3a942",
    "title": "壬寅九日",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "野老园篱江水东，漙漙夕露满幽丛。",
      "已教短发从天白，未厌秋花特地红。",
      "身世只今惟仗酒，安危从此不关侬。",
      "神交赖有陶征士，避地休官意颇同。"
    ]
  },
  {
    "id": "e647d10fb93bfc1543403de6ac2e6408",
    "title": "寄南台掾朱自明时初复役",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "世祖行台列俊贤，掾郎家世本儒先。",
      "一时人物青云上，十道风霜白昼前。",
      "最爱群公交荐日，正逢天子中兴年。",
      "腐儒饥饿干戈际，欲买山阴雪后船。"
    ]
  },
  {
    "id": "e647d10fb93bfc15a106709f016454b0",
    "title": "京师得家书",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "江水三千里，家书十五行。",
      "行行无别语，只道早还乡。"
    ]
  },
  {
    "id": "e647d10fb93bfc1541d1e53c050e4752",
    "title": "寄家书",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "白发时时脱，青山处处同。",
      "人行千里外，书到五湖东。"
    ]
  },
  {
    "id": "e647d10fb93bfc1548e8021eadb49682",
    "title": "龙江夜行",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "细雨过江头，孤篷夜未休。",
      "归心与烟浪，相逐下扬州。"
    ]
  },
  {
    "id": "e647d10fb93bfc150b7138f659fb2475",
    "title": "江上二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "野屋藏春树，江堤倚暮花。",
      "买鱼留楚客，沽酒问吴娃。"
    ]
  },
  {
    "id": "e647d10fb93bfc150b7138f684daad58",
    "title": "江上二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "日暮江风急，江花水上飞。",
      "吴船三十丈，载得夕阳归。"
    ]
  },
  {
    "id": "e647d10fb93bfc15a85110ac4705ecb0",
    "title": "无题五首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "门外青青草，今年更觉深。",
      "前时玉钗堕，侍婢不能寻。"
    ]
  },
  {
    "id": "e647d10fb93bfc15a85110ac57eeafa8",
    "title": "无题五首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "海内虽无事，朝中有谏书。",
      "大家犹未省，不敢候羊车。"
    ]
  },
  {
    "id": "e647d10fb93bfc15a85110ac60809040",
    "title": "无题五首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "羊车行乐处，歌吹隔萧墙。",
      "赖有邻房女，时来说故乡。"
    ]
  },
  {
    "id": "e647d10fb93bfc15a85110acfc050ca9",
    "title": "无题五首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "月落长门去，千门夜色浓。",
      "梦间无限乐，不道在宫中。"
    ]
  },
  {
    "id": "e647d10fb93bfc15a85110ac9e3fe121",
    "title": "无题五首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "春衣裁剪罢，密叶间秾花。",
      "缝到鸳鸯处，行行线脚斜。"
    ]
  },
  {
    "id": "e647d10fb93bfc15bcedaf76be003385",
    "title": "因何彦明赋八新效其体新烟",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "覆堤初冉冉，渡水尚迟迟。",
      "一树梨花色，犹能似旧时。"
    ]
  },
  {
    "id": "e647d10fb93bfc15bcedaf76d1e047c7",
    "title": "因何彦明赋八新效其体新烟",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "柳外朝朝雨，平添过旧痕。",
      "往时桃叶渡，今日更销魂。"
    ]
  },
  {
    "id": "e647d10fb93bfc15bcedaf766b81e0d6",
    "title": "因何彦明赋八新效其体新烟",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "乍拂芳池远，还窥绣幕重。",
      "莫将花片蹴，飞舞满筵中。"
    ]
  },
  {
    "id": "e647d10fb93bfc15bcedaf76677bb76f",
    "title": "因何彦明赋八新效其体新烟",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "水边春尚浅，沙际叶才穿。",
      "拾翠双双女，迢迢度碧烟。"
    ]
  },
  {
    "id": "e647d10fb93bfc15bcedaf76149ddf88",
    "title": "因何彦明赋八新效其体新烟",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "芳树何年到，西园梦里惊。",
      "不须重听汝，只是旧时声。"
    ]
  },
  {
    "id": "e647d10fb93bfc15bcedaf760591384d",
    "title": "因何彦明赋八新效其体新烟",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "浅色初含雨，轻阴未过池。",
      "黄昏画楼畔，最是断肠时。"
    ]
  },
  {
    "id": "e647d10fb93bfc15bcedaf76b16244dc",
    "title": "因何彦明赋八新效其体新烟",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "怯露依芳蕙，惊风入绣帏。",
      "莫将罗扇扑，更待满园飞。"
    ]
  },
  {
    "id": "e647d10fb93bfc15bcedaf761da4bee2",
    "title": "因何彦明赋八新效其体新烟",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "既从碧云上，复傍绮窗移。",
      "愿得长如此，教人学画眉。"
    ]
  },
  {
    "id": "e647d10fb93bfc158c0e63354f5b91bd",
    "title": "己未九日对菊大醉戏作四首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "老夫爱此黄金蕊，儿子须将白酒赊。",
      "直到残阳下天去，更添灯火照欹斜。"
    ]
  },
  {
    "id": "e647d10fb93bfc158c0e633525934a0e",
    "title": "己未九日对菊大醉戏作四首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "遮莫邻家酒已无，教儿更往远村沽。",
      "老夫强健如平日，醉过三更不要扶。"
    ]
  },
  {
    "id": "e647d10fb93bfc158c0e63354d15306a",
    "title": "己未九日对菊大醉戏作四首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "只今何处无黄菊，醉着茅茨有几人？",
      "贤妇稍能知此意，杀鸡为黍莫辞贫。"
    ]
  },
  {
    "id": "e647d10fb93bfc158c0e63352cc83548",
    "title": "己未九日对菊大醉戏作四首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "纵道今年杼轴贫，乃翁才力不超群。",
      "明朝若卖《长门赋》，还尔黄金一百斤。"
    ]
  },
  {
    "id": "e647d10fb93bfc1517aac785d6f69669",
    "title": "石头城晚望",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "落日依依下石头，乱云东望是苏州。",
      "人间何似归心切，独有春江不断流。"
    ]
  },
  {
    "id": "e647d10fb93bfc158a4ecdf1dbf2bec6",
    "title": "南京口号五首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "君王观阙倚天开，画出金山复壮哉。",
      "率土再瞻龙虎气，高台还见凤凰来。"
    ]
  },
  {
    "id": "e647d10fb93bfc158a4ecdf1ef5af8e0",
    "title": "南京口号五首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "圣帝明王德业尊，亲为清庙国西门。",
      "皇心自是超前古，况复贻谋及后昆。"
    ]
  },
  {
    "id": "e647d10fb93bfc158a4ecdf110237188",
    "title": "南京口号五首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "放牛归马净尘埃，地北天南道路开。",
      "火鸡驯象时时贡，不数周家白雉来。"
    ]
  },
  {
    "id": "e647d10fb93bfc158a4ecdf1ac41ede7",
    "title": "南京口号五首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "春雨初晴霁色开，天街风雨少尘埃。",
      "白面郎官调御马，双双骑过午门来。"
    ]
  },
  {
    "id": "e647d10fb93bfc158a4ecdf1f6aa1142",
    "title": "南京口号五首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "驾出东南正好春，山中草木更精神。",
      "扬雄老去才情减，羞见新来献赋人。"
    ]
  },
  {
    "id": "e647d10fb93bfc154d4425c72499acec",
    "title": "即事二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "洛阳大贾爱名姬，富乐园中饮酒归。",
      "千步长廊好骑马，不愁春雨夜沾衣。"
    ]
  },
  {
    "id": "e647d10fb93bfc154d4425c798450327",
    "title": "即事二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "天街酒好不须言，弦管春风处处喧。",
      "旧传北地鸣珂巷，得似南京富乐园。"
    ]
  },
  {
    "id": "e647d10fb93bfc15c7d15c33cde75551",
    "title": "题龙江酒家二首其一",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "金陵美酒玉光浮，父老相传最解愁。",
      "安得身无官府事，长年高卧竺家楼。"
    ]
  },
  {
    "id": "e647d10fb93bfc151a8f19af36d212e6",
    "title": "重过黄渡有感",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "马家宅畔无乔木，徐氏门前芳草多。",
      "留得白头渔父在，年年长笛送沧波。"
    ]
  },
  {
    "id": "e647d10fb93bfc159b8d08939a44eb0b",
    "title": "朝天宫观方道士所画三山图三首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "东流弱水不胜尘，汉武楼台空自陈。",
      "欲借横江孤鹤去，须凭南岳魏夫人。"
    ]
  },
  {
    "id": "e647d10fb93bfc159b8d0893cebb8b3c",
    "title": "朝天宫观方道士所画三山图三首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "巨鱼出没浪波腥，东望三山路杳冥。",
      "安得秦皇射蛟手，为操强弩下沧溟。"
    ]
  },
  {
    "id": "e647d10fb93bfc159b8d089349a5b1fa",
    "title": "朝天宫观方道士所画三山图三首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "方壶少小学为仙，笔底三山岂偶然。",
      "见说麻姑头总白，不知何用得长年。"
    ]
  },
  {
    "id": "e647d10fb93bfc15244932a96635ca17",
    "title": "淮西夜坐",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "萧萧风雨满关河，酒尽西楼听雁过。",
      "莫怪行人白头尽，异乡秋色不胜多。"
    ]
  },
  {
    "id": "e647d10fb93bfc15ec801380bc9f64a5",
    "title": "扬州逢李十二衍二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "与子相逢俱少年，东吴城郭酒如川。",
      "如今白发知多少，风雨扬州共被眠。"
    ]
  },
  {
    "id": "e647d10fb93bfc15ec801380f9b696eb",
    "title": "扬州逢李十二衍二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "最忆东家《水调》声，花前檀板杂流莺。",
      "此时我醉君犹醒，舞到梧桐白露生。"
    ]
  },
  {
    "id": "e647d10fb93bfc15f16bf0253cc647e7",
    "title": "李陵泣别图",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "上林木落雁南飞，万里萧条使节归。",
      "犹有交情两行泪，西风吹上汉臣衣。"
    ]
  },
  {
    "id": "e647d10fb93bfc15aa74957693c045c5",
    "title": "客中夜坐",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "落叶萧萧淮水长，故园归路更微茫。",
      "一声新雁三更雨，何处行人不断肠。"
    ]
  },
  {
    "id": "e647d10fb93bfc15eb2464dbcd30cb53",
    "title": "城西送邓生",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "千山风雪正霏霏，君去金陵几日归。",
      "凤凰台上还吹笛，东望沧溟泪满衣。"
    ]
  },
  {
    "id": "e647d10fb93bfc158d1681fc3fbbcd41",
    "title": "夜至瓜洲",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "瓜洲人家灯火微，瓜洲波上行人稀。",
      "敲门买得双清酒，船在西陵逆浪归。"
    ]
  },
  {
    "id": "e647d10fb93bfc154d6f6f25c59dabb5",
    "title": "寄三江王六秀才",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "沧洲荷屋晚秋时，橘柚青黄满户垂。",
      "安得扁舟趁潮去，醉看江雨散轻丝。"
    ]
  },
  {
    "id": "e647d10fb93bfc15eb2464dbf4cdb505",
    "title": "城西送邓生",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "东望沧溟涕泗垂，闺中少妇亦沾衣。",
      "他时若有相思字，只寄春江燕子归。"
    ]
  },
  {
    "id": "e647d10fb93bfc15c1d61cd566dbe6a0",
    "title": "登阁",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "木落淮南秋色空，闲登高阁送归鸿。",
      "白头老妇痴儿女，尽在萧条望眼中。"
    ]
  },
  {
    "id": "e647d10fb93bfc150acb709330f2c81f",
    "title": "调王生",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "门外桃花落渐多，一双新燕又来过。",
      "寄语城东王贡士，今年春酒味如何？"
    ]
  },
  {
    "id": "e647d10fb93bfc15d528898082e75aaa",
    "title": "题妓展僧僧像",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "不见秋娘今几年，水光山色自悠然。",
      "月明楼上天如水，犹忆《梁州》第四弦。"
    ]
  },
  {
    "id": "e647d10fb93bfc158532ab84c2d365ce",
    "title": "寄顾文昭",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "最忆顾家池水湄，千株苔石坐题诗。",
      "如今又是三年别，白发萧萧只怕垂。"
    ]
  },
  {
    "id": "e647d10fb93bfc15b6d3246c03bbb897",
    "title": "过浔阳",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "夜泊浔阳江上沙，扁舟何处载琵琶。",
      "西风不管水流去，依旧满汀开荻花。"
    ]
  },
  {
    "id": "e647d10fb93bfc1555baeeaa1d61387a",
    "title": "诸公携酒苏台饯别醉归海上作此奉谢",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "吴王洲上百花开，花下人人劝酒杯。",
      "醉卧春江三百里，不知月过海门来。"
    ]
  },
  {
    "id": "e647d10fb93bfc15ebdef91e482ec3ef",
    "title": "新除监察御史辞贯泾别业",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "侧席念贤俊，旁求逮凡鄙。",
      "谬当南宫荐，重此柏台委。",
      "命严孰敢后，中夜去田里。",
      "邻友赠予迈，切切语未已。",
      "妻孥独无言，挥泪但相视。",
      "于时十月交，悲风日夜起。",
      "轻舟溯极浦，琴瑟向枯苇。",
      "惊凫乱沙曲，孤兽嗥荒市。",
      "回首望旧庐，烟雾空迤逦。",
      "抚膺独长叹，胡为乃至此！",
      "顾予久纵诞，远迹随鹿豕。",
      "及兹年已迈，精气固销毁。",
      "趋事深为难，速戾将在是。",
      "皇恩倘嘉惠，还归卧江水。"
    ]
  },
  {
    "id": "e647d10fb93bfc151a22b6f9e72f9fdf",
    "title": "下直怀北山隐者",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "载笔侍云陛，向夕始余闲。",
      "抚彼清冷觞，慰此忧戚颜。",
      "出轩月才皓，临街露已繁。",
      "广庭行且止，修槛去复攀。",
      "幽树蔼深翠，余花发微殷。",
      "俯仰不知久，星汉勿西还。",
      "归来空房卧，严城漏欲残。",
      "鸦呜九井动，剑佩亦珊珊。",
      "将随夔龙后，祗肃谒重关。",
      "缅怀息心侣，遗世在云山。",
      "焉能从之去，逍遥岩桂间。"
    ]
  },
  {
    "id": "e647d10fb93bfc15865913f79830424a",
    "title": "答礼部江主事渐",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "谷鸟嘤其鸣，求友声亦屡。",
      "况生烝民间，岂不念朋助。",
      "齐鲁久咨访，梁宋亦驰骛。",
      "末路值伊人，欢然乐平素。",
      "文既义驯雅，操存复贞固。",
      "辅仁将在斯，有挟非所虑。",
      "欣然得嘉会，终叹少暇豫。",
      "尔赞宗伯礼，予牵中台务。",
      "俱限清切地，日夕徒思慕。",
      "兹辰委篇什，衷情极披露。",
      "绸缪卜邻意，委曲耕稼诉。",
      "靖节休官辞，安仁归田赋。",
      "二子不可见，千载同轨度。",
      "嗟予甚蹇劣，岂复希高步。",
      "聊伸菲薄意，用答贤俊顾。",
      "东归果能遂，林庐得依附。",
      "杉榆辉映带，鸡犬互来去。",
      "开园每赏新，散帙共温故。",
      "兹意幸勉旃，岁久恐迟暮。"
    ]
  },
  {
    "id": "e647d10fb93bfc15bd5ee9ea2e4895a5",
    "title": "察院夜坐",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "吏散车马寂，月色东城上。",
      "敛衣高堂坐，重门静无响。",
      "文奏屏在箧，朱墨委虚幌。",
      "檐影望参差，霜气纷荡漾。",
      "耳目幸无役，心意多遐想。",
      "园庐日应敝，萝茑春还长。",
      "况兹纲纪地，王事方鞅掌。",
      "安得春江棹，东原归偃仰。"
    ]
  },
  {
    "id": "e647d10fb93bfc150748641598251e5a",
    "title": "淮安道中",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "花明野馆静，树暗流莺语。",
      "行云千里来，凌乱伤心绪。",
      "伤心复何事，家在江南渚。",
      "日暮莫回头，脉脉江南雨。"
    ]
  },
  {
    "id": "e647d10fb93bfc1544426f4b5759db26",
    "title": "适扬州",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "淮海表兹郡，东南诚要津。",
      "近代亦雄藩，亲王莅斯民。",
      "荆吴自兹入，燕赵亦来臻。",
      "舟车无停运，孳货若丘坟。",
      "冠盖充廛里，歌吹咽城罝。",
      "美酒既如渑，粱肉夹道陈。",
      "休养近百年，富庶难具论。",
      "大道无恒处，荣悴每相因。",
      "风烟一披拂，奄忽同埃尘。",
      "空屋啸蹲鸱，崩垣走惊麇。",
      "帟蒲交四野，骴骼俨若新。",
      "贵贱不复知，贤愚安能分。",
      "予有山阳遣，经过属秋辰。",
      "凭高肆遐览，落日无行人。",
      "欲继芜城作，薄劣愧参军。"
    ]
  },
  {
    "id": "e647d10fb93bfc1562737ba64e3d8c85",
    "title": "京师归别业",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "郊园草已遍，杂卉驻余春。",
      "游丝牵木杪，孤莺鸣水滨。",
      "羁人怀旧居，日夕自伤神。",
      "遥遥千里途，岂复念苦辛。",
      "欣然入场圃，儿女各来亲。",
      "当轩释负檐，拂去衣上尘。",
      "老夫行役久，归来志复伸。",
      "陶潜爱清风，张生思故莼。",
      "援笔为此诗，示我邻里人。"
    ]
  },
  {
    "id": "e647d10fb93bfc1591be0b29714c7eee",
    "title": "新得溪上茅屋",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "食肉贱糠核，饥人安敢辞。",
      "狐貉轻短褐，寒士为固奇。",
      "自予遭世故，举室尽流离。",
      "东临沧海岸，北度三江湄。",
      "蛟螭时作横，鲸鼍屡见欺。",
      "展转及衰暮，始见此门楣。",
      "徒壁类司马，上漏似原思。",
      "既无陈平席，岂有董生帷。",
      "覆篑或成墙，编苇聊当篱。",
      "迢迢白沙冈，当户势逶迤。",
      "遥遥秋浦波，临轩散涟漪。",
      "翻蜚野鸟群，参差灌木枝。",
      "赋此平生意，庶为百世规。",
      "湫隘诚可哂，欣幸方在兹。"
    ]
  },
  {
    "id": "e647d10fb93bfc15c84643c1520dabd2",
    "title": "新治圃成",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "隙壤所自治，剪刜去茏茸。",
      "幸无棼秽杂，况此清泉涌。",
      "灌滋竟朝夕，勾萌各森耸。",
      "青蒲已弥泽，黄瓜方卧陇。",
      "春菁向堪把，秋梨日应重。",
      "自余通宦籍，职事劳纷冗。",
      "禄食虽云美，私心恒自恐。",
      "归来得萧茅，采撷聊自奉。",
      "且遂丘园乐，永谢承明宠。"
    ]
  },
  {
    "id": "e647d10fb93bfc158db5fbaba5ad5397",
    "title": "出西郊",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "谷阳门西路，瀄汩澍清川。",
      "舟舻相萦带，蒲荷亦芊绵。",
      "依依望江渚，漠漠盻湖田。",
      "湖田今有秋，老稚饭红莲。",
      "此实父母邦，乱离乃弃捐。",
      "垂老幸得归，不识陌与阡。",
      "卜筑愿兹始，逍遥终百年。"
    ]
  },
  {
    "id": "e647d10fb93bfc15350da41906208e73",
    "title": "复出西郊",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "步出城西门，春岸多流水。",
      "戺戺沙雁去，茷茷江云起。",
      "居民亦何事，南亩将耘耔。",
      "提携汀沙际，吴语烟雾里。",
      "自予离兵燹，廿载劳转徙。",
      "归来展游眺，泫然怀我里。",
      "余年幸有待，萑菅终可理。"
    ]
  },
  {
    "id": "e647d10fb93bfc15b990b1f28893b858",
    "title": "游西墅",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "吴王逐兽地，士衡闻筜亭。",
      "古人不可见，荒原今独行。",
      "遗堵俨若存，阡陌复纵横。",
      "依稀望极浦，迢递盼春城。",
      "江树既晻霭，原花复晶荧。",
      "长烟覆渔屋，白水乱凫汀。",
      "山川岂云异，人事有消停。",
      "即此伤往时，聊复乐其生。",
      "寄言后来士，此理可自明。"
    ]
  },
  {
    "id": "e647d10fb93bfc15e065883c346d9dbc",
    "title": "怀广西省朱郎中熙",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "洞庭秋色晏，苍梧云气深。",
      "夫君万里去，山水迥沉沉。",
      "竟日凌浩渺，连天逃岑崟。",
      "鼋鼍游近渚，猿狖戏遥林。",
      "荏苒杜若香，萧条枫树阴。",
      "皇朝重兹土，远氓方致琛。",
      "而我将何念，岁莫独离心。",
      "离心一何极，日夕迟徽音。",
      "衡阳雁不到，搔首更沉吟。"
    ]
  },
  {
    "id": "e647d10fb93bfc1587d3c2fab1e1a0bc",
    "title": "自杨子舍舟步入常熟县",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "水行已兼旬，舟楫苦驰逐。",
      "晨昏侣鲛鳄，出入同雁鹜。",
      "黑风无终竟，白浪仍反覆。",
      "铿茕绝天枢，漰湃折地轴。",
      "旋渊屡倾坠，利石时抵触。",
      "沦丧固非远，哀吁宁辞黩。",
      "皇天实阴骘，兹辰遂平陆。",
      "神魂息漂荡，手足散顽木。",
      "徒侣纷来庆，酒胾及奴仆。",
      "况兹春气和，百草回新绿。",
      "山桃亦多花，逶迤自相属。",
      "枌榆已在迩，旷隔无再宿。",
      "从兹谢奔走，且饭东皋粟。"
    ]
  },
  {
    "id": "e647d10fb93bfc156af025797754ed13",
    "title": "书北山精舍壁",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "夙昔慕幽旷，中年值奔走。",
      "及兹始知返，顾已成皓首。",
      "兹为山水选，风气固深厚。",
      "崒嵂皆巘崿，绵邈尽林薮。",
      "清泉泻幽磴，白雪被层阜。",
      "既多缁素流，况有耕钓叟。",
      "初心已云协，雅言得兼受。",
      "始来疏梅堕，复此山樱剖。",
      "庶几去日迟，谁谓行当久。",
      "挥手谢朋侣，吾将寄衰朽。"
    ]
  },
  {
    "id": "e647d10fb93bfc15c10c9a6daf8617c3",
    "title": "送吴本立归吴门",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "九月气已肃，蟋蟀入床下。",
      "戺戺南来雁，寂历江上雨。",
      "伤哉远归人，斯时不遑处。",
      "岂惟怀乡里，茔域久蓁莽。",
      "樵苏无可禁，奠谒旷时序。",
      "长年抱忧感，鹔郁将谁语。",
      "兹行遂初志，况复念勤苦。",
      "勾吴不可见，迢迢望烟渚。"
    ]
  },
  {
    "id": "e647d10fb93bfc152d88c5c4d4b66ab3",
    "title": "久旱雨后行园",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "旱云不可沮，丘园生意穷。",
      "旨蓄已无遗，何以御吾冬。",
      "昊天无终极，玄化沛神功。",
      "密云兴四郊，飞雨蔽遥空。",
      "涸池既堪荡，长沟复淙蜺。",
      "衰茄渐回紫，梨亦高垂红。",
      "堤柳更薄阴，汀花还短丛。",
      "荒垄爱登陟，平林望青骢。",
      "即此已愉悦，固知慰疲农。",
      "愧无诗人德，何由歌屡丰。"
    ]
  },
  {
    "id": "e647d10fb93bfc15afd3ce518f9b1a38",
    "title": "送县学生顾立夫岁贡入京",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "霰雪殊未已，山川气方冱。",
      "千里向萧条，胡为事奔赴。",
      "明廷策多士，岁贡有程度。",
      "海隅苍生地，慎选恐违误。",
      "况兹生民秀，声闻见庠序。",
      "居然瑚琏器，匪但才华富。",
      "兹行协舆论，拭目俟骞翥。",
      "朋游极追仰，张设临浦溆。",
      "疏柳凝晚色，幽花抱寒素。",
      "嗟余久衰迈，复此动离绪。",
      "怅望天际帆，徘徊郭西路。"
    ]
  },
  {
    "id": "e647d10fb93bfc15a6e6f8e2c290a344",
    "title": "偕友人早出郊",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "离群寡游豫，得朋殊缱绻。",
      "相将度春水，散漫入芳甸。",
      "班荆烟乍敛，摘花露犹泫。",
      "林莺坐未出，沙鸟飞还见。",
      "遥山浮空翠，晴云曳轻练。",
      "一听野人言，复起沧洲愿。"
    ]
  },
  {
    "id": "e647d10fb93bfc15120b803f471946f2",
    "title": "席上怀吴善卿",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "荒城下余照，高树留残雨。",
      "林静微花落，梁空孤燕语。",
      "美人事征讨，日夕严虎旅。",
      "接袂竟何由，持杯望烟渚。"
    ]
  },
  {
    "id": "e647d10fb93bfc1535ccd85323f43422",
    "title": "赋得泰伯庙送倪元镇",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "剪商肇基迹，传季思逮圣。",
      "兄弟逃荆蛮，让德一何盛。",
      "千家聿来从，勾吴始开境。",
      "遥遥至裔孙，欲大心逾骋。",
      "深宫贮妖丽，高台瞰遐迥。",
      "既拒伍胥忠，还甘太宰佞。",
      "邻邦树仇怨，上国肆争竞。",
      "社稷终变迁，轩楹独完正。",
      "相传在闾里，洒扫改严净。",
      "岁时具牡醴，歌舞劳送迎。",
      "楚鬼久无食，越魄谁将籥。",
      "强暴有湮晦，圣哲无终竟。",
      "于焉送将归，舟舻得依并。",
      "是时春气和，氤氲满芳径。",
      "渚花动幽彩，汀莆发深靘。",
      "江水去不息，烟霞日将暝。",
      "敛衣拜阶下，怀哉起孤咏。"
    ]
  },
  {
    "id": "e647d10fb93bfc157e39fbe03b248cd8",
    "title": "赋得绿珠",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "于越山水秀，自古有名娃。",
      "绿珠虽后来，声名天下夸。",
      "明珠动盈斛，轻绡亦论车。",
      "众人不能得，独向石崇家。",
      "名园临紫陌，高楼隐丹霞。",
      "文犀饰窗槛，白玉缀檐牙。",
      "为乐未及终，奇祸忽来加。",
      "厚意何可忘，微命何足多。",
      "委身泥沙际，终令后世嗟。",
      "殷女曾灭国，周褒亦乱华。",
      "古人已如此，今人将奈何。",
      "犹胜中郎女，清泪湿悲笳。"
    ]
  },
  {
    "id": "e647d10fb93bfc15e0412837f959db25",
    "title": "题陶九成南村草堂",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "多士方见材，斯人乃梧雰。",
      "秉心自超越，当时识趋舍。",
      "迢迢溪南村，流水亦清写。",
      "草木发深润，里俗况淳雅。",
      "于焉事结构，面势临旷野。",
      "分明治畦町，日夕供灌洒。",
      "秋菰已堪煮，春菘行可谢。",
      "子真久在谷，幼安去诸夏。",
      "嚣杂既云远，忧患兹为寡。",
      "愿谢鸾鹄侣，从君鸡豚社。"
    ]
  },
  {
    "id": "e647d10fb93bfc15cfc68448c2c2f052",
    "title": "题葛洪移家图",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "当时司马衷，愚呆回不慧。",
      "牝鸡肆淫虐，骨肉互吞噬。",
      "渊聪乘时起，诸夏受其敝。",
      "琅琊遂东来，单弱何由济。",
      "赖此晋夷吾，草草正神器。",
      "国步未尽康，祸乱亦遄至。",
      "王敦反上游，苏峻复凶悖。",
      "渊裤已云亡，超雅从兹毙。",
      "葛生当是时，幡然思远逝。",
      "驾言觅丹砂，神仙或可致。",
      "青牛载妻子，舁册付奴婢。",
      "遥遥向南海，盖欲避斯世。",
      "嬴秦乱黔首，留侯佐高帝。",
      "婉婉幕中画，取胜千里外。",
      "韩彭既诛醢，相国下廷尉。",
      "辟谷谢人间，赤松乃吾契。",
      "明哲终保身，畴能测其意。",
      "生也虽后来，心迹颇相类。",
      "茫茫宇宙中，清风飘无际。",
      "斯人不可见，抚卷增叹喟。"
    ]
  },
  {
    "id": "e647d10fb93bfc15962e36dde568a779",
    "title": "夜经胥浦乡新被寇",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "枯蒿茫茫雪初集，青泥小岸硬复湿。",
      "草鞋断尽余两耳，十步九倒何由立。",
      "空村无人不敢入，野狗龈龈累百十。",
      "沟中死人血未干，终夜冤魂自相泣。"
    ]
  },
  {
    "id": "e647d10fb93bfc1525de93f37c075aab",
    "title": "夜归",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "黑风漫天天雨汁，海水荡潏如山立。",
      "沙头旧屋四角崩，草茅无人不收拾。",
      "此时归来夜将半，短衣无绵满身湿。",
      "西邻灯火唤不应，饭冷欲食何由食。"
    ]
  },
  {
    "id": "e647d10fb93bfc159574752a0a4e87ca",
    "title": "赋朱焕章所畜鹈鹕鸟",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "朱家有鸟名鹈鹕，意度自与凡羽殊。",
      "冥蜚时时近丹穴，夜宿往往归苍梧。",
      "当时六翮须无禁，何乃困顿来庭除。",
      "玄云飘萧羽衣碎，俯仰饮啄随人意。",
      "空檐燕雀亦何心，喧噪迫逐无宁地。",
      "孤雌孤雌复何所，落日烟波隔吴楚。",
      "沉思当日伉俪初，岂料如今各羁旅。",
      "众雏众雏尤痛惜，父既不归无可食。",
      "纵有弱母汝念深，浪高风急身无力。",
      "我言鹈鹕君莫嗔，忍耻含悲度此身。",
      "不见四海干戈际，多少思家失路人。"
    ]
  },
  {
    "id": "e647d10fb93bfc158300a783e99f1db5",
    "title": "病阿速",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "杭州阿速病可伤，况复四体多金创。",
      "口粮开除但乞丐，终日哀鸣行路傍。",
      "自言家在云中住，兄弟既死惟爹娘。",
      "往年江南妖贼反，圣旨差我随平章。",
      "同行二千五百辈，辈辈选用皆精强。",
      "孰知江南风土异，不比中原尽平地。",
      "中原地平好驰逐，一人腾骧万人废。",
      "江南地卑山林密，泥深马滑无由立。",
      "角弓着雨软如绵，咫尺相看不能射。",
      "九月十月岁云莫，贼兵突入观音渡。",
      "平章脱身向东去，太半尽死无人顾。",
      "我幸不死病已危，丞相被逐无依归。",
      "异乡此日谁相慰，只似天边孤雁飞。"
    ]
  },
  {
    "id": "e647d10fb93bfc15f9b639af83bd98ba",
    "title": "老夫五首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "老夫避兵荒山侧，三日无食在荆棘。",
      "鞋袜破尽皮肉碎，血被两踵行不得。",
      "于时瘦妻实卧病，十声呼之一声应。",
      "夜深困绝倚枯树，逐魂啼来雨如注。"
    ]
  },
  {
    "id": "e647d10fb93bfc15f9b639af0d65a4c1",
    "title": "老夫五首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "老夫避兵黄浦上，八月秋涛势逾壮。",
      "蛟龙变化不自谋，鲸鲵偃蹇还漂荡。",
      "船中小儿惧且泣，妇女呕吐无人色。",
      "我独兀坐面向天，篙师疾呼更索钱。"
    ]
  },
  {
    "id": "e647d10fb93bfc15f9b639afe2f49e5b",
    "title": "老夫五首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "老夫避兵三江口，江中夜夜蛟龙吼。",
      "砉然一声脑欲裂，千尺长堤忽如走。",
      "须臾海门风雨来，江水震荡如奔雷。",
      "同行百船半沉溺，无力救之空叹息。"
    ]
  },
  {
    "id": "e647d10fb93bfc15f9b639af8661d330",
    "title": "老夫五首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "老夫避兵三泖边，泖水阔绝无人烟。",
      "恶风三日天正黑，湿云臭雾相盘旋。",
      "草头飞虫啮人肉，更有青蛇口尤毒。",
      "小儿无知恣奔走，我欲近前捉其手。"
    ]
  },
  {
    "id": "e647d10fb93bfc15f9b639aff9b9df35",
    "title": "老夫五首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "老夫避兵东海头，海风吹衣夜飕飕。",
      "黄蒿断岸少人迹，饥鸢无食声啾啾。",
      "狐狸向人呼姓名，两脚直立当前行。",
      "自信从来胆力壮，此日对之魂欲丧。"
    ]
  },
  {
    "id": "e647d10fb93bfc15c2127e583db4cc94",
    "title": "王叔明画云山图歌",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "有客来自高句丽，遗我一幅丈二纸。",
      "纤白只如松顶云，光明不减吴江水。",
      "藏之箧笥今七年，妻孥爱惜如纨绮。",
      "至正乙巳三月初，王郎远来访老夫。",
      "升堂饮茶礼未毕，索纸为画云山图。",
      "初为乱石势已大，橐驼连拳马牛卧。",
      "忽焉披地高入天，欲堕不堕令人怕。",
      "其阳倒挂扶桑日，其阴积雪深千尺。",
      "日射阴崖雪欲消，百谷春涛怒相激。",
      "林下丈人心自闲，被服如在商周间。",
      "问之不言唤不返，源花莫莫愁人颜。",
      "老夫见之重叹息，何由致我共绝壁。",
      "王郎王郎莫爱惜，我买私酒润君笔。"
    ]
  },
  {
    "id": "e647d10fb93bfc1594fba4c56eb080d1",
    "title": "观朱泽民所画山水有感",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "朱公画图爱者众，声价端如古人重。",
      "王卿巨公数见寻，往往闭门称腕痛。",
      "我时挟册游郡城，朱公爱我诗律精。",
      "时时沽酒留我宿，共听西窗风雨声。",
      "清晨起来忘洗盥，短衣飘萧临几案。",
      "太行中条眼底生，岩岫冥冥气凌乱。",
      "禹凿龙门疏洚水，根入黄河源不断。",
      "南及衡阳抵桂林，东入会稽连海岸。",
      "是中置我一亩宫，正如浮萍在江汉。",
      "溪流涴涴石齿齿，夹岸桃花途远迩。",
      "原头烟雾散鸡犬，屋里诗书杂童稚。",
      "扁舟远来知是谁，岂是昔日鸱夷皮？",
      "五湖翾菜殊可乐，千古功名何足奇。",
      "只今四十有三载，公竟不归画图在。",
      "世间好手岂易得，终日纷纷劳五彩。",
      "感时念旧心独苦，况我头颅白如许。",
      "呼儿卷却不忍看，白发高堂泪如雨。"
    ]
  },
  {
    "id": "e647d10fb93bfc15538d74b6cf35ed49",
    "title": "徐子修画山水歌",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "夏家高堂生昼寒，徐卿画图墨未干。",
      "深山大泽贮烟雾，黑处似有龙蛇蟠。",
      "襄阳小米师董原，妙处不受绳墨牵。",
      "顷刻万里皆自然，房山尚书世称贤。",
      "化为白云满晴巅，李家将军极清妍。",
      "畏避退缩不敢前，至今海内人争传。",
      "卿惟得此二家意，损益往往无凝滞。",
      "意思元居造化先，笔力正在苍茫际。",
      "前年为客写林麓，百道飞泉出幽谷。",
      "老夫醉来不敢眠，深虑波涛卷茅屋。",
      "长堤曲阪路如线，远入深林时隐见。",
      "水上人家不闭门，门外幽花满芳甸。",
      "徐卿徐卿我所慕，廿载相看发垂素。",
      "安得潇湘千尺水，更画城东种瓜处。"
    ]
  },
  {
    "id": "e647d10fb93bfc15ce7a512027efe0a7",
    "title": "陶与权宅观张于正山水图",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "陶翁画图眼见稀，自言爱之重珠玑。清晨挂向草堂上，已觉几案生烟霏。",
      "苍梧云深众鬼泣，笠泽雨重群龙归。崖深谷黝望不极，独有黄鹄摩空飞。",
      "飞来潭上啄丹实，牵动百尺藤萝衣。藤萝飘萧露石角，林西更见幽人扉。",
      "幽人长年不出户，薇蕨短小身常饥。嗟嗟此是谁氏笔？张君吾友精天机。",
      "君家祖父尽卿相，门户贵显中衰微。读书学古有至行，粉墨特用相娱嬉。",
      "忆昔东城饮春酒，汪家林木含春晖。当时挥洒每见及，破屋往往增光辉。",
      "自从丧乱尽失去，至今梦寐犹依依。偶来此处见此本，欲去不忍徒歔欷。",
      "行当买船秋浦上，请君同作钓鱼矶。"
    ]
  },
  {
    "id": "e647d10fb93bfc15117d8f48d859ee8a",
    "title": "王若水为画秋江众禽图",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "钱唐王宰心思长，欲与造化争毫芒。",
      "下笔百鸟相趋跄，前身岂是孤凤凰。",
      "江头芙蓉花正开，花下细浪亦萦回。",
      "敔鹅贴贴天际来，雄雌相随气和谐。",
      "一双鸳鸯睡沙尾，野凫翩翩唼菰米。",
      "群鸥争浴故未已，倾落枯荷叶中水。",
      "鹡鸰飞飞多急难，雎鸠意度诚幽闲。",
      "乃知良工有深意，不在丹青形似间。",
      "姑苏台前秋气孤，五羊城下烟疏疏。",
      "此时此景真相似，独少扁舟归钓鱼。",
      "宰也只今成老夫，爱我不辞为此图。",
      "我今亲老无可养，慎勿重添反哺乌。"
    ]
  },
  {
    "id": "e647d10fb93bfc15e1c161c4e50092e2",
    "title": "送曹生从师",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "白沙入泥沙自黑，蓬生麻中岂不直。",
      "生子当置邹鲁间，礼义薰陶易成德。",
      "三江雪花没马牛，曹生扣门言远游。",
      "天地苦寒子何往，负笈从师清泖头。",
      "鲁君为儒我所知，规矩进退无差池。",
      "座中弟子十余辈，森森玉立多容仪。",
      "子往拜之听教诲，师严友亲各从类。",
      "一篑为山古所闻，百川与海终相会。",
      "他时还乡拜庭闱，百年门户顿光辉。",
      "里中父老皆称叹，胜似苏家相国归。"
    ]
  },
  {
    "id": "e647d10fb93bfc15f442383d2cf98384",
    "title": "送齐文韶归东阿",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "江上晴云晴复湿，落絮飞花满原隰。",
      "此时君扣主人门，七尺长身如鹄立。",
      "自言稷下旧诸生，奉命江南宰山邑。",
      "三年仕宦多变故，八口飘零少收拾。",
      "只今零落江海边，终日遑遑但忧悒。",
      "主人闻之不暇沐，握发出户遽延入。",
      "净扫南轩催下榻，更开西第同宴集。",
      "时余挟册依主人，升堂再拜还相揖。",
      "一时爱厚忘尔汝，况肯琐屑论阶级。",
      "朝向春园恣游衍，暮归雪案同温习。",
      "迩来倏忽将五载，岁月荏苒如呼吸。",
      "君居北海我南海，马牛之风岂相及。",
      "偶然相值若弟兄，信是前生有因袭。",
      "今晨忽言归故乡，主人错愕余惊惶。",
      "干戈未息多盗贼，霜露既降无衣裳。",
      "君言狐死尚首丘，况我先陇安能忘。",
      "闻君此语良可伤，欲留不留空断肠。",
      "殷勤劝尔一杯酒，明日思君江水长。"
    ]
  },
  {
    "id": "e647d10fb93bfc15f20fe755e2b3fa42",
    "title": "江上送高文起夫分韵得暮字",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "青春送客黄家渡，千里汀洲带芳树。",
      "烟中历历白鸟来，日晏翩翩彩舟去。",
      "主人置酒江上屋，远客哦诗水边路。",
      "明朝花落更思君，海东月上青山暮。"
    ]
  },
  {
    "id": "e647d10fb93bfc15257d0913fa63cf9f",
    "title": "大醉后率尔三首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "白头儒生何所作，独把尘编海边坐。",
      "上书格君事已晚，杀贼救民力尤懦。",
      "四十无闻五十来，不如牛马空长大。"
    ]
  },
  {
    "id": "e647d10fb93bfc15257d09135394e250",
    "title": "大醉后率尔三首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "身是江南儒家子，十五学经二十史。",
      "低回欲得圣贤心，浩荡更觅先儒旨。",
      "当时自谓才可重，岂料中年人不用。",
      "白头总得溪上田，手脚生疏不能种。"
    ]
  },
  {
    "id": "e647d10fb93bfc15257d0913a5848d04",
    "title": "大醉后率尔三首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "腐儒学经经不明，腐儒欲耕无地耕。读书耕田两无成，不如相随剧孟辈，博钱吃酒洛阳城。"
    ]
  },
  {
    "id": "e647d10fb93bfc156ca193fcb1f3611a",
    "title": "闻诛孛罗帖木儿",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "国步虽微蹇，天心自可稽。",
      "爪牙翻噬啖，宗社欲颠挤。",
      "蔽日朱旗入，连郊铁骑嘶。",
      "紫垣通猰貐，玉座接鲸鲵。",
      "圣哲元无惑，晨昏且暂携。",
      "济河声杳杳，幽蓟色凄凄。",
      "密诏亲传罢，中军气欲迷。",
      "登坛惟慷慨，抚剑亦悲凄。",
      "敌忾心逾切，勤王力自齐。",
      "义声驱海岳，直气决云霓。",
      "减灶秋烟薄，吹笳夜月低。",
      "指麾容草草，进退合祈祈。",
      "忌器非忘鼠，忧苗更惜稊。",
      "逆徒从剪伐，元恶待屠刲。",
      "肘腋能无意，神灵况夹批。",
      "吕侯初受命，董卓已燃脐。",
      "云雨苏烦热，江河濯障堤。",
      "万方深慰望，九庙实安栖。",
      "天阙归龙种，云山识马蹄。",
      "问安纡玉趾，视膳入金闺。",
      "膝下欢仍旧，中宫乐未睽。",
      "清秋多宴会，仙仗日东西。",
      "宫女花垂鬓，都人酒满捭。",
      "里闾闻笑语，灯火杂孩提。",
      "白日依中道，青春入故畦。",
      "远人来服食，绝域尽航梯。",
      "世祖功如在，今王敬日跻。",
      "鼎彝铭将相，衽席措黔黎。",
      "淮海休波浪，湖湘尚鼓鼙。",
      "既闻诛柙虎，莫自学醯鸡。",
      "桀逆忘身首，忠贤荷璧圭。",
      "休同隗嚣辈，终误一丸泥。"
    ]
  },
  {
    "id": "e647d10fb93bfc15b6245159620ee998",
    "title": "大雨书寓所壁",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "五月六月雨绵绵，东望黄浦水连天。",
      "小溪漫漫不可渡，高岸兀兀何由全。",
      "家童种荷已穿壁，野老捕鱼还满船。",
      "南邻少妇亦可恶，浊酒盈缸须见钱。"
    ]
  },
  {
    "id": "e647d10fb93bfc153aec43019ba228e3",
    "title": "过杨右丞墓",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "铁骑千群下九江，将军才气古无双。",
      "誓倾淮海鲸鲵窟，痛洗东南礼义邦。",
      "关羽不防吴寇入，费幰终惑魏人降。",
      "腐儒忧国思家泪，独向西风洒石缸。"
    ]
  },
  {
    "id": "e647d10fb93bfc15a582e0cd05cae90c",
    "title": "送贡先生入闽",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "日月异行，川岳异途。",
      "嗟嗟我人，胡能并居。",
      "衎衎夫子，奕世之儒。",
      "婴耽世华，而味道腴。",
      "伊余后生，固陋荒芜。",
      "学匪上达，质为下愚。",
      "既蒙不鄙，通家视余。",
      "朝趋函丈，夕陪座隅。",
      "话言谆谆，既沾且濡。",
      "其沾如何，如彼时雨。",
      "膏液渗漉，萌芽翘举。",
      "庶几有成，实坚实好。",
      "如何翩然，远迈于道。",
      "肃肃王命，孰敢后之。",
      "峨峨闽关，载驱载驰。",
      "汤汤江流，泛泛行舟。",
      "篽篽仆夫，负担以趋。",
      "悠悠长林，萧萧逝波。",
      "瞻望弗及，为之奈何。",
      "昔为长葛，松柏是依。",
      "今为转蓬，荡然无归。",
      "山则有徂，河则有渚。",
      "嗟嗟我人，独行踽踽。",
      "天高无穷，地长茫茫。",
      "允矣夫子，何时可忘。"
    ]
  },
  {
    "id": "e647d10fb93bfc1594cc1f466235ef3e",
    "title": "陶节妇诗",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "维费荣敏，江夏启封。",
      "何以世家，户侯县公。",
      "抑抑节妇，实维其孙。",
      "始由旧姻，遂此新婚。",
      "翁亦大族，内外百口。",
      "爰觌令仪，具曰贤妇。",
      "其贤维何，孝于姑嫜。",
      "凡百之为，敬恭是将。",
      "夫良妻柔，敬之如宾。",
      "雍雍闺门，曾无间言。",
      "姻亲之间，岁时问遗。",
      "榛栗枣修，罔敢遗坠。",
      "孰司其权，降此后灾。",
      "昔如雨龙，相随以飞。",
      "如何中途，羽翼忽乖。",
      "又如黄鹄，雍雍喈喈。",
      "一失其雄，雌将畴依？",
      "亦既逝矣，家亦毁矣。",
      "茕茕孤嫠，将复何倚。",
      "婉婉弱女，索索空宇。",
      "载枝载梧，越此寒暑。",
      "维此寒暑，厥维艰哉。",
      "人维我忧，我宁叹嗟。",
      "如彼之白，涅亦不缁。",
      "如彼之坚，磨亦不亏，蓬首布衣，多历年所。",
      "不懈不怠，有进无阻。",
      "天相厥德，女既有家。",
      "庶几其门，不堕以遐。",
      "昔闻共姜，之死靡慝。",
      "亦有孝妇，终养不惑。",
      "人亦有言，千载一时。",
      "欲知古人，视此后来。",
      "山则有杞，隰则有芷。",
      "温温淑人，百福是履。",
      "我歌此诗，可配《国风》。",
      "实而不浮，观者是恭。"
    ]
  },
  {
    "id": "e647d10fb93bfc1571414781082212e6",
    "title": "徐氏建华亭学诗",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "渠渠新学，徐卿始作。",
      "伊谁克完，季子仲宽。",
      "维此新学，始亦甚隘。",
      "爰斤爰构，以就于大。",
      "其大维何，有门言言。",
      "有堂轩轩，有庑骞鞬。",
      "有阶平平，高墉连连。",
      "凿池溅溅，树木芊芊。",
      "凡民之俊，其来如云。",
      "小心鞠躬，不軿以勤。",
      "维昔玄圣，训言斯明。",
      "百工居肆，匪肆不成。",
      "嗟嗟尔俊，亦既知止。",
      "岂徒诵言，厥有微旨。",
      "其旨维何，曰仁与义。",
      "明明仁义，不远甚迩。",
      "尔求其方，先我孝悌。",
      "维此孝悌，为仁之始。",
      "始于家邦，终于四海。",
      "昔为棫朴，今则楩槠。",
      "昔为珷玞，今焉璠玙。",
      "是蓄是储，邦家之需。",
      "嗟嗟尔俊，克就兹美。",
      "谁其始之，徐氏父子。",
      "徐氏父子，可谓曰贤。",
      "我歌我诗，刻于学宫。",
      "以告后人，以永其传。"
    ]
  },
  {
    "id": "e647d10fb93bfc15858882ee5cafa6d7",
    "title": "荒园",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "莽莽荒园，阴阴雾霾。",
      "剃以灌木，带以蒿莱。",
      "鼷鼠踸踔，鸱鸮啸哀。",
      "中有一士，憔悴形骸。",
      "三世不显，终身无媒。",
      "冠裳绽裂，毛发毰毸。",
      "食无余糁，室有浮埃。",
      "朝餐井李，夕荫园枝。",
      "奚有琴册，咏歌喧豗。",
      "亦有流泉，载沿载洄。",
      "岂不辛苦，聊用徘徊。",
      "昊天赋命，如彼之材。",
      "卑不可抗，高其能摧。",
      "贵贱贤愚，孰能迁推？",
      "尼父天纵，回亦奇才。",
      "厄陈屡空，曾无叹嗟。",
      "明明圣轨，烈烈高怀。",
      "景行先哲，敢不钦哉。"
    ]
  },
  {
    "id": "e647d10fb93bfc15d2093063d56c0d5f",
    "title": "赋耕隐",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "维古四民，次二曰农。",
      "虽及我私，岂忘于公。",
      "沮溺之徒，始为隐沦。",
      "滔滔不归，乃洁其身。",
      "温温黄生，在彼原畛。",
      "既耕既芸，遂名为隐。",
      "其隐维何，无与于世。",
      "左釐右粥，聊以卒岁。",
      "人亦有言，可仕则仕。",
      "苟非其时，进退由己。",
      "嗟嗟众人，不惟其危。",
      "朝趋夕奔，终蹈祸机。",
      "惟生之为，彼善于斯。",
      "悠悠我心，乐且无灾。"
    ]
  },
  {
    "id": "e647d10fb93bfc15087fb86493ebcfe5",
    "title": "赋许思敬真率朝",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "邃古之初，民性质朴。",
      "不侈不靡，燔黍捭豚。",
      "汗尊抔饮，取足而已。",
      "淳风既漓，日趋于卑。",
      "如彼流水，食必方丈。",
      "器必雕镂，荡然无纪。",
      "其或不然，是有后言。",
      "争笑迭毁，洛河之南。",
      "大贤是居，思整其圮。",
      "倡为真率，以究其源。",
      "以窒其委，真则无伪。",
      "率则易成，亦克为礼。",
      "惟许敬氏，恭俭和易。",
      "深用仰止，大书于家。",
      "朝夕是瞻，庶蹈其轨。",
      "悠悠之徒，既沾既濡。",
      "曾不知此，草木无章。",
      "发为声诗，敬赞德美。"
    ]
  },
  {
    "id": "e647d10fb93bfc1507486415ba602c76",
    "title": "淮安道中",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "山阳城中细雨，广陵堤上飞花。",
      "估客时时吹笛，行人处处思家。"
    ]
  },
  {
    "id": "e647d10fb93bfc150b7138f61ae62ade",
    "title": "江上二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "北固城头夜雨，西津渡口烟波。",
      "白发人人自老，青山处处还多。"
    ]
  },
  {
    "id": "e647d10fb93bfc150b7138f69f5c3025",
    "title": "江上二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "山下旌旗闪闪，江边杨柳依依。",
      "骑马将军远戍，吹笛渔翁醉归。"
    ]
  },
  {
    "id": "e647d10fb93bfc15bc8d2ddcb08cec43",
    "title": "郊居三首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "西舍槽头溜溜，南园鸟弄关关。",
      "数觥香醪独酌，一树梨花半残。"
    ]
  },
  {
    "id": "e647d10fb93bfc15bc8d2ddce831cc0c",
    "title": "郊居三首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "日转花阴傍户，雨余山色沿堤。",
      "一双蝴蝶对舞，几个莺儿乱啼。"
    ]
  },
  {
    "id": "e647d10fb93bfc15bc8d2ddcd52b6517",
    "title": "郊居三首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "荒园处处闲步，小阁时时燕居。",
      "阮籍惟思饮酒，嵇康最懒读书。"
    ]
  },
  {
    "id": "e647d10fb93bfc1577094ee182e142ba",
    "title": "闲步二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "春园偶尔独往，晚径萧然自还。",
      "芳草烟中冉冉，落花风外斑斑。"
    ]
  },
  {
    "id": "e647d10fb93bfc1577094ee146a97784",
    "title": "闲步二首",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "半雨半晴天气，半开半落山花。",
      "半醉半醒游客，半村半郭人家。"
    ]
  },
  {
    "id": "e647d10fb93bfc152a16e5d8ef11dbd0",
    "title": "江南曲",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "江南好，流水中有鲤鱼与雁凫。汝出取鱼与雁凫，养我堂上姑。",
      "姑今年老，鸣声呜呜。声呜呜，良可哀。生而不能养，死当何时回？",
      "死而不回，呜呜良可哀。"
    ]
  },
  {
    "id": "e647d10fb93bfc15c4bf51e04ed802dd",
    "title": "短歌行",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "昨日旧谷没，今日新谷升。",
      "壮年不肯住，衰年日凭凌。",
      "日月行于天，江河行于海。",
      "海水不复回，日月肯相待？",
      "日月不相待，自古皆死亡。",
      "死亡不能免，安有却老方。",
      "仙人郑伯侨，于今在何方？",
      "尔骨苟未朽，蝼蚁生肝肠。",
      "独有令名士，可以慰情伤。"
    ]
  },
  {
    "id": "e647d10fb93bfc157f3de7a8442d7860",
    "title": "独漉篇",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "仰天天无穷，俯地地无垠。天地自无尽，谁为百年人？",
      "百年之中，人复能几。汝不成人，忧我父母。"
    ]
  },
  {
    "id": "e647d10fb93bfc1548478cd72844b902",
    "title": "苦寒行",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "雨雪雨雪，凄风如刀，我行中野，而无缊袍。我寒我饥，谁复我知。",
      "四无人声，但闻熊罴。罴欲攫我，罴复夺我。我身茕茕，进退不可。",
      "进固难矣，退亦何止。还望旧乡，远隔江海。江波汤汤，海波洋洋。",
      "我思我乡，死也可忘。"
    ]
  },
  {
    "id": "e647d10fb93bfc15ca60843143482f34",
    "title": "芳树",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "芳树生后园，棘生芳树傍。虫来啮树根，终也被棘伤。",
      "棘伤虫即死，树叶自芬芳。忠贤在君侧，四夷敢陆梁？",
      "不独君与臣，亦有弟与兄。兄弟宜相近，不宜远相忘。",
      "相忘亦何难，外侮不可当。君看《芳树》辞，辞短义则长。"
    ]
  },
  {
    "id": "e647d10fb93bfc15bf52e8415508f99b",
    "title": "铜雀妓",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "流尘拂还集，絜糒俨然陈。",
      "歌吹自朝暮，君王宁复闻。",
      "松柏有时摧，妾非百年人。",
      "愿为陵上土，岁久得相亲。"
    ]
  },
  {
    "id": "e647d10fb93bfc1576dd7efec73d5e1d",
    "title": "杨白花",
    "authorName": "袁凯",
    "authorId": "e647d10fb93bfc15d1457b72d1457b72",
    "dynasty": "明",
    "content": [
      "杨白花，飞入深宫里。宛转房栊间，谁能复禁尔。胡为高飞渡江水？",
      "江水在天涯，杨花去不归。安得杨花作杨树，种向深宫飞不去。"
    ]
  },
  {
    "id": "e647d10fb9414e353957f8a71e144285",
    "title": "秋望",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "一雁下荒浔，邻秋急暮砧。",
      "檐风吹病骨，江月照归心。",
      "把酒招征棹，看花笑脱簪。",
      "有怀吟未得，黄叶堕疏林。"
    ]
  },
  {
    "id": "e647d10fb9414e350e2d698ef2554dc5",
    "title": "青山白云图",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "老米不复得，房山或可探。",
      "微茫春嶂外，仿佛大江南。",
      "涧水落幽石，树梢分断岚。",
      "何时柁楼底，渔唱倚清酣。"
    ]
  },
  {
    "id": "e647d10fb9414e35d5ce0ddadfb0a089",
    "title": "懒性",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "懒性殊清绝，高情不可降。",
      "支颐攲白石，侧耳听秋江。",
      "鬓发丝千缕，孙儿玉一双。",
      "朝来宾客至，有酒绿翻缸。"
    ]
  },
  {
    "id": "e647d10fb9414e3514a277da8f6405aa",
    "title": "新月",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "楼上见新蟾，呼儿急卷帘。",
      "即看明浅席，旋复上虚檐。",
      "兔魄潜银窟，蛾眉挂玉纤。",
      "团团三五夜，乌鹊已先占。"
    ]
  },
  {
    "id": "e647d10fb9414e358126dbe8ec3cf91a",
    "title": "瓜洲夜泊",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "旅夜瓜洲泊，秋怀浩欲沉。",
      "星河与海合，江汉入吴深。",
      "天堑无南北，川流自古今。",
      "隔花渔唱起，千里故园心。"
    ]
  },
  {
    "id": "e647d10fb9414e35503c6f89e2d99cb4",
    "title": "题画",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "伊谁爱兹境，而忘登涉劳。",
      "一水天上远，双松野中高。",
      "峭壁无樵径，深溪绝渔舠。",
      "唯应学仙者，麋鹿与游遨。"
    ]
  },
  {
    "id": "e647d10fb9414e35f66c15cc2a00011e",
    "title": "题赵仲穆秋山图",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "人家水槛接山窗，好在江南山水邦。",
      "两岸云林皆落日，一天凫雁共秋江。",
      "屋头数遍青峦九，松下吟成白石双。",
      "野服何人正萧散，泊船归醉酒盈缸。"
    ]
  },
  {
    "id": "e647d10fb9414e3504520fe876cbf54d",
    "title": "题罗稚云林秋晚",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "峥嵘列岫白云西，江上晴林直与齐。",
      "落日欲分山上下，秋声不隔树高低。",
      "浔阳旧宅陶潜住，天际归舟谢朓题。",
      "我亦爱君泉石好，携家便拟结幽栖。"
    ]
  },
  {
    "id": "e647d10fb9414e35cd601bf3a85562b7",
    "title": "送朱叔英还维扬",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "策策西风木叶稀，故乡何处雁南飞。",
      "岷峨万里秋江落，淮海维扬独客归。",
      "铁瓮待潮雇晓渡，金盘压酒浣征衣。",
      "高楼明月如相忆，一发秦稽锁翠微。"
    ]
  },
  {
    "id": "e647d10fb9414e354c137c8836a03425",
    "title": "题崔彦辉云林小隐",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "霅上平林半是云，索居别墅乐闲身。",
      "蘋花落日江南唱，杨柳沧湾若下春。",
      "隔岸青山连罨画，当门绿树接比邻。",
      "外家第宅相过近，内翰风流世有人。"
    ]
  },
  {
    "id": "e647d10fb9414e3596beb1d034a968a4",
    "title": "题赵仲穆彦徵画马",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "骢马连钱新凿蹄，络头羁絷任官奚。",
      "来从月窟真无价，进入天闲不敢嘶。",
      "雨露九重思冀北，风尘千里下淮西。",
      "解鞍知在休兵后，杨柳平河春草齐。"
    ]
  },
  {
    "id": "e647d10fb9414e3533d424362958b504",
    "title": "题董太初画时太初客死天台",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "有客泊舟沧水湾，卧吹铁笛非人寰。",
      "小溪白石乱如齿，平地双松高似山。",
      "丹丘赤城久为客，沃州天姥何曾还。",
      "嗟哉董生不复见，安得致身图画间。"
    ]
  },
  {
    "id": "e647d10fb9414e3506dd61e89f0e5caa",
    "title": "题万峰阁",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "越山四围吉祥寺，绀碧殿阁生烟霞。",
      "真人丈六金粟像，大地万朵青莲花。",
      "常时飞云若缟练，近午出日如丹砂。",
      "上方绝顶无路入，避地颇似秦人家。"
    ]
  },
  {
    "id": "e647d10fb9414e356950e9fb30785dfe",
    "title": "宅德民双竹",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "此君一本森双干，恰似孤竹生夷齐。",
      "清风节操终并立，明月环佩长相携。",
      "或骑两龙齐上下，又挟苍凤随高低。",
      "何当联镳入云去，玉笙吹向瑶池西。"
    ]
  },
  {
    "id": "e647d10fb9414e3570f20e5949502f43",
    "title": "题学圃轩",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "门前瓠子青累累，韭黄菜甲皆可蔬。",
      "荒泉入畦夜雨歇，落日满屋幽人居。",
      "养生且复乐树艺，避地自可同樵渔。",
      "只今出处与古异，勿谓老圃吾不如。"
    ]
  },
  {
    "id": "e647d10fb9414e35e712bd11e46f05b1",
    "title": "二月望早朝奉天殿和朱编修韵",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "鸡唱文楼午夜传，琼林璧水共朝天。",
      "螭㘭上下星河近，凤阙东西日月悬。",
      "干羽舞阶瞻虎拜，冕旒当宁听龙言。",
      "归来又奏升平曲，望赐金花一炬莲。"
    ]
  },
  {
    "id": "e647d10fb9414e356515899aa03685eb",
    "title": "和张自行过城南作画",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "负郭高居昼不开，绕阶流水绿于苔。",
      "花前洗笔供诗画，马上敲门知客来。",
      "深树流莺通宴席，碧香浮蚁滟春杯。",
      "官衙正在行军幕，醉后何妨犯夜回。"
    ]
  },
  {
    "id": "e647d10fb9414e357d217d31b0567312",
    "title": "送昱大彻住天台能仁寺",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "天台东掖倚层关，卓锡西林列翠环。",
      "石上牛歌逢拾得，溪头虎啸识沩山。",
      "白云出定拈花笑，明月归樵采药还。",
      "却忆故山松柏近，梦随龙象上巑岏。"
    ]
  },
  {
    "id": "e647d10fb9414e3575ebae71feb22576",
    "title": "承制送日本使臣还国",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "日本扶桑接大瀛，进来画扇妙丹青。",
      "欲穷沧海归王会，先溯南风入帝京。",
      "玉帛喜瞻周礼乐，衣冠已识汉仪刑。",
      "九重垂拱开皇极，天下同文万国宁。"
    ]
  },
  {
    "id": "e647d10fb9414e35a302144a2706c747",
    "title": "题听竹轩",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "衡门深闭人不到，天籁萧萧枕簟凉。",
      "记得秋风生鄠杜，梦随夜雨度潇湘。",
      "舟人击楫鱼龙舞，仙客吹笙鸾凤翔。",
      "睡起开窗声寂寂，高林玉立万筼筜。"
    ]
  },
  {
    "id": "e647d10fb9414e35c6cc4b6172fe2ba0",
    "title": "题陈文玉听雨轩",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "西轩听雨知何处，风雨年年过雁双。",
      "高枕凉秋梧叶井，短笺深夜杏花窗。",
      "故交零落渺沧海，倦客归来卧月江。",
      "剪韭不堪成独酌，漫教春酒绿翻缸。"
    ]
  },
  {
    "id": "e647d10fb9414e35babe1ab17e56f8b7",
    "title": "题李养能云松巢",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "昔人醉捉江月去，此地安得云松巢。",
      "落日九江劳梦想，清风五老入神交。",
      "有时云气生窗几，长听松声下树梢。",
      "却是传家有仙骨，越山多处结衡茅。"
    ]
  },
  {
    "id": "e647d10fb9414e3523115b2531b85ae6",
    "title": "题鲍原礼画菜",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "鲍生画菜得真趣，不与黄筌花较妍。",
      "老圃春晴朝荷锸，客窗风雨夜开园。",
      "太羹玄酒有至味，海月玉珧皆小鲜。",
      "爱尔风翻紫复碧，晚菘早芥得春先。"
    ]
  },
  {
    "id": "e647d10fb9414e352259701acdf468fb",
    "title": "题韩伯时剪韭轩",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "西园春韭与阶平，留客西轩夜不扃。",
      "旧雨别来今雨至，早畦摘尽晚畦青。",
      "每怀海内皆兄弟，相对花前几醉醒。",
      "我亦爱君乔木好，嘤嘤黄鸟把杯听。"
    ]
  },
  {
    "id": "e647d10fb9414e352259701a7cc08142",
    "title": "题韩伯时剪韭轩",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "山下韭苗今几畦，故人日夕过幽栖。",
      "霜刀差差剪不尽，翠绶若若青还齐。",
      "春风卫八堂上燕，夜雨杜陵灯前题。",
      "尊中有酒为君酌，明日别怀东复西。"
    ]
  },
  {
    "id": "e647d10fb9414e35a486cc314d941212",
    "title": "题毗墟寺临清轩",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "寺下清江一镜开，天光云影见亭台。",
      "南湖杨柳酒船去，西塞桃花渔唱来。",
      "渺渺鱼龙俱出没，翻翻鸥鹭绝惊猜。",
      "登临还许陶元亮，与尔赋诗同举杯。"
    ]
  },
  {
    "id": "e647d10fb9414e35a486cc31e0847653",
    "title": "题毗墟寺临清轩",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "一室空明压镜天，不须杯渡竟逃禅。",
      "水光入户屋高下，人影落波身后先。",
      "卜筑近连湖上宅，过门长见雪中船。",
      "每闻避地多佳客，曾道归来有赋篇。"
    ]
  },
  {
    "id": "e647d10fb9414e35564b6a3330affa36",
    "title": "秋江晚渡",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "落日归棹缓，沧江秋思加。",
      "双鳞上荷叶，一雁下蘋花。"
    ]
  },
  {
    "id": "e647d10fb9414e356e6d2d64b6c75d0d",
    "title": "牧牛图",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "野老春耕歇，溪儿晚牧过。",
      "夕阳牛背笛，强似饭牛歌。"
    ]
  },
  {
    "id": "e647d10fb9414e35055ee377dac141b3",
    "title": "春日闲居",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "霁日檐牙落，光风瓦上生。",
      "草晴跳蚱蜢，花暖困狸狌。"
    ]
  },
  {
    "id": "e647d10fb9414e354dcbe4c87242a129",
    "title": "晓起",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "野旷晨光发，江清夜气存。",
      "大星翻玉斗，落月堕金盆。"
    ]
  },
  {
    "id": "e647d10fb9414e35c6a185e6d227395e",
    "title": "闻砧",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "秋砧捣不得，亮月丽高梧。",
      "清晖与君共，素心同妾孤。"
    ]
  },
  {
    "id": "e647d10fb9414e357b0a5cb985babf2c",
    "title": "采菱曲",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "绿柳横塘曲，沧湾是妾家。",
      "菱歌不解唱，秋水照荷花。"
    ]
  },
  {
    "id": "e647d10fb9414e357b0a5cb934c19875",
    "title": "采菱曲",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "落日浣纱渚，菱歌唱晚风。",
      "解衣濯秋水，乘月采芙蓉。"
    ]
  },
  {
    "id": "e647d10fb9414e357b0a5cb919a97f5e",
    "title": "采菱曲",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "溪上采莲女，秋波照晚妆。",
      "心如莲子苦，情似藕丝长。"
    ]
  },
  {
    "id": "e647d10fb9414e357b0a5cb9f7f1bb81",
    "title": "采菱曲",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "荷叶纫为佩，芙蓉缉作裳。",
      "妾心花下藕，节节是秋霜。"
    ]
  },
  {
    "id": "e647d10fb9414e35b526a2ef6d30be97",
    "title": "夜泊西港",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "绿树如韦曲，澄江似谢家。",
      "暖云巢燕子，清露湿梨花。"
    ]
  },
  {
    "id": "e647d10fb9414e3562fc70241120aa6b",
    "title": "题竹梅便面",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "舞罢霓裳曲，相逢月下还。",
      "高情倚修竹，翠袖不胜寒。"
    ]
  },
  {
    "id": "e647d10fb9414e35a54622ae5e197e12",
    "title": "题画十三首",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "双松含古色，红树已先秋。",
      "百顷风潭净，高情独泛舟。"
    ]
  },
  {
    "id": "e647d10fb9414e35a54622ae64bf5704",
    "title": "题画十三首",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "云深见楼阁，天际堕青鸾。",
      "松下盘桓者，犹是晋衣冠。"
    ]
  },
  {
    "id": "e647d10fb9414e35a54622ae4976736f",
    "title": "题画十三首",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "落日赤云西，青山照大溪。",
      "草堂松树下，坐听鹁鸠啼。"
    ]
  },
  {
    "id": "e647d10fb9414e35a54622aeb3567583",
    "title": "题画十三首",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "一曲江南弄，山长楚水遥。",
      "江边杨柳树，谁系木兰桡。"
    ]
  },
  {
    "id": "e647d10fb9414e35a54622ae56f5738e",
    "title": "题画十三首",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "云气晓苍茫，秋深草木黄。",
      "霓旌下南浦，云是楚襄王。"
    ]
  },
  {
    "id": "e647d10fb9414e35a54622ae242521fd",
    "title": "题画十三首",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "江水去悠悠，籧篨抱莫愁。",
      "白头垂钓者，疑是渭滨叟。"
    ]
  },
  {
    "id": "e647d10fb9414e35a54622aecf3014f9",
    "title": "题画十三首",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "塞北多冰雪，江南足稻粱。",
      "相求应同类，莫近艾如张。"
    ]
  },
  {
    "id": "e647d10fb9414e35a54622aed7308c65",
    "title": "题画十三首",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "帝子下北渚，江寒愁不归。",
      "空遗一卷石，拂断六铢衣。"
    ]
  },
  {
    "id": "e647d10fb9414e35a54622aee05aa21b",
    "title": "题画十三首",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "百鸟共春风，相呼乐意同。",
      "不知缘底事，尔作白头翁。"
    ]
  },
  {
    "id": "e647d10fb9414e35a54622aec1ec65d8",
    "title": "题画十三首",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "有鸟名鹡鸰，在原飞且鸣。",
      "人皆有兄弟，唯尔独多情。"
    ]
  },
  {
    "id": "e647d10fb9414e35a54622ae34989b29",
    "title": "题画十三首",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "白鹭白于雪，于飞在洲渚。",
      "谁言我最闲，正尔心独苦。"
    ]
  },
  {
    "id": "e647d10fb9414e35a54622ae46ab7bb5",
    "title": "题画十三首",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "水口桥堪度，林间屋尚留。",
      "秋来山色好，相对有归舟。"
    ]
  },
  {
    "id": "e647d10fb9414e35a54622ae4b17d769",
    "title": "题画十三首",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "茅屋何人住，秋林晚对山。",
      "也知乘兴出，多在白云间。"
    ]
  },
  {
    "id": "e647d10fb9414e35942c94efd48098ad",
    "title": "题画菜二首",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "绿酒交春熟，灯花入夜开。",
      "两畦堪小摘，不见故人来。"
    ]
  },
  {
    "id": "e647d10fb9414e35942c94ef59bf98e2",
    "title": "题画菜二首",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "今日荷锄倦，嘉蔬没四垣。",
      "客来春酒绿，风雨夜开园。"
    ]
  },
  {
    "id": "e647d10fb9414e35d338187a048105ba",
    "title": "题翎毛小景",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "红子秋树老，黄花晚节寒。",
      "幽禽双白颊，托尔一枝安。"
    ]
  },
  {
    "id": "e647d10fb9414e35d338187a4fa841c8",
    "title": "题翎毛小景",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "鴳雀小羽翼，幽栖短棘梢。",
      "丛坡风日好，不让凤鸾巢。"
    ]
  },
  {
    "id": "e647d10fb9414e35785dbdfc5e7901e0",
    "title": "题野老醉骑牛图",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "村田乐事老来稀，记得江南春社时。",
      "儿女醉扶黄犊背，帽檐颠倒插花枝。"
    ]
  },
  {
    "id": "e647d10fb9414e3591885a071ef902a3",
    "title": "画鱼",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "绿波春水没渔家，杨柳青青拂钓槎。",
      "三月江南春雨歇，一双鳣鲔上桃花。"
    ]
  },
  {
    "id": "e647d10fb9414e3552515c81084c845a",
    "title": "题林处士观梅图",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "放鹤仙人不可招，断河残月夜闻箫。",
      "别来欲问春消息，花落西泠第二桥。"
    ]
  },
  {
    "id": "e647d10fb9414e3553fd999d2e33e347",
    "title": "客窗听雨",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "绿江烟草渺天涯，燕子来时未到家。",
      "宿酒恰随春梦醒，雨声落尽碧桃花。"
    ]
  },
  {
    "id": "e647d10fb9414e35bac9e954d8e8b8df",
    "title": "画蟹",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "江上莼鲈不用思，秋风吹破绿荷衣。",
      "何妨夜压黄花酒，笑擘霜螯紫蟹肥。"
    ]
  },
  {
    "id": "e647d10fb9414e35685aca2f38d1d34a",
    "title": "题李伯时仕女图其二",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "梨花落月酒微酣，柳絮春云睡正堪。",
      "梦入长安归未得，觉来不信是江南。"
    ]
  },
  {
    "id": "e647d10fb9414e35b5464e9bf93cad33",
    "title": "题李伯时仕女图其一妾心不忆交河冷，手冷难裁金剪刀",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "海棠半拆银烛辉，春愁且莫剪春衣。",
      "下阶立得花阴没，如此月明人未归。"
    ]
  },
  {
    "id": "e647d10fb9414e357d7540d984afb56b",
    "title": "题高房山画",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "尚书好画江南住，寄与题诗两翰林。",
      "千古高情俱妙绝，至今春树暮云深。"
    ]
  },
  {
    "id": "e647d10fb9414e35e80d5447d9bf5748",
    "title": "题盛子昭画",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "空山绝壑悬崖高，一坞白云如海涛。",
      "幽人抱琴无路入，松风落耳声萧骚。"
    ]
  },
  {
    "id": "e647d10fb9414e353b4ddfb403d22a07",
    "title": "过城南田舍",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "鸡鸣大星没，揽衣出衡宇。",
      "开门走狗先，巷白行人语。",
      "零露濯冲襟，残月澹幽墅。",
      "泠然旦气清，逍遥散尘绪。",
      "人生天壤间，俯仰成今古。",
      "且复耕我田，商歌更何补。"
    ]
  },
  {
    "id": "e647d10fb9414e3570e28bd7ccc5b818",
    "title": "分题赋载酒亭送友之四川",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "大江发巴蜀，岷峨郁嶕峣。",
      "子云性佚荡，逸气相扶摇。",
      "洒翰骋雄辞，凌云何飘飘。",
      "终焉敛其华，富丽不足骄。",
      "覃思著玄文，斟酌仿繇爻。",
      "闳言极幽微，绵络天地交。",
      "岂无好事者，载酒与游遨。",
      "胡为事黄门，投阁竟萧条。",
      "龙蛇不知藏，蝘蜓亦见嘲。",
      "天独昌其文，炳如星日昭。",
      "子行登斯亭，英爽或可招。",
      "谓我欲问奇，峡水阻且遥。"
    ]
  },
  {
    "id": "e647d10fb9414e35513356ebea314a8b",
    "title": "奉萱堂为张朝宗赋",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "阿母初哺儿，阶前种宜男。",
      "种之欲忘忧，恨恨不能堪。",
      "夫君竟长逝，花开为谁簪。",
      "儿饥须蚤耕，儿寒须蚤蚕。",
      "教儿读父书，经史长穷探。",
      "儿今八尺长，母发白毵毵。",
      "上堂问起居，下堂具旨甘。",
      "幽花遍堂北，旭日照堂南。",
      "何以报母慈，持此寸草心。"
    ]
  },
  {
    "id": "e647d10fb9414e35ff40b9c1069827dd",
    "title": "拟古行行重行行",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "出门万里别，行行远防边。",
      "相望各天末，北斗日夜躔。",
      "四运秋复春，不见君子还。",
      "燕车北其辙，越马南其辕。",
      "目远心愈近，怅望徒悬悬。",
      "黄云暗关塞，路险不见天。",
      "式微夫如何，日月忽已迁。",
      "愿言崇明德，无为终弃捐。"
    ]
  },
  {
    "id": "e647d10fb9414e35ff40b9c15afec19d",
    "title": "拟古行行重行行",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "高台何巍巍，参差与云平。玉绳临双阙，长河流无声。",
      "上有羽衣人，逍遥吹玉笙。清响明月，飞佩何泠泠。",
      "借问弄者谁，疑是董双成。逸思随风发，无人识其声。",
      "曲终再三叹，感慨有余情。所悲同门友，局促趋世荣。",
      "愿将秋水剑，为之解尘缨。笑呼双黄鹄，与子俱远征。"
    ]
  },
  {
    "id": "e647d10fb9414e35ff40b9c1f02cfad3",
    "title": "拟古行行重行行",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "涉海采琅玕，红者珊瑚枝。",
      "明珠盈怀袖，将以遗所思。",
      "海阔不得返，所宝莫致之。",
      "烂其纳我室，抱璞将何为。"
    ]
  },
  {
    "id": "e647d10fb9414e35ff40b9c142808453",
    "title": "拟古行行重行行",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "皎皎明月光，照我屋东头。",
      "寒螀鸣树间，招摇指孟秋。",
      "白露下高梧，落叶声飕飕。",
      "寒温更变迁，河汉东南流。",
      "怀哉里中儿，奋志起远游。",
      "飘然溯长风，乘槎犯斗牛。",
      "支机织女石，为问今在不。",
      "水深波涛阔，浮名将焉求。"
    ]
  },
  {
    "id": "e647d10fb9414e35ff40b9c1fbf4e4d7",
    "title": "拟古行行重行行",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "青青梧桐树，托根在高冈。",
      "与子新合欢，翕如凤与皇。",
      "凤皇鸣锵锵，合欢期世昌。",
      "欢情一何短，离思一何长。",
      "嗟彼篱下菊，含英扬其芳。",
      "晨霜秉贞节，宁随秋草黄。",
      "终当采而佩，岁晏夫何伤。"
    ]
  },
  {
    "id": "e647d10fb9414e35ff40b9c190d63e9e",
    "title": "拟古行行重行行",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "中林多幽兰，江篱杂芳荪。",
      "采之酌春酒，将以清心魂。",
      "持杯未及饮，怅然念王孙。",
      "王孙不归来，置酒在芳尊。"
    ]
  },
  {
    "id": "e647d10fb9414e35ff40b9c18eed4bfe",
    "title": "拟古行行重行行",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "河东有织女，皎皎云为章。",
      "手弄机上丝，日夕更七襄。",
      "织成五色文，欲制君子裳。",
      "莫言隔秋水，可以驾飞梁。",
      "睆彼牵牛星，终日不服箱。"
    ]
  },
  {
    "id": "e647d10fb9414e35ff40b9c166d56869",
    "title": "拟古行行重行行",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "故人万里别，海水日夜深。南风海上来，遗我双南金。",
      "不见故人面，乃见故人心。铸作黄金徽，置之白玉琴。",
      "弹为《别鹤操》，闲以怀湘吟。曲终听者稀，矫首望知音。"
    ]
  },
  {
    "id": "e647d10fb9414e354ccae3edeac332ca",
    "title": "游西山",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "西山一何高，有怀在泉石。",
      "荡舟渡西泠，秋水今几尺。",
      "渚花泊双桡，岸草纳双屐。",
      "凉风树上至，林影下衣碧。",
      "群动方自营，尘机念俱息。",
      "邂逅方外人，招邀坐深席。",
      "悠然外死生，矧复慨今昔。",
      "我客语正深，仆夫劝还役。",
      "川明月初至，树暗山已夕。",
      "归人樵唱来，落日堕西壁。"
    ]
  },
  {
    "id": "e647d10fb9414e35dadb9c83901b0ac3",
    "title": "石泉山房",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "白石何齿齿，幽泉复泠泠。",
      "十年来京邑，远此林壑情。",
      "取琴为我弹，弹作涧下声。",
      "涵云出细窦，悬响漱珑玲。",
      "奔流激浅濑，飞沬溅瑶琼。",
      "峻如倾崖急，怒若过峡惊。",
      "回渊阻云根，水涩不得行。",
      "冲破歘奔放，奋迅如建瓴。",
      "委蛇及水镜，扩然犹且清。",
      "雅操得真趣，馀音绎以成。",
      "挥手未终曲，怅望故山青。",
      "泉石无遐思，兴乐在广庭。"
    ]
  },
  {
    "id": "e647d10fb9414e35b6c5f715a7dc80b1",
    "title": "拟古其一",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "庭树日已黄，白发日已短。",
      "候虫鸣前除，秋霜蕙花晚。",
      "岁月如奔驹，六辔不可挽。",
      "泛舟涉方瀛，方瀛水清浅。",
      "安期邈难求，吾棹亦已返。",
      "花开醉复斟，黍熟饥自饭。",
      "逌然乐悟生，瑶岛谅不远。"
    ]
  },
  {
    "id": "e647d10fb9414e359a83d7e1988a3c63",
    "title": "题俞景山画山水帐",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "老夫索居江上楼，廿年不出怀旧游。扣门下楼出迎客，但见绝壑风飕飕。",
      "岱宗日观山上头，日出未出苍烟浮。嵩高插天太华碧，蛾眉青城翠欲流。",
      "匡庐老泉挂白石，苍梧水落湘江秋。悬崖倚天万山立，翔鸾舞凤蟠苍虬。",
      "幽岑远树互出没，白云不散松风收。松根老樵列四五，招我共入青林幽。",
      "平生游历走不遍，千里万里穷遐搜。如何一日堕我前，空翠杂沓来双眸。",
      "举头问客何因入此境，乃是手持图画来沧洲。俞君作画时，雅有山林癖。",
      "朝登望秦山，万壑千岩净横臆。暮上香炉峰，海色秋清上遥碧。",
      "归来放笔作董元，笔底丹青浩无迹。海桑一别三千年，山月江风耿相忆。",
      "仰观岩上泉，俯看松下石。故人不见空画图，十幅云烟卷还客。"
    ]
  },
  {
    "id": "e647d10fb9414e35e21f54e7ea8549fe",
    "title": "题燕喜亭",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "高堂白日迥，芳辰何熹微。",
      "渚风变林花，春草绿已滋。",
      "流光惜易迈，欢娱及良时。",
      "子奉堂上亲，翁引花下儿。",
      "大妇主中馈，小姑纳卮匜。",
      "升堂布绮席，嘉宾来何迟。",
      "华筵理妙曲，秦筝杂清吹。",
      "玉珧列海错，烹羊间熊胹。",
      "酒至辄尽觞，怡然乐天彝。",
      "尹父方靡盬，鲁侯亦奚为。",
      "嗟彼轩裳者，极宴忘戚悲。",
      "轩裳岂不乐，我醉不复知。"
    ]
  },
  {
    "id": "e647d10fb9414e35db43c608949dce95",
    "title": "梧桐树",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "梧桐树，一叶堕秋风，一叶委秋露。明年二月新叶生，还在今年叶飞处。",
      "汉宫飞燕近承恩，零落班姬不如故。君不见梧桐树。"
    ]
  },
  {
    "id": "e647d10fb9414e35197d30babe77603b",
    "title": "题濯足图",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "驱马西略地，行至雍丘南。",
      "歇鞍踞床洗，龙歆气何酣。",
      "傲岸濯秋水，两姬手掺掺。",
      "郦生门入，长揖不下拜。",
      "高视挫其锋，踞见吁可诧。",
      "幡然敬尔容，摄衣起言谢。",
      "顾惟雄武姿，慢骂空无人。",
      "于焉下狂士，屈若志不伸。",
      "高明藉柔克，四海归尧仁。"
    ]
  },
  {
    "id": "e647d10fb9414e35c593c12874f2f309",
    "title": "泛舟新湖塘次王敬助韵二首",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "清赏各有适，何异同登攀。",
      "君舟泊西隩，我车上东山。",
      "林光变宿雨，溪响洄晴澜。",
      "春深飞花歇，日入好鸟还。",
      "佳景欣所得，毋令清兴残。",
      "俯看纵壑鱼，仰见培风翰。",
      "物理固有待，努力当希颜。",
      "胡为念穷达，戚戚天壤间。"
    ]
  },
  {
    "id": "e647d10fb9414e35c593c128110cb4ea",
    "title": "泛舟新湖塘次王敬助韵二首",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "湖水日已绿，理棹不可缓。",
      "杂花当昼翻，远树出云短。",
      "沙明宿雨霁，风急游丝断。",
      "悠悠欢赏凉，历历佳趣满。",
      "酒尽客愁生，歌残离思远。",
      "世路方险巇，穷居正萧散。",
      "出处谅何心，夕阳起樵管。"
    ]
  },
  {
    "id": "e647d10fb9414e35ccbd51e3f9e01692",
    "title": "题观渔图",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "龟蒙荒大东，洙泗扬其流。",
      "金碧何峥嵘，台殿居上头。",
      "命驾出山泽，陈鱼乐观游。",
      "纵横列九罭，出没翔万艘。",
      "悬罾杂数罟，中有嫠妇罶。",
      "大鱼拍波起，小鱼不得休。",
      "尽利攘其民，安得视狝蒐。",
      "臧孙岂不贤，明珠惭暗投。"
    ]
  },
  {
    "id": "e647d10fb9414e35e5072e1137c9ccc9",
    "title": "题曕云轩",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "南山一何高，孤云何珊珊。",
      "朝看云出林，暮云复归山。",
      "云归已复出，游子何时还。",
      "迢迢云舍远，可望不可攀。",
      "持杯不能酌，怅然起凭阑。"
    ]
  },
  {
    "id": "e647d10fb9414e353efd29050d0dafc8",
    "title": "题生意垣诗",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "大钧运元化，生物蔽寰区。",
      "春阳播仁泽，靡不在有初。",
      "飞走咸鷇麛，勾萌日敷舒。",
      "良马信倜傥，宁不顾其驹。",
      "朔禽抟云霄，亦复哺尔雏。",
      "眷彼婴孺儿，慈煦亦已劬。",
      "世无咸阳医，何以宁其躯。",
      "张生守环堵，种药周四隅。",
      "郁郁生意滋，元气同扶舆。",
      "誓将扶幼孩，永与耆艾俱。",
      "安得摅尔怀，寿域跻黄虞。"
    ]
  },
  {
    "id": "e647d10fb9414e351f866d60502babee",
    "title": "城南燕集得作字",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "闭门度芳辰，念此风雨恶。",
      "今日忽复晴，青郊纵行乐。",
      "引杖听莺啼，持杯看花落。",
      "庭绿树阴交，春容已非昨。",
      "微酣爱酒清，放歌悲发白。",
      "茫茫师旅间，扰扰烟尘隔。",
      "夙昔愧栖迟，于今喜离索。",
      "明朝溪上田，买牛自在作。"
    ]
  },
  {
    "id": "e647d10fb9414e3547fd5dd3abeed92d",
    "title": "题徐子中积善堂",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "十月风露交，履霜变重阴。",
      "密霰日已集，坚冰日已侵。",
      "往者既有渐，来者方自今。",
      "君子契天道，晨夕返吾心。",
      "树德当务滋，卷勺能高深。",
      "文言美馀庆，保此以为箴。"
    ]
  },
  {
    "id": "e647d10fb9414e3547fd5dd34b186380",
    "title": "题徐子中积善堂",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "蔼蔼嘉树林，繁阴散华第。",
      "俯看雨露滋，仰见云烟翳。",
      "昔人手中植，岁月今莫计。",
      "寸根蟠地维，尺干起天际。",
      "物理庶可广，人心贵能继。",
      "勖哉贤子孙，积善期弗替。"
    ]
  },
  {
    "id": "e647d10fb9414e35a520b1227b2ee30b",
    "title": "己亥岁避兵",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "中原丧乱起，群雄遍江河。",
      "我行江之南，亦复罹兵戈。",
      "亲戚相奔窜，闾里传惊讹。",
      "一朝闻寇至，攀腾上岩萝。",
      "路逢伟男子，负母匿山阿。",
      "弱妇行不前，缢死枯树柯。",
      "岂忍弃尔死，救尔如母何。",
      "听此欲援之，山下寇已多。",
      "行登寂高峰，天高郁嵯峨。",
      "怅然思匪风，吞声不成歌。"
    ]
  },
  {
    "id": "e647d10fb9414e358afccfea4014ef0c",
    "title": "兵退后作",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "朔风号枯枝，长夜何漫漫。微月出复没，零露凄以漙。",
      "露漙不足悲，严霜为之寒。饥乌下丛薄，猛虎鸣其间。",
      "鬼灯照虚馆，落叶何珊珊。萧萧远征人，载歌《行路难》。",
      "我心增惨戚，岂不思东还。欲济川无梁，中道多阻艰。",
      "弱子病且死，老妻方忧患。明将登前途，念我衣裳单。",
      "斧冰汲涧水，采薪事朝餐。慨彼《下泉》诗，悠然起长叹。"
    ]
  },
  {
    "id": "e647d10fb9414e350bcd44180bf59e82",
    "title": "过钓台",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "溅溅桐江濑，白石粲如许。",
      "上有子陵台，下瞰富春渚。",
      "高崖薄层云，黄草没荒墅。",
      "俯怀汉中兴，四海归寰宇。",
      "徵书诏遗逸，长揖觐当宁。",
      "咄咄吾子陵，而竟不下汝。",
      "握手道故交，言还谢明主。",
      "星文丽中天，风节超下土。",
      "悠然钓泽中，高风永终古。"
    ]
  },
  {
    "id": "e647d10fb9414e353f058811362cb841",
    "title": "陪白野太守游贺监故居得水字",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "崇冈散新阳，寒日舒短晷。",
      "晴飙一披拂，波影上沙尾。",
      "意行遂忘疲，情语相慰喜。",
      "赐宅知己非，归舟更谁舣。",
      "树暗山始夕，川明月初至。",
      "停杯成慨叹，觅句聊徙倚。",
      "前林樵唱来，惊鸿下寒水。"
    ]
  },
  {
    "id": "e647d10fb9414e3521c1317cfd4aec57",
    "title": "秦淮晚泊",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "秦淮酒家来泊船，鲈鱼一斤三百钱。",
      "船头买鱼酒新熟，却忆邪溪歌采莲。",
      "醉来起舞落日晚，挥手弹铗风泠然。",
      "少年不作长安客，老去逢秋头雪白。",
      "兴周须求渭水才，安汉园公安在哉。",
      "眼花齿折竟何益，好放陶潜归去来。"
    ]
  },
  {
    "id": "e647d10fb9414e350e88066f790185b1",
    "title": "早春寄乡中友人",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "故园花发春又来，碧桃半拆棠梨开。流莺踏花酒落杯，花飞落酒相萦回。",
      "酒酣起舞落日晚，应念长安人未回。江上船，几时发，拍手醉唱《归去来》，笑摘花枝簪白发。"
    ]
  },
  {
    "id": "e647d10fb9414e35c6786282540be91c",
    "title": "采桑女",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "吴桑叶尽吴蚕老，吴姬采桑颜色好。玉钗半脱云鬓偏，一双蛾眉曾不扫。",
      "桑间桑扈鸣交交，少年莫把金丸抛，小姑摘茧归当缫。"
    ]
  },
  {
    "id": "e647d10fb9414e35503c6f899eb27acb",
    "title": "题画",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "春雨青山漠漠，晚树白云悠悠。",
      "若非辋川庄口，定是浣花溪头。"
    ]
  },
  {
    "id": "e647d10fb9414e35503c6f895122fb44",
    "title": "题画",
    "authorName": "钱宰",
    "authorId": "e647d10fb9414e35a0833c8af016e59c",
    "dynasty": "明",
    "content": [
      "沧洲芳草初绿，别墅山花正开。",
      "借问一蓑烟雨，看山何处归来。"
    ]
  },
  {
    "id": "e647d10fb955e6ea66a59e7dae5029b8",
    "title": "次韵酬前",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "蝉鸣秋雨里，山舍竹林园。",
      "政尔无来迹，非关久避喧。",
      "坐看高士传，梦往故人门。",
      "生意唯萧索，心知自不言。"
    ]
  },
  {
    "id": "e647d10fb955e6ea657c2d952cfcf297",
    "title": "元日试墨二首",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "竹雪寒声泻，山禽好语来。",
      "空余腊月酒，拟访石亭梅。",
      "野水宜舟楫，春云费剪裁。",
      "从前江海上，今日意悠哉。"
    ]
  },
  {
    "id": "e647d10fb955e6ea657c2d957ea4f292",
    "title": "元日试墨二首",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "白发形归梦，青灯照隔年。",
      "远惟诸弟忆，贫幸老人怜。",
      "四海孤飞鹤，东湖二顷田。",
      "谁能论心迹，出处事皆天。"
    ]
  },
  {
    "id": "e647d10fb955e6ea08af2fd60a85f5e8",
    "title": "过任彦升钓台",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "寂寂山水郡，依依今古名。",
      "斯人同化尽，系缆旧台倾。",
      "汀树烟中没，寒禽沙际鸣。",
      "无人坐垂钓，永念彼平生。"
    ]
  },
  {
    "id": "e647d10fb955e6ea5f56f204312b0302",
    "title": "过西涧",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "虚舟信所往，行止若无端。",
      "适此清秋日，幡然悲路难。",
      "竹林夜来雨，茅栋已惊寒。",
      "一幸朋俦接，空山予少安。"
    ]
  },
  {
    "id": "e647d10fb955e6ea1abc79f9773b0bcd",
    "title": "望颐山",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "斜日水南行，苍然云景清。",
      "远山时在望，仙洞故知名。",
      "枫叶凝秋色，藤花落晚晴。",
      "西阳亭不见，惆怅翳榛荆。"
    ]
  },
  {
    "id": "e647d10fb955e6ea66a59e7d197b5f9d",
    "title": "次韵酬前",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "竹里新泉绕屋除，长年吾得乐闲居。",
      "道心澹泊诸尘外，山意微茫邃古初。",
      "风雨满檐松子落，夕阳穿树橘林疏。",
      "可怜原宪闲来往，犹自生涯不废书。"
    ]
  },
  {
    "id": "e647d10fb955e6ea7dafffdfbc8a4b3c",
    "title": "食茯苓粥",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "颇闻学士防风粥，曾吃诗人锦带羹。",
      "岂谓茯苓宜岁晚，已收粳稻得霜晴。",
      "腥膻习漫从教洗，禽鸟形残不忌烹。",
      "饱食未须论月给，石杉偕坐听松声。"
    ]
  },
  {
    "id": "e647d10fb955e6ea0e74c89b572c4e82",
    "title": "次前韵",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "多罗树下昔徜徉，尘世归来已渺茫。",
      "犹有狂吟三百首，逢人大笑亿千场。",
      "西风雪气纷纷白，夜雨河流混混黄。",
      "忽对青山嗟岁晚，知君纵笔兴难忘。"
    ]
  },
  {
    "id": "e647d10fb955e6eab4f076562ca96b4e",
    "title": "暂违老亲陪履道泛湖归省无锡治",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "湖口仓忙别老亲，东行且就雨吟身。",
      "烟波渺似鸿荒世，舟楫轻宜澹荡人。",
      "几处青山牛马饮，一行白雪鹭鸥驯。",
      "沙头击鼓曈曈日，知有闲官尚守津。"
    ]
  },
  {
    "id": "e647d10fb955e6ea656c7aa497ba59d3",
    "title": "宝粹二上人值两留宿西涧草堂明日赋此以赠",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "相访竹林茅屋下，不因风雨岂留连。",
      "栖迟尚辱诸公问，来往深惭二子贤。",
      "落叶下山逢虎迹，疏钟隔水见人烟。",
      "旧游空忆钱塘去，闻道如今异昔年。"
    ]
  },
  {
    "id": "e647d10fb955e6ea80912417ce09b191",
    "title": "同赋",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "岁云暮矣天涯客，今夕能来慰不眠。",
      "坐久依依思远道，气酣往往说当年。",
      "春游吴苑君常惯，雪咏钟山我自怜。",
      "惆怅情悰那再得，荆溪漫有酒盈船。"
    ]
  },
  {
    "id": "e647d10fb955e6ea6cd7114ce65706da",
    "title": "因泉公归蕳王二秀才",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "泉公相见即言归，因忆王生住翠微。",
      "诗卷或留禅榻畔，酒船还傍钓鱼矶。",
      "春来物色偏愁思，老去人情愿息机。",
      "欲折芳馨遗远者，劳心东逐片云飞。"
    ]
  },
  {
    "id": "e647d10fb955e6ea6a1165cb10171e0f",
    "title": "五月廿日雨中饮南楼",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "共爱风泉淙玉涧，故人虽雨亦能来。",
      "琴床昨暮移高阁，茶灶经旬生绿苔。",
      "性懒边韶唯有睡，忧深王粲自多才。",
      "酒酣竞起思归兴，世难飘零心欲摧。"
    ]
  },
  {
    "id": "e647d10fb955e6ea592d7fea35a10677",
    "title": "与华景彰游惠山",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "华陂春水绿漪漪，二月西山雪后时。",
      "旧宅重寻孝子传，新年又赴故人期。",
      "鹤鸣竹日当窗澹，僧定茶烟出阁迟。",
      "我欲同修清净业，泉头来记四贤祠。"
    ]
  },
  {
    "id": "e647d10fb955e6eab2849167e55069c8",
    "title": "绝句五首",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "秋至衣裳薄，思归未有涯。",
      "得如江巨孝，处处自将车。"
    ]
  },
  {
    "id": "e647d10fb955e6eab2849167300fb598",
    "title": "绝句五首",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "一从蔷薇绿，经秋忆故庐。",
      "乡书夜来到，只是更愁予。"
    ]
  },
  {
    "id": "e647d10fb955e6eab2849167c1e47618",
    "title": "绝句五首",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "有弟天涯隔，无人消息稀。",
      "何时比鸿雁，一道向南飞。"
    ]
  },
  {
    "id": "e647d10fb955e6eab2849167ec1d0cde",
    "title": "绝句五首",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "蚤学屠龙技，三年望有成。",
      "朝来鉴海水，华发已先明。"
    ]
  },
  {
    "id": "e647d10fb955e6eab2849167edb620b6",
    "title": "绝句五首",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "得志有偶尔，居贫方晏然。",
      "君观纸上墨，一日是千年。"
    ]
  },
  {
    "id": "e647d10fb955e6eaea34be1dc0a6a963",
    "title": "闻笛声送任掾",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "柳条拂水已堪折，梅花照□如欲言。",
      "翻向溪桥成久立，春风吹笛黯销魂。"
    ]
  },
  {
    "id": "e647d10fb955e6ea0c4ea509ab03ec52",
    "title": "春寒慰瓶中杏花",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "玉瓶春水晓犹添，红萼无言对卷帘。",
      "莫为桃花翻自恨，梅花时节更清严。"
    ]
  },
  {
    "id": "e647d10fb955e6ead240a980138517b4",
    "title": "经杜樊川山水榭故基",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "风烟淡淡水冥冥，杜榭桥西伤我情。",
      "闲倚溪楼望山色，鸊鹈飞处晚钟声。"
    ]
  },
  {
    "id": "e647d10fb955e6ea70a52e8b0ae07d5c",
    "title": "春夜怀重居字",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "寺中虚阁每曾登，忽欲看花往未能。",
      "夜色萧条门半掩，独依寒烛忆高僧。"
    ]
  },
  {
    "id": "e647d10fb955e6ea09d1c3d6ccaec99f",
    "title": "追和柯丹丘所藏坡翁诗帖五首",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "东阁小诗书梦破，后堂残醉烛花明。",
      "春风客散茶香在，寂寞人间万古情。"
    ]
  },
  {
    "id": "e647d10fb955e6ea09d1c3d6223b3121",
    "title": "追和柯丹丘所藏坡翁诗帖五首",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "红入两颧春意满，翠笼双袖晓寒尖。",
      "虽知别后情难识，也觉愁中醉易添。"
    ]
  },
  {
    "id": "e647d10fb955e6ea09d1c3d69f13b939",
    "title": "追和柯丹丘所藏坡翁诗帖五首",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "彩笔诗成举座惊，素衣新剪凤毛翎。",
      "多情应是莲花女，留得银筝金字经。"
    ]
  },
  {
    "id": "e647d10fb955e6ea09d1c3d657b7bd54",
    "title": "追和柯丹丘所藏坡翁诗帖五首",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "透海丹砂一粒红，前身宜与后身同。",
      "就中只换神仙骨，尘业何由到素风。"
    ]
  },
  {
    "id": "e647d10fb955e6ea09d1c3d6c7c7f9f0",
    "title": "追和柯丹丘所藏坡翁诗帖五首",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "沧海桑田复几尘，东风惟见落花春。",
      "须知剩水残山后，冰雪肌肤别有人。"
    ]
  },
  {
    "id": "e647d10fb955e6eafe72330ff018ab57",
    "title": "又追和虞奎章韵四首",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "蜀人文采相先后，多在西湖载酒船。",
      "肠断至今湖上柳，空残眉翠锁连娟。"
    ]
  },
  {
    "id": "e647d10fb955e6eafe72330fe4007bb3",
    "title": "又追和虞奎章韵四首",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "三百年来此两翁，诗人情性道人风。",
      "醉中还似毗耶老，花雨纷纷一笑中。"
    ]
  },
  {
    "id": "e647d10fb955e6eafe72330f4b58b9a0",
    "title": "又追和虞奎章韵四首",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "梅花香冷返冰魂，往事茫茫迹未论。",
      "宝剑已随龙化去，谁怜水上刻舟痕。"
    ]
  },
  {
    "id": "e647d10fb955e6eafe72330f7fd82052",
    "title": "又追和虞奎章韵四首",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "赋罢仙人萼绿华，金声玉色众中夸。",
      "归来世上空尘土，云白江清月满沙。"
    ]
  },
  {
    "id": "e647d10fb955e6ea3a86a05f0f1c8af0",
    "title": "桃溪泛舟寻方崖士玄",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "身行沙岸曲，隐见远人村。",
      "初罢桃溪雨，寒山响翠繁。",
      "薄云凝遐思，微风吹古原。",
      "登稼已云乐，欣欣田父言。",
      "予心亦何事，访旧试寻源。"
    ]
  },
  {
    "id": "e647d10fb955e6eaa262313b021262a7",
    "title": "南涧听水声送别太古禅师",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "汩汩石上语，浏浏风中琴。",
      "清晨南涧流，似是太古音。",
      "出谷乍喧冗，入林杳深沉。",
      "后来自相续，前者既难寻。",
      "问客何缘起，悠悠伤别心。"
    ]
  },
  {
    "id": "e647d10fb955e6eac22e96b5da8188ad",
    "title": "对新柳",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "萦萦初月柳，撩乱愁边见。",
      "阴忆武昌门，高想灵和殿。",
      "金塘承日映，绮陌迎风转。",
      "学舞未能休，缨情欲谁眷。"
    ]
  },
  {
    "id": "e647d10fb955e6eafc3897a0366fd9fd",
    "title": "晏起",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "樵牧久已出，惊禽噪初阳。",
      "寝扉南涧伴，疏竹晓风凉。",
      "夜永道机熟，秋清人意强。",
      "居山幸一载，晏起适徜徉。"
    ]
  },
  {
    "id": "e647d10fb955e6ea76a8c267788598e3",
    "title": "酬前",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "东斋见微月，露坐稀华星。",
      "感物增惋伤，怀人在岩扃。",
      "高情沐垂照，寤寐不遑宁。",
      "中夜梦良觌，君歌谓予听。",
      "清商随风起，虚箔转琴泠。",
      "款密松下室，踟蹰水边亭。",
      "常时往来处，目击心已冥。",
      "觉闻西涧流，离合方悟形。",
      "鸡鸣空山曙，开户竹林青。",
      "忽枉蓬筚信，芳缄耀云屏。",
      "凄凄贫贱交，恻恻秋露零。",
      "昔如双飞鹄，于今两枯萍。",
      "诗中语再四，年运不暂停。",
      "道术尚迂邈，焉能事仙灵。",
      "骑鲸倘可望，同日戏沧溟。"
    ]
  },
  {
    "id": "e647d10fb955e6eaa25661f0b3944063",
    "title": "读书",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "窜身丹厓下，灭迹浮云端。",
      "余事既不闲，冥心以游观。",
      "读书南山日，秋气浩漫漫。",
      "悲商扣庭柯，四座鸣风湍。",
      "已与清景晤，乐哉此盘桓。",
      "餐和遗糟粕，饮胜入肺肝。",
      "隐几俄万古，其人梦交欢。",
      "携手逍遥墟，乾坤欻高寒。",
      "顾谓尘世子，斯道自平宽。",
      "胡为在荆棘，方寸生波澜。",
      "向无问津者，悲尔后来难。"
    ]
  },
  {
    "id": "e647d10fb955e6eac72517620e8f189c",
    "title": "罨画溪",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "积雨洗崖嶂，奔泉会空曲。",
      "流为千丈溪，泓停深似玉。",
      "霞吟发彩翠，花艳分红绿。",
      "浦云自点缀，岸峰相映烛。",
      "旁穿震泽口，直泻颐山腹。",
      "日暮扁舟来，渔歌出湖洑。"
    ]
  },
  {
    "id": "e647d10fb955e6ea0a479e5cab1a60e8",
    "title": "张公洞",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "张公古仙伯，不乐云间游。",
      "骑骡穴山腹，洞天开清秋。",
      "空青凝丹室，积翠结石楼。",
      "玉女跪而化，银浆冷不流。",
      "芝田水精盐，华屋珊瑚钩。",
      "神界杳莫测，鬼工信难侔。",
      "势轻壶公壶，量狭禹九州。",
      "绕出具区底，仰出昆仑丘。",
      "烟然一束缊，吾欲穷其幽。"
    ]
  },
  {
    "id": "e647d10fb955e6eaffd964a288ccdcd3",
    "title": "任公钓台",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "伊人不可见，古台临野水。",
      "惟应公事闲，意钓还来此。",
      "城门日色暮，郡舍秋风起。",
      "鸟飞绿芜上，猿啼碧山里。",
      "宦情方淡如，野性或偶尔。",
      "巉巉云溪石，其下亦清泚。"
    ]
  },
  {
    "id": "e647d10fb955e6eabd1bccbf4754e79a",
    "title": "牧之水榭",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "牧之信奇士，纵横见当时。",
      "著书亦有兵，岂惟工赋诗。",
      "画船张水嬉，禅榻悲鬓丝。",
      "广陵罢走马，阳羡亦解龟。",
      "芳树竟寂寞，清淡自沦漪。",
      "斯人向千载，陈迹宛如兹。"
    ]
  },
  {
    "id": "e647d10fb955e6ead9257cc2016517e1",
    "title": "出西涧过龙岩途中瞻眺",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "山泽春明丽，林树郁峭茜。",
      "游步何从起，涉涧行屡转。",
      "幽泉响层曲，蔓草绵芳甸。",
      "在岸心已遂，经丘始回面。",
      "岩崖骤谁创，岚岭遥自荐。",
      "苍梧凝阴吹，彤霞散晴电。",
      "庵蔼蒙笼间，一水光练练。",
      "沉沉潭洞古，潜龙不复见。",
      "观颐委物育，解作凝神变。",
      "临深备戒慎，登高欲瞑眩。",
      "游目信虚无，探已有常恋。",
      "灵芝事暧昧，采薇庶游衍。",
      "行已东郊归，祈年急视膳。"
    ]
  },
  {
    "id": "e647d10fb955e6ea5b2a033ff6808a91",
    "title": "登西岗望龙池诸峰赠周履道",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "远游虞风波，托好常在迩。",
      "朝来遇君出，兴与西冈起。",
      "日薄川野阴，徐行杳然喜。",
      "登身坡陀上，瞻望入百里。",
      "浮云忽避眼，十嶂来填委。",
      "巉岩龙池头，宛转鹅山趾。",
      "铜官大居正，顾盼雄彼此。",
      "夏绿纷以劳，林峦粲成绮。",
      "回头指明镜，近见练水。",
      "一州信峥嵘，东北才演迤。",
      "自多岩洞胜，衡庐可肩比。",
      "危危松间石，跪立驯虎兕。",
      "前瞻忽长啸，幽响久乃已。",
      "桃源果何以，兹景清且美。",
      "穷探非予乐，所乐有偶尔。",
      "周子宜数来，逍遥自今始。"
    ]
  },
  {
    "id": "e647d10fb955e6ea2cb8a2d47d35f4f6",
    "title": "官军后还西涧草堂",
    "authorName": "马治",
    "authorId": "e647d10fb955e6ead1457b72d1457b72",
    "dynasty": "明",
    "content": [
      "干戈一为用，十室九不完。",
      "东西南北人，坏屋敢求安。",
      "昨闻府兵下，徒跣入荆菅。",
      "一市人尽虚，衡门驻旌竿。",
      "还家动盈月，瓶粟久已殚。",
      "幸兹西涧西，草堂适平宽。",
      "竹林最无恙，秀色雨始干。",
      "石梁不可援，更造酾风湍。",
      "扫地山气润，开轩水声寒。",
      "留榻依故处，援琴较初弹。",
      "宾客稍稍来，畦蔬亦朝餐。",
      "坐中谈时事，废食各永叹。",
      "西峰数里外，草窃除岂难。",
      "盛夏兵既集，翱翔彼河干。",
      "乃知荆扬交，蝶血原野丹。",
      "频年劳人马，未得贼肺肝。",
      "憧憧往来地，供亿困百端。",
      "我生固其时，飘飖愧飞翰。"
    ]
  },
  {
    "id": "e647d10fb96ad0b27030d72530e0a8cd",
    "title": "灵济宫落成",
    "authorName": "刘惠乔",
    "authorId": "e647d10fb96ad0b2d1457b72d1457b72",
    "dynasty": "明",
    "content": [
      "庙貌聿新勤父老，神谋协兮令公祷。",
      "经营不日且成之，如云仙侣来蓬岛。",
      "驾风鞭霆泛星槎，驱逐妖氛净如扫。",
      "相将紫府值元君，虎跃龙骧狮子吼。",
      "此地于今灵爽增，万古潮阳赖障保。",
      "明禋岁岁答崇功，五云深处祥云绕。"
    ]
  },
  {
    "id": "e647d10fb96ad0b25cb16e564d19520c",
    "title": "游白竹山",
    "authorName": "刘惠乔",
    "authorId": "e647d10fb96ad0b2d1457b72d1457b72",
    "dynasty": "明",
    "content": [
      "海天一眺望，胜地共为邻。",
      "策杖人知少，携蔬道味真。",
      "佳城子职尽，仙洞客来频。",
      "青松灵气古，白竹泪痕新。",
      "风木情何极，霜鸟感亦神。",
      "因悟栽培意，应知启后人。"
    ]
  },
  {
    "id": "e647d10fb96ca11063437b2feb27eac6",
    "title": "晴溪晚眺",
    "authorName": "何谦",
    "authorId": "e647d10fb96ca110d1457b72d1457b72",
    "dynasty": "明",
    "content": [
      "开向晴溪豁远眸，满江莹练自悠悠。",
      "几声渔笛烟村晚，数处芦花泽国秋。",
      "鸦带夕阳归古堞，雁拖寒色下荒洲。",
      "欲追博望乘槎兴，万里星河有路游。"
    ]
  },
  {
    "id": "e647d10fb96ca110150d2bc02239076e",
    "title": "望罗浮",
    "authorName": "何谦",
    "authorId": "e647d10fb96ca110d1457b72d1457b72",
    "dynasty": "明",
    "content": [
      "翘首东南紫翠山，白云飞去复飞还。",
      "三千世界红尘外，四百峰峦碧汉间。",
      "丹灶年深烟火冷，铁桥路杳雨花闲。",
      "寻真未得乘风去，吟倚西楼十二阑。"
    ]
  },
  {
    "id": "e647d10fb976f0eac4bb90b3c2041877",
    "title": "池阳谒梁昭明太子遗庙",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "文心瞻睿作，遗像肃宗工。",
      "雪日明春甸，藤花落古宫。",
      "蛇珠衡玉尺，鸡戟冠云虹。",
      "璧礼崇贤会，长江直向东。"
    ]
  },
  {
    "id": "e647d10fb976f0eac4bb90b3497cffbb",
    "title": "池阳谒梁昭明太子遗庙",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "十年工选体，二月谒昭明。",
      "邺下骊珠贵，缑山鹤盖轻。",
      "讴歌归琬琰，俎豆肃兰蘅。",
      "何代应刘辈，而非羁旅情。"
    ]
  },
  {
    "id": "e647d10fb976f0ea3ce09e9a10afc467",
    "title": "虞山谒舜祠",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "荒服垂衣日，三苗格命年。",
      "鸟耘千亩藉，龙御九疑烟。",
      "蒲坂征云外，苍梧落照边。",
      "何人抚瑶瑟，离恨隔湘川。"
    ]
  },
  {
    "id": "e647d10fb976f0ea18897b5f20116a29",
    "title": "君山怀二妃",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "眇眇愁予地，芙蓉北渚期。",
      "媵鱼分楚佩，荐竹礼湘蓠。",
      "宝瑟婵娟泪，云旗窈窕思。",
      "客从虞庙至，会遣二灵知。"
    ]
  },
  {
    "id": "e647d10fb976f0eaca335a6e68742362",
    "title": "巫山之阳香溪之阴明妃神女厥迹存焉",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "丹青辞上苑，云雨下阳台。",
      "骄胡没何处，襄王安在哉。",
      "溪清香见石，枕冷梦无媒。",
      "楚汉风流地，长歌问草莱。"
    ]
  },
  {
    "id": "e647d10fb976f0ea5f6189fcb4996931",
    "title": "采石怀袁宏李白",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "牛渚青天月，长县供奉祠。",
      "如何今夕酒，不共昔人持。",
      "高咏那能旦，登舟安所之。",
      "溯洄殊悯默，言折楚江蓠。"
    ]
  },
  {
    "id": "e647d10fb976f0ea6dbde5a655bce21a",
    "title": "登九子",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "朝参九华雪，暮宿九华钟。",
      "言寻金舍利，行傍玉芙蓉。",
      "雨脚移春殿，云衣挂乱峰。",
      "悠然秋浦月，来对海门松。"
    ]
  },
  {
    "id": "e647d10fb976f0eac9a2afc1eb9288f3",
    "title": "西湖上春",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "行逢新岁月，骄马踏城桥。",
      "旭日催蘅带，春烟艳柳条。",
      "香车流水击，仙袂逐风飘。",
      "小凤衔花去，空伤云汉遥。"
    ]
  },
  {
    "id": "e647d10fb976f0ea93c124faf7daa8b3",
    "title": "洞庭酒楼",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "落日洞庭霞，霞边卖酒家。",
      "晚虹桥外市，秋水月中槎。",
      "江白鱼吹浪，滩黄雁踏沙。",
      "相将楚渔父，招手入芦花。"
    ]
  },
  {
    "id": "e647d10fb976f0eac16cba91f77e6d65",
    "title": "浮湘",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "潇湘闻鼓瑟，竹上泪痕青。",
      "归雁将何托，先花入窅冥。",
      "白云开一面，南岳露真形。",
      "不断游仙梦，依稀帝子灵。"
    ]
  },
  {
    "id": "e647d10fb976f0ea49664a7802bbed43",
    "title": "洞庭",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "人归洞庭水，心远百蛮天。",
      "虹饮吴山雨，蝉嘶楚岫烟。",
      "挂帆明月树，沽酒白云船。",
      "来雁纷南向，衡阳何处边。"
    ]
  },
  {
    "id": "e647d10fb976f0ea216aa47fa00b78a7",
    "title": "留都春事",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "言禽初选树，稚蝶亦开丛。",
      "穷海无来信，长天有去鸿。",
      "担簦仍作客，服药未还童。",
      "不及庭前杏，春来烂熳红。"
    ]
  },
  {
    "id": "e647d10fb976f0eaeb3a2144014c5d7e",
    "title": "江南春",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "杂英飞少女，榴火粲东君。",
      "鸟弄枝成曲，鱼动水圜文。",
      "谢客云对屐，罗敷日照裙。",
      "春风正难忍，杨柳故纷纷。"
    ]
  },
  {
    "id": "e647d10fb976f0eaf68178bcdcc6feed",
    "title": "文选楼眺望",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "春风将柳色，骀荡入西楼。",
      "游子搴帘望，婉如娈女愁。",
      "杂花开陌树，归雁隔河洲。",
      "京国浮云外，长江日夜流。"
    ]
  },
  {
    "id": "e647d10fb976f0ead5386b7a80057fda",
    "title": "出京",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "劳生悲短晷，曷敢慕轻肥。",
      "白日鬓边落，青山梦里归。",
      "同心乖赠问，岐路惜芳菲。",
      "回首梅花国，吹箫明月知。"
    ]
  },
  {
    "id": "e647d10fb976f0eaf6d6bb2349be1c62",
    "title": "淮上",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "离魂飞故国，多难后时荣。",
      "老向双瞳入，春归百感生。",
      "爱山频驻马，酌酒复听莺。",
      "堪笑无媒橘，遥遥淮上情。"
    ]
  },
  {
    "id": "e647d10fb976f0ea3c2d9f37fd9a9c92",
    "title": "秋浦鍊药",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "十州研八石，徙药就空林。",
      "时稼日将酷，古槐春正阴。",
      "披衣咏黄老，酌酒怀青琴。",
      "不有灵仙术，何方可慰心。"
    ]
  },
  {
    "id": "e647d10fb976f0ea11a056e118c30c71",
    "title": "巴陵琴酌送羽人游青城",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "弹琴劝君酒，君去少知音。",
      "此曲岂不古，拨弦人尽今。",
      "夜移衡汉浅，月落洞庭深。",
      "少别成千岁，依然此夕心。"
    ]
  },
  {
    "id": "e647d10fb976f0ea956a929c60414557",
    "title": "震泽送剑客入广阳",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "湖草绿阴阴，桃花水更深。",
      "高楼怆然叹，浊酒一何任。",
      "念此青春别，其如白日沉。",
      "背人赠匕首，珍重结交心。"
    ]
  },
  {
    "id": "e647d10fb976f0ea890e9b94067a6c99",
    "title": "蒋陵送孙枝游华岳时余将南还",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "相逢彭蠡月，相失蒋陵钟。",
      "自别东林社，君言西蹑廱。",
      "金天开太华，玉井见芙蓉。",
      "余亦泛沧海，南山归祝融。"
    ]
  },
  {
    "id": "e647d10fb976f0ea9ceb4f000c7ab1c0",
    "title": "雪中谱琴汪公子拉顾眉生同听",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "白门桃李月，绿绮凤凰弦。",
      "古调持秋竹，同云愁莫天。",
      "岂期公子过，得并雒川妍。",
      "良夜为君故，移情私自怜。"
    ]
  },
  {
    "id": "e647d10fb976f0ea7a7839ec749bbda3",
    "title": "池阳六门三土严逐妓余出祖之",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "碧云空溅泪，可以赠生离。",
      "自古非今日，朱颜不遇时。",
      "秦淮限桃叶，汉月拥文姬。",
      "一领阳关奏，殊惭轻薄儿。"
    ]
  },
  {
    "id": "e647d10fb976f0eaaa1825192539ae63",
    "title": "别楚艳秦嫣",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "露斜山峭峭，钟断水悠悠。",
      "草绿斑鵻怨，花飞红粉愁。",
      "如何云梦月，不共汉江流。",
      "又送王孙去，淮南桂树秋。"
    ]
  },
  {
    "id": "e647d10fb976f0eafa954a0277d73438",
    "title": "赠云愁愁",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "佳人美且仁，独立若为邻。",
      "水净见斜领，愁多宜暮春。",
      "恼公从小惯，西子自来颦。",
      "莫学卢家妇，新妆阅世人。"
    ]
  },
  {
    "id": "e647d10fb976f0eafa954a023d8ad01c",
    "title": "赠云愁愁",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "楚云朝暮见，一半在阳台。",
      "雨绝无留梦，春愁黯不开。",
      "乌孙辞凤辇，青冢望龙堆。",
      "形影深相吊，肝肠日几回。"
    ]
  },
  {
    "id": "e647d10fb976f0ea53840acca02aea6a",
    "title": "伫立",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "皓齿复明眉，妆成为阿谁。",
      "所思不可见，伫立已多时。",
      "蝶粉涂芗砌，虫罗罥柳丝。",
      "提筐向南陌，灵雨怅佳期。"
    ]
  },
  {
    "id": "e647d10fb976f0ea511c1717c1664980",
    "title": "寄内",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "岁时频梦尔，非关儿女情。",
      "霜露莙蒿色，江天凫雁声。",
      "浮云吴会客，落日楚江萍。",
      "为报秦嘉字，胡尘满汉京。"
    ]
  },
  {
    "id": "e647d10fb976f0ea5b7dd80ecb495571",
    "title": "寄鸿儿",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "大儿才八岁，见鲤学缄词。",
      "讵识冥鸿性，弥深舐犊悲。",
      "但能长傍母，不必更寻师。",
      "莫似而翁傲，飘飘云水期。"
    ]
  },
  {
    "id": "e647d10fb976f0ea7f4dd4c6ce00adeb",
    "title": "寄侍儿青琴",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "侍儿娇的的，玉箸蕴兰衿。",
      "去日恋携手，自言能鼓琴。",
      "七盘汉宫舞，长侧楚妃吟。",
      "奚难召鸾鹤，贵在得卿心。"
    ]
  },
  {
    "id": "e647d10fb976f0ea7c33edf019e5c80c",
    "title": "青琴答",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "君子有所适，出门嘶玉骢。",
      "园花悲隋槿，寒雪问飘蓬。",
      "拭泪看灵鹊，含情认守宫。",
      "金钱买鸡卜，知尔客辽东。"
    ]
  },
  {
    "id": "e647d10fb976f0ea69f4386fa6d7d85d",
    "title": "人日寄云绿萝",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "官柳弄新黄，宫梅竞晓妆。",
      "未忘窥宋玉，讵肯嫁王昌。",
      "云靸通鳷鹊，金衣织凤凰。",
      "自惭承弁鬓，不觉有微霜。"
    ]
  },
  {
    "id": "e647d10fb976f0ea6115fe312f8c3fc2",
    "title": "九咏寄从兄湛之塞垣边风",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "地角寒初敛，天歌云乍飞。",
      "大旗危欲折，孤将定何依。",
      "送雁侵胡月，惊霜点铁衣。",
      "可能吹妾梦，一为达金微。"
    ]
  },
  {
    "id": "e647d10fb976f0ea6115fe31c1b0bfe0",
    "title": "九咏寄从兄湛之塞垣边风",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "秦时一片月，万古照边州。",
      "白动狼烟塞，寒生驿火楼。",
      "关山和泪到，圜缺及乡愁。",
      "盈手梅花色，难将寄陇头。"
    ]
  },
  {
    "id": "e647d10fb976f0ea6115fe31b8b8309c",
    "title": "九咏寄从兄湛之塞垣边风",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "紫塞三关隔，黄尘八面通。",
      "胡笳吹复起，汉月照还空。",
      "遢遝仍随马，萧条暗逐风。",
      "将军休拂拭，留点战袍红。"
    ]
  },
  {
    "id": "e647d10fb976f0ea6115fe313c6367fd",
    "title": "九咏寄从兄湛之塞垣边风",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "片角吹残夜，雄关铁锁开。",
      "古城连堞响，奔马踏霜回。",
      "玉塞降羌泪，天山旅雁哀。",
      "何人闻此曲，不上望乡台。"
    ]
  },
  {
    "id": "e647d10fb976f0ea6115fe31955935ea",
    "title": "九咏寄从兄湛之塞垣边风",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "吹笛上高城，城秋月正明。",
      "胡儿双泪下，汉塞一龙鸣。",
      "沙柳愁中折，梅花梦里惊。",
      "徘徊三五弄，肠断忆南征。"
    ]
  },
  {
    "id": "e647d10fb976f0ea6115fe311102c67e",
    "title": "九咏寄从兄湛之塞垣边风",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "候雁发金河，纷纷带雪过。",
      "阵连关月小，声断塞风多。",
      "高举愁粱稻，低飞怯网罗。",
      "羽毛非敢惜，书札奈君何。"
    ]
  },
  {
    "id": "e647d10fb976f0ea6115fe3155b8e2ea",
    "title": "九咏寄从兄湛之塞垣边风",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "天马应星辰，金羁虎豹茵。",
      "骄盘春草短，叱拨桃花新。",
      "窟冻长城雪，蹄穿大漠尘。",
      "百战交河道，功成还与人。"
    ]
  },
  {
    "id": "e647d10fb976f0ea6115fe31101a4771",
    "title": "九咏寄从兄湛之塞垣边风",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "叹息阳关柳，青青能几时。",
      "春光不可度，绿鬓已成丝。",
      "岁岁愁攀折，依依绾别离。",
      "故园有奇树，日夜忆连枝。"
    ]
  },
  {
    "id": "e647d10fb976f0ea6115fe31f1f26960",
    "title": "九咏寄从兄湛之塞垣边风",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "王孙去不返，马足共车轮。",
      "万里连天色，终年出塞人。",
      "几经金海雪，不见玉关春。",
      "独夜寒塘梦，相思愁白蘋。"
    ]
  },
  {
    "id": "e647d10fb976f0ea85cc6f65227c6636",
    "title": "移天目松",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "天目郁嵯峨，移来雪满柯。",
      "冰霜隐鳞甲，风雨思如何。",
      "冉冉岁云暮，亭亭芳意多。",
      "遥怜著书月，投分入烟萝。"
    ]
  },
  {
    "id": "e647d10fb976f0ea4c4fb32e59e0e220",
    "title": "梅花",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "美人迟暮意，纤手抚寒条。",
      "素魄一为濯，香魂可自招。",
      "倩谁邀玉笛，何以托琼瑶。",
      "莫叹江南橘，庾关路更遥。"
    ]
  },
  {
    "id": "e647d10fb976f0ea7406b0fba6780b17",
    "title": "青苔",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "积空已成色，旷古意弥深。",
      "无复庙廊趣，澹然山水心。",
      "雨花冥药灶，涯漏滴风琴。",
      "自足敦微尚，夷犹芳涧阴。"
    ]
  },
  {
    "id": "e647d10fb976f0eaf815e684861ef921",
    "title": "萍",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "飘飘楚江客，来咏楚江蘋。",
      "发藻沧浪水，迟晖江汉滨。",
      "五湖随宕子，七泽寄浮身。",
      "嘉实如堪荐，长谣问鲁人。"
    ]
  },
  {
    "id": "e647d10fb976f0ea59d7780dbcbdf8bf",
    "title": "负刍",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "负刍长已矣，刍尽爨还空。",
      "八口闾阎下，孤臣市井中。",
      "离情观道丧，无泪哭途穷。",
      "顾影时时笑，劳君西复东。"
    ]
  },
  {
    "id": "e647d10fb976f0ea7bc3a0cefa9d1076",
    "title": "卖书",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "天书出尚方，宋锦内家装。",
      "赐日多珍惜，售时不厌忙。",
      "石床虚尔伴，药价待君偿。",
      "渔海干戈息，还期入帝乡。"
    ]
  },
  {
    "id": "e647d10fb976f0ea467956daf04a7aff",
    "title": "乞食",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "儒门今澹薄，乞食展宗风。",
      "余愿何曾及，他心亦已通。",
      "入林如旧约，握手醉新丰。",
      "芳草茫茫外，王孙路不穷。"
    ]
  },
  {
    "id": "e647d10fb976f0ea5c8db20339e2e9b5",
    "title": "次儿为马兵捆去客有鉴其胥靡解骖赎之诗以训焉",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "龀龀柔童子，贪看人捉人。",
      "讵谙黄鸟语，哪识白华身。",
      "觉后方知痛，忧来不见亲。",
      "隆寒需闭户，恬坐阅芳春。"
    ]
  },
  {
    "id": "e647d10fb976f0ea35ebd7d9c1e2aa89",
    "title": "赠内子邓硕人糠斋",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "行门何太苦，绝粒对糠斋。",
      "未老知身累，忘机与化谐。",
      "闲云送孤影，朗月奏长怀。",
      "彤管铭高逸，梁鸾未足偕。"
    ]
  },
  {
    "id": "e647d10fb976f0ea6037fa0688e1392d",
    "title": "甲辰二月初六甘露降",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "月浸仙人掌，云奇帝女台。",
      "清泠花院闭，的皪天宇开。",
      "降鹤通宵警，游鸿达曙哀。",
      "集灵三使至，应问长卿杯。"
    ]
  },
  {
    "id": "e647d10fb976f0ea0f7ece60df2624b2",
    "title": "浮湘礼三闾墓田寻贾生故宅",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "浮湘孤月下灵渠，牢落残魂伴索居。",
      "庚子日斜闻野鸟，端阳沙淈见江鱼。",
      "天高未敢重相问，年少何劳更上书。",
      "此去樊城望京国，定从王粲赋归欤。"
    ]
  },
  {
    "id": "e647d10fb976f0ea8ed7520c89bc28cf",
    "title": "长安梦",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "武帝横汾继大风，凤衔丹诏出关中。",
      "神羊高固能升铎，金马杨庄解荐雄。",
      "苜蓿未移沙苑雪，葡萄终引馺娑宫。",
      "十年留滞周南客，梦入长杨看射熊。"
    ]
  },
  {
    "id": "e647d10fb976f0ea550b325b68569756",
    "title": "浮海",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "玉树歌残去淼然，齐州九点入荒烟。",
      "孤楂与客曾通汉，长剑怀人更倚天。",
      "晓日夜生圆峤石，古魂春冷蜀山鹃。",
      "茫茫东海皆鱼鳖，何处堪容鲁仲连。"
    ]
  },
  {
    "id": "e647d10fb976f0ea1cebc1042a72af18",
    "title": "黄鹤楼",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "汉阳芳树古今情，逐客南浮雁北征。",
      "天尽水连巴子国，月明人在武昌城。",
      "白云依旧过全楚，黄鹄何年控太清。",
      "日暮数峰青似染，九疑无恙隔湘英。"
    ]
  },
  {
    "id": "e647d10fb976f0ea388144e12afbce19",
    "title": "君山七夕",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "银浦无声碧落遥，洞庭秋色倩谁消。",
      "湘娥鼓瑟听龙驾，灵匹停梭媵鹊桥。",
      "秦树影斜天接水，楚云飞尽暮还朝。",
      "何时拟约骑黄鹄，倚醉高楼赤玉箫。"
    ]
  },
  {
    "id": "e647d10fb976f0ea6d09044c2949166f",
    "title": "燕台送王李二舍人出贬衡巫",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "燕台送客柳纷纷，御苑莺声过漏闻。",
      "花重锦官啼望帝，月明瑶瑟吊湘君。",
      "巴童歌落荆门雪，楚客帆低剑阁云。",
      "圣主受釐思远谪，又随阿扈凤皇群。"
    ]
  },
  {
    "id": "e647d10fb976f0eaa37cedc8ccc6b74a",
    "title": "九日登凤凰台",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "瓦官上下登临地，铜浑周遭气序哀。",
      "古寺斜阳人独到，高台何日凤飞来。",
      "九淮疏凿通王气，六代兴亡问劫灰。",
      "故老只今西眷泪，明堂谁折汉京才。"
    ]
  },
  {
    "id": "e647d10fb976f0ea0ab583978ecd0188",
    "title": "吴越吟",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "金庭飞雪惜残梅，吴越看山憺忘回。",
      "茂苑寒鸦欢古堞，姑苏游鹿上高台。",
      "神归日母胥涛降，客探龙门禹穴开。",
      "一笑雄图付流水，抱琴东渐即蓬莱。"
    ]
  },
  {
    "id": "e647d10fb976f0eaab54990a9301450e",
    "title": "严关逢靖江左史立马有赠",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "莺啼关树几重春，马首看山赠故人。",
      "周室桐封姬姓早，汉家藩传董生醇。",
      "岭梅度臈迎官骑，苑雪分题待使臣。",
      "君向丛台思赋客，茫茫江海有迷津。"
    ]
  },
  {
    "id": "e647d10fb976f0ea8311447c7101615d",
    "title": "独秀山侍宴应教",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "瑶水星妃集凤墀，兔园曾为促芳词。",
      "芙蓉露冷淹吴质，云梦天寒从景差。",
      "兰版夜飞明月盖，桂丛秋赋小山枝。",
      "霓裳若倚当年袖，谁按清平调独迟。"
    ]
  },
  {
    "id": "e647d10fb976f0ea863ecd61594a8a0b",
    "title": "苍梧访太真绿珠遗迹",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "清溪曲曲抱仙源，锦石虚疑翠黛存。",
      "云里玉环妃子井，绿萝金谷懊侬村。",
      "霓裳倏散华清舞，玉笛难招博白魂。",
      "最是剑门秋雨后，落花如见坠楼恩。"
    ]
  },
  {
    "id": "e647d10fb976f0ea0fb07fbb9b0bfba3",
    "title": "莫邪关楚望",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "九疑如黛楚天分，水绿三湘雁倒闻。",
      "春晓玉台开岳雪，月明银殿郁卿云。",
      "翠华想像湘君竹，龙御迢遥帝子坟。",
      "何处匏笙将凤曲，至今犹似咏南薰。"
    ]
  },
  {
    "id": "e647d10fb976f0eaf41a6418e9b86ecb",
    "title": "莫愁湖赠刘瞻甫",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "憔悴行吟落照时，莫愁湖上与君期。",
      "五噫一赋梅花国，三黜重逢柳士师。",
      "吴苑旧游淹越鸟，楚裳今雨浥江蓠。",
      "姑苏烟月长相待，萎绝芙蓉白露滋。"
    ]
  },
  {
    "id": "e647d10fb976f0eaf7922eebf9ac1b0a",
    "title": "吴楚倦游",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "隋宫访古惟衰柳，楚泽伤秋况落英。",
      "痛哭嗣宗千日醉，乱离王粲十年情。",
      "目穷沙界参龙象，手挽银河洗甲兵。",
      "五见梅花归未得，故园频有蟪蛄声。"
    ]
  },
  {
    "id": "e647d10fb976f0eae82430a67a866bf9",
    "title": "前归兴诗",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "去年书剑返咸阳，庐岳登高一望乡。",
      "不见秦城售赵璧，但闻丰狱弃干将。",
      "洪都蔓草牵衣带，大庾梅花笑客装。",
      "今日輶轩对奇字，一区尘满读书床。"
    ]
  },
  {
    "id": "e647d10fb976f0ead1a2d3bdc8dc0e1b",
    "title": "后归兴诗",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "南北神州竟陆沉，六龙潜幸楚江阴。",
      "三河十上频炊玉，四壁无归尚典琴。",
      "蹈海肯容高士节，望乡终轸越人吟。",
      "台关倘拟封泥事，回首梅花塞草深。"
    ]
  },
  {
    "id": "e647d10fb976f0ea21aa9d9a439c695b",
    "title": "大参李如谷先生冢君侍御子木访予虎丘寺",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "驻节何劳问鹿群，虎丘残雪剑池云。",
      "落梅秋府传高唱，授简霜台接令闻。",
      "燕峤月明湖雁度，楚天人至澧兰芬。",
      "儒林家学尊刘向，千骑东方待使君。"
    ]
  },
  {
    "id": "e647d10fb976f0eace0c83326baac12d",
    "title": "滁阳寇退李太仆晓湘有干城之功却寄",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "卧阁何劳借重臣，中都熊卫逐黄巾。",
      "环滁拟筑封鲸观，捍圉终怜数马人。",
      "洗甲雁嘶寒食雨，回铙莺咏落花尘。",
      "思君独步台城月，笑折金陵垂柳春。"
    ]
  },
  {
    "id": "e647d10fb976f0eae0cc90937bcbaa9d",
    "title": "送兴化赵使君奏绩神都",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "杨花初扑越溪船，莺啭南州雁北迁。",
      "繁露书成去淮海，凌云赋就入幽燕。",
      "行春草绿中牟雉，流水风清单父弦。",
      "莫学杨庄诵绵竹，雕虫空负子云玄。"
    ]
  },
  {
    "id": "e647d10fb976f0ea805f8d9743fb397b",
    "title": "雁翅城",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "雁翅城边兰叶阴，绿琴传得凤凰心。",
      "风吹玉树悲纨扇，霜落刀环待稿砧。",
      "竹上泪凝湘水怨，盘中诗造蜀山深。",
      "何当更乞西王药，身在陈峒八桂林。"
    ]
  },
  {
    "id": "e647d10fb976f0eadc4d0b87a3fc9257",
    "title": "吴楚感秋",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "莺啼一度一开花，梦远伤秋入鬓华。",
      "明月楚天遥过雁，白门吴树暝栖鸦。",
      "城高隔水霜砧捣，木落空楼戍鼓挝。",
      "轾浪放舟渔浦晚，盈盈碧汉接星槎。"
    ]
  },
  {
    "id": "e647d10fb976f0eadc4d0b87ab7243cc",
    "title": "吴楚感秋",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "西陵秣马走南天，梦草春县别路前。",
      "堤柳拂云青袅袅，岸花摇月白娟娟。",
      "鸡鸣远寺萧山雪，雁度寒城郢树烟。",
      "低岫一帘湘水绿，栖栖倦客思华年。"
    ]
  },
  {
    "id": "e647d10fb976f0ea63f7251fb1053e30",
    "title": "都峤得苏楚臣书却寄",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "怀袖犹存白凤毫，木奴花发燕双高。",
      "铜龙水似牵肠线，玉马风如切梦刀。",
      "醉墨尚濡羊子练，枕痕仍在范生袍。",
      "何须三十悲蓬鬓，一夜思君有二毛。"
    ]
  },
  {
    "id": "e647d10fb976f0ea8813be4866e8d3f5",
    "title": "盂兰盘玉山记游",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "翠竹黄花辇路苔，呼鸾人上粤王台。",
      "来禽果向檀郎掷，芍药词矜郑女裁。",
      "鹊驾定将斜汉合，蝶眉横对远山开。",
      "相思不结芝田袜，空负陈思八斗才。"
    ]
  },
  {
    "id": "e647d10fb976f0ea6de3c5338b937267",
    "title": "花田饯朱未央时余归自都中",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "一樽须尽素馨田，别路惟馀水共天。",
      "自爱梅花归庾峤，若随鸿雁向幽燕。",
      "长裾请拟邹枚后，五岳宁论婚嫁先。",
      "莫倚唾壶歌伏枥，酒酣为汝拂龙泉。"
    ]
  },
  {
    "id": "e647d10fb976f0ea49036e9b2603e17e",
    "title": "吴于逵载酒偕粤中词人三十辈同集小斋",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "药圃坛西有敝庐，荜门深柳枉琼琚。",
      "顽民清世仍依邑，旧史名山不废书。",
      "衰鬓每悲黄叶改，落英宁放绿樽虚。",
      "狂来金涧探泉脉，欲控仙人锦鲤鱼。"
    ]
  },
  {
    "id": "e647d10fb976f0ea86e583120d28767f",
    "title": "山堂卧病孙宏先裹药来看",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "心知越绝无双士，目见孙郎有二毛。",
      "昭质未亏岚海瘴，辩才先发广陵涛。",
      "萧条有客探云水，寂寞何人问桔槔。",
      "君去荜门风自掩，碧苔黄叶梦魂劳。"
    ]
  },
  {
    "id": "e647d10fb976f0ea0309393d68244d0a",
    "title": "哭素友一瓢",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "曾跨青驴就祝融，白云黄鹤许相从。",
      "徒闻饥虎凋单豹，不饵飞鱼死宁封。",
      "蕊柬苔荒金口诀，珠丘尘秘玉芙蓉。",
      "赤明枉陊长桑泪，云水繇来灭去踪。"
    ]
  },
  {
    "id": "e647d10fb976f0ea09372c9a8f169eca",
    "title": "赤婴母",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "冶服微言宫里稀，金栊香篆隐朱扉。",
      "摛文绝代还憎命，弱羽三年不假飞。",
      "陇首秋云淹远梦，芳洲春草吊斜晖。",
      "谁裁半幅江郎锦，会向华清换雪衣。"
    ]
  },
  {
    "id": "e647d10fb976f0ea09372c9a4e676800",
    "title": "赤婴母",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "曾从文皇羽猎雄，凌歊袁谢擅江东。",
      "花边解语驰清禁，檐外钩香纫绮丛。",
      "乐府厌闻歌赤凤，衮衣何必尚华虫。",
      "彩豪自映輶轩笔，尽载方言入汉宫。"
    ]
  },
  {
    "id": "e647d10fb976f0ea09372c9a21c9aac4",
    "title": "赤婴母",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "紫阳丹水玉真妃，凤节鸾骖碧落飞。",
      "花梦仙裾飘绿羽，杏檐宫语教乌衣。",
      "西川悟法藏珠塔，南内传经拥绛绯。",
      "闻说赤符今始见，上林朱雁尔同归。"
    ]
  },
  {
    "id": "e647d10fb976f0ea09372c9a0933bd10",
    "title": "赤婴母",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "衔将贝叶课宫娃，广袖亲檠系臂纱。",
      "乡梦已飞琼岛树，羽衣犹阻赤城霞。",
      "蚕丛雪暗金桃实，鸟道烟横紫桂花。",
      "几向五云思矫翼，夕阳深处问归鸦。"
    ]
  },
  {
    "id": "e647d10fb976f0ea09372c9a81f40644",
    "title": "赤婴母",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "落羽能言滞镐京，每逢宾雁不胜情。",
      "海棠弄粉辞香国，薜荔搴霞恋锦城。",
      "舞爱玉环低绛袖，歌怜樊素啭朱樱。",
      "珊瑚反挂空宫月，愁寂连昌自唤名。"
    ]
  },
  {
    "id": "e647d10fb976f0ea09372c9a4ce13fcd",
    "title": "赤婴母",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "鹤禁铜蠡昼不扃，沉香烟底掣金铃。",
      "霞冠忽散葳蕤锁，莲舌轻弹般若经。",
      "五色卿云衣上覆，九重仙露酒初醒。",
      "年来花梦殊萧索，不见张华入内庭。"
    ]
  },
  {
    "id": "e647d10fb976f0ea09372c9aae6ceeb0",
    "title": "赤婴母",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "紫禁霓衣按六幺，温泉霜叶景同飘。",
      "映鸾冰镜朱华落，送雁宫云赤羽遥。",
      "袨服司花皆火浣，含香青草漫金貂。",
      "何因得冠虹蜺去，浪说文凰在绛霄。"
    ]
  },
  {
    "id": "e647d10fb976f0ea09372c9a5aa9d627",
    "title": "赤婴母",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "花萼楼前酒半醺，江南璚树陇西云。",
      "九苞一借丹山羽，三使重颁紫诰文。",
      "桃叶唤愁莺睍睆，药房同梦蝶氤氲。",
      "上林供御多红豆，费尽相思不见君。"
    ]
  },
  {
    "id": "e647d10fb976f0ea09372c9a9fe07921",
    "title": "赤婴母",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "不整衣冠类羽仙，饮霞如在赤明天。",
      "飞琼阆苑乘朱雾，小玉璇宫化紫烟。",
      "锦浪艳传迁客赋，翠华休问上皇年。",
      "文虹惊落吴江水，绣岭愁听蜀国弦。"
    ]
  },
  {
    "id": "e647d10fb976f0ea09372c9af592a698",
    "title": "赤婴母",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "学语俄惊上苑珍，紫烟衣绕画梁尘。",
      "千秋羁旅哀词客，一代文章巧弄人。",
      "襞就芙蓉终是怨，啄馀香稻未全贫。",
      "金绳咫尺通灵鹫，归向迦陵问色身。"
    ]
  },
  {
    "id": "e647d10fb976f0ea09372c9a2dc12584",
    "title": "赤婴母",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "妙舞曾居绛树前，刺桐花外赤栏边。",
      "还丹木客颜同驻，度曲金衣韵较偏。",
      "振翼乍回天后梦，引泉时灭祝融烟。",
      "文心慧业今何用，为报闺人舌尚存。"
    ]
  },
  {
    "id": "e647d10fb976f0ea09372c9a5c03efa8",
    "title": "赤婴母",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "瑶姬天镜若为情，心怯隋堤御史旌。",
      "金锁不教留艳骨，琵琶何事更呼名。",
      "桃花扇底私红拂，绛缕封边失玉京。",
      "芗国不如归去好，断肠春在锦官城。"
    ]
  },
  {
    "id": "e647d10fb976f0ea7bec4b6e764b32b7",
    "title": "水仙花",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "谁殿湘沅九畹芳，蕙兰凋尽撷嫣香。",
      "汉滨雪净明珰解，雒浦波微玉佩将。",
      "桂女霓衣纷月户，灵娥锦瑟寄穷桑。",
      "涂黄莫认梅花额，恐有瑶姬妒寿阳。"
    ]
  },
  {
    "id": "e647d10fb976f0eaf4a86226e760c70c",
    "title": "游飞来憩和光洞寻五色榴花率尔忘归",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "七十二峰相对奇，绿潭疏影湛涟漪。",
      "桂薰萧帝龙舒碣，竹采轩辕阮隃枝。",
      "梅信先春传庾峤，潮痕经宿落天池。",
      "酒酣偶失和光路，五色榴花不可知。"
    ]
  },
  {
    "id": "e647d10fb976f0ea58f6602642af875a",
    "title": "送梁若木太史奉节还朝",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "太乙经秋驻赤霞，石渠开晓待皇华。",
      "龙墀捧日翔仙掌，鳌禁含香识汉槎。",
      "万里鹏溟遵六月，百蛮鸡诏散千家。",
      "明春傥借书云笔，臣里杨庄莫漫夸。"
    ]
  },
  {
    "id": "e647d10fb976f0ea659ba4ebea0c97b3",
    "title": "元日侍香山何夫子燕宝纶阁",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "平津东阁侍文雄，春转尧蓂一叶中。",
      "献岁醁醽开白兽，后车云水叶非熊。",
      "黄金未变千门柳，彩胜先驰五夜风。",
      "谁掌丝纶歌九德，凤池清露湿兰丛。"
    ]
  },
  {
    "id": "e647d10fb976f0ea544709479ee5b91b",
    "title": "游圭峰偕故园诸弟",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "孤峰玄伫泗潸然，日落长熊万壑烟。",
      "绿护天荒南渡迹，玉台钟蠡建和年。",
      "泉香蕙若彯书带，坛靓松花覆讲筵。",
      "濒海昔闻邹鲁地，春风池草碧芊芊。"
    ]
  },
  {
    "id": "e647d10fb976f0eabe5d28fcea6f4d94",
    "title": "寿郑元戎",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "半壁凌烟想画容，十年横海有奇封。",
      "蚩尤雾合逢玄女，白帝蛇分待赤松。",
      "虎旅九重归铁券，龟台三使下金墉。",
      "太平未献河汾策，谁勒徽猷紫殿钟。"
    ]
  },
  {
    "id": "e647d10fb976f0ea12aa93fb20fa1e3f",
    "title": "立夏谢玄丘招游石涧寺与陈孟长醒宸二山人琴酌",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "翠屏千嶂湿寒萝，曲涧盘云待客过。",
      "紫竹僧扉清夏腊，绿天人语近秋河。",
      "厨邀曳鹭浮香积，钵引吟龙入笑歌。",
      "无限琴心寄流水，好凭诸谢覛羊何。"
    ]
  },
  {
    "id": "e647d10fb976f0ea7de1890b5181a0ad",
    "title": "客西林闻警柬何人止",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "客里流光阅九春，西山鸾鹤自为邻。",
      "卧同干木非藩魏，笑却新垣欲帝秦。",
      "内地弄兵皆赤子，隔河专阃半清人。",
      "龙蛇歌罢愁无赖，谁念飘零折角巾。"
    ]
  },
  {
    "id": "e647d10fb976f0ea16e326fdfba3c7c0",
    "title": "江门谒陈文恭白沙先生祠",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "楚云台接小匡庐，紫水归人赋卜居。",
      "鹤发尚披孺子服，羊裘终枉美人车。",
      "山连北户多藏豹，门对南溟有化鱼。",
      "碧玉楼前千仞雪，肯容狂简礼簪裾。"
    ]
  },
  {
    "id": "e647d10fb976f0eaa57bbf51eb231dbf",
    "title": "赠刘中秘怀默",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "浮海诸夷未定居，乘桴时过夕郎庐。",
      "兰台墨妙窥中秘，薇省文心逼子虚。",
      "凤诺昔传三殿诏，金泥长护九皇书。",
      "沉香浦外遥相忆，为驾琴高锦鲤鱼。"
    ]
  },
  {
    "id": "e647d10fb976f0ea41aab4e9258ac40c",
    "title": "吊厓",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "组练曾驱锦浪堆，中流弥识济川才。",
      "挥戈不返羲和御，入海空闻薤露哀。",
      "璧月玺浮天上下，鲲溟龙战水潆洄。",
      "扪萝已灭磨厓字，风雨年年长绿苔。"
    ]
  },
  {
    "id": "e647d10fb976f0ea6f81bf222e92d852",
    "title": "演露堂成为何司寇文玉赋",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "露华西邸主恩浓，移得巫阳第几峰。",
      "司寇俸钱供鹤米，尚书赐履识僲踪。",
      "东山选胜开棋墅，玉版参禅促箭锋。",
      "闻道圣人新建极，北窗云起半从龙。"
    ]
  },
  {
    "id": "e647d10fb976f0eafd544a851653765d",
    "title": "冈州重访陶昭辑昭美昆弟",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "赋才曾许擅机云，五色肝肠绝世氛。",
      "芳草绿时频寄梦，菊花黄后又寻君。",
      "开樽独剪尧年韭，怀古同探禹穴文。",
      "归去层城隔明月，岸松烟艇对秋分。"
    ]
  },
  {
    "id": "e647d10fb976f0ea1150e98dc880c8e5",
    "title": "过冯槐门话旧",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "先朝遗事老冯唐，白发移家寄上方。",
      "看竹每过留客井，种松偏近读书床。",
      "鼎湖云去金瓯缺，瑶砌秋归玉树伤。",
      "今雨昔盐俱是梦，几宵禅月照空廊。"
    ]
  },
  {
    "id": "e647d10fb976f0eaf59cd88663dfcad7",
    "title": "孤愤篇",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "谁握兵符驻六军，桥山龙去诀浮云。",
      "鲁连一笑无秦帝，燕鼎重归有乐君。",
      "南蔡真人初建极，玉门飞将独空群。",
      "闻鸡试问烹雌妇，十载牛衣望紫氛。"
    ]
  },
  {
    "id": "e647d10fb976f0ea30b05e246f0abeb1",
    "title": "并蒂莲为何夫子赋",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "沧波太液昔曾闻，双萼朱衣紫逻分。",
      "合璧共承仙掌露，晚霞晴绽蕊宫云。",
      "香闺解刺熊罴筦，花梦遥通翡翠裙。",
      "谁擘巨灵开二华，青天削出不如君。"
    ]
  },
  {
    "id": "e647d10fb976f0ea247767f523bed27e",
    "title": "乙酉入都留别古冈诸同社",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "三月垂杨绿去津，黄鹂飞上柳塘春。",
      "中州岂借探丸客，上巳应逢捧剑人。",
      "王命论存知有汉，说难书在不干秦。",
      "悲歌且莫催离筑，暂醉兰亭曲水滨。"
    ]
  },
  {
    "id": "e647d10fb976f0ea1f68cb499f8e830a",
    "title": "留别何夫子",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "猛士悲歌起大风，酒徒连夜入新丰。",
      "闻诗东阁虚陪鲤，奏伎长杨较射熊。",
      "前席少年方哭汉，后车元老待和戎。",
      "谁怜虎帐横经客，差戴儒冠误乃公。"
    ]
  },
  {
    "id": "e647d10fb976f0eaa842de8b7714cb22",
    "title": "何夫子拜命元揆诗以趣装",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "烨烨玄岩咏紫芝，蒲轮前队引非氂。",
      "七闽虎变雄三户，百粤鹰扬载六师。",
      "砌荚尚依唐日月，宫槐重睹汉威仪。",
      "十年辛苦调元老，窥见河清饮月氏。"
    ]
  },
  {
    "id": "e647d10fb976f0eaa842de8be7f8a182",
    "title": "何夫子拜命元揆诗以趣装",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "樽俎先朝待折冲，师臣重咏旧车攻。",
      "两京玉辂传桴鼓，五铎金陵应栈钟。",
      "北阙渐看红日近，东山聊付白云封。",
      "艰虞早识兴王地，望断南阳五色龙。"
    ]
  },
  {
    "id": "e647d10fb976f0eaa842de8b017fd704",
    "title": "何夫子拜命元揆诗以趣装",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "帝赉傍求复旧京，中台星正紫微营。",
      "九天素女云中侍，万国黄舆日下平。",
      "棘水投纶苍兕啸，桐圭分土羽凰鸣。",
      "历阳沸井寻常见，唯问荥河几度清。"
    ]
  },
  {
    "id": "e647d10fb976f0eab399de1263bd08de",
    "title": "题肤功雅奏图",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "一曲清歌送谢安，青云天上忆弹冠。",
      "千秋苜蓿归秦垒，九伐威仪肃汉官。",
      "涿鹿月连弓影合，卢龙霜落剑花寒。",
      "明时自笑终童老，欲请长缨愧羽翰。"
    ]
  },
  {
    "id": "e647d10fb976f0eab399de125a7157b3",
    "title": "题肤功雅奏图",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "几年投笔上皇都，谁识高阳旧酒徒。",
      "裂帛始通鸿雁塞，登楼今拜凤凰图。",
      "吹笳暗落胡人泪，牧马群空汉月孤。",
      "行矣莫忘黄石语，麒麟回首即江湖。"
    ]
  },
  {
    "id": "e647d10fb976f0eab399de12784aec3f",
    "title": "题肤功雅奏图",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "汉苑声华识弭貂，莺花吹送木兰桡。",
      "新携马骨雄燕市，旧赐龙泉挂斗杓。",
      "供帐夜悬南海月，谈锋春落大江潮。",
      "长杨况值夸胡日，绝漠何人更射雕。"
    ]
  },
  {
    "id": "e647d10fb976f0eab399de1240eba52c",
    "title": "题肤功雅奏图",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "缙云缭绕入残春，客散津亭柳色新。",
      "衣布尚怜天下士，高歌谁是眼中人。",
      "商山豹雾依黄鹄，渭水渔竿起绿蘋。",
      "为报桃花莫相笑，金章元傍赤松身。"
    ]
  },
  {
    "id": "e647d10fb976f0ea26c2256491152a2c",
    "title": "失题",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "独寻春色上高台，草棘萧萧野岸隈。",
      "今日多情惟我到，无人解惜为谁开。",
      "平章风月诗千首，收拾云烟酒一杯。",
      "雪艳冰肌差澹泊，海天何处雁飞来。"
    ]
  },
  {
    "id": "e647d10fb976f0eaacba5f5c394c62f7",
    "title": "送朱光夜入越",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "访雪初从剡曲还，送君花发向庾关。",
      "回鸾旧逼秦斯篆，翔鹤仍归谢傅山。",
      "九辩逢秋悲放屈，五君怀古壮离颜。",
      "会稽孤月悬相待，庑下风流说此间。"
    ]
  },
  {
    "id": "e647d10fb976f0ea13c2418cbe7ff19e",
    "title": "初拜官呈陈乔生黄门",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "□室威仪睹大君，黄金台上客如云。",
      "凤凰薇省初沾命，天禄星□夜较文。",
      "沧海已□鱼鳖长，神州新扫□□群。",
      "他年饮马论功日，谁传嫖姚霍将军。"
    ]
  },
  {
    "id": "e647d10fb976f0eac6ea26774af68a13",
    "title": "风幡堂答天和尚□□□禅人",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "水尽月还□，空摇幡不飞。",
      "自怜心转□，欲辨已忘机。"
    ]
  },
  {
    "id": "e647d10fb976f0ead2327a64cf8a9507",
    "title": "佚题",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "芙蓉叶烂不还乡，五月玄岩尚带霜。",
      "梦入花田看越女，手擎丹荔倚斜阳。"
    ]
  },
  {
    "id": "e647d10fb976f0ead2327a6420374007",
    "title": "佚题",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "溶溶月色碧于苔，风静菱花几个开。",
      "小艇不知何处去，载将秋色过江来。"
    ]
  },
  {
    "id": "e647d10fb976f0ea28775965ac96c5df",
    "title": "楚中",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "芙蓉霜老碧波潭，雪破鲈鱼霜破柑。",
      "读能离骚无一事，半篷秋色下湘南。"
    ]
  },
  {
    "id": "e647d10fb976f0eaa9f62dc2296fab8a",
    "title": "十二属",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "鼠穴秋鹰击，牛涔尺鲤稀。",
      "虎头班笔弃，兔晕白登围。",
      "龙剑冲星合，蛇矛却月飞。",
      "马蹄穿玉塞，羊角上金微。",
      "猴咽胡笳引，鸡号汉月辉。",
      "狗瓠应褫魄，猪矢载忘归。"
    ]
  },
  {
    "id": "e647d10fb976f0eab3a75a8f76eacf51",
    "title": "大墙上蒿行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "条风旖旎，吹荣丹荑。品汇随凉飙起。凋瘵一何翩翻，物态如此心怦怦。",
      "大钧播物流形，今我局速将何成。人生居天壤间，如湍水泛浮萍，我今局速将何成。",
      "适君四体所乐，遐不恣君魂梦所便。冬居温室长年，夏乘鹤盖飙轩。",
      "糟糠何苦，我今欲何求。不及君颜玉车丹，食氏德臇臛熊蹯。",
      "上有女娲炼石之青天，使我仰戴不得久周旋。下有六鳌擎足之神峦，使我步履不得稍弃捐。",
      "何不放浪形骸，恣君所便。雅琴琅琅，我今落羽自摧藏。",
      "哀乐本无方，廉侔贞玉，洁媲秋霜。梅花四起，龙段中央。",
      "姚虞所服，仪凤宾王。辟凶殃，和气致福祥。龙颌贺云，神晖陈章。",
      "文君绿绮，飞燕凤凰。尾焦吴爨，根死峄阳。名标往牒，咸自谓雅且良，曾不如我琴臧美无量。",
      "带长剑之陆离，清漳为淬，厉以礛诸。丽服有都，步天衢，纯钩贯斗枢。",
      "桓公之慈，太公之阙，文王之琢，庄君之忽。古器灭没，今我无匹。",
      "升玄扈，坐兰台。九斿雾涌，左个天回。颂奚斯，侍邹枚。",
      "拉飞琼，醉龟台。召蹇修，诒凤为媒。奉觞白日，尔无西颓。",
      "今日乐，不可回。乐未央，为乐当自强。百岁如流光，何为自苦，使我心伤。"
    ]
  },
  {
    "id": "e647d10fb976f0ea3a3c5067bd4d9ca3",
    "title": "美女篇",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "美女灿明珠，容光照一室。",
      "蕙若拆新霜，芙蓉上初日。",
      "九疑约眉黛，肌肤若冰雪。",
      "双鬟揥朝光，清扬散秋月。",
      "丹铅覆不御，藻绘污颜色。",
      "皓腕揄檀梭，婀娜当窗织。",
      "褕作百翟文，裳亚缃荷襞。",
      "琅玕络外帔，兰茝结衷衵。",
      "凌晨采桑游，薄暮浣纱出。",
      "五都竞来睨，荣华生紫陌。",
      "上客绿琴挑，使君五马立。",
      "浅笑还深宫，闲邪抱贞一。",
      "敷席礼瑶英，戛拊湘妃瑟。",
      "袅袅洞庭波，眇眇愁余目。",
      "轻身波上荇，参差俨相匹。",
      "奈何鸩使囮，重以荓蜂诘。",
      "佻巧丹青中，按图坐相失。",
      "红颜令人老，美玉令人泣。",
      "寝丘十五城，岂足观荆璧。",
      "硕人宽知命，威仪日恂慄。",
      "窈窕浚寂寥，岑岑保昭质。"
    ]
  },
  {
    "id": "e647d10fb976f0ea89bd2240b665a5e2",
    "title": "当事君行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "不哑吞炭漆为疠，殿屎入梁，匍匐入厕。更音易貌心苦悲，良友断肠，妻不与知。",
      "百年意气生命促，不斩君衣，何能瞑目。主雠未报白日逋，亮为国士，安得完肤。",
      "身无完肤仇未报，斩衣流血徒草草。褫仇之魄，以愧二心。",
      "臣命不如，臣心已穷。"
    ]
  },
  {
    "id": "e647d10fb976f0ea4279bf72a74f8ef6",
    "title": "白纻舞歌诗",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "韶风澄涤霁金堂，椎钟展苓鸣篪簧，天翟威凤敛翳皇。",
      "绛树徐起召阳阿，翠帔飘摇垂绿罗。织雪为袍裂作巾，玉腕便旋泛无尘，畼若潺渊浮烛银。",
      "流散熠耀充雕楹，翔鹄乍止琼树莳，倏如惊飙驰白霓。",
      "钘山苹泽飞雪来，夭矫莹洁明河颠。玙情瑾睐暧当人，瑶池珠泽绕筵生。",
      "萦空接景布流光，琳璃浩亹心飞扬，尽神以舞安可忘。"
    ]
  },
  {
    "id": "e647d10fb976f0ea4279bf72a26b492f",
    "title": "白纻舞歌诗",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "掺化人袂游其宫，璚花宕晖日照容。回鸾荣尘独秀先，折腰翘袖施婵媛。",
      "光耀杂沓纷斑璘，扬蛾促踽态无方。将却复引谁目成，鸿惊未陊浮云翔。",
      "参差下上翼屡平，如矜似慕娴若疑。丛兰冲风不胜枝，流虹走电瞬难谐。",
      "联组万规出入其，偕志曼衍勤变化，四座欢跃谁能持。",
      "二八端容结妙音，办球比籁酬凄清。藐姑属舞态仙仙，投节赴曲纡形颜。",
      "雯征霙坠齐纷翻，似断欲连相绩环。娇怨诧笑繁生仪，精发新声媚弦歌。",
      "旋流惊风醉明霞，长噏细袅回轻波。翕如舂林搏宵光，随手拨散凝复行。",
      "蹈繁抃促均翱翔，皦月晃朗度银潢。迅捷转忽藻若神，垂珰锵玉不改鸣。",
      "今日白雪和阳春，音容万化如合并，欢来何盛伤人心。"
    ]
  },
  {
    "id": "e647d10fb976f0ea4279bf727f1eda14",
    "title": "白纻舞歌诗",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "春云薄霁林初晖，秋兰被砌华露璀。",
      "悲弦亮管月入帷，丝竹未御心先摧。",
      "含情起舞属君思，杂沓应歌折且游。",
      "送盼流精凤将雏，中缓頩立写怨疑。",
      "光风乍息偃复翍，离合清曙飘晨熹。",
      "朝云断续光淋漓，徘徊思鸟翔且徐。",
      "忼慷转侧不能留，音度袂转良辰移。",
      "春花已尽秋兰萎，但愿歌舞无别离。",
      "芳年昭质远如期，千秋万岁心相知。"
    ]
  },
  {
    "id": "e647d10fb976f0ea3952c78d5f438172",
    "title": "秋胡行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "有命在天，圣贤何独贫。有命在天，圣贤何独贫。绝粒疑炱，饮水曲肱。",
      "匪兕匪虎，况也莫兴。短布暴骭，敝屣印尘。穷翳淅沥，凯风自南。",
      "彼其之子，簟服朱轮，圣贤何独贫。"
    ]
  },
  {
    "id": "e647d10fb976f0ea3952c78d3ecb11bd",
    "title": "秋胡行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "至圣聪明，生计何间关。至圣聪明，生计何间关。卫卿可得，执鞭何难。",
      "舐一贵人，黄金镒千。妻嫂匍匐，宾从偏反。冠盖如云，阀阅如山。",
      "失时亟矣，日月不迁，生计何间关。"
    ]
  },
  {
    "id": "e647d10fb976f0ea3952c78d422b614d",
    "title": "秋胡行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "妒人仳离，交乱我青天。妒人仳离，交乱我青天。鹈鴂高张，百芳飘零。",
      "螮蝀指空，疑浪翻溟。璧镜啮景，含沙射潜。龙争汨罗，虫流新城。",
      "六月不霜，高台不霆，交乱我青天。"
    ]
  },
  {
    "id": "e647d10fb976f0ea3952c78d59961d95",
    "title": "秋胡行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "城我泬漻，游戏下人间。城我泬漻，游戏下人间。时乘六龙，流观八埏。",
      "橇取玄圭，骏驰白云。衡齐经纬，圭景方圜。钱诒上座，刺谢朱门。",
      "当垆昼涤，篝镫草玄，游戏下人间。"
    ]
  },
  {
    "id": "e647d10fb976f0ead2fa6e4e14c6e026",
    "title": "儿母牵衣啼",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "出东门，忽念归。君若归，惨不悲。知君亦难归，归来室人交遍摧。",
      "人言公子陶朱，而我妻无襦。人言杰士计然，而我爨无烟。",
      "何不脱君见肘之玄端，为我冬杅复。卖君及骭之布裳，为籴一箪粟。",
      "君不肯入渊手撷骊龙珠，又不肯入庙啼。穷年一编，逝欲何为。",
      "君言令闻广誉，妾言浃日三炊。君言箪疏瓢水乐不可支，妾言朝不舂暮苦饥。",
      "君言沧浪天故，妾念黄口小儿，从君三日一餔糜。",
      "他家钟鸣大纛重英，日日扬扬过里闾，负君但无龙虎姿。",
      "君何不富贵归，白发安有风云时。戊子暮春，饥馑荐降，黎民阻兵，作歌当泣。"
    ]
  },
  {
    "id": "e647d10fb976f0ea5028aabcd2df6501",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "侧匿复侧匿，弦望何太逼。",
      "故乡邈莫僝，前路旷以逖。",
      "男儿陊生盘，弧矢会有役。",
      "翡翠生南国，狐貉产北狄。",
      "各怀皮羽用，洁身充贡职。",
      "含章去邦国，中道昧羽翼。",
      "美人在青云，极目伤春心。",
      "不如麋与鹿，丰草翳长林。"
    ]
  },
  {
    "id": "e647d10fb976f0ea5028aabc0c6716dd",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "灼灼艳阳花，喃喃鳦初语。",
      "粲粲怀春子，攀花出琼树。",
      "凫藻唼清漪，见人不能去。",
      "落花易到地，倡楼逢日莫。",
      "自媒非所钦，床空理当误。"
    ]
  },
  {
    "id": "e647d10fb976f0ea5028aabc190ed142",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "高高嵩山松，亭亭泰山柏。",
      "历历冯生人，谁为浮丘伯。",
      "烹鱼臇肥炙，美酒何所惜。",
      "出门辞乙雀，矫掌长安陌。",
      "两京隔千里，层城高百尺。",
      "金匮出玉书，文谟布方策。",
      "击筑和酒人，探丸追借客。",
      "磊砢放情愿，敖游忘南北。"
    ]
  },
  {
    "id": "e647d10fb976f0ea5028aabc3a1f1d85",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "吉日丽嘉燕，盘乐欢未央。",
      "赵瑟奏离鸿，秦箫吟凤凰。",
      "引商杂流徵，思与浮云长。",
      "同心齐入听，赡彩丰报章。",
      "浮生何为者，晔若石火光。",
      "飞云奋六翼，执玉耀明堂。",
      "守株待毚兔，无乃皆亡羊。"
    ]
  },
  {
    "id": "e647d10fb976f0ea5028aabc7170a660",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "朱楼灼云汉，丹霞函太清。",
      "凤凰啼阿阁，文昌贯玉绳。",
      "丹唇激素秋，随风感我情。",
      "借问讴者谁，韩娥倚秦青。",
      "长河响流月，崇兰播芳馨。",
      "歌竟复啸叹，行云惨不征。",
      "知音在何许，彳亍望尔刑。",
      "安得肃肃羽，翰飞戾高冥。"
    ]
  },
  {
    "id": "e647d10fb976f0ea5028aabc2b87ecea",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "芳州采白蘋，惆怅芳州客。",
      "采采将何之，悠悠望阡陌。",
      "白云起高山，故乡千里隔。",
      "一草不可贻，云胡慰离索。"
    ]
  },
  {
    "id": "e647d10fb976f0ea5028aabc907096b0",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "肃肃雁南向，蟋蟀入户庭。",
      "三五纵横陈，缺月向我明。",
      "放情凌霄汉，心与归云征。",
      "维桑何遥遥，尚闻蟪蛄声。",
      "昔我同林鸟，雄飞入西京。",
      "既饱上林实，安知我巢倾。",
      "玉绳不可织，河鼓难为鸣。",
      "寄言少年客，努力崇虚名。"
    ]
  },
  {
    "id": "e647d10fb976f0ea5028aabce7a56a7c",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "猗猗合欢竹，托根九疑阴。",
      "洁身事君子，靓言谐瑟琴。",
      "瑟琴声有歇，夫妇会有别。",
      "河广川无梁，跂睇情缄觼。",
      "夕月晤光仪，闻雷候车辙。",
      "入户见崇兰，怀芳吐幽烈。",
      "春露注华滋，秋风败严雪。",
      "愆期畏媒劳，笃心守时节。"
    ]
  },
  {
    "id": "e647d10fb976f0ea5028aabcf4a03022",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "君行植芳草，窈窕寤春荣。",
      "云胡弥岁月，芳意竟何成。",
      "攀花结为带，约以具寝兴。",
      "岂不贱葑菲，物久乃逾馨。"
    ]
  },
  {
    "id": "e647d10fb976f0ea5028aabcb0dec59d",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "西北有织女，东南望河鼓。",
      "缺月湛明河，激然不得渡。",
      "临风濯纤腰，机杼委霜露。",
      "玉仪随变化，离忧不知老。",
      "岂无贪狼星，执心为君故。"
    ]
  },
  {
    "id": "e647d10fb976f0ea5028aabc0736bf7a",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "四骊遵长衢，六辔犹在手。",
      "野旷天苍然，风吹白杨柳。",
      "日月相摧斥，在世图速朽。",
      "荣名少年事，奄忽成白首。",
      "长夜何冥冥，拱木敛人寿。",
      "天行同物化，陶然酌杯酒。"
    ]
  },
  {
    "id": "e647d10fb976f0ea5028aabce2011083",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "长城万馀里，宫阙入浮云。",
      "飂风驱秋雁，榆黄华叶陨。",
      "羲和无停轨，颓光惨萧辰。",
      "断尾掉泥涂，无为豢牺牲。"
    ]
  },
  {
    "id": "e647d10fb976f0ea5028aabcb46d8321",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "南海有素女，玉颜仪冰华。",
      "鲛绡织为衣，向月吹金笳。",
      "思多觉指繁，馀音散天涯。",
      "振衣曳长袖，漂渺临朱霞。",
      "愿为双鸣凤，食君阿园花。"
    ]
  },
  {
    "id": "e647d10fb976f0ea5028aabc85620cd1",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "驱马北邙北，垒垒皆古坟。",
      "坟中白杨树，辘轳摧为薪。",
      "上有无字碣，下有千年人。",
      "奚辩子与孙，宁知冬复春。",
      "莙蒿荐时俎，涓滴不入唇。",
      "寄言卫生客，畏途君需遵。",
      "首山铸神鼎，飞龙竟何陈。",
      "孟尝方贵倨，试听雍门琴。"
    ]
  },
  {
    "id": "e647d10fb976f0ea5028aabc51224a7a",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "去者不可追，有生理当化。",
      "委形非我真，吹万一何假。",
      "伯夷不足钦，何况景公马。",
      "不见玉井莲，结根深太华。",
      "颜色照万方，朱华日堪把。"
    ]
  },
  {
    "id": "e647d10fb976f0ea5028aabcd56e9d87",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "人生有何乐，所乐在忘忧。",
      "世短耳目长，何不恣遨游。",
      "傲游当少年，披轻策肥鲜。",
      "竖儒守一丘，但为乡里贤。",
      "不食风与雪，谁能得神仙。"
    ]
  },
  {
    "id": "e647d10fb976f0ea5028aabce0abc094",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "奄忽岁云暮，鹔鹴互鸣悲。",
      "庭霰纷交集，王孙饱无时。",
      "驰情怀玉佩，佳人怅有违。",
      "牢情娓长夜，脉脉梦光仪。",
      "灵妃感精霸，税鸾停风螭。",
      "宝瑟洒虹梁，葳蕤开玉扉。",
      "回目若有授，薄怒前相持。",
      "亮无鹣鹣翼，安能摩天飞。",
      "茝兰思沅澧，谑浪非所宜。",
      "冰弦奏秋竹，泪落如县丝。"
    ]
  },
  {
    "id": "e647d10fb976f0ea5028aabc242f9617",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "十月纳禾稼，祈年布天宗。",
      "众人皆墐户，胡我独转蓬。",
      "淮海化文雉，委羽吹烛龙。",
      "故人岭南来，贻我玉山梅。",
      "贮向燕脂井，植向相思台。",
      "馀香馥襟帱，梦魂双徘徊。",
      "微阳生暖律，春风变寒灰。"
    ]
  },
  {
    "id": "e647d10fb976f0ea5028aabc99dc76fa",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "道逢故乡客，遗我鲛人绡。",
      "万里赠文绮，故心终不遥。",
      "冰蚕剧火鼠，九夏风飙飙。",
      "值此苦寒月，裼裘扬鼲貂。",
      "物珍时不遇，感激奏长谣。"
    ]
  },
  {
    "id": "e647d10fb976f0ea5028aabc601e03a5",
    "title": "拟古",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "皦月流光彩，照我游子颜。",
      "端忧谁为理，取琴时一弹。",
      "泠泠怀仙吟，侧侧行路难。",
      "夜久天地开，正声出其间。",
      "陶情入元化，巀嶭蓬莱山。"
    ]
  },
  {
    "id": "e647d10fb976f0eab8e588b4a36d830b",
    "title": "咏怀",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "我闻希有鸟，厥大无方隅。",
      "东西覆两翼，榑桑接昆墟。",
      "金母冯云翔，木公与之俱。",
      "鲲鹏决溟水，眇哉将焉如。",
      "东海有小鸟，遗形潜大虚。",
      "徒能入蚊睫，不能遁离朱。",
      "余且冯化迁，小大两不居。",
      "欪哉东家丘，白首方为儒。"
    ]
  },
  {
    "id": "e647d10fb976f0ea61900aa0a6a5b03c",
    "title": "七哀",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "洁身辟忧患，中道逢丧乱。",
      "弃置父母国，荆蛮任逃窜。",
      "朱家匿季布，刘氏依王粲。",
      "黄巾动地起，惊蓬随风散。",
      "道闻剖竹者，衣冠委涂炭。",
      "妻子纵剽掠，齿发从焦烂。",
      "炊骨无坚攻，杀身诚祸瘅。",
      "尸僵横路衢，我行旦复旦。",
      "驱马入凤阳，流黄伤彼瓒。",
      "靡靡行迈人，悠悠起长叹。"
    ]
  },
  {
    "id": "e647d10fb976f0ea61900aa0c30bc826",
    "title": "七哀",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "问君窜池阳，奚为久淹兹。",
      "晨鸿志北向，有翼相背驰。",
      "登山山绵邈，涉水水逶迤。",
      "鲸鲵塞江海，狐兔舁京畿。",
      "行行将易子，杀之持作糜。",
      "采薪望空屋，得寸矜相持。",
      "琼粒漂母惠，绨袍故人贻。",
      "朗月照闲房，素琴光陆离。",
      "别鹄变残形，徵音酸心脾。",
      "无徒带长剑，嗤笑市中儿。"
    ]
  },
  {
    "id": "e647d10fb976f0ea61900aa02e042daf",
    "title": "七哀",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "明月夜何长，照我西城隅。",
      "城隅切思妇，长叹充幽居。",
      "执箕方五日，插羽徵军书。",
      "良人凿凶出，锦臂帖飞鱼。",
      "西贼动盈万，我军三百馀。",
      "半死桐城下，湖松尽丘墟。",
      "恶梦乘因来，阴风与之俱。",
      "念此独傍徨，傍徨方踟躇。",
      "昔日怀春鸟，今焉失水鱼。",
      "倾耳聆斯言，游心悲何如。"
    ]
  },
  {
    "id": "e647d10fb976f0eaecf632723565a866",
    "title": "婆侯戏韵效宫体寄侍御梁仲玉",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "东粤古扬州，新年竞冶游。",
      "月规麋作镜，人叠彩为楼。",
      "百花装宝树，万舞杂名讴。",
      "逐电骄花马，垂星服幰牛。",
      "穗石神羊观，坡山古渡头。",
      "结友皆无忌，邀欢尽莫愁。",
      "倾国复倾城，千金一笑轻。",
      "逢场先作戏，遇酒辄忘酲。",
      "翠袖衔恩割，鱼肠任侠行。",
      "面粉分何晏，眉山蹙长卿。",
      "书裙邀大令，捉麈倩宁馨。",
      "鲛镫连海市，鳖岳擎天起。",
      "熏愁苏合香，洒醉蔷蘼水。",
      "琵琶弹木鱼，锦瑟传香蚁。",
      "鬼面饰丹铅，仙袂飘纨绮。",
      "三条鞚似云，九陌平如纸。",
      "宵分兴转酣，车马更骖驔。",
      "跳丸挥玉剑，走索上烟岚。",
      "降龙还伏虎，狰狞百兽舞。",
      "巴蛇蜕象骼，神鲲振鹏羽。",
      "天门斩鬼伯，地狱降魔主。",
      "幻人出化城，天梯灭金炬。",
      "玉兔媵灵娥，游鹿胎仙女。",
      "歘讶泰山倾，流观沧海竖。",
      "鸟兽亡其曹，鱼龙相嘘乳。",
      "官山神珥蛇，府水王驱雨。",
      "争看火树回，莫惜玉山颓。",
      "尧蓂初满荚，舜琯乍飞灰。",
      "风吹长乐漏，花落寿阳梅。",
      "北斗低秦岭，东星上汉台。",
      "王孙游未返，公子讵归来。",
      "并辔元宵马，同心长命杯。",
      "民谣歌乐只，圣寿赞康哉。",
      "独有供驴令，难容司马才。"
    ]
  },
  {
    "id": "e647d10fb976f0ea33ed18dae148a405",
    "title": "诃林净社考祠粤东文献寄呈香山夫子",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "正声寝周辙，王化成骀堙。",
      "栖栖鲁素王，返卫弥昭宣。",
      "秦灰掩遗烈，鲁壁垂空筌。",
      "楚音汇贞奏，哀怨剧兰荪。",
      "枚傅浚洪澜，建安疏流泉。",
      "六代雕虫工，三唐载雉妍。",
      "繁音促代运，佻巧伤和平。",
      "宋元宝词曲，稊稗莓原田。",
      "遂令犬羊音，变我仪凤悬。",
      "黄钟閟玉尺，浮罄吝金渊。",
      "礼失信谋野，交南奕蝉联。",
      "重华遗箫韶，九成焕中天。",
      "周颂陈雒宫，杨生表河𤲬。",
      "曲江倡正始，神物应期还。",
      "贞箓祚皇嘏，龛胡戡时愆。",
      "铸采受九牧，播芳釐二南。",
      "典籍厉高唱，文裕富瑶镌。",
      "秘书繁斧藻，司空镂丹铅。",
      "比部濯涟漪，宫坊洁玙璠。",
      "蜚英诃子国，载笔虞翻园。",
      "金标逴云汉，浮屠凌玑璿。",
      "优钵净瑶砌，菩提冒雕椽。",
      "笔授彯文儒，风幡帜词源。",
      "代工不整遗，悢悢中心悁。",
      "眷言二三子，披荆尌荒𥑻。",
      "千龄无遐轨，懬世若比肩。",
      "鸣鹂恋俦匹，元龟昆前贤。",
      "薄言蠲尸祝，女墟离奎躔。",
      "词命善妒世，束发褢迍邅。",
      "懋草不可鞠，幽兰终弃捐。",
      "兴文属夫子，明德荐馨牷。",
      "金鉴韫龙图，玉符漱麟编。",
      "百粤缵韶风，太和弹羲弦。",
      "补衮乐周宴，钓璜遵渭川。",
      "玉振萃前修，朱花开夕鲜。",
      "停云如可溯，植我匡山莲。"
    ]
  },
  {
    "id": "e647d10fb976f0eabec055d2682dae03",
    "title": "雾灵谒樵川阮先生赋赠",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "朝发彭蠡潴，暮憩潜霍麓。",
      "瞩景睇流峙，嘲玄造耆宿。",
      "鲛人不贵珠，荆工不贵玉。",
      "蜚文君子堂，忘疲夜相卜。",
      "东观出伏生，西京遘枚叔。",
      "龙史挂三坟，蝌书罗四目。",
      "奇龄注东公，灭度衍西竺。",
      "一麾守瓯闽，二始缵徽轴。",
      "垂清渭滨钓，濯斯沧浪足。",
      "海陬有狂简，斐然咏淇澳。",
      "寄言铸金者，于何发予覆。"
    ]
  },
  {
    "id": "e647d10fb976f0ea6739fcf3072bdfcb",
    "title": "赠石巢先生",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "迢迢应龙驭，翼翼慈乌翔。",
      "粲粲当门子，白华间青璋。",
      "三五答元后，一六宗谷王。",
      "有鸟海上来，翩翩止君堂。",
      "羽毛日摧斥，岂不怀惨伤。",
      "饥食孤竹根，渴饮坚冰浆。",
      "为君好颜色，悦怿有耿光。",
      "雄鸣三十六，比竹叶笙簧。",
      "扶提耀朝日，一举归故乡。",
      "来当盛明世，永言著斯章。"
    ]
  },
  {
    "id": "e647d10fb976f0eaf293fc9bae1c98ef",
    "title": "寿叶宗伯曾城先生七帙",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "尚父迈奇龄，留侯洵处子。",
      "允矣帝王师，如彼丘园士。",
      "缫丝知丝长，壁鲜会鲜旨。",
      "监古别世资，灼然观彼美。",
      "鸣凤瑞黄柯，犹龙敦孔拟。",
      "操衡广国华，题舆正邦轨。",
      "出谷金陵云，翻飞吴江汜。",
      "雌守类木鸡，龙韬韫苍兕。",
      "楚相傲皇坟，陈农富图史。",
      "逸箧访遗亡，铜铭诫臧否。",
      "杜口毗邪津，标玄齐一指。",
      "览揆撰何辰，东壁昏中倚。",
      "严霜竦灵木，朱花随风靡。",
      "陵苕有隆替，况乃寒泉茝。",
      "白日殁芦中，吹箫惊吴市。",
      "哀多觉指繁，非君谁能理。",
      "钟山嗽玙璠，三茅随杖屣。",
      "餐玉仪松乔，徵噫佩园绮。",
      "介眉非兕觥，薄言树葑菲。"
    ]
  },
  {
    "id": "e647d10fb976f0ead39772f5ee436157",
    "title": "与香山何师相邂逅白门招游具区泛钱塘献别",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "鹣鹣相卷飞，蛩蛩互遗食。",
      "足足瑞庭柯，云胡乖羽翼。",
      "哲匠奋南溟，济济光四奕。",
      "神鼎升云虬，时龙御天则。",
      "绿綟映垂裳，台阶烂辰极。",
      "七九乩文谟，三五纵荡涤。",
      "猃狁徂周原，有苗望虞戚。",
      "因猜玉堂燕，遂整垂天翮。",
      "祖帐弁宫云，吴趋弭丹鹢。",
      "落落芦中人，吹箫俨相值。",
      "嬉戏终童繻，傲睨虞卿璧。",
      "床鸾穴丹山，归嬉耀南国。",
      "弱羽相随翔，枋榆逝安适。",
      "甘棠遍维桑，兰路丁榛棘。",
      "楼旌扬具区，追驩数晨夕。",
      "敷文割骚腴，鞶彩绚渥饰。",
      "西湖夺晨葩，东溟荡宵汐。",
      "阴厓焕阳荣，春膏蔼繁植。",
      "逸爵倾湍驰，离袂搴芳析。",
      "高宴促倾曦，葱条谢鸣鵙。",
      "侧聆越人谣，车笠会有役。",
      "挥金睦邦茂，怀璧越乡衋。",
      "鉴湖有清漪，仳离照颜色。"
    ]
  },
  {
    "id": "e647d10fb976f0eaed368c5a1f408ead",
    "title": "送区启图出补平山",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "时至万物肃，繁霜惨萧辰。",
      "陀城眺落日，滉瀁越江濆。",
      "虎豹守阊阖，戒徒何駪駪。",
      "帝学准过庭，高步康天屯。",
      "手中治安策，垂老方投入。",
      "昔借当阳宰，朱华植汉滨。",
      "草木列兵卫，羽骑逃逡巡。",
      "襄雒天下枢，两藩蒙诟訰。",
      "貔貅百万尽，宫阙摧为薪。",
      "如何弹丸吏，鼓行气益震。",
      "在疚阻奇捷，释袹当绝伦。",
      "断鳘炼五石，挥戈回朱轮。",
      "栖栖五斗粟，鞅鞅百年身。",
      "藏弓谢圭绂，要之江南春。"
    ]
  },
  {
    "id": "e647d10fb976f0ea9c5b371202ce977b",
    "title": "秋浦酬石巢先生",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "春风耀阳林，春鸟流哀音。",
      "殊情尚劳恋，殊隔竟何任。",
      "仪鸿遵远道，持意重兼金。",
      "劳歌眷行客，块若笼中禽。",
      "能鸣将及俎，铩羽复摧心。",
      "清音笑折杨，尽言思郢斤。",
      "潜峰阻遥梦，天柱界巇嵚。",
      "盛唐一回首，蛟台迥且深。",
      "寤言俟君子，瑶席洁芳尘。",
      "雅琴将何托，璆冽怀仙吟。"
    ]
  },
  {
    "id": "e647d10fb976f0eaa16aeee0cd882b71",
    "title": "咏草书势答董思白宗伯",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "应龙游卿云，首尾不一见。",
      "纵横驭六气，出入乘万变。",
      "天门俨威神，朱衣缨琼弁。",
      "草木待甲坼，鳞羽自联串。",
      "鬼神任屈信，帝王迭兴禅。",
      "神潜道斯升，时亢理必贱。",
      "胜境了莫追，过地岂再践。",
      "永言体诸身，可以谢善卷。"
    ]
  },
  {
    "id": "e647d10fb976f0ead42cf0d0cdf60001",
    "title": "寄朱叔子",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "二禺有放士，相思不相识。",
      "愚公徙太行，精卫填碣石。",
      "纵浪大化中，读书与好色。",
      "弹铗归乎徕，傲岸论所癖。",
      "所癖亮有规，规子更努力。"
    ]
  },
  {
    "id": "e647d10fb976f0eaa12407517f9fca04",
    "title": "愁霖答石巢先生",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "倦羽值秋霖，霖秋伤客心。",
      "他山翳灵木，远草不借阴。",
      "时鞠萎佳色，幽兰败霃阴。",
      "鹳鸣增妇叹，鸟舞兴僮吟。",
      "遵鸿不下食，孤影相追寻。",
      "羡彼鹪鹩鸟，一枝能处心。"
    ]
  },
  {
    "id": "e647d10fb976f0ea98ddedd526398087",
    "title": "诘朝",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "诘朝悲今日，今日思畴年。",
      "畴年宛昨日，忽为深黄泉。",
      "今日不辍轭，不知昨日悲。",
      "人生恨不足，严霜催留夷。",
      "华垫充炰脍，绵蕞聚蜂蚁。",
      "英雄畏断碣，跋扈良已矣。",
      "人生若长寝，逝者翻言醒。",
      "客何辛苦为，征鸟厉蜂蝇。",
      "世丧道彷徨，一臂交螳螂。",
      "待我百年后，与子归北邙。"
    ]
  },
  {
    "id": "e647d10fb976f0ea0ed12200b5763d05",
    "title": "步出崇文门",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "步出崇文门，清明七贵欢。",
      "游女千蝶衣，弱息双珠簪。",
      "喷沙白玉马，殷殷璊玉鞍。",
      "马是委宛龙，人是夷朝安。",
      "马后朱缨络，马首玉莲冠。",
      "马镳金连钱，鋈鞅珊瑚纤。",
      "七香石崇牛，千金韩嫣弹。",
      "双飞杳将落，五剧逐相龛。",
      "射雉西山侧，盘马南郊坛。"
    ]
  },
  {
    "id": "e647d10fb976f0ea037ee343ef75e329",
    "title": "明河篇",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "高楼放寥天，明月照万多。",
      "玉绳低碧落，金商厉朱柯。",
      "秋气入兰襟，我劳悲如何。",
      "且勿叹如何，听妾唱明河。",
      "一去复一年，天上摧双蛾。",
      "交甫泣新珠，湘灵愁夜波。",
      "驰情属灵匹，延梦倩君过。"
    ]
  },
  {
    "id": "e647d10fb976f0ea35cab228eb9fed5a",
    "title": "杂诗",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "啧啧贾人子，弧矢待翓颃。",
      "道与贫士言，殊涂不相让。",
      "移山转辘轳，结焰称铢两。",
      "庖充易牙宰，席使邯郸倡。",
      "四饭列鼓钟，三浇陈醴酱。",
      "方雠粱肉恶，复讶绮纨伧。",
      "卖珠要汉主，椎牛走秦将。",
      "藏虚信儒雅，居奇贵倜傥。",
      "啧啧贾人子，草玄何足尚。"
    ]
  },
  {
    "id": "e647d10fb976f0ea57fb685c855c39fd",
    "title": "绍古辞",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "罗敷行采桑，陌上自青葱。",
      "西子浣前溪，流■相玲珑。",
      "晓日耀容光，晖映流轻虹。",
      "扬衡藐姑匿，敛粲潇湘空。",
      "手持双明月，愆期迟所悰。",
      "缓颊敷清音，惠我琅玕风。",
      "瓠瓜限河梁，幽情婉未通。",
      "春解桃李蹊，秋深兰蕙丛。",
      "长揖谢蹇修，盛年不再逢。"
    ]
  },
  {
    "id": "e647d10fb976f0eaae890810733e7ced",
    "title": "二臣咏",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "供奉天庙姿，飞跃及奔马。",
      "锥秦误索韩，荣汉勭方贾。",
      "义声振龙荒，号召遍区夏。",
      "逐日功讵亏，蹈海志乃写。",
      "侠骨馨马革，裂眦东城下。"
    ]
  },
  {
    "id": "e647d10fb976f0eaae8908105172fe15",
    "title": "二臣咏",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "秩宗诞宏志，袌日走丹陆。",
      "蠖屈焕龙骧，冥量超倚伏。",
      "吞舟运蓬壶，渺然枯四渎。",
      "金翨擘其鳞，乌鸢吓其肉。",
      "遗卵何足云，噫噫伤独鹿。"
    ]
  },
  {
    "id": "e647d10fb976f0ea9a26d08bfa3917f0",
    "title": "五日何次德邀泛桃叶渡",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "昆刀切玉不为利，傅粉儿郎天庙器。",
      "怜余落魄金陵城，孔融一去时辈轻。",
      "君家紫骝骄躞蹀，踏碎桃花上桃叶。",
      "五丝续命还续愁，昔人去国多离忧。",
      "离忧若此能不醉，醉上孙荆旧酒楼。"
    ]
  },
  {
    "id": "e647d10fb976f0ea87598b6ae8474d79",
    "title": "文选台玩月寄石巢先生",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "渺渺江上水，迢迢江上山。思君临高台，应门启重关。",
      "不关竟何待，朗月垂光彩。夙昔与君期，君来月华在。",
      "月华三五夕，流彩盈帏幄。仙人劝我餐，令我好颜色。",
      "莫将盈璧比馀辉，世上悠悠寡相识。"
    ]
  },
  {
    "id": "e647d10fb976f0ea4b4aa86c9b0ab688",
    "title": "寒食吟",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "去年寒食日南天，今年寒食石城边。",
      "一年相去九千里，明年况复在燕然。",
      "只留四百峰头月，夜夜猿啼蕙帐前。"
    ]
  },
  {
    "id": "e647d10fb976f0eab97f01f6aadcb78f",
    "title": "洞箫行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "贵不愿夔龙侍辇歌九韶，富不愿金谷秦筝按六幺。",
      "但愿中秋无云月当午，王郎酒酣为余吹洞箫。洞箫翕兮天气清，北斗插地天河倾。",
      "洞箫急兮天气肃，秦娥咽月湘妃哭。大簥箫箫风入松，崩云裂石吟水龙。",
      "小言札札机弄杼，一声两声落花雨。欲啭不啭态自生，上林学语调春莺。",
      "天声竹声妙无间，紫塞衔芦迭秋雁。秋雁春莺嗾嗾啼，尽随明月霭金闺。",
      "鸳鸯机上流黄妾，络纬镫边织锦妻。别有关山限城阙，风吹不到音尘绝。",
      "纨扇朝辞汉辇恩，琵琶夜控胡天月。月中霜杵响泠泠，孤猿啸月不可听。",
      "开处乍疑花踯躅，放时还作雨淋铃。淋铃踯躅成幽咽，幽咽不通声暂歇。",
      "定有肝肠未许人，指中飞出莲花舌。自言结客少年场，芙蓉出水未有霜。",
      "十年学调白翎雀，四海难逢金凤凰。今夕何夕是三五，夜如何其夜未央。",
      "请君徘徊三五弄，请君为作洞箫行。我初好音惟好此，羌笛胡笳空聒耳。",
      "不惜黄金铸子期，不遇平原不买丝。秦时弄玉去不返，嗟君此曲出已晚。",
      "不羡君家王子渊，青宫作赋万人传。不羡君家王子晋，玉笙一阕花千仞。",
      "羡君颜色簺花红，呼吸噫气通玄风。会须控鹤归缑岭，不教吹箫入汉宫。"
    ]
  },
  {
    "id": "e647d10fb976f0ea8f04061a052f701c",
    "title": "秋月",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "秋露盈盈似玉时，秋月明明照玉肌。",
      "罗袂已惊入秋夜，薄帷长自鉴天涯。",
      "翡翠楼空铅粉歇，鸳鸯带缓音尘绝。",
      "此际牵帷似梦中，此时举头见明月。",
      "可怜明月映心来，先照儿家玉镜台。",
      "忽入罗帏披绣户，旋随花影没苍苔。",
      "花枝弄月能轻薄，窥向雕栊侮离索。",
      "日送韶英入摇落，夜掩金闺沈寂寞。",
      "玉容如月本难愁，愁心如月讵能收。",
      "请君试看西山月，夜夜乘秋下妾楼。"
    ]
  },
  {
    "id": "e647d10fb976f0eac9f5df20a2e43cb3",
    "title": "广武吟",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "穷途酒狂贫阮藉，经过广武长叹息。",
      "当时直是无英雄，坐令竖子夸功绩。",
      "翩翩画锦怀东徂，相赠咸阳天府都。",
      "白登城上僬侥胡，几回胆落闻喑呜。",
      "独有新丰与旧沛，黄屋萧疏故人在。",
      "酣拥儿童歌四方，千古差称垓下对。"
    ]
  },
  {
    "id": "e647d10fb976f0ea9dbec6d1f54f0743",
    "title": "天街饮马行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "汉家双阙卿云边，葳蕤玉钥青璅连。",
      "雨露九霄长献瑞，衣冠万国更朝天。",
      "龙盘玉柱空中见，螭纽金丝云外悬。",
      "别有金井朱城下，七珍作收琉璃厦。",
      "皇恩湛秽涌神瀵，王侯将相来饮马。",
      "紫微东畔玉衡加，绛帻南楼唱蚤霞。",
      "历落星轺趋禁篽，招摇云盖动仙家。",
      "俱听高阁鲸音怒，催逐长干象尾斜。",
      "天槽元宰黄龙骑，御史中丞白鼻騧。",
      "此时金吾搢霜刃，辘鲈催转雷声震。",
      "已看丞相入千门，祇候参军休八骏。",
      "暂过银床绿耳嘶，旋倾朱干乘黄润。",
      "玉陛晓鞭雷作声，金根迢递返蓬瀛。",
      "昭容缓退双鸾度，侍从班辞万骑鸣。",
      "柏台画省甫交揖，笑任如龙沧海吸。",
      "青骢白马骄不前，□□拉𨰜争相及。",
      "皓腕轻笼暖玉鞍，葱佩时联翡翠袭。",
      "各行买酒长安市，亦散寻花雒阳邑。",
      "拂拂疏槐辇路旋，依依垂柳玉河烟。",
      "逐客酂侯权勒辔，欢儿京兆乍停鞭。",
      "同看珂勒骓如豹，共指犀渠人似仙。",
      "五陵冠盖本豪雄，青虬紫燕出离宫。",
      "一过金门委双佩，皆攀玉甃饫飞熊。",
      "绣镫铮铮齐乳虎，连钱唼唼乱秋鸿。",
      "倍长精神上驰道，飞邀歌舞弄春风。",
      "七香车盖朝还暮，百宝丝缰西复东。",
      "意气英雄几历年，雕舆翠盖灼轩然。",
      "侧见车中旋皓首，渐看轭下改奇权。",
      "已袭朱轮骕骦鞟，或更赤族的卢鞯。",
      "故相鸱夷东海水，贰师神骏渥洼泉。",
      "再来饮马复豪奢，台上黄金底用夸。",
      "笑牵太厩龙媒种，射夺将军狮子花。",
      "也响井栏争日月，谁知井上旧烟霞。",
      "买骨讵留燕郭隗，飞龙不合晋张华。",
      "可怜当日天马来，追风蹑电响人开。",
      "素练如惊到潮汐，芙蓉饮恨闭泉台。",
      "九方买尽骊黄去，千里空闻汗血回。",
      "粉面霜蹄同下泪，桑田沧海不胜哀。",
      "玉泽萧萧遁十州，州前苜蓿几经秋。",
      "长羊伏枥供饥渴，白骨吞声那得休。"
    ]
  },
  {
    "id": "e647d10fb976f0ea55188e6026983ecb",
    "title": "汉家行赠蒋秀才",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "汉家狗尾专人君，恣睢睥睨吞人群。",
      "王公胁息仰馀唾，满坐不值钱一文。",
      "将军贤者气百倍，裂眦冲冠长啑咳。",
      "侯王错愕心胆落，盈庭首鼠无坚对。",
      "指天画地仗良友，丰屋蔀家甘见沫。",
      "侯自我失何多哀，颍清颍浊胡为哉。",
      "攘臂恨不磔隅虎，坐令廷辩空徘徊。",
      "徘徊吞声目如电，意气无馀掩书卷。",
      "书空折摺口三钳，对酒骂坐心百鍊。",
      "翻思倒柄误太阿，未详雨雪先飞霰。",
      "只道邯郸一符窃，宁期博浪千乘殿。",
      "马角星虹天有错，翻云散雨还乡县。",
      "齐客尽道田文死，卫人不走汲公贱。",
      "高天只影空局蹐，搔首踟蹰视宵练。",
      "宵练煌煌折不开，斗牛之气成风雷。",
      "遥想草玄投閤后，漠家方识子云才。"
    ]
  },
  {
    "id": "e647d10fb976f0ea29f979c10bec5851",
    "title": "刓玉歌赠王山人",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "宝安山人王仲亨，离奇坎砢犹多能。",
      "文心赋手老莫展，乃与怪石争崚嶒。",
      "我闻祖龙得孙枝，卞和拱璧盘双螭。",
      "回鸾古文出李斯，玺郎三绝称最奇。",
      "汉东诸侯楚南将，铜符玉节森相向。",
      "款文灭没形模奇，一出一入参玄匠。",
      "尔来唐宋不足珍，明兴符篆乖古人。",
      "仲亨掘起三百载，半生抱璞仍工贫。",
      "有时得钱但沽酒，蛟螭盘挐入纤手。",
      "昆刀切玉如切泥，飒飒鱼凫会飞走。",
      "五羊少年金错刀，先秦小玺争临摹。",
      "开轩向余质奇字，雅郑于汝分纤毫。",
      "张穆之，周竹郎，沉雄尔雅为君倡。",
      "嗟君高才两相下，往往能兼众所长。",
      "长杨天子幸同文，剞劂何人得似君。",
      "雕龙必重谭天衍，载酒先过扬子云。"
    ]
  },
  {
    "id": "e647d10fb976f0eab99e425263b80e22",
    "title": "花田饮陶十一白郎",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "夜凉明月高疏槐，招摇西倾大火颓。",
      "滔天懭恨旻天开，繁星璀璨天崔嵬。",
      "蟋蟀悲吟烈前阶，高天愈高思徘徊。",
      "引觞惨礉不能裁，燕昭高筑黄金台。",
      "孙阳懪懪奔驽骀，鱼目当御月不才。",
      "悬鹑含菽仳离哉，曲学阿世吾不回。",
      "中饮欲罢伤心怀，非酒与君孰堪谐。",
      "江干鸥下无嫌猜，花田仙酿足樽罍。",
      "专饮致醉能婴孩，连蜷桂树南山隈。",
      "四皓之出八公哀，淹留招尔行归来。"
    ]
  },
  {
    "id": "e647d10fb976f0ea6fefab6e405dbcc1",
    "title": "梦中咏十九首隐几偶成",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "古人卧掷天台赋，我亦梦识枚乘诗。",
      "青葱柏树五陵上，长衢夹道连彤墀。",
      "双阙金铺龙马立，千门玉柱凤凰仪。",
      "朱邸鸣钟开早宴，翠■白纻流纷倩。",
      "桃杏含春照远山，芙蓉弄水明秋练。",
      "向晚留髡钗满地，先春送客花盈殿。",
      "哪能复顾尚书期，可怜未睹王嫱面。",
      "殷红叠翠逐韩嫣，一笑千金珠弹圜。",
      "轻宪当风扬粉面，晚妆如月透珠帘。",
      "纤裳襞袖榴花湿，玉腕琼肌蕙草鲜。",
      "小娣齐眉吴郑旦，大兄度曲李延年。",
      "织成宝带鸳鸯锦，并坐瑶笙阆苑仙。",
      "公子年年惜芳树，金吾夜夜敞雕筵。",
      "雕筵芳树荫宫霞，五侯七贵矜骄奢。",
      "金罍云山陈玉馔，琼姬风雪舞瑶华。",
      "刘牧镇过袁绍府，武安鄂饮魏其家。",
      "东朝首鼠王公震，西狩获麟国士嗟。",
      "差向如渑淹日月，宁论有海变桑麻。",
      "宾主共能将绣虎，圭窬私念剖灵蛇。",
      "子政翻经藜火烬，冯唐执戟柘光斜。",
      "对策云龙愁螮蝀，期年金马似天涯。",
      "东方馁望三千实，博望魂摇八月槎。",
      "东方大笑张骞哭，去日池台生苜蓿。",
      "明月停歌迥不飞，流霞入管更还促。",
      "宝马香车沸锦城，繁弦促调摇金屋。",
      "京华乐盛易生悲，身逐浮云无所畀。",
      "黯黯销魂还入梦，沧洲明月下江篱。"
    ]
  },
  {
    "id": "e647d10fb976f0ea9138b2c20b69e118",
    "title": "赵夫人歌",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "琼花一枝天下无，新妆绝胜秦罗敷。",
      "掌中学得平阳舞，赵璧堪偿十五都。",
      "自矜骄艳无双质，嫁与将军北射胡。",
      "胡骑冯陵风雨急，金陵铁锁何嗟及。",
      "都尉惭恩夜受降，桃根感义春相泣。",
      "感义惭恩春复秋，汉家宫阙水东流。",
      "高台爱妾魂将断，南雁方过翡翠楼。",
      "翡翠楼前月如练，二十四桥花似霰。",
      "鼓吹云旗锦浪堆，牵牛织女重相见。",
      "相见相欢无几何，蓬莱清浅近无波。",
      "泰山东倾作平地，日南铜柱高巍峨。",
      "将军高阁临江起，湘帘一派珠江水。",
      "羌笛胡笳沸绮城，美人一见心先死。",
      "婉转蛾眉毳幕边，霜摧杨柳风打莲。",
      "李陵胡服不报汉，申胥泪出玉婵娟。",
      "脱先解佩重乌邑，哀鸾半映菱花立。",
      "就桀阿衡负鼎干，兴周吉甫山龙缉。",
      "自古英雄畏失时，将兴将废女红知。",
      "奉春既衍留侯策，陶侃休回温峤旗。",
      "将军沉吟目如电，手捉长戈日轮变。",
      "讵肯阴谋及妇人，任佗死后开生面。",
      "闺中春暖草初薰，白水歌通管细君。",
      "鹣鹣飞上凌烟阁，双兔雌雄世莫分。"
    ]
  },
  {
    "id": "e647d10fb976f0eaeded4c7b3b0c0dda",
    "title": "扈跸临廱归自中书堂呈苏相国一百韵",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "象载翔交泰，龙文飞应乾。",
      "荧光河九润，佳晕日初璇。",
      "有焕深衢室，无为御讲筵。",
      "升闻铜马帝，寅亮玉堂贤。",
      "揆日乘黄屋，仪天构采椽。",
      "虞风开阜愠，汤泽布炎燀。",
      "黑水通南海，黄麾扫北寘。",
      "王章驱左服，天乐降柔牷。",
      "受箓逢玄女，披图待偓佺。",
      "乌流玉屋瑞，鸟下讲堂鳣。",
      "压纽星虹绕，垂裳礼乐虔。",
      "三苗衔戚羽，七萃引楼船。",
      "推毂青萍吼，挥戈赤日朘。",
      "瓯珠栖月蚌，蜡玉拂郊蝝。",
      "神箓生山岳，瑶光注海堧。",
      "穗城天鸐降，丹徼夏鹏骞。",
      "瑞相侔岩石，祯符汇大川。",
      "掞天胸次阔，定命指纹连。",
      "鼎足垂金鉴，台阶应宝躔。",
      "蝌书镌史籀，骏骨礼方歅。",
      "兰省翻经富，蓬壶象帝先。",
      "金鱼衔不借，玉燕梦初圜。",
      "窗琐宫云映，扉香岛雾阗。",
      "铜仙披鹤禁，桂女释麋纯。",
      "红药翻瑶砌，榑桑视锦砖。",
      "词头勤斧藻，国手让蹄筌。",
      "绿字庖牺浣，青藜太乙燃。",
      "代工宸翰丽，启沃秘书诠。",
      "晓入班升棘，宵归烛赐莲。",
      "声华扬北斗，师表藉南诠。",
      "赤道量衡设，玄英水鉴研。",
      "琏瑚宗二代，桃李化三千。",
      "云汉章逾倬，微垣望益坚。",
      "玄珠探罔象，蠹柬悟轮扁。",
      "王气藏珠斗，华风变女媊。",
      "金瓯亲黻冕，琼筮叶筳篿。",
      "熊像图椒寝，鸾缄出桂榜。",
      "三山齐捧日，五岭独擎天。",
      "纳麓风雷壮，承明日月便。",
      "真儒才命世，贵相业无前。",
      "负扆题书谨，临轩绝席专。",
      "苑花卿月迥，温树相风妍。",
      "驯雉巢鸱吻，鸣驺副鹤軿。",
      "对扬资庙算，奉引亚宫钿。",
      "少海陪先路，勾陈卫曲旃。",
      "起居新蹇蹇，书记旧翩翩。",
      "六曲遵周约，三章陋汉骈。",
      "明良琴瑟御，谟烈鼎彝联。",
      "敬胜丹书册，艰知七月篇。",
      "玺书欣拜手，衮服尽随肩。",
      "辟路通寒素，摅诚格上玄。",
      "元龟自昆命，雕虎敢分权。",
      "玉帛齐天会，金华戬帝编。",
      "九畴陈雨霁，五石炼云烟。",
      "作柱狂澜砥，回枯湛露偏。",
      "岁裁金币职，月损水衡钱。",
      "玉券三灵寿，瓛圭九锡遄。",
      "衣冠瞻万国，牙爪复三边。",
      "白羽麾神策，阴符允罕幵。",
      "隼边降肃慎，雕外没先零。",
      "仙仗鸳鸾集，嵩呼凤鸟传。",
      "江山恢禹迹，天地入尧年。",
      "搏石夔居舜，和羹说在殷。",
      "庆云囷叆叇，籞气暖延绵。",
      "斟酌天浆满，招摇斗柄旋。",
      "平台题玉貌，石室教璚仙。",
      "槐柳依行马，簪裾绕附蝉。",
      "散骑伻凤节，侍史热龙涎。",
      "虹玉腰为带，泥金手作笺。",
      "阁甍交彩殿，沟水切朱弦。",
      "礼数人间绝，荣名天保全。",
      "霞尊致醽醁，云堵奏韶渊。",
      "河马呈签轴，山龙备紞綖。",
      "佩琚双珩白，朝服四门鲜。",
      "吁俊尊三能，神奸铸九埏。",
      "旆常铭法驾，金石振宫县。",
      "吐握逢公旦，飘零许仲宣。",
      "赏音山水遇，感义发肤捐。",
      "花授江郎笔，庭分谢脁毡。",
      "皇坟耽藻绘，骚赋窃丹铅。",
      "击筑游燕赵，吹箫过市廛。",
      "自甘鳀壑卧，谁恋凤池牵。",
      "帝室惭雕篆，天书愧锦鞯。",
      "修蛾曾市妒，弱羽怯空弦。",
      "鸣雁愁供客，操豚笑祝田。",
      "畏途心屡折，泣路眼频穿。",
      "璧刖终投楚，金兼未筑燕。",
      "家徒四壁立，国步九丘邅。",
      "木石疲精卫，枋榆吓腐鸢。",
      "失时悲市骏，饮恨化啼鹃。",
      "蹈海秦军却，忧天杞客悛。",
      "茱萸嘲鷇食，乔木滞莺迁。",
      "土偶行何适，匏瓜击独怜。",
      "曳裾趋建礼，珥笔奉甘泉。",
      "金铉方持鼎，瑜衡念在璿。",
      "弹冠谢容饰，跃冶负陶甄。",
      "兰露朝承饮，荷风晚自搴。",
      "有台欣乐只，控地绝攀缘。",
      "西掖芳时晏，东皇岁序愆。",
      "丝纶虽五色，何自答埃涓。"
    ]
  },
  {
    "id": "e647d10fb976f0ea43302af30923d384",
    "title": "道明水望三十六峰",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "崇山道明水，皦皦石潭清。",
      "上有木龙树，葳蕤闻凤声。",
      "开琴待明月，月向清溪生。",
      "三十六峰里，群仙抗手迎。"
    ]
  },
  {
    "id": "e647d10fb976f0ea212eb1ac259d0549",
    "title": "秋思",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "秋思不可触，触处定伤离。",
      "是日看杨柳，青青异昔时。",
      "羊肠先雁路，马首后鸦期。",
      "行路难如此，踦人方自知。"
    ]
  },
  {
    "id": "e647d10fb976f0eaf61bcc395d35a59e",
    "title": "寄闲儿",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "二雏别时小，婀娜双髻鬟。",
      "余欲荷锄去，未能深入山。",
      "桃花谙母祝，琪树倩人攀。",
      "愿化成龙杖，来看雉子斑。"
    ]
  },
  {
    "id": "e647d10fb976f0eab77da4cebcfd02a9",
    "title": "赠张穆之",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "西风落日悬高牙，张郎诗草名剑华。古来神物不易得，令我三复长咨嗟。",
      "嗟君隽手尚沉挚，文心粉绘俱游戏。畴昔穰苴蕴豹韬，不过孙阳写龙骥。",
      "君不见淮阴乞食寄漂母，伍员吹箫向吴市。古来英雄失路多如此，所以任公罢钓归沧州，灵药吾将从不死。"
    ]
  },
  {
    "id": "e647d10fb976f0eafe6353068ae99663",
    "title": "古意",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "九月九日游东山，老僧不与深闭关。古松无事相与闻，只有鸣琴流水间。",
      "青山自高云满屋，春风似病景不足。道人游山亦何意，青松到门问所至。",
      "白云了了天地间，此中山景曾飞来。我闻薇垣独空秀，故山明月此时后。",
      "万转不动苍山高，云峰烟欲到清昼。故人西望黄鹤楼，使我□之独眉绉。",
      "君不见古人已没空青苔，我乎我乎今再来。"
    ]
  },
  {
    "id": "e647d10fb976f0ea7ef4dff08f1dbf0d",
    "title": "长歌行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "离离阶下兰，纠纠丛中棘。",
      "女夷司天和，春风宕群植。",
      "常恐芳意移，百劳鸣鵙鵙。",
      "白日落崦嵫，长绳系不得。",
      "少壮不力田，老大昧菽麦。"
    ]
  },
  {
    "id": "e647d10fb976f0ead98f7f1cb6033628",
    "title": "空侯引",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "留宾燕我堂，壶饮倾千觞。",
      "洗爵东溟水，移樽北斗傍。",
      "师涓写淫奏，逸娱皆乐康。",
      "名讴徵巩雒，蹈节出平阳。",
      "绝缨舞银烛，解带轻罗霜。",
      "白驹期永夕，良游欢讵央。",
      "木李报琼瑶，久要不可忘。",
      "神芝生白水，可以喻中肠。",
      "剪湍流短晷，鼎力不能扛。",
      "素标插朱颜，盛年安得常。",
      "谁谓造云闼，而非荒草乡。",
      "服食傥有待，痛饮当自强。"
    ]
  },
  {
    "id": "e647d10fb976f0ea3952c78d6fe76e6d",
    "title": "秋胡行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "露葵倾朱晖，应鳞待云布。",
      "女子怨有行，委心答嘉造。",
      "簪玉候鸣鸡，黾勉供晨莫。",
      "白璧琢天球，明堂思黼藻。",
      "蔚此玄豹姿，泽彼南山雾。"
    ]
  },
  {
    "id": "e647d10fb976f0ea3952c78d6473d5ff",
    "title": "秋胡行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "子巂与越鸟，南北相背飞。",
      "解兰谢圭荜，鸣金步彤墀。",
      "脂车戒昧旦，四牡光陆离。",
      "宴饯塞衢道，谷风声正悲。",
      "按辔营四海，无事悲女儿。"
    ]
  },
  {
    "id": "e647d10fb976f0ea3952c78d81dcaf5e",
    "title": "秋胡行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "靡靡复遥遥，飞轮漱鸣飙。",
      "十旬经九折，三陟陵崇朝。",
      "奔精抚危磴，毕景跨长条。",
      "驿长候人绝，远火出林皋。",
      "谁云宦游乐，宦游方郁陶。"
    ]
  },
  {
    "id": "e647d10fb976f0ea3952c78d5a233e46",
    "title": "秋胡行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "穷阴格稚节，坚冰塞长河。",
      "感往戚不鲜，忧来欢讵多。",
      "旭日不照颜，吾生已蹉跎。",
      "百族蛰有处，游子宕无家。",
      "天伦痛仳别，苦婴人郁罗。"
    ]
  },
  {
    "id": "e647d10fb976f0ea3952c78db5985d4a",
    "title": "秋胡行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "俟罪痗劳止，遵道省故里。",
      "寒谷变阳林，曰余非望始。",
      "提筐遵往陌，粲粲都人子。",
      "振素动鸣环，冰华坼纤指。",
      "何用援柔桑，泽中有兰茝。"
    ]
  },
  {
    "id": "e647d10fb976f0ea3952c78d39139f83",
    "title": "秋胡行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "见时月初满，别时月初生。",
      "弦望有变化，五载旷生平。",
      "露漙兴蔓草，芍药娱目成。",
      "双金出南国，比德赠坚贞。",
      "美心敝金石，谁测鸾凤情。"
    ]
  },
  {
    "id": "e647d10fb976f0ea3952c78d863c4f71",
    "title": "秋胡行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "嘉吟亮有属，曷敢婴懋祝。",
      "绰约谢柔条，免滋行露辱。",
      "沉吟造房闼，备物晤所触。",
      "破涕贳金夫，包羞赉云仆。",
      "享觌礼既终，已矣从所欲。"
    ]
  },
  {
    "id": "e647d10fb976f0ea3952c78d79511d82",
    "title": "秋胡行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "鸾逝流哀音，玉折厉贞响。",
      "物极露诚信，至德非外奖。",
      "五日奉光仪，百年戒徂两。",
      "春带候秋赊，冬膏凝夕映。",
      "愿赴皦日期，比翼青云上。"
    ]
  },
  {
    "id": "e647d10fb976f0ea3952c78df88483a8",
    "title": "秋胡行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "弦高无懦曲，风急岂留英。",
      "松柏植暗室，甘与秋草并。",
      "绫锦冒泥汭，难升障与屏。",
      "含埃蚀贞镜，含蚋点瑶琼。",
      "白茅珍我帨，聊濯耳与缨。"
    ]
  },
  {
    "id": "e647d10fb976f0ea708194761a6742ec",
    "title": "怨歌行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "红兰开晓日，五色耀君堂。",
      "春风藉相媚，恬坐不闻香。",
      "佳人处遐室，独立寤青阳。",
      "缄情复缄意，叹息此时光。"
    ]
  },
  {
    "id": "e647d10fb976f0eaca1dde7568721b57",
    "title": "君子行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "中和君子德，谦谦不逾闲。",
      "容如东海水，严如西华山。",
      "黎丘剚爱子，煤怠惑孔颜。",
      "耳目众所信，幽显时相奸。",
      "何况少好女，坐怀而获安。",
      "禹功勤九载，儿呱不入门。",
      "防民铸神鼎，万古同嗟叹。"
    ]
  },
  {
    "id": "e647d10fb976f0ea6bc8e8f1e69fbe24",
    "title": "鞠歌行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "龙升天兮先为鱼，二气应兮风云俱。辟如关津兮拥节繻，又如圣作开图书。",
      "我之怀兮岁聿除，郑声乱雅紫夺朱。尹训殷，皋谟虞。",
      "丁弼赉，文师渔。蒯雄剑，曳长裾，永言知已感良图。"
    ]
  },
  {
    "id": "e647d10fb976f0eab39f589248226810",
    "title": "顺东西门行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "出西门，眺平原，羲龙敲日无回辕。拉羡门，揖握佺，挥斥八极凌风抟。",
      "歌五子，鼓云门，流唐漂虞垂嘉言。思公子，哀王孙，叩阍谒帝招衔冤。",
      "淑桂酒，纫兰荪。惜白驹，乐鹓鸾。"
    ]
  },
  {
    "id": "e647d10fb976f0eab8c99ff49c428a23",
    "title": "燕歌行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "北斗插地天河明，闲房淅沥来秋声，玳梁辞扇燕栖萤。",
      "念君客游孤伶俜，矕龙吐凤入神京，胡为淹留竟无成。",
      "妾人年貌悲流星，二十已过三十并，长蛾蹙柳涕沾缨。",
      "搊丝贰甲弄秦筝，雁弦促柱离凤鸣，明月皦皦依檐楹。",
      "商风入闺霜依庭，灵娥捣药声摐清，悠悠长生非我情。",
      "白日蹙逼朱颜徂，关山迢遰心忉忉，蜿蜒思君生郁陶。",
      "寄声回雁霜天高，珠尘凝镜灭形模，谁能离忧永以牢。",
      "雅琴变调扬特操，忧来中人如毒醪，耿耿不寐听鸡号。",
      "凿帷明月鉴湘皋，崇兰委置同溪毛，馨香销歇辞襟帱。",
      "戴观天汉莽风涛，星津皎洁无轻舠，西鹣比翼妾怀劳。"
    ]
  },
  {
    "id": "e647d10fb976f0ea064bb87cc60a2440",
    "title": "君子有所思行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "扁舟溯大江，遥望枞阳城。",
      "枞阳无民居，比屋接华缨。",
      "层台高中天，頫视日与星。",
      "穿池通月竁，筑石概蓬瀛。",
      "嬿婉蛾眉女，提携弄秦筝。",
      "宵珠缀流光，丹唇含至精。",
      "鸡人唱春曙，鹤盖鹜云軿。",
      "金膏将翠羽，脂韦流丹诚。",
      "雌黄出唇吻，咄嗟植枯茎。",
      "东观擅金穴，西第接铜陵。",
      "苍头横眦睚，凿齿狺狰狞。",
      "要离焚妻子，专诸托弟兄。",
      "杀人工使酒，长安动知名。",
      "神理忌盈满，鬼瞰宜高明。",
      "祸斗啸萧墙，毕方吟户庭。",
      "积薪尚酣寝，欹器难久盈。",
      "泪丝贯乐石，蚁穴漏嵩陵。",
      "谁谓帝京远，汤汤汉道明。",
      "寄言轩冕客，天爵尔勿轻。"
    ]
  },
  {
    "id": "e647d10fb976f0ea48478cd741805762",
    "title": "苦寒行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "追奔潜山麓，危哉苦嵚巇。",
      "鸟道屈羊肠，貂车毋鱼丽。",
      "北风裂犀缝，冲飙割予肌。",
      "熊穴出神人，欃枪缀雕旗。",
      "僵尸饱鸮鸢，蒸氓痛屠夷。",
      "抚剑剧啸叹，羁旅孑无遗。",
      "束发怀耿介，铙歌思南皮。",
      "关讥严水陆，穷阴涕涟洏。",
      "迷阳复迷阳，行行安所之。",
      "马毛缩如猬，仆御瘏且饥。",
      "缓靮憩林皋，冰冻无完枝。",
      "寸草不可得，白骨持自炊。",
      "哀哀远征人，悠悠伤路岐。"
    ]
  },
  {
    "id": "e647d10fb976f0ead742d83b87594678",
    "title": "善哉行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "出彼城闉，有车辚辚。四时成岁，值此穷阴。鸡声喔喔，贯于青林。",
      "百蛰族处，尔独何心。羽物斯升，鳞物斯沉。忧之瘁矣，钟此劳人。",
      "劳人伊何，抚斧伐柯。前修不远，古处弗讹。盈盈如月，旦暮有缺。",
      "哀我人斯，惟忧用说。善哉善哉，日往月来。琴歌有道，经德不回。"
    ]
  },
  {
    "id": "e647d10fb976f0eac4bf51e0e0d7406d",
    "title": "短歌行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "和乐安康，有琴在堂。今我不御，白日其行。行道迟迟，载渴载饥。",
      "抽琴命操，眷彼路岐。峨峨九华，有粲其花。顾言思子，中心弗遐。",
      "槐棘阴阴，兰蕙同心。道之云远，怀子好音。嗷嗷云雁，鸣声及旦。",
      "君子有酒，以速亲串。梓兮桑兮，无枝可栖。有鱼赪尾，困彼沙泥。",
      "高山有桐，比于林中。鹓雏税羽，君子攸同。河则有图，洛则有书。",
      "畀贞之吉，千载不渝。"
    ]
  },
  {
    "id": "e647d10fb976f0ea883e1916babc3b7b",
    "title": "猛虎行",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "饮不尽三湘水，游不尽百蛮天。百蛮厌珍丽，哲士丁屯邅。",
      "抟风赴大翼，控景入幽燕。宁分猛虎食，无惊黄雀弦。",
      "倾金筑台观，厥价徒空县。雁风驱砂砾，狼烟树彊边。",
      "未贵洛阳纸，谁分云梦田。燕然未磨勒，周南滞归旋。",
      "羁怀何郁悒，开匣视龙泉。凄凄沉光采，提携莫弃捐。"
    ]
  },
  {
    "id": "e647d10fb976f0ea517ddccf78ffa41a",
    "title": "陌上桑",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "旭日嵌璅窗，泛澜煜绮疏。",
      "流辉绕玉镜，敛粲曳华裾。",
      "苞兰甲韶岁，昭质中破瓜。",
      "清扬睇远山，朝云烂缃襦。",
      "开轩对南陌，光耀倾城隅。",
      "城隅共翘首，杲日出秦楼。",
      "提筐跂遥隰，倾城逐嬉娱。",
      "皓腕捋远扬，秀泽掩银钩。",
      "双环映女桋，女桋失修姱。",
      "蛾眉列翠卷，翠卷避鲜华。",
      "脱絇登条椅，葱倩烨凝脂。",
      "上攀摇淑景，下盼生流霞。",
      "如何陌上人，见此不踟蹰。"
    ]
  },
  {
    "id": "e647d10fb976f0ea517ddccfadc58bee",
    "title": "陌上桑",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "行者见罗敷，且复立斯须。",
      "居者见罗敷，伛偻作卷娄。",
      "坐者见之立，立者见之趋。",
      "使君见罗敷，起式充襜褕。",
      "凭熊舞衢往，当路柅彤车。",
      "高情越小闲，遣吏致区区。",
      "彼美粲淑姬，可与晤言不。"
    ]
  },
  {
    "id": "e647d10fb976f0ea517ddccf69f73875",
    "title": "陌上桑",
    "authorName": "邝露",
    "authorId": "e647d10fb976f0eaa368b0de973a5f0c",
    "dynasty": "明",
    "content": [
      "罗敷眺清矑，不敢前致辞。",
      "罗敷善鸣筝，弦语调音疏。",
      "使君贵识曲，倾耳听名讴。",
      "初为濮上弹，上宫俨相于。",
      "次作阳春调，韶景逼通都。",
      "都人士与女，唧唧秦家姝。",
      "佳人美无度，夫婿快且殊。",
      "何用识夫婿，丛台接天衢。",
      "白皙耀朱茇，绿鬓专城居。",
      "柱后惠文冠，腰间古鹿卢。",
      "冠引通都士，剑值千万馀。",
      "行拥青丝骑，归燕明月庐。",
      "改柱入清商，冰华浸太虚。",
      "谡谡藐姑唱，漻漻涤烦纡。",
      "曲阕音讵亏，使君意气消。"
    ]
  },
  {
    "id": "e647d10fb98365e78bbb83d252237cf7",
    "title": "题县八景金鸡春晓",
    "authorName": "吴士耀",
    "authorId": "e647d10fb98365e7d1457b72d1457b72",
    "dynasty": "明",
    "content": [
      "孤城北面与山齐，山蔼苍苍度晓鸡。",
      "报得浈州春信早，户思弦诵野呼犁。"
    ]
  },
  {
    "id": "e647d10fb98365e78bbb83d2933027a5",
    "title": "题县八景金鸡春晓",
    "authorName": "吴士耀",
    "authorId": "e647d10fb98365e7d1457b72d1457b72",
    "dynasty": "明",
    "content": [
      "仓麓云侵古渡头，前山影带碧波浮。",
      "歌声何处迎归客，风度牛羊一笛秋。"
    ]
  },
  {
    "id": "e647d10fb98365e78bbb83d22ca429db",
    "title": "题县八景金鸡春晓",
    "authorName": "吴士耀",
    "authorId": "e647d10fb98365e7d1457b72d1457b72",
    "dynasty": "明",
    "content": [
      "芦花江畔钓舟轻，欸乃歌狂浃隐情。",
      "不着衣冠空世代，海天摇曳一蓑清。"
    ]
  },
  {
    "id": "e647d10fb98365e78bbb83d2341925a5",
    "title": "题县八景金鸡春晓",
    "authorName": "吴士耀",
    "authorId": "e647d10fb98365e7d1457b72d1457b72",
    "dynasty": "明",
    "content": [
      "龙池润洒遍贞岷，霁色初开入望新。",
      "野老莫愁天不雨，文仙原是作霖人。"
    ]
  },
  {
    "id": "e647d10fb98365e78bbb83d252184a38",
    "title": "题县八景金鸡春晓",
    "authorName": "吴士耀",
    "authorId": "e647d10fb98365e7d1457b72d1457b72",
    "dynasty": "明",
    "content": [
      "绥水茫茫夹右洲，沙莹遥带远山浮。",
      "洲名试听呼谁氏，颂德于今二百秋。"
    ]
  },
  {
    "id": "e647d10fb98365e78bbb83d2a7abe944",
    "title": "题县八景金鸡春晓",
    "authorName": "吴士耀",
    "authorId": "e647d10fb98365e7d1457b72d1457b72",
    "dynasty": "明",
    "content": [
      "冰姿只合对蟾光，懒向繁华竞斗妆。",
      "开向百花头上早，春风不改旧时香。"
    ]
  },
  {
    "id": "e647d10fb98365e78bbb83d23a0088ae",
    "title": "题县八景金鸡春晓",
    "authorName": "吴士耀",
    "authorId": "e647d10fb98365e7d1457b72d1457b72",
    "dynasty": "明",
    "content": [
      "干霄古木上蟠龙，响根禅林和晚钟。",
      "历尽炎寒多岁月，森林共仰大夫封。"
    ]
  },
  {
    "id": "e647d10fb985f82dc39162c9d727a10f",
    "title": "夏日访友人馆时途中闻警",
    "authorName": "释今应",
    "authorId": "e647d10fb985f82dd1457b72d1457b72",
    "dynasty": "明",
    "content": [
      "偶自山中出，寻幽到药栏。",
      "夕阳斜带雨，林木易生寒。",
      "隔岸风烟异，孤筇去住难。",
      "移时即分手，江路水漫漫。"
    ]
  },
  {
    "id": "e647d10fb985f82dc5c035c2be5002e1",
    "title": "灯夕雨",
    "authorName": "释今应",
    "authorId": "e647d10fb985f82dd1457b72d1457b72",
    "dynasty": "明",
    "content": [
      "微雨偶然至，朔风还复吹。",
      "夜深幽思远，寒入琐窗知。",
      "雪水烹新茗，灯花剪旧枝。",
      "何妨今夕兴，共话月圆时。"
    ]
  },
  {
    "id": "e647d10fb985f82d47e91a150cf84ffb",
    "title": "中秋偶作",
    "authorName": "释今应",
    "authorId": "e647d10fb985f82dd1457b72d1457b72",
    "dynasty": "明",
    "content": [
      "寒岩老去不知秋，水浅溪清亦自流。",
      "荒草独留风力劲，黄花何喜客情愁。",
      "松间月出人探少，桐井寒深茗饮休。",
      "自与青山相对久，西堂钟起未回头。"
    ]
  },
  {
    "id": "e647d10fb985f82d6f4f75ff317a412b",
    "title": "元旦漫题",
    "authorName": "释今应",
    "authorId": "e647d10fb985f82dd1457b72d1457b72",
    "dynasty": "明",
    "content": [
      "春辉初试小楼西，暖日笼云亦易低。",
      "谷鸟变声知律转，寒花弄色与人齐。",
      "窗含淑气垆烟迥，帘卷东风野霭迷。",
      "山院晓来无别事，新诗吟就竹间题。"
    ]
  },
  {
    "id": "e647d10fb9a40a46aea76d64e34d60ec",
    "title": "客至",
    "authorName": "康海",
    "authorId": "e647d10fb9a40a46571d3a941373b284",
    "dynasty": "明",
    "content": [
      "客至传鹦鹉，秦娥唤不来。",
      "隔年留洛赋，几夜宿阳台。",
      "罢舞纤罗湿，还歌玉树开。",
      "白头惭料理，更鼓莫相催。"
    ]
  },
  {
    "id": "e647d10fb9a40a46e807241ac747fa50",
    "title": "闻筝",
    "authorName": "康海",
    "authorId": "e647d10fb9a40a46571d3a941373b284",
    "dynasty": "明",
    "content": [
      "宝靥西邻女，鸣筝傍玉台。",
      "秋风孤鹤唳，落日百泉洄。",
      "座客皆惊引，行云欲下来。",
      "不知弦上曲，清切为谁哀。"
    ]
  },
  {
    "id": "e647d10fb9a40a46ebbf63285244302a",
    "title": "得粹夫书",
    "authorName": "康海",
    "authorId": "e647d10fb9a40a46571d3a941373b284",
    "dynasty": "明",
    "content": [
      "十七年来间阔情，三千里外惜群鸣。",
      "开缄不觉悬双泪，欲见还知隔一生。",
      "王屋空闻小有宅，终南今作渼陂行。",
      "旧时多少云霄客，屈指何人记昔盟。"
    ]
  },
  {
    "id": "e647d10fb9a40a46f8018652261f2d5e",
    "title": "泾西村见野老邀食",
    "authorName": "康海",
    "authorId": "e647d10fb9a40a46571d3a941373b284",
    "dynasty": "明",
    "content": [
      "野老支筇笑问予，桃花飞处即吾庐。",
      "尚思漉酒呼村妓，可暂偷闲驻小车。",
      "指点杯盘无别馔，坐谈筐箧有农书。",
      "双颧豁磊衣衫古，尔雅安闲我不如。"
    ]
  },
  {
    "id": "e647d10fb9a40a461230f2d16b3bc0ba",
    "title": "东侍御园亭二首其一",
    "authorName": "康海",
    "authorId": "e647d10fb9a40a46571d3a941373b284",
    "dynasty": "明",
    "content": [
      "亭上花阴拂苑墙，渠边流水浥飞淙。",
      "风流不减分司兴，唤出红妆劝酒缸。"
    ]
  },
  {
    "id": "e647d10fb9a40a46410072ec22281479",
    "title": "杂兴",
    "authorName": "康海",
    "authorId": "e647d10fb9a40a46571d3a941373b284",
    "dynasty": "明",
    "content": [
      "浒西亦佳胜，日日有襟期。",
      "田园俯川陆，葵藿满阶墀。",
      "野叟遗浊醪，嘉树过凉芃。",
      "微曛上崇茕，遐眺引东菑。",
      "牧笛风外来，园禽鸣别枝。",
      "睡足发新怀，此心谁得知。"
    ]
  },
  {
    "id": "e647d10fb9a40a4638f9cdf189c39458",
    "title": "观鱼梁",
    "authorName": "康海",
    "authorId": "e647d10fb9a40a46571d3a941373b284",
    "dynasty": "明",
    "content": [
      "直西湋川水，水暖有鱼游。",
      "僮仆值农隙，揭梁湋川头。",
      "压石作深溜，刺目避湔流。",
      "欲辞饵钩急，反为曲薄留。",
      "愿为梁上死，不作饵中收。",
      "梁上死何惜，所畏饵中羞。"
    ]
  },
  {
    "id": "e647d10fb9a40a46949bd50bd3106c16",
    "title": "邯郸美人歌",
    "authorName": "康海",
    "authorId": "e647d10fb9a40a46571d3a941373b284",
    "dynasty": "明",
    "content": [
      "兰氏小姬名凤笙，邯郸美人独擅名。",
      "等闲一见万金贱，何况逍遥翡翠屏。",
      "精神婉娈性情适，自恨生身杨柳陌。",
      "陌上羞看游冶郎，镜中愁作当眉碧。",
      "学得秦筝不肯弹，却将针指凑齐纨。",
      "鸳鸯刺就肠先断，掩却银床独自叹。"
    ]
  },
  {
    "id": "e647d10fb9a40a461de6ed37a19a2b5d",
    "title": "邀客其一",
    "authorName": "康海",
    "authorId": "e647d10fb9a40a46571d3a941373b284",
    "dynasty": "明",
    "content": [
      "旧日追游尽，萧条幸有君。",
      "无能消宿雨，未可怨朝云。",
      "燕市茱萸酒，秦楼翡翠裙。"
    ]
  },
  {
    "id": "e647d10fb9a40a46f4a4533b80019432",
    "title": "东侍御园亭二首其二",
    "authorName": "康海",
    "authorId": "e647d10fb9a40a46571d3a941373b284",
    "dynasty": "明",
    "content": [
      "燕家小妓石榴裙，笑酌雚把似君。玉面未从花里出，瑶筝先向月中闻。"
    ]
  },
  {
    "id": "e647d10fb9bf268febb6184140e2a0b7",
    "title": "石隐园",
    "authorName": "毕自寅",
    "authorId": "e647d10fb9bf268fd1457b72d1457b72",
    "dynasty": "明",
    "content": [
      "我兄爱石矢弗谖，早岁先开石隐园。",
      "斸遍青山探月窟，铲平碧落蹑云根。",
      "恍疑滇国来玄象，忽讶丹山翔彩鹓。",
      "獬豸触邪谗佞尽，鹰鹯驱雀丑夷吞。",
      "欲开菡萏炫晴日，乍吐奎光映斗垣。",
      "壁立□□观窍妙，天藏浑沌识真元。",
      "雨余苔长滋清□，□□□凝□□□。",
      "□□横□□罨霭，□□□□□□□。",
      "□衙□□□□□，□□前听□□□。",
      "□□□□□□芾，密萝覆地自絪缊。",
      "骚人寻赏停□屐，□□□□驻大轩。",
      "我亦从来耽石癖，苦无慧剑割冗□。"
    ]
  },
  {
    "id": "e647d10fb9bf268f17632adffd3f06ef",
    "title": "咏石隐园",
    "authorName": "毕自寅",
    "authorId": "e647d10fb9bf268fd1457b72d1457b72",
    "dynasty": "明",
    "content": [
      "司徒园中何不有，问园何以石隐名。",
      "曾佐圣明执大象，故邀玄象作主盟。",
      "朴茂古风振颓俗，灵心妙手抉玄精。",
      "关西鹰隼门庭列，江左魁元月旦评。",
      "馈饷航樯云俱进，捐输心事月同明。",
      "豸冠迭握两都宪，凤诰频颁三代荣。",
      "茂叔池开香逾远，晋公堂辟韵弥清。",
      "神交麋至为明侣，道契行联作弟兄。",
      "爱石欲将石俱隐，岂同曲士守硁硁。",
      "擎天砥柱暂休沐，终日闭关介石贞。",
      "共道东山谢安石，他时廊庙作璜琮。",
      "阿谁为君记石隐，琅琅掷地有金声。"
    ]
  },
  {
    "id": "e647d10fb9ebd65aa097e9cad44c662e",
    "title": "游崇光岩",
    "authorName": "杨闱",
    "authorId": "e647d10fb9ebd65ad1457b72d1457b72",
    "dynasty": "明",
    "content": [
      "策杖寻幽壑，缘萝过断厓。",
      "蜗文新羽麈，鹤迹破芒鞋。",
      "护璧云容懒，流花涧韵埋。",
      "蓬庵谈老衲，因赋水松牌。"
    ]
  },
  {
    "id": "e647d10fb9ebd65ab19824000e06dce6",
    "title": "游牛首山",
    "authorName": "杨闱",
    "authorId": "e647d10fb9ebd65ad1457b72d1457b72",
    "dynasty": "明",
    "content": [
      "鹿苑遥侵梦，鸡声早唤游。",
      "出门星挂柳，入路雨横丘。",
      "农鼓回溪剩，村炊远树留。",
      "喜于曾曲里，一杖系青州。"
    ]
  },
  {
    "id": "e647d10fb9ebd65ab1982400cbcbbee6",
    "title": "游牛首山",
    "authorName": "杨闱",
    "authorId": "e647d10fb9ebd65ad1457b72d1457b72",
    "dynasty": "明",
    "content": [
      "弘觉松风响，昙云满殿凝。",
      "衔花青鸟出，摘果白猿升。",
      "到处香闻梵，频来麈话僧。",
      "尘心山夜寂，明月对传灯。"
    ]
  },
  {
    "id": "e647d10fb9ebd65ab19824008fb34501",
    "title": "游牛首山",
    "authorName": "杨闱",
    "authorId": "e647d10fb9ebd65ad1457b72d1457b72",
    "dynasty": "明",
    "content": [
      "攀萝跻绝巘，忽已在高旻。",
      "洞窈人逃疾，台荒帝舍身。",
      "山山间野鹤，树树长龙鳞。",
      "偶坐流花涧，听泉岸白纶。"
    ]
  },
  {
    "id": "e647d10fb9ebd65aedc5b8b02b16f0ab",
    "title": "贺谢韶石公祖平平远寇",
    "authorName": "杨闱",
    "authorId": "e647d10fb9ebd65ad1457b72d1457b72",
    "dynasty": "明",
    "content": [
      "频年溪峒诧黔盘，深阻分剺道未难。",
      "山谷几时烦聚米，王师此日胜皋兰。",
      "夕阳京观村村寂，落月荒燐处处看。",
      "晏堵有歌来衅甲，从今草木也知韩。"
    ]
  },
  {
    "id": "e647d10fb9ebd65a7e573931340738cb",
    "title": "送程乡僧之京请藏",
    "authorName": "杨闱",
    "authorId": "e647d10fb9ebd65ad1457b72d1457b72",
    "dynasty": "明",
    "content": [
      "螭头乞法念如焚，春雨满天一锡分。",
      "谁信唐魔迷道易，不辞汉使获书勤。",
      "蒲团夜渡黄河月，贝叶朝承紫阙云。",
      "归坐百花洲上演，三车分与老龙闻。"
    ]
  },
  {
    "id": "e647d10fb9ebd65a179ec6d402e13669",
    "title": "浮春涘花舟",
    "authorName": "杨闱",
    "authorId": "e647d10fb9ebd65ad1457b72d1457b72",
    "dynasty": "明",
    "content": [
      "海上花客摇花柁，载得盆葩三百朵。",
      "几根寸竹何萧疏，数个矮松多磥砢。",
      "罗汉头将金剪修，杨妃足把香泥裹。",
      "主客平分五六株，急诔花神呼白堕。",
      "有人皤鬓号高阳，范园谈噱如刘跛。",
      "斟茶细嚼黄龙芽，尝新屡索昆仑果。",
      "所嗟花事正躝跚，青帝长门今欲锁。",
      "栽云种露总明年，四月岩春迟似我。",
      "花客收花笑别予，拣馀亦胜闲瓜果。",
      "松长犹能结阵阴，竹高堪作约书笴。",
      "不知上苑留不留，明朝准发长安舸。"
    ]
  },
  {
    "id": "e647d10fba000e53cf1bbd80aae6a8d2",
    "title": "山居杂咏",
    "authorName": "李玉绳",
    "authorId": "e647d10fba000e53d1457b72d1457b72",
    "dynasty": "明",
    "content": [
      "亭院当溪寂，衡门傍竹深。",
      "开帘怜草碧，移榻寄松阴。",
      "地迥云交野，源通水抱林。",
      "世情闲里淡，古貌亦如心。"
    ]
  },
  {
    "id": "e647d10fba000e53795272c9c4dfa2f4",
    "title": "江楼晚眺",
    "authorName": "李玉绳",
    "authorId": "e647d10fba000e53d1457b72d1457b72",
    "dynasty": "明",
    "content": [
      "石路盘斜磴，云岩耸翠丛。",
      "平湖涵碧塔，远寺引疏钟。",
      "虹影收残雨，江声带晚风。",
      "凭栏一极目，烟水入溟蒙。"
    ]
  },
  {
    "id": "e647d10fba2ed2b99deca20f4ac374f1",
    "title": "寄方壶道人",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "海上神仙馆，天边处士星。",
      "卧云歌酒德，对雨著茶经。",
      "石洞龙嘘气，松巢鹤坠翎。",
      "都将金玉句，一一写空青。"
    ]
  },
  {
    "id": "e647d10fba2ed2b963a4dde823ebd55e",
    "title": "送黎兰谷游永州",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "舟子开帆日，天风吹雪时。",
      "关河岁将晏，荆楚客何之？",
      "水接三苗国，云迷二女祠。",
      "经过逢北雁，应有寄来诗。"
    ]
  },
  {
    "id": "e647d10fba2ed2b9edb38af3b09d3c9f",
    "title": "饮杨廉夫拄颊楼时余奉命征贤松江故有此作",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "飞楼高出市尘表，万丈文光照紫微。",
      "洞仙曾与铁为笛，天女或裁霞作衣。",
      "酒酣尚欲招鹤舞，诗狂未可骑鲸归。",
      "休唤小琼歌《白雪》，自有紫箫吹落厓。"
    ]
  },
  {
    "id": "e647d10fba2ed2b92980e215e660afca",
    "title": "送徐复初海道知事",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "东运楼船白粲多，紫髯英气有谁过。",
      "炮车云起天垂野，飓母风来雪涌波。",
      "海上神仙见徐福，关中父老识萧何。",
      "幕宾不尽长才用，早晚薇垣响佩珂。"
    ]
  },
  {
    "id": "e647d10fba2ed2b97ee147b644b107f2",
    "title": "秋夜书怀简李希吉",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "江皋秋水明晚霞，江城秋满诗人家。",
      "双杵隔墙夜敲月，一灯向壁寒生花。",
      "乌鹊惊风绕红树，紫蟹带霜行白沙。",
      "清虚之府入幽梦，醒看河汉思乘槎。"
    ]
  },
  {
    "id": "e647d10fba2ed2b97432b509bb46e464",
    "title": "题水殿纳凉图",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "湖上阑干百尺台，台边水殿倚云开。",
      "红桥人隔荷花语，玉碗金盘进雪来。"
    ]
  },
  {
    "id": "e647d10fba2ed2b94441f8cee1c0c543",
    "title": "舟过黄陵庙",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "黄陵庙下倚船窗，水浅沙平属玉双。",
      "山外断云寒日晚，半篷残雪下湘江。"
    ]
  },
  {
    "id": "e647d10fba2ed2b997e67b10a2e244d4",
    "title": "入峡二首",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "黄牛庙下水如弦，白狗峡中数尺天。",
      "百丈牵春上巴蜀，岩花无数照江船。"
    ]
  },
  {
    "id": "e647d10fba2ed2b997e67b1080c97aca",
    "title": "入峡二首",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "归州女儿采薪归，荷叶遮头雨湿衣。",
      "不怕山边石路滑，竹篮在背走如飞。"
    ]
  },
  {
    "id": "e647d10fba2ed2b9e087eefefcc90ff1",
    "title": "张氏白石山房诗",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "浦江有名山，白石如积雪。",
      "玉气亘中天，龙湫无六月。",
      "于兹隐君子，结屋依翠微。",
      "读书日平树，看泉风满衣。",
      "谁谓野鹤姿，从心自饮啄。",
      "一落樊笼间，清梦绕岩壑。",
      "岂不念白石，好炼五色纹。",
      "献之补天手，归卧山中云。"
    ]
  },
  {
    "id": "e647d10fba2ed2b9694bc8c2e46c3d37",
    "title": "松涧亭",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "涧上长松一百尺，松花落涧流香雪。",
      "仙韶入夜度晴空，飞瀑随风洒秋月。",
      "高人于此构小亭，上有云气山青青。",
      "昨日客来觅琥珀，旋汲清泉煮茯苓。"
    ]
  },
  {
    "id": "e647d10fba2ed2b98bc71c1ef0c7d775",
    "title": "清江曲送宋尚德自峡中回",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "清江水清峡水黄，清江之上多绿杨。",
      "浣花女儿立沙际，青裙白足如秋霜。",
      "蜀山雪消十日雨，一夜扁舟欲齐树。",
      "两岸猿声不肯休，送君流向峡州去。"
    ]
  },
  {
    "id": "e647d10fba2ed2b9304ea8aa5ca1d81e",
    "title": "古钗叹",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "黄金作钗分两股，青髻如云凤双舞。照见胭脂井水香，后主宫中数千女。",
      "一朝野花成绮罗，但见兔迹狐踪多。有人拾得古钗卖，肠断当年《玉树》歌。"
    ]
  },
  {
    "id": "e647d10fba2ed2b9bf1e4d3ba7590e0d",
    "title": "蒿里",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "城中市声如海水，纷纷甲第连云起。",
      "自从秦鹿走中原，蓬蒿长遍鸣珂里。",
      "夜深鬼语风吹沙，光怪走地圆如瓜。",
      "兔葵燕麦芃芃地，尽是当年宰相家。"
    ]
  },
  {
    "id": "e647d10fba2ed2b9a8a41b461f24a4f5",
    "title": "前有尊酒行",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "前有一尊酒，后有三尺坟。坟前两树花，坟中不知春。",
      "分明记得坟中鬼，曾共当年饮酒人。"
    ]
  },
  {
    "id": "e647d10fba2ed2b9a70165c388f494f7",
    "title": "狭路相逢行",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "上有千丈之崖古铁色，下有无底之潭水俱黑，中间小道石艰涩。",
      "君马南，我车北，狭路相逢何逼仄。安得来往如康庄，两贤相让无相阨。"
    ]
  },
  {
    "id": "e647d10fba2ed2b9fe6be2a50794d7eb",
    "title": "秋夜吟",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "桂树丛丛月如雾，山中故人读书处，白露湿衣不可去。"
    ]
  },
  {
    "id": "e647d10fba2ed2b90abdadcba7b6a049",
    "title": "送蔚教授归襄阳分题得解佩渚",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "襄阳城外西南阿，秋风江渚生白波。",
      "渚宫神女老龙子，手把瑶华双踏歌。",
      "双踏歌，醉晴日，娇比春花红欲滴。",
      "紫绡衣袂青霞裳，绿髻如云高一尺。",
      "佩环解下明月珠，五色虹光照秋碧。",
      "郑生所遇天下奇，乐莫乐兮初相知。",
      "桑田沧海几更变，天上人间多别离。",
      "蔚君家在襄阳住，皎皎清标类交甫。",
      "携琴合向万山中，莫作书堂近江渚。",
      "向来神女亦化龙，时复寻珠起风雨。"
    ]
  },
  {
    "id": "e647d10fba2ed2b9baf978a1829d994f",
    "title": "访弟长沙霍元瞻雪夜为作秋山图",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "我爱霍元瞻，清标如玉雪。苍松立石崖，白鹤鸣海月。",
      "瘦马冲寒冰在须，日暮去访元瞻居。高堂中夜烧长烛，为我写出《秋山图》。",
      "墨池水冻笔如槊，使我见之喜且愕。云气忽从衡岳来，雨声似向潇湘落。",
      "二客兰舟泊远沙，一个茅亭在阴壑。感君厚意不可量，我欲酬尔明珠珰。",
      "贾傅祠前相别去，挂在鹄山青草堂。"
    ]
  },
  {
    "id": "e647d10fba2ed2b9b1f1a523845bb536",
    "title": "题定子静山阴草堂马九霄为之篆扁",
    "authorName": "詹同",
    "authorId": "e647d10fba2ed2b9d1457b72d1457b72",
    "dynasty": "明",
    "content": [
      "草堂正在匡庐山，山阴绿玉相对闲。",
      "云从双剑峰前下，潮到小孤江上还。",
      "茶烟满室写墨竹，花雨一帘观白鹇。",
      "谁似南宫能篆古，为君高置轩窗间。"
    ]
  },
  {
    "id": "e647d10fba331757c690912c103cc9c9",
    "title": "双忠庙",
    "authorName": "李恺",
    "authorId": "e647d10fba331757d1457b72d1457b72",
    "dynasty": "明",
    "content": [
      "翠华西幸朔河空，独赖睢阳有二公。",
      "共守孤墉心似铁，誓吞逆虏气如虹。",
      "邮亭叶落秋声外，古木鸦啼夕照中。",
      "庙貌至今犹俨雅，令人千载仰英风。"
    ]
  },
  {
    "id": "e647d10fba331757463f3e5df09d0444",
    "title": "治平寺",
    "authorName": "李恺",
    "authorId": "e647d10fba331757d1457b72d1457b72",
    "dynasty": "明",
    "content": [
      "金刹嵯峨瞰碧流，狂歌时喜一遨游。",
      "诸天有像烟霞古，净土无尘草木幽。",
      "香篆暖回山殿雪，磬声寒彻海门秋。",
      "逢僧话久归来晚，不觉城南月满楼。"
    ]
  },
  {
    "id": "e647d10fba331757e2a1ecc0f1155520",
    "title": "灵山寺",
    "authorName": "李恺",
    "authorId": "e647d10fba331757d1457b72d1457b72",
    "dynasty": "明",
    "content": [
      "几因书暇访禅扉，杖屦行行入翠微。",
      "金磬声从风外落，宝花香逐雨中飞。",
      "钵中龙卧云归早，定里僧闲客到稀。",
      "坐久苍黄山日暮，始知静境息尘机。"
    ]
  },
  {
    "id": "e647d10fba3317575f09272c0f9361aa",
    "title": "留别李中书",
    "authorName": "李恺",
    "authorId": "e647d10fba331757d1457b72d1457b72",
    "dynasty": "明",
    "content": [
      "几度过逢幸识荆，嘉君彤管侍承明。",
      "同根气谊千钧重，忤世功名一纸轻。",
      "愧向宜阳聊出牧，辱从文水枉麾旌。",
      "归来细检琼瑶赠，翘首西吴倍怆情。"
    ]
  },
  {
    "id": "e647d10fba334a1f4c4fb32ef79f95e2",
    "title": "梅花",
    "authorName": "文氏",
    "authorId": "e647d10fba334a1fd1457b72d1457b72",
    "dynasty": "明",
    "content": [
      "骨格坚贞岂等闲，花开清白在人间。",
      "香留物色伤残尽，影借天心淡薄还。",
      "否泰冰姿含雪水，乾坤正气压空山。",
      "孤标独出风尘外，松竹冬青照玉颜。"
    ]
  },
  {
    "id": "e647d10fba34deddb6ec2322e4f920e2",
    "title": "夜雨",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "夜雨清无寐，秋虫响易哀。",
      "庭除纷叶下，树杪自风回。",
      "戎马连城发，乡书隔岁裁。",
      "路难归未得，颇觉壮心摧。"
    ]
  },
  {
    "id": "e647d10fba34dedd6a20e5f4bb8be728",
    "title": "秋夜",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "园亭堪避暑，栖息忽经旬。",
      "雨挟秋风至，凉生夜气新。",
      "絺衾犹恋枕，蟋蟀渐依人。",
      "容易悲摇落，天涯旧逐臣。"
    ]
  },
  {
    "id": "e647d10fba34dedd13a802399ec83d10",
    "title": "夏日楼居漫兴二首",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "一榻高楼上，萧然野兴存。",
      "雀暄邻树晚，雨暗寺钟昏。",
      "问字儿能读，耽诗客共论。",
      "吾生真可乐，俯仰任乾坤。"
    ]
  },
  {
    "id": "e647d10fba34dedd13a8023991b2192e",
    "title": "夏日楼居漫兴二首",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "世泰容吾拙，官闲似隐居。",
      "苦吟迟得句，倦读卧看书。",
      "山色凭阑外，花香退食余。",
      "老亲身更健，千里寄双鱼。"
    ]
  },
  {
    "id": "e647d10fba34dedd29f144101975b8c1",
    "title": "独坐",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "花林春昼寂，独坐意萧然。",
      "园蝶浮暄景，山禽下暝烟。",
      "白头慵拭镜，浊酒不论钱。",
      "自酌邀明月，徘徊益可怜。"
    ]
  },
  {
    "id": "e647d10fba34dedd715e47d0be3c4a89",
    "title": "晨起",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "晨起临芳苑，闲行玩物华。",
      "社期来燕子，春色到梨花。",
      "地僻柴扉静，亭深草径斜。",
      "桃源那复见，今见野人家。"
    ]
  },
  {
    "id": "e647d10fba34dedde8fdecb6d69ff7b9",
    "title": "晴起",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "旭照浮虚牖，清愁破殿颜。",
      "下床梳白发，开户见青山。",
      "心已寒鸥足，身如野鹤闲。",
      "杖藜寻旧侣，同过碧溪湾。"
    ]
  },
  {
    "id": "e647d10fba34dedd8226c223c60167ee",
    "title": "静坐",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "老来堪静坐，多虑恐伤神。",
      "诗不推敲就，情惟淡泊真。",
      "香阶花影覆，芳树鸟声频。",
      "兴到歌还舞，浑忘雪满巾。"
    ]
  },
  {
    "id": "e647d10fba34dedd634bddccf972e7f6",
    "title": "浒西庄春日行乐词四首",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "绕屋花如绣，当筵酒泻油。",
      "青童珠络臂，红妓锦缠头。",
      "深院歌娇鸟，垂杨系紫骝。",
      "谢公行乐地，不羡五陵游。"
    ]
  },
  {
    "id": "e647d10fba34dedd634bddcc50dff537",
    "title": "浒西庄春日行乐词四首",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "袅袅鸣仙佩，盈盈出洞房。",
      "盘云高髻子，叠雪绣罗裳。",
      "倚柱调鹦鹉，吹箫引凤凰。",
      "烟花春日暮，沉醉紫霞觞。"
    ]
  },
  {
    "id": "e647d10fba34dedd634bddcc8e43a573",
    "title": "浒西庄春日行乐词四首",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "渭北神仙府，春来乐事多。",
      "花枝侵舞榭，日色艳宫罗。",
      "丽曲娇莺妒，红颜细马驮。",
      "更怜明月上，流影入金波。"
    ]
  },
  {
    "id": "e647d10fba34dedd634bddcce9eabe6a",
    "title": "浒西庄春日行乐词四首",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "十二层楼外，和风醉牡丹。",
      "紫云临绮席，朱袖倚雕阑。",
      "娇态含羞语，名花带笑看。",
      "欢悰犹未厌，天际驻青鸾。"
    ]
  },
  {
    "id": "e647d10fba34dedd940d100206758a2c",
    "title": "亳州",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "出门二月已三月，骑马陈州来亳州。",
      "暮雨桃花此客馆，春风燕子谁家楼。",
      "簿书堆案不相放，郡守下堂仍苦留。",
      "浮名羁绊有如此，愧尔沙边双白鸥。"
    ]
  },
  {
    "id": "e647d10fba34dedded74c8438ea6323d",
    "title": "无题",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "寂寞西风翡翠楼，黄昏斜抱玉箜篌。",
      "彩鸾影逐秦箫断，红叶心随御水流。",
      "天外行云难入梦，手中团扇易惊秋。",
      "愁来只恐嫦娥笑，明月疏帘不上钩。"
    ]
  },
  {
    "id": "e647d10fba34dedd226399cd12bcd048",
    "title": "彭麓山房宴集",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "客有红珊瑚，盈盈高数尺。",
      "持之博村酤，反为农父扼。",
      "相逢不一醉，别后怨畴昔。",
      "我今有美酒，来坐松下石。",
      "劝君君不饮，骑马将安适。",
      "不见桃李花，落尽五侯宅。"
    ]
  },
  {
    "id": "e647d10fba34deddcce909ee2fcee7ec",
    "title": "睹官军赴颍上歌",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "银鞍绣甲剑在腰，马鸣十里风萧萧。",
      "羽旗犹转杏花坞，铁骑先过杨柳桥。",
      "将军妙手逞轻捷，一箭飞落双皂雕。",
      "道傍观者众如堵，奔走流汗喜欲舞。",
      "老父叹息忽不乐，暮年今见持戈斧。",
      "七日贼围颍上县，一县万人命如线。",
      "闻说提兵李佥事，日夜登城奋孤战。",
      "城中妇子愁唧唧，恨不人人生羽翼。",
      "晨炊走汲井水竭，夜号声绕春云黑。",
      "步兵间道单身出，简书马上飞来急。",
      "岂谓辕门坐风雨，不念愁城卧荆棘。",
      "丛侍郎，马都督，请君早发元戎纛。",
      "净扫烟尘四千里，我亦西归杜陵曲。"
    ]
  },
  {
    "id": "e647d10fba34dedd24a4efa71f645996",
    "title": "周将军歌",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "十五学击剑，二十学用兵。猿肱燕颔将门种，丹书紫诰金匮盟。",
      "大明天子自神武，日向虞阶舞干羽。渥洼龙驹满帝闲，越裳翡翠来天府。",
      "长缨欲请系单于，庙堂勿用开疆土。岁月悠悠老将至，封侯万里无由遂。",
      "被酒酣歌缺唾壶，临风雄辩挥如意。大儿蟠胸五千卷，红云留侍通明殷。",
      "元孙指掌八阵图，青春拜受将军弁。将军卜筑淮水濆，买田盖屋栖白云。",
      "刁斗漫随程不识，园林恰似何将军。垂杨袅袅细烟雾，短竹潇潇繁雨露。",
      "芰荷香散碧池风，琴樽兴恋青山暮。山中甲子经七旬，堂下曾孙看几度。",
      "剑舞时令胆气粗，镜光长许仙颜驻。跨马夜射南山石，鞲鹰晓猎中山兔。",
      "射猎年年乐未央，山谷小虏今跳梁。棘门霸上真儿戏，野草飞沙空战场。",
      "浮生感叹雪盈首，世事蹉跎柳生肘。扫尘时复看龙泉，安得将军却少年。"
    ]
  },
  {
    "id": "e647d10fba34deddca60f9e25bc720e1",
    "title": "画葡萄引",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "汉武唯知贵异物，博望常劳使西域。",
      "大夏康居产富饶，胡桐柽柳非奇特。",
      "独取葡萄入汉宫，遂遣天王亲外国。",
      "当年肉味厌侯王，今日霜根遍西北。",
      "吾家十亩后园里，长条几架南山侧。",
      "龙须时袅水风斜，马乳尽垂秋雨色。",
      "故园一别惊风雨，画图相对思乡土。",
      "青钱已办雇河舟，白首行看住草楼。",
      "但愿千缸酿春酒，未须一斗博凉州。"
    ]
  },
  {
    "id": "e647d10fba34dedd983842d36b33154f",
    "title": "卖儿行",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "村媪提携六岁儿，卖向吾庐得谷四斛半。我前问媪：\"卖儿何所为？",
      "\"媪方致词再三叹：\"夫老病卧盲双目，朝暮死生未可卜。",
      "近村五亩止薄田，环堵两间惟破屋。大儿十四能把犁，田少利微饭不足。",
      "去冬蹉跎负官税，官卒打门相逼促。豪门称贷始能了，回头生理转局缩。",
      "中男九岁识牛羊，雇与东邻办刍牧。豪门索钱如索命，病夫呻吟苦枵腹。",
      "以此相顾无奈何，提携幼子来换谷。此谷半准豪门钱，半与病夫作睟粥。",
      "\"村媪词终便欲去，儿就牵衣呼母哭。媪心戚戚复为留，夜假空床共儿宿。",
      "曙鼓冬冬鸡乱叫，媪起彷徨视儿儿睡熟。吞声饮泣出城走，得谷且为赡穷鞠。",
      "儿醒呼母不得见，绕屋长号更蹢躅。观者为洒泪，闻者为颦蹙。",
      "吁嗟！猛虎不食儿，更见老牛能舐犊。胡为弃掷掌上珠，等闲割此心头肉？",
      "君不见富人田多气益横，不惜货财买童仆。一朝叱咤嗔怒生，鞭血淋漓宁有情。",
      "岂知骨肉本同胞，人儿吾儿何异形。呜呼！安得四海九州同一春，无复鬻女卖儿人。"
    ]
  },
  {
    "id": "e647d10fba34dedd985ec8c7727c0b52",
    "title": "马嵬废庙行",
    "authorName": "王九思",
    "authorId": "e647d10fba34deddcec6f62c4e6cd952",
    "dynasty": "明",
    "content": [
      "秋风落日马嵬道，道南废庙颜色新。立马踟蹰问野叟，野叟须臾难具陈。",
      "请予下马坐树底，展转欲语还悲辛。正德丙丁戊巳年，寺人气焰上薰天。",
      "寺人原是马嵬人，大筑栋宇求福田。马嵬镇里东岳祠，一时结构何参差。",
      "渎神媚鬼意未休，浸淫及汉寿亭侯。方岳郡县为奔走，檄官牒吏争出头。",
      "占民畎亩不与直，费出帑藏多蟊啇。工徒淋漓血满肤，昼夜无能片时息。",
      "东楼西观对南山，巍巍新庙落何棘。木偶尽是金缕纹，驿车挽载自京国。",
      "翩翩羽客招呼至，考钟击鼓空坐食。更有文章颂功德，穹碑大书为深刻。",
      "我本田家孟诸野，但认犁耙字不识。往往才士过吟哦，尽道台臣与秉笔。",
      "听来依稀记姓李，云是文章名第一。豪华转眼不足恃，乾坤变化风雷异。",
      "寺人已作槛中囚，道路忽传邸报至。百姓欢呼羽客走，殿宇尘生谁把帚。",
      "当日台臣尚秉钧，寄语县官碑可掊。横曳碎击亟掩藏，至今文石埋郊薮。",
      "予闻野叟言，坐来生感激。赫赫台臣苟如此，寺人微细何嗟及。",
      "月明骑马陟前冈，仰天一笑秋空碧。"
    ]
  },
  {
    "id": "e647d10fba40789dc7d4a63988507b8b",
    "title": "感兴",
    "authorName": "罗以明",
    "authorId": "e647d10fba40789dd1457b72d1457b72",
    "dynasty": "明",
    "content": [
      "勋业飘零梅子真，江山谁与访遗尘。",
      "艰难独不悲前事，慷慨徒劳忆故人。",
      "太乙图书元在汉，东周禾黍半归秦。",
      "晴天玉笥秋风上，欲荐蘋花泪满巾。"
    ]
  },
  {
    "id": "e647d10fba8478ac48406f29a4a06633",
    "title": "刘中丞平山寇诗",
    "authorName": "宋仕明",
    "authorId": "e647d10fba8478acd1457b72d1457b72",
    "dynasty": "明",
    "content": [
      "自天秉钺控西东，雷迅霜威压世雄。",
      "薄伐已褫豺虎魄，先声遂挫犬羊锋。",
      "勿云岭外无宁宇，最幸专城有令公。",
      "自是韬戈铭汉石，燕然山上记肤功。"
    ]
  },
  {
    "id": "e647d10fba85b4e0764af23e30094d76",
    "title": "春日即事",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "荇叶田田柳叶齐，女郎何处唱《铜鞮》。",
      "春衣队遇频嘶马，社酒人归尽斗鸡。",
      "二月杏花三日雨，千山杜宇一声啼。",
      "年华渐逐东风去，肠断红桥小苑西。"
    ]
  },
  {
    "id": "e647d10fba85b4e03de58f84e9648b3e",
    "title": "再送陆四",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "别酒重开上驿楼，骊歌声里看吴钩。",
      "种鱼有术龙君老，相马无经骥子羞。",
      "疏雨过城槐叶暗，夕阳连水木奴秋。",
      "还家记与猿公语，不见书生万户侯。"
    ]
  },
  {
    "id": "e647d10fba85b4e0acc80d33fad3fb8f",
    "title": "哭李大将军",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "十万旌旗染血丹，招魂夜夜哭桑干。",
      "残兵来拾中郎印，野鸟飞登上将坛。",
      "金兽锁门严鼓角，石麟窥冢葬衣冠。",
      "至今唵答骑胡马，犹是将军旧战鞍。"
    ]
  },
  {
    "id": "e647d10fba85b4e0a301adff5249fc44",
    "title": "江懋忠七十从军之燕",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "千金紫马百金装，白首穷边烈士肠。",
      "一雁正来君又去，二毛虽短剑还长。",
      "燕台马死崩寒日，易水魂归哭夕阳。",
      "筋力尚堪三百战，牙旗秋卷塞云黄。"
    ]
  },
  {
    "id": "e647d10fba85b4e00f74f5ab2b85c27d",
    "title": "赠庞西达将军",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "十载屯田塞下闻，虬须燕颔气如云。",
      "帐留猛士皆降虏，剑是痴龙亦报君。",
      "银夏至今劳使者，玉门终古老将军。",
      "高秋较猎归残照，衰草黄榆散马群。"
    ]
  },
  {
    "id": "e647d10fba85b4e06e4b9f405bc57349",
    "title": "春日詹长卿兄弟邀同喻宣仲何主臣东山观伎并为宣仲赠别",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "少年何地不淹留，载酒斜阳陌上游。",
      "鸟向尊前窥豆蔻，客从花外听箜篌。",
      "离颜对酒人宁醉，别恨关春柳亦愁。",
      "明日乱山江上路，鹧鸪声里系孤舟。"
    ]
  },
  {
    "id": "e647d10fba85b4e04502639eec184a7b",
    "title": "赠顾小侯",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "甲第连云瞰帝城，画帘绣箔照朱甍。",
      "新开驰道千金埒，旧领团营七较兵。",
      "方士房中龙虎鼎，侍儿花底凤凰笙。",
      "燕山二月春初好，玉勒朝朝待晓莺。"
    ]
  },
  {
    "id": "e647d10fba85b4e00217a0cddb9e6a31",
    "title": "寄人",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "分袂当年待晓鸡，曲栏桥外锦堂西。",
      "凫吞莲子房房苦，蝉抱杨枝树树啼。",
      "深竹梦归神女婿，暮花伤别阮郎妻。",
      "至今肠断春风候，豆蔻初生槿叶齐。"
    ]
  },
  {
    "id": "e647d10fba85b4e033d8e011ef6e235b",
    "title": "寄黄山隐者",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "传闻轩帝有仙踪，古洞无扉对乱松。",
      "半让石床供蟋蟀，细裁云叶补芙蓉。",
      "分将月夜三千里，买断秋烟七十峰。",
      "尚忆我留汤口寺，隔林疏雨听残钟。"
    ]
  },
  {
    "id": "e647d10fba85b4e0808ece6215d15482",
    "title": "赠林纯卿",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "十载看花入醉乡，燕姬招隐白云庄。",
      "罢官卜宅思栽柳，垂老将身学卖浆。",
      "夜月邀僧同耽首，春湖供客典鱼肠。",
      "孤山万树梅花发，剪烛裁诗夜未央。"
    ]
  },
  {
    "id": "e647d10fba85b4e0028ab9670c003990",
    "title": "春日西湖即事",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "苏小门前柳带烟，暖沙晴日水如天。",
      "杏糜供作宜春酒，榆荚分为买笑钱。",
      "垂柳绿遮骑马路，落花红衬钓鱼船。",
      "杜鹃不解游人意，催尽韶光又一年。"
    ]
  },
  {
    "id": "e647d10fba85b4e08c42b30bca43bc8f",
    "title": "奉和张司谏左掖夜直",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "汉殿秋生禁柳黄，露融仙掌色苍苍。",
      "铜龙水咽鸡人漏，金象烟销鸟篆香。",
      "云度钟声浮苑树，月临花影上宫墙。",
      "夜闻待诏传天语，法驾明朝幸建章。"
    ]
  },
  {
    "id": "e647d10fba85b4e099fc800de36927a9",
    "title": "春晓望阙",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "鱼藻门前晓角残，月斜干鹊露华漙。",
      "金舆欲动宣宫使，银锁初开拥侍官。",
      "辽左羽书东海沸，秦京烽火陇云寒。",
      "汉庭何日无封事，不许书生策治安。"
    ]
  },
  {
    "id": "e647d10fba85b4e053a3702b8aac922f",
    "title": "奇薛素",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "野草城边油壁车，海棠开尽燕飞初。",
      "愁深司马舟中泪，梦逐萧娘锦上书。",
      "一水云阴桃叶渡，四桥春暗浣花居。",
      "伤心南陌垂杨月，夜夜香尘满客裾。"
    ]
  },
  {
    "id": "e647d10fba85b4e0ebc213658f2962ad",
    "title": "黄山道中",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "微霜风物色凄凄，路入黄山是五溪。",
      "帝子不归汾水上，行人愁过穆陵西。",
      "荒原晓露铜驼泣，古驿秋风铁马嘶。",
      "独客伤神家万里，斜阳征雁楚天低。"
    ]
  },
  {
    "id": "e647d10fba85b4e07c9f6eb998259ceb",
    "title": "逢徐兴公话旧",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "天涯离别九回肠，今日逢君复异乡。",
      "潞水闻猿双涕夜，黑山归马五年霜。",
      "兵戈消息何须问，弟妹漂零且自伤。",
      "此会匆匆又分手，暮云衰草更凄凉。"
    ]
  },
  {
    "id": "e647d10fba85b4e0b283b7a6fb3138f4",
    "title": "江头别",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "江风今夜寒，郎且江边住。",
      "拂晓上楼看，郎船不知处。"
    ]
  },
  {
    "id": "e647d10fba85b4e0b015fa139bd8ec43",
    "title": "宫词",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "莫将离别恨犹深，一岁相逢一夜心。",
      "空宫尚有如霜鬓，不识君王直到今。"
    ]
  },
  {
    "id": "e647d10fba85b4e00ff8b025800f54d6",
    "title": "半生行",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "刺促复刺促，哀歌不成曲。试听征人歌一声，切切乌乌泪相续。",
      "吾祖卜地三山麓，世业繁华称鼎族。七叶盛文儒，八代承章服。",
      "仙郎群从十三魁，司寇诸昆十一牧。青蚨无贯润高门，白蠹有编堆破屋。",
      "我家凤池东复东，我生白晢炯双瞳。九岁气食牛，十岁工雕虫。",
      "十二容华推宋玉，十三词藻学扬雄。春早姣童初奠雁，秋来快婿已乘龙。",
      "自怜妾发初覆额，自信君才非落魄。乳燕双栖合卺钗，文鸳并著交欢舄。",
      "定情为雨更为云，燕婉春朝复秋夕。百和香薰翡翠衾，九微灯照芙蓉席。",
      "桃叶须臾野茧黄，草根倏忽哀萤碧。哀萤野茧两悠悠，玉粉香胭不少留。",
      "珠箔尘迷羞拂镜，雕梁泥落怅登楼。石榴裙暗鬼何处，金错刀斑泪不收。",
      "乌影打霜啼滑滑，鬼灯吹雨夜啾啾。管停孤凤难成调，弦到离鸾只听愁。",
      "孤凤离鸾颜色故，春鸿社燕流年度。一旦飘零委逝波，五年骨肉同朝露。",
      "仰首悲旻天，俯首看墟墓。雨余寒蝶泣虚堂，日暮饥鼯啮庭树。",
      "吊影摧心肝，风云乖所遇。洛阳季子更无锥，蜀道长卿空有赋。",
      "结得韦郎再世缘，续将秦女已离弦。双雌绣出茱萸枕，四牡迎来琥珀鞯。",
      "凉月更寻巫峡梦，落花重泛武陵船。青云无媒日复日，白发有根年复年。",
      "丈夫壮志已如许，不愿低头守儿女。长歌问天天为愁，出门拔剑驱车去。",
      "游子空悲枥上驹，畸人宁效仓中鼠。不草治安趋帝阙，便斩楼兰献当宁。",
      "匹马辞家客路尘，马头明月几回新。昭王台下犹怀古，督亢亭前早问津。",
      "年比士龙初入洛，才如五羖便归秦。云边干鹊联青琐，日下鹓鸾拜紫宸。",
      "词客尽叨三馆禄，酒人争买九衢春。泥涂不复知鸿宝，草莽无缘问小臣。",
      "青草霸图宁买骨，白衣祖道未归轮。卢龙戍老千牛卫，涿鹿天空万骑屯。",
      "献策马周终不达，干时曲逆莫辞贫。莺迁苑路如随马，燕掠宫墙不见人。",
      "蟋蟀啼来惟闭户，蘼芜多处正沾巾。蟋蟀蘼芜生又灭，感遇伤时兼恨别。",
      "凄凄岁暮望眼枯，绵绵远道中肠结。老奴夜号衣裳单，瘦马昼眠刍粟竭。",
      "炙砚不融指如堕，暖罩无权面欲裂。绣虎含毫业似掾，神龙出匣终非铁。",
      "鱼困渧涔目是珠，骥服盐车汗成血。以兹感叹岁华更，又逐征夫更北征。",
      "天划故关无雁度，云连衰草断人行。元戎尽锡飞鱼服，黠虏皆坚市马盟。",
      "虎帐晓愁沙碛雨，龙荒暮惨浊河声。黄花较猎安西卒，玄菟高烽海北营。",
      "雪卷牙旗朝草檄，月高铃阁夜谈兵。射雕原上云初净，散马回中草渐平。",
      "叠鼓椎牛威远堡，登陴飨士受降城。髑髅天黑呼群泣，磷火秋深逐队明。",
      "从古请缨非浪子，由来谈剑属书生。书生任侠空驰逐，荡子从军非碌碌。",
      "前年灵武全军覆，昨日辽阳新鬼哭。惟闻螭陛发边糇，不见虎头飞食肉。",
      "腰间宝刀悔未试，箧里阴符懒将读。黑貂尽敝卧牛衣，白龙不遇空鱼服。",
      "几年沧海变桑田，何日阳春回黍谷。万事升沉笑棘猴，一朝得失同蕉鹿。",
      "著书无计学虞卿，去国有袍怜范叔。虞卿双璧委蒿莱，范叔一寒如此哉。",
      "岁岁白扉题凤字，年年华发困龙堆。笛中杨柳愁难写，曲里关山恨未裁。",
      "漠漠秋烟生笔冢，萋萋春草上琴台。冰因腹冷终难解，木为心坚更不灰。",
      "万里桥边题柱过，一丸关外弃襦回。萧萧陇树萧萧泪，续续胡笳续续悲。",
      "白眼风尘羞故土，汴水漳河复东鲁。邺下荒台鸟雀悲，灵光废殿牛羊聚。",
      "龟蒙山势到平原，马颊河声通覆釜。逆旅谁怜似楚囚，羁人翻笑为秦虏。",
      "长淮东下且停桡，五两邗江廿四桥。瓜步北来犹有渡，广陵南去不通潮。",
      "石头波浪连三楚，京口帆樯问六朝。柳带尽将牵别思，榆钱都把买宫腰。",
      "风风雨雨千重恨，燕燕莺莺百倍娇。莺莺若有情，燕燕还多态。",
      "过马或遗鞭，逢郎应解佩。采莲若尝莲子心，摘菱莫笑菱花背。",
      "词赋客如云，风流花作队。买棹发吴讴，对酒论兴废。",
      "苏小门前粉黛销，西施苑内琉璃碎。垂杨十里万条斜，珠勒罗衣问狭邪。",
      "夜月家家寒食酒，春风处处断肠花。王孙客路愁芳草，游女深闺正破瓜。",
      "眉翠新妆月颜朱，欲衬霞檀口半遮。歌宛转玉纤，无力送琵琶。",
      "琵琶声已变，宛转歌初啭。万古钟情不似崔，一夜离魂应比倩。",
      "愿作蚕上丝，缠绵同一线。愿作鸾边镜，团圞同一面。",
      "镜将比侬貌，持来岁岁光。线将比郎意，牵来缕缕长。",
      "羞看倚门笑，焚却舞衣裳。君才学鹦鹉，妾愿学鸳鸯。",
      "怀书去国无人识，卖剑移家非故乡。鄣岭千重高似掌，丰溪百转曲如肠。",
      "亲知隔绝疑天远，桂玉艰难恐岁荒。雏出凤巢皆有彩，驹名骥子定称良。",
      "甫因潦倒留夔府，白也漂零困夜郎。世路乱山多坎坷，人情衰草易凄凉。",
      "已拚涸水资蛟蛰，亦有卑栖侮凤凰。宁不感恩终按剑，岂无知己但空囊。",
      "严霜摵摵啼征雁，小雨潇潇泣夜蒐。此时思妇肠堪断，此际空闺坐愁叹。",
      "君边青镜风光好，妾处红颜岁华晏。尺素寥寥双鲤迟，明河耿耿三星烂。",
      "海上云生归梦悬，溪南草长春思乱。一年一度燕都归，飞去飞来云不散。",
      "金鸭灰寒宝篆销，玉鱼帐冷银屏暗。鹈渼何心春去留，杜鹃无主花羞看。",
      "人知妾有夫，弃妾不如无。秋荷捧朝露，难将纫作明月珠。",
      "秋林落晚霞，难将剪作红罗襦。潮水尚遥犹有信，月圆虽好只须臾。",
      "朅到死心难折，杨柳逢春眼不枯。杨柳结深愁，菤发心怆。",
      "乡国路悠悠，乡关云莽莽。乡梦偏惊欹枕时，乡心怕到高楼上。",
      "朅来乡语暂为欢，摇落乡园花不赏。故里偏思乡信归，故山只送乡人往。",
      "到门有客问沈沦，同调相怜意倍亲。似我盘跚非故步，逢人巧笑效初颦。",
      "巴渝九折终归海，越绝千峰尽向闽。百感故人灯下泪，十年羁旅梦中身。",
      "残冬对酒还今夕，除夜题诗又此辰。忆昔题诗兼对酒，旧事谈来堪白首。",
      "一半交知埋草根，几家池馆余衰柳。碌碌生涯且莫悲，悠悠书剑今何有。",
      "断鸿天远消息稀，少妇春寒别离久。郎今莫怨山下山，妾处愿为口中口。",
      "闭门小隐是鸡栖，天马峰前歙水西。菰米叶干秋水尽，木绵花落夕阳低。",
      "河流湾到三三尽，云雨峰迷六六齐。何处关山何处月，一行征雁一行啼。",
      "归来兮采芑，家人兮色喜。一围新竹凤池边，数亩荒田虎丘趾。",
      "归来兮采薇，野人兮息机。鳌峰台畔三椽屋，螺女江头一钓矶。",
      "天高海阔路行难，一事无成泪不干。为语妻孥休叹息，笔花犹在剑光寒。"
    ]
  },
  {
    "id": "e647d10fba85b4e0261d36d561dc1f13",
    "title": "寄范伯修兵宪",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "吹角营门拥大旗，白猿黄石佐兵机。",
      "燕支月冷啼金镞，鸊鹈泉清洗铁衣。",
      "战马到秋分阵牧，猎人穿烧射生归。",
      "郅都尚作云中守，衰草连天无雁飞。"
    ]
  },
  {
    "id": "e647d10fba85b4e004d24e810d2646fa",
    "title": "挽郑都护",
    "authorName": "郑琰",
    "authorId": "e647d10fba85b4e0d1457b72d1457b72",
    "dynasty": "明",
    "content": [
      "中兴功业更谁论，万里摧残百战身。",
      "宠虎旧衣分爱卒，麒麟新冢哭佳人。",
      "金羁尽蚀燕支血，宝剑从吹鸊鹈尘。",
      "塞外长星沉碧海，五原西望泪沾巾。"
    ]
  },
  {
    "id": "e647d10fbace4d956f37b5de8b0aba71",
    "title": "芙蓉山",
    "authorName": "凌云",
    "authorId": "e647d10fbace4d95d1457b72d1457b72",
    "dynasty": "明",
    "content": [
      "费我半生想，淩辰冒雨来。",
      "众山犹霢霂，二水倍潆洄。",
      "彦集美无度，春登贺此台。",
      "情当高处放，叫破一天雷。"
    ]
  },
  {
    "id": "e647d10fbace4d952f66e79ce94f7fe4",
    "title": "留宿丹霞",
    "authorName": "凌云",
    "authorId": "e647d10fbace4d95d1457b72d1457b72",
    "dynasty": "明",
    "content": [
      "林里栖精舍，师行亦有缘。",
      "孤灯寒照雨，群峭碧摩天。",
      "风递幽香出，吟惊宿鹤迁。",
      "未能先隐迹，常愿奉金仙。"
    ]
  },
  {
    "id": "e647d10fbafb10921b910f34406cd520",
    "title": "次韵鹿干岳",
    "authorName": "马洁",
    "authorId": "e647d10fbafb1092d1457b72d1457b72",
    "dynasty": "明",
    "content": [
      "漫道龙门迥万寻，凉风怀袖见豪吟。",
      "瓣香空结南丰意，仙字疑成脉望心。",
      "君自山阳悲铁笛，我其梦后写雷琴。",
      "诗林此日传佳话，存没何曾改断金。"
    ]
  },
  {
    "id": "e647d10fbb15642ab5f21826d1cbda20",
    "title": "忆昔行",
    "authorName": "彭兹",
    "authorId": "e647d10fbb15642ad1457b72d1457b72",
    "dynasty": "明",
    "content": [
      "东风寒食踏芳郊，一种春来豆蔻梢。",
      "闻道花田今寂寞，采花人向小梅坳。"
    ]
  },
  {
    "id": "e647d10fbb32525790860a426603294e",
    "title": "奉和太史瀔阳赵老师游罗浮诗六章宿冲虚观",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "落日千山寂，高天万木清。",
      "相期拾瑶草，有梦绕层城。",
      "泻月今宵酒，吹风何处笙。",
      "山灵应见待，欹枕不胜情。"
    ]
  },
  {
    "id": "e647d10fbb32525790860a425d2ddcfd",
    "title": "奉和太史瀔阳赵老师游罗浮诗六章宿冲虚观",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "扶筇登叠嶂，蜡屐步高霞。",
      "为寻方外侣，来问野人家。",
      "磴曲云常卧，林深日易斜。",
      "呼朋频命酒，同咽月中华。"
    ]
  },
  {
    "id": "e647d10fbb32525790860a42fa0914b5",
    "title": "奉和太史瀔阳赵老师游罗浮诗六章宿冲虚观",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "避地曾遗世，逃名但索居。",
      "五株陶令柳，万卷邺□□。",
      "石髓和云煮，芝田带月锄。",
      "亦知吾道拙，便觉□情疏。"
    ]
  },
  {
    "id": "e647d10fbb32525790860a421b9193f4",
    "title": "奉和太史瀔阳赵老师游罗浮诗六章宿冲虚观",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "地僻尘应断，山空翠欲浮。",
      "吹霜岚瘴少，溥露树阴稠。",
      "百折羊肠曲，千盘鸟道修。",
      "诗成意萧飒，不是赋悲秋。"
    ]
  },
  {
    "id": "e647d10fbb32525790860a42f4aee133",
    "title": "奉和太史瀔阳赵老师游罗浮诗六章宿冲虚观",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "未向墉城去，闲游桂海间。",
      "绮霞垂彩袖，香雾染新鬟。",
      "不是望夫石，非同倚市颜。",
      "惟看明月下，幽意似相关。"
    ]
  },
  {
    "id": "e647d10fbb32525790860a42cf21de65",
    "title": "奉和太史瀔阳赵老师游罗浮诗六章宿冲虚观",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "缥缈三峰外，峨峨峰上峰。",
      "未尝烦汉禅，更幸免秦封。",
      "拔地东溟秀，摩天南戒宗。",
      "中宵即见日，天外尚疏钟。"
    ]
  },
  {
    "id": "e647d10fbb325257b53005c41ee163f4",
    "title": "广陵邗沟怀古",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "不尽邗沟水，微茫日夜流。",
      "潮连扬子渡，烟接海门秋。",
      "树影浮荒堞，蝉声到客舟。",
      "兴亡无限意，落木共悠悠。"
    ]
  },
  {
    "id": "e647d10fbb3252573a1ef6497f455efa",
    "title": "广陵弩台怀古",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "遗镞闻耕叟，登台伤客心。",
      "初烟扶岸上，片雨隔溪深。",
      "往事随芳草，秋风生远林。",
      "南朝一沟水，呜咽到如今。"
    ]
  },
  {
    "id": "e647d10fbb3252575f5432b92bf5598f",
    "title": "广陵九曲池怀古",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "水调新声尽，池荒遍绿苔。",
      "晚云疏远树，野色上高台。",
      "径草闲能碧，篱花寒未开。",
      "空怜蛙阁阁，曾杂管弦来。"
    ]
  },
  {
    "id": "e647d10fbb325257ee10804355cf5685",
    "title": "冬日过韩寅仲尊生斋留酌",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "暝色薄前楹，清尊晚复倾。",
      "长贫非罪岁，吾道且尊生。",
      "树有知还鸟，栏馀未落英。",
      "秋光浑不尽，蟋蟀两三声。"
    ]
  },
  {
    "id": "e647d10fbb325257e984cf66c9330e79",
    "title": "古滕道中得家报",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "正有他乡泪，惊逢故国人。",
      "计程三阅月，问信一舒颦。",
      "紫气东来合，浮云北望频。",
      "无端杨柳色，偏逐马蹄新。"
    ]
  },
  {
    "id": "e647d10fbb325257c823c12575cc2855",
    "title": "胡忠父先生归自五羊不获省试辄有江湖之想作此奉讯",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "江上初归客，秋风泣路岐。",
      "无从问季主，且欲学鸱彝。",
      "生计游应减，风尘老自知。",
      "雄心当未耗，莫讶鬓边丝。"
    ]
  },
  {
    "id": "e647d10fbb325257c823c125842d7cde",
    "title": "胡忠父先生归自五羊不获省试辄有江湖之想作此奉讯",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "相逢皆失意，之子独狂歌。",
      "自笑吹竿去，其如按剑何。",
      "人归芳草合，门掩落花多。",
      "尚喜侯葩在，时能载酒过。"
    ]
  },
  {
    "id": "e647d10fbb3252576eeb8b4cca722e3a",
    "title": "过陈二酉绿水园时二酉客金陵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "尔曳长裾去，余蓬短鬓来。",
      "晚风吹杞柳，野鸟伴蒿莱。",
      "看竹何须主，怀人独上台。",
      "开尊聊极目，秋色不堪裁。"
    ]
  },
  {
    "id": "e647d10fbb3252576be1d6d5fad9d095",
    "title": "送韩伯声令宣化",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "已翥云间舄，今乘海上桴。",
      "为儒称信史，作吏得名区。",
      "野色浮葭菼，秋声到蟪蛄。",
      "悬知下车日，紫气满苍梧。"
    ]
  },
  {
    "id": "e647d10fbb3252576be1d6d56bf7aac2",
    "title": "送韩伯声令宣化",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "分野三湘北，专城百粤西。",
      "且驯蒲邑雉，莫哂武城鸡。",
      "事简官能傲，山名诗有题。",
      "亦闻饶桂树，莫惜寄幽栖。"
    ]
  },
  {
    "id": "e647d10fbb3252576be1d6d529c4886a",
    "title": "送韩伯声令宣化",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "纬象占郎宿，清光切上台。",
      "问程一月至，候吏隔州来。",
      "柳迎银艾舞，花覆印床开。",
      "衙散无长事，琴鸣鹤上台。"
    ]
  },
  {
    "id": "e647d10fbb3252576be1d6d57aa0e262",
    "title": "送韩伯声令宣化",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "此亦趋庭地，因君感岁华。",
      "公衙对铜柱，官俸请丹砂。",
      "春雨椒多实，秋山桂易花。",
      "倘逢诸绛老，试问旧桑麻。"
    ]
  },
  {
    "id": "e647d10fbb3252576be1d6d50c3f3089",
    "title": "送韩伯声令宣化",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "怅别神仙令，深惭肺腑盟。",
      "河桥将进酒，津树远含情。",
      "好月临晴水，飞花拂去旌。",
      "应怜江上客，岁晏蹇无成。"
    ]
  },
  {
    "id": "e647d10fbb3252578693f8dcb6a5e96c",
    "title": "家仲招饮西醮楼用友人韵即席赋",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "杰阁栖平莽，清尊傍曲流。",
      "乱峰新霁合，万井积烟收。",
      "酒自高阳侣，人同河朔游。",
      "倚阑情不极，鸥梦正悠悠。"
    ]
  },
  {
    "id": "e647d10fbb325257f4ae236cbeec67cc",
    "title": "夜宿东山店同吴子灿小酌",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "共对一尊酒，相将万里程。",
      "寒深貂毳竖，风疾马蹄轻。",
      "驿柳依人绿，春星照剑明。",
      "敝裘吾亦得，雨雪任纵横。"
    ]
  },
  {
    "id": "e647d10fbb325257137882b4068b250d",
    "title": "赠琴妓",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "曾按哀蝉曲，闲调冰茧丝。",
      "目成投果处，心挑送鸿时。",
      "自笑临邛倦，空怜缑岭期。",
      "夜深香一缕，共谱白头诗。"
    ]
  },
  {
    "id": "e647d10fbb3252571e58571f656b98c0",
    "title": "炳儿移家从其妇翁雍南署中举孙堪而归得报志喜",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "相宅苍梧胜，充闾紫气回。",
      "孙枝今已茁，祖德未堪裁。",
      "寿母含饴弄，衰颜待尔开。",
      "乃翁元佞佛，尔却自西来。"
    ]
  },
  {
    "id": "e647d10fbb325257ab154aa7ba253b5e",
    "title": "边马有归心阁试",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "剩有横行意，其如远道悲。",
      "自矜洼水种，悔逐并州儿。",
      "苜蓿春能几，蒲萄入尚迟。",
      "因之嘶野草，不为朔风吹。"
    ]
  },
  {
    "id": "e647d10fbb3252573164e54ad48d3e78",
    "title": "云霞出海曙阁试",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "爽气朝来满，遥瞻若木东。",
      "影连鲛窟涌，绮散蜃楼空。",
      "五色正璀璨，九光纷郁葱。",
      "重晖应表瑞，倾向惬葵衷。"
    ]
  },
  {
    "id": "e647d10fbb3252573530a0c4b54096c3",
    "title": "人日孙一之年丈招饮醉归赋谢",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "帝里星为客，王正日是人。",
      "晴浮双阙迥，暖向百花新。",
      "共渴金茎露，先邀玉殿春。",
      "俸钱虽未乞，尊酒莫辞频。"
    ]
  },
  {
    "id": "e647d10fbb3252573530a0c41b6eb660",
    "title": "人日孙一之年丈招饮醉归赋谢",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "儤直浑多暇，开尊已数回。",
      "春光逢七日，佳气接三台。",
      "歌罢花垂露，诗成月上台。",
      "不因金钥永，那得玉山颓。"
    ]
  },
  {
    "id": "e647d10fbb325257c3a38844c6abbf6d",
    "title": "赠邵熙臣太史册使唐藩",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "帝胄开荆甸，皇华出汉宫。",
      "青云分郤桂，绛节捧虞桐。",
      "汤沐屏藩旧，河山带砺雄。",
      "胜游多丽句，携得大王风。"
    ]
  },
  {
    "id": "e647d10fbb325257572382f97f292f0f",
    "title": "省南上人长安乞诸朝贵为书金刚经镌石时有中贵人欲为开社者余喜而赋之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "已礼名山遍，闲栖紫陌边。",
      "法从文字乞，檀结宰官缘。",
      "讲席研松露，香厨煮艾烟。",
      "日闻新译偈，先向内廷传。"
    ]
  },
  {
    "id": "e647d10fbb32525724bcb6d800b6d5c7",
    "title": "莫春柬林咨伯太史",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "帝里春将莫，他乡客独颦。",
      "风尘双短剑，天地一畸人。",
      "不惜黄金尽，空馀白首新。",
      "应怜扫门者，早为报平津。"
    ]
  },
  {
    "id": "e647d10fbb32525724bcb6d8d491730d",
    "title": "莫春柬林咨伯太史",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "恨别惊千里，论交忆一年。",
      "兵戈衰鬓外，樽酒落花前。",
      "远道思芳草，深山啼杜鹃。",
      "故人在霄汉，谁觅孝廉船。"
    ]
  },
  {
    "id": "e647d10fbb325257721c628fc68986db",
    "title": "赠豫章符念晓贰守临汀",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "佐郡推才子，分城亚大夫。",
      "一囊庐岳句，半壁武彝图。",
      "贡罢金休凿，民嚣赋易逋。",
      "隙光邻可借，莫惜慰来苏。"
    ]
  },
  {
    "id": "e647d10fbb325257721c628f166d0767",
    "title": "赠豫章符念晓贰守临汀",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "凌云曾共赋，抱璧不同归。",
      "才大干时拙，官闲乞禄微。",
      "岭云含日出，溪鸟逐花飞。",
      "少府原多暇，应能念采薇。"
    ]
  },
  {
    "id": "e647d10fbb325257a3d4c8a3f3246343",
    "title": "社集城南得六麻",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "枢府频移队，词林辍视麻。",
      "分骑珠勒马，共踏玉堤花。",
      "一径水边曲，双帘树杪斜。",
      "行游惬心赏，春色望中赊。"
    ]
  },
  {
    "id": "e647d10fbb325257a3d4c8a3d2a493d9",
    "title": "社集城南得六麻",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "琴尊方潦倒，风日转清嘉。",
      "坐对娟娟竹，诗裁片片霞。",
      "官闲常碲酒，春懒不飞花。",
      "怅念纷微绪，非关恋物华。"
    ]
  },
  {
    "id": "e647d10fbb325257a3d4c8a3da14e01e",
    "title": "社集城南得六麻",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "雄谈飞玉屑，高唱揭金华。",
      "促坐覆残局，开帘数落花。",
      "在桑鸠不语，乳草雀争哗。",
      "莫负杯中物，吾生亦有涯。"
    ]
  },
  {
    "id": "e647d10fbb325257a3d4c8a3022e6263",
    "title": "社集城南得六麻",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "法酝分中贵，芳园学内家。",
      "朱甍依柳影，绮槛护兰芽。",
      "绝塞諠鼙鼓，荒村断缫车。",
      "谁云帝城乐，应念北门嗟。"
    ]
  },
  {
    "id": "e647d10fbb3252571c2478e2a1551bd3",
    "title": "题登高送远册赠郑计部辂思社丈出守括苍时重阳后一日也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "五马明朝发，重阳昨日过。",
      "看萸留雁侣，载笔缀骊歌。",
      "郡僻饶山水，诗成付薜萝。",
      "凭君问欧冶，龙气近如何。"
    ]
  },
  {
    "id": "e647d10fbb3252571c2478e2fafd86ac",
    "title": "题登高送远册赠郑计部辂思社丈出守括苍时重阳后一日也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "令节收金序，仙郎别玉畿。",
      "城分闽地接，路入越江微。",
      "海远溪为恶，山多官不肥。",
      "独闻露冕处，时有彩云飞。"
    ]
  },
  {
    "id": "e647d10fbb3252571c2478e2920826ea",
    "title": "题登高送远册赠郑计部辂思社丈出守括苍时重阳后一日也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "我辈皆疲戟，君今独剖符。",
      "拜恩刀是梦，得郡剑为湖。",
      "丛菊看盈把，双旌忽戒途。",
      "凭高一骋望，离思满菰蒲。"
    ]
  },
  {
    "id": "e647d10fbb32525787e357fd4ab3cad5",
    "title": "赠冯慕冈华省衷何玉岘南还",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "往事诚颠覆，今王自圣明。",
      "孤臣濒万死，中诏赐馀生。",
      "司马能逃腐，弘羊正待烹。",
      "已闻干象纬，不用借公卿。"
    ]
  },
  {
    "id": "e647d10fbb32525787e357fd45c0870f",
    "title": "赠冯慕冈华省衷何玉岘南还",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "扑遫辕驹辈，狰狞柙虎群。",
      "乞灵唯九庙，蹈尾有三君。",
      "补牍如填海，排阍空叫云。",
      "殊恩原不测，宁遣外庭闻。"
    ]
  },
  {
    "id": "e647d10fbb32525787e357fdfd46f384",
    "title": "赠冯慕冈华省衷何玉岘南还",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "北阙开汤网，南冠释楚累。",
      "幸能全顶踵，勿复惜捐糜。",
      "洒血知何地，然灰尚有期。",
      "艰危吾道在，努力赐环时。"
    ]
  },
  {
    "id": "e647d10fbb32525787e357fdd2bec401",
    "title": "赠冯慕冈华省衷何玉岘南还",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "尚书闻已授，孤愤未须申。",
      "始识雷霆怒，终为天地仁。",
      "黄沙虚请室，白日照累臣。",
      "为寄豺狼语，埋轮尚有人。"
    ]
  },
  {
    "id": "e647d10fbb325257e5d7cd9ffe15c83e",
    "title": "读沈司马伯含被言十二章有感用来韵却赠孤愤离怀黯然对深或可观予同社不必万人传也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "闻君抵客戏，自是责躬诗。",
      "彼巳亦何有，我辰良在斯。",
      "升沉那足问，巧拙总堪嗤。",
      "松菊应无恙，归来且勿疑。"
    ]
  },
  {
    "id": "e647d10fbb325257e5d7cd9fbe2427a0",
    "title": "读沈司马伯含被言十二章有感用来韵却赠孤愤离怀黯然对深或可观予同社不必万人传也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "君自能工瑟，人其共巧簧。",
      "归与休浩叹，旨否已深尝。",
      "厌浥嗟行露，阴疑念履霜。",
      "沟中虽未断，暂欲谢青黄。"
    ]
  },
  {
    "id": "e647d10fbb325257e5d7cd9f9e068610",
    "title": "读沈司马伯含被言十二章有感用来韵却赠孤愤离怀黯然对深或可观予同社不必万人传也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "未及招山鬼，如何触水工。",
      "知君鹤已放，咄彼蚁相同。",
      "杖履双峰顶，楼台一水中。",
      "冥冥鸿已逝，不复落虚弓。"
    ]
  },
  {
    "id": "e647d10fbb325257e5d7cd9f9f929809",
    "title": "读沈司马伯含被言十二章有感用来韵却赠孤愤离怀黯然对深或可观予同社不必万人传也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "世路原倾仄，吾侪岂辟便。",
      "盲风虽鼓浪，皓日自行天。",
      "鸡鹜从争食，夔蚿转共怜。",
      "昔人殊未达，摧抑叹回邅。"
    ]
  },
  {
    "id": "e647d10fbb325257e5d7cd9f78e7b64e",
    "title": "读沈司马伯含被言十二章有感用来韵却赠孤愤离怀黯然对深或可观予同社不必万人传也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "曾笑嗟来食，宁甘蹴尔羹。",
      "自能完寸璧，何必易连城。",
      "远草依人碧，深花刺眼明。",
      "孤舟春色满，顿觉一身轻。"
    ]
  },
  {
    "id": "e647d10fbb325257e5d7cd9fe29be13f",
    "title": "读沈司马伯含被言十二章有感用来韵却赠孤愤离怀黯然对深或可观予同社不必万人传也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "曲糵粗能了，絺衣且薄污。",
      "盟寻洛社客，伴结高阳徒。",
      "大木岂堪斫，原田莫浪图。",
      "行藏君自卜，不必问玄夫。"
    ]
  },
  {
    "id": "e647d10fbb325257e5d7cd9f34df4055",
    "title": "读沈司马伯含被言十二章有感用来韵却赠孤愤离怀黯然对深或可观予同社不必万人传也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "不信鹤阴和，今知鼠口甘。",
      "屠龙虽有技，扪虱竟空谈。",
      "□□□□恶，逢泉岂□□。",
      "□□罔极者，犹说士常耽。"
    ]
  },
  {
    "id": "e647d10fbb325257e5d7cd9fde4a0d0b",
    "title": "读沈司马伯含被言十二章有感用来韵却赠孤愤离怀黯然对深或可观予同社不必万人传也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "宦态不可少，君才独患多。",
      "障澜谁是柱，回日苦无戈。",
      "南国已如燬，北山今有罗。",
      "暂归临海峤，得句报羊何。"
    ]
  },
  {
    "id": "e647d10fbb325257e5d7cd9f0ee21d6d",
    "title": "读沈司马伯含被言十二章有感用来韵却赠孤愤离怀黯然对深或可观予同社不必万人传也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "借箸心常苦，筹边计独劳。",
      "一官徒肮脏，两鬓觉萧骚。",
      "有秽萤常集，无声犬亦嗥。",
      "宿根原彗业，归计向禅逃。"
    ]
  },
  {
    "id": "e647d10fbb325257e5d7cd9f0e8c6608",
    "title": "读沈司马伯含被言十二章有感用来韵却赠孤愤离怀黯然对深或可观予同社不必万人传也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "物情皆是是，之子独非非。",
      "便足超贤劫，何知杜德机。",
      "众人今齮龁，我辈转归依。",
      "独惜名贤去，昂头问少微。"
    ]
  },
  {
    "id": "e647d10fbb325257e5d7cd9fa8832368",
    "title": "读沈司马伯含被言十二章有感用来韵却赠孤愤离怀黯然对深或可观予同社不必万人传也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "未老烛之武，无兄直不疑。",
      "山川岂应舍，爵禄莫长辞。",
      "此志难具纪，外人那得知。",
      "艰危正吾道，贱子且陈词。"
    ]
  },
  {
    "id": "e647d10fbb325257e5d7cd9f2a71ea44",
    "title": "读沈司马伯含被言十二章有感用来韵却赠孤愤离怀黯然对深或可观予同社不必万人传也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "屋比原生巷，缨彯贡氏冠。",
      "高文时共唱，古调几人弹。",
      "苦海风波易，穷交道路难。",
      "乾坤殊莽莽，从此不须宽。"
    ]
  },
  {
    "id": "e647d10fbb3252571cac49b2d900895f",
    "title": "为陈华石比部题画册",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "素练留名笔，新图写远心。",
      "何来芳社客，独坐古松阴。",
      "有句思香草，无言对茂林。",
      "双童携数卷，应是泽中吟。"
    ]
  },
  {
    "id": "e647d10fbb32525739406ec62c92e678",
    "title": "朱太史元价以巧夕后五日社集斋头时沴异弥数旬矣是夕雨月交飞阴晴递换诸同好皆有愁霖之赋余得短律二章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "星联杓极北，天漏日华东。",
      "下马歌匏叶，逢人问菊藭。",
      "雷声犹破块，蟾影却吹风。",
      "变幻由来事，阴晴一瞬中。"
    ]
  },
  {
    "id": "e647d10fbb32525739406ec6b70a21d0",
    "title": "朱太史元价以巧夕后五日社集斋头时沴异弥数旬矣是夕雨月交飞阴晴递换诸同好皆有愁霖之赋余得短律二章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "渠溜堪投辖，堂坳亦置杯。",
      "再寻牛渚会，疑驾鹊桥来。",
      "泉伏珠跳砌，花残槛蚀苔。",
      "共怜云鏬魄，漏影到污莱。"
    ]
  },
  {
    "id": "e647d10fbb32525783d928d355f1a2b8",
    "title": "东馆驿喜晴",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "旴江明日是，汝水此中分。",
      "远翠澄新爽，轻飙荡积氛。",
      "出林鸠唤妇，恋栈马嘶群。",
      "最爱槐阴古，亭亭落片云。"
    ]
  },
  {
    "id": "e647d10fbb325257bbfdb757d13d6bf3",
    "title": "鄱阳道中苦热",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "山雨夜来歇，火轮朝更然。",
      "驱车赤日下，归梦白云边。",
      "道暍浆频乞，马瘏鞭不前。",
      "世途浑扰扰，暄冷总堪怜。"
    ]
  },
  {
    "id": "e647d10fbb325257bbfdb7579fca8c24",
    "title": "鄱阳道中苦热",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "竟日汗成雨，终宵蛟似雷。",
      "汉阴疲抱瓮，河朔忆传杯。",
      "敢谓輶轩使，真惭褦襶来。",
      "层冰不可踏，怅望玉真台。"
    ]
  },
  {
    "id": "e647d10fbb325257bcb8b8c82fd17e8d",
    "title": "望麻姑山",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "久忆麻源胜，停镳欲振衣。",
      "遥看霞散绮，已觉翠成围。",
      "王事嗟伊阻，游人赋式微。",
      "不能移杖履，清梦独依依。"
    ]
  },
  {
    "id": "e647d10fbb3252577819dc38584ef426",
    "title": "池阳郡丞蔡洛沙往居金陵与余同席别二十年远矣余过池阳适病目谢客不能握手诗以讯之洛沙长沙人自南昌郡丞移此",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "蚤誉雄三楚，移官得九华。",
      "宦情甘短袖，家世本长沙。",
      "曾否音容改，相思岁月赊。",
      "不须重握手，世路总天涯。"
    ]
  },
  {
    "id": "e647d10fbb325257189280a6c340d5cc",
    "title": "秋浦罗明府赤城于余有通家之雅且文笔翩翩臭味同之余过秋浦明府为之投辖余值病目不能束带对晤诗以谢焉",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "壮邑分汤沐，才人劳簿书。",
      "名山皆载笔，化雨日随车。",
      "梦入君章鸟，庭悬秋浦鱼。",
      "公门无请谒，不敢曳长裾。"
    ]
  },
  {
    "id": "e647d10fbb325257bce8e7fa68c7d4aa",
    "title": "投赠池阳太守黄恺衷亲家",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "投辖情偏洽，开尊语更真。",
      "君今五马贵，我已二毛新。",
      "男女能催老，丝缗不厌贫。",
      "相期百年意，慎勿染风尘。"
    ]
  },
  {
    "id": "e647d10fbb32525705c1c34b78388d96",
    "title": "小麦馆喜雨",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "揽辔逢新雨，停车坐晚凉。",
      "响添荒圳水，绿遍稿田秧。",
      "滴翠烟鬟媚，吹风山带长。",
      "及私如可咏，不惜湿行装。"
    ]
  },
  {
    "id": "e647d10fbb32525724aaac7717d4a337",
    "title": "夜宿吴田铺望九华山怀黄恺衷蔡洛沙罗赤城三君子",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "夜宿吴田铺，深林暂解鞍。",
      "群公皆好客，野老喜迎官。",
      "倦鸟溪边树，流萤竹外栏。",
      "九华今夜月，谁共倚楼看。"
    ]
  },
  {
    "id": "e647d10fbb3252570335788d0f47fae6",
    "title": "寄建德黄明府",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "有邑大如斗，奔流碧似油。",
      "山山皆抱郭，水水仅容舟。",
      "白板桥边屋，青帘树杪楼。",
      "谁云七里小，为政亦风流。"
    ]
  },
  {
    "id": "e647d10fbb325257c37aa8c0eb3ba90d",
    "title": "午至小溪驿苦热止宿",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "乡关今咫尺，驿路尚迍邅。",
      "此日已可畏，长驱殊自怜。",
      "息阴频择木，傍午即停鞭。",
      "诗罢生凉思，数声高树蝉。"
    ]
  },
  {
    "id": "e647d10fbb325257ce4f051045245d55",
    "title": "元日凌江公署试笔呈赵司理元峰周广文冲霄",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "频年留客里，此日启王春。",
      "镜里双蓬鬓，关前万里人。",
      "岭梅疑有待，江柳已相新。",
      "岁首逢初雨，因君洒路尘。"
    ]
  },
  {
    "id": "e647d10fbb325257ce4f051055215630",
    "title": "元日凌江公署试笔呈赵司理元峰周广文冲霄",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "试笔裁椒颂，停车问柏觞。",
      "昨宵辞旧腊，明日是他乡。",
      "不惜年华换，空怜道路长。",
      "履端得贤主，春色满行装。"
    ]
  },
  {
    "id": "e647d10fbb3252573a1303c15fe6fd05",
    "title": "度岭忆母",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "去夏才还里，新春即出关。",
      "奉舆惟半载，揽辔复千山。",
      "病减食方健，年添鬓渐斑。",
      "犬书明日返，能否慰慈颜。"
    ]
  },
  {
    "id": "e647d10fbb325257ea969ae8b4bd6734",
    "title": "丁未立春日小憩窑头公馆有感",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "入春经九日，此日始名春。",
      "冻宿荄微动，春迟绿未匀。",
      "行厨羹菜甲，续食荐盘辛。",
      "寄问楼头望，偏谁忆远人。"
    ]
  },
  {
    "id": "e647d10fbb325257ea969ae838b6b6b8",
    "title": "丁未立春日小憩窑头公馆有感",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "春色何迟莫，客心殊郁陶。",
      "停镳投野馆，拨火煮村醪。",
      "细雨酿花气，凄风屯土膏。",
      "自怜同候雁，岁岁北行劳。"
    ]
  },
  {
    "id": "e647d10fbb3252578f10ee8c23bfa102",
    "title": "晓发安义喜晴",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "正月已过半，春林未向荣。",
      "昨宵阴尚翳，傍晓月微明。",
      "接翅鸦諠暖，居巢鸠唤晴。",
      "客怀今稍快，马首数峰迎。"
    ]
  },
  {
    "id": "e647d10fbb325257ec63a259cdcbf858",
    "title": "自护城驿驰张桥时大雨雪舆从多冻人过响马铺市酒脯慰劳之遂止宿焉因歌苹泽之诗获我心矣偶成二律明日乃行则春二月朔也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "首路嗟疲客，严装尚远征。",
      "天寒日易短，雪重雨犹倾。",
      "四牡栖孤店，三宵度一程。",
      "由来事行役，不必问阴晴。"
    ]
  },
  {
    "id": "e647d10fbb325257ec63a25969f9ae7a",
    "title": "自护城驿驰张桥时大雨雪舆从多冻人过响马铺市酒脯慰劳之遂止宿焉因歌苹泽之诗获我心矣偶成二律明日乃行则春二月朔也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "荒村名响马，远客叹亡羊。",
      "冻笔裁黄竹，凄风起白杨。",
      "投醑怜堕指，推食遍枯肠。",
      "久已惭车舞，休辞解橐装。"
    ]
  },
  {
    "id": "e647d10fbb325257762b1b6369c537d3",
    "title": "晴望",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "远客春将半，天高日乍晴。",
      "哺雏乾鹊下，游牝蹇驴鸣。",
      "寂寂阴陵道，遥遥云梦城。",
      "停车聊骋望，野阔莫云平。"
    ]
  },
  {
    "id": "e647d10fbb3252575123c3d953175bd5",
    "title": "汶上公署",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "昃日方传食，遥途且驻鞭。",
      "草枯汶水断，野阔岳云连。",
      "一塔栖寒照，千林起夕烟。",
      "春心何处托，欹枕数声鹃。"
    ]
  },
  {
    "id": "e647d10fbb3252572944097b9b0e3fac",
    "title": "须句道中寄家信",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "鲁国中都地，明时使者车。",
      "道傍见乡语，马上付家书。",
      "尘暗云常卧，春深柳尚疏。",
      "行行京国近，翘首五云舒。"
    ]
  },
  {
    "id": "e647d10fbb325257dc77213b9d1647e6",
    "title": "武阳驿阻雪",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "正月忽已过，阴霾殊未开。",
      "安舆将毋去，寒雪渡江来。",
      "栈恋玄黄马，炉残榾柮灰。",
      "此行非叱驭，辍轭且徘徊。"
    ]
  },
  {
    "id": "e647d10fbb32525731a9b0704dcc6b8c",
    "title": "南浦钟陵相距一日而近往往车徒不宿舂粮余至武阳值大雨雪当信宿留车徒遂多冻馁母夫人恻然吾儿传食此辈啼饥即皇华使者于心安乎乃倒橐装遍犒之儿萱顿首退而赋诗以识驿壁",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "四野浑霏玉，千林满着花。",
      "桑鸠愁并坐，檐雀寂无哗。",
      "载道歌黄竹，停车赋白华。",
      "承颜遍推食，萍泽不须嗟。"
    ]
  },
  {
    "id": "e647d10fbb32525705ce4370d81aa920",
    "title": "发钟陵喜晴",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "喔喔邻鸡动，萧萧班马鸣。",
      "戒徒嗟独漉，问寝报新晴。",
      "屋角雀群下，城头鸟有声。",
      "春光才觉好，努力事长征。"
    ]
  },
  {
    "id": "e647d10fbb32525705ce43709164a960",
    "title": "发钟陵喜晴",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "檐星高永夜，城雾豁微风。",
      "避湿枝争鹊，迎暄草趯螽。",
      "莫愁泥滑滑，渐觉日曈曈。",
      "最喜褰帷处，山光四望同。"
    ]
  },
  {
    "id": "e647d10fbb32525728bc80d8f3d150f8",
    "title": "葛溪公署阻雪呈胡星海明府",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "楚水行应尽，吴云望尚遥。",
      "车徒空燀燀，雨雪苦瀌瀌。",
      "痡仆卧残絮，严装拥敝貂。",
      "临岐得贤主，顿觉客愁销。"
    ]
  },
  {
    "id": "e647d10fbb32525728bc80d8af4f7d82",
    "title": "葛溪公署阻雪呈胡星海明府",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "凄风吹襆被，晓雪满箳篂。",
      "虚室已生白，他山犹自青。",
      "盘餐曾寘璧，刍秣更充庭。",
      "不负投林意，王程且暂停。"
    ]
  },
  {
    "id": "e647d10fbb325257ee9e9837c531f76f",
    "title": "雪后过兴安城",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "行役春将半，能逢几日晴。",
      "淖泥胶短毂，残雪照孤城。",
      "拥树云常湿，窥人鸟一鸣。",
      "山光寒映日，晴翠满前旌。"
    ]
  },
  {
    "id": "e647d10fbb325257ee9e9837c8fb4395",
    "title": "雪后过兴安城",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "此是重游地，今来二月天。",
      "连宵风搅雪，竟日柳迷烟。",
      "鸠妇坐山店，凫翁行水田。",
      "旅怀何所快，杲日马头悬。"
    ]
  },
  {
    "id": "e647d10fbb3252571865e6fdbb3f70ce",
    "title": "立春日胥江驿东方舟友人时丁未冬十二月二十一日也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "阔岸移青翰，荒邮滞碧幢。",
      "已知春信好，渐觉病魔降。",
      "土脉占微动，鸥群泛自双。",
      "一尊聊共适，落日尚牵江。"
    ]
  },
  {
    "id": "e647d10fbb3252571865e6fd0bde9416",
    "title": "立春日胥江驿东方舟友人时丁未冬十二月二十一日也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "并舸有仙侣，篝灯问客津。",
      "邮签諠堠吏，社鼓赛农神。",
      "宦薄能将母，年残喜立春。",
      "微香生远水，花事渐相新。"
    ]
  },
  {
    "id": "e647d10fbb3252579c343480f931a467",
    "title": "沙溪铺小憩喜晴",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "晨征泥滑滑，午食日晖晖。",
      "坐树鸟双语，负暄人半扉。",
      "溪春山溜急，野圃摽梅肥。",
      "且憩炉峰下，开尊□绤衣。"
    ]
  },
  {
    "id": "e647d10fbb325257300c63bcb72c84bc",
    "title": "葛阳道中望灵山",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "怅望灵山胜，徘徊葛水隈。",
      "舆人能指点，空翠转崔嵬。",
      "拔地琅玕碧，迎晴菡萏开。",
      "流云犹解意，马首送青来。"
    ]
  },
  {
    "id": "e647d10fbb325257cfcd101c2dec5c89",
    "title": "夜宿药笠村时护行者龙南尉项君志由诗以贻之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "间关万里客，黯淡数家村。",
      "馆伴劳梅尉，饔人候竹门。",
      "石横溪自怒，山寂鸟长喧。",
      "最爱停车处，丹枫满绿原。"
    ]
  },
  {
    "id": "e647d10fbb3252574ae301884ae23d2f",
    "title": "长步公馆留题",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "野店名长步，荒邮驻远征。",
      "王程嗟束急，堠吏喜逢迎。",
      "一壑烟霞色，数家鸡犬声。",
      "乡关今几许，马首片云横。"
    ]
  },
  {
    "id": "e647d10fbb325257f872a61dae17c242",
    "title": "韩伯声后圃梅花盛开招赏冗夺不获赴诗以谢之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "岁腊寒仍浅，君家春最先。",
      "临风应片片，影月想娟娟。",
      "彩笔广平赋，冰肌姑射仙。",
      "芳园无俗驾，不得笑巡檐。"
    ]
  },
  {
    "id": "e647d10fbb325257f872a61d9210c19b",
    "title": "韩伯声后圃梅花盛开招赏冗夺不获赴诗以谢之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "种梅三百本，不放一枝花。",
      "闻说陶潜宅，浑如处士家。",
      "淡香吹旖旎，疏影送横斜。",
      "为语缟衣舞，罗浮路不赊。"
    ]
  },
  {
    "id": "e647d10fbb3252574fc56e13c70421f9",
    "title": "骆勉叔余四十年前同席友也一旦扁舟见访诗以赠之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "忆我垂髫日，同君鼓箧时。",
      "烟霞林下约，鸡黍梦中思。",
      "四十年如电，三千发已丝。",
      "莫言皆老拙，且订岁寒期。"
    ]
  },
  {
    "id": "e647d10fbb3252574fc56e13b738ea77",
    "title": "骆勉叔余四十年前同席友也一旦扁舟见访诗以赠之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "往事不可问，旧游馀几人。",
      "永怀怜道远，久别觉交亲。",
      "尔我幸强饭，儿孙能负薪。",
      "开尊频促膝，笑杀白头新。"
    ]
  },
  {
    "id": "e647d10fbb3252578dece22d2557616d",
    "title": "内兄车一中来自五羊暂还故里见过留酌",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "不觉两年别，惊闻一棹来。",
      "移家寻旧侣，折屐破深苔。",
      "生计江湖拙，年华男女催。",
      "相逢即分手，尊酒且徘徊。"
    ]
  },
  {
    "id": "e647d10fbb3252578bd96f6f0a2afb34",
    "title": "伯祥侄谒铨北上诗以别之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "万里从兹始，扶摇莫暂停。",
      "老夫方窜籍，之子幸明经。",
      "远树含斜日，孤帆起别汀。",
      "儒冠良不误，珍重旧毡青。"
    ]
  },
  {
    "id": "e647d10fbb3252578bd96f6f8c8c91aa",
    "title": "伯祥侄谒铨北上诗以别之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "瓦屋家声旧，榕溪物色新。",
      "囊携梅岭月，铨试杏坛春。",
      "应念东方老，谁云北阮贫。",
      "一官须努力，慎莫染风尘。"
    ]
  },
  {
    "id": "e647d10fbb325257d35662d5d09aa7aa",
    "title": "伏日招同李黄陈三广文泛集改席恰受航对月",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "愁霖经两月，泛夜共扁舟。",
      "阴翳应销尽，清光今满不。",
      "谁开尘匣影，独照酒船头。",
      "佳客方同眺，微云且莫流。"
    ]
  },
  {
    "id": "e647d10fbb325257d35662d58ba1858d",
    "title": "伏日招同李黄陈三广文泛集改席恰受航对月",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "惊波翻潋滟，短棹击空明。",
      "凄断数声笛，沿洄无限情。",
      "近人原皎皎，泛水更盈盈。",
      "此夕已如昼，明朝阴复晴。"
    ]
  },
  {
    "id": "e647d10fbb3252579d35b85f11ba3b35",
    "title": "余藏书颇富日多残脱今岁苦雨有事装潢云屏韩公以法糊见示赋而谢之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "自叹书连屋，生涯不值钱。",
      "案萤乾欲死，简蠹饱犹眠。",
      "甲乙呼儿检，缥缈次第诠。",
      "青泥传秘诀，不用续韦编。"
    ]
  },
  {
    "id": "e647d10fbb325257ee6cecde4c10e135",
    "title": "唐明府以驯鹿见贻赋此呈谢",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "皂衣将德命，琼角喻深心。",
      "曾夹神明毂，来游木石林。",
      "疑从蕉下得，不向梦中寻。",
      "把笔歌攸伏，薰风候鼓琴。"
    ]
  },
  {
    "id": "e647d10fbb32525701b038f1e3c50691",
    "title": "泰和萧君还拙以青乌氏客端州十六寒暑矣馆于余者甫三年乡思忽动孤舟遄发既惜其别复望其来乃留其家还拙以古人行谈古人术往往能取今人信第今人得还拙曰地师余得之曰人师也故于其言别也既为之治装复为之赋诗",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "强年方入粤，晏岁暂还家。",
      "数口我堪托，孤帆路不赊。",
      "乡音殊未改，容鬓觉初华。",
      "此别无他赠，清尊对菊花。"
    ]
  },
  {
    "id": "e647d10fbb32525701b038f13553106d",
    "title": "泰和萧君还拙以青乌氏客端州十六寒暑矣馆于余者甫三年乡思忽动孤舟遄发既惜其别复望其来乃留其家还拙以古人行谈古人术往往能取今人信第今人得还拙曰地师余得之曰人师也故于其言别也既为之治装复为之赋诗",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "绿玉手中杖，金函肘后书。",
      "逢人问方寸，知尔妙堪舆。",
      "谁谓骑无鹤，犹闻食有鱼。",
      "重来休隔岁，应念老闲居。"
    ]
  },
  {
    "id": "e647d10fbb3252576371825080cdc1ec",
    "title": "邓玄度观察以归兴十章见寄用来韵漫赋草土馀生不宜拈弄笔墨第兰契久阔芳讯遥临掩泣抒怀罪我勿计也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "才闻开柏府，何事卧柴门。",
      "远道新归客，荒山旧隐村。",
      "因吟湘水句，知泛武陵源。",
      "宦拙惟清白，千秋付子孙。"
    ]
  },
  {
    "id": "e647d10fbb325257637182506dbeeb3a",
    "title": "邓玄度观察以归兴十章见寄用来韵漫赋草土馀生不宜拈弄笔墨第兰契久阔芳讯遥临掩泣抒怀罪我勿计也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "世事皆蕉鹿，生涯在钓车。",
      "锦囊携白雪，彩笔散馀霞。",
      "儤直曾焚草，休官不待瓜。",
      "归来芦荻岸，云是汉江槎。"
    ]
  },
  {
    "id": "e647d10fbb32525763718250ab5ca983",
    "title": "邓玄度观察以归兴十章见寄用来韵漫赋草土馀生不宜拈弄笔墨第兰契久阔芳讯遥临掩泣抒怀罪我勿计也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "地僻桂松满，身闲鱼鸟亲。",
      "出门诗有料，入室甑生尘。",
      "兰佩虽堪纫，柴车且莫巾。",
      "德星原是客，帝座近何人。"
    ]
  },
  {
    "id": "e647d10fbb325257637182500d90cfb7",
    "title": "邓玄度观察以归兴十章见寄用来韵漫赋草土馀生不宜拈弄笔墨第兰契久阔芳讯遥临掩泣抒怀罪我勿计也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "游壮心仍壮，官奇归亦奇。",
      "壶清原白玉，绳直是朱丝。",
      "北阙虽蹲豹，南天独驾螭。",
      "芰荷犹可制，何必问迦黎。"
    ]
  },
  {
    "id": "e647d10fbb32525763718250b9ce716f",
    "title": "邓玄度观察以归兴十章见寄用来韵漫赋草土馀生不宜拈弄笔墨第兰契久阔芳讯遥临掩泣抒怀罪我勿计也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "谁能贤避路，故作倦投林。",
      "煮石壬峰北，疏泉癸水阴。",
      "畏人防敖骨，耽句耗雄心。",
      "不远追锋驾，居山且莫深。"
    ]
  },
  {
    "id": "e647d10fbb32525763718250395c9a91",
    "title": "邓玄度观察以归兴十章见寄用来韵漫赋草土馀生不宜拈弄笔墨第兰契久阔芳讯遥临掩泣抒怀罪我勿计也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "独握如椽笔，时掀似戟须。",
      "折芳山有鬼，颂橘木为奴。",
      "见说开三径，何须泛五湖。",
      "迷津如欲问，莫忘老农夫。"
    ]
  },
  {
    "id": "e647d10fbb32525763718250701932b3",
    "title": "邓玄度观察以归兴十章见寄用来韵漫赋草土馀生不宜拈弄笔墨第兰契久阔芳讯遥临掩泣抒怀罪我勿计也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "偃蹇轩裳客，栖迟云水乡。",
      "寻僧参半偈，采药试新方。",
      "合眼棋枰侧，高眠酒瓮旁。",
      "能闲有今日，始觉旧时忙。"
    ]
  },
  {
    "id": "e647d10fbb32525763718250f4f0e2e5",
    "title": "邓玄度观察以归兴十章见寄用来韵漫赋草土馀生不宜拈弄笔墨第兰契久阔芳讯遥临掩泣抒怀罪我勿计也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "一枕青山里，双桡碧海边。",
      "乘潮收蟹稻，带雨种■田。",
      "作赋犹能卖，酟邻不乏钱。",
      "试寻遂初语，高揖谢前贤。"
    ]
  },
  {
    "id": "e647d10fbb3252576371825022be7990",
    "title": "邓玄度观察以归兴十章见寄用来韵漫赋草土馀生不宜拈弄笔墨第兰契久阔芳讯遥临掩泣抒怀罪我勿计也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "还尔三旌贵，留余八尺身。",
      "如何日暮处，俱是远行人。",
      "春后官才弃，秋来食已贫。",
      "尚堪宣室对，不用赐黄银。"
    ]
  },
  {
    "id": "e647d10fbb32525763718250603d6541",
    "title": "邓玄度观察以归兴十章见寄用来韵漫赋草土馀生不宜拈弄笔墨第兰契久阔芳讯遥临掩泣抒怀罪我勿计也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "屋后数竿竹，墙边几亩桑。",
      "自怜臣袖短，空负圣恩长。",
      "病起繁霜鬓，生还老夕郎。",
      "赤松知有约，能否即休粮。"
    ]
  },
  {
    "id": "e647d10fbb325257f84e979ced14ffca",
    "title": "借乘沈二尹画舫入郡时尹以输粟省台遄归摄病赋而讯之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "野老乘官舫，孤帆挂夕曛。",
      "自嫌青鹢动，惊起白鸥群。",
      "告籴时方棘，劳贤君独闻。",
      "岂知莲幕客，却是沈休文。"
    ]
  },
  {
    "id": "e647d10fbb325257595554952df36765",
    "title": "暮春同郭善伯塾师谢孟忠外侄入郡",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "初晴移画舫，有客试絺衣。",
      "蹴浪帆初饱，迎风棹欲飞。",
      "人同郭有道，诗咏谢玄晖。",
      "谁谓春江晚，春江草正腓。"
    ]
  },
  {
    "id": "e647d10fbb325257a51d5e9d5b7286da",
    "title": "病中柬两修丈人时丈人亦伏枕半月矣",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "我病君来问，怜君病亦同。",
      "王戎应断客，满奋不禁风。",
      "曾否杨生肘，将无壁挂弓。",
      "何时一尊酒，沉醉两龙钟。"
    ]
  },
  {
    "id": "e647d10fbb325257a7c198b5b3ea6759",
    "title": "八月初八夜宿赵氏浮翠堂观儿辈入试",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "池上凉飙发，檐前纤月升。",
      "竹鸣玉露泫，花动锦波曾。",
      "棘院火城合，文坛赤帜登。",
      "蛰雷闻奋击，神物定飞腾。"
    ]
  },
  {
    "id": "e647d10fbb32525744a8e02115f77d16",
    "title": "戊午初度里中诸君子皆以诗见寿赋此奉谢且订西园雅集",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "自笑吾非故，空怜食尚彊。",
      "雌辰周甲子，老干饱风霜。",
      "望益曾开径，论文待举觞。",
      "始知湖海气，多在少年场。"
    ]
  },
  {
    "id": "e647d10fbb325257ddd07b6394fb16b6",
    "title": "喜骆鹭汀七十有一",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "德里称潨口，耆英曰鹭汀。",
      "王正开四日，春酒祝千龄。",
      "玉竦前阶树，弧悬南极星。",
      "由来仁者寿，不用五禽经。"
    ]
  },
  {
    "id": "e647d10fbb325257ddd07b63811283df",
    "title": "喜骆鹭汀七十有一",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "曾闻万事足，能弃一官归。",
      "先饭今犹健，遐龄古已稀。",
      "尊中郑虔酒，膝下老莱衣。",
      "更有西园叟，年年共采薇。"
    ]
  },
  {
    "id": "e647d10fbb325257978ad4ba98b6d701",
    "title": "己未中和节柬韩寅仲",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "春光殊澹荡，令节是中和。",
      "斗酒喜初熟，啼莺何处多。",
      "闻君亲药裹，有客理渔蓑。",
      "欲向桃源去，迷津可若何。"
    ]
  },
  {
    "id": "e647d10fbb32525716264de187e3fec9",
    "title": "三月三十日问韩寅仲病",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "不到桃源久，今闻春水生。",
      "怜君尚高枕，繄我已深耕。",
      "欲挽残春住，空将浊酒倾。",
      "停云频徙倚，飞絮故萦萦。"
    ]
  },
  {
    "id": "e647d10fbb32525776ee883d31e020f9",
    "title": "己未生日郭善伯以诗见寿率尔赋谢",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "初甲已加二，开尊忆去年。",
      "昔投青玉案，今惠白云篇。",
      "花底正堪醉，竹根谁共眠。",
      "旧游君莫忘，已办杖头钱。"
    ]
  },
  {
    "id": "e647d10fbb325257c0b4286e75d80405",
    "title": "庚申元日试笔",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "西园有遗老，六十复加三。",
      "湖海气不减，烟霞癖转憨。",
      "看花啼一鸟，呼酒擘双柑。",
      "何处春光好，青山南又南。"
    ]
  },
  {
    "id": "e647d10fbb325257c0b4286eb33d92a7",
    "title": "庚申元日试笔",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "帝历今朝启，王春次日新。",
      "聪明鞭得尽，富贵祝空频。",
      "人老酒无力，春来诗有神。",
      "不须论甲子，我欲守庚申。"
    ]
  },
  {
    "id": "e647d10fbb32525747b83735de5134c4",
    "title": "春日鸡足山人和陶元亮归去来辞见访摄病愁霖不得言晤赋此奉谢",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "谢客已一月，论交自昔年。",
      "何来黄绮侣，忽贶紫芝篇。",
      "霢霂荒林雨，凄迷宿莽烟。",
      "和陶今止酒，访戴且回船。"
    ]
  },
  {
    "id": "e647d10fbb325257a0eeaaf25b8821b7",
    "title": "曾文卿先辈以便面诗作奇字并画见投对使用来韵赋答仆嗜古文尝有六书故梓行于世独老腕有鬼不能数作奇字时文卿年仅十六既精六书复攻古文真可畏也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "迸地珠玑满，挥毫紫翠浮。",
      "我非元礼辈，君是子云流。",
      "安得一尊酒，惊逢七月秋。",
      "相期不相见，怅望海西头。"
    ]
  },
  {
    "id": "e647d10fbb3252579c85239398be6345",
    "title": "七月九日五噫",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "客久缘何事，归迟真浪游。",
      "计期才两月，忆别似三秋。",
      "梦起月在枕，夜深人倚楼。",
      "前宵君见否，织女嫁牵牛。"
    ]
  },
  {
    "id": "e647d10fbb3252579c852393739433f6",
    "title": "七月九日五噫",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "触热客行苦，惊心秋色新。",
      "友生那可仗，僮仆岂相亲。",
      "已说逢迎少，胡然道路频。",
      "侬非红粉辈，君是白头人。"
    ]
  },
  {
    "id": "e647d10fbb3252579c8523938553227f",
    "title": "七月九日五噫",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "在家曾简出，作客不辞劳。",
      "为问孤帆远，何如一枕高。",
      "眉颦知懒画，背痒倩谁搔。",
      "迢递归心客，能无折大刀。"
    ]
  },
  {
    "id": "e647d10fbb3252579c8523939f54a352",
    "title": "七月九日五噫",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "为诵衾裯句，非关儿女情。",
      "君心原惜惜，我梦亦卿卿。",
      "见说鱼为服，谁怜鹳已鸣。",
      "提携频问讯，迟尔共含饧。"
    ]
  },
  {
    "id": "e647d10fbb3252579c8523930ca75bb9",
    "title": "七月九日五噫",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "欲语不得语，将归应未归。",
      "顷筐盈卷耳，在室有伊蝛。",
      "翠帱流苏冷，银河破镜飞。",
      "五侯鲭莫恋，须念有调饥。"
    ]
  },
  {
    "id": "e647d10fbb325257227bf14f7efcec24",
    "title": "匡云僧以诗见访用来韵却答",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "我方思惠远，君却访渊明。",
      "瓶钵随缘驻，云山取次行。",
      "喜无蔬笋气，剩有薜萝情。",
      "欲识西来意，西园且结盟。"
    ]
  },
  {
    "id": "e647d10fbb325257227bf14f861a3c71",
    "title": "匡云僧以诗见访用来韵却答",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "莫问法华转，何须转法华。",
      "为僧原有发，舍俗不离家。",
      "共吃肉边菜，时餐海上霞。",
      "津梁犹未息，为尔一拈花。"
    ]
  },
  {
    "id": "e647d10fbb3252575edbedccc15b5e48",
    "title": "秋日李伯开从豫章来访应门者不能肃客投诗而去因用来韵以诗代书窃效盍簪即图投辖",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "豪气怜湖海，新诗到薜萝。",
      "入林期把臂，曳杖共行歌。",
      "我集一枝木，君巢片叶荷。",
      "明珠应万斛，怪底暗投多。"
    ]
  },
  {
    "id": "e647d10fbb3252575edbedcc763a6b24",
    "title": "秋日李伯开从豫章来访应门者不能肃客投诗而去因用来韵以诗代书窃效盍簪即图投辖",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "水落沙笼竹，云深石抱萝。",
      "何来题鸟客，高唱采芝歌。",
      "开襟贻佩蕙，投辖折擎荷。",
      "欲结烟霞侣，如君百不多。"
    ]
  },
  {
    "id": "e647d10fbb325257e121d392b437857d",
    "title": "李伯开见过小园共订罗浮之游用来韵却答",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "墐户江云北，开林野郭西。",
      "愧非杨子宅，薄拟武陵溪。",
      "客少常悬榻，君来为淈泥。",
      "相期坐黄鹄，仙路且提携。"
    ]
  },
  {
    "id": "e647d10fbb325257584dc347ca25fd14",
    "title": "九月七日雨中李伯开欲过小园用前韵以诗促之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "重阳妒风雨，佳客怅东西。",
      "倒影霞明树，晚晴云度溪。",
      "提壶今入市，骑马且冲泥。",
      "缟带盟初合，谁能复解携。"
    ]
  },
  {
    "id": "e647d10fbb325257f358bf177189e34b",
    "title": "羊城某文学宣泰昌新诏于潮取道榕溪以诗见投因同舟入循赋此却赠",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "喜遇题桥客，同乘破浪船。",
      "手持黄纸诏，来贶紫芝篇。",
      "揽辔凤城月，挥毫鳄渚烟。",
      "却怜频望帝，马首有啼鹃。"
    ]
  },
  {
    "id": "e647d10fbb3252575ef504428ed9a1a1",
    "title": "米山人客困宝安诗以招之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "漫忆吴关别，惊闻粤徼行。",
      "十年劳梦寐，一水隔逢迎。",
      "客久拙生计，途穷寻旧盟。",
      "罗浮鸡黍在，何必五侯鲭。"
    ]
  },
  {
    "id": "e647d10fbb325257463af1fe4ace8630",
    "title": "辛酉寒食苦雨",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "弥月已苦雨，今朝仍禁烟。",
      "一蛇歌独处，黑蜧跃重渊。",
      "旧火忽以改，冷灰何用然。",
      "艳阳觉虚掷，遮莫菜花妍。"
    ]
  },
  {
    "id": "e647d10fbb325257463af1fe6fdf8f0d",
    "title": "辛酉寒食苦雨",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "闰馀百五节，阴曀两三旬。",
      "绿暗花容靥，枝垂柳眼颦。",
      "更怜泼火雨，妒杀惜春人。",
      "怪底愁霖者，趋炎态日新。"
    ]
  },
  {
    "id": "e647d10fbb325257fc2fbc81d09d04db",
    "title": "李伯东方伯以西粤晋南囧卿过榕溪话别因用少司空陈公韵赋赠",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "屏藩环百粤，词赋擅千秋。",
      "桂海烟波阔，苍梧云气幽。",
      "言寻庶子去，且续醉翁游。",
      "新主方求旧，公为第一流。"
    ]
  },
  {
    "id": "e647d10fbb325257fc2fbc811f8e0a44",
    "title": "李伯东方伯以西粤晋南囧卿过榕溪话别因用少司空陈公韵赋赠",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "已载郁林石，时停榕水桡。",
      "塞渊膺囧命，式玉赋祈招。",
      "几几瞻周衮，番番入汉朝。",
      "追锋闻已驾，勿谓五云遥。"
    ]
  },
  {
    "id": "e647d10fbb325257c267d28c8ce8bcdb",
    "title": "辛酉秋日正甫先生招集日涉园用来韵赋谢",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "往事鹿为梦，时情貉聚丘。",
      "怜君悬一榻，好我共千秋。",
      "老不因人热，归尝与妇谋。",
      "曾闻占紫气，且复醉青州。"
    ]
  },
  {
    "id": "e647d10fbb325257ef09a59062896db0",
    "title": "辛酉秋日寓五羊喜寅仲至",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "日下文章厄，门前荆棘深。",
      "可怜羊叔子，犹作鲁曾参。",
      "秋色满天地，浮云无古今。",
      "畏人同作客，迟尔一开襟。"
    ]
  },
  {
    "id": "e647d10fbb325257a32646e3b3e29a9a",
    "title": "过苏汝载同韩寅仲",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "岐路吾生拙，芳林秋意多。",
      "一枝堪寄傲，双剑共悲歌。",
      "北阙浑无梦，南山空有罗。",
      "杖藜长泣血，□□□□□。"
    ]
  },
  {
    "id": "e647d10fbb325257786dc2fef803ad91",
    "title": "辛酉秋日同苏汝载韩寅仲过访张文弱不遇",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "忆别岁已隔，重来秋正新。",
      "相期须十日，不速有三人。",
      "客自题门少，君何却扫频。",
      "白头向青眼，非为问迷津。"
    ]
  },
  {
    "id": "e647d10fbb325257d4ec91d0efe48d39",
    "title": "壬戌元日试笔柬里中同社诸君子并订椒盘之约",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "问岁六加五，逢年戌上壬。",
      "风尘嗟满眼，花鸟转关心。",
      "旧业儿孙拙，幽怀岁月深。",
      "共闻饶曲糵，何日许相寻。"
    ]
  },
  {
    "id": "e647d10fbb325257d4ec91d0c4457ccb",
    "title": "壬戌元日试笔柬里中同社诸君子并订椒盘之约",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "岁从今日始，春向隔年来。",
      "锦梦喜犹剧，文心尚未灰。",
      "击壶歌伏枥，把酒独登台。",
      "但得衰颜驻，何妨笑口开。"
    ]
  },
  {
    "id": "e647d10fbb325257d4ec91d07ce3aad7",
    "title": "壬戌元日试笔柬里中同社诸君子并订椒盘之约",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "今日是元日，新年忆旧年。",
      "物情随岁换，老态受人怜。",
      "短竹疏花处，残山剩水边。",
      "殷勤语朋辈，幸有杖头钱。"
    ]
  },
  {
    "id": "e647d10fbb3252575a99ab16699aad36",
    "title": "仲师宗雅见过小园喜而赋赠",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "久矣吾衰矣，胡然汝惠然。",
      "停云能命驾，棹雪不回船。",
      "作客逢秋半，登台喜月圆。",
      "东山已高枕，努力有阿玄。"
    ]
  },
  {
    "id": "e647d10fbb3252575a99ab165ed089a4",
    "title": "仲师宗雅见过小园喜而赋赠",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "谱牒通华胄，衣冠盛本支。",
      "因歌行苇句，来赴竹林期。",
      "汝自宗能亢，人言叔是痴。",
      "千秋儿辈在，迟汝奏埙篪。"
    ]
  },
  {
    "id": "e647d10fbb3252575959cd0bc3beecfc",
    "title": "癸亥元日试笔",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "新年对旧酒，旧笔写新诗。",
      "避地苦不远，凿坏何太迟。",
      "双瞳渐欲翳，万卷尚能披。",
      "读罢无馀事，溪头理钓丝。"
    ]
  },
  {
    "id": "e647d10fbb3252575959cd0b91f7997d",
    "title": "癸亥元日试笔",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "年今六十六，老态复何如。",
      "眠食差能稳，交游喜渐疏。",
      "不辰逢硕鼠，无岁咏赪鱼。",
      "未了馀年债，闭门惟著书。"
    ]
  },
  {
    "id": "e647d10fbb325257a33e67f3bc35235b",
    "title": "人日戏笔",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "今日是人日，今年胜旧年。",
      "久晴花尽放，初暖柳争妍。",
      "不作山中相，谁为地上仙。",
      "一尊三小妇，相对亦欣然。"
    ]
  },
  {
    "id": "e647d10fbb325257fd2405c10e536450",
    "title": "八日江行望白鹤峰柬黎倩",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "一峰天外立，孤棹镜中飞。",
      "白鹤不复返，金莲何处归。",
      "自怜牛马走，应笑芰荷衣。",
      "有美东床客，端居战胜肥。"
    ]
  },
  {
    "id": "e647d10fbb32525702c6de9906a18068",
    "title": "荆璞岩大父暂还云阳便道入罗浮时余暴病不获赴别幸云阳文学江孟辰过访小园赋此寄怀",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "老我烟霞癖，多君湖海豪。",
      "入门惟看竹，投辖且持螯。",
      "为忆神君去，空怜野梦劳。",
      "干旄何日返，重驻浚之郊。"
    ]
  },
  {
    "id": "e647d10fbb32525702c6de990a7cd49f",
    "title": "荆璞岩大父暂还云阳便道入罗浮时余暴病不获赴别幸云阳文学江孟辰过访小园赋此寄怀",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "客自寻三径，余今失二天。",
      "望碑空堕泪，伏枕阻攀舷。",
      "谁谓阍难叩，遥期衮再旋。",
      "甘棠有遗咏，高勒聚霞巅。"
    ]
  },
  {
    "id": "e647d10fbb325257827e14b89cc776e0",
    "title": "步韵寄和虔镇唐美承中丞见贻便面清夜闻琴诗",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "就日忆上宰，临风怀好音。",
      "来投青玉案，遥听紫琼琴。",
      "五夜忽三弄，群仙问九吟。",
      "白驹何日奏，剪烛共开襟。"
    ]
  },
  {
    "id": "e647d10fbb3252574e4c723d97d9801a",
    "title": "重过小桃源",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "秋色今已晏，幽人何处寻。",
      "篱疏多虎迹，椹熟变鸮音。",
      "数月始相过，孤尊聊共斟。",
      "楼头同指点，绕槛白云岑。"
    ]
  },
  {
    "id": "e647d10fbb325257eb7aca12d614b7c9",
    "title": "问匡云僧病",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "道路难如此，津梁疲若何。",
      "谁为驱二竖，我欲问三摩。",
      "定出足还禁，空顽诗有魔。",
      "愿言长驻锡，小圃即祇陀。"
    ]
  },
  {
    "id": "e647d10fbb32525743794884bbfebd50",
    "title": "汪士元参军冬日以诗见怀用来韵寄答",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "相逢数载前，岐路正相怜。",
      "君是鲍明远，途非原巨先。",
      "苦吟惟白堕，搔首问青天。",
      "大业名山在，千秋定不骞。"
    ]
  },
  {
    "id": "e647d10fbb3252573c41197bc25ea307",
    "title": "苦雨",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "正月至二月，未有不阴时。",
      "天漏石难补，春寒龙转痴。",
      "莺花偏见妒，笠屐最相宜。",
      "曝背何时献，愁霖且赋诗。"
    ]
  },
  {
    "id": "e647d10fbb325257f55e4e8302612719",
    "title": "恩诏赐复冠带县大夫雨中携酒赐贺赋此呈谢",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "数载雷霆谴，馀年犬马躯。",
      "圣恩逢浩荡，臣幸□须臾。",
      "复就冠裳列，均沾雨露濡。",
      "冷灰今已溺，不敢借吹嘘。"
    ]
  },
  {
    "id": "e647d10fbb325257f55e4e831b076721",
    "title": "恩诏赐复冠带县大夫雨中携酒赐贺赋此呈谢",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "十五年前事，一场春梦中。",
      "衣冠新影戏，笠屐旧园公。",
      "覆水惜馀沥，落花羞故丛。",
      "开尊咏麟趾，醉杀紫芝翁。"
    ]
  },
  {
    "id": "e647d10fbb325257f55e4e8308307a4c",
    "title": "恩诏赐复冠带县大夫雨中携酒赐贺赋此呈谢",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "欣然已天逸，忽尔复天黥。",
      "对镜儿孙笑，入群鱼鸟惊。",
      "可是望门嚼，曾为戴帽饧。",
      "解兰吾岂敢，何事縳尘缨。"
    ]
  },
  {
    "id": "e647d10fbb325257f55e4e83ad5e7e86",
    "title": "恩诏赐复冠带县大夫雨中携酒赐贺赋此呈谢",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "安得驹维谷，从他貉聚丘。",
      "逢场聊作戏，破甑昔回头。",
      "且作烟霞主，还同麋鹿游。",
      "乐饥歌泌水，此外更何求。"
    ]
  },
  {
    "id": "e647d10fbb325257f55e4e831ce040a0",
    "title": "恩诏赐复冠带县大夫雨中携酒赐贺赋此呈谢",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "自笑沟中断，空馀爨下材。",
      "冥鸿不可慕，海鸟莫相猜。",
      "北阙浑无梦，南山空有台。",
      "喜逢新甲子，恩自日边来。"
    ]
  },
  {
    "id": "e647d10fbb325257f55e4e83fe84cc87",
    "title": "恩诏赐复冠带县大夫雨中携酒赐贺赋此呈谢",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "击壶歌伏骥，拔剑听鸣鸡。",
      "纬恤宗周阙，吟魂楚泽迷。",
      "蓬蒿已满径，桃李未成溪。",
      "为问鱼惊饵，何如龟曳泥。"
    ]
  },
  {
    "id": "e647d10fbb325257f5b56ab02f4012c8",
    "title": "甲子秋七月入宝安过访邓玄度观察镜园同尹用平温尔惇两年丈饮邻仙楼用杜少陵游何将军山林十诗四十韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "出郭四五里，穿林三两桥。",
      "回溪环宝镜，层构切璇霄。",
      "客是乘风至，君非折简招。",
      "伊人尽仙侣，霞外共逍遥。"
    ]
  },
  {
    "id": "e647d10fbb325257f5b56ab0ec550617",
    "title": "甲子秋七月入宝安过访邓玄度观察镜园同尹用平温尔惇两年丈饮邻仙楼用杜少陵游何将军山林十诗四十韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "地僻烟霞古，秋新水木清。",
      "移花常带蝶，种柳为留莺。",
      "共醉琼饴酒，曾分玉糁羹。",
      "正怜形问影，却向镜中行。"
    ]
  },
  {
    "id": "e647d10fbb325257f5b56ab0c56561c8",
    "title": "甲子秋七月入宝安过访邓玄度观察镜园同尹用平温尔惇两年丈饮邻仙楼用杜少陵游何将军山林十诗四十韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "忆别契已阔，重来乐不支。",
      "连床花底雨，投辖柳边池。",
      "我辈喜长在，外人那得知。",
      "楼头龙气合，五色正纷披。"
    ]
  },
  {
    "id": "e647d10fbb325257f5b56ab04239564a",
    "title": "甲子秋七月入宝安过访邓玄度观察镜园同尹用平温尔惇两年丈饮邻仙楼用杜少陵游何将军山林十诗四十韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "拄颊山如画，分题笔有花。",
      "文曾夸隐鹄，珠已握灵蛇。",
      "树密秋光媚，台高月色赊。",
      "不须问蓬岛，大药在邻家。"
    ]
  },
  {
    "id": "e647d10fbb325257f5b56ab0980eb734",
    "title": "甲子秋七月入宝安过访邓玄度观察镜园同尹用平温尔惇两年丈饮邻仙楼用杜少陵游何将军山林十诗四十韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "花径缘溪转，柴门傍竹开。",
      "疏渠浇菡萏，选石护榔梅。",
      "酒态吹风去，诗情逐雨来。",
      "落花闲不扫，恐损石栏苔。"
    ]
  },
  {
    "id": "e647d10fbb325257f5b56ab0ce8b8379",
    "title": "甲子秋七月入宝安过访邓玄度观察镜园同尹用平温尔惇两年丈饮邻仙楼用杜少陵游何将军山林十诗四十韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "同游惟鹿豕，引兴有林泉。",
      "片语皆黄绢，幽怀重楚绵。",
      "时来问字客，日损卖文钱。",
      "地主真千古，前身在辋川。"
    ]
  },
  {
    "id": "e647d10fbb325257f5b56ab00bc20f87",
    "title": "甲子秋七月入宝安过访邓玄度观察镜园同尹用平温尔惇两年丈饮邻仙楼用杜少陵游何将军山林十诗四十韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "瓦盘青䭀软，石鼎紫茸香。",
      "竹翠攒朝霭，荷风借夕凉。",
      "食苹文鹿伏，在藻锦鳞藏。",
      "最喜开林处，旗峰独郁苍。"
    ]
  },
  {
    "id": "e647d10fbb325257f5b56ab0c3ee8c02",
    "title": "甲子秋七月入宝安过访邓玄度观察镜园同尹用平温尔惇两年丈饮邻仙楼用杜少陵游何将军山林十诗四十韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "凌波舟作屋，处陆屋乘池。",
      "石齿响䩕角，花须絓接䍦。",
      "为寻许道士，不问蔡家儿。",
      "努力共幽讨，时时杖履随。"
    ]
  },
  {
    "id": "e647d10fbb325257f5b56ab055e1c87b",
    "title": "甲子秋七月入宝安过访邓玄度观察镜园同尹用平温尔惇两年丈饮邻仙楼用杜少陵游何将军山林十诗四十韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "破雨山啼鸟，登台衣湿云。",
      "卯酲仍命酒，泥饮亦论文。",
      "花晕露初泫，岸痕潮已分。",
      "美人贻杂佩，兰蕙日缤纷。"
    ]
  },
  {
    "id": "e647d10fbb325257f5b56ab08fb0c8fd",
    "title": "甲子秋七月入宝安过访邓玄度观察镜园同尹用平温尔惇两年丈饮邻仙楼用杜少陵游何将军山林十诗四十韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "良会既不偶，清欢当若何。",
      "君虽一不少，我亦百非多。",
      "醉舞月留影，咏归山答歌。",
      "买邻今已就，得酒便相过。"
    ]
  },
  {
    "id": "e647d10fbb32525790dd5c8f72d4b646",
    "title": "冬夜韩寅仲赵裕子见过留酌",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "我爱韩康伯，能携赵子柔。",
      "一尊同二妙，片语亦千秋。",
      "咄彼猱升木，从他貉聚丘。",
      "青山怜我辈，白首共沉浮。"
    ]
  },
  {
    "id": "e647d10fbb3252572ceee1ac4d836c27",
    "title": "乙丑人日韩寅仲明府订过蠹阁诗以迎之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "元日至人日，未有不晴时。",
      "来客已不速，行杯宁愬迟。",
      "柳含新意绿，花恋旧年枝。",
      "觅句酬春色，同君一解颐。"
    ]
  },
  {
    "id": "e647d10fbb325257594df448e69600fb",
    "title": "宝安王幼度明府以戈船见迎为灯夕之会喜而从之得八十字并贻宝安同社诸君子",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "仙令不遗旧，王春已献新。",
      "黄头戒途卒，白首出疆人。",
      "为忆论文酒，今逢赐福辰。",
      "乐郊饶乐事，灯火共烧春。"
    ]
  },
  {
    "id": "e647d10fbb325257594df4480bfeb3a6",
    "title": "宝安王幼度明府以戈船见迎为灯夕之会喜而从之得八十字并贻宝安同社诸君子",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "客棹忽远适，江天殊放晴。",
      "盟寻赠带好，老作踏歌行。",
      "坐满平原客，琴鸣单父城。",
      "烧灯十万户，应让福星明。"
    ]
  },
  {
    "id": "e647d10fbb3252571999d916c2b8fac4",
    "title": "汪士元参军归四明有感赠之以诗",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "已辞荣禄去，莫遣慧心灰。",
      "笔自梦中得，句从天外来。",
      "文章原负俗，明圣不需才。",
      "今日白头别，何时青眼回。"
    ]
  },
  {
    "id": "e647d10fbb325257483ba067f84fa6c7",
    "title": "涨解行园即事",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "泽畔褰裳去，泥中信杖扶。",
      "居巢鸠唤妇，得食鹤将雏。",
      "未扫菊松径，先寻瓜芋区。",
      "荷锄仍学圃，幸免负官租。"
    ]
  },
  {
    "id": "e647d10fbb325257483ba06709e3bc09",
    "title": "涨解行园即事",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "渐喜水归壑，犹惊浪拍堤。",
      "女墙皆卧地，鲋井半蟠泥。",
      "并坐莺无语，向人乌欲啼。",
      "自怜楼百尺，依旧与云齐。"
    ]
  },
  {
    "id": "e647d10fbb325257483ba0673c43e7d1",
    "title": "涨解行园即事",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "楂梗聚芸砌，町疃成蕊渊。",
      "润侵篱迸笋，痕退陆生莲。",
      "魁蛤不敢吠，奇鸧今困眠。",
      "曝衣因晒腹，饱饭亦便便。"
    ]
  },
  {
    "id": "e647d10fbb325257483ba067897850ce",
    "title": "涨解行园即事",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "精卫已衔石，阿香休踏车。",
      "网罗四壁蜴，鼓吹一庭蛙。",
      "树拔藤犹蔓，栏崩药未芽。",
      "庾郎问鲑菜，笑指水梭花。"
    ]
  },
  {
    "id": "e647d10fbb325257ee7566351db395ab",
    "title": "甲子秋日入邓玄度镜园得诗十章次杜少陵过何氏山林韵乙丑春正月重入镜园复次少陵重过何氏山林二十韵得诗五章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "我为前度客，君有隔年书。",
      "再晤亦投辖，问奇频造庐。",
      "松眠云外鹤，莲戏石边鱼。",
      "自笑买邻者，何时更卜居。"
    ]
  },
  {
    "id": "e647d10fbb325257ee7566356cc080f8",
    "title": "甲子秋日入邓玄度镜园得诗十章次杜少陵过何氏山林韵乙丑春正月重入镜园复次少陵重过何氏山林二十韵得诗五章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "昨到竹已密，今来影更移。",
      "护根花鸭子，绷锦箨龙儿。",
      "药圃兰盈畹，葑田潮半陂。",
      "春明防俗客，须为补疏篱。"
    ]
  },
  {
    "id": "e647d10fbb325257ee756635431c675b",
    "title": "甲子秋日入邓玄度镜园得诗十章次杜少陵过何氏山林韵乙丑春正月重入镜园复次少陵重过何氏山林二十韵得诗五章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "一径水云处，万家砧杵时。",
      "长杯对短檠，旧客把新诗。",
      "睡熟曾吞锦，梦来休挂丝。",
      "且携白社客，同赴赤松期。"
    ]
  },
  {
    "id": "e647d10fbb325257ee7566358119a012",
    "title": "甲子秋日入邓玄度镜园得诗十章次杜少陵过何氏山林韵乙丑春正月重入镜园复次少陵重过何氏山林二十韵得诗五章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "击钵韵常险，敲灯话更长。",
      "瓦盘供菜甲，石鼎试茶鎗。",
      "但种陶潜秫，休持蔡泽梁。",
      "重来花信好，酌醴荐东皇。"
    ]
  },
  {
    "id": "e647d10fbb325257ee756635292141c7",
    "title": "甲子秋日入邓玄度镜园得诗十章次杜少陵过何氏山林韵乙丑春正月重入镜园复次少陵重过何氏山林二十韵得诗五章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "把臂复今日，入林从去年。",
      "池开环玉溜，奁满晕珠泉。",
      "松菊已成径，丝麻亦有田。",
      "千秋自光焰，不必冷灰然。"
    ]
  },
  {
    "id": "e647d10fbb325257d77146456f01d394",
    "title": "赠欧嘉可文学先内兄车剌史宜仲快婿也业擅千秋家徒四壁长裾不曳短檠时亲结缡之日宜仲倩余以桂林一枝题其贰室喜可知也今岁之秋复可令郗生地下笑人乎诗以勖之无忽",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "忆别三年阔，相过数日勤。",
      "凌云饶彩笔，闭户好玄文。",
      "且徙南溟翮，宜空北冀群。",
      "千秋吾自信，半席汝须分。"
    ]
  },
  {
    "id": "e647d10fbb32525707343d3a80891cd7",
    "title": "何仲升总戎以戈船护行赋谢",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "神交今握手，长揖即登堂。",
      "□□□□□，□□□□□。",
      "马人环虎帐，龙户拥麟璋。",
      "利涉恩波阔，戈船载出疆。"
    ]
  },
  {
    "id": "e647d10fbb3252570e6321e004fe35e4",
    "title": "丁卯夏偕郡侯徐公韶阶入罗浮",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "榷木听悬溜，褰裳涉古湫。",
      "梯云两仙令，漱石独元侯。",
      "欲问蛟龙蛰，因携鹿豕游。",
      "酒阑频涴濯，不是学巢由。"
    ]
  },
  {
    "id": "e647d10fbb32525715d01a55b3d4497f",
    "title": "东还留别羊城同社诸君子",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "又是三年别，相看一水遥。",
      "寒新云殢雨，夜永月留潮。",
      "岂不谓行露，谁其赋食苗。",
      "江湖今远适，丛桂不须招。"
    ]
  },
  {
    "id": "e647d10fbb3252579a9fa04d24c91aa0",
    "title": "次石龙寄讯邓玄度会长",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "数口还榕水，孤舟渡石龙。",
      "浮家珠海客，高枕镜园公。",
      "梦起丹枫月，帆欹白雁风。",
      "遥思歌舞处，稽阮竹林同。"
    ]
  },
  {
    "id": "e647d10fbb3252571f529dc4c796ed47",
    "title": "舟中九日",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "已说归途近，如何归梦频。",
      "稚儿常屈指，小妇转含颦。",
      "落帽发非旧，题糕句正新。",
      "西园萸菊在，曾否忆游人。"
    ]
  },
  {
    "id": "e647d10fbb325257150d2bc0c7e3135d",
    "title": "望罗浮",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "击汰回风便，牵江积雾开。",
      "盈盈一水去，历历数峰来。",
      "为报青鸾客，相期白玉台。",
      "主人今禁足，猿鹤不须哀。"
    ]
  },
  {
    "id": "e647d10fbb325257fa349fa6d0b8f96c",
    "title": "刘觐国方伯以阅甫亭索诗赋赠",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "檐留系绳日，帘却濯枝风。",
      "隐几无言处，回头微笑中。",
      "独知有真契，众美且玄同。",
      "请看人间世，还从河上公。"
    ]
  },
  {
    "id": "e647d10fbb3252571ff24314719cd03a",
    "title": "冰上人至自中宿以诗为贽病中下榻赋以赠之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "蓬蒿初辟径，薝卜已全花。",
      "阅世唯高枕，为僧未出家。",
      "何来持半偈，刚说演三车。",
      "能使泥犁客，超然识聚沙。"
    ]
  },
  {
    "id": "e647d10fbb3252571ff243149ab74aee",
    "title": "冰上人至自中宿以诗为贽病中下榻赋以赠之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "振锡能三绕，柴门始一开。",
      "园惭长者宅，客有药王来。",
      "啜茗翻朱贝，题诗扫绿苔。",
      "莫言觉一宿，解夏始应回。"
    ]
  }
]