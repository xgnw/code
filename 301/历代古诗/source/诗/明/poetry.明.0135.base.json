[
  {
    "id": "e647d10fd95fa3ee6f66aa8ffea3ac59",
    "title": "厓门吊古四首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "间关百战事堪怜，越鸟何心北向燕。",
      "魂逐白鹇游四海，骨无青树记千年。",
      "铜驼草没荒宫外，玉玺光沉浊浪前。",
      "抱石怀沙君莫问，厓门东下水如天。"
    ]
  },
  {
    "id": "e647d10fd95fa3eeefbe2a9e758a033d",
    "title": "酬金陵王子新见怀",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "著书白下掩柴门，岁晏风尘不受昏。",
      "贫有故人怜鲍叔，老无知己念虞翻。",
      "茅茨寂寞溪云暗，松菊萧条野日暄。",
      "别久悬知最相忆，篇诗遥寄与谁论。"
    ]
  },
  {
    "id": "e647d10fd95fa3eeb208529c83f7d12e",
    "title": "访傅木虚不遇",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "山人瓢笠思悠哉，遁迹难逢石壁开。",
      "紫气远从函谷路，白云初过郁洲台。",
      "茅君冉冉三峰下，桂父飘飘五岭来。",
      "我自相寻非兴尽，溪头谁忆棹船回。"
    ]
  },
  {
    "id": "e647d10fd95fa3eefcc00cb7bd630182",
    "title": "赠易道人",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "杖策南来寻旧师，璇房瑶室住经时。",
      "葛洪远忆丹砂去，王烈犹逢石髓疑。",
      "南海早传瓜是枣，零陵今有术如芝。",
      "去去三山应咫尺，白云无迹鹤无期。"
    ]
  },
  {
    "id": "e647d10fd95fa3ee2fbd061df14ff199",
    "title": "怀傅木虚游勾漏未返",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "葛洪昔日求丹处，闻尔飘飖驾羽车。",
      "风静乍疑鸾啸后，田荒犹识象耕馀。",
      "朝随石室攀圭洞，夜蹑天坛礼玉虚。",
      "龙峤有经何处觅，蒙山应授羡门书。"
    ]
  },
  {
    "id": "e647d10fd95fa3eeb7c32b2fcd0073d9",
    "title": "送童侍御仲良之宣州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "岭南藩幕似君希，去拥缇油渐北归。",
      "春谷泉经溪馆过，敬亭云入郡厅飞。",
      "吏民尽喜迎朱绂，鱼鸟浑忘避绣衣。",
      "闻道宣城名胜地，风流今见谢玄晖。"
    ]
  },
  {
    "id": "e647d10fd95fa3eef2dca91c121aa45b",
    "title": "送刘安元归杭州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "说剑谈诗旧识名，南来倾盖不胜情。",
      "邺中客有刘公干，洛下人推陆士衡。",
      "留舄何年沧海畔，观涛八月虎林城。",
      "送君未尽扁舟兴，我欲桐江放棹行。"
    ]
  },
  {
    "id": "e647d10fd95fa3ee8aa4f091a5add34c",
    "title": "九日泛楼船作军乐",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江上重阳霁色鲜，晚携宾从上楼船。",
      "鼓笳月似登楼夜，戈甲秋如下濑年。",
      "沧海东南风九万，浮云西北路三千。",
      "绕歌欲奏从军曲，醉放中流一扣舷。"
    ]
  },
  {
    "id": "e647d10fd95fa3eefe1741b59e88c7cc",
    "title": "寄王光禄应瑞",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "北征何日赋骊驹，底事南山恋旧庐。",
      "乐署俸钱聊自适，步兵监酒更何如。",
      "心驰远道空成梦，交绝当途未有书。",
      "君去平津东阁上，莫云词客滞公车。"
    ]
  },
  {
    "id": "e647d10fd95fa3eea76df6db5a6811c8",
    "title": "怀延平龙别驾子文",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "尺书曾寄武夷君，九曲题诗不可闻。",
      "墨绶暂辞山县长，铜符今领郡参军。",
      "题舆已见陈蕃起，岸帻谁同谢奕群。",
      "想见镡津千里外，何年双剑在风云。"
    ]
  },
  {
    "id": "e647d10fd95fa3ee82bd2cb0b3d3515a",
    "title": "寄王懋功因询皓上人徐居士",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "王郎涴壁慕家鸡，文苑名高父子齐。",
      "山拟谢安营白土，宅连江总夹青溪。",
      "江边弄笛人何在，雪后乘舟路不迷。",
      "为访支公与玄度，旧游多在秣陵西。"
    ]
  },
  {
    "id": "e647d10fd95fa3eeb198f027b2d3d62f",
    "title": "答梁比部公实",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江阁孤登倚碧空，高恢何处觅梁鸿。",
      "心随去雁层城上，梦入残砧落月中。",
      "林隔七贤前日会，径荒二仲几时同。",
      "萧条欲报东篱事，颇有柴桑处士风。"
    ]
  },
  {
    "id": "e647d10fd95fa3ee4fb87ceca21849bc",
    "title": "招彦国仲登二子入社得欢字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "翩翩华盖啸双鸾，翠壁丹厓欲见难。",
      "社待陶公应肯入，坐无车胤不成欢。",
      "兰湖正拟同纫佩，蒲涧曾期共考槃。",
      "雪后东来一乘兴，扁舟无惜剡溪寒。"
    ]
  },
  {
    "id": "e647d10fd95fa3eebd4ee7e1896a04fe",
    "title": "以山房桂树移植梁公实拙清楼兼寄此作",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "扶疏双桂植山幽，移向君家十二楼。",
      "此日骚人暂延伫，他年词客重淹留。",
      "花含合浦千峰露，林侣贲禺八树秋。",
      "早晚飘香满岩户，为开尊酒待同游。"
    ]
  },
  {
    "id": "e647d10fd95fa3eee77e2faeb26608c4",
    "title": "晓登城北楼同陈潜父梁彦国得天字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "乱后孤城客可怜，峤南二月似幽燕。",
      "边声恰听胡笳外，春色浑疑朔雪前。",
      "远牧尚搜沙苑马，频荒谁散水衡钱。",
      "柔条欲寄江潭思，无数征鸿过楚天。"
    ]
  },
  {
    "id": "e647d10fd95fa3eee5c417a483a7e7b1",
    "title": "鱼塘舟中闻海上有警",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "岛树春深紫翠重，不堪氛祲过西淙。",
      "潮来半带江南泪，雁断频惊海上烽。",
      "遂有黄巾劳汉将，只闻丹徼尽尧封。",
      "健儿何日销金甲，禾黍千村听夕舂。"
    ]
  },
  {
    "id": "e647d10fd95fa3eea6563e0dba17637b",
    "title": "珠江晚望寄陈季谦陶惟谦时海上多警，闻古冈贼已就擒",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "雁尽不传江上信，词人幽抱若为裁。",
      "渔灯晚杂烽烟起，野柝时闻戍鼓催。",
      "台在早占南武拜，波平终见越裳来。",
      "圭峰万树东风里，谁遣江南庾信哀。"
    ]
  },
  {
    "id": "e647d10fd95fa3ee3223645fd0f1da65",
    "title": "怀唐户曹允治",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "淡烟碧锁柳千条，尚忆同君白下桥。",
      "万里云霄身独病，十年江汉路空遥。",
      "蒋陵山色飘晴禁，瓜步钟声落暮潮。",
      "旧约为寻东省去，秋风将托木兰桡。"
    ]
  },
  {
    "id": "e647d10fd95fa3ee217126274d209bd6",
    "title": "寄王太守公仪",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "东望烟波秋可怜，故人消息尚茫然。",
      "闽中雁字三千里，岭下骊歌十五年。",
      "野径萧条餐菊兴，沧江留滞钓鱼船。",
      "他宵平远台前月，尚可从君醉九仙。"
    ]
  },
  {
    "id": "e647d10fd95fa3ee08f7aa21a8424c92",
    "title": "西樵大科峰观日出",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "明河渐没见长空，海上鸡鸣日已红。",
      "地涌千峰元气里，天连诸水大荒中。",
      "云边乍听罗浮凤，曙后偏惊碣石鸿。",
      "便欲乘风到银阙，扶桑东望思何穷。"
    ]
  },
  {
    "id": "e647d10fd95fa3ee4b62fac1d2047029",
    "title": "晚登广朗阁",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "广朗坪前霁色鲜，丹梯一望总堪怜。",
      "云端曲接千重岭，阁上平开万里天。",
      "远树暝悬沧海日，空山秋卧鹿门烟。",
      "风泉细洒琅玕在，石上镌名不记年。"
    ]
  },
  {
    "id": "e647d10fd95fa3eeff66507aec389ebb",
    "title": "天峰夜半玩月",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "绝峤高寒万籁沉，三更海月出东林。",
      "风前独照哀鸿断，霜后全惊落叶深。",
      "羁客此时还欲赋，山僧何意更相寻。",
      "广寒不隔烟霄路，一曲霓裳万古心。"
    ]
  },
  {
    "id": "e647d10fd95fa3ee84caa01ae9e369cf",
    "title": "夜泊海珠江",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "旅泊江城蜡炬残，愁闻使者募材官。",
      "秋成百粤诛求尽，乱后三吴戍守难。",
      "楼橹月明乌鹊起，海门风急皂雕寒。",
      "谁令白首含毫客，时向霜前把剑看。"
    ]
  },
  {
    "id": "e647d10fd95fa3ee26a9799e46b29598",
    "title": "冬夜集赵宪副仲履宅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "开尊霜月坐更深，忆向昆明寄短吟。",
      "绿野初归有琴鹤，青门将隐得山林。",
      "忧时尚问诸蛮戍，破虏遥传六诏音。",
      "白首谁怜赵充国，留屯终见老臣心。"
    ]
  },
  {
    "id": "e647d10fd95fa3ee1c3574c810874c81",
    "title": "寒食同梁三过双洲别业",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "杨柳无烟初禁火，孤村寒食自东风。",
      "江云乱向春帆外，山鸟多还夕照中。",
      "绵上田荒怜介子，襄阳坟在忆庞公。",
      "溪园手种千头树，听尽啼乌恨不穷。"
    ]
  },
  {
    "id": "e647d10fd95fa3eea34528d42a95620a",
    "title": "早秋登黎氏山楼",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "几年词客滞江关，高阁逢秋一解颜。",
      "风急白云多出岫，烟销黄鹤未归山。",
      "艰危好慰苍生望，供奉还陪紫禁班。",
      "后夜松门虚月色，曼容应自早知还。"
    ]
  },
  {
    "id": "e647d10fd95fa3ee91d16a35d438b5c0",
    "title": "九日下道园山还舟飓风起投宿抱旗山下人家",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "日暮烟波阻异乡，天涯飘泊遇重阳。",
      "来时野老初争席，饭罢山人复馈浆。",
      "风急每惊松子落，雨多偏入涧声长。",
      "谁堪羁旅逢今夕，愁绝关河雁几行。"
    ]
  },
  {
    "id": "e647d10fd95fa3eebd911b78b7c84cf3",
    "title": "同纯伯华甫登先祠南楼",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "长林风急送清秋，哀角凄凄倦倚楼。",
      "金马未容方朔待，乌衣犹恋谢家游。",
      "芙蓉碧嶂年将改，雁鹜青天晚更愁。",
      "故国山川一回首，赋成宁似滞荆州。"
    ]
  },
  {
    "id": "e647d10fd95fa3ee77a74bfd72258888",
    "title": "寄郑克一",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "落魄还家舌尚存，幽栖江渚自成村。",
      "梅边有鹤归烟艇，菊下何人送酒尊。",
      "闭户已从嵇叔锻，卜邻新灌吕安园。",
      "知君谷口人来少，杖策相从欲避諠。"
    ]
  },
  {
    "id": "e647d10fd95fa3eec5d2356fbf9725a8",
    "title": "溪上馆月夜怀梁宗龙区元宾诸友人",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "泣玉归来不自聊，屏居谁可慰萧条。",
      "灯前独守庚申夜，月夜还过丁卯桥。",
      "叶落砌蛩偏断续，猿吟山磬转空寥。",
      "美人更在南溪曲，欲往从之烟水遥。"
    ]
  },
  {
    "id": "e647d10fd95fa3eef61731e31d9b27b3",
    "title": "晓望",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "牛女氛祲总已销，江南乐上伴渔樵。",
      "天边云拥重轮日，雾里江流万里潮。",
      "绝塞威棱刁斗静，中原消息鼓鼙遥。",
      "健儿早赴留都戍，千载金汤仰圣朝。"
    ]
  },
  {
    "id": "e647d10fd95fa3ee1df14f6e047c070d",
    "title": "冬日海神庙同梁仲登晚眺",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "塞鸿飞尽暮云残，词客悲秋共倚阑。",
      "二女渚连还北向，九疑山隔正西看。",
      "荒台枕石波声小，野庙临江树影寒。",
      "乡土岁时浑不恶，越吟空自老南冠。"
    ]
  },
  {
    "id": "e647d10fd95fa3eea35c4e7089983f58",
    "title": "寄大中丞莆田林公",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "药洲曾忆执经游，一别梅关十二秋。",
      "疲病风尘犹闭户，飘零南北自登楼。",
      "家人产薄何尝问，国士恩深未易酬。",
      "闻道蒲轮辞不起，相思欲上木兰舟。"
    ]
  },
  {
    "id": "e647d10fd95fa3ee1a3048c05ed7e77c",
    "title": "送杨吏部谪惠州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "相国名家世所推，南来佐郡本何期。",
      "省中尚忆山公启，岭外今传谢客诗。",
      "雪过罗浮梅萼早，月明沧海酒杯迟。",
      "天涯不用嗟留滞，宣室归时正受釐。"
    ]
  },
  {
    "id": "e647d10fd95fa3eeb95ff3844f733525",
    "title": "岁暮五首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "台筑黄金倚蓟堧，河山形胜在幽燕。",
      "入关不待求王猛，蹈海宁知有仲连。",
      "负酒行歌依草泽，呼鹰射猎出蓝田。",
      "天涯岁序逢迟暮，无数飞鸿落日边。"
    ]
  },
  {
    "id": "e647d10fd95fa3eeb95ff384b5c70739",
    "title": "岁暮五首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "千金召募一身轻，慷慨宁辞海上行。",
      "旗帜直能翻海市，楼船何处望山城。",
      "霏霏雨雪期更戍，滚滚波涛待洗兵。",
      "年少终军今不乏，时危谁更请长缨。"
    ]
  },
  {
    "id": "e647d10fd95fa3eeb95ff38412de55ae",
    "title": "岁暮五首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "杨越萧条杀气多，防倭今日更如何。",
      "江东尚想孙征虏，海上应劳马伏波。",
      "舟楫三年频水战，渔樵千里尽夷歌。",
      "谁怜岁晚思归士，奏凯南来免荷戈。"
    ]
  },
  {
    "id": "e647d10fd95fa3eeb95ff38429aed8be",
    "title": "岁暮五首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "八月倭奴东渡江，秣陵关吏走如羊。",
      "海风吹雪军麾动，岛日涵波戍垒长。",
      "想见三千摇组练，愁闻百万失艅艎。",
      "腐儒藿食忧何事，制胜遥知出庙堂。"
    ]
  },
  {
    "id": "e647d10fd95fa3eeb95ff384e4a031ce",
    "title": "岁暮五首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "懒似嵇康匕不堪，诗成惟待故人谈。",
      "梦中道路三台北，醉里风烟五岭南。",
      "尊酒便应留几杖，钓竿犹自滞江潭。",
      "西来青鸟飞飞急，欲向云中寄一椷。"
    ]
  },
  {
    "id": "e647d10fd95fa3eeacc5802a25a6ba06",
    "title": "上巳同陈潜甫韨褉锦水上",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "佳晨元巳一招携，修禊同君出锦溪。",
      "春服乘风坛树外，夕帆催鸟海楼西。",
      "秉兰近水临芳甸，泛羽随波绕曲堤。",
      "从此花期多乐事，南园东谷乱莺啼。"
    ]
  },
  {
    "id": "e647d10fd95fa3ee6edd0dd2abfafe52",
    "title": "暮春游万花庄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "莺声渐远百花繁，韦曲寻春更一尊。",
      "共向小桥过竹径，偶随流水入桃源。",
      "栖迟有客方栽杏，寂寞何人独灌园。",
      "闻道汉阴机已息，莫言真隐在江村。"
    ]
  },
  {
    "id": "e647d10fd95fa3ee94a6a0f036de4c94",
    "title": "酬陈在璞卧病城南见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "伏枕经时最可怜，故人南北各风烟。",
      "交游已绝嵇中散，江汉谁知孟浩然。",
      "云卧青山聊此日，陆沉金马是何年。",
      "郊居若肯寻烟艇，迟尔南楼秋月悬。"
    ]
  },
  {
    "id": "e647d10fd95fa3ee670881d60a356703",
    "title": "答邓君肃",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "山楼会里春醪香，驿道书来秋雁翔。",
      "一卧乡关淹岁月，几看松菊老烟霜。",
      "叙年早愧潘安鬓，惜别频回宋玉肠。",
      "闻尔倦游今闭户，汉庭何日奏长杨。"
    ]
  },
  {
    "id": "e647d10fd95fa3eed7b20ecc346232fe",
    "title": "寄邝子乾",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "极目扶溪路渐分，冥鸿西去独离群。",
      "太玄已就窗间草，内景常参石上文。",
      "策蹇难寻西涧雪，寄梅应带北山云。",
      "汉庭好少今何日，更拟冯唐老见君。"
    ]
  },
  {
    "id": "e647d10fd95fa3ee59a9f7ea343efc7f",
    "title": "闻讨倭兵回",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "阵云初散雪霏霏，万里铙歌奏凯归。",
      "徐市东来夷戍垒，庾关南下卷戎衣。",
      "瓜期不待征人喜，刍秣空馀战马肥。",
      "为报单于须款塞，倭奴今日已来威。"
    ]
  },
  {
    "id": "e647d10fd95fa3ee997dfb9ddd2d3909",
    "title": "寄福懋上人",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "吴门兵后转萧条，欲访高僧不惮遥。",
      "夜月竹堂谁听梵，秋烟笠泽几扬桡。",
      "买山应被深公笑，入社那辞慧远招。",
      "古寺钟声霜后近，客船何日过枫桥。"
    ]
  },
  {
    "id": "e647d10fd95fa3ee7a8363e02feb84ce",
    "title": "阿耨塔",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "劫火销沉白马鸣，山中曾有化人城。",
      "龙听佛法千轮相，鸟下僧斋一磬声。",
      "入定锡飞泉已迸，安禅心静月长明。",
      "阎浮世界须甘露，谁洒清泠惠众生。"
    ]
  },
  {
    "id": "e647d10fd95fa3ee17106f2d72764c2d",
    "title": "朱真人朝斗坛",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "彩雾沉沉瑞气浓，步虚声过七星松。",
      "笙箫半在丛霄馆，鸾鹤常依见日峰。",
      "宝鼎暂将明水注，金书仍许白云封。",
      "一辞阿母瑶池宴，长听花台午夜钟。"
    ]
  },
  {
    "id": "e647d10fd95fa3ee4ad35d8a15af56e8",
    "title": "林维乔携酒邀予过黎氏山楼",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "谢氏家林宴赏多，况逢宾从有羊何。",
      "思玄客已还山久，问字人多载酒过。",
      "雪后庭阶喧鸟雀，月中簪弁杂烟萝。",
      "登楼更滞风尘日，徙倚那能不醉歌。"
    ]
  },
  {
    "id": "e647d10fd95fa3ee038b066aea5b444c",
    "title": "寄金员外",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "一从凫舄簉鹓班，汉署仙郎欲见难。",
      "邑长至今思卓茂，州民谁复念丘丹。",
      "御河冰泄归鸿度，禁掖花明立马看。",
      "北望公车犹万里，将随计吏入长安。"
    ]
  },
  {
    "id": "e647d10fd95fa3ee8999f14468b189fb",
    "title": "王郡倅应文邀登镇海楼",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "倦客蓬蒿已十年，中原多难最堪怜。",
      "牂牁流水全通粤，岣嵝归鸿直过燕。",
      "笳鼓渐闻催战舰，关河一望隔烽烟。",
      "江南保障群公在，莫使渔樵病税钱。"
    ]
  },
  {
    "id": "e647d10fd95fa3ee169e040529343f75",
    "title": "送唐郎中还留都兼寄黄仓曹",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "严程风雪肃旌旄，君去留京总署劳。",
      "馈饷暂烦萧相国，孝廉谁似范功曹。",
      "红亭握手惟孤剑，白发交情只浊醪。",
      "同舍黄郎应问我，自怜憔悴掩蓬蒿。"
    ]
  },
  {
    "id": "e647d10fd95fa3ee9cdd0ef04144bd8b",
    "title": "次韵奉和泰泉先生喜惟和授行人",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "汉庭射策早知名，通籍金门委佩行。",
      "使节远从衔诏去，主恩先慰望乡情。",
      "尧封万里輶轩近，禹甸千山櫑具明。",
      "想见出关家庆日，路旁应认弃繻生。"
    ]
  },
  {
    "id": "e647d10fd95fa3ee96c5df3d2b59783f",
    "title": "泰泉先生元日有作次韵奉和",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "遥瞻北斗拜枫宸，十载銮坡早乞身。",
      "蓂荚纪元颁历早，椒盘宜寿颂年新。",
      "嵩呼最忆鹓班地，镐宴曾随鹤禁人。",
      "独向天涯吹玉律，罗浮山下万花春。"
    ]
  },
  {
    "id": "e647d10fd95fa3ee7e4e311faaadab77",
    "title": "夏黄门摄县以纂志见邀局中答梁彦国邓毓元二子",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "偶来讲肆暂盘桓，祖谢同游自鹖冠。",
      "窗外竹声凭槛听，雨中山色隔城看。",
      "娇莺乍啭衣将换，新火初分食尚寒。",
      "自笑校书非寓直，花期犹阻故人欢。"
    ]
  },
  {
    "id": "e647d10fd95fa3eea56d93ef32ffbb3e",
    "title": "秋雨怀仲登贤甫",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "秋来渐觉故人稀，况复关河雁已飞。",
      "窗雨静闻钟磬响，江风寒入薜萝衣。",
      "还山路远书难寄，滞酒情多客未归。",
      "天际孤舟何处望，题诗空愧谢玄晖。"
    ]
  },
  {
    "id": "e647d10fd95fa3eec2601b70604c44f4",
    "title": "十五夜清泉山中待月得云字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "空林乌鹊暝依群，九十秋光此夕分。",
      "把酒山中还问月，卷帘天末乍披云。",
      "霜清木叶当窗堕，风急江猿隔岭闻。",
      "玉宇高寒心转切，骖鸾吾欲一从君。"
    ]
  },
  {
    "id": "e647d10fd95fa3ee3f30dbcffeffe0b4",
    "title": "家慈初度承黎惟敬梁思伯过村居为寿",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "白发惟堪供菽水，佳晨还得下鹓鸾。",
      "登堂拜母劳公瑾，避地全家愧幼安。",
      "竹径疏烟侵客屦，橘林飞鸟怪儒冠。",
      "荒村浊酒君堪醉，莫惜淹留看药栏。"
    ]
  },
  {
    "id": "e647d10fd95fa3eeb3080a5f6c3a3d1b",
    "title": "同惟敬思伯夜泊浦口",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "浦口青枫夕照迟，天涯飘泊更何之。",
      "船迎张翰因同载，笛遇王猷更一吹。",
      "渔父每从醒客问，海翁今谢白鸥疑。",
      "十年已共江潭远，岂傍啼猿怨竹枝。"
    ]
  },
  {
    "id": "e647d10fd95fa3ee66f4c834a920511b",
    "title": "西樵山谒白沙先生祠",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "杖舄名山恨不同，今看俎豆白云中。",
      "两楹岂梦当时奠，一亩犹存后代宫。",
      "鹿印砌苔多暮霭，鸟栖坛树已秋风。",
      "江门经笥曾传业，岂但通家似孔融。"
    ]
  },
  {
    "id": "e647d10fd95fa3ee8a2674699fc710b4",
    "title": "经李山人子长墓",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "宰木萧萧不可闻，青山宿草最怜君。",
      "乡人已祭先生社，弟子曾营处士坟。",
      "终古黔娄空有谥，百年封禅竟遗文。",
      "束书身后嗟零落，惟见哀猿向白云。"
    ]
  },
  {
    "id": "e647d10fd95fa3eee95a233474381240",
    "title": "雨中过喷玉岩",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "溟蒙山色敛残曛，瀑布双垂远渐闻。",
      "珠箔不收千日雨，银河犹泻半空云。",
      "归鸦向树疑将去，坠石冲流响乍分。",
      "谁共香炉峰下坐，濯缨于此息尘氛。"
    ]
  },
  {
    "id": "e647d10fd95fa3ee26ab4706738ae0bc",
    "title": "铁泉庵",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "岩前旧是子云家，门掩悲泉一道斜。",
      "石室竟藏高士传，山园犹种故侯瓜。",
      "虎看丹灶多年火，树挂诗瓢几度花。",
      "小草尚惭曾出洞，至今猿鸟怨烟霞。"
    ]
  },
  {
    "id": "e647d10fd95fa3ee26610e85bc25d7b9",
    "title": "宝鸭池",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "瑶水千年王母居，台成青鸭上空虚。",
      "双凫忽去犹馀舄，三鸟将还更寄书。",
      "波转金风惊夕冷，影摇珠树觉秋疏。",
      "丹丘岂是人间世，何似东来过石闾。"
    ]
  },
  {
    "id": "e647d10fd95fa3ee65cfc67b9135aa24",
    "title": "天湖",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "涧上幽人赋考槃，石泉今得放纶竿。",
      "裘披半似桐江隐，璜在疑从渭水看。",
      "向晚高台含照远，经秋飞瀑入池寒。",
      "烟波岂必投荒饵，六犗连鳌亦不难。"
    ]
  },
  {
    "id": "e647d10fd95fa3eed5374123ee7bb8ce",
    "title": "重阳后一日同梁思伯潘少承岑允穆集苏都谏幼清宅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "黄花佳节愁中过，青琐华筵胜处开。",
      "秋色平临天外树，山光半落槛前杯。",
      "郑庄置驿推贤久，疏傅挥金爱客来。",
      "西转玉衡歌欲阕，曙鸦惊起未能回。"
    ]
  },
  {
    "id": "e647d10fd95fa3ee961bf620c55e7f53",
    "title": "陈推府九十过余山馆始获瞻承赋此上寿",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "剑津解组赋思玄，八桂成林近海边。",
      "洛邑客逢开社日，济南人拜受经年。",
      "关前紫气占曾过，阁上青藜照不眠。",
      "太史为君将纪异，寿星高照五云天。"
    ]
  },
  {
    "id": "e647d10fd95fa3eec8b2484dd4ccfdd1",
    "title": "故大司寇刘公之孙尧士来求黄太史碑文却还大庾仆曾拜公于家食因附致哀挽之私",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "欲悬宝剑何由至，不过山阳亦自悲。",
      "马首北平曾拜日，楸行东武竟封时。",
      "九言黄父今犹记，十字延陵幸有碑。",
      "爱尔凤毛还别去，天涯云树最相思。"
    ]
  },
  {
    "id": "e647d10fd95fa3ee32de23cca1bea18c",
    "title": "山人艾从之为故司寇刘公来徵黄太史碑文事竣还大庾",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "白头何自别烟霞，衣褐还山老岁华。",
      "卷有素书遗叔夜，碑成玄冢似侯芭。",
      "囊琴岭北能千里，留药江南又几家。",
      "匹马长亭秋欲尽，陇头何日寄梅花。"
    ]
  },
  {
    "id": "e647d10fd95fa3eee3aa7589f613c39d",
    "title": "双桐馆为梁思伯赋",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "草玄多暇此徘徊，旧种双桐覆奕台。",
      "德比三槐名相后，词怜丛桂小山才。",
      "夕阳渐送疏阴转，秋色初惊一叶来。",
      "二仲过从应不厌，蒋园蓬径待君开。"
    ]
  },
  {
    "id": "e647d10fd95fa3eea1397a7917667ced",
    "title": "过宝林僧舍因忆亡友潘启纯",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "曾伴戴颙栖遁处，今成桑扈返真庵。",
      "井沉桐月香台侧，窗掩松风石涧南。",
      "每借佛灯翻贝蕳，几听僧梵绕花龛。",
      "残经应已封蛛网，犹记山房半夜谈。"
    ]
  },
  {
    "id": "e647d10fd95fa3ee531c0d9035909c11",
    "title": "同少承诸子粤秀山观音阁秋望",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "绀阁秋登海色明，浊醪无限此时情。",
      "千帆拾翠洲前过，双角沉珠浦外声。",
      "带郭蓬蒿犹汉苑，隔河烟火是卢城。",
      "千年皋壤嗟摇落，因向空门悟此生。"
    ]
  },
  {
    "id": "e647d10fd95fa3ee19b3e98ad4b624b6",
    "title": "镇海楼同惟敬作",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "一望河山感慨中，苍苍平楚入长空。",
      "石门北去通秦塞，肄水南来绕汉宫。",
      "虚槛松声沉暝壑，极天秋色送征鸿。",
      "朔南尽是尧封地，愁听樵苏说霸功。"
    ]
  },
  {
    "id": "e647d10fd95fa3ee05c80fc8efcea1a1",
    "title": "初冬过诃林寺净隐方丈",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "故园犹得狎长裾，偶为寻僧过净居。",
      "施食斋前禽乍散，经行坛下树偏疏。",
      "菊花向晚犹堪摘，杮叶经秋尽可书。",
      "且莫攒眉便归去，白莲今日问何如。"
    ]
  },
  {
    "id": "e647d10fd95fa3ee761e7c9474c02f46",
    "title": "陈公载邀游浮丘山心远亭",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "洗耳松风渐可听，忽看十里出郊坰。",
      "青山开户朱明馆，绿发悬车白傅亭。",
      "调鹤便思游碧落，观鱼真欲钓沧溟。",
      "与君早约归中阁，四百峰头尽勒铭。"
    ]
  },
  {
    "id": "e647d10fd95fa3ee6baac2ce5398f1db",
    "title": "东山别业为梁少傅赋",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "策蹇寻君出郭偏，逍遥公后见君贤。",
      "著书已满山中笥，爱月闲挥石上弦。",
      "清梵屡闻黄竹寺，寒溪半出白云泉。",
      "谢安恐为苍生起，深锁松筠又几年。"
    ]
  },
  {
    "id": "e647d10fd95fa3ee01012003fccc0e45",
    "title": "黄幼章邀游巢云轩",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "壶榼幽期在竹扉，黄花三径晚依依。",
      "草堂鹤待人归久，蕙帐云深客到稀。",
      "觅句泉边供茗细，清斋林下折菘肥。",
      "出山愧谢陶弘景，争得当年便拂衣。"
    ]
  },
  {
    "id": "e647d10fd95fa3ee046ed32b511536aa",
    "title": "同士鹄贤甫三水夜泊",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "青枫习习三江口，旅泊欣逢二妙才。",
      "客梦偶随浈水去，塞鸿新度蓟门来。",
      "孤城闭月秋砧急，野戍临江晓角催。",
      "跃马听鸡还此日，十年奔走在天涯。"
    ]
  },
  {
    "id": "e647d10fd95fa3ee060a775ca893c842",
    "title": "闻苏黄门饮黎氏山楼佳句见及和答一首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "衣冠洛下几追随，一出风尘怅别离。",
      "北海清尊多好客，南楼明月负佳期。",
      "归与不为鲈鱼脍，隐矣谁招桂树词。",
      "献纳近臣劳记忆，腐儒真愧故人知。"
    ]
  },
  {
    "id": "e647d10fd95fa3ee9f9cf2f6e68e0bf3",
    "title": "病后",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "经年疲病愧蹉跎，尚可樵薪醉且歌。",
      "佐锻每于灌园后，挥锄长是带经多。",
      "霜清狮岭劳场圃，雨过龙津理钓蓑。",
      "已笑杜陵忧太早，归朝筋力定如何。"
    ]
  },
  {
    "id": "e647d10fd95fa3ee151d7fdc79abc35d",
    "title": "文太史九十寄上",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "山中杖屦道弥尊，曾忆当年一扫门。",
      "天许东吴开寿域，人从南海望台垣。",
      "书传掌故儒宗学，酒洽乡人圣主恩。",
      "汉室辟雍还酳爵，苍颜黄发老乾坤。"
    ]
  },
  {
    "id": "e647d10fd95fa3ee2cbb46ec59c6f71e",
    "title": "答黎惟仁见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "卧病芙蓉溪上村，心期无地与君论。",
      "社中僧散归庐岳，渡口人来问鹿门。",
      "岁晏鱼鸿愁莫至，径荒松菊喜犹存。",
      "报书欲访安期去，四百名山好避諠。"
    ]
  },
  {
    "id": "e647d10fd95fa3ee876ddd909669a503",
    "title": "寄龙孟采文学",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "谈经东郡未蹉跎，惆怅其如远别何。",
      "万里塞鸿传信少，三年山雪下帷多。",
      "城临古木陶丘镇，窗送孤帆马颊河。",
      "闻尔春风入京洛，早传消息慰沧波。"
    ]
  },
  {
    "id": "e647d10fd95fa3ee85a4b1f0722ff2ec",
    "title": "上元后夕顾玄纬官舍宴集",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "五夜尚馀镫市兴，一尊仍引褐衣闲。",
      "星摇海上常朝斗，阁倚城头每见山。",
      "曙色渐分旌旆外，春声多在鼓鼙间。",
      "顾荣不是江东客，只恐承明计日还。"
    ]
  },
  {
    "id": "e647d10fd95fa3ee1e86cb32bb637149",
    "title": "春日同顾玄纬游石虹湖",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "谬敬宁劳一坐倾，石湖犹得伴君行。",
      "风烟半入刘王苑，山海周遭赵尉城。",
      "帆外日斜平楚尽，鸥边冰断早潮生。",
      "彤云北望朝台路，赋客江南万里情。"
    ]
  },
  {
    "id": "e647d10fd95fa3ee8b73c4c3dc78ab3d",
    "title": "送丁戊山人返闽中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "白日乍逢勾漏令，青山归觐武夷君。",
      "手扶藜杖经溪雪，囊贮荷衣度海云。",
      "绛节只将鸡犬去，赤霄终远凤皇群。",
      "虹桥宴后还来否，只恐璈笙不可闻。"
    ]
  },
  {
    "id": "e647d10fd95fa3eee2aed63815d2923a",
    "title": "潘道颐夜过滋兰精舍见访",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "杨生欲卜岷阳宅，谢史将归石井山。",
      "好事特来频载酒，故人相见一开关。",
      "春声宝瑟风前泛，溪影青蓑月下还。",
      "别尔不胜南浦望，鹤岑长在白云间。"
    ]
  },
  {
    "id": "e647d10fd95fa3ee4f2975cccd957e7e",
    "title": "答黎吏部惟和岭下见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "北去关河信息稀，岭头曾见几鸿飞。",
      "别时驱马遵原隰，到日听莺入省闱。",
      "阊阖云霄双玉舄，江湖烟雨一荷衣。",
      "君今且上山公启，宁得逢人问钓矶。"
    ]
  },
  {
    "id": "e647d10fd95fa3eee8b028e71ab12847",
    "title": "寄梁舍人思伯",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "紫宸肃穆拜恩时，裴瓒风神众所推。",
      "春满龙池三月雨，日高鸡树万年枝。",
      "看花右掖封章少，视草西台刻漏迟。",
      "共识平津能待士，由来东阁几人窥。"
    ]
  },
  {
    "id": "e647d10fd95fa3ee16323979f93ea1c1",
    "title": "游狮岭龙岩遇雨宿田舍",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "山北山南近可游，农谈西夕偶淹留。",
      "茅茨喜就田更宿，鸡犬愁闻里正求。",
      "鼓吹雨沉莎泽冷，管箫风袅豆篱秋。",
      "陶公拥耒怀千古，束带宁堪见督邮。"
    ]
  },
  {
    "id": "e647d10fd95fa3ee85ff13c4e7ccb9f6",
    "title": "次韵酬黄幼章见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "历落生涯只钓矶，城中车马到应稀。",
      "溪园得雨缃梨熟，水国先秋紫蟹肥。",
      "别久林僧频有约，病多酒客每相违。",
      "劳君尺素能题寄，谁向襄阳问布衣。"
    ]
  },
  {
    "id": "e647d10fd95fa3ee3e331adf2e9013d7",
    "title": "送罗明府改教荆州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "九十九洲烟水流，到时应及渚宫秋。",
      "马融绛帐今犹在，陶令清尊谁共游。",
      "天畔看山明月峡，风前散帙曲江楼。",
      "城西茅舍君堪赋，莫道荆南未可留。"
    ]
  },
  {
    "id": "e647d10fd95fa3ee3c071cd1e0c22c7a",
    "title": "飓风涨落招晋安王山人",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "沧波洗屐出柴关，渔钓何人到此间。",
      "江水未漂何胤室，竹林深掩戴颙山。",
      "三轮公调年来异，四壁家徒日共闲。",
      "泾上樵风今可帆，夕阳长望一蓑还。"
    ]
  },
  {
    "id": "e647d10fd95fa3eeb20fe7acff2fe18b",
    "title": "同潘少承入西樵山卜居铁泉精舍二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "鸡犬薪蒸共一车，入山真与世情疏。",
      "家随子季移秦望，粮学通明食禹馀。",
      "瓠叶尚堪供享射，秫田那得废耕锄。",
      "植林开涧吾生事，谁向名山问著书。"
    ]
  },
  {
    "id": "e647d10fd95fa3eeb20fe7ac73cebda2",
    "title": "同潘少承入西樵山卜居铁泉精舍二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "山泽神交二十年，素情台尚得君贤。",
      "闲游径就天峰去，晏坐醒寻海石眠。",
      "风起於菟看杏地，露寒阿对灌蔬泉。",
      "闭门白发萧萧在，何事虚名世上传。"
    ]
  },
  {
    "id": "e647d10fd95fa3eece04d8de4bb3b3bd",
    "title": "夜过云谷洞",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "豹林只隔数峰西，涉涧寻君月未低。",
      "简子深秋停露照，鞠侯清夜过云啼。",
      "泉香石铫聊堪煮，松响风琴不用携。",
      "谁见幽人独来往，寒光明灭在前溪。"
    ]
  },
  {
    "id": "e647d10fd95fa3ee0354ed001c3529aa",
    "title": "晓登玉廪峰",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "独吹铁笛一临霞，青玉坛边散晓鸦。",
      "洞逼金华羊是石，岭疑缑氏鹤为花。",
      "瀑前木客支茶灶，云里山都问酒家。",
      "莫遣移文羞涧壑，周颙真欲老天涯。"
    ]
  },
  {
    "id": "e647d10fd95fa3eece89475028695561",
    "title": "由烟霞洞登大科峰绝顶",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "灵气飘飘满石坛，峰头长啸九秋残。",
      "大荒风起千松乱，碧落天高片月寒。",
      "羽客共将金偈答，山僧闲把玉书看。",
      "难向外人言此乐，白云深恋鹿皮冠。"
    ]
  },
  {
    "id": "e647d10fd95fa3ee3fd60813922cfad4",
    "title": "西樵山中忆惟敬内翰思伯中舍",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "故人昔共此栖迟，瀑布峰前忆别时。",
      "骑省谁能怜国宝，士林今已得山披。",
      "清猿自和斋中磬，野鹿闲窥石上棋。",
      "回首白云多出岫，独看秋雁一相思。"
    ]
  },
  {
    "id": "e647d10fd95fa3ee9bf095bfa20b4670",
    "title": "送蔄尊师往郴州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "仙官南去洞庭南，衡岳诸峰更一探。",
      "黄石早为松子客，青童曾是木公男。",
      "羽衣轻举淩苍雾，毛节遥瞻入翠岚。",
      "甲子从今三百后，东门楼上望苏耽。"
    ]
  },
  {
    "id": "e647d10fd95fa3ee717a2cb1b5ed9e7a",
    "title": "次韵答丁戊山人武夷见寄二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "去年勾漏始归来，太姥虹桥待尔回。",
      "海送羽车占异气，石藏金匮识仙才。",
      "汞铅几处留丹灶，脯炙何时共酒杯。",
      "莫向岩头吹铁笛，幔亭风急万山哀。"
    ]
  },
  {
    "id": "e647d10fd95fa3ee717a2cb1d0fa3102",
    "title": "次韵答丁戊山人武夷见寄二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "玉椷何处寄新诗，消息惟应海鹤知。",
      "三洞丹经瞳炯炯，万峰黄帽鬓丝丝。",
      "云浮飙室朝元地，月过天坛礼斗时。",
      "为问青精何日至，山禽将献赤龙芝。"
    ]
  },
  {
    "id": "e647d10fd95fa3eee1b796b16ee05758",
    "title": "寄何元朗",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "曾闻子季移家处，小阁云深手自关。",
      "良常不隔神仙宅，秦望犹传大小山。",
      "金马直来孤梦远，银鱼焚后一身闲。",
      "知君颇有梅花句，岭上何时寄驿还。"
    ]
  },
  {
    "id": "e647d10fd95fa3ee294064ec4bd026e9",
    "title": "潮州萧君达偕郑国彦方邦哲张子晦过访以诗见诒用韵兼酬四子",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "客邸逢君醉几回，岂缘乡国共衔杯。",
      "西京正待张衡赋，南海谁如赵德才。",
      "楯鼻自将飞檄去，刀头何必问书来。",
      "清秋最是披襟日，更约双骖上汉台。"
    ]
  },
  {
    "id": "e647d10fd95fa3ee951cc2c8af2f6805",
    "title": "元夕出城访董山人",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "城里歌钟几万家，独寻阒寂到烟霞。",
      "路逢草屩知居士，山隐铜鞮问伯华。",
      "碧鉴海环赪石起，黄冈峰引白云斜。",
      "骖驔归骑犹携客，醉向祇园火树花。"
    ]
  },
  {
    "id": "e647d10fd95fa3ee4a39b8dc65a014a2",
    "title": "同何太仆泛舟作",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "桂楫飘飘珠浦前，上书宁待鉴湖田。",
      "归同宾客居闲口，恩在君王赐告年。",
      "月下锦袍江祖石，烟中翠被鄂君船。",
      "乘风直到金银阙，谁道淩虚不是仙。"
    ]
  },
  {
    "id": "e647d10fd95fa3ee80056df4b3353906",
    "title": "送王总戎东征",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "汉将征蛮旧策勋，提兵东下阵如云。",
      "珠旗明月天边出，玉笛秋风檄外闻。",
      "幕府功多横海战，楼船令待伏波军。",
      "即看捕虏驰还奏，只以升平答圣君。"
    ]
  },
  {
    "id": "e647d10fd95fa3ee67f88de45662d832",
    "title": "壬戌七月十五夜同诸亲友泛舟佛教海",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "赋成忆在楚江干，今夕何夕斯游难。",
      "自操兰桡波里白，不禁枫叶霜前丹。",
      "水落石出鲈鱼上，月明星稀乌鹊寒。",
      "醉倚柁楼望天末，西风萧萧羌笛残。"
    ]
  },
  {
    "id": "e647d10fd95fa3ee051e76d0573aa98a",
    "title": "九日登观海楼送陈士鹄北上",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西风平楚莽萧萧，天畔登楼正泬寥。",
      "万户砧声催夕照，千帆涛色送秋潮。",
      "青山谢傅相将去，白首冯公尚未招。",
      "此地明年重忆汝，佩萸应在紫宸朝。"
    ]
  },
  {
    "id": "e647d10fd95fa3eef4c3bc10e09dbd65",
    "title": "同陈潜甫叶伯埙吴叔颐罗见参吴伯纶罗曜文梁仲登夜集吴氏池亭时余将北上得秋字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "浊醪犹有鹔鹴裘，下马张镫且暂留。",
      "客路风尘双短鬓，宦情天地一孤舟。",
      "袂分此夜清溪月，书寄何时白雁秋。",
      "别后荆南君莫赋，肯令王粲滞江楼。"
    ]
  },
  {
    "id": "e647d10fd95fa3eebf432a92df1d493f",
    "title": "发华节亭过灵洲至三水与钧谟猷三弟别",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "片帆已过郁洲台，风急惊沙落雁哀。",
      "万里独怜难判袂，三江犹得共衔杯。",
      "西陵涛起思康乐，南国书归念大雷。",
      "弟妹分岐贫更苦，客轺今去几时回。"
    ]
  },
  {
    "id": "e647d10fd95fa3ee028fdfeca30e565d",
    "title": "过韶州宿芙蓉驿",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "峡过浈阳尽始兴，旧游名胜记吾曾。",
      "霜天雁字孤城月，水驿滩声一夜灯。",
      "泷口刺船愁问吏，曹溪飞锡欲寻僧。",
      "夷犹更进芙蓉棹，韶石峰头望舜陵。"
    ]
  },
  {
    "id": "e647d10fd95fa3eeb8316d709c66f60a",
    "title": "同胡佥宪登云封寺观音阁玩梅花",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "岭开孤阁倚巑岏，携手高临百八盘。",
      "山畔幽香移般若，天边残雪落旃檀。",
      "春催远客兼程早，驿报长安一骑寒。",
      "十载江南谁把玩，北枝今日正宜看。"
    ]
  },
  {
    "id": "e647d10fd95fa3eee2ac1d6586b5d0ed",
    "title": "淦口望胡佥宪舟不至先赴金川驿相待",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江树寒深独鸟依，邮亭回首叹蓬飞。",
      "湓峰雁去冲残雪，渝水帆来带落晖。",
      "日短山城收市早，风高溪寺听钟微。",
      "瑶琴玉涧今何处，水远天长客未归。"
    ]
  },
  {
    "id": "e647d10fd95fa3eebdb44b901c89ad9f",
    "title": "雪后渡淦水至萧水寄潘少承",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "风前淦口叹飘零，雪后潇滩更杳冥。",
      "问驿尚知黄蘖馆，渡江还向渌波亭。",
      "异乡只见山云白，故国应多海树青。",
      "此际想君开阁望，计程时一展图经。"
    ]
  },
  {
    "id": "e647d10fd95fa3ee48ece739d834d1d9",
    "title": "雨中趋陆过瑞州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "朔风驱马听晨鸡，路入筠州晚色迷。",
      "小洞雪封梅树外，飞霞寒挂竹林西。",
      "自怜残腊犹奔走，长忆他乡尚鼓鼙。",
      "问讯谢公歌舞处，万峰零雨一猿啼。"
    ]
  },
  {
    "id": "e647d10fd95fa3eee063d981e5153db3",
    "title": "大雪宿建昌早行过德安",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "白云千里上巑岏，石耳香炉雪未干。",
      "身到昆丘群玉府，梦游天女散花坛。",
      "闭关岂合长高卧，跨马偏宜半醉看。",
      "渐过楚乡仍北望，瑶台琼阙是长安。"
    ]
  },
  {
    "id": "e647d10fd95fa3ee8d331845d9e07fbf",
    "title": "雪夜同胡伯贤宿东林寺",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "山僧留客解征鞍，虎笑溪桥鹤绕坛。",
      "两寺疏钟云壑暝，万峰积雪石门寒。",
      "夜深窗竹惊频折，腊尽溪梅落未残。",
      "却望屏风飞瀑下，何时还共醉中看。"
    ]
  },
  {
    "id": "e647d10fd95fa3ee51c0e9493f47fbc7",
    "title": "晓过西林寺",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "峰头雪霁日初升，扶策西林问上乘。",
      "高阁残经千劫火，空山孤塔几传灯。",
      "青莲旧迹谁为主，白鹿曾游不记僧。",
      "笑忆柴桑犹强出，十年心寄白云层。"
    ]
  },
  {
    "id": "e647d10fd95fa3ee90ee76adcc4a9eae",
    "title": "初春三日浔阳渡江过黄梅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "匹马来看云锦屏，东风湓浦又扬舲。",
      "九江涛涌帆前白，五老峰横雪后青。",
      "鸿雁春归书未至，鱼龙天阔酒初醒。",
      "苍茫已向匡君别，瀑布香炉绕驿亭。"
    ]
  },
  {
    "id": "e647d10fd95fa3ee2cf757e5c44c8cf7",
    "title": "人日由蕲水过黄州长堤四十里马上晴望",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "蕲春城在楚云间，策马冲寒问五关。",
      "积雪消时浠水树，乱峰明处汝州山。",
      "石头古渡孤舟急，樊口疏钟一鸟还。",
      "记取天涯过人日，莫愁双鬓易成班。"
    ]
  },
  {
    "id": "e647d10fd95fa3ee9ee996e3cb0f7c92",
    "title": "寻东坡雪堂遂过赤壁矶下",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "钱唐为守最风流，谁遣临皋咏四愁。",
      "两赋云霞留赤壁，五年烟月醉黄州。",
      "沙湖已决求田计，樊口曾来把钓游。",
      "莫向雪堂歌九辩，江山萧瑟白云秋。"
    ]
  },
  {
    "id": "e647d10fd95fa3ee9f9435b91b7a09ee",
    "title": "黄州遇袁履善比部时量移郡丞",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "天涯把袂问何之，海内才名识汝迟。",
      "此地更留苏氏赋，何人不诵谢公诗。",
      "豫章一榻将悬日，洛下扁舟欲去时。",
      "圣主似闻前席待，蓟门烟柳忆归期。"
    ]
  },
  {
    "id": "e647d10fd95fa3eec6ee3cdf70a1b282",
    "title": "白杲镇冒雪趋麻城寄袁履善",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "万树官梅照酒杯，为谁千里雪中来。",
      "貂裘零乱飞花坠，马足淩兢踣铁开。",
      "草埠河将成玉渚，木陵山已作瑶台。",
      "却忆郡斋袁夏甫，青绫深拥散衙回。"
    ]
  },
  {
    "id": "e647d10fd95fa3eecee492aa20ec7d2e",
    "title": "过官渡河入光山",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "候晓津亭驿骑多，中原道路此经过。",
      "镇淮楼影临官渡，浮弋山光带寨河。",
      "白氎尚存京洛俗，青翰空忆越人歌。",
      "北风吹雪千馀里，零乱貂裘奈尔何。"
    ]
  },
  {
    "id": "e647d10fd95fa3ee63c27ee418bb5805",
    "title": "过汝南访徐子与使君",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "望气寻君汝邓来，乘春冰雪马前开。",
      "周璆谬忝斋中客，徐干今推邺下才。",
      "坐啸试临桐柏水，倚歌还上景夷台。",
      "长安西去谁知己，乞取金龟醉几回。"
    ]
  },
  {
    "id": "e647d10fd95fa3ee12fefb480993a350",
    "title": "徐子与春日表台宴集得春字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "客来十日饮河滨，淮蔡城边气色新。",
      "把袂未消千里雪，开尊先散万家春。",
      "嵩山杳霭连王屋，洛水萦回带孟津。",
      "百尺高台君试望，中原鞭弭更何人。"
    ]
  },
  {
    "id": "e647d10fd95fa3ee7297bb4d16d86e1f",
    "title": "谒大复先生祠堂",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "贤隐山前宿草烟，祠堂今筑表台边。",
      "伏生不待传经岁，贾谊空伤作赋年。",
      "客望函关仍紫气，书藏嵩岳并青天。",
      "从游载酒嗟予晚，门下何人受太玄。"
    ]
  },
  {
    "id": "e647d10fd95fa3ee8f9048344b76f4e8",
    "title": "登汝南城楼",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "将军白马旧临关，楼橹中原战守闲。",
      "汝曲自成悬瓠水，淮南遥见朗陵山。",
      "雁鸿早向春风过，鹅鸭偏惊夜雪还。",
      "陈蔡北来今重镇，戍笳声在乱云间。"
    ]
  },
  {
    "id": "e647d10fd95fa3ee68e683d9dd6e9037",
    "title": "郑州客舍怀故园诸子",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "候馆萧条一骑过，黑貂风雪意如何。",
      "长堤日落行人少，远树天寒宿鸟多。",
      "仆射陂前京北路，武疆城畔楚西歌。",
      "春来纵有停云句，双鲤那因到汴河。"
    ]
  },
  {
    "id": "e647d10fd95fa3ee94e0d71b3dab2346",
    "title": "郑州登楼望中岳",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "名岳岧峣接上台，毓祥今有中兴才。",
      "云扶二室天边出，日映三花雪后开。",
      "周典尚馀巡狩迹，汉家新筑集灵台。",
      "太平不复论封禅，时听嵩呼万岁来。"
    ]
  },
  {
    "id": "e647d10fd95fa3eec92a59524dda9373",
    "title": "渡黄河",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "津头小吏候旌干，河激高歌举棹欢。",
      "天转浮云酸枣决，涛翻斜日具茨寒。",
      "万行归雁风前过，一片征帆树里看。",
      "沉璧宣房非汉代，君王无事诏千官。"
    ]
  },
  {
    "id": "e647d10fd95fa3ee766575d8686cce46",
    "title": "河上送七郡太守入洛",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "关东犹切九重忧，已报诸侯会洛州。",
      "梁狱竟劳田叔按，楚筵宁见穆生留。",
      "嵩邙远近生寒色，瀍涧东西急暝流。",
      "何日山河还带砺，词臣空忆兔园游。"
    ]
  },
  {
    "id": "e647d10fd95fa3ee6bb6229aac1a8207",
    "title": "寻空同先生河上草堂",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西来孤骑过中原，却忆词人旧有园。",
      "岳色至今干紫极，河声犹似下龙门。",
      "雪驱梁苑千年赋，云惨浔阳万古冤。",
      "荒径只今书带满，独留玄草在乾坤。"
    ]
  },
  {
    "id": "e647d10fd95fa3ee944258976cfd5576",
    "title": "汴梁怀古",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "缥缈宫城十二楼，玉津无复昔年游。",
      "烟深废苑常疑雨，柳折残堤半似秋。",
      "遗老尚能谈楚汉，平台谁更召枚邹。",
      "輶轩一望中原路，长送黄河过汴州。"
    ]
  },
  {
    "id": "e647d10fd95fa3eeafecc058b7053efc",
    "title": "过邺下访谢山人茂秦",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "中原七子似君稀，独向西河老布衣。",
      "四海风云鸿鹄远，五陵烟月薜萝归。",
      "竹林青荫乌皮几，铜雀高临白板扉。",
      "自笑缁尘京洛去，新诗偏忆谢玄晖。"
    ]
  },
  {
    "id": "e647d10fd95fa3ee5a596be494bb0163",
    "title": "丛台",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "磁州北走邯郸道，一上高台万里思。",
      "马服山从低树见，葛鹅城为浊河移。",
      "啼乌岂是娇歌日，衰草全非袨服时。",
      "六国不知蚕食易，西来游客最堪疑。"
    ]
  },
  {
    "id": "e647d10fd95fa3eef3fa99cba30dd652",
    "title": "登龙兴寺天宁阁同胡佥宪伯贤阅观音像",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "佛阁淩空百尺浮，六鳌曾此负神丘。",
      "金身天竺来何日，石塔波罗到几秋。",
      "恒岳烟消通大漠，滹沱风急涌寒流。",
      "凭高岂但超尘劫，咫尺彤云是帝州。"
    ]
  },
  {
    "id": "e647d10fd95fa3eef5c75761020d7ed4",
    "title": "初至燕京宿报国寺英上人房",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "长途日暮叩僧扉，疑入名山坐翠微。",
      "高阁佛灯留客枕，中天禅月照征衣。",
      "不堪夜梦仍南去，已听春鸿尽北飞。",
      "回首缁尘心独远，欲从初地得皈依。"
    ]
  },
  {
    "id": "e647d10fd95fa3ee85fb8418379b231f",
    "title": "登毗卢阁",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "东方初日照觚棱，振舄冯高眼倍明。",
      "四塞河山环大内，诸天楼观俯沧瀛。",
      "花台似涌云中出，仙袂疑从岳顶行。",
      "彩槛雕阑闲倚遍，九霄长送凤凰声。"
    ]
  },
  {
    "id": "e647d10fd95fa3ee65b44174a851d4b4",
    "title": "寓黎秘书馆王全人见过",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "献赋长安春暮来，故人今典汉兰台。",
      "紫貂贳酒君能过，玉笥藏书客自开。",
      "金马沉冥犹薄禄，青云冠盖几怜才。",
      "竹林正是邀欢地，车骑良宵得共陪。"
    ]
  },
  {
    "id": "e647d10fd95fa3eec4a148ae5da2293c",
    "title": "吴侍御约卿宅同黎秘书惟敬杜舍人从殷得臣字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "日下衣冠散紫宸，郑庄虚席正邀宾。",
      "鹔鹴燕市频沽酒，鸿雁胡天半过春。",
      "自笑负薪随计吏，偶从视草识词臣。",
      "尊前意气惟须醉，世路风尘白发新。"
    ]
  },
  {
    "id": "e647d10fd95fa3ee37430414ce12ee9d",
    "title": "和顾汝和玉河堤上见白燕",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "海上遥思玳瑁梁，御沟东畔几回翔。",
      "瑶台乍过疑无影，珠树曾栖半带霜。",
      "风里差池飞玉舄，月中妆束舞霓裳。",
      "谁云京洛缁尘化，犹自衔恩绕建章。"
    ]
  },
  {
    "id": "e647d10fd95fa3eed1120bab3fdd3387",
    "title": "送陈侍御道襄巡畿甸及齐鲁诸郡",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "虎节翩翩獬豸冠，前驱负弩渡桑干。",
      "花飘燕甸春风早，雨过齐州岱色寒。",
      "东海煮盐纾国计，北庭飞粟募材官。",
      "芝泥玉检登封地，羡尔云边策马看。"
    ]
  },
  {
    "id": "e647d10fd95fa3eeb039dba4f08d518e",
    "title": "送陈进士彦吾使密云兼还南海省觐",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "前驱负弩驿亭间，建节东行暂出关。",
      "霄汉乍辞丹凤阙，风烟先卷白檀山。",
      "主恩远许封轺去，家庆深欢彩服还。",
      "莫恋故园春草色，汉庭郎吏待鹓班。"
    ]
  },
  {
    "id": "e647d10fd95fa3eed04781802e142774",
    "title": "梁彦国滦州书至",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "疲马饥衔苜蓿嘶，怜予千里望辽西。",
      "风驱朔雪卢龙近，云暗春城碣石低。",
      "帐下谭经留客坐，斋中把酒听莺啼。",
      "雄文最似相如赋，侍从河东待尔题。"
    ]
  },
  {
    "id": "e647d10fd95fa3ee4d034b5285665f91",
    "title": "送岑允穆司理池州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "春深杨柳暗燕关，南去襜帷不可攀。",
      "雪浪城头江祖石，芙蓉天外李家山。",
      "讼堂吏散莺堪听，药院僧来鹤共闲。",
      "秋浦看花能忆否，封书须及早鸿还。"
    ]
  },
  {
    "id": "e647d10fd95fa3eeedd0ae1442cae20f",
    "title": "首夏沈鸿胪宅同吴侍书黎秘书顾舍人赏牡丹",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "玉鞭遥向五陵家，沁水园中日未斜。",
      "万片彩云飘翠幕，一阑红锦照晴霞。",
      "席茵最忆江南草，尊酒频看蓟北花。",
      "欢赏幸陪供奉客，绝胜歌管七香车。"
    ]
  },
  {
    "id": "e647d10fd95fa3eebe346bddeb90f17a",
    "title": "送王武库定甫使金陵因还南昌展省",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "供帐都门赠柳条，仙郎衔命下丹霄。",
      "浮云万里辞燕甸，明月孤亭拥汉轺。",
      "碧草渐迷扬子渡，青溪还问谢公桥。",
      "过家莫羡南昌尉，鸣玉含香满圣朝。"
    ]
  },
  {
    "id": "e647d10fd95fa3eea8d0d595e63db80a",
    "title": "同钱水部吴职方施缮部曾虞部登西山绝顶",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "绝嶂西来翠柏残，片霞时堕汉臣冠。",
      "青天大岳云边出，落日中原马上看。",
      "玉气重关开碣石，飞泉千折下桑干。",
      "欲将凫舄翩翩去，花落天坛露正寒。"
    ]
  },
  {
    "id": "e647d10fd95fa3eebaace54b0a77cd0c",
    "title": "晓出玉泉山经西湖",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "玉泉散作镜湖波，闻道宸游向此过。",
      "宫阙三山浮弱水，楼船千里度星河。",
      "白麟朱雁无消息，瑶草金芝近若何。",
      "词客昔年夸扈从，琳池花似汉时多。"
    ]
  },
  {
    "id": "e647d10fd95fa3ee785fd7c773a5fce9",
    "title": "省中芍药和惟敬",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "苑中红药艳阳催，禁直仙郎宴赏回。",
      "官锦乍披青玉案，露华深注紫霞杯。",
      "清芬结佩佳人赠，迟日当阶上客裁。",
      "词赋王褒今待诏，銮舆临幸几时来。"
    ]
  },
  {
    "id": "e647d10fd95fa3ee9cdb26e91bdc6712",
    "title": "雨夜郑驾部携酒同过黎司封宅时司封已擢广西参藩",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "佩刀解赠意踌躇，把袂燕歌泪满裾。",
      "客路风烟频汉诏，主恩天地有潘舆。",
      "蓟门夜色千家雨，桂海秋涛九月书。",
      "乡里衣冠吾独后，淩云空自老相如。"
    ]
  },
  {
    "id": "e647d10fd95fa3eec9b931886551fc6b",
    "title": "雨中过周园访沈山人与姜膳部对酒作",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "虎林词客宿称豪，下马何人问浊醪。",
      "醉里山连秦苑树，赋成风起曲江涛。",
      "雨深绿草胡尘断，云散金茎汉阙高。",
      "岂有雄文今待诏，桓谭犹道在春曹。"
    ]
  },
  {
    "id": "e647d10fd95fa3ee0559542f7cf1dd0c",
    "title": "送司封黎郎中惟和出参广西政",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "凤城芳草散鸣珂，横笛谁堪马上歌。",
      "荆楚晓烟飞越巂，湘漓秋色入牂牁。",
      "省郎剑佩云霄远，词客江潭岳牧多。",
      "玉节明年应趣召，咸阳西上莫蹉跎。"
    ]
  },
  {
    "id": "e647d10fd95fa3ee5b6747203e6a057b",
    "title": "酬王舍人仪甫潞河见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "骊驹几日出燕关，咫尺青云不可攀。",
      "便访安期沧海上，谁容方朔汉庭间。",
      "故人书札愁中寄，逐客风烟梦里还。",
      "秋色王程应渐远，知君西望太行山。"
    ]
  },
  {
    "id": "e647d10fd95fa3eea71fa0bc0b2da2c6",
    "title": "约卿宅同元白惟敬咏盆荷得前字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "华顶曾窥玉井前，燕阳还赋九花莲。",
      "秋风细洒池边石，暑气全消雨后天。",
      "鱼戏绿波经十里，龟游清露已千年。",
      "因思溪上芙蓉馆，谁更菱歌上钓船。"
    ]
  },
  {
    "id": "e647d10fd95fa3ee761ade5716b58b31",
    "title": "夜饮诸太史端甫宅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "周南初返直庐年，朝退能开野客筵。",
      "宫锦夜披明月下，禁钟秋到凤楼前。",
      "玉绳低映长安树，仙掌高擎白露天。",
      "方朔自惭还索米，汉庭空有故人怜。"
    ]
  },
  {
    "id": "e647d10fd95fa3ee62da7e2a39460c49",
    "title": "同元白惟敬过约卿所出鲥鱼侑酌感赋",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "赐鲜今见出青冥，旅食京华鬓已星。",
      "珠履尚弹孤客铗，金盘宁羡五侯鲭。",
      "天遥渔艇三江水，秋入鲈乡万里亭。",
      "何处沧洲无钓侣，清时犹自恋宸扃。"
    ]
  },
  {
    "id": "e647d10fd95fa3eed227d2e87c6fefb8",
    "title": "新秋同文寿承沈懋学文休承许殿卿姚元白黎惟敬集吴约卿高斋得飞字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "初闻征雁送斜晖，凉夜高斋此会稀。",
      "沧海月从危堞过，太行云入小窗飞。",
      "狂来每忆莲池咏，醉后还寻竹径归。",
      "万里秋风长作客，尊前空愧薜萝衣。"
    ]
  },
  {
    "id": "e647d10fd95fa3ee9893628488e9929e",
    "title": "送许右史殿卿之河南",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "曳裾闻尔相东平，诏许亲藩借老成。",
      "梁苑词臣齐客在，济南经术汉家名。",
      "驱车落日河流远，策杖秋风岳顶行。",
      "莫叹壮游今已倦，主恩还遣入西京。"
    ]
  },
  {
    "id": "e647d10fd95fa3ee44d24de50c1c2aea",
    "title": "万寿节早朝皇极门",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "清秋阊阖曙光分，逢掖追趋谒圣君。",
      "南极一星珠斗近，嵩呼三祝绛霄闻。",
      "九傧赞后班群瑞，八伯歌成下五云。",
      "白雉赤麟夸盛事，兰台还奏汉都文。"
    ]
  },
  {
    "id": "e647d10fd95fa3ee8b7da141bf0e8dcb",
    "title": "朝退出右掖望西苑",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "紫宸分仗散千官，谁奉西清曲宴欢。",
      "瑶水风云随玉辇，蓬莱宫殿接金銮。",
      "九霄幡影玄坛閟，五夜钟声碧落寒。",
      "却忆甘泉秋色里，侍臣多在月中看。"
    ]
  },
  {
    "id": "e647d10fd95fa3ee7df4390cc9977a3c",
    "title": "卢方伯少明入京中秋见邀玩月",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "使车南去少能留，此地还期月下游。",
      "万里星环燕阙夕，九关榆落蓟门秋。",
      "已闻卿相频推毂，自笑风尘老敝裘。",
      "宾从他宵还对酒，不知谁共庾公楼。"
    ]
  },
  {
    "id": "e647d10fd95fa3ee6538acef43552210",
    "title": "十六夜小斋待月元白约卿同赋",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "东来车骑访幽栖，共待清光手重携。",
      "九市烟尘人境外，万家砧杵帝城西。",
      "黄山远见宫槐直，紫阁平临海树低。",
      "何事天涯问圆缺，故园应待尺书题。"
    ]
  },
  {
    "id": "e647d10fd95fa3ee1924e96404ef25b8",
    "title": "十七夜同何太仆卢方伯袁节推集黎秘书宅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "赐金几日出西京，秘省留欢此夕情。",
      "渐望使星天畔去，尚悬卿月禁边明。",
      "腾骧独识秦关骑，战伐曾谈涨海兵。",
      "只尺君恩如召问，上书何以答升平。"
    ]
  },
  {
    "id": "e647d10fd95fa3ee49ec5e704220b3f1",
    "title": "九日同黎秘书李黄门吴冯二侍御登宣武门楼",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "百二山河控上游，郁葱佳气满皇州。",
      "风驱大漠浮云色，天转滹沱落日流。",
      "双阙金茎连紫极，万家红树动高秋。",
      "佩萸氿菊俱恩泽，不是荆南独倚楼。"
    ]
  },
  {
    "id": "e647d10fd95fa3ee3598dc30f980c9d0",
    "title": "送何太仆入贺还平凉",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "长安何处望萧关，醉里燕歌一解颜。",
      "辑瑞北来趋魏阙，封轺西去过秦山。",
      "城连上郡羌胡远，马饱中原战伐闲。",
      "乘障莫嗟边吏苦，玺书行召护军还。"
    ]
  },
  {
    "id": "e647d10fd95fa3ee9eeca3d01c340bb1",
    "title": "癸亥明堂大祀礼成纪事",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "甘泉高擢汉明庭，更筑崇台礼万灵。",
      "宗祀偶同书癸亥，中兴谁复数殷丁。",
      "芝生九叶铜池碧，日抱重光玉树青。",
      "前殿公卿频上寿，万年何用禅云亭。"
    ]
  },
  {
    "id": "e647d10fd95fa3ee3dac67d82806f8c9",
    "title": "送姚匡叔之魏郡兼寄谢茂秦",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "萧萧一骑渡洺河，知有心期在薜萝。",
      "漳滏波声黄叶下，邢襄秋色白云过。",
      "股肱三辅分庭少，笔札诸生任侠多。",
      "后夜西园应见月，谢家新赋更如何。"
    ]
  },
  {
    "id": "e647d10fd95fa3ee556843034f620a75",
    "title": "过沙河行",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "离宫千里苑城开，扈从当年尽汉才。",
      "凤扆尚留清禁肃，龙游曾奉属车来。",
      "日高复道晨驱出，星散周庐夜徼回。",
      "宣曲长杨俱望幸，彩云深护建章台。"
    ]
  },
  {
    "id": "e647d10fd95fa3ee3cf3b6582c6b16aa",
    "title": "谒长陵",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "居庸叠嶂俯桑干，终古长陵王气盘。",
      "凉雨石城千堞雪，秋风金阙万松寒。",
      "鼎湖弓剑胡天远，原庙衣冠汉月残。",
      "三驾犁庭思帝力，北门封守在长安。"
    ]
  },
  {
    "id": "e647d10fd95fa3ee54ed844224db6763",
    "title": "阳翠岭",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "丛霄积翠筑金墉，仙仗曾过第一峰。",
      "海日夜摇三殿玉，园霜秋落七陵钟。",
      "石当御路皆成鹿，松起中天半是龙。",
      "圣主合符临万国，侍臣谁更颂东封。"
    ]
  },
  {
    "id": "e647d10fd95fa3eeae39e120355baf83",
    "title": "送李尚宝册封肃府",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "曾使琉球海上行，又驰关陇别承明。",
      "兰山星散千秋垒，榆谷天连万里城。",
      "负弩绛驺迎玉节，直庐青琐忆金茎。",
      "汉家茅土雄边镇，从此河湟不用兵。"
    ]
  },
  {
    "id": "e647d10fd95fa3eefbce9dce587008e6",
    "title": "送沈给事册封周府",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "礼重亲藩命汉官，手持金册出长安。",
      "睢阳旧苑鸣驺入，洛涘名园载酒欢。",
      "积雪歌声犹缥缈，夹池竹色尚檀栾。",
      "相如亦有游梁兴，何日平台醉后看。"
    ]
  },
  {
    "id": "e647d10fd95fa3eee339ac25b9eab439",
    "title": "送陈侍御道襄出按闽中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "天书朝捧禁城西，骢马翩翩向晚嘶。",
      "三策锁闱周礼乐，六条行部越山溪。",
      "频年戈甲穿篁竹，此日渔樵罢鼓鼙。",
      "绝徼早宣明主意，勋名麟阁待君题。"
    ]
  },
  {
    "id": "e647d10fd95fa3eebabda892dbd9c31d",
    "title": "答施虞部曾缮部同直省中见怀",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "对直寒宵向省闱，仙郎词赋有光辉。",
      "高悬霜月联曹近，闲锁冰厅见吏稀。",
      "梦隔关城砧杵急，心随江汉雁鸿飞。",
      "草玄寂寞无人问，自笑长安一布衣。"
    ]
  },
  {
    "id": "e647d10fd95fa3ee775927c079b89a0c",
    "title": "送黄参军赴闽幕",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "君行气激五都豪，闽越频年尚属櫜。",
      "簪袅军劳秦爵贵，奉常家学汉庭高。",
      "图中按垒窥鱼腹，幕下持觞论豹韬。",
      "别去从军诗早寄，故人还赠吕虔刀。"
    ]
  },
  {
    "id": "e647d10fd95fa3eef2986b5f6cb2d197",
    "title": "病中曾缮部携酒同黎秘书夜过得长字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "并马移尊问草堂，茂陵秋色正苍苍。",
      "城头笛起关山月，槛外砧飞汉苑霜。",
      "多病更堪羁思苦，清欢其奈鬓丝长。",
      "芸台水部能来往，倦客浑忘在异乡。"
    ]
  },
  {
    "id": "e647d10fd95fa3ee26e2bfcd573abe80",
    "title": "次夕黎秘书携酒曾缮部同过得霄字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "故人尊酒慰萧条，并控骅骝意气骄。",
      "郢里高歌回白雪，燕台寒色满青霄。",
      "城边明月鸿声起，灯下清霜木叶飘。",
      "此夕谢庄惭作赋，词臣多在圣明朝。"
    ]
  },
  {
    "id": "e647d10fd95fa3eed72c6b1db73a3604",
    "title": "病起曾缮部夜过",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "倦疾柴门夜不扃，三年萧寺只沉冥。",
      "瀑窗药试疑瞳碧，山笥书成愧汗青。",
      "明月颇思玄度咏，浊醪能问子云亭。",
      "他宵松落空坛静，谁共幽人石上听。"
    ]
  },
  {
    "id": "e647d10fd95fa3eec86c71087e2c927f",
    "title": "施虞部敦甫寄诗问予卧病次韵奉答",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "萧斋偃卧即山林，门掩藜床岁月深。",
      "市里玉壶聊混俗，省中词客限同心。",
      "拥衾洛下书生咏，击节幽州马客吟。",
      "赖有故人相慰藉，不须重问橐中金。"
    ]
  },
  {
    "id": "e647d10fd95fa3ee78af0a0cf6bb4ffa",
    "title": "十月虏警书事三首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "朔气初飞万树霜，惊传胡马过渔阳。",
      "从军岂乏三河少，度漠曾招六郡良。",
      "鸣镝月寒窥雁塞，射雕云暗散龙荒。",
      "皇威赤羽劳诸将，不似周王拥白狼。"
    ]
  },
  {
    "id": "e647d10fd95fa3ee78af0a0c7045a4a3",
    "title": "十月虏警书事三首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "甘泉烽火到长安，阙下衣冠立马看。",
      "北转储胥刍粟富，西来骠骑雪霜寒。",
      "观兵帐外期超距，拜将庭中议筑坛。",
      "细柳已屯江总制，月明羌笛满桑干。"
    ]
  },
  {
    "id": "e647d10fd95fa3ee78af0a0c848da2b4",
    "title": "十月虏警书事三首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "关塞秋阴暗白登，飞狐道上羽书仍。",
      "云屯汉卒徵三辅，风急胡笳过七陵。",
      "暂向太原称薄伐，已知吉甫佐中兴。",
      "书生亦有燕然颂，待勒恒山第几层。"
    ]
  },
  {
    "id": "e647d10fd95fa3ee6dfaf0168216dc8a",
    "title": "答张民部饷军左安门寒夜见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "飞刍忽上白云边，知尔登楼啸远天。",
      "半夜军声胡垒月，万家寒色蓟门烟。",
      "檄成楯鼻提兵日，箭落旄头破虏年。",
      "投笔欲随骠骑去，汉庭勋业在祁连。"
    ]
  },
  {
    "id": "e647d10fd95fa3ee8752131e2bc7c3c1",
    "title": "次韵酬曾缮部以三斋居省中见怀",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "燕台风起暮萧骚，念我偏题尺牍劳。",
      "阔略幸无三府辟，激昂终愧五陵豪。",
      "公车岁月囊钱尽，郎署云霄剑佩高。",
      "停辇若逢明主问，莫言宾客有绨袍。"
    ]
  },
  {
    "id": "e647d10fd95fa3ee48a39e439d432247",
    "title": "和梁彦国虏退后行经三河诸村落慨然见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "战后秋阴蓟柳疏，怜君驻马为踌躇。",
      "烽沉万垒荒烟外，鬼哭千村野烧馀。",
      "霜草有狐啼废井，夕阳无鸟入残墟。",
      "防胡李牧须频遣，莫更边庭走檄书。"
    ]
  },
  {
    "id": "e647d10fd95fa3ee38aa592e553d41de",
    "title": "兵后梁彦国自滦州见过",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "辽海君如管幼安，萧条一骑客行难。",
      "堠边星落秦皇戍，战后云愁汉将坛。",
      "驿路飞沙千里暗，海风吹雪万山寒。",
      "灯前独照昆吾剑，长得蛟龙夜夜看。"
    ]
  },
  {
    "id": "e647d10fd95fa3ee9dfcc91396a863d0",
    "title": "冬夜同梁彦国宿永光寺禅房怀故园诸子得来字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江南词赋有群才，曾共高僧社里来。",
      "人忆歌骊辞粤峤，客疑招骏上燕台。",
      "寒翻贝叶斋前诵，香识梅花雪后开。",
      "惟与许询禅此夕，故园书待雁飞回。"
    ]
  },
  {
    "id": "e647d10fd95fa3ee44909e0fed72cc62",
    "title": "雪中同梁彦国过文寿承学舍",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "袖中怀刺倦尘沙，清晓寻君坐日斜。",
      "客食空斋惟苜蓿，宦情高阁有梅花。",
      "庭阴独下孤山鹤，禁雪遥栖万树鸦。",
      "经学汉儒推博士，何人江左更名家。"
    ]
  },
  {
    "id": "e647d10fd95fa3ee0610c307b270128e",
    "title": "雪夜同惟敬饯别彦国还卢龙得高字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "浊酒寒宵共尔曹，明朝东去客途劳。",
      "山窥上谷孤城月，关倚玄菟万里涛。",
      "黄竹当歌燕雪积，白云随骑朔风高。",
      "期君早献甘泉赋，金马词臣待彩毫。"
    ]
  },
  {
    "id": "e647d10fd95fa3eeb71a1ff059387611",
    "title": "送许舍人稚干请告还灵宝",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "金门侍从捧纶音，去采三花结远心。",
      "令伯表陈臣分浅，茂陵书在主恩深。",
      "雪凝嵩少扶藜往，云起殽函驻马吟。",
      "东阁故人应暂别，岂容簪绂卧山林。"
    ]
  },
  {
    "id": "e647d10fd95fa3eefc17fb6d53ee9542",
    "title": "送方宪副定之备兵饶州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "使君千骑出长安，干越新开大将坛。",
      "番令古城楼橹壮，康郎春浪舳舻寒。",
      "军容班剑风云起，宾从胡床雪月残。",
      "遥想雅歌闲对酒，芝山应是几回看。"
    ]
  },
  {
    "id": "e647d10fd95fa3eea4eab4db997c5f06",
    "title": "冬至斋居后惟敬夜过得残字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "君从紫阁宿高寒，下直还能访鹖冠。",
      "惇史书馀云未散，太常斋后雪初残。",
      "千官肃穆骖鸾辂，万骑周遭傍泰坛。",
      "闻道星辰环幄殿，侍臣执盖月中看。"
    ]
  },
  {
    "id": "e647d10fd95fa3ee2af19db700bb3d35",
    "title": "同文休承顾汝和黎惟敬于虎圈观西域所进狮子",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "禁苑般般绕象舆，伏狮何幸仰宸居。",
      "风驱林邑千山外，云拥条支万里馀。",
      "清庙已歌天马曲，君王犹纳旅獒书。",
      "更闻九译来朝贡，太史编年在石渠。"
    ]
  },
  {
    "id": "e647d10fd95fa3eed48f5df0c9933015",
    "title": "甲子元日早朝",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "千官催入紫宸班，缥缈炉烟夹仗间。",
      "晓日洛中新甲子，春风燕甸旧河山。",
      "凯成骠骑频归阙，诏许呼韩近款关。",
      "共听太平元会曲，彩云飞处候龙颜。"
    ]
  },
  {
    "id": "e647d10fd95fa3ee8741587588b1ed44",
    "title": "经南内",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "沉沉清禁转朱扉，深锁松阴碧石围。",
      "汉月曾窥青鸟去，朔云先拥白狼归。",
      "雅翻宫雪璚楼过，龙喷山泉玉殿飞。",
      "司竹老臣犹望幸，太平无事宴游稀。"
    ]
  },
  {
    "id": "e647d10fd95fa3eef8563712683f27f3",
    "title": "登辽后妆楼",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "彩槛雕阑半已荒，房栊树色隐苍苍。",
      "年深冻藓迷妆匣，人去秋云锁屧廊。",
      "玉镜尚悬辽海月，璚花不散蓟门霜。",
      "三千部落无劳望，鸭绿江头雁几行。"
    ]
  },
  {
    "id": "e647d10fd95fa3ee2badf63903bc156a",
    "title": "上元日望大高玄殿灯火有赋",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "太一祈年肃盛仪，灯前亲拜竹宫时。",
      "燎烟夕殿皆青玉，法供春筵尽紫芝。",
      "雍畤旧传周室礼，汾阴今侍汉家祠。",
      "云霄赋客多如雨，持橐何人独鬓丝。"
    ]
  },
  {
    "id": "e647d10fd95fa3ee46873a6fbc2ef08e",
    "title": "送钟公琪改令博白",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "移官因得故园游，津吏先迎郁水舟。",
      "监郡久知皮氏长，赐书还问偃师侯。",
      "装轻片石无劳载，山近丹砂且暂留。",
      "万里登台应北望，题诗须寄蓟门秋。"
    ]
  },
  {
    "id": "e647d10fd95fa3ee1f729a4e5cffd732",
    "title": "送徐别驾赴吉安",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "监郡多闲见吏能，安成山水最堪称。",
      "黄牛石出疑巫峡，白鹭洲横似秣陵。",
      "客至高斋悬榻下，诗成燕寝异香凝。",
      "明年地主应携我，骑马青原更一登。"
    ]
  },
  {
    "id": "e647d10fd95fa3ee43be715009d14d25",
    "title": "送杨参军允恭守曲靖",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "五陵冠盖祖行杯，万里楼船晓日开。",
      "越巂地形邛笮尽，盘江秋色叶榆来。",
      "客游南部能蛮语，家出西京自楚才。",
      "诸葛盟坛云树里，褰帷应向此登台。"
    ]
  },
  {
    "id": "e647d10fd95fa3ee4e7fb085a17f29e8",
    "title": "送林邦阳佥宪赴汴备兵陈州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "中原谈笑拥青油，吹角河山万里秋。",
      "猎骑风云生广武，蒐兵旌旆过鸿沟。",
      "尊前书记知能赋，戏下材官待运筹。",
      "不是玉关留客久，明年应得拜宸旒。"
    ]
  },
  {
    "id": "e647d10fd95fa3eece3a5f4e34238a40",
    "title": "送文休承赴吉水文学",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "家学吴门比陆机，一官犹着旧儒衣。",
      "执经讲肆诸生满，临帖山斋过客稀。",
      "雪浪每从章浦见，暮霞多入楚城飞。",
      "石渠金马徵贤日，时倚江云忆禁闱。"
    ]
  },
  {
    "id": "e647d10fd95fa3ee1bd5b205be4a9e04",
    "title": "赠光禄李少卿请告还缙云省觐",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "班衣归去意何如，诏许仙都得暂居。",
      "客舍难忘光禄酒，卿家真见缙云书。",
      "听莺早过双溪水，下马先趋万石闾。",
      "须忆柏梁台上宴，天涯春色伴还车。"
    ]
  },
  {
    "id": "e647d10fd95fa3ee66f8da3d27360c58",
    "title": "送沈祠部以安奉使因归省湖州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "冠盖都亭揖玉鞭，故人多在蓟门天。",
      "千山梦寐为郎日，六传风云奉使年。",
      "彩服朝持新箬酒，白蘋春送太湖船。",
      "建章莫作经时别，御柳轻摇万树烟。"
    ]
  },
  {
    "id": "e647d10fd95fa3ee48d2318bdbde5b73",
    "title": "寄徐子与",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "汝南尊酒送征轮，何事君为去国人。",
      "汉日将军逢醉尉，楚天渔父识孤臣。",
      "瑶华独忆飘零远，金埒空闻贵幸新。",
      "早晚承明应再入，谁容烟艇五湖春。"
    ]
  },
  {
    "id": "e647d10fd95fa3ee1325ebe47f0b8fdf",
    "title": "寄濮州苏子川子冲兄弟",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "闻君濮上卧烟萝，兄弟才名二谢多。",
      "玉树春风飞梦远，金茎佳气早鸿过。",
      "钓台艇畔庄周石，草阁帘前瓠子河。",
      "倘忆倦游梁苑客，可无书札慰蹉跎。"
    ]
  },
  {
    "id": "e647d10fd95fa3eea2384acf4195ca1d",
    "title": "王户部宅红梅花",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "东阁名花许共攀，独怜疏影近雕阑。",
      "彩霞忽散春城色，绛雪犹飞夕照寒。",
      "梦想海棠巴子树，步随宫柳汉臣冠。",
      "关山莫遣吹横笛，留待江南醉客看。"
    ]
  },
  {
    "id": "e647d10fd95fa3eee640d775c2065015",
    "title": "春日同惟敬约卿过弘法寺访翠岩和尚",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "鹿苑西连紫禁天，斋心曾问远师禅。",
      "五台戒向山中受，双树花从雨后悬。",
      "昼永鹤行春竹里，年深松偃石窗前。",
      "许询颇解闲来往，杖锡何妨结静缘。"
    ]
  },
  {
    "id": "e647d10fd95fa3ee06bbaf090136a19e",
    "title": "出郊至南海子",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "万树周阹起夕烟，汉家宫囿带三川。",
      "夸胡几幸长杨馆，讲武曾驱下杜田。",
      "敕使日调沙苑马，诏书春散水衡钱。",
      "西游不数诸侯事，尚忆词臣扈从年。"
    ]
  },
  {
    "id": "e647d10fd95fa3ee8c5694b2a51522a4",
    "title": "同曾选部于野韩虞部子成夜集范职方于公宅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "匈奴远遁塞烟销，尊俎曾筹万里遥。",
      "士论总收燕騕袅，将材今数汉嫖姚。",
      "山公有启傅三署，水部能诗冠六朝。",
      "独笑荆高狂击筑，醉来犹自问金貂。"
    ]
  },
  {
    "id": "e647d10fd95fa3eecfa12b1c291272c8",
    "title": "答王百谷道馆病起对月见怀",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "牍中新草献长杨，渴似相如鬓已苍。",
      "客去独吟松几月，僧来同掩竹斋凉。",
      "扁舟远兴因吴语，斗酒高歌学楚狂。",
      "东阁早闻奇士满，秋风吾有芰荷裳。"
    ]
  },
  {
    "id": "e647d10fd95fa3eeb95c1476c40280cf",
    "title": "送吕比部声甫守庐州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "虎竹初分霄汉间，庐江小吏候濡关。",
      "褰帷春雨劳农出，悬榻高斋送客闲。",
      "云起每从三祖石，鹤来曾过八公山。",
      "登楼不用怀京邑，早晚承明入计还。"
    ]
  },
  {
    "id": "e647d10fd95fa3eeb270de1155c463ad",
    "title": "送冯屯部信伯补抚州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "襜帷南去问桑麻，江燕飞飞引旆斜。",
      "内史台边翻忍草，夫人坛上散明霞。",
      "铜陵夜月红泉酒，绣幕春风玉茗花。",
      "太小冯君称汉吏，赐金何日到天涯。"
    ]
  },
  {
    "id": "e647d10fd95fa3ee44551545e1ad01c2",
    "title": "次韵答曾参戎子澄塞上行军见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "都亭别后忆驱驰，大漠听笳汉将悲。",
      "南去长缨曾自请，北来骠骑一相随。",
      "官刍召募飞应急，军市酣歌散未迟。",
      "宾客兰台虽已老，燕然铭笔为君期。"
    ]
  },
  {
    "id": "e647d10fd95fa3ee80cd29e734c6ae00",
    "title": "惟敬席上喜思伯使还",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "步兵厨里一尊深，闻尔还镳喜不禁。",
      "使者玉鱼亲走送，故人金马独浮沉。",
      "弹冠意气谁相许，拄杖烟霞尚可寻。",
      "醉后莫论烽火事，并州空折白云心。"
    ]
  },
  {
    "id": "e647d10fd95fa3eec99a19f871ad84fb",
    "title": "约卿东巡以灵岩诸诗寄示闻已登岱岳",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "灵岩寺里赋新诗，千骑东方星斗随。",
      "汉月颇窥三观石，秦云多挂五松枝。",
      "燕齐有客谈仙诀，禽尚何年住岳期。",
      "揽辔西风应奏草，玉皇宫阙待亲祠。"
    ]
  },
  {
    "id": "e647d10fd95fa3ee823a2caa11dc10e2",
    "title": "送林维成宰邵阳",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "双旌南去路偏长，秋雁飞时白苎凉。",
      "城浸烟波皆洞野，花开山郭似河阳。",
      "竹枝自渡湘妃水，菰米先称楚客乡。",
      "归赋上林还给札，莫夸云梦献君王。"
    ]
  },
  {
    "id": "e647d10fd95fa3ee57401a7b70336413",
    "title": "十六夜同黎秘书吴侍御梁舍人集梦芝馆听管山人作吴歌",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "千家明月照帘栊，高咏凉天散步同。",
      "木叶自能飞洛下，秋声先已满云中。",
      "银河影落词臣酒，玉兔光摇御史骢。",
      "醉后忽闻歌子夜，禁城钟鼓思何穷。"
    ]
  },
  {
    "id": "e647d10fd95fa3ee73b54093648e7f7a",
    "title": "送李太守实夫罢归闽中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "驱车落日满河梁，欲别犹堪典鹔鹴。",
      "把袂几人燕市酒，裁书八月蓟城霜。",
      "空令白雁随归客，只为青山忆故乡。",
      "君到南中荣橘柚，应知三径未全荒。"
    ]
  },
  {
    "id": "e647d10fd95fa3eeaf2a3f3df1139caf",
    "title": "送姜宪副宗孝之关中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "清朝侍从有光辉，十载祠官直禁闱。",
      "绣斧日边新赐诏，油幢关外远宣威。",
      "三秦豪杰分庭揖，二华烟云绕座飞。",
      "早向长杨陪羽猎，汉家词赋似君稀。"
    ]
  },
  {
    "id": "e647d10fd95fa3ee1f25996f5d6f3ca5",
    "title": "答潘少承经赤花海上见怀",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "三载离居忆酒垆，秋深犹自滞燕都。",
      "谁堪侠气弹孤剑，独有归心寄五湖。",
      "笛里关山新白发，楼前星斗乱黄榆。",
      "君看甲子泥涂客，长啸烟中且钓鲈。"
    ]
  },
  {
    "id": "e647d10fd95fa3eec1d14caf429893f5",
    "title": "送黄佥宪士弘入贺礼成取道南归为太夫人寿",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "紫宸车马出长安，仙掌秋深露已漙。",
      "金鉴拜陈明主寿，玉觞归献使臣欢。",
      "家藏桂籍分鸾掖，筵近梅花照豸冠。",
      "闻道曾孙迎太姥，画图何异幔亭看。"
    ]
  },
  {
    "id": "e647d10fd95fa3ee30fb8fe21c1fcc89",
    "title": "九日惟敬置酒与张刘管张四山人同赋",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "白云箫瑟一尊开，共佩萸囊上蓟台。",
      "橘熟题书曾问讯，菊荒为客未归来。",
      "秋高大漠胡尘净，日落长杨汉骑回。",
      "惟羡故人今侍从，飘零谁道子虚才。"
    ]
  },
  {
    "id": "e647d10fd95fa3ee0f98925e503f9965",
    "title": "重阳后一日同古比部黎秘书集张民部宅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "班生宁望酒泉封，旅食重阳已再逢。",
      "紫闼梦悬金涧月，白云心寄石闾松。",
      "故人薄禄多官酿，狂客酣歌待禁钟。",
      "手把茱萸还强饮，明年何地忆追从。"
    ]
  },
  {
    "id": "e647d10fd95fa3ee4e9e5e9027200f54",
    "title": "同黎秘书曾缮部吴侍御万金吾出善果寺访冯侍御",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "封事朝驰玉节孤，青云冠盖满城隅。",
      "客携擂具迎公子，人向高阳问酒徒。",
      "白简霜飞千里草，紫驼秋落九关榆。",
      "燕歌未歇传杯夕，犹识风流在汉都。"
    ]
  },
  {
    "id": "e647d10fd95fa3ee0b3c8bbea2e88ccd",
    "title": "题玉洞桃花图赠大司空蔡公",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "赤墀委佩更珊珊，五十曾登汉将坛。",
      "胡骑早闻安石墅，洛师犹忆惠文冠。",
      "关门紫气何人候，湖水扁舟异日看。",
      "万树桃花天目上，山炉应熟九还丹。"
    ]
  },
  {
    "id": "e647d10fd95fa3eec8a6061c6f2917a0",
    "title": "送李子新还扬州因讯黄定父",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "霜欺季子黑貂裘，金尽长安不可留。",
      "黯黯离情平谷月，萧萧归骑广陵秋。",
      "十年生事餐菰米，万里勋名视蒯缑。",
      "欲寄黄郎无尺素，但凭飞梦过瓜洲。"
    ]
  },
  {
    "id": "e647d10fd95fa3ee80629a51341beb08",
    "title": "秋风",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "萧瑟秋风天雨霜，年来书剑半摧藏。",
      "画眉京兆颇相笑，舞袖长沙空自伤。",
      "客计未应羞马牧，宦情谁肯薄淮阳。",
      "心知不待题麟阁，犹得诙嘲陛楯郎。"
    ]
  },
  {
    "id": "e647d10fd95fa3ee80629a51795b9d0e",
    "title": "秋风",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "清切遥看西掖垣，几人荐引登金门。",
      "龙渊池出斗牛气，凤诏天垂云雨恩。",
      "醉白渐多嵩洛梦，草玄已老蓬蒿园。",
      "飘零短褐秋风客，睥睨心期惟酒尊。"
    ]
  },
  {
    "id": "e647d10fd95fa3eefc7f7ae7e31d91e9",
    "title": "大理潘公雪夜邀同吴侍御黎秘书万金吾集",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "夜深寒色照帘栊，廷尉留宾似孟公。",
      "且共持觞燕市里，岂论结袜汉庭中。",
      "秋风城阙闻清角，积雪关山断暮鸿。",
      "赋客此时惭授简，独能沉醉倚青骢。"
    ]
  },
  {
    "id": "e647d10fd95fa3ee291fae8427298620",
    "title": "雪夜同陆山人过张司理时张已补外陆将还山",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "寒色千门日易低，为君一过玉河堤。",
      "月移赵瑟佳人起，雪照吴钩侠客携。",
      "官阁梅花孤梦后，钓船春草五湖西。",
      "天涯尺素题何处，好忆燕台疋马嘶。"
    ]
  },
  {
    "id": "e647d10fd95fa3ee107314078396cbc1",
    "title": "同吴约卿携酒访姚元白于慈仁寺因登毗卢阁得山字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "秦京久客待君还，鹿苑相携霄汉间。",
      "地涌飞楼云绕舄，天连孤鸟日衔山。",
      "高寒并见金茎影，禁近初归玉笋班。",
      "萧瑟秋风怜庾信，江南何处望乡关。"
    ]
  },
  {
    "id": "e647d10fd95fa3eeca8a6fff1db7da73",
    "title": "曾比部子玉宅同冯侍御黎秘书胡礼曹夜集",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "华发金门隐岁星，知君执戟爱沉冥。",
      "凤毛家学闻江左，马尾官书在汉廷。",
      "醉后自能歌白雪，灯前谁共舞青萍。",
      "郊园赐沐承恩日，曾恋松萝月满亭。"
    ]
  },
  {
    "id": "e647d10fd95fa3ee56666ae7ca87fa2c",
    "title": "送刘评事少修调望江令",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "雪花燕甸马鞯寒，又送鸣珂出禁銮。",
      "三礼甲科郎选重，大雷渔长主恩宽。",
      "且因粳稻移家去，岂谓风尘作吏难。",
      "闻是尚方曾赐舄，飞凫还望到长安。"
    ]
  },
  {
    "id": "e647d10fd95fa3eedc0d719e189cdcea",
    "title": "至日同姚元白苏子川黄定父吴约卿张羽王饮黎惟敬宅时元白将还白下羽王将之雷州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "阊阖阳生积雪光，高城夕送雁千行。",
      "江南不见梅花使，蓟北空持柏叶觞。",
      "银烛莫教歌管歇，玉颜应笑鬓丝长。",
      "风流渐觉词人散，不待他年忆建章。"
    ]
  },
  {
    "id": "e647d10fd95fa3ee1d9a3669cf2a4f7b",
    "title": "雪中戴伯常见过",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "晓雪如花片片飘，鸣珂犹复问僧寮。",
      "人寻洛下无行径，客倦咸阳有敝貂。",
      "苑树风吹珠错落，禁城山拥玉岧峣。",
      "冲泥欲跨银鞍去，先访将军第五桥。"
    ]
  },
  {
    "id": "e647d10fd95fa3eedb0ab71fba83ecec",
    "title": "赠张司理羽王之雷州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "酒尽征车不可留，劳君万里拥缇油。",
      "荔枝熟处江云湿，杉叶飞时海郡秋。",
      "赋后鹏抟多作浪，尊前蜃起自成楼。",
      "竹书岁报无冤狱，前席从容待借筹。"
    ]
  },
  {
    "id": "e647d10fd95fa3eee2d4b12946e5f5a0",
    "title": "寄王仲房",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "闻君久托远游心，浮世行藏自陆沉。",
      "掌记军中曾入幕，飞书海上亦辞金。",
      "扁舟夜钓黄湖冷，精舍秋移白岳深。",
      "谡谡松风何处听，杖藜吾欲一相寻。"
    ]
  },
  {
    "id": "e647d10fd95fa3eed7558b8bfebbf063",
    "title": "次韵答顾玄纬见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "早买山田四十双，扁舟归去老江乡。",
      "谈禅有客期兰若，看竹何人问草堂。",
      "世许谷云工笔札，自羞辕固少文章。",
      "一轺欲访延陵子，天末题书报雁行。"
    ]
  },
  {
    "id": "e647d10fd95fa3ee8c5a5f47275d9493",
    "title": "洞泉有仙人卢至柔遗迹顾光禄隐居在焉为赋是诗",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "璨山深访羽人居，洞酌亭前寄敝庐。",
      "流水玉琴挥轸外，秋风金涧听松馀。",
      "曾攀丘垄乌啼树，尚忆云窗鸟篆书。",
      "江左周颙归未得，十年猿鹤意何如。"
    ]
  },
  {
    "id": "e647d10fd95fa3eefa6534cefc96ace3",
    "title": "诚意伯刘公宅同群公宴集得孤字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "东阁梅花照玉壶，上公开宴集城隅。",
      "汉京授简新词客，燕市衔杯旧酒徒。",
      "盟府勋名班剑在，中天邸第白云扶。",
      "长裾不少清狂兴，醉散朱门月色孤。"
    ]
  },
  {
    "id": "e647d10fd95fa3ee8073fcbafa4b9be3",
    "title": "吴明卿上计至都下",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "使者归来谒建章，郁葱佳气满咸阳。",
      "禁中乐府歌朱鹭，阙下书生对白狼。",
      "鸣玉班行收客泪，赐金颜色借恩光。",
      "子虚颇有相如赋，侍从无劳上汉皇。"
    ]
  },
  {
    "id": "e647d10fd95fa3ee6e48cf9d94651237",
    "title": "岁暮次韵答施虞部",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "避喧金马即山堂，燎玉空瞻紫禁光。",
      "把酒病犹逢汉腊，披裘寒自拂胡霜。",
      "家人椒颂劳相忆，驿使梅花远莫将。",
      "惟有吟诗何水部，共凭高阁望江乡。"
    ]
  },
  {
    "id": "e647d10fd95fa3ee3efbe1eeffd2fad9",
    "title": "送徐子明赴苍梧参军",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "跃马都门意气生，飞书骆越旧知名。",
      "炎洲道路三千里，沧海戈船十万兵。",
      "岂为故人夸负弩，只缘多难请长缨。",
      "伏波门下南征曲，更听袁郎玉笛声。"
    ]
  },
  {
    "id": "e647d10fd95fa3ee2653eabef3651084",
    "title": "冬日同文博士寿承黎秘书惟敬集顾舍人汝和宅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "逢君休沐下东华，邀赏高斋到日斜。",
      "已道书钞麟趾殿，真看画在虎头家。",
      "香炉云起匡山石，金灶烟分顾渚茶。",
      "闻道五陵公子醉，只夸银甲拨琵琶。"
    ]
  },
  {
    "id": "e647d10fd95fa3ee3d57ae070a9b6524",
    "title": "同项思尧黎惟敬诸君饮顾光禄汝所齐中乃兄汝由直阁汝和舍人皆在会",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "绛蜡金尊夜不寒，岂知今夕在长安。",
      "步兵厨里酒新熟，拥衲龛前雪未残。",
      "家有赐书班嗣富，名齐伯仲季方难。",
      "醉来索笑梅花下，何似扬州水阁看。"
    ]
  },
  {
    "id": "e647d10fd95fa3ee42e9491cff6eb9b7",
    "title": "同惟敬夜过明卿得台字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "送腊尊醪日日开，明星驱马凤城隈。",
      "天知汲黯淮阳至，人笑王生渤海来。",
      "裘剑摧藏惟解饮，风尘荏苒几怜才。",
      "俸钱莫问今多少，且共酣歌上蓟台。"
    ]
  },
  {
    "id": "e647d10fd95fa3ee031867ad18331070",
    "title": "除夕卧病酬施虞部见召不赴因订早春之约兼呈曾郎中吴韩二员外",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "东省屠苏念故人，席门虚枉使车频。",
      "愁深白发三年客，梦破青山一病身。",
      "玉醴想添新岁色，金钱将醉曲江春。",
      "申公已侧当时目，犹得交欢侍从臣。"
    ]
  },
  {
    "id": "e647d10fd95fa3ee3eb28329daa3e3a8",
    "title": "送庞侍御少南出按两浙二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "明堂令布履端馀，宪府霜飞按越初。",
      "沧海潮回收万弩，潢池氛净出单车。",
      "探碑禹穴多奇字，访士桐江有旧庐。",
      "八使风流谁得似，西京人望皂囊书。"
    ]
  },
  {
    "id": "e647d10fd95fa3ee3eb28329b70d7fd0",
    "title": "送庞侍御少南出按两浙二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "同时学赋羡君成，流落怜子十载情。",
      "周室主书专柱史，汉家掌故待诸生。",
      "交游敢望弹冠出，父老应随负弩迎。",
      "浙水东西怀绣斧，江花那得计王程。"
    ]
  },
  {
    "id": "e647d10fd95fa3eedd24ec78ac4867f4",
    "title": "瑞室诗为四明薛子熙赋",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "明经旧署郑公乡，南渡衣冠岁月长。",
      "野火不惊焦处士，山云常护鲁灵光。",
      "藤交瀑下窗犹暗，菊散霜前径未荒。",
      "奇字只今邻禹穴，高楼还儗并梅梁。"
    ]
  },
  {
    "id": "e647d10fd95fa3ee99b5a01614d7f598",
    "title": "诚意伯刘国桢使楚饯别于孙鸿胪宅得枝字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "燕台征骑早春时，九陌青青折柳枝。",
      "玉节星随周使者，朱陵云识汉官仪。",
      "澧兰尽入词人赋，湘竹宁忘帝子思。",
      "鸿雁从来飞不到，天涯何处问归期。"
    ]
  },
  {
    "id": "e647d10fd95fa3ee924a0616dde6c1f1",
    "title": "陆使君道函入计还宝庆",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "使者朝宗出帝阍，赐金南去奉明恩。",
      "飞花扑面驱邮传，落日离心寄酒尊。",
      "风曳珠旗云梦泽，马嘶春草邵陵原。",
      "上林奏赋嗟留滞，待尔鸿书到蓟门。"
    ]
  },
  {
    "id": "e647d10fd95fa3eeb7198b316e8518c2",
    "title": "清明前一日同方行人岳文学江张二山人集孙鸿胪宅得孙字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "三年持橐傍金门，汉署还来问酒尊。",
      "千叠浮云迷客舍，五陵春草送王孙。",
      "莺声半入华阳馆，马首频窥灞水园。",
      "他日看花携手客，禁烟时节望中原。"
    ]
  },
  {
    "id": "e647d10fd95fa3eeaa2ba3645360497f",
    "title": "送魏顺甫使君上计还济南",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "河梁垂柳拂雕鞍，竹马争迎稚子欢。",
      "燕筑深杯怀历下，楚歌明月满长安。",
      "黄金恩重君王赐，白雪词高和者难。",
      "别后椷书何处寄，春鸿飞尽岱云寒。"
    ]
  },
  {
    "id": "e647d10fd95fa3eed2b137ac48528481",
    "title": "赠黎君华岑贞叔南还",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "风起春城日易阴，留君斗酒故情深。",
      "弃繻暂出西游路，献玉终酬北望心。",
      "驿路新莺难驻马，天涯久客易沾襟。",
      "垆头诸少应相忆，为报秋期在竹林。"
    ]
  },
  {
    "id": "e647d10fd95fa3ee44596fecfd99eceb",
    "title": "送冯侍御出按山西",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "侍从当年草白麻，西行绣斧有光华。",
      "晋阳列署看双柏，汾水鸣骢散五花。",
      "霜落胡沙边燧暗，星随汉使岳云斜。",
      "建章正待筹边疏，不用蒲稍入内家。"
    ]
  },
  {
    "id": "e647d10fd95fa3ee03b085976c23510d",
    "title": "雨后饮苏子川宅望西山得花字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西山爽气满窗纱，丹凤城南日未斜。",
      "翠黛遥分燕柳色，青云平出岳莲花。",
      "閤开双瀑长临涧，鸟度诸峰半带霞。",
      "尊酒却疑人境外，谁知还醉近臣家。"
    ]
  },
  {
    "id": "e647d10fd95fa3ee2aaaaf3a18e0e76b",
    "title": "送刘选部孟真请告还夷陵",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "何事张衡咏四愁，飞花春散凤皇楼。",
      "暂辞起草诸郎直，谁共鸣驺六传游。",
      "三峡云帆巴子月，一江风笛渚宫秋。",
      "廷中最忆山公启，兰佩荷裳未可留。"
    ]
  },
  {
    "id": "e647d10fd95fa3ee5e957988e09ed733",
    "title": "送范职方于公奉使吴中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "侍从频年奉柏梁，西风暂得过鲈乡。",
      "出关偶作吴洲客，负弩争迎汉署郎。",
      "山下清溪通夕照，城边白苎散秋凉。",
      "輶轩归上江淮奏，愿遣材官事朔方。"
    ]
  },
  {
    "id": "e647d10fd95fa3ee72051f83e5b90d87",
    "title": "答戴进士仪周",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "燕市还来共酒杯，笑予寄宿在灵台。",
      "省中兰佩今堪结，江上荷裳未可裁。",
      "连骑岂知原宪病，淩云空羡马卿才。",
      "玉河烟柳年年色，曾见何人奏赋回。"
    ]
  },
  {
    "id": "e647d10fd95fa3ee42c5ccae395bcf29",
    "title": "送毕兆先掌教安福",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "与君少小竹斋谈，此日青毡出淦南。",
      "沧海蛟龙双跃剑，蓟门风雨一分骖。",
      "秋凉弦诵新茨野，夜色楼台石鼓潭。",
      "别后江鸿谁共听，相思应有白云椷。"
    ]
  },
  {
    "id": "e647d10fd95fa3ee0f37c808e470406a",
    "title": "送陈文学季谦赴信丰",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "闻道儒林近岭边，章江西上孝廉船。",
      "片帆烟水三千里，双剑风云二十年。",
      "韦氏只今推世业，文翁不敢倚先贤。",
      "故人相送堪相笑，犹得微官足酒钱。"
    ]
  },
  {
    "id": "e647d10fd95fa3eeff05ae3aec099cf0",
    "title": "徐子与入都见访",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "蓟云千片拥骅骝，把袂中原感旧游。",
      "一别雪飞桐柏水，三年书寄白蘋洲。",
      "铜龙见尔鸣珂入，金马怜予待诏留。",
      "短发萧骚惟侠气，紫貂还问酒家楼。"
    ]
  },
  {
    "id": "e647d10fd95fa3ee0fcd128576c45543",
    "title": "初秋同张李陈三户部王山人柴文学集天坛曹道士院得窗字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "日午鸣钟迎客到，仙童花下立双双。",
      "当秋山色分松院，过雨泉声冷石窗。",
      "白鹤连翩参法席，灵风萧飒满经幢。",
      "词人兴在烟萝外，有约还来倒玉缸。"
    ]
  },
  {
    "id": "e647d10fd95fa3ee89c1268c87cd9e2b",
    "title": "弘法寺送徐子与谪长芦",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "回首金门感慨多，汉家迁客一悲歌。",
      "玉珂秋散祇园树，宝剑寒生易水波。",
      "郡里太行新雁起，尊前渤海白云过。",
      "主恩不遣长沙去，咫尺承明鬓已皤。"
    ]
  },
  {
    "id": "e647d10fd95fa3eeb2f75984b81bbe83",
    "title": "早秋同达水部集施虞部省中园亭得来字是日期曾缮部不至",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "署中凉色满池台，更有双尊出旧醅。",
      "濯露蔬劳园吏给，冒霜花为省郎开。",
      "边烽幸绝甘泉报，胡雁初从大漠来。",
      "寄问东曹词赋客，何时还共故人杯。"
    ]
  },
  {
    "id": "e647d10fd95fa3ee27e2896229b4afa7",
    "title": "讯沈祠部病",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "病来秋叶满亭皋，圣主斋居念礼曹。",
      "露下金茎双阙迥，月明瑶瑟五陵高。",
      "四愁有客思江汉，七发何人望海涛。",
      "那得沈郎腰不瘦，闭门犹是著书劳。"
    ]
  },
  {
    "id": "e647d10fd95fa3ee02252e35b3ac13b0",
    "title": "秋夕卧病对月怀许维桢何启图二内翰",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "卧游因病久盘桓，曾记名山万里看。",
      "雪后驱车过汝水，月中摇艇入新安。",
      "昔年白雁思传札，此日铜龙阻握兰。",
      "尊酒何因携二妙，清光知在玉堂寒。"
    ]
  },
  {
    "id": "e647d10fd95fa3ee7a9819133fe0926b",
    "title": "乙丑九日同古茂毨蒙廷俞张鸿与蒙廷纶张伯邻郭笃周饮伦绍周宅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "蓟城佳节忆烟皋，尚喜东邻有浊醪。",
      "赤管自怜频索米，黄花犹得共持螯。",
      "酒钱颇羡陶彭泽，诗句深知谢法曹。",
      "岁岁佩萸何处客，归心偏恋五云高。"
    ]
  },
  {
    "id": "e647d10fd95fa3ee28f3734a37f384cb",
    "title": "送沈祠部谢病归吴兴",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "独辞省署向烟萝，金马其如病客何。",
      "别骑关城惊雁早，归舟江峤听猿多。",
      "帘前讲肆逢严叟，溪上清缨学楚歌。",
      "知有郎中桑落酒，兰桡将泛太湖波。"
    ]
  },
  {
    "id": "e647d10fd95fa3ee58ec7237a96fab72",
    "title": "秋晓经西苑",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "日上觚棱照彩游，西宫夜醮火初收。",
      "沧池波色青门晓，长乐钟声碧树秋。",
      "名岳采芝诸使出，中天筑馆万灵游。",
      "汉家词客头将白，汾水年年望御舟。"
    ]
  },
  {
    "id": "e647d10fd95fa3ee51b515013b1a9d81",
    "title": "中秋同社诸子集方侍御宅得中字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "醉客挥毫倚玉骢，西园今夕正秋风。",
      "关山一赋秦城上，砧杵千声汉苑中。",
      "歌后新凉生觱篥，尊前清露滴梧桐。",
      "庾公此兴应非浅，月下何人赋最工。"
    ]
  },
  {
    "id": "e647d10fd95fa3eeea7921b763a9e37d",
    "title": "太霞洞天为永昌周象贤赋",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "兰津渡口望天池，曾见王乔来去时。",
      "山气晓蒸华马国，海云寒接碧鸡祠。",
      "丹砂不用求勾漏，采幔应看胜武夷。",
      "觞客九霞堪一醉，何年瑶水与君期。"
    ]
  },
  {
    "id": "e647d10fd95fa3ee1a66327baa6d98be",
    "title": "燕京秋夜登楼怀故园",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "风起飞沙日易阴，高城吹角此登临。",
      "归人书去孤鸿杳，游子心惊落叶深。",
      "千垒浮云驱大旆，万家明月拭清砧。",
      "故园亦在沧江上，烽火年年听捷音。"
    ]
  },
  {
    "id": "e647d10fd95fa3ee7de747c008714d87",
    "title": "南溪泛舟遇雨客有怀江南者共赋中字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "城西陂上晚溟蒙，越客扁舟望不穷。",
      "渭水云沉波色里，长杨秋在雨声中。",
      "乍飞鹤子翻池白，欲尽荷花坠露红。",
      "多少燕姬愁翠黛，共将离思寄江枫。"
    ]
  },
  {
    "id": "e647d10fd95fa3ee000c621b54cd4df6",
    "title": "送袁解元南归",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "异乡携手客愁开，秋色飘零酒一杯。",
      "未论南州曾荐士，只知东阁解怜才。",
      "蓟门落叶千砧送，沧海惊波一棹回。",
      "已笑中涓求骏晚，黄金宁不待君来。"
    ]
  },
  {
    "id": "e647d10fd95fa3ee90a4edbe1d6d48cd",
    "title": "雨夜同薛文学晁秀才集吴侍御子沐宅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "君家绿酒照玻璃，佳句还邀烛下题。",
      "宫漏稀闻官舍里，城云低度禁垣西。",
      "铜街踏雨寒嘶马，白简朝天曙听鸡。",
      "他夕金龟能笑解，二豪犹得醉相携。"
    ]
  },
  {
    "id": "e647d10fd95fa3ee17d58acfd56917e4",
    "title": "送戚进士世秀请告归泗州毕姻",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "金门诏许出关遥，淮水乘龙意气骄。",
      "鳷鹊青云随去骑，凤皇新月在鸣箫。",
      "花摇屏烛春开宴，星引天津夜度桥。",
      "想是听鸡还戒旦，含香催入圣明朝。"
    ]
  },
  {
    "id": "e647d10fd95fa3eee2c380d3cc48b2bf",
    "title": "子与约会沧州予将从德州南行不得过先寄此作",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "献策无媒将远游，萧萧一骑出卢沟。",
      "白云不散青枫色，明月独照黄河流。",
      "欲赠生平三楚璞，可怜离合双吴钩。",
      "他时莫忆悲歌客，别后何人燕市秋。"
    ]
  },
  {
    "id": "e647d10fd95fa3ee68f731b047c9a116",
    "title": "寄李于鳞",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "屏居犹在列仙乡，十二楼台蜃雾旁。",
      "客自函关占紫气，世从鲁甸识灵光。",
      "窗前海近弹琴润，岳顶云来散帙凉。",
      "难向此中歌白雪，相将看日到扶桑。"
    ]
  },
  {
    "id": "e647d10fd95fa3ee68f731b0b5f934e1",
    "title": "寄李于鳞",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "高楼不下绝风尘，傲吏当年早乞身。",
      "金匮山经藏岱岳，石渠门客出咸秦。",
      "酒曾累日逢中圣，赋更何时奏大人。",
      "海内从来夸御李，愿从骑鹿过千春。"
    ]
  },
  {
    "id": "e647d10fd95fa3eee8fa5bb047658ba0",
    "title": "雪夜古比部携酒雷比部同过",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "蓟门积雪九衢光，犹得相随酒榼狂。",
      "紫禁地分文学掾，白云天远尚书郎。",
      "骊驹不用催官骑，鸾鹤偏能恋帝乡。",
      "此夜王猷好乘兴，他年无忆剡溪长。"
    ]
  },
  {
    "id": "e647d10fd95fa3eedc704bb5d5a1d22b",
    "title": "送范太史伯祯奉使册封鲁王",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "殿前三策献宸旒，人识词林第一流。",
      "玉节西分周太史，金符东授汉诸侯。",
      "古城弦诵兼风雪，复壁图书烛斗牛。",
      "邹鲁千秋还讲业，归来何异马迁游。"
    ]
  },
  {
    "id": "e647d10fd95fa3eed5dd8112ebafd837",
    "title": "余省觐岭外马进士使辽东饮别霍进士爱大宅得真字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "祖筵雪色照城闉，海内交情尔最真。",
      "岭表辽阳明日路，貂裘狐帽异乡身。",
      "尊前星斗关山远，阙下衣冠气象新。",
      "燕赵悲歌还此地，重来击筑更何人。"
    ]
  },
  {
    "id": "e647d10fd95fa3eea1d5932102503123",
    "title": "诸太史邀饯席上留别",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "玉署开尊雪满庐，勾陈东望逼天居。",
      "浮沉只自逢宾戏，浅薄何能赋子虚。",
      "离夜肯留文学宴，聚星今得史官书。",
      "一经南去还持橐，遥忆名儒议石渠。"
    ]
  },
  {
    "id": "e647d10fd95fa3eebd967c84972fc714",
    "title": "大理邹卿夜饯席上留别",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "乌飞廷尉府中栖，坐拥燕山玉嶂低。",
      "半夜星辰丹凤绕，千门冰雪紫驼嘶。",
      "避人谏草闲曾检，爱客诗篇醉屡题。",
      "我去扬州五湖月，春鸿偏忆禁垣西。"
    ]
  },
  {
    "id": "e647d10fd95fa3ee93e9a81f84d1e4d8",
    "title": "张掖门留别曾以三缮部",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "燕市千杯送我归，中原交友似君稀。",
      "易为易水悲歌泪，难把河梁落日衣。",
      "霜草台边孤骑去，朔云天畔几鸿飞。",
      "谁怜长乐听钟客，独向江淮忆禁闱。"
    ]
  },
  {
    "id": "e647d10fd95fa3ee94a9a683125bbab5",
    "title": "周子修苏子川丁庸卿周汝砺孙文济孙文鼎项思尧黄汝会柴季通黄定父纪旭仁诸君枉饯席上留别",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "高阳宁得少吾徒，结客青萍日渐孤。",
      "彯组尔应留汉署，下帷人自出江都。",
      "他乡梦里思琼树，明月歌中倒玉壶。",
      "别后迢迢怜尺素，不知双鲤到淮无。"
    ]
  },
  {
    "id": "e647d10fd95fa3ee7d485a81f1c4bf93",
    "title": "张掖门再别曾缮部",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "关前立马色苍苍，抗手还同汉署郎。",
      "双阙风云分去路，千山冰雪照离觞。",
      "蓟门赋后馀双鬓，碣石书归待八行。",
      "别汝相思无远近，天涯一望九回肠。"
    ]
  },
  {
    "id": "e647d10fd95fa3ee9f04a4efa2b264c4",
    "title": "过河间郡",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "幽州甲士何翩翩，自许黄金召募年。",
      "插羽东翻沧海日，鸣铙北扫塞垣烟。",
      "路旁小儿能杀马，河间姹女工数钱。",
      "不见听鸡刘越石，侠客中原空自怜。"
    ]
  },
  {
    "id": "e647d10fd95fa3ee63c050b8fa4a3c30",
    "title": "渡河入德州却寄慈仁和尚",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "鲁门一望水如渑，渐远长安隔五陵。",
      "钜野旆旌苍树出，暮天楼橹白云升。",
      "鸦归返照啼高冢，马饮寒流顾断冰。",
      "行役驱驰飞锡远，题书心愧雁门僧。"
    ]
  },
  {
    "id": "e647d10fd95fa3eeb383f85fa3ee8199",
    "title": "登岱二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "天风飒飒起秦松，鸾鹤相随上岱宗。",
      "石暗客窥千岁字，雪残僧扣万山钟。",
      "翠华日月开虞狩，玉检云霞护汉封。",
      "曾是仙人期六博，夜来还借二茅龙。"
    ]
  },
  {
    "id": "e647d10fd95fa3eeb383f85f6fea3ec1",
    "title": "登岱二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "岁杪东游亦快哉，石闾高倚避风台。",
      "射牛不用诸生议，牵狗疑逢老父来。",
      "舄外波涛银阙涌，杯前齐鲁白云开。",
      "谁能婚嫁迟栖岳，禽尚何年向此回。"
    ]
  },
  {
    "id": "e647d10fd95fa3eea3a1de9290934f9e",
    "title": "阙里谒孔庙",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "尼泗千年启閟宫，坛前冠佩讲时同。",
      "凤衰歌后人何在，麟出书成道已穷。",
      "鲁壁藏经残简积，汉祠祝史太牢崇。",
      "东来邹峄观乡射，犹听金丝到庙中。"
    ]
  },
  {
    "id": "e647d10fd95fa3eedc93daef1aebe4ac",
    "title": "谒孔林",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "世家何但表东州，梁木空摧万古愁。",
      "鸟下山犹庐冢夕，叶雕林似奠楹秋。",
      "岱云不向城边散，泗水长悬天上流。",
      "落日缁帷延首地，松门风急下寒沟。"
    ]
  },
  {
    "id": "e647d10fd95fa3ee8cb3e57af13a73fd",
    "title": "衍圣公留宴",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "堂开曲阜带林霞，西第歌钟起暮鸦。",
      "车服尚传秦博士，宫墙犹识鲁东家。",
      "烟生宝鼎皆成篆，雪积琼枝半缀花。",
      "岱岳诸峰明月色，相将终宴向庭斜。"
    ]
  },
  {
    "id": "e647d10fd95fa3eec6dfbaeb96c0d46f",
    "title": "过薛城",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "公子倾身下士年，至今侠气尚翩翩。",
      "三千客散荒秋草，七十城空锁夕烟。",
      "长铗飘零收慷慨，高台歌舞惜婵娟。",
      "不须更奏雍门曲，牧竖樵童满墓田。"
    ]
  },
  {
    "id": "e647d10fd95fa3ee5260a37f49decc74",
    "title": "夜登徐州驿楼",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "汴泗交流重镇成，千家雉堞听涛声。",
      "浊河月涌台边迥，衰草天连雪后平。",
      "霸气只今销沛上，楚歌犹自满彭城。",
      "汉家更欲沉玄璧，酾酒黄楼万古情。"
    ]
  },
  {
    "id": "e647d10fd95fa3ee136431ba04cf2561",
    "title": "青口驿遇乡僧介公同登三祖山望灊皖天柱诸峰",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "地布黄金玉作岑，西来三祖古禅林。",
      "山云半剪传衣色，海石空留听偈心。",
      "涧水供筵经雪净，竹房清梵出烟深。",
      "道人白鹤同僧去，天柱还随杖锡寻。"
    ]
  },
  {
    "id": "e647d10fd95fa3eebb31f940f8a96c66",
    "title": "闻黎职方惟敬已趋金陵予自黄梅渡江过浔阳不得相见",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "献岁东风彩鹢催，浔阳难待故人回。",
      "独驱涛色三湖过，不见梅花五岭来。",
      "持橐旧随鳷鹊观，挥毫今忆凤凰台。",
      "樱桃未熟还江北，莫负金陵几百杯。"
    ]
  },
  {
    "id": "e647d10fd95fa3ee5f676675349366c2",
    "title": "江州城楼晚望",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "家在渔村有钓蓑，偶从簪弁失烟波。",
      "怀人书札春鸿早，作客江湖夜雨多。",
      "匡岳千峰云不散，浔阳九派路如何。",
      "五噫岂似关东去，回首中原一放歌。"
    ]
  },
  {
    "id": "e647d10fd95fa3ee2482331868a3f377",
    "title": "瑞州官舍同黎比部晚酌净芳亭",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "征轺计日问长亭，筠上从君倒玉瓶。",
      "宪府戟枝移竹院，官池波色上莎厅。",
      "频瞻南峤云俱白，三渡西江草又青。",
      "同得趋归家庆近，茅堂灯火带春星。"
    ]
  },
  {
    "id": "e647d10fd95fa3eec8e8861ec8fe28cf",
    "title": "寄许元复",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "蓟门分袂四年馀，近得琅琊尺素书。",
      "鱼吏烟波差可恋，马曹官舍更何如。",
      "郡当淮口遥连泗，山过江南尽入滁。",
      "目送飞鸿频忆汝，秋深莫遣八行疏。"
    ]
  },
  {
    "id": "e647d10fd95fa3ee474553b637790f5b",
    "title": "送沈肩吾归明州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "广陵驿前柔橹鸣，越客离歌半楚声。",
      "高阁酒醒孤树远，片帆潮落大江平。",
      "四明天自窗中见，九曲人从镜里行。",
      "莫向秋风折杨柳，箜篌多少忆归情。"
    ]
  },
  {
    "id": "e647d10fd95fa3ee759d665b8e0f3c7f",
    "title": "杨州中秋送康裕卿项豹章入京",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "萧瑟悲歌对浊醪，那堪立马望烟皋。",
      "夹堤通泗王程远，落叶边淮客梦劳。",
      "楼橹夕悬沧海月，鱼龙秋送广陵涛。",
      "汉庭谁念枚乘笔，羡尔同时赋最高。"
    ]
  },
  {
    "id": "e647d10fd95fa3eecd59152e941415b9",
    "title": "九日黄判官邀游周氏园",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "斗酒何期一笑欢，孤城莽莽万枫丹。",
      "阁前山送岷峨色，竹下江通汴泗寒。",
      "白雁不传南国字，黄花还共逐臣看。",
      "主恩更在淮阳日，莫向天涯泣楚冠。"
    ]
  },
  {
    "id": "e647d10fd95fa3eed9d641ac6d991733",
    "title": "姚元白枉书问讯因闻元白与陈子野俱已乞休赋寄二子",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "婆娑偶寄漆园间，荒径苔深颇似闲。",
      "公事只堪对流水，宦情吾自有青山。",
      "窗中蝴蝶频支枕，松下楞伽一掩关。",
      "闻道故人罢官早，白云遥羡鸟知还。"
    ]
  },
  {
    "id": "e647d10fd95fa3eecc28038164e41c09",
    "title": "同郭赵王吴四山人杨卞二文学陆阎二秀才集上方寺真如上人房",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "骑马竹西西畔村，汲泉煮茗共僧言。",
      "帛公诗句开庐岳，谢客禅栖在石门。",
      "法供香花参橡栗，讲堂户牖瞩林园。",
      "青山拄笏虽非隐，暂得相从一避諠。"
    ]
  },
  {
    "id": "e647d10fd95fa3ee0b8b2c2083e509b7",
    "title": "过隋故宫二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "龙舸忘归几岁华，六军飞挽万方嗟。",
      "辽阳鼓角沧波远，巩洛山河落日斜。",
      "水调杨花歌九曲，江游萤火散千家。",
      "芜城莫引中原目，衰柳残堤宿暮鸦。"
    ]
  },
  {
    "id": "e647d10fd95fa3ee0b8b2c20cbc37a2c",
    "title": "过隋故宫二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "金雁波沉彩树凋，汴河东入广陵遥。",
      "倚窗曾赋风前楫，惊枕空悲梦里雕。",
      "宝帐烟花迷陇月，锦帆云雨听江潮。",
      "吴公台下雷塘路，多少高楼怨玉箫。"
    ]
  },
  {
    "id": "e647d10fd95fa3eeffb6fc3c0ba9a905",
    "title": "送丁户部庸卿谪延平",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "昔从燕市怅离群，何意邗江复送君。",
      "半刺独怜千里去，悲歌宁遣众人闻。",
      "天垂碣石看孤雁，日落长安隔五云。",
      "谁念为郎头已白，七闽今逐仗波军。"
    ]
  },
  {
    "id": "e647d10fd95fa3ee4fa633c656d9bdea",
    "title": "小至日院馆督试诸士和苏端公",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "阳律将回玉琯风，吹嘘今在柏台中。",
      "杨州幸拜单车早，汉殿谁如八使雄。",
      "大国诗从歌卫得，诸生论颇借秦工。",
      "悬知推毂归朝去，门下何人似孔融。"
    ]
  },
  {
    "id": "e647d10fd95fa3ee8b50c542e459ba29",
    "title": "送王氏兄弟扶侍还关西",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "云拥仙翁羽节开，大家新赋并堪裁。",
      "天空华岳青莲出，日射关门紫气来。",
      "白发骑牛何处过，玉笙驻鹤几时回。",
      "茅家兄弟西归后，还忆玄洲海上台。"
    ]
  },
  {
    "id": "e647d10fd95fa3eea8b8e5b35cd71568",
    "title": "寄朱灌甫宗尉",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "苍茫秋色满中原，千骑如云飞盖尊。",
      "自笑谈高留稷下，未缘虚左过夷门。",
      "鸣笙此地连缑岭，修竹何年傍兔园。",
      "不为游梁称赋客，汉家经术重王孙。"
    ]
  },
  {
    "id": "e647d10fd95fa3eed05643fd349d2e67",
    "title": "送王内翰绍传请告还琼州省觐",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "梅花岭上有秦台，万里南征作赋才。",
      "乘传路寻铜柱去，趋庭人自玉堂来。",
      "天边渺渺龙楼迥，海上冥冥蜃阁开。",
      "紬史名家谁健笔，北扉持橐待君回。"
    ]
  },
  {
    "id": "e647d10fd95fa3ee641d3c51eaa7be47",
    "title": "答关伯玉",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "雪中孤骑过津头，忽忆江南旧酒俦。",
      "讲肆且将留马队，隐君宁得问菟裘。",
      "山梅腊尽谁开阁，海雁春来尚满洲。",
      "五斗折腰君莫笑，十年书剑在罗浮。"
    ]
  },
  {
    "id": "e647d10fd95fa3ee89855512e784154c",
    "title": "送莫子良大参入汴",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "诏下家园起谢公，东京今勒保釐功。",
      "山河分陕歌棠早，宾客游梁赋雪雄。",
      "紫气函关行部内，白云嵩岳出封中。",
      "青春傥折三花树，持献君王万寿宫。"
    ]
  },
  {
    "id": "e647d10fd95fa3eeca465c65a1efa3bb",
    "title": "雪夜同方明府集天宁寺阁",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "禅堂邀客酒如霞，列炬光中散夕鸦。",
      "云涌珠宫千劫火，天开银阙万人家。",
      "卷帘淮海皆成玉，吹笛江城半落花。",
      "闻道碛西胡骑过，此时边将出龙沙。"
    ]
  },
  {
    "id": "e647d10fd95fa3eea93afee32f269e0e",
    "title": "元日雪晴",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "庭中寒色映朝衣，夹仗春风似禁扉。",
      "珠缀偶从淮树望，玉鳞先傍汉宫飞。",
      "登台天女花难见，授简词人赋亦希。",
      "执戟小臣容上寿，曾闻方朔侍彤闱。"
    ]
  },
  {
    "id": "e647d10fd95fa3ee0894c77f5173378b",
    "title": "春日同方明府尊经阁课诸生",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "皂盖行春一骑回，翩翩衿佩待君来。",
      "壁池水绕朱琴净，书阁风迎绛帐开。",
      "天禄五经寻故事，明堂三礼待雄才。",
      "竞看桃李生新色，燕谷谁知玉律催。"
    ]
  },
  {
    "id": "e647d10fd95fa3ee5afb44c09a6f3bc9",
    "title": "王氏园同文德承吴孝观玉兰花",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "素艳何年出苎罗，西园春色过江多。",
      "汉滨欲请风前佩，洛浦曾淩月下波。",
      "翠羽忽惊梅萼梦，璚花犹听竹西歌。",
      "洗妆更有持觞客，芳草天涯奈尔何。"
    ]
  },
  {
    "id": "e647d10fd95fa3ee575b7de0c6b3803e",
    "title": "闻方侍御德新按关西以谏事放还",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "恩深逐客赋南征，太白苍苍匹马行。",
      "直以孤忠酬圣主，岂将谏草慰平生。",
      "秦台汉畤悲歌日，陇雪洮云遗世情。",
      "君自九华支一枕，夜来飞梦入承明。"
    ]
  },
  {
    "id": "e647d10fd95fa3eea03eedcfc1c6147f",
    "title": "怀徐子与读书山中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "阙下曾思侍从臣，风尘不到五湖春。",
      "且从茅氏开金涧，谁为徐卿送玉麟。",
      "浊酒可能容我辈，浮名未肯傍时人。",
      "钓船亦有夷犹兴，何处汀洲采白蘋。"
    ]
  },
  {
    "id": "e647d10fd95fa3ee02d4cec95c4e0360",
    "title": "卞园赏牡丹",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "阊阖春来汉诏宽，淮南草木总含欢。",
      "云中朱簿围丝障，月下华林引翠冠。",
      "紫灞烟光留客饮，赤城霞色照人寒。",
      "清歌半似西游侣，那得花前不醉看。"
    ]
  },
  {
    "id": "e647d10fd95fa3ee47a325c64193031a",
    "title": "闻王元美诣阙上书",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "行乞当年雪满途，衔冤怜尔叩阍呼。",
      "天乎曹氏融何罪，世有山涛绍不孤。",
      "国士只今收涕泪，馀生宁得傍江湖。",
      "征西部曲思公子，请为君王北射胡。"
    ]
  },
  {
    "id": "e647d10fd95fa3ee5b2c11b169248af0",
    "title": "资政书院试士答卫杨州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "授简三原后院东，南阳爱士似王公。",
      "衣冠坐满凝香处，桃李阴连讲幄中。",
      "洛守自能求贾谊，蜀人谁不颂文翁。",
      "江淮自昔推经术，何论文章一荐雄。"
    ]
  },
  {
    "id": "e647d10fd95fa3ee9d4be788b6edc8ff",
    "title": "泰州光孝寺阁怀五台山秀上人",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "青骡东去久无踪，谁道人间有赤松。",
      "孤阁云帆京口寺，万家烟树海陵钟。",
      "白榆历历今何远，玉舄翩翩不易从。",
      "欲问真如慰岑寂，禅房明月在千峰。"
    ]
  },
  {
    "id": "e647d10fd95fa3eee46fc9a2aa15a848",
    "title": "答吴道南",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江头百里尺书劳，甓社湖边白雁高。",
      "梦落舟航寻夜雪，病携宾从看秋涛。",
      "移家颇种先生柳，闭户应深仲蔚蒿。",
      "短发萧萧思见汝，几回扶策望西皋。"
    ]
  },
  {
    "id": "e647d10fd95fa3ee1a883296bcf9f668",
    "title": "寄致政太宰咸宁王公",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "渭水秋风白发新，廷中曳履识元臣。",
      "共传一代摛文笔，自许三朝报主身。",
      "天禄书成题姓字，东都人去偃经纶。",
      "挥金知有盈觞酒，倦客何由一到秦。"
    ]
  },
  {
    "id": "e647d10fd95fa3eec7a520b0c026f6cd",
    "title": "杨州得小孙潘少承椷诗寄贺喜而有作",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "五年奔走客燕都，老作江阳一腐儒。",
      "忆母家园惭负米，抱孙官舍喜悬弧。",
      "旧书颇解藏三箧，清酒谁能送百壶。",
      "惟有故人诒秀句，独留明月似秦珠。"
    ]
  },
  {
    "id": "e647d10fd95fa3ee57d2f3261deda89b",
    "title": "伏日姚唯之陆华甫董述夫见过",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "官舍莺啼绿树阴，炎天步屧尔能寻。",
      "楼前过雨山俱出，阶下生烟竹更深。",
      "讲肆不妨开马厩，诗篇何必到鸡林。",
      "酣歌气与秋空远，丹壑谁知静者心。"
    ]
  },
  {
    "id": "e647d10fd95fa3ee3e3324d64028275e",
    "title": "送余太史还朝",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "千里趋还供奉班，御炉烟里觐龙颜。",
      "紬书东观秋槐里，劝讲西清昼漏间。",
      "几奏登歌归乐府，何年史记托名山。",
      "柏梁盛事空相忆，只有淮南桂可攀。"
    ]
  },
  {
    "id": "e647d10fd95fa3ee6df696e9891a957a",
    "title": "竹西亭送沈二十八北游",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "醉把吴钩赠别离，行逢汉主好文时。",
      "布衣且待公车诏，奏赋先蒙狗监知。",
      "马饮桑干流水急，诗题碣石片虹垂。",
      "相逢若问江都客，萧瑟秋风自下帷。"
    ]
  },
  {
    "id": "e647d10fd95fa3ee1cc44c1e5d301aff",
    "title": "答伦大理绍周见怀",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "淮南蓟北久离居，双鲤迢迢尺素书。",
      "梦入竹斋欹枕后，诗成棘署按章馀。",
      "闲知出世心偏快，老去干时术已疏。",
      "同舍惟君今侍从，碧云千里思何如。"
    ]
  },
  {
    "id": "e647d10fd95fa3ee44c190fb0de74ba1",
    "title": "立秋日卧病答黄希尹约游大明寺不赴",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "苜蓿斋中一病身，井桐叶坠报萧晨。",
      "枉期车马携尊酒，虚负烟霞笑角巾。",
      "谢客能寻开社事，远公还待折腰人。",
      "秋风九曲西池约，为扫隋家辇路尘。"
    ]
  },
  {
    "id": "e647d10fd95fa3eea6c777626fee0b3d",
    "title": "送王兴化子慎应诏还户部",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "汉家凫舄本仙踪，秋色翩翩向九重。",
      "江县万花行处遍，河堤千柳别时浓。",
      "为郎白首逢停辇，谒帝彤扉梦听钟。",
      "闻道去思留片石，昭阳犹似岘山峰。"
    ]
  },
  {
    "id": "e647d10fd95fa3ee7ec6a31a0e7f94b8",
    "title": "赠阎永平擢宪副备兵关西",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "承明一出岁悠悠，佩印西秦第一州。",
      "此去护羌兼戊己，曾闻归汉对春秋。",
      "醉中胡月悬烽堠，战后边笳满戍楼。",
      "章句自惭投笔吏，看君华发早封侯。"
    ]
  },
  {
    "id": "e647d10fd95fa3eec8d171da9021d26a",
    "title": "怀潘少承",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "登楼何处望吾乡，书札经年鬓欲苍。",
      "莫以江都怜董相，谁能洛涘学潘郎。",
      "海边暮雨枫千树，淮上秋风雁几行。",
      "彩笔青云须努力，蹉跎容易老星霜。"
    ]
  },
  {
    "id": "e647d10fd95fa3ee3eaa1b56c35e8d53",
    "title": "泰州九日登望海楼怀梁公智黄幼章",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "把菊偏惊久客情，淮河西下蓟鸿声。",
      "楼船万里沧波涌，砧杵千家朔吹生。",
      "绝塞频年犹住牧，故乡多难未休兵。",
      "君看天地干将气，不为悲秋泪满缨。"
    ]
  },
  {
    "id": "e647d10fd95fa3ee46942e849293f303",
    "title": "广陵驿送王元美兄弟归吴中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "孤臣去国意何如，客路秋风广柳车。",
      "双阙恩曾怜狗马，五湖归不为鲈鱼。",
      "江头颇问观涛赋，霜后应题寄橘书。",
      "从此东南思二美，暮天搔首一踌躇。"
    ]
  },
  {
    "id": "e647d10fd95fa3ee7f748bca70904dda",
    "title": "答黄淳父见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "萧瑟君怜楚调同，篇诗遥寄海楼东。",
      "五湖心共飘蓬远，十载名因说剑雄。",
      "倚仗柴门看暮雨，挥毫江馆送秋鸿。",
      "西阊北固风烟接，从此相寻钓艇中。"
    ]
  },
  {
    "id": "e647d10fd95fa3ee21b39a912054bfda",
    "title": "九日阁上集",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "五岳嵯峨秋色新，修然高阁出风尘。",
      "孤鸿日杳中原路，浊酒天全傲吏真。",
      "落帽谁容趋府客，佩萸偏忆住山人。",
      "青云欲借卢敖杖，莫笑支离一病身。"
    ]
  },
  {
    "id": "e647d10fd95fa3ee288cf1af05c7442a",
    "title": "寄李郡博子荩",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "先朝释褐省郎中，谪宦犹居白雪堂。",
      "齐客风流推稷下，鲁儒文学在吴乡。",
      "衔鱼已听诸生报，割肉曾闻侍从狂。",
      "东望姑苏秋雁渺，尺书何日到江阳。"
    ]
  },
  {
    "id": "e647d10fd95fa3ee196d00a32150408a",
    "title": "过归安丞殷君旧读书处",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "陶公非但爱吾庐，泛览流观十载馀。",
      "映雪古梅开户牖，哦松新水绕阶除。",
      "传家箧里三坟字，散帙林中二酉书。",
      "问讯当年居士宅，只今驷马在门闾。"
    ]
  },
  {
    "id": "e647d10fd95fa3eeeed2c6c1d5256753",
    "title": "秋夜登广陵城",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西风淮水下邗沟，何处关山独倚楼。",
      "赋后芜城荒井径，书来瓜渚断江流。",
      "青天寒色千砧夕，沧海潮声万弩秋。",
      "满目苍苍见平楚，不知歌吹在扬州。"
    ]
  },
  {
    "id": "e647d10fd95fa3ee131519190a0a8fd3",
    "title": "丁卯九月十七日同汪山人黄中舍集杨汝德园赏菊是日牡丹忽开一花江北深秋未见寒色然亦异矣为纪一诗",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江上园林片片霜，君家暖艳照山房。",
      "似怜傲吏归彭泽，故遣佳人出洛阳。",
      "绕院三千黄蛱蝶，临池七十紫鸳鸯。",
      "淮南宾客逢今日，歌吹宁辞送百觞。"
    ]
  },
  {
    "id": "e647d10fd95fa3eee2db350e9462f518",
    "title": "广陵遇蔡职方元卿",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "燕阳经术似河汾，汉署风流尚见君。",
      "金在曾求千里足，剑沉谁识七星文。",
      "词人海上青云色，迁客淮边白雁群。",
      "何事相逢贪握手，西来消息几时闻。"
    ]
  },
  {
    "id": "e647d10fd95fa3eec8491e63f36e8db6",
    "title": "文寿承见过同游平山堂得中字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "燕台芳草思何穷，谁道维扬此会同。",
      "海上涛声生赋后，江南山色落杯中。",
      "楚天高映三城雪，朔气长飘万里风。",
      "还共题诗秦博士，醉来双目送飞鸿。"
    ]
  },
  {
    "id": "e647d10fd95fa3eed3b7bb58904eea38",
    "title": "怀方明府上许京师",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "河梁征骑不能攀，忆尔追趋鹓鹭班。",
      "日出晴云开北阙，雪消春色满西山。",
      "垆烟缥缈彤墀上，佩玉参差彩仗间。",
      "召对亦知明主意，江阳人望赐金还。"
    ]
  },
  {
    "id": "e647d10fd95fa3eee98612f0262abfed",
    "title": "寄汪中丞伯玉",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "楼船百万旧征南，闽海风涛久已谙。",
      "谁为伏波怜薏苡，空劳渔父问江潭。",
      "灯前自拂青萍剑，松下今抽白玉簪。",
      "只恐鸣驺将入谷，未容精舍事瞿昙。"
    ]
  },
  {
    "id": "e647d10fd95fa3ee37ad6ad62ceaa8ab",
    "title": "送李于鳞补浙宪并简徐使君子与二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十载归耕历下田，门生多是石渠贤。",
      "儒林经术推师授，宪府声华借使权。",
      "登阁涛飞沧海雪，挥毫霞起赤城天。",
      "飘零赋客频收召，行见甘泉侍从年。"
    ]
  },
  {
    "id": "e647d10fd95fa3ee37ad6ad61d78c535",
    "title": "送李于鳞补浙宪并简徐使君子与二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "君家越观望秦稽，揽辔今寻甲楯栖。",
      "使者宁知荣绣斧，词人应自问丹梯。",
      "扁舟先向苕边过，斗酒还从箬下携。",
      "后夜不须占太史，德星高映五湖西。"
    ]
  },
  {
    "id": "e647d10fd95fa3eeb16f0be659e0cea8",
    "title": "答沈汝渊",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江门一苇果谁功，海内名儒更有公。",
      "皓首诗书齐祭酒，白衣岩穴汉司空。",
      "入门看竹家家雨，临涧听松日日风。",
      "谁谓俗尘俱不染，翛然唯许此心同。"
    ]
  },
  {
    "id": "e647d10fd95fa3ee0fa291915648035c",
    "title": "送戚总戎",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "翩翩北去拥双旌，受诏新屯细柳营。",
      "骠骑暂劳平虏策，楼船曾识伏波名。",
      "三边烽燧先飞檄，万里风云独请缨。",
      "司马斋中推第一，穰苴门户世谈兵。"
    ]
  },
  {
    "id": "e647d10fd95fa3ee2481dddd5fcddc52",
    "title": "汪禹乂吴膺之李鸣卿吴虎臣朱道光邬汝翼诸子集斋中得杯字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "摄山采药始能回，邗上繁华尚欲开。",
      "卷幔烟霞千嶂落，挥毫宾客五湖来。",
      "清言已下高斋榻，斜日还衔浊酒杯。",
      "奇字自惭无可问，悬知三径长莓苔。"
    ]
  },
  {
    "id": "e647d10fd95fa3ee5cef1b119e936c3f",
    "title": "顾季狂见过即还吴中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西来何意共持觞，十载知名自大梁。",
      "过赵竟辞双璧赠，入关宁用百金装。",
      "三江艇在谁相问，五岳书成尚未藏。",
      "闻道伯鸾将欲隐，皋桥流水是吴乡。"
    ]
  },
  {
    "id": "e647d10fd95fa3ee2e93e22bfce7857e",
    "title": "送衡仲还家兼报明叔经季",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "长亭官柳拂征鞍，淮海炎天过雨寒。",
      "路出江湖怜尔去，家贫升斗为亲欢。",
      "鲊惭鱼吏缄封远，珠谢鲛人泣报难。",
      "马上风尘君自见，归从二季学持竿。"
    ]
  },
  {
    "id": "e647d10fd95fa3ee598aa88562fc16bb",
    "title": "赠朱在明省觐还靖江",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "典客中朝事事新，思归应为白头亲。",
      "十年献赋谁知己，四海论交见几人。",
      "侠似朱家还自蔽，美如孺子岂长贫。",
      "江皋纵有菰蒲地，高卧宁容侍从臣。"
    ]
  },
  {
    "id": "e647d10fd95fa3eed65997428a934b74",
    "title": "送王百谷还吴下",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "隋堤千柳噪鸣蝉，细雨轻帆溽暑天。",
      "问驿尔寻文学馆，渡江人识孝廉船。",
      "隐囊但可馀双笔，拄杖宁知有百钱。",
      "归去吴门犹是客，赁舂谁似伯鸾贤。"
    ]
  },
  {
    "id": "e647d10fd95fa3eeff0336da53b7f428",
    "title": "酬周公瑕见过",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "相逢意气酒垆傍，薄宦宁知俸一囊。",
      "繁露书难追董相，醇醪交自得周郎。",
      "朝朝苜蓿年堪老，处处芙蓉秋可裳。",
      "且共扁舟公路浦，莼鲈吾亦忆江乡。"
    ]
  },
  {
    "id": "e647d10fd95fa3ee7a6c7fb0a9fd64e9",
    "title": "徐子与王元美见过招陆无从同集斋中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "渡江先约住芜城，二子中原念我情。",
      "博士业能传楮大，酒人游自爱荆卿。",
      "不知豸绣飘霜色，忽有骊珠傍月明。",
      "燕市狗屠君更访，风尘何处可藏名。"
    ]
  },
  {
    "id": "e647d10fd95fa3ee76f0c110de3f8ba9",
    "title": "李鸣卿邀游韩氏山亭",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "缥缈飞楼出井干，千山隔水绕阑干。",
      "何来方丈□难引，忽涌罗浮雪并寒。",
      "帆过城头春浪长，亭开天半白云残。",
      "飘飘便可支筇去，万树梅花醉里看。"
    ]
  },
  {
    "id": "e647d10fd95fa3ee6f298c9c310e0391",
    "title": "雨中送王仪部敬美并寄李太史子田",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "榜枻看君泛小舲，宁容奏记出都亭。",
      "世有后苍今典礼，人思刘向去传经。",
      "广陵雨后涛俱白，建业春残草尚青。",
      "太史何因留滞久，新莺还共省中听。"
    ]
  },
  {
    "id": "e647d10fd95fa3eeef5774953fc036e1",
    "title": "送张鸿与解台州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "三年出守赤城阴，归去宁论旧赐金。",
      "沧海秋风渔艇小，罗浮春雨酒杯深。",
      "吴钩还傍词人色，荆玉谁明逐客心。",
      "露冕天台曾一赋，夜来千尺白龙吟。"
    ]
  },
  {
    "id": "e647d10fd95fa3eef60753106582e303",
    "title": "送杨运判量移青州别驾三首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "通籍移家阊阖边，为郎深藉主恩偏。",
      "悬金早遇燕台日，止辇曾逢汉署年。",
      "迁客五噫宁忍去，诸生九辩已先传。",
      "只今谁似君侯贵，赐履分明海岱前。"
    ]
  },
  {
    "id": "e647d10fd95fa3eef6075310ab19a782",
    "title": "送杨运判量移青州别驾三首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "烟芜萧瑟满邗城，共识参军作赋情。",
      "何处惊涛愁暮色，谁堪落叶送秋声。",
      "离人隋苑歌杨柳，候吏齐都引旆旌。",
      "十二山河凭轼外，沧洲宁许白鸥盟。"
    ]
  },
  {
    "id": "e647d10fd95fa3eef60753104d876efd",
    "title": "送杨运判量移青州别驾三首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "煮盐东海是青州，君理淮鹾更此游。",
      "今日坐谈师尚父，何年归拜富民侯。",
      "山连渤海孤城雪，台拥琅琊万里秋。",
      "若念广陵宾从胜，枚乘还在曲江头。"
    ]
  },
  {
    "id": "e647d10fd95fa3ee7e8f6a19683f4ec3",
    "title": "闻岭南海寇警急寄陈德基袁茂文",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "军中何事角声悲，赵尉台高落日迟。",
      "乱后江山犹涕泪，梦中楼橹半旌旗。",
      "渔樵实恐诛求尽，征戍深防道路危。",
      "慷慨知君能谕贼，莫令边将请王师。"
    ]
  },
  {
    "id": "e647d10fd95fa3eed087d457d0617bcc",
    "title": "喜官军已逐海寇寄黄公补公绍",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "苍茫五岭半烽烟，幕府欢声露布传。",
      "沧海几年徵弩士，番禺诸将会戈船。",
      "军储邕筦宵偏急，杀气卢城秋可怜。",
      "忆尔登楼长啸后，曼胡缨自曳江天。"
    ]
  },
  {
    "id": "e647d10fd95fa3eed9e99bc9ff00c7bd",
    "title": "吴虎臣还新安陆无从同往为黄山白岳之游因赠二子并上汪中丞",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "远游宁得恋交亲，落魄江南二子贫。",
      "谁解弓旌求国士，仅闻鱼鸟待诗人。",
      "溪头烟水青丝笮，岳下秋风白葛巾。",
      "中令闲居深结客，也应投辖似陈遵。"
    ]
  },
  {
    "id": "e647d10fd95fa3eee4dd7e83a545c4e0",
    "title": "赠致政大司马四明张公",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "仙人海上似卢敖，银阙回瞻日月高。",
      "绿发昼移青雀舫，白云春拥赤麟袍。",
      "西京枢筦新投老，南国歌辞早命骚。",
      "玉箭金芝持欲赠，十洲曾不隔烟涛。"
    ]
  },
  {
    "id": "e647d10fd95fa3eed9822993c5c5c4f4",
    "title": "送胡比部之留都胡公前御史左迁司理量移今职",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "杨州法署见才华，獬豸从来善触邪。",
      "直指八闽曾奉使，曲台三礼自名家。",
      "箧携书富多藏竹，环赐恩深未及瓜。",
      "佳句今推何水部，知君东问忆梅花。"
    ]
  },
  {
    "id": "e647d10fd95fa3eed9822993b30e5de2",
    "title": "送胡比部之留都胡公前御史左迁司理量移今职",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "宁同迁客著离骚，江左鸣珂赋更豪。",
      "孤阁湖光玄武署，六朝秋色白云曹。",
      "城边雪霁骖騑远，阙下星悬象魏高。",
      "一出承明天万里，先朝侍从忆王褒。"
    ]
  },
  {
    "id": "e647d10fd95fa3eed9822993699aa46b",
    "title": "送胡比部之留都胡公前御史左迁司理量移今职",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十载乌台疏几行，法曹今喜接词场。",
      "池因彩舰尝停辔，观为琼花一举觞。",
      "斋阁诸生疑蜀郡，股肱二辅似淮阳。",
      "征西官属江头望，回首金陵近帝乡。"
    ]
  },
  {
    "id": "e647d10fd95fa3eea0779d8af4ef17e9",
    "title": "送陆子传请告还吴",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西掖符台汉列卿，风尘君自厌承明。",
      "东方可是浮沉客，司马多传赋颂名。",
      "震泽颇堪供玉鲙，建章何处望金茎。",
      "游闲公子应相待，斗酒深欢圣主情。"
    ]
  },
  {
    "id": "e647d10fd95fa3ee13a53665095f810c",
    "title": "挽葛明府子静",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "循吏高风孰与齐，去思多在七闽西。",
      "贤声邺郡春秋纪，乡行平舆月旦题。",
      "马鬣只今封玉碗，鸾书何日下金闺。",
      "诸孙结驷多冠盖，人向闾门忆杖藜。"
    ]
  },
  {
    "id": "e647d10fd95fa3ee5d9c114b0f0e8496",
    "title": "送张台州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "铜虎符分亦壮哉，浙东名郡表天台。",
      "褰帷江郭春能出，下榻山楼日自开。",
      "高浪每疑沧海入，飞霞半挟赤城来。",
      "玺书上计看君去，曾是承明侍从才。"
    ]
  },
  {
    "id": "e647d10fd95fa3ee32bb2e3fbdbcb92b",
    "title": "怀方员外",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "闻君郎署罢官贫，十口樵川过几春。",
      "鸡犬相随怜避地，江山无恙待归人。",
      "天边高枕青萍在，海内雄辞白发新。",
      "客有感恩称邑子，羞将名姓问荆榛。"
    ]
  },
  {
    "id": "e647d10fd95fa3eefca74487e7038954",
    "title": "陈徐诸生邀余同徐王二僚长饮法海寺遂登迷楼",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "天空风急雁飞回，留滞经春恋酒杯。",
      "偶约同官行并辔，更携诸子醉登台。",
      "汴堤烟柳丝丝出，淮水云帆片片开。",
      "凤舸龙舟俱莫问，且看持楫渡江来。"
    ]
  },
  {
    "id": "e647d10fd95fa3ee8808700efa7003fe",
    "title": "送王元美起家按察备兵天雄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "使者秋辞督亢亭，主恩宁许遂鸿冥。",
      "行资庙略临洺水，手握兵符出井陉。",
      "朔雪东连沧海白，蓟云西落太行青。",
      "重关自昔雄三辅，慷慨看君报汉廷。"
    ]
  },
  {
    "id": "e647d10fd95fa3ee04a4f88ef8bd365b",
    "title": "答陈评事玉叔见怀",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "楚歌何以念同声，然诺深知慷慨情。",
      "雁下蓟门书万里，星相淮海客孤城。",
      "广文官自留毡冷，廷尉名缘结袜成。",
      "巴曲岂堪酬白雪，独悬清梦到西京。"
    ]
  },
  {
    "id": "e647d10fd95fa3ee52f996acbac5ae0f",
    "title": "送冯方伯汝言赴江西",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十载闻君自有曹，名家不羡五陵豪。",
      "位尊方岳提封远，地控东南屏翰劳。",
      "彩笔匡庐回夕照，楼船彭蠡压春涛。",
      "江淮还待趋朝日，剑佩秋悬北斗高。"
    ]
  },
  {
    "id": "e647d10fd95fa3ee20f02aec14af41c7",
    "title": "送卢惟忠僚长归黎阳因忆次楩",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "皋鱼归哭大𢓖东，祖帐淮南柳色中。",
      "黎水冰澌驱夜骑，太行云断散春鸿。",
      "舄飞人望仙郎久，毡在谁怜学士穷。",
      "曾过马陵思侠客，为传双泪寄悲风。"
    ]
  },
  {
    "id": "e647d10fd95fa3ee102eece2b630e7a9",
    "title": "寒食集吴氏园亭得春字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "园林芳草半成茵，好事偏多载酒人。",
      "池引玉凫淮水长，烟含金柳汴堤新。",
      "千家禁火供寒具，几树啼莺傍角巾。",
      "醉倚箜篌看浴马，主恩还忆曲江春。"
    ]
  },
  {
    "id": "e647d10fd95fa3eec4b58fb57b0d246a",
    "title": "张仲实过杨州为余写容赋此以别",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "苜蓿斋前丘壑姿，雄飞君尚写当时。",
      "青云不止山公启，白发空能水部诗。",
      "三月烟花还此别，十年风雨几相思。",
      "故园为扫罗浮石，归访轩辕已有期。"
    ]
  },
  {
    "id": "e647d10fd95fa3eea2e489a585d7681f",
    "title": "寄大司马濮阳苏公",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "司马仙班压汉貂，赤松何事早相招。",
      "乞身剑履星辰近，挥手烟霞海岱遥。",
      "镜水已能留贺监，玉关那得老班超。",
      "谁知濮上持竿客，白首勋名在圣朝。"
    ]
  },
  {
    "id": "e647d10fd95fa3ee0a6875889f064f1b",
    "title": "夜过宝应湖",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "飞涛寒涌柁楼深，永夜星河堕欲沉。",
      "病后江湖曾起色，醉来书剑有雄心。",
      "苇间明月双珠出，蘋末悲风万籁吟。",
      "回首芜城平楚尽，中原何处不萧森。"
    ]
  },
  {
    "id": "e647d10fd95fa3ee37351e3a45a2f339",
    "title": "淮口大风同吴子化张子豫临眺",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "百万飞艘旌帜黄，惊沙忽起半苍茫。",
      "支祁西锁涡河下，桐柏南连泗水长。",
      "秦使何来求海上，汉臣谁敢薄淮阳。",
      "楼前芒砀风云气，多少征人望帝乡。"
    ]
  },
  {
    "id": "e647d10fd95fa3ee0eb1861659edeefb",
    "title": "访胡给事",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "淮楚城高泗水斜，西来夹毂问君家。",
      "绿槐门巷丝丝雨，青锁衣裳片片霞。",
      "阙下谏书曾削草，斋中法供只拈花。",
      "谁知献纳蓬莱客，已种东陵五色瓜。"
    ]
  },
  {
    "id": "e647d10fd95fa3eea816e9a42dfbea7e",
    "title": "答周给谏兴叔过广陵见怀",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "渡江忆我鬓萧骚，此地千秋见彩毫。",
      "园且谈经帷更下，涛堪起色翰曾操。",
      "菰蒲每狎鸥为客，苜蓿犹疑马是曹。",
      "近侍只今趋锁闼，西京回首五云高。"
    ]
  },
  {
    "id": "e647d10fd95fa3eef6f853a48e4534cd",
    "title": "答皇甫子循见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "双鱼消息五湖还，玄晏先生尚闭关。",
      "人候小车乘下泽，书成残草寄名山。",
      "江南烟月参差际，淮浦风云澒洞间。",
      "尺素怀君三百里，竹林何日一追攀。"
    ]
  },
  {
    "id": "e647d10fd95fa3ee1d8fa9a78860d6db",
    "title": "闻吴明卿谪高州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "汉家迁客意如何，五岭风烟拥传过。",
      "借客姓名奇节在，窥人魍魉畏途多。",
      "中原尚走铜鱼使，下里能高白雪歌。",
      "已约葛洪迎鲍靓，罗浮秋色更嵯峨。"
    ]
  },
  {
    "id": "e647d10fd95fa3ee40922bc2a6df3f04",
    "title": "黎职方惟敬北上见过",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "负弩争迎画省郎，为余驻马问凄凉。",
      "泪挥一掬江头月，鬓乱千茎岭外霜。",
      "南国昔年同小草，西京今日待长杨。",
      "自怜曾是公车客，老向芜城忆建章。"
    ]
  },
  {
    "id": "e647d10fd95fa3ee4fa20563f2fab8cf",
    "title": "新秋陪黎惟敬宴迷楼得帆字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "亭皋落叶乱枫杉，拥传来游得并骖。",
      "骤雨千山泉并下，高楼双树日犹衔。",
      "隋堤南走荒金埒，汴水西流散锦帆。",
      "平楚萧条君更望，莫因离别湿青衫。"
    ]
  },
  {
    "id": "e647d10fd95fa3ee83d17b9d09a4d358",
    "title": "送惟敬兼怀思",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "彩毫东省旧词臣，君到长安万事新。",
      "将略直须论騕袅，主恩还待画麒麟。",
      "广陵别后空遗散，碣石年来更几人。",
      "同舍翩翩金尽起，燕歌能不念江滨。"
    ]
  },
  {
    "id": "e647d10fd95fa3ee57f90e222564d25c",
    "title": "寄江子云",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "淮阴枚叔尔同乡，赋里江涛字几行。",
      "秋水只堪论濮上，白云犹自堕沧浪。",
      "溪舲一系双莲阁，山笥曾抄五石方。",
      "东海何时明月色，觅余千尺钓丝长。"
    ]
  },
  {
    "id": "e647d10fd95fa3ee550b8b0411fcca53",
    "title": "冯妹夫用唯至",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "姻娅过从万里途，远劳慈母报欢娱。",
      "看云泪尽江流急，见月身遥雁影孤。",
      "客有苜盘当晚食，家惟橘树指秋租。",
      "明年归傍潘舆日，白板门前候我无。"
    ]
  },
  {
    "id": "e647d10fd95fa3eebc7f425bbe72c2f5",
    "title": "送霍别驾致仕次乃弟太仆韵",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "回首西樵十五年，使君归兴已翛然。",
      "孤帆雨色三江树，绝峤秋阴百粤天。",
      "数马尚留坰外策，买山还少橐中钱。",
      "铁泉老作烟霞客，趋府何如拥褐眠。"
    ]
  },
  {
    "id": "e647d10fd95fa3eee833805ea95e96bf",
    "title": "送赵职方",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "六传晨催使者餐，衔恩忼慨入长安。",
      "台临讲武黄图壮，书去筹边紫塞寒。",
      "上苑跨胡驰羽猎，呼韩归汉拜衣冠。",
      "知君不易谈兵事，曾过中原立马看。"
    ]
  },
  {
    "id": "e647d10fd95fa3ee793cf4a9030e0525",
    "title": "送傅惟忠",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "汴堤疏柳拂征鞍，十载逢君尚鹖冠。",
      "射虎陇西工饮羽，连鳌海上老持竿。",
      "赋成片札淩云起，气结双钩照斗寒。",
      "白首谈兵传介子，汉家还待斩楼兰。"
    ]
  },
  {
    "id": "e647d10fd95fa3ee4b67695d8a52a46d",
    "title": "范太史胡比部九日见过邀郑明府同集",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "携手黄花绕径行，为谁斗酒缓王程。",
      "孤城风雨双帆影，万里江淮一雁声。",
      "东观旧知彤管客，西曹今见白云情。",
      "佩萸因尔随飞舄，秋色飘零傍汉京。"
    ]
  },
  {
    "id": "e647d10fd95fa3eeee5d420f568306c8",
    "title": "送张幼于还吴门",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "双钩寒照白云天，离夜悲歌浊酒前。",
      "吴楚星分公路浦，江淮秋送孝廉船。",
      "岂堪苜蓿还相忆，几处蒹葭不可怜。",
      "知尔五湖烟水阔，陆沉金马是何年。"
    ]
  },
  {
    "id": "e647d10fd95fa3ee020b7337c77182f0",
    "title": "史少尹德初还自海上会余淮南以子与元美诗见示索赠一首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "学书学剑早成名，老握阴符气未平。",
      "太尉东行求剧孟，伏波南下得袁生。",
      "凿空百战皆王略，蹈海孤臣岂世情。",
      "自昔江淮多侠客，知君还欲请长缨。"
    ]
  },
  {
    "id": "e647d10fd95fa3eea50b6d1c32a10366",
    "title": "过白子直",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "蹩躠风尘尔蚤回，射阳渔长兴悠哉。",
      "好书竹简三车积，纳印柴门五柳开。",
      "浯水僧携唐颂至，谷城人榻汉碑来。",
      "白家更有香山社，宾客何因得共陪。"
    ]
  },
  {
    "id": "e647d10fd95fa3ee56edb560ee1eabe8",
    "title": "雪中同陆山人渡杨子江",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "招隐高歌念我曹，剡溪宁得似江皋。",
      "花飞银浦冲寒色，风起璚楼涌暮涛。",
      "咫尺蒋山千树没，参差瓜步片帆高。",
      "西来欲听阳春曲，醉里还同郢客操。"
    ]
  },
  {
    "id": "e647d10fd95fa3ee185b94dcc5b16965",
    "title": "金陵逢张玄超同集许仲贻宅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "雪满清溪溪水滨，怜余憔翠鬓毛新。",
      "秋风久已闻张翰，朗月何期遇许询。",
      "文学宴中将别客，太常斋里是醒人。",
      "明朝汝颍西游路，江左风流忆葛巾。"
    ]
  },
  {
    "id": "e647d10fd95fa3ee25d145e75cdb1ccc",
    "title": "陈子野邀笛阁",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "何年佳士泊秦淮，曾为徽之弄笛来。",
      "归客洞庭山亦送，罢官江左阁重开。",
      "远游艇子能依槛，乍落梅花尚满台。",
      "积雪泠泠还有约，天涯帆影自西回。"
    ]
  },
  {
    "id": "e647d10fd95fa3ee20ee942914dc7e54",
    "title": "谒卞忠贞祠读其裔孙蓘所集遗事",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "晋代衣冠散九京，南来骠骑有荒茔。",
      "世家诸夏宁称爵，国士千秋不为名。",
      "紫气已沉朱雀桁，白云犹堕石头城。",
      "诸孙纂业山精泣，萧飒灵风泪满缨。"
    ]
  },
  {
    "id": "e647d10fd95fa3ee40e4472c964af98c",
    "title": "访金山人在衡不遇",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "桥分白下斗门斜，髯自何年此寄家。",
      "代出陇西连鸟鼠，曲传江左半梅花。",
      "掩关竹里多题凤，夹水槐堤尽宿鸦。",
      "日暮不闻中岭啸，只留名姓在烟霞。"
    ]
  },
  {
    "id": "e647d10fd95fa3eed126ddcebe1406c2",
    "title": "过李太史子田",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "先朝供奉渥恩浓，一出承明守秩宗。",
      "淮水尚看秦日凿，周南犹滞汉家封。",
      "寻君江浦将千里，携我钟陵第几峰。",
      "早晚紬书徵太史，殿头东角候飞龙。"
    ]
  },
  {
    "id": "e647d10fd95fa3eef8c5c4feda5b79be",
    "title": "盛仲交余伯祥访予姚氏园不值",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "听偈长干讲座间，君携斗酒问柴关。",
      "曲高白雪歌谁和，兴尽青溪艇自还。",
      "草市能寻江令宅，版桥应望谢家山。",
      "虚闻二妙题诗去，惆怅披云未可攀。"
    ]
  },
  {
    "id": "e647d10fd95fa3ee05d5911dbcc30c8d",
    "title": "佘侍御彦纶宅饮别",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "路逢驱马人争避，门幸登龙我独来。",
      "岭外颇传千垒散，江东还共一尊开。",
      "青毡老作谈经客，白简时推草奏才。",
      "此别关山风雪里，相思吾在景夷台。"
    ]
  },
  {
    "id": "e647d10fd95fa3ee8662cfef9fd4a725",
    "title": "同张玄超陆华甫姚元白沈子高集邢太常伯羽宅邢六十初度且诞子诸君已有贺章因继此作",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "神武归来赋最豪，西京犹是列仙曹。",
      "门占气色多麟趾，家有文章总凤毛。",
      "爱客黄庭经每写，向人白雪调偏高。",
      "持觞醉问东方朔，金马能无忆露桃。"
    ]
  },
  {
    "id": "e647d10fd95fa3eec477bdeb477e54be",
    "title": "刘太常孟真携酒过青莲庵饯送",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "芳草燕郊送锦鞯，相逢白下又离筵。",
      "一从铨府音尘绝，何意容台礼数偏。",
      "风鬣频嘶山院外，雪花还积酒尊前。",
      "校书早晚归天禄，莫向寒毡忆郑虔。"
    ]
  },
  {
    "id": "e647d10fd95fa3ee31bb439bbe5eb2fa",
    "title": "随牒光州留别广陵诸公",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "吏隐淮南爱薜萝，居闲宾客日相过。",
      "云蒸讲论淹中久，星聚衣冠许下多。",
      "病后尊犹倾北海，别来人或忆西河。",
      "不须握管推能赋，五十功名鬓易皤。"
    ]
  },
  {
    "id": "e647d10fd95fa3ee8b90524618972c31",
    "title": "甘泉山下答诸生相送",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "雪里驱车路渐分，青山何以别诸君。",
      "传经只自惭刘向，问字徒劳念子云。",
      "庭长琅玕鸾已散，斋荒苜蓿马能群。",
      "风烟汝水千余里，回首江淮雁数闻。"
    ]
  },
  {
    "id": "e647d10fd95fa3ee41472def2c5b5f16",
    "title": "盱眙渡河访张泗州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "府中曾识范功曹，皂盖专城此郡劳。",
      "河兼淮泗增波急，山自荆涂拥雪高。",
      "远客征衣怜薜荔，使君斗酒惜蒲萄。",
      "谁携宾从登楼上，笑倚胡床拂彩毫。"
    ]
  },
  {
    "id": "e647d10fd95fa3eebb41ff796ab2fb41",
    "title": "泗州宿客盱眙院中院在山半雪后游眺",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "馆开石壁雪泠泠，下马蓝田是此亭。",
      "大圣塔留开士颂，玻瓈泉勒使君铭。",
      "河西一水城头白，淮曲诸山枕上青。",
      "一笑莫论逢醉尉，部中谁更望双星。"
    ]
  },
  {
    "id": "e647d10fd95fa3ee548947406eb9b4a5",
    "title": "中都",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "钟离山绕鼎门东，此地曾橐万里弓。",
      "王气远浮珠树外，帝乡犹在白云中。",
      "衣冠几夜游原庙，父老千秋拜沛宫。",
      "笔札小臣思奏赋，自怜摛藻愧杨雄。"
    ]
  },
  {
    "id": "e647d10fd95fa3ee7cac65abf300b566",
    "title": "霍丘除夕",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "蒙泗飞骖过寿阳，逼除犹滞霍丘旁。",
      "水侵诸郡荒官舍，雪积千山照客床。",
      "马上驰驱羞薄宦，灯前儿女傍他乡。",
      "天涯白发遥相忆，椒颂何年献寿觞。"
    ]
  },
  {
    "id": "e647d10fd95fa3ee0fcfd9fc38e8b9b4",
    "title": "同邢太史陈明府杨山人姚使君集姚鸿胪市隐园玩梅花得东字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "新年春色满帘栊，翠羽缤纷绕几丛。",
      "莫以罗浮疑岭外，且看姑射在江东。",
      "瑶华片片非因雪，玉貌盈盈不避风。",
      "却忆何郎清咏处，扬州高阁白云中。"
    ]
  },
  {
    "id": "e647d10fd95fa3eeefc1caf76df9f23c",
    "title": "盛仲交苍润轩",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "钟阜山南访隐沦，荫窗修竹四无邻。",
      "馆开招隐烟霞古，园为闲居笔札新。",
      "三径每期羊仲赏，诸侯谁念马卿贫。",
      "飘飘知尔淩云气，老作公车奏赋人。"
    ]
  },
  {
    "id": "e647d10fd95fa3eecf4db00aff9a7195",
    "title": "无着上人青莲宇和邢太常",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十方持锡此中回，精舍初成树始栽。",
      "梵罢篱门明月上，定时钟阜白云开。",
      "东林竹长霞为衲，西岳莲生石作台。",
      "策里楞伽还欲授，许询都讲几时来。"
    ]
  },
  {
    "id": "e647d10fd95fa3ee76a4bdc843c25153",
    "title": "姚元白杨惟五同游灵谷寺",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "志公塔下白云重，时傍园林听禁钟。",
      "群鹿总多千岁色，万松何羡五株封。",
      "桥山弓剑今虚远，汾水楼船不易逢。",
      "谁道禅宫亦消歇，回瞻佳气郁青葱。"
    ]
  },
  {
    "id": "e647d10fd95fa3ee3608147321b90728",
    "title": "入摄山访栖霞寺慧光上人",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "莲社曾书法愿文，青山今日始寻君。",
      "锡分阿耨池中水，钵覆头陀石上云。",
      "花落经从桐院读，灯残钟向竹窗闻。",
      "远公莫笑攒眉客，一入东林亦不群。"
    ]
  },
  {
    "id": "e647d10fd95fa3ee830276d48d96cb33",
    "title": "徐氏园留别金陵诸公",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "一尊出祖凤皇原，犹是高皇旧赐园。",
      "淮水不知明月去，钟山今见草堂存。",
      "文章江左群公盛，韦杜城南二姓尊。",
      "别去独怜招隐赋，萋萋芳草忆王孙。"
    ]
  },
  {
    "id": "e647d10fd95fa3ee6f939dae32b017e9",
    "title": "夜集紫霞楼同登妙高台玩月",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "南楼清宴几人从，醉后还登第一峰。",
      "绝壁烟云春草树，大江波浪夜鱼龙。",
      "鸥惊帆影船船月，风急潮声院院钟。",
      "谁信妙高台上客，霓旌千队绕芙容。"
    ]
  },
  {
    "id": "e647d10fd95fa3ee9512489572ad1cb5",
    "title": "过焦山访郭次父不遇",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "遥闻登岱俯黄河，曾问秦松近若何。",
      "京口我寻三诏洞，吴门君去五噫歌。",
      "精庐雪后留瓢笠，曲径春深长薜萝。",
      "满目白云今出岫，石床终夜梦沧波。"
    ]
  },
  {
    "id": "e647d10fd95fa3ee8ad703d77fd17bed",
    "title": "登表台怀徐子与",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "桐柏西来雪浪翻，使君曾此共清尊。",
      "登台不见词人赋，趋府偏思国士恩。",
      "二室烟霞招大隐，十年宾客老中原。",
      "武昌吹笛樊山宴，谁似风流在楚门。"
    ]
  },
  {
    "id": "e647d10fd95fa3eeee1d0c99843440a1",
    "title": "申州访大复先生旧宅寄怀启图太史",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "一代名家大雅新，胎簪山色尚嶙峋。",
      "紬书石室今良史，典秘兰台有世臣。",
      "策杖我寻浉水月，挥鞭君醉蓟城春。",
      "应门不用询名姓，此地多来问字人。"
    ]
  },
  {
    "id": "e647d10fd95fa3ee9b7bb095dbf30fa5",
    "title": "闻曾以三转浙江大参分守湖州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "星轺闻已出西秦，参省南来宠命新。",
      "紫绶金章劳使者，碧苕苍弁待词臣。",
      "燕中并马多经月，淮上烹鱼六度春。",
      "目送楚云过浙水，不知登览共何人。"
    ]
  },
  {
    "id": "e647d10fd95fa3eed8e747c92c2cddab",
    "title": "春日光州怀归",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "偶寄微官学广文，岂能经术似河汾。",
      "青春萧艾愁中长，白昼鱼龙梦里闻。",
      "宦业荒斋惟乱帙，世情高枕但浮云。",
      "思归南海依慈母，便向朱明祝圣君。"
    ]
  },
  {
    "id": "e647d10fd95fa3eea5483c84e6233a83",
    "title": "答刘子素",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "三十为郎侍紫宸，名从二室斗嶙峋。",
      "过秦尚作燕门客，喻蜀初归汉使臣。",
      "浮弋月为巴子雪，玄湖花似锦江春。",
      "著书君已成鸿宝，白首何惭报主身。"
    ]
  },
  {
    "id": "e647d10fd95fa3ee06c3873fb1fb9cf2",
    "title": "午日过新蔡访张助甫",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西驱羸马问林泉，君厌承明已十年。",
      "自解旌旃云梦泽，早休车骑汝阴田。",
      "菖蒲入酒沾岩瀑，薜荔萦窗带壑烟。",
      "谁似谢家兄弟好，楼前嵩少傍青天。"
    ]
  },
  {
    "id": "e647d10fd95fa3ee33504a65679d8c73",
    "title": "答张见甫载酒十里出饯汝河",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "张郎曾是勒铭才，姓字初从大陆来。",
      "渔钓自归桐柏水，诗篇今满铁丘台。",
      "怀铅登阁开千卷，走马临河送百杯。",
      "十载风云欢把袂，幽期还待碧山隈。"
    ]
  },
  {
    "id": "e647d10fd95fa3ee6bf641760a253af3",
    "title": "张见甫自新蔡来访得情字书字二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "竹林残暑摄衣迎，揖客西来坐尽倾。",
      "异代河山扶片语，中原渔猎傍时名。",
      "马嘶讲肆非官舍，鸾啸高天岂世情。",
      "囊有酒钱君莫问，金鞍还许过孤城。"
    ]
  },
  {
    "id": "e647d10fd95fa3ee6bf6417606d1b676",
    "title": "张见甫自新蔡来访得情字书字二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "大淮新雨涨何如，谁道君停下泽车。",
      "狂似酒人歌易水，游同词客集漳渠。",
      "藤蓑早约三江钓，玉笈今藏五岳书。",
      "握手尊前看意气，西风归骑一踌躇。"
    ]
  },
  {
    "id": "e647d10fd95fa3ee71d7dd323be26c47",
    "title": "答许太史惟桢见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "秋风开径已萧骚，词苑书来雁影高。",
      "健在我惟凋鬓发，雄飞君尚念蓬蒿。",
      "缑山笙驻千峰鹤，汝海窗临八月涛。",
      "他日夷门忆公子，停车不羡信陵豪。"
    ]
  },
  {
    "id": "e647d10fd95fa3ee985cc8a1abe988a7",
    "title": "寄朱子深",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "尺书征雁寄苍茫，江国词人一草堂。",
      "彩笔醉挥霜雪色，宝刀寒射斗牛光。",
      "夜留孤月悬匡岳，秋涌飞涛挂豫章。",
      "宾客欲从飞盖后，不妨歌吹荐华觞。"
    ]
  },
  {
    "id": "e647d10fd95fa3eef7a8ad306c55ed53",
    "title": "寄朱用晦",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "鼎食宁论似素封，西江朱履尽相从。",
      "趋前拜客觞频送，虚左迎人辔愈恭。",
      "门约白云为八鹤，城连紫气是双龙。",
      "由来仙者多能侠，期尔香炉第几峰。"
    ]
  },
  {
    "id": "e647d10fd95fa3ee80c26c2de5db2a6e",
    "title": "寄汪德弘陆华甫吴虎臣黄定甫吴子化吴孝甫卞长卿吴叔承程良学邵长孺倪惟思十一子",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十二城边南北分，飘零剑舄易离群。",
      "笳吹夜雨那堪醉，木落秋风不可闻。",
      "淮女孤舟频送客，楚人芳草最思君。",
      "书来好寄枚乘作，无数征鸿傍海云。"
    ]
  },
  {
    "id": "e647d10fd95fa3eef8123d59214f9108",
    "title": "秋日游司马喻公园池",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "白羽曾麾扫三庭，居闲嵩洛在郊坰。",
      "山楼朝荡玻瓈紫，池槛秋开罨画青。",
      "万里赤霄今凤起，五年沧海自鸿冥。",
      "安危□□□□□，□□□□□钓舲。"
    ]
  },
  {
    "id": "e647d10fd95fa3ee91c85c236aca48af",
    "title": "光州九日刘伯玄邀饮台上",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "万家萧瑟傍丹梯，醉眼中原且杖藜。",
      "芒砀浮云开颖下，轘辕飞雨满淮西。",
      "汉京城阙边烽起，燕甸山河战马嘶。",
      "六载主恩容散吏，佩萸何处望金闺。"
    ]
  },
  {
    "id": "e647d10fd95fa3ee61b2a02492822d9d",
    "title": "吴虎臣访余光州长至集斋中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "三年送尔大鄣回，千里寻余汝水来。",
      "雪后蒯缑孤剑在，星前桑落一尊开。",
      "门庭冬至惟凋柳，河洛春迟未见梅。",
      "谁料他乡还把袂，天涯须尽故人杯。"
    ]
  },
  {
    "id": "e647d10fd95fa3ee3c9893ac033618f7",
    "title": "答魏郡魏秀才见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "书来双璧忽相投，雁过浮光十二楼。",
      "□□□□知汝在，开尊北海共谁游。",
      "浊漳涛挂孤城雪，大陆风驱万骑秋。",
      "回首中原犹偃蹇，不堪箕踞谢文侯。"
    ]
  },
  {
    "id": "e647d10fd95fa3ee5dcc09a98a07ebab",
    "title": "雪中吴虎臣过同赋",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "云树高斋万叠屏，故人来似涉殊庭。",
      "天连银阙三山白，水作瑶池一鸟青。",
      "授简岂能梁苑赋，披蓑惟忆楚江听。",
      "愧君坐上阳春曲，夜半持觞笑独醒。"
    ]
  },
  {
    "id": "e647d10fd95fa3ee5931e200239fbde2",
    "title": "刘重庆邀饮玄湖雪霁泛舟",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "白发翛然侠气生，病来犹共酒船行。",
      "山阳颇擅为园地，海内深知结客名。",
      "湖暖梅花催腊早，雪晴兰桨撇波平。",
      "郑庄门下多推毂，何但长安置驿情。"
    ]
  },
  {
    "id": "e647d10fd95fa3eeba15aa6eaab07912",
    "title": "寄汪中丞伯玉时抚郧阳二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "诏书络绎勋鸣驺，三楚来分圣主忧。",
      "开府一星悬执法，明堂四岳领诸侯。",
      "功多沧海艅艎日，赋倚雄风羽猎秋。",
      "庾亮胡床情不浅，啸歌何但似江州。"
    ]
  },
  {
    "id": "e647d10fd95fa3eeba15aa6ec2ebb148",
    "title": "寄汪中丞伯玉时抚郧阳二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "千家汤沐重襄郧，人喜褰帷得使君。",
      "岘首碑题羊叔子，粤南星避马将军。",
      "门生玉笛行间奏，宾客铜鞮醉后闻。",
      "投笔欲从趋府吏，珠旗犹隔楚江云。"
    ]
  },
  {
    "id": "e647d10fd95fa3eedcf43255e3ab081a",
    "title": "送吴虎臣游太岳二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "天柱峰前百八盘，君行支策几回看。",
      "白云不散金银气，苍雪长飘桧柏寒。",
      "玉检何年封洞穴，琅璈中夜上星坛。",
      "乘麟可驭灵风急，应向南岩驻羽冠。"
    ]
  },
  {
    "id": "e647d10fd95fa3eedcf432550c899cc8",
    "title": "送吴虎臣游太岳二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "紫霄宫殿俯飙台，织铁参差万壑哀。",
      "七泽晴云当槛起，三秦烟树八关来。",
      "新题玉笈仙容读，旧锁琼扉帝许开。",
      "方朔陆沉将欲去，青骡海上待君回。"
    ]
  },
  {
    "id": "e647d10fd95fa3eea36f1ce37b95a701",
    "title": "和刘黄门春日感怀",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "谏猎书犹在琐闱，家传岂但夕郎衣。",
      "菑川固上公孙去，洛下谁令季子归。",
      "马首关河鞭更疾，床头风雨剑将飞。",
      "春来宾客歌呼甚，何处黄金不可挥。"
    ]
  },
  {
    "id": "e647d10fd95fa3ee68a06f673d3bd49e",
    "title": "春雪夜王侍御同袁潜山见过",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "杨花三月满河滨，闭户先生未似贫。",
      "却假霜威频促客，偶除山径一逢人。",
      "草堂绘里黄州夜，玉舄沾来紫禁春。",
      "谁谓才名毡独冷，曲高能和郢歌新。"
    ]
  },
  {
    "id": "e647d10fd95fa3eed05e49b9e80f2963",
    "title": "寄题董子元城南草堂",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "博士春秋尔最长，竹林繁露满山房。",
      "赤乌碣在晴岚散，白苎城高海气凉。",
      "屏倚隐囊看搦管，窗含明月醉持觞。",
      "书成差自强人意，不必将归五岳藏。"
    ]
  },
  {
    "id": "e647d10fd95fa3eee92812be93aaf2a7",
    "title": "答邵长孺汴中见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "落落河山老褐衣，酒徒久已到门稀。",
      "忽看汴上传书札，自笑淮边买钓矶。",
      "嵩室倘攀珠树去，罗浮将望铁桥归。",
      "他时鸿宝君堪授，不羡青云羽翼飞。"
    ]
  },
  {
    "id": "e647d10fd95fa3eef568178226e737aa",
    "title": "夏日同陈使君敬甫游郑园泛舟因怀王侍御纯甫",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "竹屿花潭落日迟，使君还共酒船移。",
      "客能吴相袁丝饮，郡似襄阳习氏池。",
      "六月波涛沾翠黛，两河灯火散青骊。",
      "飘零白雪梁园满，独忆尊前楚调词。"
    ]
  },
  {
    "id": "e647d10fd95fa3eeedd2f1164936e734",
    "title": "登贤隐山寺",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "松下禅林偶一攀，秋风摇落武阳关。",
      "景宗凿岘今何处，士雅投戈尚有山。",
      "袅缀白云金塔上，茏葱佳气石幢间。",
      "西来贤首开精舍，只记祇洹半偈还。"
    ]
  },
  {
    "id": "e647d10fd95fa3eea7b69b8c46ac317e",
    "title": "金刚台",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "丹梯千仞石崔嵬，楚徼秦疆更此台。",
      "竹外波声淮水堕，尊前秋色岳云开。",
      "紫驰风急铜关险，白雁霜飞锦树哀。",
      "郿坞燃脐君不见，莫夸雄视一州来。"
    ]
  },
  {
    "id": "e647d10fd95fa3ee0c4166ebc08c6a8c",
    "title": "哭李于鳞四首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "梁园归去老菟裘，闻道先生不下楼。",
      "太白星沉沧海夜，岱宗云散大荒秋。",
      "歌风东国泱泱后，作赋西京楚楚流。",
      "千古巫阳招莫返，青山何处挂吴钩。"
    ]
  },
  {
    "id": "e647d10fd95fa3ee0c4166eb75f9de32",
    "title": "哭李于鳞四首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "金尊日向㟙湖开，白雪泠泠一代才。",
      "齐客诗传三百在，关门书授五千来。",
      "孟诸烟莽麒麟卧，碣石天风鸿雁哀。",
      "华发凋零玄赏绝，嶂前明月照崔嵬。"
    ]
  },
  {
    "id": "e647d10fd95fa3ee0c4166eb07a2e641",
    "title": "哭李于鳞四首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "瑶草葳蕤独闭关，至今颜色白云间。",
      "相将向长婚初毕，便逐卢敖去不还。",
      "孤鹤骖回栖二室，片帆风引到三山。",
      "侧身东望金银阙，忆尔仙人第一班。"
    ]
  },
  {
    "id": "e647d10fd95fa3ee0c4166eb7fb3ac9c",
    "title": "哭李于鳞四首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "过江诸子各天涯，得我犹将剧孟夸。",
      "自许会稽收竹箭，似从华顶弄莲花。",
      "代兴共有中原约，绝学能传博士家。",
      "谁料交游携手尽，扁舟淮海梦高沙。"
    ]
  },
  {
    "id": "e647d10fd95fa3ee1138b7ff36116e55",
    "title": "题王元美小祇园",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "宰官身已事东林，厌向金门学陆沉。",
      "醉后双钩沧海色，灯前半偈白云心。",
      "持经颇解清斋久，投老偏能住岳深。",
      "策杖给园精舍近，可容同社一相寻。"
    ]
  },
  {
    "id": "e647d10fd95fa3ee830696aeba77c00f",
    "title": "虎臣子禹惟中时雍子交集斋中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "下马颦呼浊酒瓶，西游宾客在黄亭。",
      "布衣谁敢轻朱建，木榻空羞老管宁。",
      "舞罢长虹秦气紫，头来明月楚天青。",
      "君看汝颍千秋会，曾为何人一聚星。"
    ]
  },
  {
    "id": "e647d10fd95fa3ee08ebd3a41eaae40c",
    "title": "雨中酬吴虎臣招饮普惠院",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "持经寄宿似灵台，祇树林中一径开。",
      "白醴醲■缘客设，银鞍沾湿为君催。",
      "他乡留寓秦川远，羁宦风尘洛下来。",
      "飘薄况逢秋雨里，不妨沉醉夜深回。"
    ]
  },
  {
    "id": "e647d10fd95fa3ee41cd6538129ad23e",
    "title": "秋怀八首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "书牍三千奏上方，酣歌铜马昔年狂。",
      "露桃笑进金盘湿，明水看斟宝鼎香。",
      "芝火夜深朝太乙，华旗秋早猎长杨。",
      "龙髯一与乌号堕，何处天涯望建章。"
    ]
  },
  {
    "id": "e647d10fd95fa3ee41cd65380927c2a3",
    "title": "秋怀八首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "一出金闺荷主恩，远游心寄白云垣。",
      "嵩呼太室封高邑，岱倚东方拜羡门。",
      "扼腕谈仙逢海客，凿空遣使问河源。",
      "向来痛哭轮台诏，万载安危属至尊。"
    ]
  },
  {
    "id": "e647d10fd95fa3ee41cd65385d81d620",
    "title": "秋怀八首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "双峰天阙秣陵开，定鼎河山亦壮哉。",
      "淮海烟花陪尾下，岷嶓冰雪大江来。",
      "军悬万垒胡尘断，漕转千艘浊浪回。",
      "笔札十年趋走地，张衡虚负二京才。"
    ]
  },
  {
    "id": "e647d10fd95fa3ee41cd65382ae8217f",
    "title": "秋怀八首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "塞下呼韩纳款成，衣冠未可讳言兵。",
      "九关斥堠通胡使，万国均输入汉京。",
      "夕戍远连骠骑幕，秋风还勒亚夫营。",
      "小臣敢预云台议，愿以铙歌答圣明。"
    ]
  },
  {
    "id": "e647d10fd95fa3ee41cd65387c450e8d",
    "title": "秋怀八首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "北上黄花一障孤，朵颜三卫半吹芦。",
      "征人夕堕看烽泪，使者秋飞出塞符。",
      "沙苑巳驱青海鹘，天闲不用大宛驹。",
      "宫罗马市无劳计，父老中原望赐租。"
    ]
  },
  {
    "id": "e647d10fd95fa3ee41cd6538ed2b9874",
    "title": "秋怀八首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "洛下鸣珂半弭貂，上书多入紫宸朝。",
      "五都任侠贫偏剧，三辅论才老未招。",
      "赋后风生云梦猎，楼前月忆广陵潮。",
      "何人不有图南翼，只道鸾凰在赤霄。"
    ]
  },
  {
    "id": "e647d10fd95fa3ee41cd6538db177243",
    "title": "秋怀八首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "黄河东下引归怀，挂席清秋欲渡淮。",
      "簪笏未能忘紫闼，儿童先已办青鞋。",
      "百年天地尊吾足，十岳烟霞乞此骸。",
      "金液析将成晚岁，葛洪山畔一茅斋。"
    ]
  },
  {
    "id": "e647d10fd95fa3ee41cd6538a50f6e48",
    "title": "秋怀八首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "彩笔诗从万里题，薜萝今自赋幽栖。",
      "游梁岂必逢停驷，怀越宁能恋执圭。",
      "南海潮来黄木口，罗浮云傍赤花西。",
      "束书沽酒堪投老，不为弹冠负杖藜。"
    ]
  },
  {
    "id": "e647d10fd95fa3eef1c2097620c614b4",
    "title": "吴虎臣过新蔡寄张助甫",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "长裾落魄一交情，白马车寻蔡渡行。",
      "置驿已知频请谢，扫门何处不逢迎。",
      "西河客礼骄田子，江夏时名忌祢衡。",
      "把袂千杯看意气，中原还汝并纵横。"
    ]
  },
  {
    "id": "e647d10fd95fa3eefada581d2ec25f39",
    "title": "寄方藩伯",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "雁过江南梦渐多，十年燕草送鸣珂。",
      "关中饷待萧丞相，海上军劳马伏波。",
      "琛贡百蛮应已入，铭题五岭更如何。",
      "野人怀惠思归去，惟与渔樵一醉歌。"
    ]
  },
  {
    "id": "e647d10fd95fa3eeeb827db6b2a8f5fd",
    "title": "寄胡郡伯",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "郡阁君来已及瓜，怜余为客未还家。",
      "礼尊下榻逢迎简，诏许褰帷父老夸。",
      "独忆千觞南海月，曾同九日广陵花。",
      "王褒欲奏中和颂，四百峰头卧紫霞。"
    ]
  },
  {
    "id": "e647d10fd95fa3eee3882c3e70f2b297",
    "title": "怀陈督学道襄豫章解归",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "忆君偃蹇畏途难，南楚诸生恋讲坛。",
      "自理钓鱼归客艇，谁论簪豸侍臣冠。",
      "海边瑶草曾相寄，岭外梅花只自看。",
      "报遁倦游书已上，莫令烟水旧盟寒。"
    ]
  },
  {
    "id": "e647d10fd95fa3eef280d6c37339c785",
    "title": "陈使君敬甫张进士于皋过斋中对菊",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "僻居冠盖肯同游，花似柴桑烂熳秋。",
      "久客岂知逢使者，故人犹自得江州。",
      "天青杖底嵩云落，霜白尊前汝水流。",
      "南望峭帆归欲去，宦情何处不沧洲。"
    ]
  },
  {
    "id": "e647d10fd95fa3ee5355e05c2568ad74",
    "title": "送袁左州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西下陀陵竹马欢，虎符何日出长安。",
      "登楼山月诸蛮伏，吹剑边风万骑寒。",
      "郁水星摇秦使节，苍梧云傍汉臣冠。",
      "明年羽猎夸胡客，归赋长杨雪未残。"
    ]
  },
  {
    "id": "e647d10fd95fa3ee83c7efcc1a14d8f8",
    "title": "送张进士于皋使河南因归岭外省觐",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "蓟门烟柳故人疏，谒者秋辞侍从庐。",
      "桐柏西来迎负弩，梅花南去傍停车。",
      "风云关外终军使，水旱河南汲黯书。",
      "封事粤中须早上，君王深念及樵渔。"
    ]
  },
  {
    "id": "e647d10fd95fa3eed04ffc74a914bcfb",
    "title": "答黎惟敬梁思伯潘少承燕京见怀",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "汉苑秋风侍彩旄，故人近幸似王褒。",
      "千鸿浮弋书来远，匹马长安梦去劳。",
      "河曲浊流通汝海，关门紫气接嵩高。",
      "飘飘便可寻仙隐，不为将归感二毛。"
    ]
  },
  {
    "id": "e647d10fd95fa3eee6921f79bcd0b370",
    "title": "予至汝南林干夫王叔经亦自朗陵至携酒夜过开元精舍见访二君各谈中条天台之胜因赋",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "严城击柝夜临关，斗酒能寻讲寺间。",
      "宦业君犹持笔橐，乡心吾已视刀环。",
      "司空亭寄王官谷，支遁铭题瀑布山。",
      "处处烟萝偏有梦，平舆东望白云还。"
    ]
  },
  {
    "id": "e647d10fd95fa3eed785bdbc6260b01c",
    "title": "访观汉碑至淮渎庙与继上人邓道士望大复山",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "桐柏山头客未归，深栖真与世情违。",
      "璧投淮渎龙争避，锡过胎簪鹤并飞。",
      "黄绢共持花水供，白云偏恋薜萝衣。",
      "虎溪一望双林晚，犹笑浮名误息机。"
    ]
  },
  {
    "id": "e647d10fd95fa3eead826b118601c9ae",
    "title": "过南阳饮方司勋允治宅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "浮光客似广陵贫，五载逢君是故人。",
      "省闼挥毫知赋就，风尘握手见情亲。",
      "玉箫吹月江淮夜，宝马看花宛洛春。",
      "明日关河千里去，肯辞深酌负陈遵。"
    ]
  },
  {
    "id": "e647d10fd95fa3eea04902c8ad5752fd",
    "title": "裕州光武庙",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "帝子亲将九鼎扶，飞泉犹足骇愚夫。",
      "冰前骑士滹沱水，阙下书生赤伏符。",
      "唐邓北来存旧宅，崤函西锁卜东都。",
      "投戈汉业千年盛，惆怅荒祠乱夕乌。"
    ]
  },
  {
    "id": "e647d10fd95fa3eeaa502f745bc9dbc0",
    "title": "登昆阳楼",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "一片孤城日欲低，极天沙草共凄凄。",
      "乾坤尚想风云阵，苍莽犹惊虎豹啼。",
      "万恨连营惟剑戟，诸山京观尽鲸鲵。",
      "中原从此雄图定，河陇长驱白帝西。"
    ]
  },
  {
    "id": "e647d10fd95fa3ee78d38407baead596",
    "title": "晓登龙门寺楼",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "烟中隐隐见层台，僧卧高龛户始开。",
      "曙早残星连汉没，春时飞翠过河来。",
      "伊流天际舟初渡，洛下花时雁已回。",
      "宝地珠林堪出世，自怜川陆日悠哉。"
    ]
  },
  {
    "id": "e647d10fd95fa3ee56285d064237574e",
    "title": "北邙山临望洛阳城",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "汉主河山锦绣多，西人望幸意如何。",
      "金墉半纳缑嵩月，鼎观平临谷洛波。",
      "自昔五经称白虎，只今诸少满铜驼。",
      "抽毫赋客兰台下，听得东都父老歌。"
    ]
  },
  {
    "id": "e647d10fd95fa3eedb5146d161b1a53f",
    "title": "洛西楼怀岑给事叶侍御",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "回磴层云睥睨愁，为君孤眺独夷犹。",
      "关门西引三峰色，河水东悬万里流。",
      "卷幔绿吹榆柳细，开尊红映杏花稠。",
      "春深远作他乡客，满目风尘易倦游。"
    ]
  },
  {
    "id": "e647d10fd95fa3eeb3685bc23cde7ec4",
    "title": "偃师东寄王元美",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "书来桐柏岁将残，雁过姑苏雪未干。",
      "二室我游能卖畚，五湖君去但持竿。",
      "乾坤万事垆头尽，风雨孤征匕首看。",
      "知有江南春可赠，梅花偏忆玉骝寒。"
    ]
  },
  {
    "id": "e647d10fd95fa3ee3ce44bb717843df3",
    "title": "白马寺",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "河山百二走关门，经入中原佛自尊。",
      "白马驮从天竺国，青鸳飞傍给孤园。",
      "蒲团雪积花前供，贝简云深石上翻。",
      "自昔南宗称弟子，不将文字与僧论。"
    ]
  },
  {
    "id": "e647d10fd95fa3ee6bfb508356ce8b45",
    "title": "登少室山",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "削壁嵚崟万木摧，天边寒色大荒开。",
      "白云玉检封中出，紫气函关马上来。",
      "三辅干城分陕地，五陵宾客集仙台。",
      "秦坛汉畤虚无里，杖底西风首共回。"
    ]
  },
  {
    "id": "e647d10fd95fa3ee45ccc00259221213",
    "title": "从太室遂上岳顶",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "白鹤观前人迹稀，独探灵气谒天扉。",
      "岳云低向祇林落，瀑雪遥从御路飞。",
      "狩日庭颁群后玉，宴时鸟识侍臣衣。",
      "只今圣主巡游少，父老何劳望羽旗。"
    ]
  },
  {
    "id": "e647d10fd95fa3eeb76cdc75bce3f1f8",
    "title": "谒嵩岳庙登天中阁",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "金支翠盖百灵趋，测影天京宅此区。",
      "只尺扶风开二华，苍茫□楚望三涂。",
      "洛曾卜历千年在，路为升中万岁呼。",
      "嘉祀告成多协气，词臣何日奏西都。"
    ]
  },
  {
    "id": "e647d10fd95fa3ee0037608fd2521d16",
    "title": "嵩少山中怀张助父",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "策杖高临百八盘，雄心忽自上巑岏。",
      "飞虹不断千峰色，积雪长吹五月寒。",
      "河水晓萦秦路树，岳花春覆汉封坛。",
      "叔卿白鹿能相待，二室何时共尔看。"
    ]
  },
  {
    "id": "e647d10fd95fa3ee8dc465873ae94fdc",
    "title": "雪中访朱灌甫",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "萧条匹马汳梁行，海内深驰十载情。",
      "敢藉交欢为重客，尚能都讲领诸生。",
      "歌风大国闻何晚，积雪平台赋未成。",
      "箧里书藏应早奏，河间雅乐在西京。"
    ]
  },
  {
    "id": "e647d10fd95fa3eea84c9ee7a34b1bf7",
    "title": "赠孟中丞",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "夷门文苑自君开，雪满黄河我独来。",
      "过郑岂期逢七子，游梁偏自愧群才。",
      "满延客坐还推毂，曾总戎机数举杯。",
      "圣主借筹今欲召，不知何处望三台。"
    ]
  },
  {
    "id": "e647d10fd95fa3eec629ad8cbf124ec9",
    "title": "朱仙镇岳王庙",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "百万长驱虏不支，金牌谁遣哭班师。",
      "英雄未饮匈奴血，天地空摧马革尸。",
      "二帝梦魂沉朔漠，两河父老望旌旗。",
      "西风折尽沙城柳，犹似将军督战时。"
    ]
  },
  {
    "id": "e647d10fd95fa3ee86a21cd3142572c1",
    "title": "许州游西湖寄吴少修兼怀陈士鹄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "斗酒星亭不共携，使君远在七闽西。",
      "昔来听水谁开槛，老去看花一杖藜。",
      "五岳自能寻向长，三亭那得侍王嵇。",
      "太丘为吏今何似，楼上怀嵩早寄题。"
    ]
  },
  {
    "id": "e647d10fd95fa3eed098da7a138dc249",
    "title": "邵长孺访余光州遂赴汳上",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "三年汝海见君迟，念我江淮苜蓿时。",
      "家故牛医游最久，世无狗监去何之。",
      "平原十日偏能饮，梁苑诸生雅善诗。",
      "西上吹台沙草绿，相思惟有白云期。"
    ]
  },
  {
    "id": "e647d10fd95fa3eecc371db1f8ba2d4c",
    "title": "沈纯甫见过不值",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "病起江干一棹归，翩翩皂盖访鱼矶。",
      "乌皮几在携家隐，白板门深见客稀。",
      "沧海霜随旌外落，罗浮云傍舄边飞。",
      "徵书十道闻将下，强欲从君愿已违。"
    ]
  },
  {
    "id": "e647d10fd95fa3eea84007137a282f81",
    "title": "答刘宪使见讯",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "滇江兵后信蹉跎，不为衡阳雁少过。",
      "西去朱陵题字满，南来铜柱勒功多。",
      "龙骧使者书频寄，鸡骨山人病奈何。",
      "匣有芙蓉霜雪色，沧洲留得傍渔蓑。"
    ]
  },
  {
    "id": "e647d10fd95fa3ee8532689713f437ad",
    "title": "戴使君邀集镇海楼",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "使君开阁出风尘，客有羊何尽葛巾。",
      "江下牂牁连澒洞，岭分衡岳斗嶙峋。",
      "步檐桑落千杯月，吹笛梅花万树春。",
      "休汝不教车骑入，白云今乞宰官身。"
    ]
  },
  {
    "id": "e647d10fd95fa3ee19285b07d865c253",
    "title": "送戴使君还闽",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "挂冠神武更何疑，去国谁堪黑发时。",
      "灞上猎逢亭尉醉，杜陵人望蒋乡迟。",
      "鼓行自喜飞扬甚，箕踞深知造化私。",
      "应向虹桥吹铁笛，九歌不用楚臣辞。"
    ]
  },
  {
    "id": "e647d10fd95fa3ee2d5a703e74f7db38",
    "title": "同陈忠甫过佘彦纶",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "八桂贲禺甲第崇，重来飞盖故人同。",
      "河山半似辽东鹤，京洛犹思鲍氏骢。",
      "白雪凭陵今寡和，青云跋扈各称雄。",
      "登楼大有秋风兴，斗酒谁堪狎孟公。"
    ]
  },
  {
    "id": "e647d10fd95fa3ee8ac7ba099b4d201d",
    "title": "刘宪使招饮禺山园同梁思伯黎惟仁梁宣伯张元春赋",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "篱门橘柚一筵开，宾客何人颂酒才。",
      "乍涌烟波分粤浦，可禁秋色满秦台。",
      "白鸠拂舞山城宴，黄石兵符海舰回。",
      "此夕庾公情不浅，万家明月塞鸿来。"
    ]
  },
  {
    "id": "e647d10fd95fa3ee6fd6baed540dc7c7",
    "title": "龙沙草堂",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "水似游龙带郭斜，兰台池馆桂丛花。",
      "江陵沙起刘虬隐，南浦堂开孺子家。",
      "百代风流看笔札，一时宾客在烟霞。",
      "圣朝谁道东陵贵，唯有青门五色瓜。"
    ]
  },
  {
    "id": "e647d10fd95fa3eec3cc562f7807594e",
    "title": "赋得甘露台赠胡明府",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "山邑分符政已成，筑台甘露表贤声。",
      "铜盘八月分双阙，玉树三危注五城。",
      "南海总歌明主瑞，西京曾识使君名。",
      "臣清本是胡家事，不少中原揽辔情。"
    ]
  },
  {
    "id": "e647d10fd95fa3ee312b2c349d3d626d",
    "title": "爽台为朱同伯赋",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江上飞涛树杪开，豫章西北有高台。",
      "挥毫万里雄风起，拄笏千山爽气来。",
      "楚客凤歌无世念，汉家龙种尽天才。",
      "兔园赋雪延枚叟，洒酒平芜醉几回。"
    ]
  },
  {
    "id": "e647d10fd95fa3ee8b260c67d8c6e970",
    "title": "送陈南海入觐",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "名高片玉重文儒，岭外风云握汉符。",
      "南海夜光摇列宿，建章春色下双凫。",
      "长筹已借楼船出，近侍应归禁闼趋。",
      "咫尺主恩询治状，鸣弦千户足秋租。"
    ]
  },
  {
    "id": "e647d10fd95fa3ee160bd679430dd7ca",
    "title": "答朱用晦怀予光州之作予时游河洛已归岭南",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江上双鱼尺素迟，秋风吾已解归时。",
      "洛阳一叶飞何处，少室三花好寄谁。",
      "酒罢颇能行荷锸，乞□犹自哭吹篪。",
      "故人不见飘零色，只问西游万里期。"
    ]
  },
  {
    "id": "e647d10fd95fa3ee85f4e76686b34864",
    "title": "答朱贞吉读予游梁作见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "我昔西游客请从，闻君雅乐奏三雍。",
      "梁陈一日□俱下，枚马千秋不可逢。",
      "隐去只今疑泽豹，技穷谁复论雕龙。",
      "藏书敢比匡庐石，独忆嵩林半夜钟。"
    ]
  },
  {
    "id": "e647d10fd95fa3ee50f5a70b2e84b200",
    "title": "得朱孔阳书却寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "天高木落尉陀楼，萧瑟千家望斗牛。",
      "五岭北来鸿雁字，大江西下白云秋。",
      "宅非蒋诩贫无客，书愧虞卿老更愁。",
      "纵有长裾何处曳，自能箕踞卧沧洲。"
    ]
  },
  {
    "id": "e647d10fd95fa3eeef905bb60f4389a1",
    "title": "寄余德甫",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十载弹冠答圣朝，短衣今自傍渔樵。",
      "诗名不借青云大，交态谁疑白眼骄。",
      "病免风尘犹澒洞，居闲宾客未萧条。",
      "匡山只隔南禺路，醉把梅花上铁桥。"
    ]
  },
  {
    "id": "e647d10fd95fa3ee9863401761eee443",
    "title": "送沈纯甫上计",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "赵尉台前散海氛，少年归汉似终军。",
      "襜帷晓送罗浮月，阊阖春开碣石云。",
      "制锦三城腾荐疏，挥毫五色见雄文。",
      "故人交戟应相待，献纳黄门奉圣君。"
    ]
  },
  {
    "id": "e647d10fd95fa3ee5e6770ad50231d3b",
    "title": "秋夜道园山中同舍弟明叔经季",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "归来万里哭声吞，况是凄凄道者园。",
      "木石欲衔填大海，风云长送入修门。",
      "哀歌憔悴心何托，孤愤河山气仅存。",
      "九苑谁怜千载事，啼螀一夜傍残魂。"
    ]
  },
  {
    "id": "e647d10fd95fa3ee8862958d4d04c6a7",
    "title": "题潘中丞留馀堂",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "骑省当年作赋名，霅川今有洛滨情。",
      "门因廷尉容车大，星向中丞独坐明。",
      "家庆长留看列戟，主恩深注待持衡。",
      "传经世守春秋学，何但玄成在汉京。"
    ]
  },
  {
    "id": "e647d10fd95fa3eeff43f84dc76fe4f9",
    "title": "梁彦国量移德安司理过草堂为别",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "汉东星转法为官，犹作南音楚客看。",
      "海鹤飘零人事异，江枫涕泣主恩宽。",
      "玺书曾借三吴色，羽猎今驱七泽寒。",
      "枕上干将堪赠汝，浮云何处望长安。"
    ]
  },
  {
    "id": "e647d10fd95fa3eea444ea09f9f472a9",
    "title": "寄何徵君",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "呦呦鸣鹿赋嘉宾，况有花开一洞春。",
      "紫气出关如老子，白衣为客亦山人。",
      "弓旌结辙烟霞远，冠带圜桥礼乐新。",
      "但使弦歌能化俗，由来黄绮不称臣。"
    ]
  },
  {
    "id": "e647d10fd95fa3eeb6cd0ca0a76e62fd",
    "title": "陆华甫度岭见访",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "万里轻装上海槎，白头交只在烟霞。",
      "天涯鲍靓能留客，江左虞翻此是家。",
      "杖底沧波惟玉舄，酒边春色尽梅花。",
      "飞龙羽翼相从远，知尔南来不为砂。"
    ]
  },
  {
    "id": "e647d10fd95fa3ee44bfd76433914a56",
    "title": "腊日华甫伯玉同赏千叶桃花怀邵长孺",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "小红腊色满山樊，谁信春光岭外村。",
      "人老家能开酒屿，客来舟自入花源。",
      "兴随度索青藜杖，诗在沧江白板门。",
      "皮陆只今堪共赋，醉凭高阁望中原。"
    ]
  },
  {
    "id": "e647d10fd95fa3ee649df92989e39cfd",
    "title": "哭梁思伯",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "风雨偏惊万木摧，河山不尽此人才。",
      "罗浮黯黯孤猿哭，沧海萧萧大鸟来。",
      "六传封轺频奉使，三朝视草独登台。",
      "竹林憔悴交期绝，独听悲泉寄八哀。"
    ]
  },
  {
    "id": "e647d10fd95fa3ee50a647d0621608c8",
    "title": "海珠江上寄齐明府",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "何来双舄忽先登，羡尔衣冠出五陵。",
      "锦自制成推翰墨，花曾栽遍识贤能。",
      "豫章家世彤云接，粤海楼台赤日升。",
      "握手天涯飞盖地，便从燕阙望觚棱。"
    ]
  },
  {
    "id": "e647d10fd95fa3ee4ee608af5f4488a5",
    "title": "寄方比部士功",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "艺苑西江有大家，蹉跎怜我自天涯。",
      "青山欲访匡君鹿，白发难求葛令砂。",
      "但诵马蹄消日月，强支鸡骨卧烟霞。",
      "寄书为问丛生桂，金粟年来几度花。"
    ]
  },
  {
    "id": "e647d10fd95fa3ee462d5bf6dca0537a",
    "title": "寄赵使君修甫",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "解归何处不堪诗，束带那能见小儿。",
      "隋苑飞旌青柳送，秦邮急桨白鸥窥。",
      "执鞭但可期千载，覆瓿空劳论一时。",
      "君自词人称傲吏，江湖分手寄相思。"
    ]
  },
  {
    "id": "e647d10fd95fa3eede91d1946639eb39",
    "title": "答朱宗良见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西风苜宿照阑干，伏枕青山欲见难。",
      "骥尾独怜何处附，蛾眉虽在不堪看。",
      "雪飞竹箭三江下，驿过梅花五岭寒。",
      "授简自惭多病客，洛阳谁更念袁安。"
    ]
  },
  {
    "id": "e647d10fd95fa3ee8020db95b46d09e9",
    "title": "怀竹西社诸子",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "精舍西河为客开，竹林当日集群才。",
      "匣中寒色双钩出，句里飞涛八月来。",
      "捐佩只今荃蕙远，废诗不但蓼莪哀。",
      "岭头木叶江风急，尽起征鸿过弩台。"
    ]
  },
  {
    "id": "e647d10fd95fa3ee77f1e27399aadbbc",
    "title": "小楼初成陆华甫同登有作",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "海上楼成倚啸台，风流河朔几人来。",
      "稍呼江鹳偏能下，何处秋涛不壮哉。",
      "病起五湖行欲乞，家贫三径待谁开。",
      "君看天地容高枕，岂向烟霞负酒杯。"
    ]
  },
  {
    "id": "e647d10fd95fa3ee8e799d8412194246",
    "title": "寄黎维敬",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "秋色笼葱玉树青，忆君委佩傍尧蓂。",
      "三朝扈阁仍紬史，五世名家只授经。",
      "勾漏丹砂吾自给，罗浮朱凤几时听。",
      "深山岂似东方朔，从此金门识岁星。"
    ]
  },
  {
    "id": "e647d10fd95fa3ee628ca2594272746f",
    "title": "寄吴明卿",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "黔中万里忆君劳，我向罗浮药市逃。",
      "归兴已同鸾啸远，诗名敢并雁行高。",
      "山间白帻空皮骨，海内青云各羽毛。",
      "才子汉廷徵尽入，可能一字寄蓬蒿。"
    ]
  },
  {
    "id": "e647d10fd95fa3ee2ac0f62e54949213",
    "title": "送梁思立参藩贵州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "七闽法吏意如何，西去还鸣白玉珂。",
      "三楚风烟连僰道，五溪鱼鸟下牂牁。",
      "关通绝徼巴人少，日近长安汉使多。",
      "岳牧只今开府地，玺书行且慰蹉跎。"
    ]
  },
  {
    "id": "e647d10fd95fa3ee2b583c96f6ab2d84",
    "title": "七夕沈纯甫邀集禺山园同陆华父黎惟仁黄公补公绍分得台字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "池阁初逢此夕杯，使君天上赐金回。",
      "珠随明月三更出，槎似银河万里来。",
      "砧杵乡心频作赋，河山秋色一登台。",
      "尊前共有沉酣兴，莫遣城头画角催。"
    ]
  },
  {
    "id": "e647d10fd95fa3eeafe4ff2853d6b94c",
    "title": "答黄公绍",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "千里风尘澒洞间，故园秋共一尊闲。",
      "帆前沧海卢敖路，杖底朱明葛令山。",
      "越骑兵戈闻息战，汉家金铁许通关。",
      "知君不上干时策，落日渔樵数往还。"
    ]
  },
  {
    "id": "e647d10fd95fa3ee34808880e65a3d54",
    "title": "秋日同陆华父黄元光泛海登佛教台",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "涛上西风起片帆，青山携手上巉岩。",
      "双江秀色看俱发，十载清觞得共衔。",
      "远浦不禁回雁鹜，高台犹为护松杉。",
      "求羊若许能相待，三径归来荷短镵。"
    ]
  },
  {
    "id": "e647d10fd95fa3ee17795986fcc8cc36",
    "title": "九日同陆华父张仲实蒋子瑞黄元先龟山游宴得花字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江乡秋色在黄花，宾客来寻锦水涯。",
      "风起平芜吹鹳鹤，山寒丛薄散麇麚。",
      "林光稍入三珠树，酒气犹蒸五色霞。",
      "谁遣白衣能就我，紫桑荒径是吾家。"
    ]
  },
  {
    "id": "e647d10fd95fa3eedf856fa9afacaa3a",
    "title": "杪秋同陆华父登青罗山顶望罗浮",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "嶂前松栝九秋残，紫逻东回路几盘。",
      "秦戍风烟馀燧火，粤门天地一泥丸。",
      "铁桥云落银涛涌，朱鸟星高玉舄寒。",
      "为报安期今可待，去从神武挂吾冠。"
    ]
  },
  {
    "id": "e647d10fd95fa3ee9ba5f828e80d83c7",
    "title": "留别沈纯甫陈宗谟",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "朔吹津亭澒洞间，海天寒色照刀环。",
      "谁令雁字催征骑，颇为梅花恋故山。",
      "玉舄共占仙令起，金门遥待侍臣还。",
      "他时把袂知何处，应笑冯唐鬓共班。"
    ]
  },
  {
    "id": "e647d10fd95fa3eeef23333e02a95737",
    "title": "徐子与闽中书至时余在青萝山中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "昆明万里久无书，尺素东来十月馀。",
      "玉笛遥传沧海曲，彩虹新傍武夷车。",
      "弹冠豸映双蓬鬓，伏枕乌啼一草庐。",
      "消渴经年惭削槁，茂陵堪自老相如。"
    ]
  },
  {
    "id": "e647d10fd95fa3ee269053345fb6060e",
    "title": "北上答诸亲友相送",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "曙催河斗转阑干，垂老怜予把别难。",
      "鹢首舟烦诸子送，竹皮冠笑故人弹。",
      "出门天地涛声壮，凭轼关山雪片寒。",
      "醉后强抛沧海去，曲尘终恋钓鱼竿。"
    ]
  },
  {
    "id": "e647d10fd95fa3ee4ad987090c823eb4",
    "title": "岭下酬蒋宋二使君见过",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "梅花岭下老担簦，敢向中原论代兴。",
      "置驿岂期逢掖贵，觅船犹愧孝廉称。",
      "虞廷此日咨州牧，汉相何人起郡丞。",
      "闻道长安推毂地，归朝行见玺书徵。"
    ]
  },
  {
    "id": "e647d10fd95fa3ee94027feccd93fcec",
    "title": "度岭怀钱汝瞻沈纯甫黎惟仁诸君",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "粤江三醉故人觞，立马关前一望乡。",
      "袅缀白云千垒石，飘零孤剑万家霜。",
      "别来痴岂谙时事，老去歌堪傍酒狂。",
      "无赖征鸿飞欲尽，那能相忆不沾裳。"
    ]
  },
  {
    "id": "e647d10fd95fa3eed69e8fa94419c17e",
    "title": "雪中过赣同华父集叶太守郡斋",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "地主今逢旧豸冠，麟符千里借才难。",
      "席边章贡波声壮，郡里空同雪色寒。",
      "五夜题诗邀客赋，十年封事为君看。",
      "张灯不浅持觞兴，已听关城画角残。"
    ]
  },
  {
    "id": "e647d10fd95fa3ee776c2ee74bfd6533",
    "title": "宋都阃邀游天竺寺",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "轻裘缓辔访禅关，愧我来游鬓已斑。",
      "猎向蓝田非小队，灯传天竺是名山。",
      "逐臣双泪愁边赋，狂客偏酡病后颜。",
      "谁料虔州竟分手，蓟门车骑可能攀。"
    ]
  },
  {
    "id": "e647d10fd95fa3ee75c758e33a5cfafe",
    "title": "攸镇驿陪叶赣州饯送何中丞",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "滩头五马饯筵开，共送中丞绣斧回。",
      "山拥玉虹随去节，雪吹金液照行杯。",
      "单车曾见埋轮疏，独坐今推补衮才。",
      "乡里衣冠吾已愧，客星犹自傍三台。"
    ]
  },
  {
    "id": "e647d10fd95fa3ee9078cc51ae42b93b",
    "title": "过豫章访朱用晦",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "朔风隃岭为君行，岂但西园斗酒情。",
      "饮是布衣留十日，交无缟带赠平生。",
      "以予下走称驽蹇，借客中原但姓名。",
      "此夕不禁飞动意，双龙今在豫章城。"
    ]
  },
  {
    "id": "e647d10fd95fa3ee5064a88623448d02",
    "title": "朱宗良方士功朱贞吉朱巍甫朱佳甫赵修甫彭稚修邀集竹在亭得秋字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "豫章城下系扁舟，暂得南皮一日留。",
      "颂酒二豪先酩酊，称诗七子尽风流。",
      "仙才已过周封史，帝胄谁如汉小侯。",
      "修竹檀栾池水在，可因枚乘托千秋。"
    ]
  },
  {
    "id": "e647d10fd95fa3eefa8f8cf114aa715f",
    "title": "饮朱同伯匡南草堂",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十度封书问闭关，披襟心比白云闲。",
      "校书汉代题中垒，奏雅淮南号小山。",
      "辔可控持风鹤上，剑曾飞射斗牛间。",
      "为君三醉清歌起，似胜当年七日还。"
    ]
  },
  {
    "id": "e647d10fd95fa3ee985d71dcf7669c8c",
    "title": "伯融潜甫宗平诸王孙邀饮怀白堂",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "公子西来孰辔过，千秋虚左事如何。",
      "岂缘白发劳车骑，曾是朱门爱薜萝。",
      "家自列侯人竞爽，风存大国客能歌。",
      "深杯不觉淹清夜，共向灯前散玉珂。"
    ]
  },
  {
    "id": "e647d10fd95fa3ee59a339a866998030",
    "title": "南浦亭遇朱孔阳自桃花岭还",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "稍栖牛屋欲何依，客似前洲伐荻归。",
      "岭外魂惊书后梦，河梁泪洒别时衣。",
      "渡江讵意逢袁叔，入洛犹能共陆机。",
      "朱丘故人如寄忆，春来无数朔鸿飞。"
    ]
  },
  {
    "id": "e647d10fd95fa3eeb3ab97a0034f8d40",
    "title": "阴廉宪见过",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "滕王阁倚楚天长，秋宪相寻上短航。",
      "十载门徒文蜀郡，一时宾客杜当阳。",
      "匡床长啸鄱湖月，绣斧先飞粤海霜。",
      "归赴内台应独坐，建章春色望鹓行。"
    ]
  },
  {
    "id": "e647d10fd95fa3eed030641b14c28283",
    "title": "行次庐陵逢梁公智谪教吉州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "巴西傲吏不相闻，把袂谁知路又分。",
      "江艇夕停螺水雪，山斋寒宿鹭洲云。",
      "持经但可传诸士，罢酒何妨咏五君。",
      "侍从纵然非狗监，岂无人诵子虚文。"
    ]
  },
  {
    "id": "e647d10fd95fa3eebc5184028a6a1edf",
    "title": "雪后同华父泛湖望康郎山",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西拥艅艎作胜游，宫亭湖上晚萧飕。",
      "帆吹匡阜诸峰雪，书隔湓江九派流。",
      "高浪楼盘蛟蜃气，大风军散鹳鹅秋。",
      "黄麾尚想高皇日，咫尺双龙傍斗牛。"
    ]
  },
  {
    "id": "e647d10fd95fa3eed4e61844d6c43cf4",
    "title": "饶州酬黄兵宪士弘妙果寺饮别",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "楚天风雪几停舻，西过康郎更问途。",
      "置驿郑庄频请谢，秉麾陶侃在江湖。",
      "借才价重连城璧，映坐光摇五色珠。",
      "此夕尊前贪握手，出关征马各踟蹰。"
    ]
  },
  {
    "id": "e647d10fd95fa3ee50bebccd61bb2e0e",
    "title": "夜别陈饶州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "寒夜双星入部初，故人相见十年馀。",
      "雁声鄱水牵丝笮，雪色芝山照绮疏。",
      "仲举留宾江郡榻，长卿谏猎汉庭书。",
      "为君归报中朝旧，悬向斋前只有鱼。"
    ]
  },
  {
    "id": "e647d10fd95fa3ee10c6f3f2794db6e9",
    "title": "登雪浪阁谒罗太史祠",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "书在名山尽上乘，只今那得拜孙登。",
      "齐盟坛坫群公后，快睹须眉十载曾。",
      "病起入门惟玉钥，觉时舍筏即金绳。",
      "君看阁外玄潭色，掠海归来下雪鹰。"
    ]
  },
  {
    "id": "e647d10fd95fa3ee54e1324cfcc459b2",
    "title": "尊赐楼为茂材奉国题",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "尺五天边诏展亲，璇题缥缈逼星辰。",
      "汗牛书重先朝赐，绣虎才称百代人。",
      "繁弱尚藏封父旧，悬黎今较大梁新。",
      "主恩更问君侯乐，元是分茅肺腑臣。"
    ]
  },
  {
    "id": "e647d10fd95fa3ee1520392e3b9e26f0",
    "title": "瑞昌奉国将军奉敕旌孝伯融与焉纪赠一首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "将军忠孝自天成，令子犹修奕世名。",
      "相以象贤殷大戊，家传为善汉东平。",
      "千秋带砺河山在，五色丝纶日月明。",
      "仲举偏题高士疏，豫章今更表西京。"
    ]
  },
  {
    "id": "e647d10fd95fa3eecd5c9427f3b5df28",
    "title": "过方士功玄隐轩",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "海内诗名谢法曹，径荒今已长蓬蒿。",
      "书成亭下玄为草，载向门前白是醪。",
      "孺子湖连敷浅远，匡庐山并少微高。",
      "知君不借青云色，以此千秋亦足豪。"
    ]
  },
  {
    "id": "e647d10fd95fa3ee66baff266b0ad46a",
    "title": "望武阳寄余德甫",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "尺书何处问加餐，溢米荒庐一布冠。",
      "尉氏骨今柴并立，介休刍与玉同看。",
      "哭来玄冢啼乌急，病后青山策马难。",
      "惟有白华堪寄汝，烟波西阻武阳寒。"
    ]
  },
  {
    "id": "e647d10fd95fa3ee8c981da85bb4358d",
    "title": "送王元美出抚郧阳时予过豫章遥有此寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "九重新诏赐彤弓，数马曾知石庆同。",
      "郧上共尊中执法，郢都今似右扶风。",
      "楼开玉节筹边远，堤唱铜鞮佐酒雄。",
      "宾从况兼文武士，登临谁不羡羊公。"
    ]
  },
  {
    "id": "e647d10fd95fa3ee2b11c42fd423e856",
    "title": "途中寄顾少参益卿于时益卿方谢病居海上",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "天涯病后忆行旌，北去空驰万里情。",
      "薏苡谤来双凤阙，芙蓉光在五羊城。",
      "山中客解陪操管，海上人犹望请缨。",
      "不是穷愁归赵日，著书何必似虞卿。"
    ]
  },
  {
    "id": "e647d10fd95fa3ee0cc9250bab6e1d38",
    "title": "除夕同华父祁门客舍",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "椒花曾共岭南看，岂料新丰此夕寒。",
      "独以衣裘淹逆旅，却怜儿女忆长安。",
      "酒沽白堕扶残醉，饭煮雕胡谢一餐。",
      "爆竹家家欢不寐，万山风雪照银鞍。"
    ]
  },
  {
    "id": "e647d10fd95fa3eec2620ef0914dd69b",
    "title": "游齐云岩雪霁",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "帝畤金堂玉作桥，万松积翠半空寥。",
      "青山九锁琅函秘，白鹤群呼绛节朝。",
      "风似洞庭闻广乐，云疑玄圃上丛霄。",
      "天都此是升真路，去去骖鸾亦不遥。"
    ]
  },
  {
    "id": "e647d10fd95fa3ee35d04d320248c36c",
    "title": "过休宁访汪禹乂邵长孺",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "雪霁山城曙色开，冲寒犹为故人来。",
      "柴门下马惊相问，稚子牵衣绕几回。",
      "河洛风尘千里梦，广陵花月十年杯。",
      "只今世路头堪白，莫漫飘零说剑才。"
    ]
  },
  {
    "id": "e647d10fd95fa3eebf9a82f86709c9cb",
    "title": "游吴舍人贲园",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "视草归来未白头，隐居何处是菟裘。",
      "山移华岳攒花出，水学巴江作字流。",
      "曲磴云边盘鸟道，飞滩屋下引龙湫。",
      "辟疆不厌留伧父，春入西园一度游。"
    ]
  },
  {
    "id": "e647d10fd95fa3ee1b27118964771682",
    "title": "访胡茂承不遇",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "千金曾结少年场，自拟重逢典鹔鹴。",
      "念我游燕歌后筑，问君归粤橐中装。",
      "来投短刺门前客，立忆他乡马上郎。",
      "极目吴阊飞匹练，回船无笑子猷狂。"
    ]
  },
  {
    "id": "e647d10fd95fa3ee6eb3cdd7b62f2629",
    "title": "溪南访吴虎臣",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "河梁别后五年更，金竺停车此日情。",
      "涕泪总谈皮骨在，云霄宁问羽毛生。",
      "世疑厌次狂方朔，家自陈留醉步兵。",
      "与尔逍遥俱万里，不妨江海托浮名。"
    ]
  },
  {
    "id": "e647d10fd95fa3ee3cbeb00436e74a72",
    "title": "雨夜集吴虎臣宅得歌字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "谢家宾从得羊何，夜雨萧萧我更过。",
      "直以酒尊留北海，岂缘经术老西河。",
      "青春作伴堪乘兴，白雪谁来敢和歌。",
      "陵劲一时诸子在，大鄣千丈郁嵯峨。"
    ]
  },
  {
    "id": "e647d10fd95fa3eefa84c1e78f2b4500",
    "title": "人日过吴舍人",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "清溪万道赤山回，内史名家甲第开。",
      "五色花中龙马种，一毛池上凤凰才。",
      "人为日起新年入，客似星从万里来。",
      "右掖知君曾染翰，尚看云气接三台。"
    ]
  },
  {
    "id": "e647d10fd95fa3eeb83c089b2657fde5",
    "title": "题陈达甫酒星亭",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "百年天地小蘧庐，种竹为林与世疏。",
      "沧海一星堪是酒，青山二酉尽成书。",
      "葛巾漉后宁辞醉，藜杖钱多不愿馀。",
      "白眼沉冥君自爱，苏门长啸意何如。"
    ]
  },
  {
    "id": "e647d10fd95fa3eeb453a072abcb2ef5",
    "title": "赠汪虞仲",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "落穆汪郎有父风，息阴偏学隐墙东。",
      "谁将处士轻周党，我自通家得孔融。",
      "相马岂论今日瘦，雕虫先让少年工。",
      "石楠睥睨天门侧，何限萧然万籁中。"
    ]
  },
  {
    "id": "e647d10fd95fa3ee4082c8ef9f866f9b",
    "title": "陈明府德基邀游江石台迟汪禹乂邵长孺未至得高字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "天台百尺驻干旄，一曲偏惊白雪高。",
      "树拥归云封断石，涡盘急峡激飞涛。",
      "陂因仆射铭今勒，湖比郎官兴更豪。",
      "千载风流酾酒日，可令鞭弭少吾曹。"
    ]
  },
  {
    "id": "e647d10fd95fa3eec8d5d395c515f2f4",
    "title": "同陆华父邵长孺集何少愚侍御日宜园",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "避骢不记是何年，折节邀宾意独偏。",
      "席下溪声长㶁㶁，雨中萝色净娟娟。",
      "问多奇字今无酒，抚亦孤琴久不弦。",
      "江左仲言称上驷，风流谁得共櫜鞬。"
    ]
  },
  {
    "id": "e647d10fd95fa3ee5ffb40c213f7934a",
    "title": "夜登曹进士仲宣楼",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江左风流汉署郎，高楼邀客说干将。",
      "名高绣虎题双管，书就雕龙满几囊。",
      "山色尽疑连宛邓，溪声犹似挟沮漳。",
      "只今信美当吾土，夜倚星辰望帝乡。"
    ]
  },
  {
    "id": "e647d10fd95fa3eee37b6396a9f99ffe",
    "title": "新安别华父",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "南来岭外二年赊，并辔东风又岁华。",
      "铁笛尔思吴苑月，青尊吾醉蓟门花。",
      "山人诗在宁知侠，国士恩深敢问家。",
      "抗手新都还此别，莫令漂泊失天涯。"
    ]
  },
  {
    "id": "e647d10fd95fa3ee031eccfa56f9f0e1",
    "title": "宛陵陈太守郡斋夜集",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "马首都门十载分，宣城把酒念离群。",
      "榻非孺子犹称客，诗似玄晖却羡君。",
      "歌里娟娟春谷月，尊前片片敬亭云。",
      "江南此别三千里，何处飞鸿尺素闻。"
    ]
  },
  {
    "id": "e647d10fd95fa3ee62da618589038831",
    "title": "采石渡江寄内",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "携家久有鹿门期，底事风萍怅别为。",
      "海上渔樵驱远道，天涯童稚见何时。",
      "江深白雪翻成浪，柳细黄金尽作丝。",
      "此际不须八行字，羞将憔悴报君知。"
    ]
  },
  {
    "id": "e647d10fd95fa3eeba8c631848dac0a1",
    "title": "刘太仆邀游琅琊寺",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "渡江先问好山名，西上琅琊策马行。",
      "入部敢论星是客，在坰今识月为卿。",
      "泉题庶子烟光薄，亭倚梅花雪色明。",
      "未必朝簪妨学道，禅林何限宰官情。"
    ]
  },
  {
    "id": "e647d10fd95fa3ee9cc6e930930405b0",
    "title": "徐州度黄河酬舒观察",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "孔令离筵酌酒歌，风尘犹傍战场过。",
      "雁声颇共乡心远，春色偏于客路多。",
      "芒砀东来开钜鹿，昆仑西坼注黄河。",
      "临戎秉宪如君几，戏马台前兴若何。"
    ]
  },
  {
    "id": "e647d10fd95fa3ee84fafb1ca161060a",
    "title": "卢沟晓发入都",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "百里关门待曙开，西行挽辂几人哉。",
      "滹沱月照边鸿过，大陆云随代马来。",
      "紫殿烟花纷晻霭，碧霄宫阙郁崔嵬。",
      "长卿敢道游梁倦，愧乏公车奏赋才。"
    ]
  },
  {
    "id": "e647d10fd95fa3eea6bee4cd51510569",
    "title": "初至燕京袁文谷邢子愿梁孔适三进士朱在明顾叔潜二光禄汪太学仲淹同集黎秘书惟敬宅得春字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "蒯缑歌肯向时人，倦揽征裘万里尘。",
      "字挟风霜沧海气，路停车毂蓟门春。",
      "一官直阁怜君老，诸子高阳笑我贫。",
      "清世已知容结绶，岂堪枚叟更游秦。"
    ]
  },
  {
    "id": "e647d10fd95fa3ee96612fa3ef83623e",
    "title": "上巳朱在明见邀同管建初安绪卿张元春修禊韦园时在明南迁将行",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "风光三月帝城春，韦曲千家俯涧滨。",
      "燕酒共携拚酩酊，客衣频挽韨缁尘。",
      "青丝辔转花间骑，锦带穿来柳下鳞。",
      "醉后双童吹玉管，莫令催送渡江人。"
    ]
  },
  {
    "id": "e647d10fd95fa3ee36ee81266fb97018",
    "title": "送张羽王利州参军",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十年相见鬓成丝，燕柳偏逢谪宦时。",
      "江汉九歌谁忍听，风波一失尔何之。",
      "巴山月落啼猿急，蜀栈云深去马迟。",
      "莫道护军蛮府远，应知剑阁待铭诗。"
    ]
  },
  {
    "id": "e647d10fd95fa3ee016c34a1e04e0a1e",
    "title": "送朱光禄赴崇府审理",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "孤臣何处不天涯，一啸青冥散落霞。",
      "笛里江淮千里棹，尊前嵩洛十年花。",
      "在邹韦氏诗为傅，居鲁朱生侠是家。",
      "去国恩深归有日，汝南元自异长沙。"
    ]
  },
  {
    "id": "e647d10fd95fa3ee140341a287633762",
    "title": "陈忠甫携酒同梁孔适夜过",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "三年书剑尔燕台，万里风尘我亦来。",
      "作客敝裘曾自补，傍人长铗竟谁哀。",
      "斗醪差慰穷途色，囊粟堪羞国士才。",
      "何限青云骄白眼，酣歌星汉一徘徊。"
    ]
  },
  {
    "id": "e647d10fd95fa3eeb09e26d4d1a59237",
    "title": "过沈太史肩吾饮话江淮旧事",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "雨后城西策马寻，故人今喜在词林。",
      "交论羁旅同盟日，病许驱驰异代心。",
      "江上箫声劳梦寐，石头书札付浮沉。",
      "先登努力君能事，执辔中原念独深。"
    ]
  },
  {
    "id": "e647d10fd95fa3eebf4f851aa2e3dbe3",
    "title": "过许赞善维桢饮怀王太史绍传",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "羸马风埃使者催，逢君书殿讲经回。",
      "渴思白堕从谁问，赐出黄封为客开。",
      "沉陆金门三月梦，谈天玉署十年杯。",
      "先朝供奉王郎远，何日孤槎海上来。"
    ]
  },
  {
    "id": "e647d10fd95fa3ee6f43ab36e6d35b23",
    "title": "范中允伯桢宅观梅花同吴记室作",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "罗浮佳色敢相矜，曾共何郎句并称。",
      "试问乌程呼白酒，争如玉署拥青绫。",
      "光摇辽海参军月，寒傍金华学士冰。",
      "禁近天边怜几树，夜来还欲把银灯。"
    ]
  },
  {
    "id": "e647d10fd95fa3ee45fb8d518d5571fa",
    "title": "丘谦之黎维敬过饮",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "何意风尘得酒徒，飞花春尽见平芜。",
      "惟馀佩剑寒能解，纵少囊钱薄可沽。",
      "谒者公车羞奏牍，咸阳客舍满呼卢。",
      "紫骝偶向门前系，谁道交游尽五都。"
    ]
  },
  {
    "id": "e647d10fd95fa3eee0689ea6fcf3742e",
    "title": "何中允启图宅绯桃盛开与洪康朱苏管陈张诸子同集",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "经幄初回劝讲晨，崇桃灼灼更邀宾。",
      "抽毫署里开文苑，击筑尊前傍酒人。",
      "花绶半垂宫锦烂，茜袍偏遇赐绯新。",
      "偶随方朔金门下，那得渔船去问津。"
    ]
  },
  {
    "id": "e647d10fd95fa3ee694feef8671d860a",
    "title": "同许光禄王进士集余太史伯祥宅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "老去弹冠敢自嗔，相逢惊见二毛新。",
      "白门客是渔樵侣，彤管君为侍从臣。",
      "竞起大名皆上驷，穷来薄宦已前薪。",
      "谁云彩笔干星斗，独有长安索米人。"
    ]
  },
  {
    "id": "e647d10fd95fa3eed3843ba5ad940297",
    "title": "送周公瑕还吴",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "峥嵘彩笔气犹雄，何意相逢碣石宫。",
      "裘马始能辞塞下，莼鲈偏自忆江东。",
      "携来剑作双虹色，归去冠仍一鹖穷。",
      "闻道近臣多引荐，五湖天阔有冥鸿。"
    ]
  },
  {
    "id": "e647d10fd95fa3ee855509d4fa4c9dd8",
    "title": "送秦行之宰江都",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "竹西歌吹入淮长，十载曾游卜草堂。",
      "县里琴声同单父，城边花树似河阳。",
      "玉箫春色移双舸，璚观秋风醉几觞。",
      "君去政成应趣召，赤墀青琐待鹓行。"
    ]
  },
  {
    "id": "e647d10fd95fa3ee4dc01cd7c2751678",
    "title": "答张光禄元易",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "马首飞花片片红，相逢何必是新丰。",
      "似缘二仲能开径，谁为诸生更筑宫。",
      "客醉苏门春色里，君来蒲坂白云中。",
      "自怜垂老劳推毂，应笑谈天气尚雄。"
    ]
  },
  {
    "id": "e647d10fd95fa3ee3f66a7766b64447b",
    "title": "苏光禄子川喜余至赋诗感怀余念孙丈济浮沉京邑黎惟敬告归岭南而余亦外补有日和答一首并简二子",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十年南北路迢遥，白首重逢荷圣朝。",
      "客食共怀燕市筑，使车曾听广陵箫。",
      "避于金马狂犹在，焚却银鱼去莫招。",
      "杨柳桥边能几醉，不堪惆怅怨柔条。"
    ]
  },
  {
    "id": "e647d10fd95fa3ee446d1c12f8e68c8b",
    "title": "黎维敬刘仲修洪从周康裕卿李伯高王敬美丘谦之刘子太史元秉邀集日涉园观牡丹得花字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "词客西来白鼻騧，绿茵三月共看花。",
      "歌停玉斝盈盈露，色映雕栏片片霞。",
      "洛下才宁论似陆，郢中曲自愧如巴。",
      "东风无赖催人醉，谁遣朱颜出绛纱。"
    ]
  },
  {
    "id": "e647d10fd95fa3eebce8380d935ae514",
    "title": "上林春晓",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "澹荡韶光物候新，离宫初霁已消尘。",
      "飞英乍似黄山路，细草曾沾渭水春。",
      "风飒彩旌连曲榭，云围缇幕满芳津。",
      "五陵车马欢娱地，多是西游讲德人。"
    ]
  },
  {
    "id": "e647d10fd95fa3eebce8380dc9392c58",
    "title": "上林春晓",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "禁籞周遭百里斜，玉泉流水涌金沙。",
      "新莺曙啭龙池柳，游骑晴嘶御苑花。",
      "幄转林光初映日，山藏春色半蒸霞。",
      "西都亦有抽毫客，谁奏甘泉入汉家。"
    ]
  },
  {
    "id": "e647d10fd95fa3eec668df3fe2b25193",
    "title": "大阅歌",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "渔阳上谷护神京，统制京军大将营。",
      "櫜鞬岂但三千士，甲盾今称百万兵。",
      "身作长城惟一剑，气雄强虏请长缨。",
      "宁论六郡良家子，不数三河侠少名。"
    ]
  },
  {
    "id": "e647d10fd95fa3eec668df3f7ccd12bb",
    "title": "大阅歌",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "麒麟锦带佩干将，鱼鸟分麾跃骕骦。",
      "夷虏尽归典属国，朝廷先系左贤王。",
      "运筹硕画资帷幄，制胜先声出庙堂。",
      "愿得虎臣分斧钺，周家磐石万年长。"
    ]
  },
  {
    "id": "e647d10fd95fa3eee9119eea71b93d09",
    "title": "同邢子愿陈忠甫诸君过摩诃庵听无弦上人琴",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "鸣琴何似在山中，幻住师今念已空。",
      "右室客为驺处士，西游人似稷丘公。",
      "泠泠石上诸天雨，谡谡松间万壑风。",
      "玉几金床吾欲就，但留双目送飞鸿。"
    ]
  },
  {
    "id": "e647d10fd95fa3eea04680c198dc48b4",
    "title": "黄太史懋中席高陈二文学同集",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "赐书班嗣借相看，西第今来卜昼欢。",
      "碣石夕阴黄柳细，渔阳春色白云寒。",
      "持醪席上歌金缕，行炙花间出玉盘。",
      "满坐江南三月客，那知铜马是长安。"
    ]
  },
  {
    "id": "e647d10fd95fa3ee262cb129e1389393",
    "title": "送万明府赴元城",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "春鸿同听蓟云间，佩印都亭去莫攀。",
      "柳外卢奴分大陆，城头沙麓引恒山。",
      "刍粮远实黄花塞，烽火空悬白马关。",
      "三辅试君宁保漳，计期飞传已徵还。"
    ]
  },
  {
    "id": "e647d10fd95fa3ee00e18303ea537b6b",
    "title": "送黎惟敬请告南还",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江淮别后不堪论，岂谓骊歌又蓟门。",
      "赐沐尔今驰百粤，代兴吾敢问中原。",
      "行裁荷芰山人服，归牧鸡豚圣主恩。",
      "白首沧洲千里梦，独怜司马卧文园。"
    ]
  },
  {
    "id": "e647d10fd95fa3ee00e1830368fd1a23",
    "title": "送黎惟敬请告南还",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "持橐严趋在汉京，君王曾问秘书名。",
      "论从白虎亲临决，经自青牛乞著成。",
      "欲以新编藏大酉，岂缘沧海厌承明。",
      "他年共把梅花去，四百峰头策杖行。"
    ]
  },
  {
    "id": "e647d10fd95fa3ee01505fb93f0fc86e",
    "title": "送李符卿册封崇藩因归省少师相公",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "桐叶分圭出九重，汉庭使者过金墉。",
      "奉藩淮水尊王子，画壤平舆表岳宗。",
      "宫酝欢承黄阁老，玺书恩重紫泥封。",
      "柏梁侍宴来须早，策驷长安尚可从。"
    ]
  },
  {
    "id": "e647d10fd95fa3ee8859e5135e8ae0dc",
    "title": "送刘太史奉使桂林",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "虎节朝持出紫宸，燕郊芳草送征轮。",
      "茅分粤徼开藩国，花满漓江待使臣。",
      "玉署一星彤管客，柴门五柳白头亲。",
      "过家牛酒应相忆，候尔还朝及早春。"
    ]
  },
  {
    "id": "e647d10fd95fa3eebf0621ac7b231102",
    "title": "沈太史索题富顺黄宪副西湖精舍",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "绣斧曾飞雪色孤，幽栖今见辋川图。",
      "城开泸水犹通渎，月出峨眉半入湖。",
      "乍过渔童歌榜枻，可无山鸟劝提壶。",
      "风流文藻谁能似，赋客相如汉大夫。"
    ]
  },
  {
    "id": "e647d10fd95fa3ee8db5b58ee47c1dd9",
    "title": "送刘太史册封入秦便归高平省觐",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "曙星阊阖九天开，奉使今劳侍从才。",
      "玉节行经丹水路，彩衣归献紫霞杯。",
      "崤陵花木莺边过，华岳风云马上来。",
      "共羡史迁年最少，周南无滞客轺回。"
    ]
  },
  {
    "id": "e647d10fd95fa3eed04dbbd1142ba863",
    "title": "送沈尚宝使汴洛",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "兰台近侍旧含香，犹是先朝尚玺郎。",
      "使者鸣驺称入洛，词人抽笔竞游梁。",
      "苑中修竹传新赋，岳顶三花上寿觞。",
      "归日好文逢圣主，夸胡将见猎长杨。"
    ]
  },
  {
    "id": "e647d10fd95fa3ee77a6b9bb090c1390",
    "title": "阙下逢王鸿胪彦贻自闽中使还",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "都亭奏记未能归，双阙相逢正曙辉。",
      "沧海星随词客骑，武夷霞落使臣衣。",
      "清班赞谒趋鸾掖，白首谈经入虎闱。",
      "通籍同时君最旧，少年今已愧王微。"
    ]
  },
  {
    "id": "e647d10fd95fa3ee55bc565e0de74744",
    "title": "寄宣府吴中丞",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "北门笳鼓散天骄，万里连营节制遥。",
      "搜虏夜驱沙苑马，射生秋落黑山雕。",
      "军中裨将咸推毂，帐下降戎半珥貂。",
      "笔橐长安吾独老，云台西望霍嫖姚。"
    ]
  },
  {
    "id": "e647d10fd95fa3ee9a0fc6734aabcd78",
    "title": "西苑",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "天开碣石筑琅琊，瑶水西通禁籞斜。",
      "妆阁月高悬作镜，昆池风激荡成花。",
      "麒麟献瑞来周甸，苜蓿移栽入汉家。",
      "侍从王褒稀奏颂，独能窗里画云霞。"
    ]
  },
  {
    "id": "e647d10fd95fa3eea91b4eb991d43efc",
    "title": "送邢子愿出宰南宫",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "燕酒垆头送别离，南亭双旆拥轻飔。",
      "河流似带胡卢下，秋色如花钜鹿吹。",
      "云起常山谈赵剑，风来东海奏齐诗。",
      "共知才子今循吏，丹陛行看赐对时。"
    ]
  },
  {
    "id": "e647d10fd95fa3ee58ae42d8a1d1563c",
    "title": "显恩寺馆雨中和答黄僚长君庆",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十里垂杨督亢亭，爱君诗句破沉冥。",
      "能从函谷占真气，愧似金门隐岁星。",
      "含景未酬腰下剑，阴符新解箧中经。",
      "荒斋细雨愁沾湿，谁遣青丝绾玉瓶。"
    ]
  },
  {
    "id": "e647d10fd95fa3eecb66b93afa28ec2f",
    "title": "送梁孔适试令仁和",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "虎林佩印路偏赊，楼橹东连海上霞。",
      "万弩射江开甸服，千舟出浦载烟花。",
      "使君葑外湖为业，处士梅边鹤是家。",
      "交戟此时逢圣主，岂令留滞在天涯。"
    ]
  },
  {
    "id": "e647d10fd95fa3ee3702a0638b116617",
    "title": "送陈宪副道襄备兵天雄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "玺书亲捧出彤闱，三辅屯兵护汉畿。",
      "大陆秋驱雕马去，浊漳寒挂玉龙飞。",
      "楼前清啸听芦管，戍后严更列羽旗。",
      "曾是十年持斧地，内台今召使君归。"
    ]
  },
  {
    "id": "e647d10fd95fa3eee4ef1bb5522a1f3b",
    "title": "诏问边事有感",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十行频下问边陲，侦虏今劳几万师。",
      "左地虽羁诸校尉，乌孙犹苦两昆弥。",
      "颇勤聚米谈兵事，正及飞刍实塞时。",
      "金印绯衣殊锡久，不知何以答恩私。"
    ]
  },
  {
    "id": "e647d10fd95fa3eeed1742901aa35a18",
    "title": "凉州曲",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "何处笳声咽陇头，蓬婆城下不胜秋。",
      "霜飞白草惊胡走，月照黄河入汉流。",
      "上策尽休搜套卒，中原新拜富民侯。",
      "羌西夜夜梅花落，烽火关山满戍楼。"
    ]
  },
  {
    "id": "e647d10fd95fa3eedfd8e7381488127f",
    "title": "送范宫谕赴留都掌院",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "衣冠供帐潞河桥，君向陪京望斗杓。",
      "经幄久兼周史职，词垣新领汉宫僚。",
      "铜扉山色仍三殿，铁锁江声似六朝。",
      "鱼藻欢歌明主待，北来鹓鹭满云霄。"
    ]
  },
  {
    "id": "e647d10fd95fa3ee12c1393ed2be717c",
    "title": "送顾叔潜使辽阳便归无锡省觐",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "辽西使者下南徐，归舞斑衣慰倚闾。",
      "画有虎头痴更甚，酒称光禄醉何如。",
      "桐花夜月将雏曲，橘子秋风报客书。",
      "第二泉甘君莫恋，故人相待蓟门车。"
    ]
  },
  {
    "id": "e647d10fd95fa3ee53907d465d41e489",
    "title": "王太史胤昌奉使上寿太夫人",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "婺星元只傍三台，寿母华筵向此开。",
      "笙奏紫鸾千里至，书传青雀五云来。",
      "汝南月旦乡人重，洛下风烟使者回。",
      "会见汉宫师事礼，东征谁似大家才。"
    ]
  },
  {
    "id": "e647d10fd95fa3eeb82d755c1851a71a",
    "title": "答王中丞元美喜余待诏公车之作",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "苍茫三载别姑苏，书报郧阳已入都。",
      "再出敢言名下士，自怜不得府中趋。",
      "河东日给宁须酒，江上秋归岂待鲈。",
      "只为清时深恋主，一官终合老潜夫。"
    ]
  },
  {
    "id": "e647d10fd95fa3ee85dc675ea1179c58",
    "title": "送大司马汪公请告归省二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "千官供帐出都亭，司马名题在御屏。",
      "开府旧持沧海节，行边新扫幕南庭。",
      "剑寒北斗河流白，社僻东林岳色青。",
      "几杖更操彤管去，门人将受漆园经。"
    ]
  },
  {
    "id": "e647d10fd95fa3ee85dc675e762fd6c4",
    "title": "送大司马汪公请告归省二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "陈情表上五云间，阊阖初分曳履班。",
      "未许留侯辞相国，暂容安石请东山。",
      "黄花酿熟舆扶醉，青玉箱擎药驻颜。",
      "归去里门趋入谒，玺书行召石君还。"
    ]
  },
  {
    "id": "e647d10fd95fa3ee2372d3294b9debe1",
    "title": "送汪仲淹从长公南归因怀仲嘉",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "公车辞去问山林，曾笑东方共陆沉。",
      "佩绾赤虹江水阔，骑归紫燕岳云深。",
      "家惟令弟如何点，侠过诸兄更季心。",
      "海内才名看竞起，蓟门犹待北来音。"
    ]
  },
  {
    "id": "e647d10fd95fa3ee5c64e93f8ced40c9",
    "title": "闻子与入贺不果怅然有怀同敬美作",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十载飘零涕泪残，几传消息满长安。",
      "无诸城远秋相忆，督亢亭荒月自看。",
      "岳牧瑞难逢尔辑，风尘冠更待谁弹。",
      "即今万事俱华发，欲伴东溟一钓竿。"
    ]
  },
  {
    "id": "e647d10fd95fa3ee4e3a78fde5f690c9",
    "title": "苏子川张元易二光禄见过",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "步兵署里一时贤，二客相寻愧地偏。",
      "庭下数来能系马，杖头交揖惯无钱。",
      "星随公子青丝辔，花照先生绿玉船。",
      "莫向中朝夸大隐，藤萝堪自到诸天。"
    ]
  },
  {
    "id": "e647d10fd95fa3eec1b11f748f1016c3",
    "title": "答纪判官自亳州以论草玄草诸刻见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "谯国闻君少定居，行随使者治河渠。",
      "官非小吏羞题版，人似西游强著书。",
      "谒舍宾朋三语后，公车笔札十年馀。",
      "秋深一望江枫路，憔悴谁能荐子虚。"
    ]
  },
  {
    "id": "e647d10fd95fa3ee784340db6ae0bd49",
    "title": "吴明卿至都门先枉见赠次韵奉答",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西序恩沾玉井冰，圣朝曾忝尺书徵。",
      "不知讲后鳣三报，差恋穷来酝几升。",
      "无恙青山秋渐爽，将归白发岁频增。",
      "十年握手君犹健，经术人推佐中兴。"
    ]
  },
  {
    "id": "e647d10fd95fa3ee6aa06ef9ba3063e6",
    "title": "明卿入贺携其二子至同敬美谦之出访报国寺",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "匹马趋朝自大梁，故人相见鬓苍苍。",
      "金门入簉千鹓鹭，珠树来栖两凤凰。",
      "五玉肃将虞后贽，三花欢上汉臣觞。",
      "共知太室搜书异，咫尺看君奏建章。"
    ]
  },
  {
    "id": "e647d10fd95fa3ee8e1448102a304ea7",
    "title": "万寿节赐宴钞",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "貂冕嵩呼奉至尊，班随台斗护微垣。",
      "凤凰声起和仙乐，日月旗开夹殿门。",
      "璧荐鹿皮秦地献，酒分马乳汉宫樽。",
      "同时拜赐臣何幸，十载浮沉始受恩。"
    ]
  },
  {
    "id": "e647d10fd95fa3ee674779430da78f86",
    "title": "午门献俘侍班纪事",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "卤簿初齐散晓烟，西山秋色凤楼前。",
      "歌成鸣鸟笙镛间，礼定牵羊玉帛先。",
      "曾忆肩遗经汉月，今来面缚望胡天。",
      "稿街已近蛮夷邸，飞檄仍传过九边。"
    ]
  },
  {
    "id": "e647d10fd95fa3ee67477943768add38",
    "title": "午门献俘侍班纪事",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "千官侍从肃鹓行，鼓吹麾幢满建章。",
      "绝幕策成中执法，请缨生致左贤王。",
      "枚皋赋咏能持管，方朔诙谐更上觞。",
      "万里夸胡非羽猎，不劳明主幸长杨。"
    ]
  },
  {
    "id": "e647d10fd95fa3eed3cd34589b1f94e8",
    "title": "阙下遇沈纯甫召入为比部郎",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "别君携手上河梁，紫陌何期遇骕骦。",
      "共议南方勾漏令，朅来西省尚书郎。",
      "青云世态看蓬鬓，浊酒交情忆草堂。",
      "惟羡王褒才最异，赋成须早献明光。"
    ]
  },
  {
    "id": "e647d10fd95fa3eee14dc18b6e8da244",
    "title": "送霍观察勉衷理江西屯盐",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "谁向明时荐朴忠，满朝尽道似先公。",
      "豸冠吴楚名偏重，龙剑江湖气更雄。",
      "盐铁早收文学议，屯田终见老臣功。",
      "君今已出吾将隐，一榻西樵未可同。"
    ]
  },
  {
    "id": "e647d10fd95fa3eed69a85d65221f6c5",
    "title": "重阳前一日同丘谦之朱子得二民部康裕卿管建初二山人登毗卢阁饯吴明卿",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "寥廓飞楼并倚阑，十年今复醉长安。",
      "天连大漠三边尽，秋入渔阳万里寒。",
      "恋阙班行疲执戟，托交名姓庆弹冠。",
      "谁知明日龙山色，白露金茎别后看。"
    ]
  },
  {
    "id": "e647d10fd95fa3ee109ab22076c357bc",
    "title": "九日同朱民部王太仆集李宛平后堂玩菊",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "三人司隶青骢马，明府同时此会难。",
      "地引关河秦内史，秋高钟鼓汉长安。",
      "南阳潭似樽中色，彭泽花开县里看。",
      "莫笑鬓丝樗散客，旧游能得几交欢。"
    ]
  },
  {
    "id": "e647d10fd95fa3ee2d3ffeffa1a56308",
    "title": "送袁文谷宰黄岩",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "片玉名高重士林，分符今惬壮游心。",
      "台旁城似标霞起，海上山藏委羽深。",
      "包橘出村犹越贡，裹盐登市半闽音。",
      "弦歌百里神明宰，入奏君王更赐金。"
    ]
  },
  {
    "id": "e647d10fd95fa3ee1841d7505161af7c",
    "title": "送黄宪副文断调守衢州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "闽山粤徼借澄清，何事褰帷复此行。",
      "岂谓季公蒙毁誉，转令黄霸著功名。",
      "縠溪船上千家渡，姑蔑旗搴百丈城。",
      "计日外台君执钺，循良还召入西京。"
    ]
  },
  {
    "id": "e647d10fd95fa3ee0914b9732d021ebe",
    "title": "送吴大参明卿还大梁",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "嵩祝声中阊阖开，秋深青锁暂徘徊。",
      "枚生游自梁都重，驺衍谈从碣石来。",
      "十载侍臣称赋客，一时方岳尽卿才。",
      "掀髯转觉关河远，可是风流在吹台。"
    ]
  },
  {
    "id": "e647d10fd95fa3ee0914b9730e512c9b",
    "title": "送吴大参明卿还大梁",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "重逢司隶典章新，共是三朝健在身。",
      "昔日悲歌吾叩角，少年封事尔批鳞。",
      "斗鸡乍别诸陵客，控鹤将寻二室人。",
      "醉后都亭分手去，岂堪华发向风尘。"
    ]
  },
  {
    "id": "e647d10fd95fa3ee4ef908ad2e1f891f",
    "title": "送谈参军思重请告还无锡",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "五陵宾客尽朱幡，疋马乘秋下蓟门。",
      "书奏乍辞骠骑府，风流不数辟疆园。",
      "青山病起邀棋局，华发归来傍酒尊。",
      "纵有五湖宁久住，知君犹恋汉宫恩。"
    ]
  },
  {
    "id": "e647d10fd95fa3ee08d89a1d020dae27",
    "title": "颐虚草堂",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "谢却浮名赋遂初，功多定性得澄虚。",
      "一经箧里韦家业，几卷床头老氏书。",
      "舍筏已知登彼岸，考槃真自爱吾庐。",
      "龙津鹭渚能来往，何日扁舟信所如。"
    ]
  },
  {
    "id": "e647d10fd95fa3eee6e8097cbf11ea81",
    "title": "梅宪副天逸阁",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "宣州草阁傍山开，家是都官旧姓梅。",
      "宛水雪从江涨下，敬亭云向郡城来。",
      "清尊自许能逃世，华发宁论未尽才。",
      "谁羡诸荀名汉代，高阳今更表崔嵬。"
    ]
  },
  {
    "id": "e647d10fd95fa3ee7692497b77322c6f",
    "title": "颁历",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "庭燎高照殿东头，玉历初颁拜冕旒。",
      "蓂荚自能知晦朔，竹书何但纪春秋。",
      "漕船半议沧波转，弩骑新归大漠游。",
      "三五泰阶今可奏，侍臣谁最似吾丘。"
    ]
  },
  {
    "id": "e647d10fd95fa3ee57e34e84c42714a6",
    "title": "敬观高庙御容于临淮侯家因见曹国公铁券遗像",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "千年草昧识龙颜，一代君臣想像间。",
      "亲以舅甥周肺腑，盟同带砺汉河山。",
      "鼎湖日月开钟阜，甲帐风云出玉关。",
      "奕叶勋劳麟阁上，至今貂冕尚崇班。"
    ]
  },
  {
    "id": "e647d10fd95fa3ee820700244af2b7d7",
    "title": "送袁光禄邦表归葬太宜人合先大夫兆域",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "啼乌万里怆悲襟，薤露西风岁又阴。",
      "九垄松楸儿泪尽，三朝纶綍主恩深。",
      "延陵碑古镌成玉，石窌封存郁似林。",
      "絮酒何人来下马，白茅应慰介休心。"
    ]
  },
  {
    "id": "e647d10fd95fa3ee72f880b72e67dd20",
    "title": "送丘计部谦之出守潮州二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "省郎四十已专城，忼慨何妨度岭行。",
      "彩笔长安传赋草，铜符沧海借才名。",
      "鱼龙久避戈船战，粳稻新收甲士耕。",
      "下教应知求赵德，州人不用更谈兵。"
    ]
  },
  {
    "id": "e647d10fd95fa3ee72f880b70d2dd0e3",
    "title": "送丘计部谦之出守潮州二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "万里风云一据鞍，天边旌旆渡桑干。",
      "酒人西送犹燕筑，使者南行尚汉冠。",
      "翡翠越裳簪玉暖，荔枝炎海碗浆寒。",
      "青山处处襜帷色，竹马津头夹道看。"
    ]
  },
  {
    "id": "e647d10fd95fa3ee0ec1ac07c10c8ef5",
    "title": "春草亭为谢录事赋",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十年圭组事沉冥，谢客风流复此亭。",
      "梦里棣华双树秀，诗中草色一池青。",
      "名山岂但题三谷，别墅应知胜始宁。",
      "况有羊何能共和，扁舟吾欲问烟汀。"
    ]
  },
  {
    "id": "e647d10fd95fa3ee0119266cd0cac5eb",
    "title": "恭候圣驾出郊视牲",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "千官警跸下斋宫，圣主郊禋秩祀崇。",
      "碑丽牺牲严在涤，邸行琮璧待升中。",
      "登坛似见燔柴上，灌玉因知陟降同。",
      "闻道礼图黄阁奏，甘泉堪自老杨雄。"
    ]
  },
  {
    "id": "e647d10fd95fa3eed55271c9f4aabd2d",
    "title": "答朱子深见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "南浦亭前雪满舟，别来犹揽黑貂裘。",
      "诗羞匡鼎为文学，交得平原是列侯。",
      "碣石雁声延阁夕，江门帆影爽台秋。",
      "八公山过长淮近，招隐何年桂树留。"
    ]
  },
  {
    "id": "e647d10fd95fa3ee33cc602c25e70f42",
    "title": "讯杨懋功姚安解归",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "割炙酣歌过几春，诙谐曾是汉庭臣。",
      "一麾拥去惟书笥，五斗抛来有葛巾。",
      "发愿乍从庐阜社，解归何但汝南人。",
      "芙蓉十里秋无恙，尚可江头事隐沦。"
    ]
  },
  {
    "id": "e647d10fd95fa3ee877a168f07d4d189",
    "title": "寄陈宪副于韶",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "朔风吹雁过城头，解摈知君在阆州。",
      "蜀栈梦悬千里月，巴山寒照一江秋。",
      "正看太液飞黄鹄，何事沧波弄白鸥。",
      "客有张衡今珙赋，岷嶓西望不堪愁。"
    ]
  },
  {
    "id": "e647d10fd95fa3ee74c7ea601ca4e5a8",
    "title": "答朱孔阳",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "忆从江上访精庐，尺素频劳寄鲤鱼。",
      "十日石尤思尔酒，一官天禄校何书。",
      "公孙出处怜垂老，中散风流愧不如。",
      "飞盖西园知爱客，章门何但似漳渠。"
    ]
  },
  {
    "id": "e647d10fd95fa3eecd709c3e856e2ab7",
    "title": "答邵长孺李季常淮南见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "二子谈诗大历间，少年名字动江关。",
      "剑看斗下雌雄气，雅似淮南大小山。",
      "绿酒尚思黄篾寺，白头犹恋紫宸班。",
      "广陵何日扁舟去，得与袁郎共载还。"
    ]
  },
  {
    "id": "e647d10fd95fa3ee4c56ff0f4f9dbb57",
    "title": "寄顾郁林玄言",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "璨山词客已名家，二酉书成鬓未华。",
      "地历铜标辞印绶，园开锡浦卧烟霞。",
      "郁林只载孤舟石，勾漏曾求五釜砂。",
      "笑是岁星犹避世，欲从海上醉桃花。"
    ]
  },
  {
    "id": "e647d10fd95fa3ee8cc4b56ce4e26a39",
    "title": "皇极门贺蓟辽奏捷是日安南入贡",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "圣朝端冕戢兵戈，露布东来喜气多。",
      "黄竹不闻天欲雪，越裳今奏海无波。",
      "市还沙苑迷骐骥，战后都城满橐驼。",
      "万里谷蠡看扫荡，甘泉烽火听铙歌。"
    ]
  },
  {
    "id": "e647d10fd95fa3ee9b1ad672a257c3e3",
    "title": "送苏光禄子川倅巩昌",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西征朔气自萧萧，巩树东风待使轺。",
      "戊己屯兵中校尉，春秋趣对圣明朝。",
      "款关胡部多随马，捕虏羌儿惯射雕。",
      "何事词人监郡去，将因投笔似班超。"
    ]
  },
  {
    "id": "e647d10fd95fa3ee2534457c38405847",
    "title": "答李伯承见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "遂初赋就竟东归，词客宣城蚤拂衣。",
      "河水寒流通别墅，钓台疏柳护渔矶。",
      "鸦啼曙色鄄原过，雁起秋风濮上飞。",
      "千里尺书能问讯，长安何处望柴扉。"
    ]
  },
  {
    "id": "e647d10fd95fa3ee6064bb930bcf4ba5",
    "title": "答程子虚登吴虎臣飞云楼见怀因寄丰干诸子",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "吴家楼上飞云还，万里罗浮在此间。",
      "别后君曾呼白酒，梦中吾每驻青山。",
      "已知慧远新开社，愿学刘伶善闭关。",
      "寄与江南故人道，朔风萧飒鬓毛斑。"
    ]
  },
  {
    "id": "e647d10fd95fa3eeb1652922f7a68532",
    "title": "曾少参关中致政遂封中丞七十初度遥有此寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "何年解组自西归，赤钺彤弓照紫薇。",
      "气似青牛关内过，歌曾白雪郢中飞。",
      "驻颜不待餐金液，绕膝惟看舞彩衣。",
      "从此著书堪百岁，笔床深傍钓鱼矶。"
    ]
  },
  {
    "id": "e647d10fd95fa3eea57659e95d3d865c",
    "title": "送张武库巡延宁甘固诸边",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "六传旌旗万里行，黄河西抱汉边城。",
      "不因拊髀过郎署，谁遣飞书夺虏营。",
      "揖客缓驰骠骑幕，材官分隶羽林兵。",
      "五原岂用看烽堠，扼腕年来更请缨。"
    ]
  },
  {
    "id": "e647d10fd95fa3ee1a4ce7679b7c9df9",
    "title": "送吴宗高解官归毗陵",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "挂冠神武出燕都，不握汀州使者符。",
      "诗卷尽题名下士，俸钱堪施酒家胡。",
      "归舟冲雁过防坞，落日停云满具区。",
      "世有延陵今未乏，柴门高枕著潜夫。"
    ]
  },
  {
    "id": "e647d10fd95fa3eebbce05ae01b260b6",
    "title": "王符卿敬美携酒同石廷尉拱辰见过",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "山色西来紫气屯，一时词客满柴门。",
      "趋朝石奋迂车骑，乘兴王猷载酒尊。",
      "坐奉清言都讲舍，斋分寒食给孤园。",
      "持觞醉问风尘事，尚有藤萝足避喧。"
    ]
  },
  {
    "id": "e647d10fd95fa3eeee299738cfc752bb",
    "title": "送王僚长邦举司理瑞州因归泉州省觐",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "九年旅服寄燕阳，衣彩趋归问草堂。",
      "筵取武夷云作幔，酒分沧海月为觞。",
      "梅花官阁题何逊，薤叶山斋礼任棠。",
      "曾是平津门下客，相将鸣佩忆鹓行。"
    ]
  },
  {
    "id": "e647d10fd95fa3ee40f48c32d92672a1",
    "title": "送胡侍御明卿补令襄垣",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "都亭人识鲍家骢，出宰今看潞子雄。",
      "上党北连三晋外，浊漳西入九河中。",
      "尚方舄在朝常早，司隶章来步逾工。",
      "召对主恩原不薄，玉珂春色阙门东。"
    ]
  },
  {
    "id": "e647d10fd95fa3ee15b8100c45cd2e88",
    "title": "送曾京兆转大中丞巡抚贵州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "开府黔阳万里遥，西南天地画铜标。",
      "尽令盘瓠安蛮落，自昔牂牁奉汉条。",
      "羽扇麾兵丞相垒，铙歌帐饮侍中貂。",
      "都人岂但思京兆，剑履何年入圣朝。"
    ]
  },
  {
    "id": "e647d10fd95fa3eeb8fd424f5aa172fd",
    "title": "送王敬美使秦",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "张旃西去赋皇华，朱邸筵开帝子家。",
      "汉使简书惟笔札，秦城楼阁半烟霞。",
      "明星夜照芙蓉锷，白马秋嘶苜蓿花。",
      "计日郊迎携斗酒，莫令相忆滞天涯。"
    ]
  },
  {
    "id": "e647d10fd95fa3eef3ddb935b5382beb",
    "title": "寄张助甫",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "魏阙重来气色新，一时推毂起沉沦。",
      "暂劳分陕犹雄长，谁念游梁已倦人。",
      "折柳不堪千骑雨，看花又过五陵春。",
      "尺书经岁关门隔，目送飞鸿尽向秦。"
    ]
  },
  {
    "id": "e647d10fd95fa3eec9d1edd9eccac0c7",
    "title": "送刘太史衍亨奉使韩藩因还任丘为尊公寿",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "天书捧出建章宫，西望金城百二雄。",
      "秦地诸王符是玉，汉家使者佩成虹。",
      "关门曙色青云上，陇树秋风紫塞东。",
      "君著赐衣行戏彩，归持彤管奏回中。"
    ]
  },
  {
    "id": "e647d10fd95fa3ee5dd3b37b2750a051",
    "title": "送刘太史子良册封周府",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "词臣握节向中原，帝宠亲藩玉册尊。",
      "过市更持公子辔，抽毫应赋孝王园。",
      "黄河浊浪今双下，少室三花尚几存。",
      "十载游梁曾作客，羡君兰佩奉明恩。"
    ]
  },
  {
    "id": "e647d10fd95fa3eec465de620c1d2c57",
    "title": "夏日王银台方太常李明府饮绣佛斋观榴花得盐字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "松下清斋破午炎，海榴邀客共巡檐。",
      "红蒸散雾时侵席，紫艳披香乍满帘。",
      "密坐周遭山步帐，照盘羞涩水晶盐。",
      "看花不废逃禅兴，吏隐谁能得易兼。"
    ]
  },
  {
    "id": "e647d10fd95fa3eeebd3307a01a84b56",
    "title": "送戴赣州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "书帷十载故园开，执戟谁期得共陪。",
      "家出侍中传礼学，名推东省算缗才。",
      "分符章贡江为郡，露冕崆峒雪作台。",
      "南望蘼芜心更远，赐金何日汉庭来。"
    ]
  },
  {
    "id": "e647d10fd95fa3ee31da1ea605f85faf",
    "title": "方太常邀饮谢驸马山亭避暑得微字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "王家邸第彩云围，百尺亭空入翠微。",
      "觞榼暑轻千日酒，藤萝秋挂六时衣。",
      "桥边石在鲸犹动，台上箫停凤欲飞。",
      "雪藕冰桃盘白玉，晚凉吾亦醉忘归。"
    ]
  },
  {
    "id": "e647d10fd95fa3ee244b496a7a0fc470",
    "title": "二子",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "东方奏牍介休巾，二子抠衣半已鹑。",
      "未必风云俱失士，不知刍秣待何人。",
      "公卿宁以三鳣贵，天地今惟一马真。",
      "寥廓千秋君自爱，羖皮堪笑入西秦。"
    ]
  },
  {
    "id": "e647d10fd95fa3eece2275dc0cfc85af",
    "title": "积雨初霁集王银台宅时银台长孙晬日",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "燕山晴色照城闉，柳市南头问葛巾。",
      "家自传经韩太傅，酒今留客汉陈遵。",
      "晬盘金印欢方剧，舞袖犀钱醉莫嗔。",
      "从此荀郎能坐膝，不妨频访颍川人。"
    ]
  },
  {
    "id": "e647d10fd95fa3ee04dd5376a0a2c0b0",
    "title": "答吴虎臣广陵元夕见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "歙下看灯忆尔觞，闻君献岁客江阳。",
      "九枝影里今犹梦，五色毫中尽放光。",
      "朝罢懒随高宴会，别来羞逐少年场。",
      "薛公何处堪藏市，犹向明时老卖浆。"
    ]
  },
  {
    "id": "e647d10fd95fa3eec93a678a73dfeee3",
    "title": "立秋日王于慎李于美方允治见过迟刘仲修不至得天字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "轻葛难禁溽暑天，秋风忽动兴翛然。",
      "居惟蒋径能来客，官似萧斋不废禅。",
      "丛桂几花飘月下，疏桐一叶坠尊前。",
      "伯伦此际关犹闭，何事空传颂酒篇。"
    ]
  },
  {
    "id": "e647d10fd95fa3ee8c2a2a9feaa744fd",
    "title": "答朱宗良方士功朱贞吉彭稚修赵修甫五子",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "老向风尘鬓易皤，豫章消息更如何。",
      "遥知对客持三雅，谁解逢人寄九歌。",
      "绝学河间传礼在，诸生郫上好玄多。",
      "倦游倍觉离愁远，渐欲江南托薜萝。"
    ]
  },
  {
    "id": "e647d10fd95fa3eebefcac30a700abb5",
    "title": "送冯署正擢应天府倅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "南去怜君捧檄劳，秦家内史汉功曹。",
      "天开丰镐城为石，江出岷峨雪作涛。",
      "渚下暂邀桓野笛，府中今佩吕虔刀。",
      "故人蓟北长相望，尺素春来白雁高。"
    ]
  },
  {
    "id": "e647d10fd95fa3ee6829864431cc8e92",
    "title": "送张比部文起审决江南",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "建节南行秋色高，主恩三尺寄西曹。",
      "便宜封事灯前检，论决爰书笔下操。",
      "候馆郊迎停海月，斑衣家庆涉江涛。",
      "称诗谁似张公子，多少词人待彩毫。"
    ]
  },
  {
    "id": "e647d10fd95fa3eebae667b9c6be5a60",
    "title": "送张仪部以孚使曲阜",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "东方千骑气成虹，圣主临雍召上公。",
      "乡射正逢邹峄礼，民诗兼采海沂风。",
      "城边建旆桑犹绿，河畔垂鞭枣欲红。",
      "斗酒别君堪计日，清秋归谒大明宫。"
    ]
  },
  {
    "id": "e647d10fd95fa3eed2b882de37ece6a5",
    "title": "驾幸太学赐衣",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "桥门成礼佩锵锵，敕赐宫衣出尚方。",
      "照日拜时皆湛露，自天题处尽披香。",
      "恩沾御沼双鸿鹄，光射彤楼五凤凰。",
      "橐笔西痈虽欲颂，小臣何以赞垂裳。"
    ]
  },
  {
    "id": "e647d10fd95fa3ee64408de8a19ce1f4",
    "title": "寄许殿卿",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "三年岭峤望中原，赤管还来荷帝恩。",
      "授简梁园诸子散，和歌燕市几人存。",
      "客知蒋诩能开径，玄似杨雄独闭门。",
      "羡尔秋风华不注，白云犹自傍清尊。"
    ]
  },
  {
    "id": "e647d10fd95fa3eea95e6a46bb48ef8c",
    "title": "十日田子艺魏季朗茅平仲朱邦肃胡茂承郭建初莫云卿马用昭邵长孺程无过汪元初程虞仲诸子见过得先字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "狂夫肮脏讵堪怜，马队何如祖谢年。",
      "恋阙恩深佩萸后，还山心在杖藜先。",
      "书藏已蠹空成帙，榻坐皆穿未有毡。",
      "词客不妨频过我，餐钱新送酒家钱。"
    ]
  },
  {
    "id": "e647d10fd95fa3ee03ea27536b124b49",
    "title": "大司马曾公以三宅同诸公集",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "紫宸朝罢一飞骖，星聚云中白玉簪。",
      "总武今尊周太尉，著书谁似杜征南。",
      "樽前盘郢醒犹看，袖裹阴符老更谈。",
      "尽道十年宾客在，独怜双鬓已䰐鬖。"
    ]
  },
  {
    "id": "e647d10fd95fa3eec13cb51c044201a8",
    "title": "寄大司徒钟阳马公",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "桂冠神武事烟波，大老三朝出入多。",
      "塞下飞刍曾煮海，宣房沉璧已成河。",
      "隐堪白首餐松柏，赐有黄金醉薜萝。",
      "闻道殿庭思曳履，幔亭秋宴兴如何。"
    ]
  },
  {
    "id": "e647d10fd95fa3ee33984981bf078732",
    "title": "送钟侍御改宪副督学广西",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "茱萸湾似陟阳情，八载都亭复送行。",
      "绣豸共知周柱史，苍梧今授汉经生。",
      "山分衡岳过梅峤，江下牂牁绕桂城。",
      "君向伏波谈粤事，可能无念朔方兵。"
    ]
  },
  {
    "id": "e647d10fd95fa3ee526454c35d32d9ff",
    "title": "送司武库奉使还江陵省觐",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "鸡鸣紫陌肃骅骝，使者南行拥传游。",
      "家近内方盘楚甸，江连三峡入荆州。",
      "黄封归献金茎露，彩袖酣歌玉树秋。",
      "汉署承恩催草奏，莫令留滞仲宣楼。"
    ]
  },
  {
    "id": "e647d10fd95fa3ee34555994d171dafb",
    "title": "酬皇甫子循以新刻见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "玄晏归来头未白，谁令江左卧烟霞。",
      "三朝琬琰司勋集，六代菁华学士家。",
      "山可藏书同马史，门今问字几侯芭。",
      "思君忽动扁舟兴，醉看胥湖万树花。"
    ]
  },
  {
    "id": "e647d10fd95fa3eedb149c5e0cb88362",
    "title": "王百谷半偈庵",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "何许蒿庐学陆沉，王珣断俗已修心。",
      "千金自布袈裟地，多宝初成薝卜林。",
      "斋后满窗黄叶积，禅时一径白云深。",
      "萧然人外相从久，玄度犹能策杖寻。"
    ]
  },
  {
    "id": "e647d10fd95fa3eef1303839c6dfd6d9",
    "title": "送宗伯孙公请告还清平省觐",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "箧中五色已裁衣，入讲经筵出虎闱。",
      "诏下暂容扶疾去，恩深兼得问安归。",
      "蓟门霜叶鸿边度，黔阁春云马首飞。",
      "官属此时多怅望，明年还待谒彤扉。"
    ]
  },
  {
    "id": "e647d10fd95fa3ee1873a0a37d5445c9",
    "title": "潘子朋入京闻黎惟敬将至",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "万里翩翩海鹤群，燕台风雪始逢君。",
      "名家早已迎王粲，父党偏能敬子云。",
      "洛下衣冠缑氏学，漓江戈甲伏波军。",
      "故人消息期秦腊，斗酒高歌醉里闻。"
    ]
  },
  {
    "id": "e647d10fd95fa3eec84d7db55bfc3197",
    "title": "送谢明府改教漳州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "宰官何事绛纱帷，斗酒燕歌怆别离。",
      "已籍才名成宅相，不将经术负明时。",
      "七闽弦诵清漳郡，六代风流小谢诗。",
      "君息天池还北徙，图南千里是前期。"
    ]
  },
  {
    "id": "e647d10fd95fa3eea4cd31d2c7b03359",
    "title": "答汤僚长尧文问病",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "水榻年深坐欲穿，西斋萧散学安禅。",
      "石参药铫初分火，雪拥茶垆旋汲泉。",
      "结驷不来蓬藋下，浮云犹傍曲肱前。",
      "惟有同官能问病，支离时诵养生篇。"
    ]
  },
  {
    "id": "e647d10fd95fa3eec4725b769340b122",
    "title": "慈圣皇太后寿日上御皇极殿受贺赐宴",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "上寿慈闱侍玉銮，龙颜晓色御楼看。",
      "祝同嵩岳千官听，宴似瑶池万岁欢。",
      "马乳入觞催举酹，虎盐登俎饫加餐。",
      "镐京此日臣何幸，既醉恩深欲报难。"
    ]
  },
  {
    "id": "e647d10fd95fa3ee32712b35db7d2812",
    "title": "答董希傅潘少功雷震夫黄元光四子",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "青毡何但布衣看，尺素情深老鹖冠。",
      "搴向汀洲怀薜荔，献从阊阖愧琅玕。",
      "归舟竹桨三江远，寄驿梅花万里寒。",
      "莫羡枚皋犹侍从，自怜衰鬓在长安。"
    ]
  },
  {
    "id": "e647d10fd95fa3ee6b4093bbaeff4ad5",
    "title": "病起过洪僚长元虚闻闭门注易先辱佳句谓余锁门谢客辄次韵解嘲",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "门祇绳枢断欲穿，不关何必似枯禅。",
      "病中厨减伊蒲馔，讲后瓶分阿对泉。",
      "近觅壶觞长巷里，深扃笔砚小窗前。",
      "君今堪闭先生户，注易年来到几篇。"
    ]
  },
  {
    "id": "e647d10fd95fa3eed72065e7edfb29e1",
    "title": "题十八学士图",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "佩玉锵锵蹑凤翎，神山何以集仙灵。",
      "日高天策将军府，春满瀛洲学士亭。",
      "夹仗西城麾武骑，卷帘北斗映文星。",
      "晋阳启运词华在，想像丹青入杳冥。"
    ]
  },
  {
    "id": "e647d10fd95fa3ee5c8e099fac6cf9ca",
    "title": "过元人故城",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "锦绣山河尽帝州，前朝遗迹岂堪愁。",
      "不闻燕筑游秦市，何限汶篁植蓟丘。",
      "古堠螀啼残露夕，长天鸿断落霞秋。",
      "王孙猎向西原去，饮马行行过白沟。"
    ]
  },
  {
    "id": "e647d10fd95fa3eed87e7190fc7a288e",
    "title": "阙下遇徐子与入觐因怀王敬美",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十年踪迹各离居，岂谓长安揽子袪。",
      "去住双辀浑未定，飘零孤剑更何如。",
      "幔亭朝入风云气，湓浦春归鸿雁书。",
      "漫道重逢贪握手，那能相忆不踌躇。"
    ]
  },
  {
    "id": "e647d10fd95fa3ee86f10d0f2fd87321",
    "title": "宫詹王公斋中同魏季朗赏梅花",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "蓟北新移茂苑栽，寒深东阁几花开。",
      "似怜大庾山人色，无论扬州水部才。",
      "紫禁晴云犹自落，玉缸春酒为谁来。",
      "思归一枕罗浮石，翠羽飞飞见日台。"
    ]
  },
  {
    "id": "e647d10fd95fa3ee55e179ad6ef2e6ac",
    "title": "除前一日方太常邀集朝天宫孟道士馆",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "明庭典祀在甘泉，鸾鹤相随半欲仙。",
      "玉历嘉平秦地腊，金门方朔汉家年。",
      "尊前忽下阴山雪，槛外长飞碣石烟。",
      "寓直二毛空自笑，将因恬旷学思玄。"
    ]
  },
  {
    "id": "e647d10fd95fa3eeda1d55f4a1ec2076",
    "title": "丁丑元日早朝",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "禁城钟急玉骝骄，燎火朱光射绛霄。",
      "鸣佩行随玄武仗，献琛趋入紫宸朝。",
      "乐成谒者催班鹭，觞进元臣引珥貂。",
      "春色忽从天上至，万年枝里动祥飙。"
    ]
  },
  {
    "id": "e647d10fd95fa3ee22a2806576a72985",
    "title": "得李少参本宁书却寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "金马才名擅彩毫，周南留滞念君劳。",
      "上雍车骑秦云远，分陕山河汉月高。",
      "胡部款边瞻棨戟，羌儿游猎拜旌旄。",
      "悬知开府铭勋日，曾是中朝解佩刀。"
    ]
  },
  {
    "id": "e647d10fd95fa3ee55d4506fac514e66",
    "title": "答张助甫凉州见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "涕泪椷书手自题，故人偏忆庾安西。",
      "孤城落日临青海，千骑浮云过月氏。",
      "射石不妨能饮羽，闭关何事更丸泥。",
      "越吟仅得馀双鬓，莫向风尘问执圭。"
    ]
  },
  {
    "id": "e647d10fd95fa3eea9d6d3e74b5adaaf",
    "title": "送金宪副子鲁督学楚中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "文藻风流尔独雄，传经宠借省曹中。",
      "明珠今出隋侯握，白雪深知郢客工。",
      "游猎堪夸云梦泽，题诗应满祝融宫。",
      "五花暂向都亭别，一跃还看气似虹。"
    ]
  },
  {
    "id": "e647d10fd95fa3ee4352f4a2a12a176d",
    "title": "司马曾公邀过澹然斋玩梅花作",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "尺书邀赏凤城隈，献岁春从淑气回。",
      "斋里花停羌笛奏，尊前雪待郢歌来。",
      "上林渐及芳菲日，东府今推赋咏才。",
      "独有何郎惊节序，十年官阁兴偏催。"
    ]
  },
  {
    "id": "e647d10fd95fa3ee1e4e46a0e78dab39",
    "title": "仁圣太后寿日午门酺燕",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "内殿承欢步辇趋，九枝灯里六龙扶。",
      "陛前万国朝方岳，阙下千官庆大酺。",
      "膳史颁分青豹髓，觞人擎出紫驼酥。",
      "金门愧似东方朔，三沐皇恩在汉都。"
    ]
  },
  {
    "id": "e647d10fd95fa3ee93ee98300cdad649",
    "title": "方奉常李明府招同黎秘书徐方伯集于广惠寺",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "兰若一尊春可怜，鸣珂初散未央前。",
      "会从七子称诗地，身领诸侯入计年。",
      "秘馆召归沧海钓，玺书催上豫章船。",
      "他时去住应相忆，尚有扬雄守太玄。"
    ]
  },
  {
    "id": "e647d10fd95fa3ee7d81649608e21888",
    "title": "春日同刘仲修康裕卿刘子大沈纯甫史元秉朱汝修邀黎惟敬徐子与集李惟寅宅得台字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "风尘怀抱春能开，二子中原鞭弭来。",
      "白日忽高碣石馆，浮云不驻轩辕台。",
      "河山悠邈酒垆在，星斗阑干车骑回。",
      "但可平原布衣饮，青丝玉瓶何快哉。"
    ]
  },
  {
    "id": "e647d10fd95fa3eef779f84dd0e13a42",
    "title": "孙兆孺自楚来访",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "可是谈天驺衍才，长歌抑塞未堪哀。",
      "雄风半自兰台至，明月新从大楚来。",
      "笔下群灵开黯淡，尊前高浪斗喧豗。",
      "华阳一遇千秋事，莫遣骊驹向客催。"
    ]
  },
  {
    "id": "e647d10fd95fa3ee893fde0ea2e7cae6",
    "title": "过报国寺访胡文甫",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "双骑城南白玉珂，相逢缓颊更如何。",
      "酒开莲社僧能许，饭出香厨客自过。",
      "无恙衣装风雪后，何来剑气斗牛多。",
      "市中尚有荆高筑，谁共旁人醉和歌。"
    ]
  },
  {
    "id": "e647d10fd95fa3ee9e2e4b4e52bc6008",
    "title": "答梅禹金见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "腊月寒澌双鲤迟，江南尺素寄相思。",
      "名高嘉祐诸梅后，家擅宣城小谢诗。",
      "赋客未能逢狗监，酒人犹自傍鸱夷。",
      "鲛珠莫报君应笑，老向风尘两鬓丝。"
    ]
  },
  {
    "id": "e647d10fd95fa3ee94cb576a48e1843a",
    "title": "送沈明府上计还县",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "鹓班春色散彤云，一骑都亭袂暂分。",
      "大庾南行沧水使，牂牁西下伏波军。",
      "茧丝不用曾宽赋，羽檄何论更策勋。",
      "到日五花谁可系，琐闱将谒圣明君。"
    ]
  },
  {
    "id": "e647d10fd95fa3ee227a1beb99183e19",
    "title": "戴元植入觐将返淳安留赠有作因次韵送之",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "郎官星下最知名，种得桃花已满城。",
      "邑近桐乡推大令，经尊戴氏授诸生。",
      "芙蓉石削三峰色，天目涛飞九里声。",
      "著作几人如尔锦，登楼何处望春明。"
    ]
  },
  {
    "id": "e647d10fd95fa3ee0587c8bcf7ca6904",
    "title": "邢子愿还治南宫醉别彰义门外",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "新知斗酒意偏深，欲别垆头更一斟。",
      "何客赵城携白璧，几人汉诏赐黄金。",
      "春衣马上滹沱色，夕馆灯前大陆阴。",
      "明府他年还揽辔，澄清宁少范滂心。"
    ]
  },
  {
    "id": "e647d10fd95fa3eee6cdc3e20b5d8b9e",
    "title": "送朱重庆",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "前殿春开五丈旗，诸侯班瑞宠行时。",
      "政成小苑栽桃竹，赋就东楼擘荔枝。",
      "巴岳雪消飞骑远，岷山涛起挂帆迟。",
      "翰音朱博君差胜，更有风流蜀郡诗。"
    ]
  },
  {
    "id": "e647d10fd95fa3eee825bc0685d962e3",
    "title": "送赵冀州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "春深人吏望清漳，使者辞天夕治装。",
      "此日季公仍作郡，何年严助厌为郎。",
      "路逢野老能争席，庭有胡奴几奉浆。",
      "司马部中名最著，尚留三表献君王。"
    ]
  },
  {
    "id": "e647d10fd95fa3eecfe0f1f33f1a98c3",
    "title": "送杨仁甫还治兴国州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "未央晓色带疏星，诏赐黄金出汉庭。",
      "伯起已称清白吏，子云兼授太玄经。",
      "江头水长醅初绿，畹里兰香佩忽青。",
      "十郡风流谁得似，楚歌从此为君听。"
    ]
  },
  {
    "id": "e647d10fd95fa3ee08c3c2812abf5651",
    "title": "送张参军扶侍还杭州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "名家玉树一枝新，鸣佩中朝报主身。",
      "书笈昨趋丞相府，扳舆今御太夫人。",
      "藕洲艇系题诗日，曲院花摇载酒春。",
      "我亦拂衣行欲去，便寻烟月过西津。"
    ]
  },
  {
    "id": "e647d10fd95fa3ee309b67718bf03783",
    "title": "吴明卿河南解归因杨仁甫寄讯",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "金印双累肘后年，河嵩月色照归船。",
      "置虽虎口身能脱，扬是蛾眉世不怜。",
      "休汝莫教车并入，怀沙何但玦㻣捐。",
      "问君几树门前柳，贫有江州送酒钱。"
    ]
  },
  {
    "id": "e647d10fd95fa3ee28fd0579cf16256b",
    "title": "送李比部伯任淮上理刑",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "出关六传拥鸣驺，法署星悬淮海秋。",
      "奉使尔今称汲黯，转漕谁最似酂侯。",
      "飞刍紫塞频徵饷，沉璧黄河未稳流。",
      "刀笔借筹经国计，星前君更揽吴钩。"
    ]
  },
  {
    "id": "e647d10fd95fa3eeb7ae6c9aea237772",
    "title": "酬张玄超寄褚帖打马图",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十载归来尔荷锄，岂因莼菜与鲈鱼。",
      "曾从白下双棕屦，尚忆松陵一草庐。",
      "居士戏图沙苑色，河南工习石经书。",
      "山斋得此陪行散，不向相如学子虚。"
    ]
  },
  {
    "id": "e647d10fd95fa3ee543480467fa4b575",
    "title": "潘中丞毗山读书台",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "吴兴千嶂拥苍虬，二水何殊洛涘游。",
      "家傍沈郎青桂树，诗成柳恽白蘋洲。",
      "石门深锁藤萝雨，山笥曾开薜荔秋。",
      "枢筦借才今赐履，明农谁许问营丘。"
    ]
  },
  {
    "id": "e647d10fd95fa3eea18b849c4431427e",
    "title": "送徐方伯子与赴江西",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "朝正万里谒龙颜，诏遣旬宣二楚间。",
      "冯轼青云开碣石，飞书白席出匡山。",
      "提封借画屯田奏，郡国均输转饷还。",
      "闻道中兴咨四岳，未论词赋动江关。"
    ]
  },
  {
    "id": "e647d10fd95fa3ee87141d8bcd70584a",
    "title": "答王元美自郧阳还吴中见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "开府谁兼四岳尊，惠文今不负柴门。",
      "烟霞九友差无恙，兰芷孤臣未敢言。",
      "避世醉乡中圣酒，息心沧海小祇园。",
      "乾坤大有吾曹事，巢许夔龙总是恩。"
    ]
  },
  {
    "id": "e647d10fd95fa3eeb68dda9e4a4c2994",
    "title": "送康山人裕卿归永嘉",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "褐衣睥睨向咸秦，独有垆头客最亲。",
      "穆叟去非忘醴日，薛公游亦卖浆人。",
      "杖虽马棰今能隐，握以骊珠未厌贫。",
      "雁荡山前高卧好，风尘何处望荆榛。"
    ]
  },
  {
    "id": "e647d10fd95fa3eece5865f2afca5543",
    "title": "殷无美胡文甫魏懋权胡元瑞过斋中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "春城杨柳郁金枝，此会千秋不可期。",
      "谒舍每投王粲刺，啸台何限阮公诗。",
      "结交世许论肝胆，寓直人今感鬓丝。",
      "典有鹔鹴君但坐，为怜燕酒醉深卮。"
    ]
  },
  {
    "id": "e647d10fd95fa3ee968eab5f72abf3ba",
    "title": "同黎秘书李明府携酒过方太常宅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "日出金墉黄鸟啼，清尊犹得为君携。",
      "何来客子铜蹄蹋，几处王孙碧草萋。",
      "春向梦中闲似蝶，人从斋后醉如泥。",
      "留欢忍见千条柳，多少离情渭水西。"
    ]
  },
  {
    "id": "e647d10fd95fa3ee9566859630c7080e",
    "title": "送琇公住持鸡鸣寺",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "鸡山飞锡挂浮屠，管领窗间百尺湖。",
      "梵夹莲花青简蠹，诗题杨柳白门乌。",
      "定中久已忘生灭，空后何劳论有无。",
      "欲拟惠休成怨别，可堪江上碧云孤。"
    ]
  },
  {
    "id": "e647d10fd95fa3eea80ed05ab1c681e0",
    "title": "题陈荔浦高隐图",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "茂宰辞官意独偏，拂衣解印是何年。",
      "朗陵宅表高阳里，彭泽归求下噀田。",
      "但学庚桑畏逃垒，非因浪泊看飞鸢。",
      "问君种秫今多少，共理耕锄陇上烟。"
    ]
  },
  {
    "id": "e647d10fd95fa3ee7ba153e053b3b8f1",
    "title": "送董侍御惟益按秦中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "明光使者出金闺，细草尊前绿已萋。",
      "春送法冠行蓟北，霜随绣斧入关西。",
      "大宛苜蓿飞黄急，二华芙蓉太白低。",
      "圣代防胡收上策，彩毫秋色待君题。"
    ]
  },
  {
    "id": "e647d10fd95fa3eeead8906240d8012e",
    "title": "郑伯良张元易二光禄携酒见过得丝字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "文园供奉已多时，杜曲看花兴不迟。",
      "金埒能来嘶紫马，玉壶谁为绾青丝。",
      "乍闻词客题鹦鹉，何事骚人怨菉葹。",
      "日暮夹城钟欲动，江南春色滞归期。"
    ]
  },
  {
    "id": "e647d10fd95fa3ee478f8f26286f1e81",
    "title": "送彭稚修之兰溪文学并寄胡元瑞",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "一毡南去客为星，自爱名山手勒铭。",
      "叱石洞门含雨白，撷兰溪色入船青。",
      "彩毫蚤擅词人赋，绛帐今传博士经。",
      "何可鸱夷无尔辈，浊醪应到子云亭。"
    ]
  },
  {
    "id": "e647d10fd95fa3ee68cbf99202404a4d",
    "title": "送黄太史懋中册封唐府",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "五陵冠盖散鸣珂，遥指青山桐柏多。",
      "编草两朝辞紫禁，赐茅千里过黄河。",
      "礼逢公子夷门辔，诗采南阳召父歌。",
      "斗酒花时携手别，金茎西望莫蹉跎。"
    ]
  },
  {
    "id": "e647d10fd95fa3eebabcb37f90289514",
    "title": "武黄门奉使还凓水为尊公寿",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "世家曾表大江东，趋入闾门万石同。",
      "墩下昔年题橘颂，阁前长日听松风。",
      "琐闱名重星辰上，紫诰恩深雨露中。",
      "称寿定知庭训切，待君持谒大明宫。"
    ]
  },
  {
    "id": "e647d10fd95fa3ee4b85513131858c58",
    "title": "送香山王明府",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "主恩深念峤南偏，荒邑今能借大贤。",
      "宅倚仁山师是令，城盘琼岛客为仙。",
      "西军已奏平蛮捷，大将初归下濑船。",
      "怀惠移家吾欲去，江州何待宰公钱。"
    ]
  },
  {
    "id": "e647d10fd95fa3eedcf03e2516bbe941",
    "title": "答顾参军大宁见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "尺素关城意气亲，夕云西北起鳞鳞。",
      "息烽莫问幽州戍，击筑多逢易水人。",
      "马市久安书未奏，军持一笑醉偏真。",
      "谁知上谷颜咨议，五岳相从已结邻。"
    ]
  },
  {
    "id": "e647d10fd95fa3eedf8a1ef08566554d",
    "title": "送王行甫自都下赴金陵因寄袁明府",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江左才名信不虚，西行待诏上公车。",
      "逢时渴望金茎露，为我来窥石鼓书。",
      "七泽风流夸欲尽，六朝秋色赋何如。",
      "扁舟泛月逢袁虎，牛渚矶头思有馀。"
    ]
  },
  {
    "id": "e647d10fd95fa3eee9382d093faed9b2",
    "title": "登海岱楼寄永平陈兵宪道襄时辽左有警",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "卢龙东望太行孤，重镇今劳汉大夫。",
      "此日楼船沧海戍，如山刍粟九关符。",
      "檄成赤羽飞防塞，赐有彤弓挽射胡。",
      "投笔曾闻班定远，不知谁向府中趋。"
    ]
  },
  {
    "id": "e647d10fd95fa3ee6e152d373a6ff6ed",
    "title": "姚叙卿方子及沈纯父李于美过饮斋中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "词客重来谒建章，风流犹共蒯缑旁。",
      "中原羽翼双鸿鹄，浊酒交游几鹔鹴。",
      "莫笑草玄甘寂寞，相逢浮白转飞扬。",
      "搴旗江左谁争长，沉陆金门只自狂。"
    ]
  },
  {
    "id": "e647d10fd95fa3ee71428e742c7b2a9e",
    "title": "午日李明府招集显灵道院同姚太守方计部黎秘书王太仆梁舍人沈比部分得恩字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "集灵台倚禁西垣，佳节天中客到门。",
      "兰共握来沾绮席，蒲从餐后贮清尊。",
      "奏书已识真人气，赐沐俱怀圣主恩。",
      "时序只堪嗟鬓发，十年司马在文园。"
    ]
  },
  {
    "id": "e647d10fd95fa3ee90f7af4b2e2688d0",
    "title": "送姚大名叙卿调桂阳",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "出关双旆下江东，旅服扁舟黯淡中。",
      "才子今称员外置，孤臣谁念右扶风。",
      "城连交广犹沾雪，山过衡阳有落鸿。",
      "君酌桂浆援北斗，暂劳飞辔祝融宫。"
    ]
  },
  {
    "id": "e647d10fd95fa3ee585f2d8cf7e49e52",
    "title": "送方计部子及奏绩还留都",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "识君年少似荀龙，百粤趋庭此再逢。",
      "治粟尚劳秦内史，饷军今得汉司农。",
      "楼船海上宁忘战，竹箭江南不易供。",
      "赋客敢夸坛坫日，东都经术羡儒宗。"
    ]
  },
  {
    "id": "e647d10fd95fa3ee0206921205d96e1b",
    "title": "送黄山人孔昭还泉州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "竹杖棕鞋鬓欲斑，诗名早已动江关。",
      "病留京洛三年梦，归傍泉南九日山。",
      "稚子柴荆看客长，旧游猿鹤待人还。",
      "幔亭我忆曾孙宴，白石虹桥许共攀。"
    ]
  },
  {
    "id": "e647d10fd95fa3ee66a4584f8ad3947b",
    "title": "送梁仲登赴天台文学",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "玉平万丈锁松杉，山长台西尔不凡。",
      "越郡诸生工赤管，汉家掌故领青衫。",
      "城边霞起琼为室，海上涛飞石作帆。",
      "岂但兴公能赋者，不妨天柱勒巉岩。"
    ]
  },
  {
    "id": "e647d10fd95fa3ee2353a194d23f2123",
    "title": "送梁舍人持伯使豫章暂还南海",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "鸣蝉疏柳潞河干，白首长安欲别难。",
      "右掖草推中翰笔，西江花映使臣冠。",
      "灌婴城畔边鸿起，赵尉楼前海月寒。",
      "诸少酒垆应待客，岭梅先到故园看。"
    ]
  },
  {
    "id": "e647d10fd95fa3eeae819029c9a5a29f",
    "title": "送林徐二生之西粤",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "关前为我立踌躇，犹曳诸生昨日裾。",
      "百粤风烟监禄路，五侯笔札子云书。",
      "江城浪稳通官舫，夕馆花深候使车。",
      "去勒平蛮功第一，伏波铜柱更何如。"
    ]
  },
  {
    "id": "e647d10fd95fa3ee55920a631c91ffcf",
    "title": "七夕沈纯甫宅同丁庸卿陆华甫黎惟敬蔡伯华观沈启南山水得丛字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "长安残暑欲秋风，庭下湘兰忽已丛。",
      "爱客带能移孔系，看山图以卧游工。",
      "高天缥缈摇银汉，明月参差挂碧桐。",
      "旧侣江南怜此会，不禁归思海门东。"
    ]
  },
  {
    "id": "e647d10fd95fa3ee0543d125700d00a2",
    "title": "送吴叔行宰会稽",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "蓟门秋送使君骖，欲别尊前立马谈。",
      "可但桃花栽县里，尚令竹箭满江南。",
      "稽香官路双驯雉，桑绿人家五熟蚕。",
      "报政谁如西候早，建章青琐引朝簪。"
    ]
  },
  {
    "id": "e647d10fd95fa3ee16f92c5b88cf0590",
    "title": "夜同丁计部蔡沈二比部陆山人集黎秘书宅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "谁为囊钱论有无，故人今夕共呼卢。",
      "关山玉笛哀初散，霄汉金茎渴未苏。",
      "太乐尚容求作令，高阳宁得少吾徒。",
      "衡阳南望相将去，好待秋风出五潴。"
    ]
  },
  {
    "id": "e647d10fd95fa3ee989157cb1012d3c7",
    "title": "送王光禄还定安其弟绍传太史索赋",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "雁行京洛蚤齐名，羽翼分飞万里情。",
      "才让季方犹是弟，家评法护自难兄。",
      "关前蹀躞霜初散，海上扶摇浪已平。",
      "赋客登楼秋色里，不知何处望金茎。"
    ]
  },
  {
    "id": "e647d10fd95fa3eece57075fca0ed4d7",
    "title": "送魏进士懋明司理荆州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "客来大魏识风流，法署江陵似爽鸠。",
      "三尺好持欧氏剑，九花新跃郭家虬。",
      "橘林洲上千村雨，茅屋城西几树秋。",
      "一出禁垣名逾重，玺书行已召君侯。"
    ]
  },
  {
    "id": "e647d10fd95fa3ee9da217bfc0f26891",
    "title": "送淩进士元学知合肥",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "才子当年董贾俦，都亭结绶肃华辀。",
      "雩娄西入中原路，桐柏东来大渎流。",
      "保障万家宜廪庾，渔樵百里尽歌讴。",
      "名高三辅循良传，计最何时拜冕旒。"
    ]
  },
  {
    "id": "e647d10fd95fa3ee3c6b5f55e8957c84",
    "title": "淩进士出知合肥归拜敕封贞节祖母张太安人索诗为寿时太安人八十有七子以建昌太守侍养于家孙则进士及乃兄乡贡士也",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "怀清台筑武林门，宅里旌扬圣主恩。",
      "旴水金章趋令子，庐江银艾列贤孙。",
      "麟编直与冰霜映，龙敕长随日月存。",
      "更祝期颐逢盛典，年年家庆似潘园。"
    ]
  },
  {
    "id": "e647d10fd95fa3ee8a66fa8f433d19c3",
    "title": "送徐进士懋吴司理袁州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "掖垣初曙露华新，使者鸣镳出紫宸。",
      "列署理官尊执法，万家江郡得宜春。",
      "题才部有袁高士，问俗山多楚丈人。",
      "谁道惠文冠可治，疮痍能不念荆榛。"
    ]
  },
  {
    "id": "e647d10fd95fa3ee4931f0c10c044021",
    "title": "蔡比部伯华席上同丁计部诸子观唐子畏兰亭图得年字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "二京宾客酒如泉，箕踞谁知兴独偏。",
      "江左门风仍此日，会稽林竹更何年。",
      "蟠胸丘壑挥毫里，满目烟霞卷幔前。",
      "犹可清秋寻褉事，追游宁少晋家贤。"
    ]
  },
  {
    "id": "e647d10fd95fa3ee7690f47f437b27ca",
    "title": "王少参敬美入贺暂憩弘法寺雨中同赵太史汝师周民部元孚出访",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "踏雨西行控骕骦，喜君千里谒明光。",
      "匡山白鹿随车毂，江左芙蓉出剑装。",
      "大雅文章金鉴里，中兴日月玉卮旁。",
      "今宵长乐听钟客，应幸同时奉柏梁。"
    ]
  },
  {
    "id": "e647d10fd95fa3eeadd7cafd8b89218d",
    "title": "送潘子朋南归省觐",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "四门业就上公车，归有名园奉板舆。",
      "江令笔惭贞白序，马卿家富茂陵书。",
      "碧芸窗月频开箧，朱草溪烟且荷锄。",
      "我寄乡心悬惠帐，应知猿鹤问离居。"
    ]
  },
  {
    "id": "e647d10fd95fa3eef794586d7450aeaf",
    "title": "送三怀上人归金陵住持大报恩寺",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "丛林六代表江关，趺坐翻经尔自闲。",
      "小品签从明月下，长干塔在乱云间。",
      "布金可待酬恩至，挂钵应知乞法还。",
      "持得摩尼一珠去，为谁功德施名山。"
    ]
  },
  {
    "id": "e647d10fd95fa3eee9d20292f8724e6f",
    "title": "李惟寅邀陪王敬美饮显灵道院得生字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "琼枝已慰隔年情，小令风流坐尽倾。",
      "华岳花从诗里见，篸山云傍席边生。",
      "酒怀升斗差犹王，侠气江湖老未平。",
      "此日将军能揖客，簪裾今更重西京。"
    ]
  },
  {
    "id": "e647d10fd95fa3ee3470f54f628d9876",
    "title": "中秋同黎惟敬王敬美梅客生沈箕仲屠长卿周元孚唐惟良沈叔成集陶懋中宅对月",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "诸曹冠盖五都豪，西第邀宾卜夕劳。",
      "漏急铜龙催曙色，光摇玉兔逼秋毫。",
      "尊前露下流黄湿，楼杪星悬太白高。",
      "记取卿家扶醉去，九花虬上照宫袍。"
    ]
  },
  {
    "id": "e647d10fd95fa3ee87a638dcc557c4c3",
    "title": "余与尧文俱不能酒尧文善奕工书余于二技尤拙而暇即时时过从不厌也戏成一诗示尧文",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "尊前相对两相嗤，长技看君擅一时。",
      "暂把曹丕奁里试，数从梁鹄帐中窥。",
      "不妨皂帽闲能过，独有青萍老自随。",
      "痴绝此生还欲学，楸枰茅笔玉鸱夷。"
    ]
  },
  {
    "id": "e647d10fd95fa3eeeafd571f291fb100",
    "title": "送瞿睿甫同其子应甲还黄梅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "关榆霜落蓟门天，客似缇萦草奏年。",
      "关下拥看童子骑，江头寻识孝廉船。",
      "白珩南去终名楚，赤兔西来更入燕。",
      "闻道兰台称世业，书成应向石渠传。"
    ]
  },
  {
    "id": "e647d10fd95fa3ee851dbac54129b72c",
    "title": "酬赠左司马梁公",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "华省名高八座前，恩深曾佩楚龙渊。",
      "三千将幕飞传檄，百万军麾息控弦。",
      "刍粟舟通漕海路，麒麟衣赐度辽年。",
      "郑庄况是能延客，不但金龟作酒钱。"
    ]
  },
  {
    "id": "e647d10fd95fa3ee522b6323d6df67f9",
    "title": "后八月九日右司马曾公见邀为前重阳之会时黎秘书加秩陆山人及舍弟南还同探韵得秋字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "闰双菊色淡烟浮，华省清尊烛下游。",
      "郢曲从来称寡和，燕歌何幸接名流。",
      "酒徒颇似高阳日，归客犹逢碣石秋。",
      "秘馆金绯吾党羡，却令羸马恋并州。"
    ]
  },
  {
    "id": "e647d10fd95fa3eef781dff2667182a9",
    "title": "怀铜梁张中丞肖甫",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江左扁舟不可逢，束刍宁得诣林宗。",
      "庐前白鹤将千岁，杖底峨眉第几峰。",
      "兵法早传黄石秘，玺书频下紫泥封。",
      "知君彩笔难高卧，何许勋名在景钟。"
    ]
  },
  {
    "id": "e647d10fd95fa3ee09cd8900f97c8fe3",
    "title": "芝阳图为张铜梁题",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "九英晔晔出岩峦，光照西京柱后冠。",
      "商谷露华曾共采，铜池春色更堪看。",
      "家同江芷连天碧，心似园葵向日丹。",
      "幸值圣朝应荐瑞，他年移植上金銮。"
    ]
  },
  {
    "id": "e647d10fd95fa3eed8431841c58a2683",
    "title": "送蒋计部国仰之南都",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "秋深潞渚雁群疏，同舍为郎恨索居。",
      "留省人才今不乏，过江山色更何如。",
      "官名高密司农学，家擅苍梧左氏书。",
      "无限乡心君又去，出关分手各踌躇。"
    ]
  },
  {
    "id": "e647d10fd95fa3ee1b8c8c71d09829cc",
    "title": "谒永陵志感",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "当时词客满甘泉，尚忆公车待诏年。",
      "五夜旌幡雍畤日，千秋弓剑鼎湖天。",
      "礼尊泰壹亲书牒，画取楼烦尽控弦。",
      "何事文园供奉后，独看松柏汉陵烟。"
    ]
  },
  {
    "id": "e647d10fd95fa3ee508999964a990d6c",
    "title": "陪祀昭陵",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "葱青佳气百盘间，先帝神游杳莫攀。",
      "金甲风云飞铁骑，翠旗星斗乱青山。",
      "祠官秋傍螭头泣，谒者宵催豹尾班。",
      "沾洒年年趋走地，孤臣何处望龙颜。"
    ]
  },
  {
    "id": "e647d10fd95fa3ee73c33cd9fa5b902f",
    "title": "游九龙池",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "亭俯清淙石岛开，六飞临幸尚雕台。",
      "瀑飘东岭青云下，峡坼西风紫塞来。",
      "龙首已疏寒似雪，鲸鳞初动昼成雷。",
      "持杯恍忽听吟晚，谁信昆明有劫灰。"
    ]
  },
  {
    "id": "e647d10fd95fa3ee12c3fe0fdc6bea8b",
    "title": "九日广济寺同黎惟敬顾汝修郑伯良顾汝和李于美邵长孺张元易登藏经阁得头字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "赐萸同得帝城游，佛阁凭看尽蓟丘。",
      "鳷鹊自临平乐左，芙蓉犹在曲江头。",
      "群公皂帽寻僧日，三载黄花对客秋。",
      "只为清时终可恋，白云何处不沧洲。"
    ]
  },
  {
    "id": "e647d10fd95fa3ee2e1af5e59374b37a",
    "title": "寄戚将军",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "都护临边玉帐风，东方千骑尽成虹。",
      "穰苴本自名司马，回纥偏能畏令公。",
      "客草檄书多讲艺，兵收戈甲不言功。",
      "黄花塞上遥称庆，愿得朱颜日似童。"
    ]
  },
  {
    "id": "e647d10fd95fa3eea21d95956fa34000",
    "title": "送邬汝翼还京口",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十载芜城共一尊，何期重与故人论。",
      "且因浮玉还江上，莫学求珠向海门。",
      "宅畔菩提居士塔，桥前丁卯太师园。",
      "看君眉宇青云色，短剑摧藏更报恩。"
    ]
  },
  {
    "id": "e647d10fd95fa3ee636e24754db99459",
    "title": "顾益卿见过同邵长孺小饮因怀陆无从",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "雪后西来一骑过，故人尊酒慰蹉跎。",
      "但传筦记萧咨议，谁念楼船马伏波。",
      "燕市风尘愁欲去，竹西歌吹问如何。",
      "士衡入洛无消息，长听柴门白玉珂。"
    ]
  },
  {
    "id": "e647d10fd95fa3ee8b4ccfdc9d0ed7b1",
    "title": "送少保大司马王公驰驿归蒲州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "中朝枢筦上台尊，玉帐三移镇北门。",
      "五部单于趋受印，百蛮乌浒率称藩。",
      "青山新乞王官谷，绿野先开晋国园。",
      "白首丹心天亦鉴，更条边事答皇恩。"
    ]
  },
  {
    "id": "e647d10fd95fa3ee77d860cb1bbdeb51",
    "title": "君言平叔二张山人也数能相过平叔忽告西游率尔赠之",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "风尘万里易离居，二子曾无一屐馀。",
      "佩似雌雄雷氏剑，业惟大小夏侯书。",
      "河流瓠子今能楗，岳顶莲花尚可庐。",
      "好谢长安名利客，冥鸿西去更何如。"
    ]
  },
  {
    "id": "e647d10fd95fa3ee2fbcb4008fa8ba8f",
    "title": "寄沈嘉则",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "布衣任侠论交期，尺牍长安报已迟。",
      "八十诗成怀自咏，五千言在去何之。",
      "床头风雨双钩出，餐里烟霞一灶随。",
      "东海浮家曾定否，杖藜吾欲访茅茨。"
    ]
  },
  {
    "id": "e647d10fd95fa3ee780a2d01faf34adc",
    "title": "送沈纯甫谪戍雷州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "负戈慷慨出京华，槜李南过莫问家。",
      "万死馀生惟世谛，孤臣何地不天涯。",
      "寻山应见罗浮凤，去国还看大庾花。",
      "前席贾生归有日，赋成那用学长沙。"
    ]
  },
  {
    "id": "e647d10fd95fa3ee4a04c33382a1e00d",
    "title": "答李学宪子田家居见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十载飘零意气亲，钟陵浮弋两逢春。",
      "谁知丹水持竿客，曾是銮坡视草人。",
      "精舍已能开石壁，扁舟何处问烟津。",
      "报君神武冠将挂，海上秋风老葛巾。"
    ]
  },
  {
    "id": "e647d10fd95fa3ee199aabc58b80d823",
    "title": "送赵殿读汝迈副宪岭南兼寄沈比部",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "秋宪劳君暂辍经，梅花万里未飘零。",
      "家开文苑天边郡，人望襜帷海上亭。",
      "去国西曹尊更绿，守官南史简能青。",
      "鲰生不敢私怀惠，斗下偏宜著客星。"
    ]
  },
  {
    "id": "e647d10fd95fa3ee54e1111080889175",
    "title": "送唐惟良谪两淮转运判官",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "省郎岂但可秋曹，散吏鱼盐未是劳。",
      "此地董生曾去国，何年枚乘共观涛。",
      "木樵沧海浮云迥，睥睨天风白雁高。",
      "回首竹西今十载，为寻荒径剪蓬蒿。"
    ]
  },
  {
    "id": "e647d10fd95fa3ee483767afa686d7e0",
    "title": "送蔡伯华谪福建盐运判官兼寄张伯邻",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "潞渚冲寒万里舟，主恩犹遣七闽游。",
      "空歌斑竹乘青兕，何处沧波下白鸥。",
      "石动馔鲜官舍晚，水晶盐满客盘秋。",
      "所思南望琅玕曲，好共张衡咏四愁。"
    ]
  },
  {
    "id": "e647d10fd95fa3ee8c63d211766f0bbb",
    "title": "送吴职方参藩江西",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "牛斗星悬使者雄，西京谁不羡吴公。",
      "苍茫来毂匡君鹿，咫尺飞书碣石鸿。",
      "司马韬钤高阁上，楼船波浪大江中。",
      "绕朝欲赐无长策，醉解腰间一片虹。"
    ]
  },
  {
    "id": "e647d10fd95fa3ee80ccfdf53738027e",
    "title": "熊典籍四十八始举一男孙学录邀余同赋",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "掌书门户见悬弧，浮弋先生喜色殊。",
      "幸有樱桃与杨柳，连看羯末并封胡。",
      "犀钱已辨频供笑，黄米新醅不用沽。",
      "谁似温陵能善颂，燕台真跃五花驹。"
    ]
  },
  {
    "id": "e647d10fd95fa3eee31f7e10bbb31c18",
    "title": "元夜同黎惟敬李于美邵长孺顾叔潜集沈太史君典宅得春字时君典在告",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "走马铜街不动尘，雪残又见岁华新。",
      "十千美酒那辞饮，三五良宵况是春。",
      "谁把灯花娱病客，独怜京洛送归人。",
      "群公计日青门饯，肯解金龟醉几巡。"
    ]
  },
  {
    "id": "e647d10fd95fa3eecf26bfe0f5434c04",
    "title": "送张殿读明成赴南少司成",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "卜洛千秋虎幄存，执经今日满桥门。",
      "诸生疑问更相谒，六代风流未可论。",
      "钟阜松萝玄武仗，鼎湖弓剑孝陵园。",
      "柏梁谁似词臣句，燕对明年奉汉恩。"
    ]
  },
  {
    "id": "e647d10fd95fa3eee36de0cd2eb5a872",
    "title": "送沈太史君典请告还宣州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "三策看君动圣颜，甘泉赐沐橐书闲。",
      "星前剑佩纷将别，花底鹓鸿且暂还。",
      "侍从不言温室树，词人今得敬亭山。",
      "宣麻视草偏相待，莫向江南学闭关。"
    ]
  },
  {
    "id": "e647d10fd95fa3ee7848419077549105",
    "title": "春日出郊",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "金钱赐假向郊园，半似咸京半洛原。",
      "越弩射声逢校尉，秦筝度曲挟王孙。",
      "斗鸡几过长陵下，盘马何来大夏门。",
      "莫笑东方狂纵酒，谁能磬折负清尊。"
    ]
  },
  {
    "id": "e647d10fd95fa3ee8ba5fdb7ac2a06c7",
    "title": "送姚光禄还惠州因订罗浮之约",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "衣冠祖帐袂初分，家近名山最羡君。",
      "仙路几人寻大洞，神楼何处上飞云。",
      "燉煌烟策清秋过，于阗霜钟半夜闻。",
      "小隐明年应待我，赤霄双起凤凰群。"
    ]
  },
  {
    "id": "e647d10fd95fa3ee84f2ec987bfdcd57",
    "title": "送邵长孺使江南",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "春草三看绿蓟原，上东门外忽销魂。",
      "玉如江表诸侯客，瓜似秦时几代孙。",
      "诏使金鸡行握节，公车铜马待还辕。",
      "十年淮汝飘零色，归有斑衣足报恩。"
    ]
  },
  {
    "id": "e647d10fd95fa3eec487b8e71f39f0fb",
    "title": "送顾评事汝和颁诏云贵",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "三朝供奉主恩偏，此别星轺远使年。",
      "黔树万盘云并郁，海帆千片月孤悬。",
      "周家典礼雕题国，汉日威仪越巂天。",
      "白首故人君又去，苍茫何处忆风烟。"
    ]
  },
  {
    "id": "e647d10fd95fa3eeeb4a5f0ad23046c3",
    "title": "送王詹录成伯奉使闽中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "金函诏下五云端，使者青骊白玉鞍。",
      "百越关山持节过，七闽父老杖藜看。",
      "橘花荐茗奁新绿，荔子冰浆碗渐寒。",
      "风物江淹应有赋，早因鸿雁寄长安。"
    ]
  },
  {
    "id": "e647d10fd95fa3ee69a27caef68bc20d",
    "title": "送许洗马维桢赴南大司成",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "天语亲承召赐绯，镐京南去引儒衣。",
      "授书暂出金华殿，拜命新趋白虎闱。",
      "苑近士林霞并入，竹深山馆雪犹飞。",
      "汉家师傅常尊礼，计日蓬莱曳履归。"
    ]
  },
  {
    "id": "e647d10fd95fa3ee9c47126f4709d413",
    "title": "忆新安旧游寄何少愚李功甫汪禹乂郑鲁文金上甫",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "黄公垆下一经过，忆尔沉冥解醉歌。",
      "羞出青山为小草，厌闻沧海有惊波。",
      "津邮书后帆无恙，风雨床头剑若何。",
      "官比王戎虽未贵，竹林虚负五君多。"
    ]
  },
  {
    "id": "e647d10fd95fa3ee4ee3b98662327472",
    "title": "唐王孙孔炎以南阳方奉常书索赠辄投鄙句",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "宛都吾记昔年游，客解金貂向酒楼。",
      "熊耳西看曾积甲，胎簪南下始酾流。",
      "中原麟趾周公族，一代龙驹汉子侯。",
      "谁似河间陈雅乐，知君心系五云秋。"
    ]
  },
  {
    "id": "e647d10fd95fa3eee9207220e8126f55",
    "title": "送吴进士汝南司理衡州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "南衡名岳逼中台，郡倚朱陵玉作台。",
      "三尺霜飞携剑去，五车云护载书来。",
      "尊前江暖花先发，楼上春深雁已回。",
      "岂但邺都推季重，琐闱谁不羡君才。"
    ]
  },
  {
    "id": "e647d10fd95fa3eed7866b338302baab",
    "title": "送金舍人持伯奉使河洛因归为封君寿",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "荣光嵩洛照骖騑，已制斑斓作舞衣。",
      "金册星轺明主赐，玉觞春酒近臣归。",
      "安期涧上蒲应长，葛令坛边药渐肥。",
      "白首颂恩天咫尺，五云西北是彤扉。"
    ]
  },
  {
    "id": "e647d10fd95fa3eeffaa2ab4b61a256d",
    "title": "送孙太史以德册封唐府兼扶侍南还",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "诏下千官夹陛听，君行衔命出都亭。",
      "河山半赐诸侯地，宛洛先占使者星。",
      "持节马看飞练白，导舆牛似度关青。",
      "莼鲈秋借江湖色，彩袖春风入汉庭。"
    ]
  },
  {
    "id": "e647d10fd95fa3eeffd8134185683146",
    "title": "送韩殿讲存良册封楚府因归长洲省觐",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "吴钩结束玉骝嘶，赐策诸王奉紫泥。",
      "汉水波光环作带，周家桐叶剪成圭。",
      "装轻朱邸归为寿，酒有黄封去自携。",
      "何限词臣簪笔待，忆君芳草五湖西。"
    ]
  },
  {
    "id": "e647d10fd95fa3ee01259d74a7fcd509",
    "title": "送管山人从孙太史游玄岳",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "挥手千盘磴道长，紫霄飞观半苍茫。",
      "走从太史书牛马，翎借仙人蹑凤凰。",
      "金殿晓攀玄帝宅，瑶池秋宴白云乡。",
      "远游可待吾将去，天柱峰头炼九阳。"
    ]
  },
  {
    "id": "e647d10fd95fa3eea81b41e0ac35b210",
    "title": "送顾光禄叔潜奔母丧还无锡",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "石窌恩初下九天，孤臣南去问归船。",
      "五湖泪尽波犹咽，三径荒来月尚悬。",
      "木榻仅堪支骨夕，漆灯宁似断机年。",
      "可能别后频相忆，惠麓秋泉宝界烟。"
    ]
  },
  {
    "id": "e647d10fd95fa3ee74dee651cd9c9ceb",
    "title": "送习太史时甫谪泉州推官",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "法署星悬寄薄游，荔丹蕉绿待君侯。",
      "中山书在徒盈箧，五月薪归自有裘。",
      "晋代衣冠南渡客，洛阳烟水小江秋。",
      "主恩宣室能前席，东观行瞻紫殿头。"
    ]
  },
  {
    "id": "e647d10fd95fa3eefe2e4e1018f237c4",
    "title": "送顾大谏汝睿使汝南册封崇府",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "恩锡诸侯胙土宽，夕郎捧册出长安。",
      "双旌摇曳星文动，四牡骖驔岳色寒。",
      "汝海屏藩周甸服，平舆家世汉衣冠。",
      "礼成因得询风俗，多似先贤传里看。"
    ]
  },
  {
    "id": "e647d10fd95fa3ee5e1fa4db42e541d8",
    "title": "得张助甫凉州书以二诗见寄时助甫已移江左二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "岁入飞黄净虏尘，上书归似玉门人。",
      "边歌醉学伊州曲，河水寒流积石春。",
      "尚有公车留倦客，只今开府用词臣。",
      "江南渐近渔樵地，嬴得相逢白发新。"
    ]
  },
  {
    "id": "e647d10fd95fa3ee5e1fa4db4ecd3e54",
    "title": "得张助甫凉州书以二诗见寄时助甫已移江左二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "苜蓿成花酒作泉，龙沙何似鹭洲前。",
      "繁钦赋忆天山夜，王粲军还邺下年。",
      "望阙星光回睥睨，渡江秋色满櫜鞬。",
      "知君不浅南楼兴，早晚烟波系客船。"
    ]
  },
  {
    "id": "e647d10fd95fa3ee60e447fab1f7d2ce",
    "title": "送姚内翰于定养病还化州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "秘馆初辞侍从班，烟霞归思满江关。",
      "七星剑借铜鱼使，二酉书藏谢建山。",
      "碗碧荔枝沉雪里，林青孔雀出花间。",
      "家园赐沐毋留滞，视草承明计日还。"
    ]
  },
  {
    "id": "e647d10fd95fa3ee9fb681d47ee5a9e9",
    "title": "答黄山人孔昭广陵见怀",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "隋堤西问酒家胡，赋后孤城一片芜。",
      "犹见鲁连归海上，曾留董相在江都。",
      "风期终古能然诺，歌吹当年更有无。",
      "不用山僧寻旧社，自堪高枕著潜夫。"
    ]
  },
  {
    "id": "e647d10fd95fa3ee9f036bdf448b1a8c",
    "title": "酬鲁土孙中立见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "笔底烟霄忆杳冥，骊珠字字照山庭。",
      "三雍早奏曾名雅，七略初成更授经。",
      "繁弱自悬蒙羽白，大东不尽岱宗青。",
      "君侯傥问扁舟客，海上秋风似管宁。"
    ]
  },
  {
    "id": "e647d10fd95fa3ee95af3e8b69d40b09",
    "title": "送吴孝廉游南雍",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "潞河烟柳送扁舟，献赋长安不可留。",
      "尚有鱼文装匕首，已知鸾镜问刀头。",
      "雪为淮上仙人酒，锦似江东醉客裘。",
      "倘过宗雷旧游处，至今精舍几名流。"
    ]
  },
  {
    "id": "e647d10fd95fa3ee1858a89c99403519",
    "title": "李明府召同黎秘书刘观察王纳言集得歌字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "客来十里驻鸣珂，奉炙行觞奈乐何。",
      "石净池头凉夏簟，鹤闲厅事长春莎。",
      "花前荆玉无双价，曲里秦青第一歌。",
      "京洛风流吾党在，卿心犹得慰蹉跎。"
    ]
  },
  {
    "id": "e647d10fd95fa3ee35d9dec344a3735e",
    "title": "休沐日简汤尹二待诏",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "朝回禁色转觚棱，避暑宁论酝几升。",
      "同舍我犹寒似水，新衙君更冷于冰。",
      "清斋何点栖钟岭，消渴相如老茂陵。",
      "赤日红尘心共远，青松多在白云层。"
    ]
  },
  {
    "id": "e647d10fd95fa3ee9749fc6e2fa4479a",
    "title": "伏日同黎秘书余太史李明府集莲花庵得孤字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "水连阿耨一庵孤，花有青莲树有珠。",
      "风急玉波迷远骑，日斜金斗熨平湖。",
      "诸僧把钓鲈鱼上，醉客鸣钟鹳鹤呼。",
      "何幸曲江逢地主，词臣犹似汉西都。"
    ]
  },
  {
    "id": "e647d10fd95fa3eed59b41d107dfdee2",
    "title": "初秋雨中同黎惟敬秘书刘仲修观察李袭美明府蒋少翼吴仲周滕晋生李惟仕朱汝修陈从训六徵士集李临淮惟寅宅得卮字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "苑云城雨忽秋飔，西第邀欢昼漏迟。",
      "此日分庭逢长孺，何人置驿似当时。",
      "薜萝半杂窗间草，丝竹频催掌上卮。",
      "谁道元侯今骠骑，五陵犹得共襟期。"
    ]
  },
  {
    "id": "e647d10fd95fa3ee92cd3226bd9316a2",
    "title": "同黎惟敬酌陈玉叔得渠字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "前旌何日向淮徐，斗酒聊停使者车。",
      "饷事宁劳论海上，史才今已见河渠。",
      "几人旧赐金茎露，十载名山玉笈书。",
      "秋色蓟门怜去住，那能相对不踌躇。"
    ]
  },
  {
    "id": "e647d10fd95fa3ee0a915f8641627d88",
    "title": "送陈参知玉叔督漕事竣还淮上",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "名高谕蜀最能文，尺一漕河借使君。",
      "飞渡万艘淮海粟，转输千垒塞门军。",
      "鹿皮荐币谁曾议，龙首疏渠久已闻。",
      "少府分筹尊计相，酂侯今冠汉家勋。"
    ]
  },
  {
    "id": "e647d10fd95fa3ee380b6a6fcc96a9f5",
    "title": "送钱侍御汝瞻按山东",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "玉节霜飞枫叶丹，东方千骑出长安。",
      "岳分梁父封犹在，海入琅琊气更寒。",
      "问俗客能章甫颂，爰书人识惠文冠。",
      "齐州十二君凭轼，何限嵎夷向日看。"
    ]
  },
  {
    "id": "e647d10fd95fa3ee6785eaee91cb8fd4",
    "title": "七夕怀徐子与王敬美",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "诏赐金钱客尚留，故人多向豫章游。",
      "城头片月凉初起，河上双星黯自愁。",
      "鹤控东盘缑岭夕，鸟来西望汉宫秋。",
      "武昌不浅胡床兴，更有湓江百尺楼。"
    ]
  },
  {
    "id": "e647d10fd95fa3eeb1a09091eb97e746",
    "title": "次韵答王太史绍传过寺馆小饮之作",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "餐钱堪自老东胶，何点清斋食不肴。",
      "贝简夜灯僧共读，柴门秋叶客来敲。",
      "束书归计将招隐，执戟何心更解嘲。",
      "乡里永冠还此会，几人京洛念穷交。"
    ]
  },
  {
    "id": "e647d10fd95fa3ee0e52dd2b3f70f4f9",
    "title": "同郭方伯黎秘书范鸿胪李明府集广济寺禅室得中字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "诸天振铎破溟蒙，词赋谁如左辖雄。",
      "雨后昙花催暝色，坐来祇树起秋风。",
      "簪裾并合清尊外，河岳双扶片语中。",
      "握手忽看滇僰近，莫令岐路易西东。"
    ]
  },
  {
    "id": "e647d10fd95fa3ee75e4031fb6437080",
    "title": "同华鸿胪访胡学宪于慈仁寺登毗卢阁",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "三年两见客车来，貂敝咸阳我未回。",
      "载酒晴光连睥睨，出城秋色郁崔嵬。",
      "上方台殿诸天远，大漠风烟万里开。",
      "作赋登高吾岂敢，逢时真羡大夫才。"
    ]
  },
  {
    "id": "e647d10fd95fa3eee9dcd62dda378661",
    "title": "蒋少翼从李临淮还自渔阳即游云中索赠赋此",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "一骑西游剑作装，谁能雌伏论行藏。",
      "歌中雁落滹沱月，战后雕盘瀚海霜。",
      "横槊自堪陪上将，请缨还欲系名王。",
      "陆沉笑我金门下，结驷何年侠少场。"
    ]
  },
  {
    "id": "e647d10fd95fa3eee494218ba9a84ac5",
    "title": "陈士鹄入都先枉诗寄用韵奉答",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十载相逢已老夫，鹴裘犹问酒家胡。",
      "客来禁苑青云起，秋入关门紫气孤。",
      "海上何年成大药，天涯归思满平芜。",
      "君看倦似游梁后，只道长杨在汉都。"
    ]
  },
  {
    "id": "e647d10fd95fa3ee205bb2f82ba71630",
    "title": "寄致政周琼州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "一从初服谢纷华，吾道荆南几大家。",
      "海上谁能忘露冕，岭头应自忆梅花。",
      "当门令子将传笏，讲席诸生半赐麻。",
      "方朔金闺寻旧约，祝融何日共餐霞。"
    ]
  },
  {
    "id": "e647d10fd95fa3eef7da6f9baa5680fe",
    "title": "送刘子继还楚中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "名姓词场已策勋，锦囊归著五游文。",
      "经奇自许刘公干，笔札谁如谷子云。",
      "中散风流龙性在，平陵池馆雁行分。",
      "从来楚泽多芳草，何处瑶华一寄君。"
    ]
  },
  {
    "id": "e647d10fd95fa3eea57d1cb073172a18",
    "title": "送刘侍御出按滇中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "昆明使者出西台，六传风烟此日开。",
      "绣斧汉庭尊直指，琳琅荆楚重时才。",
      "武侯营向盘江去，博望槎浮洱海来。",
      "自昔殊方劳讽谕，皂囊封事待君回。"
    ]
  },
  {
    "id": "e647d10fd95fa3ee24ec57d188ac1807",
    "title": "送郭方伯赴贵竹",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "籣矢前驱候玉珂，西南堑垒自星罗。",
      "阁鸦箐过金鸡驿，盘瓠溪通赤虺河。",
      "周日职方先岳牧，汉家乐府奏夷歌。",
      "履声蚤入承明谒，已听羔羊咏五紽。"
    ]
  },
  {
    "id": "e647d10fd95fa3eed057b8534af5603a",
    "title": "卢沟桥送汪子建还扬州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十年颜鬓慰蹉跎，其奈关山怨别何。",
      "月下悲笳过督亢，霜前流水乱滹沱。",
      "雁飞海上乡心远，叶落淮南客路多。",
      "立马斯须怜去住，箜篌弹罢不堪歌。"
    ]
  },
  {
    "id": "e647d10fd95fa3ee79fc0defae4aa1b2",
    "title": "周选部入都闻吴山人卧病金陵念仆极至辄报此章",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "伏枕他乡几月瘳，秣陵萧瑟已深秋。",
      "应知茗艼差为适，何处逍遥不可游。",
      "缑岭客将骖白鹤，函关人自拜青牛。",
      "书来莫问华阳馆，乞取丹砂老葛侯。"
    ]
  },
  {
    "id": "e647d10fd95fa3ee2fe8e140ae47d34b",
    "title": "邵侍御出按江西过家为尊人太守公八十寿",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "使星新傍寿星辉，建节西行定省归。",
      "鸠杖在门垂白发，豸冠行酒映绯衣。",
      "邵平辞爵三秦久，石相名家两汉稀。",
      "他日九重思旧德，镜湖将赐钓鱼矶。"
    ]
  },
  {
    "id": "e647d10fd95fa3eea1cd0199aa749697",
    "title": "送陈士鹄守腾越州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "符分铜虎出金闺，行为天王牧远黎。",
      "木阁久通华马外，麓川犹在夜郎西。",
      "霜前塞雁冬初到，竹下江猿昼亦啼。",
      "君倘召还吾已去，铁桥双杖几时携。"
    ]
  },
  {
    "id": "e647d10fd95fa3eeb3b069a4836214fc",
    "title": "杪秋刘子大宅同曾司马周光禄黎秘书诸公赏菊得花字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "旧游何但似抟沙，执戟怜予鬓已华。",
      "霜后谁移三径色，尊前犹醉五陵家。",
      "高城夕漏偏留客，锦席秋灯半照花。",
      "京洛群公簪弁地，明年应自忆天涯。"
    ]
  },
  {
    "id": "e647d10fd95fa3eededa1950835408b7",
    "title": "送孙伯远还吴兴",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "燕市悲歌久已无，朅来得我共酣呼。",
      "少年颇解骄前辈，名士谁知隐博徒。",
      "苕霅独游堪自远，乌程足饮更何酤。",
      "他时倘杖东南策，为访朱明一病夫。"
    ]
  },
  {
    "id": "e647d10fd95fa3eef1fe6c04a7019973",
    "title": "周选部国雍张光禄元易见过得人字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "秋尽衡门黄叶新，频来二子转相亲。",
      "名从海内推词伯，游岂燕中傍酒人。",
      "苜蓿堪娱吾且老，茅柴能饮未辞贫。",
      "独怜此会今稀少，南北风烟易怆神。"
    ]
  },
  {
    "id": "e647d10fd95fa3eeaacad6534bb99706",
    "title": "刘左史相崇府二十二年矣因其子登州君奉寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "高陵大老汝南翁，白发人推长者风。",
      "经术已如韩太傅，儒林还表鲁申公。",
      "五更礼自尊河洛，十赉恩将赐华嵩。",
      "家学今看传奕世，三鳣谁敢并关中。"
    ]
  },
  {
    "id": "e647d10fd95fa3eed7c039734e0a5811",
    "title": "伍舍人子谦朱计部子得见过得来字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "载酒吾惭问字来，秋风萧瑟荜门开。",
      "一毡木榻寒犹坐，双骑银鞍晚未回。",
      "炊桂颇同秦客久，纫兰谁似楚人才。",
      "因君细访衡湘路，兴在朱陵百尺台。"
    ]
  },
  {
    "id": "e647d10fd95fa3ee472aba7c4870d43c",
    "title": "周国雍索题西慕小隐图",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "万树啼乌几曲湍，周颙隐处未摧残。",
      "山中气结纯钩紫，海上砂留旧灶丹。",
      "萝幌月来云住少，松门风急瀑飞寒。",
      "名高南越先贤传，玉峡西风更考槃。"
    ]
  },
  {
    "id": "e647d10fd95fa3ee8e47d79ab299130a",
    "title": "送陆都事请告还上海",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "台郎一疏去何如，行向江乡问隐居。",
      "泖上暂移张翰舫，鄮中曾睹陆云书。",
      "园人岁课频收橘，家老秋蒸且荐鱼。",
      "尚有玄成经世业，可能无意上公车。"
    ]
  },
  {
    "id": "e647d10fd95fa3eeda64f1d8e5b0b95d",
    "title": "酬寄代王孙若讷",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "玉牒名高代小侯，尺书遥问鹔鹴裘。",
      "日摇花影开朱邸，河转波声满白楼。",
      "积雪空歌梁苑夕，浮云不断蓟门秋。",
      "汾阴只道扬雄赋，七略何人更姓刘。"
    ]
  },
  {
    "id": "e647d10fd95fa3ee92ee39f1051dd2d8",
    "title": "答唐王孙子厚见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "郁葱佳气满平台，苑邓河山划已开。",
      "五色鹓曾丹穴出，九花虬自内家来。",
      "心惟求试通亲表，代有思玄作赋才。",
      "莫忘燕州八行字，归人犹待雁飞回。"
    ]
  },
  {
    "id": "e647d10fd95fa3eebc280cee1f36fead",
    "title": "酬宋山人应元自新河以燕石集诗禅琐谈见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "名山杖笠未由同，片札能飞碣石宫。",
      "赵地客卿双白璧，江陵茅屋几秋风。",
      "书成颇忆青毡客，榻坐谁如皂帽翁。",
      "短鬓萧骚难会面，扁舟吾在海门东。"
    ]
  },
  {
    "id": "e647d10fd95fa3eed13a008fac5d756f",
    "title": "送陈道襄转江西大参开府岭北",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十年骢马豫章城，斗下曾看剑气明。",
      "隃岭路当新建节，度辽人识旧谈兵。",
      "越裳翡翠春将贡，沧海楼船浪已平。",
      "客忆丹砂君莫笑，葛洪今向庾关行。"
    ]
  },
  {
    "id": "e647d10fd95fa3eead21f82883bd4166",
    "title": "都门送梁彦国补赣州司理",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "别尔长安乌乱啼，何如廷尉府中栖。",
      "到时狱市开春酒，战后军城阅水犀。",
      "客梦直过南斗下，使星今在大江西。",
      "岭头颇近梅花早，莫学扬州法署题。"
    ]
  },
  {
    "id": "e647d10fd95fa3ee63adbc5c8ba42180",
    "title": "送左司马郢中曾公总宪留台二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "三楚名家有珥貂，上卿谁似策勋遥。",
      "七擒孟获曾宣捷，五部单于已入朝。",
      "执秩今行周郏鄏，先声宁数汉嫖姚。",
      "主恩咫尺台垣近，鸾鹤回翔在赤霄。"
    ]
  },
  {
    "id": "e647d10fd95fa3ee63adbc5c93ce5d1e",
    "title": "送左司马郢中曾公总宪留台二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "朝辞画省向鸣銮，白雪楼前一问安。",
      "幕府久传司马法，钟陵高照惠文冠。",
      "万年王气金茎直，六代江声玉树寒。",
      "我寄离心征雁去，秦淮东下是长干。"
    ]
  },
  {
    "id": "e647d10fd95fa3ee4a4706d383a0355e",
    "title": "除夕立春朝回纪事时辽东大捷",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "鸣佩从容出禁闱，六花犹满侍臣衣。",
      "腊前彩胜沾春色，云里青旗照曙辉。",
      "太史秦中迎气入，将军辽左捷书飞。",
      "甄家博士空相笑，为恋清时尚未归。"
    ]
  },
  {
    "id": "e647d10fd95fa3eee48732a2171791f6",
    "title": "同刘观察李明府余太史访黎秘书于晋阳庵慈上人方丈得师字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "天寒倦鸟隐禅枝，客宿郊扉送腊时。",
      "山似竺乾残雪积，松高雍畤白云垂。",
      "移庵老学庞居士，嗜酒醒逢远法师。",
      "有约还乡行作伴，青春吾敢滞归期。"
    ]
  },
  {
    "id": "e647d10fd95fa3ee9e1ddf2e66afeb87",
    "title": "正月二日伍舍人朱计部谢侍御司考功见过张武库袁民部同集得东字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "京洛翩翩有数公，何期冠盖访墙东。",
      "借居开径曾非隐，登阁看山暂可同。",
      "尚把椒花供献岁，更移梅萼试春风。",
      "曲高未敢轻相和，郢客从来尽国工。"
    ]
  },
  {
    "id": "e647d10fd95fa3eee4a5b215bd960451",
    "title": "元夕伍子谦朱子得谢叔蒙携酒见过得招字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "风急铜驼雪未消，凤城东北路偏遥。",
      "一龛供佛谁名社，几客闻灯不待招。",
      "系马阶前犹阒寂，行厨竹里半萧条。",
      "升平幸是金钱会，惟有狂歌答圣朝。"
    ]
  },
  {
    "id": "e647d10fd95fa3eedeaf3b9d56fbdf2c",
    "title": "送杨肖韩补令盐城",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "千家鱼稻待鸣弦，暂借神君此地偏。",
      "堤上楼高通海气，城头帆仄散湖烟。",
      "玄夷书似衡山日，白马牲犹瓠子年。",
      "闻道河渠功不细，皂囊归奏圣明前。"
    ]
  },
  {
    "id": "e647d10fd95fa3ee994cb1742f0149eb",
    "title": "送沈侍御转佥宪赴蜀",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西跃铜街马是骢，玺书擎出建章宫。",
      "巴江雪涨扬帆碧，秦栈花开引旆红。",
      "行部豸冠严执法，巡边龙节惯临戎。",
      "都亭一望频回首，从此双钩气更雄。"
    ]
  },
  {
    "id": "e647d10fd95fa3ee5b0fef4ed03cd4a1",
    "title": "广渠门再别黎惟敬",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "东都祖帐拥行辀，曾是三朝侍冕旒。",
      "赤管自堪留姓字，青藜谁得并风流。",
      "终期沧海同舟去，犹忆长安并马游。",
      "携手飞云成二老，万峰梅萼五城秋。"
    ]
  },
  {
    "id": "e647d10fd95fa3ee9a04d7d7c34ac31c",
    "title": "思归",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "通籍金闺已四年，遗经仅得守师传。",
      "息心渐已焚残草，学道何妨老一毡。",
      "客醉每参禅讲坐，僧贫犹乞笔耕钱。",
      "思归欲借缑山鹤，骑入罗浮七洞天。"
    ]
  },
  {
    "id": "e647d10fd95fa3ee36fc2e4c235c4c72",
    "title": "题冯元用先处士云洞图",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "湾上深居傍翠峦，无心出岫学龙蟠。",
      "参差勾漏岩头过，缥缈朱明洞口看。",
      "石削彩分千树色，瀑悬軿度万峰寒。",
      "庞公奕世冠簪贵，沛作甘霖自不难。"
    ]
  },
  {
    "id": "e647d10fd95fa3eeed71900a766e9493",
    "title": "腊日谢宴赏闻边臣奏捷屡至",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "忆昨赐沾门下省，元听舜日旧箫韶。",
      "渔阳突骑犹精锐，河北将军尽入朝。",
      "玉几由来天北极，总戎皆插侍中貂。",
      "腐儒岁晚谬通籍，翠管银罂下九霄。"
    ]
  },
  {
    "id": "e647d10fd95fa3eef70601fac5c49fcd",
    "title": "闻王敬美转江西兵宪",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "迁转五州防御使，楚客唯听棹相将。",
      "隐居欲就庐山远，不去非无汉署香。",
      "返照入江翻石壁，秋风此日洒衣裳。",
      "扬雄更有河东赋，草奏何人入帝乡。"
    ]
  },
  {
    "id": "e647d10fd95fa3ee54b45e98a87aee5d",
    "title": "送郑光禄伯良辞王官却归江南",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "郑公樗散鬓如丝，药饵扶吾随所之。",
      "道路即今多拥隔，江湖远适无前期。",
      "可怜宾客尽倾盖，独立苍茫自咏诗。",
      "欲向何门跋朱履，雄豪复遣五陵知。"
    ]
  },
  {
    "id": "e647d10fd95fa3ee05a703ba22010c1a",
    "title": "送黎秘书惟敬得请致仕二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "贤声此去有辉光，万里桥西一草堂。",
      "殊锡曾为大司马，老儒不用尚书郎。",
      "青鞋布袜从此始，行酒赋诗殊未央。",
      "朱绂即当随彩鹢，青春作伴好还乡。"
    ]
  },
  {
    "id": "e647d10fd95fa3ee05a703bac34d01cb",
    "title": "送黎秘书惟敬得请致仕二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "百花潭水即沧浪，中有松柏参天长。",
      "比屋豪华固难数，人生会合安可常。",
      "素知贱子甘贫贱，自笑狂夫老更狂。",
      "会是排风有毛质，托身白云还故乡。"
    ]
  },
  {
    "id": "e647d10fd95fa3ee5231a09e7921155f",
    "title": "早春过范京兆饮二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "肺病几时朝日边，百壶那送酒如泉。",
      "苦遭白发不相放，老去新诗谁与传。",
      "政用疏通合典则，地分清切任才贤。",
      "知君未爱春湖色，虾菜忘归范蠡船。"
    ]
  },
  {
    "id": "e647d10fd95fa3ee5231a09e08cb9adc",
    "title": "早春过范京兆饮二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "广文先生饭不足，京兆田郎早见招。",
      "江上形容吾独老，天涯涕泪一身遥。",
      "雪山斥候无兵马，南海明珠久寂寥。",
      "彩笔昔曾干气象，便应黄发老渔樵。"
    ]
  },
  {
    "id": "e647d10fd95fa3ee2ea3db1d103383bf",
    "title": "春日怀归寄潘子朋黄元光",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "双峰寂寂对春台，野老篱前江岸回。",
      "无路从容陪笑语，一生襟抱向谁开。",
      "高车驷马带倾覆，黄帽青鞋归去来。",
      "近侍只今难浪迹，五云多处是三台。"
    ]
  },
  {
    "id": "e647d10fd95fa3eef50d6717272b3420",
    "title": "春日邀丘谦之王子慎李于美饮刘仲修日涉园迟李惟寅不至",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "拄杖穿花听马嘶，青枫隐映石逶迤。",
      "久存胶漆应难并，为政风流今在兹。",
      "竟日淹留佳客坐，元戎肯赴野人期。",
      "酒阑却忆十年事，独立苍茫自咏诗。"
    ]
  },
  {
    "id": "e647d10fd95fa3ee96c2c4c39fac2526",
    "title": "送于殿讲可远谢病还东阿",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "讲幄西清学士班，绿槐丹陛侍龙颜。",
      "病从金马新辞阙，焚却银鱼自闭关。",
      "精舍渐生书带草，世家原在谷城山。",
      "东归玉舄春无恙，欲共青骡海上还。"
    ]
  },
  {
    "id": "e647d10fd95fa3ee5cef89bca67e551e",
    "title": "赠宝藏太师",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "师来京洛久随缘，记腊松枝石榻前。",
      "兜率天中先四日，无遮会里后千年。",
      "宝台藏现金轮色，白马经传贝叶篇。",
      "为问远公诸弟子，双林何似虎溪禅。"
    ]
  },
  {
    "id": "e647d10fd95fa3ee5830e4ec507719a6",
    "title": "送胡宪使饬兵天雄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西行开府拥旌麾，绣斧人看十载时。",
      "肘腋最雄三辅地，朝廷今重北门师。",
      "赵符已得临燕代，汉节曾持过月支。",
      "回首春明应渐近，莫令虚负曲江期。"
    ]
  },
  {
    "id": "e647d10fd95fa3eecb4d283e4921c6e8",
    "title": "答朱兵宪秉器潼关见奇",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "百二关城借使权，河山半在节楼前。",
      "仙人掌上浮云过，玉女池头片月悬。",
      "旧好几家留笔札，中原何地问櫜鞬。",
      "侧身西望骅骝远，沉陆金门只自怜。"
    ]
  },
  {
    "id": "e647d10fd95fa3eeed64db3a46343307",
    "title": "贺蒙中丞加恩赐诰拜寿太恭人",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江光岭色起嶙峋，岁岁金书使节新。",
      "军府共尊中执法，主恩先赉太夫人。",
      "楼前朝宴笙为凤，海上秋风脯是麟。",
      "闻道瑶池明月里，西来青雀更逡巡。"
    ]
  },
  {
    "id": "e647d10fd95fa3ee454ea1e8149e3e76",
    "title": "送雷大将军出镇西夏",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "一代鹰扬出武威，虎头燕颔似君稀。",
      "马经栈道风为御，箭过天山雪共飞。",
      "盟府勋名开世阀，玺书银夏总戎机。",
      "西征自昔封侯地，骠骑归时拜衮衣。"
    ]
  },
  {
    "id": "e647d10fd95fa3eeed458ff4a70ba842",
    "title": "送谢侍御叔蒙按浙",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江夏名家一凤毛，使星南斗望偏高。",
      "赤城不断霞前色，沧海遥飞雪里涛。",
      "登阁浮云为越锷，据鞍明月似并刀。",
      "君收竹箭归来日，能忆长安对浊醪。"
    ]
  },
  {
    "id": "e647d10fd95fa3ee1a1f18646e2ee007",
    "title": "送马宪副睟卿赴滇中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "关门揽辔意如何，六传秋风使者过。",
      "诸葛城边临虎豹，叶榆河上驾鼋鼍。",
      "千峰毡帽吹霞散，万里碉房傍月多。",
      "开府论功谁第一，竹桥西听博南歌。"
    ]
  },
  {
    "id": "e647d10fd95fa3ee72a8e14106f87e20",
    "title": "闻冯武选悼爱姬",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "玉颜一夕忽凋零，彩笔曾题满画屏。",
      "三峡行云眉黛翠，九峰明月鬓鬟青。",
      "梨花梦远将愁去，桃叶歌残掩泪听。",
      "白傅多情魂未返，灯寒犹讽佛前经。"
    ]
  },
  {
    "id": "e647d10fd95fa3eeb2bb7beb261339ec",
    "title": "送易侍御惟效谪东平判官",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "浮云忽散蓟门天，何处秋风不可怜。",
      "手版东方车骑日，锦囊名岳岱宗年。",
      "澄清自许人犹望，画诺因知客最贤。",
      "岂用路旁称绣斧，使君帷去更高褰。"
    ]
  },
  {
    "id": "e647d10fd95fa3ee590c0d8566c258fc",
    "title": "送江比部士振使关外因归钱唐觐省",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江淹词赋彩毫新，七叶衣冠况世臣。",
      "瑞节千山金马使，竹书三署白云人。",
      "过家因得停车骑，上寿应知望紫宸。",
      "京洛风流偏待汝，何能不忆五湖春。"
    ]
  },
  {
    "id": "e647d10fd95fa3ee332989d7eeb4f8b8",
    "title": "吴舍人挽词",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "秋风一夕下高原，犹忆先生旧灌园。",
      "橐笔早辞双凤阙，御车曾访八龙门。",
      "庭前兰菊应无恙，溪畔凫鸥几尚存。",
      "想到石麟封墓处，刻铭能颂汉家恩。"
    ]
  },
  {
    "id": "e647d10fd95fa3ee66955a3e2d0a00e6",
    "title": "王员外宗鲁夙精笔法兼习内典辄以玉版纸求书梵经戏为之赠",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "学参天竺久相闻，才子为郎几似君。",
      "曾共箨冠游梵苑，故烦贝叶写经文。",
      "讽来慈氏琅函字，笔掩羊家白练裙。",
      "藏得山阴三五帖，便应溪阁署鹅群。"
    ]
  },
  {
    "id": "e647d10fd95fa3eee5f0fde238646eb9",
    "title": "过喻水部邦相留酌得颜字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "楚歌何自入燕关，闻是恩深早赐环。",
      "兰芷并含公子泪，芙蓉双照逐臣颜。",
      "句因谢客题精舍，疏与匡君乞障山。",
      "他日清觞那可共，天涯吾已倦知还。"
    ]
  },
  {
    "id": "e647d10fd95fa3ee57554612f75fbd59",
    "title": "送喻邦相量移兰溪令",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "江县栽花又一时，问君何似采湘篱。",
      "十年曾起诸郎草，三署能传水部诗。",
      "灵洞浮槎多涌雪，兰阴飞磴半临漪。",
      "分符莫叹劳人地，宣室归来正受釐。"
    ]
  },
  {
    "id": "e647d10fd95fa3eecfd3dfb5a57555eb",
    "title": "送谈思永下第还江南",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "咸阳貂弊出关迟，回首丹霄未易窥。",
      "晓色楼台长乐树，秋风麟甲定昆池。",
      "飞腾有路时犹待，摇落何心客自悲。",
      "剑气尚寒星斗侧，大江南下寄相思。"
    ]
  },
  {
    "id": "e647d10fd95fa3ee9f1db82d60673533",
    "title": "闻宗良君侯摩尼斋成",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "一珠持向豫章开，岂用翻经百尺台。",
      "大德已闻多竺慧，及门何但似宗雷。",
      "餐风客以名山至，发愿心从净土回。",
      "弟子虽然犹嗜酒，秫田抛却早归来。"
    ]
  },
  {
    "id": "e647d10fd95fa3eeb4aa17ef287478dc",
    "title": "九日登永上人藏经阁同沈比部箕仲沈虞部少卿陈博士伯符分得开字时王宗鲁张文起二中郎不至",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "阁拥慈云傍阙开，双林如此足徘徊。",
      "似缘把臂人曾入，岂为攒眉客不来。",
      "发愿同游依净土，登高作赋借雄才。",
      "河山并引中原目，谁羡秋风戏马台。"
    ]
  },
  {
    "id": "e647d10fd95fa3eef6528f1fe59333ae",
    "title": "送牛虞部主铁冶蓟州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "使者东行霜色繁，马头笳吹不胜喧。",
      "孤城明月无终国，千树秋风古蓟门。",
      "倚垒黄华开障塞，周阹白冶斥山园。",
      "汉家金铁通关少，愿借前筹答帝恩。"
    ]
  },
  {
    "id": "e647d10fd95fa3eeea8128134fca46c4",
    "title": "李临淮惟寅邀赏菊同社中诸子夜饮得桥字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "燕门秋色白门遥，金谷黄花总胜招。",
      "树急西风连露掌，城横北斗贯星桥。",
      "角声欲动楼乌起，蜡炬频更擽马骄。",
      "何限游从工笔札，柴桑归计在渔樵。"
    ]
  },
  {
    "id": "e647d10fd95fa3eee1500303f5bc5d2e",
    "title": "俞舜岳至得刘评事长钦见讯因酬原韵",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "尺书新得故人裁，笈里云霞手自开。",
      "旧学知从刘向授，虚名宁为郑玄来。",
      "几闻郢里阳春曲，何处秋风白下台。",
      "若问讲经同异事，石渠今待汉家才。"
    ]
  },
  {
    "id": "e647d10fd95fa3ee9266d5f4dbac4de0",
    "title": "寄屠青浦长卿",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "四明才子建安风，曾向陶郎赋月同。",
      "谁可谷阳留召父，已闻东海得于公。",
      "商飙开馆初辞燕，碣石飞书不待鸿。",
      "五斗浊醪能饷客，问君何日醉新丰。"
    ]
  },
  {
    "id": "e647d10fd95fa3ee00e56bd0daa697c5",
    "title": "赠李小侯汝藩",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "虎门曾见绣襜褕，抗手通家愧老夫。",
      "白发我非秦博士，缁衣君似郑司徒。",
      "歌中丛桂招能隐，曲里阳春调转孤。",
      "握管珥貂俱世业，独将名姓冠西都。"
    ]
  },
  {
    "id": "e647d10fd95fa3ee56000b7ac39a999b",
    "title": "送张武选于皋守成都",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "霜色燕郊横吹声，西南天府借君行。",
      "交龙曾宠巡边使，五马今成谕蜀名。",
      "巴子市通邛竹杖，花溪春满锦官城。",
      "不知剑阁题铭后，何日能来赋二京。"
    ]
  },
  {
    "id": "e647d10fd95fa3eec825254aece04bc9",
    "title": "至日署中斋居简诸僚",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "官似太常斋未开，春从廷尉府初回。",
      "曲中兰向梁园入，句里花吹庾岭来。",
      "候气此时缇是室，书云何处玉为台。",
      "伫闻三署传新咏，已让群公寡和才。"
    ]
  },
  {
    "id": "e647d10fd95fa3ee28f68c96a69cac6e",
    "title": "送蔡参军赴真州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "淮海上游张地图，大江何况涌城隅。",
      "白沙渡口千帆急，皂角林前片月孤。",
      "曾下楼船沉铁锁，至今军府握铜符。",
      "看君岂但芜城赋，掌记才名在两都。"
    ]
  },
  {
    "id": "e647d10fd95fa3ee9e0bdba61a82eb57",
    "title": "王敬美入觐以禁不晤次沈伯英韵",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "奉玺何年绿绶郎，趋朝云自楚人乡。",
      "鹿皮今荐明堂璧，鸡舌犹含旧省香。",
      "汤沐我空怀汉邸，笑谈君尚隔燕阳。",
      "青春倘拜彤弓赐，可是欢逢在建章。"
    ]
  },
  {
    "id": "e647d10fd95fa3ee17b2fafae569f6af",
    "title": "雪中早朝",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "夹陛朱衣炫晓霞，鹓行相顾杂霙斜。",
      "云深丹地浑成玉，日上彤楼尚散花。",
      "沾帕乍嘶天仗马，凝窗先起禁城鸦。",
      "閟寒莫奏烟霄曲，睿藻从来出内家。"
    ]
  },
  {
    "id": "e647d10fd95fa3ee210bdb254c3f02e9",
    "title": "送王比部宗鲁守肇庆",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "军城雄寄古端州，虎竹今分圣主忧。",
      "五裤歌因廉叔至，三枫诗似范云游。",
      "天开岭峤登楼见，江下牂牁绕郭流。",
      "便欲移家栖石室，敢将县榻望君侯。"
    ]
  },
  {
    "id": "e647d10fd95fa3ee8c6dd1cb34eb3792",
    "title": "王宪副敬美入计以病乞休张中丞肖甫与余各赋一诗兼怀长公元美",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "乞身岂为病蹉跎，欲向柴门掩薜萝。",
      "家近烟霞双草屩，江深风雨一藤蓑。",
      "岷中客自能携酒，市里人今少和歌。",
      "谁似二何高士传，琅琊秋色郁嵯峨。"
    ]
  },
  {
    "id": "e647d10fd95fa3ee54025c73a1a58560",
    "title": "送袁员外茂文转佥宪赴广西督学",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西粤千秋大楚庭，潇湘南下更泠泠。",
      "遂劳远使临丹徼，一出长安望紫冥。",
      "雪后岭云开阁白，烟深江草入帷青。",
      "召归傥以春秋对，何但苍梧左氏经。"
    ]
  },
  {
    "id": "e647d10fd95fa3ee84956e5c97fdc077",
    "title": "敕长藩政为茀斯邦侯作",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "大江西下豫章台，朱邸千年帝子开。",
      "汉代拥旄传诏出，周家剪叶奉藩来。",
      "人从赤舄尊明德，世以青箱见异才。",
      "揖客淮南招隐地，小山丛桂更须栽。"
    ]
  },
  {
    "id": "e647d10fd95fa3eebab6111f3ec8348e",
    "title": "送陈贞父守光州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "铜虎符分甲马鸣，双旌遥送使君行。",
      "黄河南下三千里，浮弋东开十二城。",
      "宾从只今推大雅，循良宁复数西京。",
      "怜予曾听弦歌地，何限并州此日情。"
    ]
  },
  {
    "id": "e647d10fd95fa3eea790d547f50c6e5f",
    "title": "春日同刘仲修李袭美李惟寅邀詹东图康子秀余君房刘伯玄袁景从梅客生胡文甫祁羡仲胡茂承汤义少魏懋权李季宣董元仲集日涉园分得飞字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "辟疆园里报芳菲，海内词人此会稀。",
      "白雪从来推寡和，青云犹自羡雄飞。",
      "林花夜照尊前色，宫锦春披月下衣。",
      "何限留宾投辖兴，可能无意恋荆扉。"
    ]
  },
  {
    "id": "e647d10fd95fa3eee4ec668da714d831",
    "title": "题胡孟韬匡山读书处",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "负笈中林白鹿前，草堂何但似青莲。",
      "玄风大士通三昧，金粟如来第几传。",
      "箫管壁开喧蟋蟀，薪蒸樵后得貂蝉。",
      "名山西访藏书地，欲上鄱湖月下船。"
    ]
  },
  {
    "id": "e647d10fd95fa3eebddb954012533959",
    "title": "春日过蒋奉常",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "丹凤城边紫陌长，容台犹许客登堂。",
      "湘漓故国连南粤，燕赵他年望太行。",
      "散吏自趋廷尉府，过江谁作尚书郎。",
      "汉家礼乐今方盛，七字看君赋柏梁。"
    ]
  },
  {
    "id": "e647d10fd95fa3ee4653d3fffd858b06",
    "title": "答黎伯华登岱后见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "君入名山礼汉坛，几回西笑向长安。",
      "白云半自封中起，积雪多从石上看。",
      "仗外旌旗开晓色，江头宫殿护春寒。",
      "懒朝尚待乘轺客，咫尺应弹贡禹冠。"
    ]
  },
  {
    "id": "e647d10fd95fa3ee75089a34be85fd5e",
    "title": "送张比部文起擢守保定",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "京西雄郡似星罗，三辅名因保障多。",
      "夕燧不闻通上谷，春流犹自下滹沱。",
      "车前驯鹿千人望，庭里悬鱼几客过。",
      "尽道匈奴今远塞，控弦鸣镝更如何。"
    ]
  },
  {
    "id": "e647d10fd95fa3ee15f896df21044c9d",
    "title": "酬朱兵宪秉器以华岳诸诗三秦石刻见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "金天石削引丹梯，使者书从盾鼻题。",
      "碑集秦中珠斗灿，笔摇华顶彩云低。",
      "临关小队闲飞檄，寄驿新诗满赫蹄。",
      "最忆词人庾开府，风尘何处望函西。"
    ]
  },
  {
    "id": "e647d10fd95fa3ee8666710ffecfa3a6",
    "title": "送张秦二僚长扈驾谒陵",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "骖驔宝马去如飞，法从承恩此际稀。",
      "九府赐金陵下食，尚方裁锦辇前绯。",
      "衣冠原庙瞻朱缀，日月桥山拥翠旗。",
      "扈跸遥知多喜色，汾阴歌吹御船归。"
    ]
  },
  {
    "id": "e647d10fd95fa3ee9d3809e81f2cec50",
    "title": "送齐黄门惟良册封淮府",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "琐闱人自豫章才，持节花迎驿路开。",
      "汉使风云千骑下，淮王宾客八公来。",
      "宫亭湖白涛为国，千越山青玉作台。",
      "家庆遥知南斗外，可能中夜望三台。"
    ]
  },
  {
    "id": "e647d10fd95fa3eee1fbeb787d7903a7",
    "title": "玉河堤上见新月时入直署中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "弦月纤纤照马蹄，竹书犹把署中栖。",
      "沟前垂柳穿林影，禁里新莺过水啼。",
      "缇骑纷随秦苑北，朱旗深护汉宫西。",
      "倦游不记长安道，一望关河怨解携。"
    ]
  },
  {
    "id": "e647d10fd95fa3ee4bdd54666c73349a",
    "title": "送卢参军赴两淮转运",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "汉日金堤障大河，使君击楫莫蹉跎。",
      "淮边蟹稻应无恙，海上鱼盐更若何。",
      "夜雨人家杨子渡，秋星客醉竹西歌。",
      "秦川对酒平如掌，去赋深江净绮罗。"
    ]
  },
  {
    "id": "e647d10fd95fa3ee794623d44cc89670",
    "title": "送萧进士以孚饷边因归汉阳省觐",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "五花骢去晓骎骎，恩许宁亲此自深。",
      "汉上从来荣片玉，荆南谁得似双金。",
      "合符关吏看星使，护饷材官出羽林。",
      "归诵元方驰恋赋，白云何限太行心。"
    ]
  },
  {
    "id": "e647d10fd95fa3ee8a42c78fe342647e",
    "title": "署中答臧进士晋叔因柬余进士君房",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "鞭弭中原几代兴，少年何羡老夫能。",
      "折腰因米羞彭泽，病肺无书负茂陵。",
      "客食每思金掌露，斋居长对玉壶冰。",
      "洛阳纸为西曹贵，更向余郎乞剡藤。"
    ]
  },
  {
    "id": "e647d10fd95fa3ee405eadc6a61230f8",
    "title": "送魏季朗赴镇江文学",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "才子今为都讲师，曾将奏牍上彤墀。",
      "书题京口三山长，工问延陵十字碑。",
      "苜蓿有官无饱饭，茅柴何处不堪诗。",
      "竹西尚记缁帷在，江上寻君自可期。"
    ]
  },
  {
    "id": "e647d10fd95fa3ee74d9c18380a5e6be",
    "title": "夏日斋居得雨和黄君庆",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "郊禋盛典肃群工，握管多传法署中。",
      "五月旱荒劳诏旨，万方雷雨过斋宫。",
      "当窗杏叶添新绿，傍砌葵花放小红。",
      "何限甘泉供奉客，赋成谁敢似扬雄。"
    ]
  },
  {
    "id": "e647d10fd95fa3ee15ad7489077b5f06",
    "title": "午日同袁景从李凝伯二中舍集刘观察仲修园中得公字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "槐阴堂下快雄风，艾叶蒲花映酒红。",
      "歌妓独能娱谢傅，坐宾谁最似申公。",
      "内家萧鼓喧阒里，太液楼船想像中。",
      "闻道至尊深望雨，片云时复过帘栊。"
    ]
  },
  {
    "id": "e647d10fd95fa3ee54ce836f0f5b6dd7",
    "title": "文华殿侍班宣广西十寨大捷",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "左掖趋跄步不迟，鸿胪新整汉官仪。",
      "仗移讲殿开朱户，班引朝簪上赤墀。",
      "日影觚棱云五色，露光戈戟玉千枝。",
      "小臣十载看铜柱，山越今欢奏捷时。"
    ]
  },
  {
    "id": "e647d10fd95fa3ee3df60c8799b996fb",
    "title": "陈膳部子寿朱计部子得携酒见过得留字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "茅斋竟日少淹留，好事偏能载酒游。",
      "杞梓荆南逢此客，琳琅湘北似清秋。",
      "谈深云起三千牍，歌后凉生十二楼。",
      "便作禽鱼濠濮想，吏情何处是沧洲。"
    ]
  },
  {
    "id": "e647d10fd95fa3ee407c27970fc732a4",
    "title": "送冯鸿胪文在待次南还",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "汉家典谒重句胪，曾向诸儒议石渠。",
      "三府贤良爰季奏，五侯笔札子云书。",
      "舟同赋客堪游泛，楼似仙人且燕居。",
      "交戟幸逢明盛日，岂容蓑笠狎樵渔。"
    ]
  },
  {
    "id": "e647d10fd95fa3ee64580563ad9baffa",
    "title": "送谢进士见齐奉命归娶",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "少年得意曲江游，诏许宁亲拥二驺。",
      "台上吹箫翔彩凤，河边停织待牵牛。",
      "杏花拂盖燕城晓，桂子飘香海国秋。",
      "何限主恩荣昼锦，鸡鸣歌后莫淹留。"
    ]
  },
  {
    "id": "e647d10fd95fa3eef55241dc09dc9c14",
    "title": "庚辰伏日道馆苦热时归怀不遂戏柬胡聂二山人",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "一官鸡肋尚悠悠，赤日红尘老更愁。",
      "可怪冷曹偏苦热，非关衰鬓怯逢秋。",
      "青松荫石山中几，碧浪黏天海上楼。",
      "抛却清凉君莫笑，灵台还伴董京游。"
    ]
  },
  {
    "id": "e647d10fd95fa3ee35cf9d6b92eb8de3",
    "title": "答李学宪本宁秦中见寄二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "文印亲持走传车，七经教授似相如。",
      "每从北面争传业，何但西游强著书。",
      "鳷鹊月华临古甸，芙蓉岳色满精庐。",
      "可堪玉署回翔客，一出承明十载馀。"
    ]
  },
  {
    "id": "e647d10fd95fa3ee35cf9d6b53106014",
    "title": "答李学宪本宁秦中见寄二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "五花飞跃九衢闲，尚隔雍州百二关。",
      "虎观中开秦日月，龙门东注汉河山。",
      "黄图宛映台阶象，赤管将趋侍从班。",
      "方朔陆沉今已久，酣歌铜马望君还。"
    ]
  },
  {
    "id": "e647d10fd95fa3ee5f4fba245bbe4876",
    "title": "雨夜梁祠部持伯宅喜黎司勋伯华至",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "天边处处望乡台，久客相逢亦快哉。",
      "疏雨忽从京甸过，片云新自岱宗来。",
      "烹鱼河上频书札，下马灯前共酒杯。",
      "醉后不知沾湿去，密荷深竹一徘徊。"
    ]
  },
  {
    "id": "e647d10fd95fa3ee7cde08abed666e8d",
    "title": "送陈膳部子寿沈仪部伯英使畿内诸郡",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "三辅东西几驿程，太行山翠扑飞旌。",
      "洒途雨为诸郎送，入部星占二使行。",
      "鹊下桥堪通汉渚，凤鸣台自傍秦京。",
      "洞箫总待王褒奏，早擅南宫作赋名。"
    ]
  },
  {
    "id": "e647d10fd95fa3eefa0cc951ed01d34e",
    "title": "答梅禹金江上之约并以子宁集见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "书来字字勤加餐，投劾谁知去亦难。",
      "落月只悬沧海梦，秋风先到蓟门寒。",
      "岂求白雪人千和，独把明珠万里看。",
      "春谷泉香堪酿酒，片帆吾自下江干。"
    ]
  },
  {
    "id": "e647d10fd95fa3eec439801f0d3b4190",
    "title": "次韵酬陆伯生见赠",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "爱君诗句起沉冥，结托烟霞伴酒星。",
      "三载归心悬海岳，几人揖客重朝廷。",
      "握从汉署兰空碧，游似山阳竹更青。",
      "名士一时推入洛，陆家才自出华亭。"
    ]
  },
  {
    "id": "e647d10fd95fa3ee8f4b2327a3dc57bf",
    "title": "臧晋叔辞邑得荆州教授因答其乞毡之作",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "闻向金门谢宰官，传经偏乞一斋寒。",
      "果将绛帐趋南郡，故取纯缁制小冠。",
      "饮酒读骚差自快，据梧支策未辞难。",
      "青毡敝矣宁堪送，荆岳岷江赠尔看。"
    ]
  },
  {
    "id": "e647d10fd95fa3eed82d4e9f5e965bec",
    "title": "题飞来寺图",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "中宿禅林几度过，跏趺石上访弥陀。",
      "门开山色荆衡尽，峡束江流骆越多。",
      "翡翠经春栖枳棘，狝猴深夜挂藤萝。",
      "游人独把禺阳竹，为问西来意若何。"
    ]
  },
  {
    "id": "e647d10fd95fa3eea3df650393e67659",
    "title": "同方武选梁祠部黎司勋携酒过金舍人宅得新字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "柳市南头可卜邻，若为策马傍风尘。",
      "且从邺下刘公干，共访樊川杜舍人。",
      "行散不妨供几杖，醉来谁许吐车茵。",
      "甘泉万树商飙急，久客应怜白发新。"
    ]
  },
  {
    "id": "e647d10fd95fa3ee5ae2cec5602f1c59",
    "title": "七夕同袁光禄黎司勋金舍人朱山人集梁祠部宅得秋字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "唤班初下紫宸秋，内史尊前暂倡酬。",
      "八月槎行虚客望，双星桥在起乡愁。",
      "绝交不似嵇中散，渐老偏思马少游。",
      "京洛衣冠怜此夕，忍令烟艇待沧洲。"
    ]
  },
  {
    "id": "e647d10fd95fa3ee47bac1f123ba1359",
    "title": "同李袭美寄方永叔",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "年少登坛气已雄，翩翩名字起河嵩。",
      "儿为谢琰尊安石，家有苏瑰号许公。",
      "丹穴翔鹓皆似凤，青萍结佩自成虹。",
      "鼎门日望风云色，橐笔应来直禁中。"
    ]
  },
  {
    "id": "e647d10fd95fa3ee1d20aadb033007a2",
    "title": "送江都阃入贺还滇中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "彤弓拜赐拥鸣驺，共道将军是虎头。",
      "笳吹南临千部月，楼船西下五溪秋。",
      "滇池戍久秦庄蹻，越隽人思汉武侯。",
      "阃外功看铭柱日，岩城百万肃貔貅。"
    ]
  },
  {
    "id": "e647d10fd95fa3eeaa7ca458d9006a06",
    "title": "送孙太史请告归无锡为封君寿",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "北扉书奏未央前，诏许宁亲下九天。",
      "葭管暖吹江县酒，彩衣归拜玉堂仙。",
      "岁收松实供调膳，春送梅花入舞筵。",
      "太史公家尊世业，龙门编简又千年。"
    ]
  },
  {
    "id": "e647d10fd95fa3ee420bf95c030f216a",
    "title": "徐子渐林汝学许子鸣三山人秋夜过集得秋字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "开轩新典鹔鹴裘，风叶霜花满御沟。",
      "星汉几回看七首，河山曾不邈垆头。",
      "书成似是潜夫论，璧在何妨说客游。",
      "籍甚二豪拚酩酊，尊前萧瑟蓟门秋。"
    ]
  },
  {
    "id": "e647d10fd95fa3eeb81e49b854c45f4e",
    "title": "答周姊夫文邦过蘧园见怀",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "菊荒江上园虽小，竹长门前径自开。",
      "几客杜陵曾久待，一官彭泽未归来。",
      "虚怜姻娅过逢地，老愧班行侍从才。",
      "敢似周家负猿鹤，移文须为北山催。"
    ]
  },
  {
    "id": "e647d10fd95fa3eeb3386b62a818eec6",
    "title": "答内弟陈七见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "六载长安白发新，劳君尺素忆交亲。",
      "江鸥似问辞官日，擽马终惭报主身。",
      "庄舄有吟偏恋越，仲宣何事未归秦。",
      "登楼一望西樵色，七十峰头待隐人。"
    ]
  },
  {
    "id": "e647d10fd95fa3ee443bf98e4202f01e",
    "title": "送朱进士希尹司法洛中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西署逢君共握兰，奉恩犹是理为官。",
      "三涂雪傍城头过，二室云从阁上看。",
      "河月开尊吟夜色，洛花移槛护春寒。",
      "省中人忆周南客，柱后冠新更一弹。"
    ]
  },
  {
    "id": "e647d10fd95fa3ee0d9665f3694276ec",
    "title": "冬日酬徐孔学陈以清二明府见过",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "海内词人见面稀，况能持赠有珠玑。",
      "正欢洛下相携入，似慰咸阳久忆归。",
      "双辔忽传驱马至，五弦吾自送鸿飞。",
      "尊前君解沉冥意，应笑名山未拂衣。"
    ]
  },
  {
    "id": "e647d10fd95fa3eed09f7647b7195a8f",
    "title": "雪中斋居和黄君庆朱可大二寅长韵二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "葭灰将动一阳微，向夕斋心坐未归。",
      "银烛双燃开阁待，玉麟千片傍檐飞。",
      "梁园赋后歌能几，郢曲从来和者稀。",
      "最是仙郎工丽藻，同时三署有光辉。"
    ]
  },
  {
    "id": "e647d10fd95fa3eed09f7647300dd001",
    "title": "雪中斋居和黄君庆朱可大二寅长韵二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西曹斋事已三回，几得华堂对雪开。",
      "珠树鹤留青玉槛，瑶池花送紫霞杯。",
      "礼逢一代观周日，诗似诸臣入邺才。",
      "闻道君王书殿里，閟寒谁奏颂章来。"
    ]
  },
  {
    "id": "e647d10fd95fa3eea15329adf73bea29",
    "title": "李临淮见邀同李比部汤内翰袁秘书梅孝廉张光禄盛胡二山人集道院登紫微阁观雪得城字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "空里丹梯百尺行，日边凭槛看飞霙。",
      "花成华盖中天阁，玉作长安北斗城。",
      "瑞气崚嶒诸畤出，矞云缥缈五山平。",
      "梁园盛有邹枚在，犹借相如赋客名。"
    ]
  },
  {
    "id": "e647d10fd95fa3eeb8efc2c4de5ab6f8",
    "title": "雪后和答朱孔炎并寄方允治",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "何因授简上平台，朱邸参差夕照开。",
      "积雪流从桐柏下，白云飞度大梁来。",
      "校书刘向今方远，典礼孙通尚未回。",
      "千载汉家逢盛事，一时人待宛都才。"
    ]
  },
  {
    "id": "e647d10fd95fa3eedd880f4c92ebdea6",
    "title": "寄送王宪副敬美督学秦中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "关门驱马镂银鞍，尺一依然柱后冠。",
      "书掌四方周外史，地雄三辅汉长安。",
      "儒宗经笥劳题版，弟子缁林列讲坛。",
      "自昔河汾家学贵，风云须向二华看。"
    ]
  },
  {
    "id": "e647d10fd95fa3ee5f4142550557599e",
    "title": "答朱兵宪秉器九日潼关见寄二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "鸣珂何地忆相从，南北重阳不可逢。",
      "河上霜应流九曲，阁前花自削三峰。",
      "酒钱肯送陶元亮，官粟堪归邴曼容。",
      "留滞谁令频极目，佩萸犹听未央钟。"
    ]
  },
  {
    "id": "e647d10fd95fa3ee5f41425555829578",
    "title": "答朱兵宪秉器九日潼关见寄二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "登高闻汝在关城，重镇今屯十万兵。",
      "霜角晓声临虢略，露盘秋色傍秦京。",
      "千山白雁书犹寄，一院黄花径欲成。",
      "独笑太行为客久，旌旗遥望亚夫营。"
    ]
  },
  {
    "id": "e647d10fd95fa3eed0fb306d89fd4de8",
    "title": "寄挽沔阳陈公宪卿次秋夜见怀韵",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "夏汭园荒难识面，玉衡星暗易伤怀。",
      "歌成孤凤深逃楚，书带双鱼不入淮。",
      "酒客谁同三雅爵，词人宁废八关斋。",
      "青山终笑刘伶锸，十载知君照已埋。"
    ]
  },
  {
    "id": "e647d10fd95fa3ee9436d9eeed597fbd",
    "title": "封少司马曾公子玉七十初度奉寄二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "薇省何年赋遂初，岳云关月照悬车。",
      "缁衣家代司徒职，金匮人滕尚父书。",
      "已诏门庭供几杖，且从江汉狎樵渔。",
      "岁开七帙方强健，宪老还来拜玉除。"
    ]
  },
  {
    "id": "e647d10fd95fa3ee9436d9ee98f13de8",
    "title": "封少司马曾公子玉七十初度奉寄二首",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "郢上仙翁鬓未华，帝乡元自有烟霞。",
      "五千言授因关尹，九十书传似伏家。",
      "彭泽尊醪新酿秫，南阳潭水半沾花。",
      "君看瑶草年年长，何但青门老种瓜。"
    ]
  },
  {
    "id": "e647d10fd95fa3ee39c7cce9a73bab63",
    "title": "顷承肖甫中丞草书已得鲁公笔法复垂示索观淳化旧帖辄寄鄙句",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "尺素西来寄鲤鱼，临池高兴更谁如。",
      "草知张氏名东汉，帖似颜家老尚书。",
      "烟海游龙长啸外，天门跃虎半酣馀。",
      "渔阳敢佐中军鼓，落日浮云过孟诸。"
    ]
  },
  {
    "id": "e647d10fd95fa3ee16add5833d5cab6d",
    "title": "除前一夕用韵酬秦陈朱三同僚枉集时秦有出守之命秦以恤刑使者行朱转左寺与余同署",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "长安节序总堪怜，去住相看况别筵。",
      "观出蜚廉朝紫阁，馆开碣石傍青天。",
      "茅柴半落屠苏后，苜蓿羞供粉荔前。",
      "莫向路岐频击筑，酒人谁似和歌年。"
    ]
  },
  {
    "id": "e647d10fd95fa3eed9a40a42742da988",
    "title": "除夕同陈员外周宪使饮王大参馆中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "尊醪送腊夜偏寒，柏叶椒花何处看。",
      "阙下衣冠三署客，天涯灯火五辛盘。",
      "凤凰城暗星犹动，鳷鹊楼高雪未残。",
      "想得同时受恩渥，愿从执戟奉宸欢。"
    ]
  },
  {
    "id": "e647d10fd95fa3ee270481606f9236e0",
    "title": "送秦僚长汲孺出守龙安",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "郡当四塞似羌中，铜虎符分汉使同。",
      "白水半从鱼窍北，青山多在马盘东。",
      "洞天可蹑仇池远，栈阁谁开陇道雄。",
      "飞盖未知何日到，蜀人应自待文翁。"
    ]
  },
  {
    "id": "e647d10fd95fa3eedd03693709a7ebb9",
    "title": "送邢侍御子愿按河东",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "蓟门春送雪花寒，西去千人望据鞍。",
      "泽潞曲通河水下，条华高并太行看。",
      "岁收斥卤归盐策，部有均输佐县官。",
      "八使只今如汉日，风云应傍惠文冠。"
    ]
  },
  {
    "id": "e647d10fd95fa3ee13a49f8b98dc1b9c",
    "title": "送董侍御惟益按滇中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "按部西南天地间，威棱久已伏诸蛮。",
      "沧江可渡曾通驿，铜柱犹存不置关。",
      "晴雪玉连华马国，秋风花满碧鸡山。",
      "便宜封事应条上，羌笮行看六传还。"
    ]
  },
  {
    "id": "e647d10fd95fa3ee01a2282e3d832d64",
    "title": "送龚侍御进甫按关中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "绣斧曾看渡海行，玺书今捧向秦京。",
      "临关青燧诸羌远，登阁黄云五畤平。",
      "百二封疆多井牧，三千冠带尽干城。",
      "朔方正借台中画，从此河湟不用兵。"
    ]
  },
  {
    "id": "e647d10fd95fa3ee7f2193397f324989",
    "title": "同朱计部李小侯汝藩茅山人平仲集顾参军宅观灯",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "芝火兰膏照积冰，五枝何羡彩云层。",
      "岁寒并促群公席，春色先催百子灯。",
      "乐府中霄歌玉树，酒船何日发金陵。",
      "邀欢客愧东方朔，独有沉酣赋未能。"
    ]
  },
  {
    "id": "e647d10fd95fa3eedcd91dbf72d3b698",
    "title": "送孙员外化光使广右",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "岭开西粤几长亭，八部人看使者星。",
      "五筦雪飞千障白，两江山似九疑青。",
      "察冤岂惮深求法，论狱何妨动引经。",
      "水旱更推明主意，汲生归日奏朝廷。"
    ]
  },
  {
    "id": "e647d10fd95fa3ee86f9eb3b3bdcf1ee",
    "title": "黄参军惟衷自庐州入都得汤惟衷金陵书",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "布衣交已似晨星，何限离愁白下亭。",
      "独客关山劳梦寐，尺书鱼雁慰飘零。",
      "监军暂守濡须督，给事仍留泗水庭。",
      "谁共葛洪丹灶畔，松风萝月满岩扃。"
    ]
  },
  {
    "id": "e647d10fd95fa3ee400ef383f21ed7d9",
    "title": "寄刘伯玄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "黄金何处有高台，纵辔中原亦壮哉。",
      "步比骅骝宁论力，赋成鹦鹉几怜才。",
      "浮沉双鲤河边去，惆怅三花岳顶开。",
      "久客自堪名傲吏，解龟还欲待君来。"
    ]
  },
  {
    "id": "e647d10fd95fa3eec636832dff1db439",
    "title": "酬梁少仲山中见寄",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "嵚巇历落自吾情，白首尊生不用名。",
      "金马深山随处隐，玉杯繁露几时成。",
      "但甘藜藿身长健，何有风云气未平。",
      "羞杀词臣犹执宪，罗浮真欲傍君行。"
    ]
  },
  {
    "id": "e647d10fd95fa3ee497cf63148681935",
    "title": "寄苏亲家叔郊时六十一初度因致遥祝",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "两家世好似朱陈，击壤三朝祝颂新。",
      "高卧啸从苏岭客，太平耕是鹿门人。",
      "闲来日月惟藜杖，醉后烟霞一葛巾。",
      "彩服更看娱白发，洛园睢社碧江春。"
    ]
  },
  {
    "id": "e647d10fd95fa3ee84974f369c9b46a0",
    "title": "送霍比部彦蕃虑囚两浙",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "殿庭五色散朝暾，尺一亲持奉主恩。",
      "部内名山横地轴，楼前沧海蹴天门。",
      "怒涛好慰孤臣恨，大旱应伸孝妇冤。",
      "汲黯汉家称使者，至今封事重词垣。"
    ]
  },
  {
    "id": "e647d10fd95fa3eead20ca5febed034a",
    "title": "送李中郎伯任虑囚闽中",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "芳草鸣珂紫陌游，衣冠今送李膺舟。",
      "刺桐似锦人相待，扶荔如云客暂留。",
      "贯索光摇沧海夜，石尤风超大鹏秋。",
      "好将德意开殷网，自昔君王重爽鸠。"
    ]
  },
  {
    "id": "e647d10fd95fa3ee26c789a590558ddf",
    "title": "再上昭陵",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "几年裘褐客秦京，两度朝陵使者行。",
      "隧道松楸春更长，閟寒灯烛夜偏明。",
      "戟郎久已容方朔，园令何妨老马卿。",
      "咫尺苍梧云不隔，追趋惟有泪沾缨。"
    ]
  },
  {
    "id": "e647d10fd95fa3eeb137c0a9e0df375e",
    "title": "陵事毕游太初谢汉甫往游西山余畏风先还因怀二子",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "灵旗萧飒望珠衣，寝殿高寒锁玉扉。",
      "茅蕝九筵鐏俎彻，松门千炬佩环归。",
      "急飙晓骑期难就，芳草春山愿已违。",
      "想得骖驔连辔远，双凫应向五云飞。"
    ]
  },
  {
    "id": "e647d10fd95fa3ee97ed544f8190e436",
    "title": "送沈仲举毕姻还吴江",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "卜婚京室凤凰秋，归向松陵拥绛驺。",
      "脂辖暖风虔庙贽，机丝凉月献功裘。",
      "乐安经已传麟士，内史名何减隐侯。",
      "应念连枝相待日，绿杨红杏曲江头。"
    ]
  },
  {
    "id": "e647d10fd95fa3ee12f5286d1d07afd8",
    "title": "送费给谏国聘佥臬川西",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西南六传总飞扬，去日金堤柳叶黄。",
      "巴子风烟开僰道，峨眉星斗散平羌。",
      "渡泸山色猿千队，上栈秋声雁几行。",
      "青琐侍臣多献纳，早驰封事入明光。"
    ]
  },
  {
    "id": "e647d10fd95fa3ee603b5cc988993025",
    "title": "送陈柳州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "竹使符分肃五驺，王程宁得少夷犹。",
      "算缗已重司农省，出牧仍封讨虏侯。",
      "百粤风烟开象郡，两江营垒接龙州。",
      "北来上计应能最，斗酒期君汉苑秋。"
    ]
  },
  {
    "id": "e647d10fd95fa3ee175c711b70ed9287",
    "title": "送陈司勋惟谦参藩山东",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "东方千骑出长安，负弩翩翩夹道欢。",
      "沧海几从杯底赋，岱宗新向案头看。",
      "秉圭寄垂旬宣远，赐履恩深保障难。",
      "君去登楼应恋阙，金茎西望不胜寒。"
    ]
  },
  {
    "id": "e647d10fd95fa3ee50781449ed9f1615",
    "title": "三月三日驾出大阅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "金甲云边赤电开，营图十二上亲裁。",
      "和门虎旅铙歌起，驰道龙旗卤簿来。",
      "万里军声临朔塞，一时捷奏入燕台。",
      "都人喜见升平事，从此嫖姚尽将才。"
    ]
  },
  {
    "id": "e647d10fd95fa3ee507814494aec74d4",
    "title": "三月三日驾出大阅",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "乐府新传鼓吹篇，佳晨上巳帐城烟。",
      "千官候跸长杨馆，七萃分麾下杜田。",
      "明月双弯金是弹，浮云一骑玉为鞭。",
      "礼成讲武周宣日，不数华林马射年。"
    ]
  },
  {
    "id": "e647d10fd95fa3ee4b32c777eaa98fe6",
    "title": "送曾侍御子翘按三吴",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "风流为政十年馀，豸角新乘使者车。",
      "揽辔谁当陈仲举，题桥人识马相如。",
      "便宜诸疏行应草，畚锸三江尽可书。",
      "漕事东南宵旰急，水荒何计起樵渔。"
    ]
  },
  {
    "id": "e647d10fd95fa3ee0da5d46d05ddaa6b",
    "title": "送曾太史直卿册封岷吉二府",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "日高鸣佩下蓬莱，册使亲劳侍从才。",
      "明月当筵开竹苑，雄风挥翰起兰台。",
      "猎看云梦千驺出，书报衡阳一雁来。",
      "共羡过家荣昼锦，禁庐人已待君回。"
    ]
  },
  {
    "id": "e647d10fd95fa3ee6ce00837e7356ec6",
    "title": "送何太史启范册封楚襄二府",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "翩翩玉节拥前驱，人识西来旧弃繻。",
      "岳色中原标二室，赋才左氏冠三都。",
      "行经江汉听鸿度，谒入闾门下马趋。",
      "莫向周南留滞久，登封还欲借名儒。"
    ]
  },
  {
    "id": "e647d10fd95fa3ee7cf20b51eeb339a6",
    "title": "送尹给谏君润册封秦世子",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "关城百二汉咸阳，捧册亲藩重夕郎。",
      "桐叶剪圭河水白，莲花开阁岳云苍。",
      "铜驼一别茏葱色，金马重来剑舄行。",
      "归日正逢停辇待，可无封事奏明光。"
    ]
  },
  {
    "id": "e647d10fd95fa3ee5b1d2a1f02b5e892",
    "title": "送庄太史仲熙册封韩庆二府",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "天边旌节入秦关，授册诸侯屏翰间。",
      "陇右独雄安定郡，朔方一望贺兰山。",
      "追趋温树怀持管，侍从甘泉梦簉班。",
      "才子西征应有赋，星轺犹得及春还。"
    ]
  },
  {
    "id": "e647d10fd95fa3ee16b1d30ef7e943ce",
    "title": "寄黎惟敬",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "辞荣早得卧江关，杖舄翩翩日足闲。",
      "天禄校成书尚在，东都归去骑难攀。",
      "真人望气朱明馆，居士移家白鹤山。",
      "遥寿菊篱一尊酒，扁舟吾亦渐东还。"
    ]
  },
  {
    "id": "e647d10fd95fa3ee47d979bced4be512",
    "title": "寄黎惟仁",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十年草阁著书成，何但君家第五名。",
      "东海谈诗推鲁赐，平原文学待匡衡。",
      "兰芝但足斋中供，笙鹤焉知世上情。",
      "欲酌酥醪寻葛冷，也应无意望金茎。"
    ]
  },
  {
    "id": "e647d10fd95fa3ee609806099e0f5b43",
    "title": "刘观察仲修今年六十好道著书喜其神王也为诗祝之",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "双戟煌煌世宪门，岁星犹傍紫微垣。",
      "衣冠八叶家方盛，出入三朝望独尊。",
      "藏枕已知鸿宝秘，著书深隐豹林园。",
      "自今介寿秋醪熟，士帙升平颂帝恩。"
    ]
  },
  {
    "id": "e647d10fd95fa3ee260772e40aa6a4a3",
    "title": "赴金陵留别都下诸公",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "芳草垂杨引旆新，一官回首七经春。",
      "祖筵恋别停韦曲，去骑骄嘶过洛滨。",
      "小陆不堪羁宦日，大梁曾是倦游人。",
      "他时若问尊前客，老向江东忆紫宸。"
    ]
  },
  {
    "id": "e647d10fd95fa3eefab01fa6452bc6c9",
    "title": "杨村驿逢朱可大谪汝州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "天涯何意复追欢，把袂苍茫别更难。",
      "传舍共怜迁客去，路人犹作近臣看。",
      "孤村浊酒临河醉，五月征帆带雨寒。",
      "汝洛相思千里外，书来不用叹南冠。"
    ]
  },
  {
    "id": "e647d10fd95fa3ee3cfe3acda5cc9959",
    "title": "登天津城楼",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "高城秋气已悲哉，一出金门驿路催。",
      "天远渔阳青燧断，日斜沧海白云来。",
      "江南十郡荒何救，辽左诸军戍不回。",
      "百万材官今扼险，胡琴羌笛未须哀。"
    ]
  },
  {
    "id": "e647d10fd95fa3eee83736154d792362",
    "title": "济州登李白酒楼",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "汶上何来旅服游，至今犹足想风流。",
      "殊方宾客空词苑，万里河山一酒楼。",
      "供奉花深秦地月，酣歌星散鲁门秋。",
      "谁能不引中原目，金马铜驼迥自愁。"
    ]
  },
  {
    "id": "e647d10fd95fa3eeeeae4f04760a4808",
    "title": "留城望沛上",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "沛中一望似江乡，使者南来问渺茫。",
      "何代云飞浮芒砀，异时河徙筑宣房。",
      "关山四塞咸阳壮，汤沐千秋泗水长。",
      "最是漕渠劳轸念，灌输谁以报君王。"
    ]
  },
  {
    "id": "e647d10fd95fa3ee76782fa52cdc64d2",
    "title": "燕子楼",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "舞从掌上罢新欢，化作乌衣梦亦残。",
      "单翼不堪寻阁道，双栖宁复傍阑干。",
      "彭城落月枝枝恨，濉水秋风岁岁寒。",
      "何事蛾眉怨颜色，古来惟有报恩难。"
    ]
  },
  {
    "id": "e647d10fd95fa3eef6ca077ce8dbaf43",
    "title": "玄武湖堤上",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "十里玄湖背郭斜，马头片片落山霞。",
      "荒渠早下昆明雁，小籞秋开御宿花。",
      "蘋末悲风摇枉渚，芦中轻舸出平沙。",
      "乐游旧事那堪问，惟有长楸起暮鸦。"
    ]
  },
  {
    "id": "e647d10fd95fa3ee127d561020199332",
    "title": "重阳前一日同陆来何吴魏胡黄郭范诸曹长阅留都城还上天坛眺望",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "城开天阙俯江隍，何但黄山半夕阳。",
      "节近偶来持菊盏，恩深犹忆赐萸囊。",
      "青葱玉树甘泉色，零落雕胡太液香。",
      "谁向商飙称赋客，万年丰镐颂高皇。"
    ]
  },
  {
    "id": "e647d10fd95fa3eef0a21a06ca5de971",
    "title": "答冯咸父",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "翩翩年少雅能文，老愧西窗白练裙。",
      "士论共推诸谢族，邦人争识小冯君。",
      "建康柳色停金勒，长乐钟声散白云。",
      "若到谷阳操管日，过江鱼雁好相闻。"
    ]
  },
  {
    "id": "e647d10fd95fa3ee004ebb95198327d2",
    "title": "赠郭封君题其二图衡庐两峰图",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "西江南斗映岧峣，仙客谁如郭四朝。",
      "衡岳赤虬飞户牖，匡山白鹿下云霄。",
      "洞经魏姥曾亲授，社酒陶公不待招。",
      "簪黻奉恩黄发老，婆娑宁但侣渔樵。"
    ]
  },
  {
    "id": "e647d10fd95fa3eeb7f7225456714216",
    "title": "鹖冠著书图",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "白首缁帷不下坛，一编元自足盘桓。",
      "书传绝学虫为篆，家隐名山鹖是冠。",
      "草阁几人题玉笈，竹林诸子荐铜盘。",
      "西昌更有长生箓，愿奉云亭岁岁欢。"
    ]
  },
  {
    "id": "e647d10fd95fa3eef94c69ba0affb461",
    "title": "同宋膳部惟一余太史伯祥过姚太守叙卿斋中看菊得残字",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "霜天下马一尊残，把菊深秋兴倍欢。",
      "摇落未应同泽畔，风流今尚在江干。",
      "乌衣旧宅通花市，锦石高斋傍蕊栏。",
      "笑问东都白居士，许携宾客几回看。"
    ]
  },
  {
    "id": "e647d10fd95fa3ee95e569e375007b77",
    "title": "唐民部宅饯刘大理长钦考绩北上",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "酌酒黄花此夕情，久从海内得刘生。",
      "引经岂但推儒术，结袜因知借客名。",
      "月傍林乌玄武署，霜雕江树秣陵城。",
      "九霄宫阙长相忆，彩笔还来赋二京。"
    ]
  },
  {
    "id": "e647d10fd95fa3ee30fbc87c66519c36",
    "title": "寄吴叔承",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "绿发朱颜四十春，清班侍从拖朝绅。",
      "起家已作青云客，结社还从白岳人。",
      "芝术山中年自给，鹭鸥溪上日相亲。",
      "汉廷我亦东方朔，君到金门忆小臣。"
    ]
  },
  {
    "id": "e647d10fd95fa3ee3a4c13cb562cef6c",
    "title": "齐王孙园饯郭相奎曹长出守潮州",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "急管娇歌醉月明，寒宵犹共秣陵城。",
      "文扶八代潮州去，诗擅诸曹水部名。",
      "南问舟航津树合，东看楼橹海烟平。",
      "不知几日王程路，何限儿童竹马情。"
    ]
  },
  {
    "id": "e647d10fd95fa3eea91d8e96f8f37006",
    "title": "闻王敬美关中督学乞休还吴下",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "入关去作半年游，拜疏归来岂复留。",
      "山徙琅琊东武日，门开安里射台秋。",
      "灵威丈人堪共酒，贞白先生不下楼。",
      "我亦陪京家渐近，乞君一杖向罗浮。"
    ]
  },
  {
    "id": "e647d10fd95fa3eedaf4642814db0045",
    "title": "冬至斋居次张侍御伯大韵",
    "authorName": "欧大任",
    "authorId": "e647d10fd95fa3eed1457b72d1457b72",
    "dynasty": "明",
    "content": [
      "定鼎钟陵俯大川，郊丘练日盛才贤。",
      "沐兰礼备精禋里，燎玉诚将奏格先。",
      "泰畤风云开禹甸，周庐星斗望尧天。",
      "斋郎听得阳春曲，犹愧西台寡和篇。"
    ]
  }
]